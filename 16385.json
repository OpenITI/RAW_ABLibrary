[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعلامه سيد مرتضى عسكرى\r\nسقيفه\r\nبه كوشش مهدى دشتى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمؤسسه علمى فرهنگى علامه عسكرى\r\nنشانى :\r\nتهران / ميدان قدس / خيابان شهيد باهنر / خيابان شهيد مقدسى / كوى نواب كاشانى / شماره 12\r\nتلفن :\r\n49 77 85 22\r\n03 66 71 22\r\nنمابر :\r\n56 77 85 22\r\nwww . alaskari . info\r\nwww . osool . ac . ir\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه\r\n بِسْمِ اللَّهِ الرَّحْمنِ الرَّحِيمِ \r\nالحمد للّه ربّ العالمين و الصلاة و السّلام على سيّد الأنام و خاتم الأنبياء و المرسلين محمّد و آله الطيبين الطاهرين .\r\nكتاب حاضر ، مجموعه سخنرانيهاى علامهء محقّق حضرت آية اللّه آقاى سيّد مرتضى عسكرى مىباشد ، كه پس از پياده نمودن و تنظيم آن ، با همّت برادر محترم جناب آقاى دكتر مهدى دشتى ، توسط نشر كنگره چاپ و تقديم خوانندگان عزيز گرديد .\r\nنظر به استقبال خوانندگان ، حضرت علامه اين كتاب را مورد بررسى قرار داده ، و مطالبى را به آن اضافه و يا از آن حذف نمودند .\r\nاينك انتشارات دانشكده پس از ويرايش كتاب و انجام تصحيحات مورد نظر مؤلف بزرگوار ، مجددا كتاب سقيفه را آمادهء چاپ نموده و هم‌زمان با سالروز ولادت دخت نبى اكرم ، صديقهء طاهره ، حضرت فاطمهء زهرا سلام اللّه عليها ، تقديم علاقمندان اهل بيت ( ع ) مىنمايد .\r\nاميد است كه اين خدمت ناچيز مورد قبول حق تعالى و خشنودى حضرت ولى عصر ارواحنا فداه قرار گيرد .\r\nانتشارات دانشكدهء اصول الدين\r\n20 / جمادى الثانى / 1424 ه\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ \r\nالحمد للّه ربّ العالمين و الصّلاة و السّلام على محمّد و آله الطّاهرين .\r\nاين كتاب ، در اصل ، سخنرانىهايى بوده كه در مجالس عزادارى محرّم و صفر سال 1419 هجرى قمرى ايراد شده بود ؛ و پس از پياده كردن سخنرانىهاى ضبط شده بر نوارهاى كاست توسط دو تن از شيعيان اهل بيت ( ع ) كه نخواستند نامشان در مقدمه ذكر شود ، جناب آقاى دكتر مهدى دشتى ، زحمت تدوين و تحقيق مستندات آن را برعهده گرفتند ، و اكنون آماده چاپ شده است .\r\nسقيفه ، در لغت عرب ، به معنى سايبانى است كه شيوخ عرب را مهمان‌خانه‌اى بوده است كه افراد قبيله نيز در آن جمع مىشدند و دربارهء همهء امور قبيله گفت‌وگو مىكردند .\r\nانصار پيامبر اكرم ( ص ) ، از دو قبيلهء اوس و خزرج بودند كه هر دو قبيله ، در اصل ، از اهل يمن بودند ؛ و اجداد ايشان براى درك حضور پيامبر خاتم ( ص ) و يارى حضرتش به مدينه آمده بودند .\r\nسقيفهء مشهور در تاريخ ، محل اجتماع قبيله خزرج از انصار در مدينه بوده است ، و رئيس ايشان سعد بن عباده بوده كه براى بيعت با او پس از وفات پيامبر ( ص ) در آن محل اجتماع كرده بودند ؛ درحالىكه جسد\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمبارك آن حضرت ( ص ) بين خاندانش بود ، و مشغول غسل دادن جسد مطهّر حضرتش بودند ؛ چون خبر اجتماع سقيفه به گروه پيرو ابو بكر و عمر رسيد ايشان نيز با سرعت به اجتماع سقيفه ملحق شدند .\r\nآثار اجتماع سقيفه\r\nدر اثر اجتماع در آن سقيفه ، شريعت اسلام ، پس از پيامبر اكرم ( ص ) دگرگون شد ! .\r\nدر اثر سقيفه ، تاريخ اسلام ، دگرگون شد .\r\nدر اثر سقيفه ، به در خانه فاطمهء زهرا ( س ) آتش بردند و شد آنچه شد .\r\nدر اثر سقيفه ، شمشير ابن ملجم ، بر فرق امير المؤمنين على ( ع ) فرود آمد .\r\nدر اثر سقيفه ، امام حسن ( ع ) ، با زهر شهيد شد .\r\nدر اثر سقيفه ، حضرت امام حسين ( ع ) شهيد شد . و زينب ( س ) و ديگر دختران پيامبر ( ص ) اسير شدند .\r\nدر اثر آن سقيفه ، مسير تاريخ بشريت ، دگرگون شد .\r\nاثر سقيفه ، از آن روز تاكنون ، و تا ظهور حضرت مهدى موعود ( عج ) ادامه دارد ! ! .\r\nو امروز همهء پيروان و عاشقان امام على ( ع ) و ديگر ائمّه هدى ، آرزومندند كه با ظهور حضرت بقية اللّه ارواحنا فداه ، ماهيّت سقيفه را بر ملا نموده و انتقام اجداد طاهرينش را از بانيان و گردانندگان آن اجتماع شوم بگيرد . آمين يا ربّ العالمين .\r\nسيّد مرتضى العسكرى\r\nذيقعده 1421 ه . ق\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيشگفتار :\r\nدرباره « سقيفه » و جايگاه آن در تاريخ اسلام ، از ديرباز تاكنون ، كتابهاى بسيارى مستقلا يا به مناسبت ، به رشته تحرير درآمده است ، كه البتّه ، از نظر ارزش و اهميّت يكسان نيستند . بيشتر اين كتاب‌ها ، سقيفه را ، تنها در يك روز ديده‌اند و لذا غالبا كوشيده‌اند كه صرفا ، حوادث آن روز را بررسى كنند ؛ البتّه گاه به ذكر حوادثى كه در طىّ يكى دو هفته پيش و پس از آن رخ داده است نيز پرداخته‌اند .\r\nدر ميان كتب متقدّمين كمتر كتابى را مىتوان سراغ گرفت كه دراين‌باره سخن نگفته باشد . نگاهى به سى اثر برجسته از منابع هزارهء اوّل اسلامى ، كه در آنها ماجراى سقيفه ، گاه به اجمال و گاه به تفصيل مورد بحث واقع شده ، گوياى اين حقيقت است كه ارباب تاريخ و سيره و حديث ، نتوانسته‌اند بىاعتنا از كنار اين ماجرا بگذرند « 1 » .\r\n\r\n\r\n","description":"","footnote":"\r\n( 1 ) . اين منابع به ترتيب قدمت تاريخى عبارتند از : 1 - سيره ابن هشام ( ت 213 ه ) 2 - طبقات ابن سعد ( ت 230 ه ) 3 - مسند احمد حنبل ( ت 241 ه ) 4 - سنن دارمى ( ت 255 ه ) 5 - صحيح بخارى ( ت 256 ه ) 6 - الموفقيات زبير بن به كار ( ت 256 ه ) 7 - صحيح مسلم ( ت 261 ه ) 8 - الامامة و السياسة ابن قتيبه دينورى ( ت 270 يا -\r\n","page_name":" 15 ","page_number":15},
  {"content":"\r\n\r\nاز نويسندگان معاصر نيز افرادى بدين كار ، همّت گماشته‌اند ، و آثارى شايان توجه عرضه كرده‌اند ، كسانى چون : مرحوم محمد رضا مظفر « 1 » ، محمد باقر بهبودى « 2 » ، عبد الفتاح عبد المقصود « 3 » ويلفرد مادلونگ « 4 » .\r\n\r\n\r\n","description":"","footnote":"\r\n- 276 ه ) 9 - سنن ابن ماجه ( ت 273 ه ) 10 - انساب الاشراف بلاذرى ( ت 279 ه ) 11 - الاخبار الطوال دينورى ( ت 282 ه ) 12 - تاريخ يعقوبى ( ت 292 ه ) 13 - تاريخ طبرى ( ت 310 ه ) 14 - العقد الفريد ابن عبد ربه ( ت 328 ه ) 15 - التنبيه و الاشراف مسعودى ( ت 346 ه ) 16 - مروج الذهب مسعودى ( ت 346 ه ) 17 - الأغانى ابى فرج الاصفهانى ( ت 356 ه ) 18 - ارشاد مفيد ( ت 413 ه ) 19 - امالى مفيد ( ت 413 ه ) 20 - الاستيعاب ابن عبد البر اندلسى ( ت 463 ه ) 21 - صفوة الصفوة ابن جوزى ( ت 597 ه ) 22 - تاريخ ابن اثير جزرى ( ت 630 ه ) 23 - اسد الغابه ابن اثير ( ت 630 ه ) 24 - شرح نهج البلاغهء ابن ابى الحديد ( ت 655 يا 656 ه ) 25 - الرياض النضرة محبّ الدّين طبرى شافعى ( ت 694 ه ) 26 - تاريخ اسلام ذهبى ( ت 748 ه ) 27 - تاريخ ابن كثير ( ت 774 ه ) 28 - تاريخ خلفاء سيوطى ( ت 911 ه ) 29 - تاريخ الخميس حسين بن محمد دياربكرى ( ت 966 ه ) 30 - كنز العمّال متقى هندى ( ت 975 ه ) .\r\n( 1 ) . مرحوم مظفر از علماى حوزه علميه نجف بود . كتاب وى ( السقيفه ) را محمد جواد حجتى كرمانى ، با عنوان اسرار سقيفه ، به فارسى برگردانده است . پيشتر نيز ، مرحوم سيد غلام رضا سعيدى ، اين كتاب را با عنوان ماجراى سقيفه به فارسى ترجمه كرده بود .\r\n( 2 ) . صاحب كتاب سيرهء علوى ، كه آن را در سال 1368 ش به چاپ رسانده است .\r\n( 3 ) . عبد الفتاح عبد المقصود ، از نويسندگان و دانشمندان مصرى و از اهل سنت است . كتاب وى ، السقيفة و الخلافة ، توسط سيد حسن افتخارزاده تحت عنوان خواستگاه خلافت ، به فارسى ترجمه شده است .\r\n( 4 ) . ويلفرد مادلونگ ، از اسلام‌شناسان غربى و اصلا آلمانى است كه در سالهاى 1978 تا 1998 م . صاحب كرسى تدريس عربى و مطالعات اسلامى در دانشگاه اكسفورد بوده -\r\n","page_name":" 16 ","page_number":16},
  {"content":"\r\n\r\nمرحوم مظفر در كتاب خود السقيفه كوشيده كه با روش علم كلام بدين ماجرا بنگرد و اثبات كند كه آنچه در سقيفه شد اوّلا بر مبناى اختيار و اجماع امت نبود و ثانيا مخالفت با نصّ شرعى داشت . البتّه اين ديدگاهى تازه نيست و پيش از وى ، بسيارى از علماى شيعه از اين منظر بدين ماجرا نگريسته‌اند ، همچون : مرحوم شيخ مفيد ( ت 413 ه ) در كتابهاى امالى و محاضرات ، و مرحوم سيد ابن طاووس ( ت 664 ه ) در كتاب ارزشمند كشف المحجّه .\r\nآقاى محمد باقر بهبودى در كتاب سيرهء علوى ، حوادث پس از رحلت پيامبر اكرم ( ص ) را تا شهادت امير المؤمنين ( ع ) ، مورد بررسى قرار داده و در اين ميان ، بحث مفصّل و مفيدى را دربارهء سقيفه مطرح كرده است ؛ وى سقيفه را حاصل نقشه‌اى از پيش طراحى شده مىداند كه مسلمانان را در مقابل كار انجام شده قرار داده‌اند ؛ منتها ، دامنه اين نقشه را تا زمان عثمان و معاويه نمىبيند . و لذا بحث ايشان ، علىرغم دقت و استناد علمى آن ، ناتمام مىماند .\r\nعبد الفتاح عبد المقصود سقيفه را محلّ ظهور عملياتى از پيش طراحى شده مىداند كه در آن نه خبرى از شورا بود و نه جائى براى حاكميّت شورا .\r\nاز نظر او ، سقيفه مىتواند آغاز حكمرانى كسانى باشد كه مىخواستند حكومت را چون گويى در ميان خويش بگردش آورند « 1 » .\r\n\r\n\r\n","description":"","footnote":"\r\n- است . كتاب وى :\r\n ylrae eht fo ydus a : dammahuM ot noisseccuS ehT etahpilac \r\nنام دارد . كه با عنوان جانشينى حضرت محمد ( ص ) از طرف مؤسسهء انتشارات آستان قدس رضوى منتشر شده است .\r\n( 1 ) . خواستگاه خلافت ص 241 به بعد .\r\n","page_name":" 17 ","page_number":17},
  {"content":"\r\n\r\nگرچه عبد الفتاح عبد المقصود نيز ، در اين ماجرا ، نشانه‌هاى روشنى از برنامه‌ريزى قبلى مىبيند « 1 » ، و ليكن نهايتا ، روايات متضمن تصريح عمر به نام افرادى كه اگر زنده مىبودند آنان را پس از خود ، به خلافت مىگماشت ، جعلى مىشمارد « 2 » ؛ و بر خلاف آنچه كه در ابتداى كتاب خود عرضه داشته ، تبانى اين سه دوست ( ابو بكر ، عمر ، ابو عبيده جراح ) را بر غصب خلافت و گرداندن آن در ميان خود ، ضعيف شمرده ؛ گردن نمىنهد « 3 » .\r\nو اما ويلفرد مادلونگ مستشرق آلمانى الاصل ، در كتاب خود ، ابتدا نظريهء لامنس  ) snemmaL (  را دربارهء مثلث قدرت ( ابو بكر ، عمر ، ابو عبيده جراح ) مطرح مىكند « 4 » و از قول كايتانى تصريح مىكند كه در اين مثلث ، الهام‌بخش اصلى ، عمر بوده است « 5 » و نتيجه مىگيرد كه پيامبر اكرم ( ص ) به هيچ وجه در نظر نداشت كه ابو بكر جانشين طبيعى او باشد و به انجام اين كار رضايت نداشت « 6 » وى ، مؤكدا تصريح مىكند كه جايگاه ممتاز حاكميت بر جامعهء اسلامى ، كه ابو بكر آن را به قريش اختصاص داده بود هيچ مبنايى در قرآن نداشت « 7 » .\r\nبا اين‌همه ، مادلونگ هيچ اعتقادى به تصريح پيامبر ( ص ) دربارهء\r\n\r\n\r\n","description":"","footnote":"\r\n( 1 ) . همان ص 421 به بعد .\r\n( 2 ) . همان ص 437 .\r\n( 3 ) . همان ص 438 - 439 .\r\n( 4 ) . جانشين حضرت محمد ( ص ) ص 15 - 16 .\r\n( 5 ) . همان ص 18 .\r\n( 6 ) . همان ص 32 .\r\n( 7 ) . همان ص 84 .\r\n","page_name":" 18 ","page_number":18},
  {"content":"\r\n\r\nجانشينى امير المؤمنين على بن ابى طالب ( ع ) نيز ندارد ، و حتى دربارهء واقعهء غدير خم نيز ، چنين اظهار نظر مىكند كه : « ظاهرا آن هنگام ، موقع مناسبى نبود كه على را به جانشينى خود منصوب كند . احتمالا محمد ( ص ) به اميد آنكه طول عمر او به اندازه‌اى باشد تا يكى از اسباطش را تعيين كند ، اين تصميم‌گيرى را به تأخير انداخت » « 1 » .\r\nوى ، نهايتا چنين نتيجه مىگيرد كه پيامبر ( ص ) بدون تعيين جانشين از دنيا رفت « 2 » . علاوه بر اين ، مادلونگ ، احاديث عبد اللّه بن عباس را هم ، كه در آنها اعترافات صريح عمر به علّت منع خلافت از على ( ع ) گزارش شده است ، بىاعتبار مىداند « 3 » بى آنكه دراين‌باره دليل مقبول ارائه كند .\r\nدر بخش پايانى كتاب ، مادلونگ پا را از اين هم فراتر مىگذارد ، و اصلا ، عدم تعيين جانشين را سنّت پيامبر ( ص ) اعلام مىكند و حتى مىگويد كه شايد على ( ع ) هم بنا به همين سنّت ، مايل نبود ، در زمان خلافت خود ، جانشينى براى خويش انتخاب كند ؛ هرچند كه بالاخره به حسن ( ع ) وصيت كرد « 4 » . البتّه مادلونگ معتقد است كه ابو بكر طالب خلافت بود . و بىترديد ، پيش از رحلت پيامبر ( ص ) تصميم گرفته بود كه آن خليفه ، خود او باشد ، بدون آنكه از جانب پيامبر ( ص ) بدين كار نامزد شده باشد ؛ لذا تصميم گرفت براى رسيدن به اين آرزو ، مخالفان قدرتمند خود را كه از اهل بيت پيامبر ( ص ) بودند ، از ميان بردارد ، و به انتظار\r\n\r\n\r\n","description":"","footnote":"\r\n( 1 ) . همان ص 34 .\r\n( 2 ) . همان ص 35 .\r\n( 3 ) . جانشين حضرت محمد ( ص ) ص 40 .\r\n( 4 ) . همان ص 427 .\r\n","page_name":" 19 ","page_number":19},
  {"content":"\r\n\r\nفرصت نشست . اين فرصت را ، اشتباه عجولانه انصار ، براى انتخاب رهبر از ميان خود ، به دست او داد « 1 » .\r\nبدين ترتيب ، مادلونگ نيز ، بر وجود نقشه و طراحى قبلى براى رسيدن به خلافت از جانب ابو بكر تأكيد دارد ، منتها ، بروز و ظهور اين تصميم را ، در سقيفه ، امرى اتفاقى مىداند ، و هميارى چند تن ديگر از مردان قريش را در اين كار ، در گردن نهادن اكثريت قريش و انصار به خلافت ابو بكر ، مؤثر مىشمارد . خاصه كه ابو بكر ، با گفتن اين جمله كه ( قريش حق قبيله‌اى براى حكومت دارد ) آنان را اغفال كرده بود و آنان نيز از اينكه حكومت ، همچون نبوت ، در انحصار خاندان پيامبر ( ص ) نمىماند ، راضى بودند « 2 » .\r\n* * * مرورى اجمالى بر آنچه كه از ديرباز تاكنون دربارهء سقيفه نگاشته شده است لازم بود تا اينكه ارزش و اهميت كار محقق گرانمايه ، علامه سيد مرتضى عسكرى ، در كتابى كه پيش روى داريد ، بهتر شناخته شود .\r\nبراساس اين كتاب ، سقيفه در يك روز و با طراحى يك نفر براى خلافت خلاصه نمىشود ؛ بلكه سقيفه ، آغاز بروز و ظهور اجراى نقشه‌اى حساب شده است كه طى آن افرادى معين از قريش مىبايست يكى پس از ديگرى ، زمام حكومت را به دست گيرند تا آن را ، پيوسته ، از اهل بيت پيامبر ( ص ) - كه بنا به نصّ ايشان ، جانشينان بر حقّ پيامبر ( ص ) بودند - دور دارند و نهايتا آن را به بنى اميّه بسپارند . اين نقشه اجرا شد ، لكن با قتل\r\n\r\n\r\n","description":"","footnote":"\r\n( 1 ) . همان ص 62 و 63 .\r\n( 2 ) . همان ص 63 .\r\n","page_name":" 20 ","page_number":20},
  {"content":"\r\n\r\nعثمان و خلافت امير المؤمنين ( ع ) ، ناتمام ماند . اين تحليل ، كه بر مبناى منابع درجه اوّل مكتب خلفاست ، در نوع خود بىنظير است ؛ مطالب پراكنده و ناتمام و بعضا نادرست گذشتگان و معاصران را ، دربارهء سقيفه ، منظّم و كامل ساخته و تصحيح مىكند و براى فهم بهتر تاريخ اسلام ، از زمان رحلت پيامبر ( ص ) تاكنون ، بسيار روشنىبخش و هدايتگر است .\r\nنشر كنگره فرصت را مغتنم شمرد ، و با كسب اجازه از مؤلف و محقّق گرانقدر ، حضرت علامه سيّد مرتضى عسكرى - دامت افاضاته - چاپ و نشر اين اثر ارزشمند را وجههء همّت قرار داد و براى تتميم فايدهء آن ، با استفاده از مآخذ معتبر ، مستندات روايات حديثى و تاريخى منقول در اين كتاب را ، در پىنوشت آورد و در مواردى نيز حواشى چند در توضيح بعضى مطالب درج كرد . اميد كه اين برگ سبز ، در درگاه مولى الموحّدين و امير المؤمنين ، حضرت على بن ابى طالب عليه السّلام ، به ديدهء قبول تلقّى شود ؛ إن شاء اللّه .\r\nو آخر دعوانا ان الحمد للّه ربّ العالمين\r\nمهدى دشتى\r\nزمستان 1379 - تهران\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n[ 1 
  ] پىريزى سقيفه در زمان حيات پيامبر اكرم ( ص )\r\nبراى بررسى نحوهء پىريزى سقيفه در زمان حيات پيامبر ( ص ) بايد آيات زير را مورد بررسى قرار دهيم :\r\nخداوند متعال در آيات اوليهء سورهء تحريم مىفرمايد :\r\n     يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ * قَدْ فَرَضَ اللَّهُ لَكُمْ تَحِلَّةَ أَيْمانِكُمْ وَ اللَّهُ مَوْلاكُمْ وَ هُوَ الْعَلِيمُ الْحَكِيمُ * وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً فَلَمَّا نَبَّأَتْ بِهِ وَ أَظْهَرَهُ اللَّهُ عَلَيْهِ عَرَّفَ بَعْضَهُ وَ أَعْرَضَ عَنْ بَعْضٍ فَلَمَّا نَبَّأَها بِهِ قالَتْ مَنْ أَنْبَأَكَ هذا قالَ نَبَّأَنِيَ الْعَلِيمُ الْخَبِيرُ * إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ .     \r\nاى پيامبر ! چرا چيزى را كه خدا بر تو حلال كرده بخاطر جلب رضايت همسرانت بر خود حرام مىكنى ؟ ! و خداوند آمرزنده و رحيم است .\r\nخداوند راه گشودن سوگندهايتان را ( در اين‌گونه موارد ) روشن ساخته ؛ و خداوند مولاى شماست و او دانا و حكيم است . ( به خاطر بياوريد )\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nهنگامى را كه پيامبر يكى از رازهاى خود را به بعضى از همسرانش گفت ، ولى هنگامى كه وى آن را افشا كرد و خداوند پيامبرش را از آن آگاه ساخت ، قسمتى از آن را براى او بازگو كرد و از قسمت ديگر خوددارى نمود ؛ هنگامى كه پيامبر همسرش را از آن خبر داد ، گفت : « چه كسى تو را از اين راز آگاه ساخت ؟ ! » فرمود : « خداوند عالم و آگاه مرا باخبر ساخت ! » . اگر شما ( همسران پيامبر ) از كار خود توبه كنيد ( به نفع شماست ، زيرا ) دلهايتان از حق منحرف گشته ؛ و اگر بر ضدّ او دست به دست هم دهيد ، ( كارى از پيش نخواهيد برد ) زيرا خداوند ياور اوست و همچنين جبرئيل و صالح مؤمنان و فرشتگان ، پشتيبان اويند .\r\n\r\nشأن نزول آيات :\r\nدر اين آيات سه امر بيان شده است :\r\nالف : تحريم پيامبر اكرم ( ص ) بر خود ، آنچه را كه خدا بر او حلال فرموده بود ، براى جلب رضاى همسرانش ، و اينكه خداوند راه گشودن سوگندها را بيان فرموده است .\r\nب : خبر دادن پيامبر ( ص ) رازى را به يكى از همسرانش و خبر دادن آن زن ، آن راز را به ديگرى و آگاه شدن پيامبر ( ص ) از افشاى راز ، توسط حضرت حق .\r\nج : تهديد بارى تعالى آن دو همسر پيامبر ( ص ) را ، . . . تا آخر سوره .\r\nدر اين آيات بيان نشده كه پيامبر ( ص ) ، براى رضاى همسرش ، چه حلالى را بر خود حرام كرده و چه رازى را آن همسر پيامبر ( ص ) افشا نموده و پس از آنچه شده است كه خداوند ، چنان عبارات تهديدآميزى را\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبه كار مىبرد .\r\nشايسته است يادآور شويم كه بارى تعالى مىفرمايد :  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  [ نحل / 44 
  ] .\r\nما قرآن را بر تو نازل كرديم تا شما براى مردم بيان كنى آنچه را كه براى آنان نازل شده است .\r\n\r\nقرآن با دوگونه وحى بر پيامبر ( ص ) نازل مىشد :\r\n1 ) وحى قرآنى ، كه همان نصّ قرآن است ، كه از زمان پيامبر ( ص ) تا به امروز در دسترس همه است .\r\n2 ) وحى بيانى ، كه با آن تفسير قرآن بيان مىشده است .\r\nدر بيان آيهء اول در روايت آمده است كه پيامبر ( ص ) در روز نوبت حفصه ، با كنيز خود ماريه هم‌بستر شد و آنگاه كه حفصه از آن داستان آگاه گرديد ، پيامبر ( ص ) ، براى دلجويى حفصه ، ماريه را بر خود حرام فرمود « 1 » .\r\nدر آيهء دوم ، خداوند اين تحريم را رفع مىكند .\r\nدر آيهء سوم بيان شده كه پيامبر ( ص ) مطلبى را به عنوان راز به همسرش - حفصه - مىفرمايد ، او آن راز را فاش مىكند . خداوند ، پيامبرش را از كار وى آگاه مىسازد و آن حضرت ( ص ) ، حفصه را از فاش كردن آن راز آگاه مىكند . حفصه از پيامبر ( ص ) مىپرسد كه چه كسى شما را از اين كار آگاه ساخت ؟ پيامبر ( ص ) مىفرمايد : خداوند عالم آگاه ، مرا\r\n\r\n\r\n","description":"","footnote":"\r\n( 1 ) . تفسير طبرى 28 / 101 ، و نزديك به همين معنا نقل شده است در طبقات ابن سعد 8 / 135 ، چاپ اروپا .\r\n","page_name":" 25 ","page_number":25},
  {"content":"\r\n\r\nباخبر ساخت « 1 » .\r\nدر آيهء چهارم لحن آيه تغيير مىكند و خطاب به آن دو زن مىفرمايد :\r\n« اگر شما از كار خود توبه كنيد ( به نفع شماست ) زيرا دلهايتان از حق منحرف گشته است ، و اگر بر ضدّ پيامبر ( ص ) دست‌به‌دست هم دهيد ، ( كارى از پيش نخواهيد برد ، زيرا ) خداوند ياور اوست و همچنين جبرئيل و صالح مؤمنان ( - على ) « 2 » و فرشتگان پشتيبان اويند » .\r\nدر خانهء پيامبر ( ص ) چه پيش آمده بود كه براى رفع آن نياز به تهديدى چنين سخت بوده است ، تا آن حدّ كه مىفرمايد : پيامبر تنها نيست ، خدا و جبرئيل و ملائكه و صالح المؤمنين ( على ) پشتيبان و حافظ اويند ؟ آيا چه بوده كه در آيات بعدى ، خداوند در مقام تهديد مىفرمايد :\r\nاميد است كه اگر او شما را طلاق دهد ، پروردگارش ، به جاى شما ، همسرانى بهتر از شما براى او قرار دهد ؛ همسرانى مسلمان ، مؤمن ، متواضع ، توبه‌كار ، عابد ، مهاجر ، زنانى باكره و بيوه ! !\r\nاى كسانى كه ايمان آورده‌ايد ، خود و خانوادهء خويش را از آتشى كه هيزم آن انسانها و سنگ‌هاست محافظت كنيد ؛ آتشى كه فرشتگانى خشن و سخت‌گير ، بر آن گمارده شده‌اند ، و هرگز فرمان خدا را مخالفت نمىورزند و آنچه را فرمان داده شده‌اند ( به‌طور كامل ) اجرا مىكنند .\r\nاى كسانى كه كافر شده‌ايد ، امروز عذرخواهى نكنيد ، چرا كه تنها به اعمالتان جزا داده مىشويد .\r\n\r\n\r\n","description":"","footnote":"\r\n( 1 ) . تفسير طبرى 28 / 101 .\r\n( 2 ) . الدّرّ المنثور سيوطى 6 / 244 .\r\n","page_name":" 26 ","page_number":26},
  {"content":"\r\n\r\nاى كسانى كه ايمان آورده‌ايد ، به سوى خدا توبه كنيد ، توبه‌اى خالص ؛ اميد است ( با اين كار ) پروردگارتان ، گناهانتان را ببخشد و شما را در باغ‌هايى از بهشت كه نهرها از زير درختانش جارى است وارد كند . در آن روزى كه خداوند ، پيامبر و كسانى را كه با او ايمان آورده‌اند خوار نمىكند ، و اين در حالى است كه نورشان پيشاپيش آنان و از سوى راستشان در حركت است و مىگويند : پروردگارا ، نور ما را كامل كن و ما را ببخش كه تو بر هر چيزى توانايى . اى پيامبر ! با كفّار و منافقان پيكار كن و بر آنان سخت گير ، آنان جايگاهشان جهنّم است و فرجام بدى خواهند داشت .\r\nخداوند براى كسانى كه كافر شده‌اند ، به همسر نوح و همسر لوط مثال زده است . آن دو تحت سرپرستى دو بنده از بندگان صالح ما بودند ولى به آن دو خيانت كردند و ( ارتباط با آن دو پيامبر ) سودى به حالشان ( در برابر عذاب الهى ) نداشت ، و به آنها گفته شد : وارد آتش شويد با كسانى كه وارد مىشوند .\r\nدر خانهء پيامبر ( ص ) و گرد آن حضرت چه فتنه‌هايى به پا شده بود كه پيامبر ( ص ) بعضى از آنها را بيان فرمود و بعضى را بيان نفرمود ؟ آن دو همسر پيامبر ( ص ) و همكارانشان چه نقشه‌هايى داشته‌اند كه براى هشدار دادن به ايشان نيازمند آن همه تهديد و بيان عاقبت كار مشترك دو زن دو پيامبر ( نوح و لوط ) بوده است ، با تصريح به اينكه آن دو زن به آن دو پيامبر نفاق و خيانت ورزيدند و در نتيجه به آن دو زن امر شد كه به دوزخ بروند ؟\r\nنتيجهء آنچه را كه دراين‌باره در كتابهاى مكتب خلفا يافته‌ايم چنين است :\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nپيامبر ( ص ) به حفصه دختر عمر فرموده بود كه پدر تو با پدر عايشه ( ابو بكر ) براى گرفتن حكومت پس از من قيام خواهند كرد . اين سخن را پيامبر ( ص ) به عنوان رازى بيان داشته بودند ، لكن اين راز را حفصه با عايشه در ميان گذارد . عايشه هم آن را به پدرش بازگفت . ابو بكر هم آن را با عمر در ميان گذاشت . عمر از حفصه سؤال كرد داستان چيست ؟ بگو ( تا آماده شويم ) . او هم راز پيامبر ( ص ) را براى پدرش فاش كرد .\r\nپيامبر ( ص ) بخشى از جريان را ، يعنى اينكه آن دو زن راز او را افشا كرده بودند ، بيان نمود و از بازگويى بخشى ديگر اعراض كرد . آيا راز جز آمادگى پدران آن دو براى گرفتن حكومت پس از پيامبر ( ص ) چه مىتوانست باشد ؟\r\nابن عبّاس ، براى آن‌كه از زبان خليفه دوم شأن نزول سوره را روايت كند ، با زيركى به او گفت : من يك سال است مىخواهم از شما سؤالى كنم ، هيبت شما مرا مانع است . عمر گفت : چيست ؟ گفت : سؤال از آيهء قرآن است . خليفه گفت : ابن عباس ، تو مىدانى علمى از قرآن نزد من است و از من سؤال نمىكنى ؟ در اينجا ابن عباس از او پرسيد : سورهء تحريم دربارهء چه كسى نازل شده است ؟ عمر گفت : دربارهء عايشه و حفصه « 1 » .\r\n\r\n\r\n","description":"","footnote":"\r\n( 1 ) . تفسير طبرى 28 / 104 - 105 ؛ صحيح بخارى 3 / 137 و 138 و 4 / 22 ؛ صحيح مسلم ، كتاب الطّلاق ، حديث 31 - 34 ؛ مسند احمد حنبل 1 / 48 ؛ مسند طيالسى ، حديث 23 .\r\nدر كتب مكتب خلفا ، اين پيشگويى پيامبر ( ص ) در باب خلافت ابو بكر و عمر ، تأويل به بشارت آن حضرت به حكومت آن دو تن شده است ! كه اين تأويل ناروائى است .\r\nزيرا علاوه بر نصّ آيات ياد شده ، كه دلالت بر انذار و سرزنش و تهديد دارد -\r\n","page_name":" 28 ","page_number":28},
  {"content":"\r\n\r\nدر كتاب الدّرّ المنثور سيوطى ، جلد 6 صفحهء 241 ، چنين آمده است :\r\nو اذ اسرّ النّبىّ الى بعض ازواجه حديثا . حفصة بنت عمر انّ الخليفة من\r\n\r\n\r\n","description":"","footnote":"\r\n- و همچنين تصريح به خيانت دو تن از زنان پيامبر ( ص ) دارد كه هم‌رديف زنان نوح و لوط شمرده شده‌اند ، چنين امرى با افشاى بشارت مباينت تامّ دارد ، پيامبر اكرم ( ص ) پيشگويىهايى از اين دست ، كه دلالت بر وقوع مصيبت يا شرّ و ظلمى در آينده مىكنند ، بسيار داشته‌اند ؛ مانند : انذار زنان خود از بانگ سگان حوأب ( تاريخ ابن كثير 6 / 212 ؛ خصائص سيوطى 2 / 136 ؛ المستدرك 3 / 119 ؛ الاجابة ص 62 ؛ العقد الفريد 3 / 108 ؛ السّيرة الحلبيّه 3 / 320 - 321 ) كه نهايتا در جنگ جمل ، دربارهء امّ المؤمنين عايشه مصداق يافت . ( طبرى 7 / 475 و در چاپ اروپا 1 / 3108 ؛ مسند احمد 6 / 97 ؛ ابن كثير 7 / 230 ؛ المستدرك 3 / 120 ) ، به نحوى كه عايشه به شدّت پريشان شد و گفت : « ردّونى ردّونى ، هذا الماء الّذى قال لى رسول اللّه ( ص ) : لا تكونى الّتى تنبحك كلاب الحوأب » يعنى : مرا برگردانيد ، مرا برگردانيد ؛ اين همان آبى است كه پيامبر خدا ( ص ) به من فرمود : مبادا تو آن زنى باشى كه سگان حوأب بر او بانگ خواهند زد . ( تاريخ يعقوبى 2 / 157 ؛ كنز العمّال 6 / 83 - 84 ) لكن زبير آمد و گفت :\r\nدروغ گفت كسى كه به تو خبر داد كه اينجا حوأب است . ( ابن كثير 7 / 230 ؛ ابو الفداء ص 173 ) طلحه نيز حرف زبير را تأييد كرد و پنجاه مرد ديگر هم از اعراب صحرانشين آن سرزمين آمدند و شهادت دروغ دادند كه اينجا حوأب نيست . ( مروج الذّهب مسعودى 2 / 6 - 7 ) و پيشگويى پيامبر ( ص ) دربارهء شهادت ابا عبد اللّه الحسين ( ع ) كه فرمود : « اخبرنى جبرئيل انّ هذا [ - حسينا 
  ] يقتل بأرض العراق » : جبرئيل مرا خبر داد كه همانا اين [ حسين 
  ] در زمين عراق كشته مىشود . ( مستدرك الصّحيحين 4 / 398 ؛ المعجم الكبير طبرانى ، حديث 55 ؛ تاريخ ابن عساكر ، حديث 629 - 621 ؛ ترجمة الحسين در طبقات ابن سعد ، حديث 267 ؛ تاريخ الاسلام ذهبى 3 / 11 ؛ ذخائر العقبى ص 148 - 149 ؛ ابن كثير 6 / 230 ؛ كنز العمّال 16 / 266 ) و باز فرمود : « اشتدّ غضب اللّه على من يقتله » يعنى : خشم خداوند نسبت به كشنده حسين بسيار شديد است . ( تاريخ ابن عساكر ، ح 623 ؛ تهذيب تاريخ ابن عساكر 4 / 325 ؛ كنز العمّال 23 / 112 ؛ الرّوض النّضير 1 / 93 ) كه اينها ، هيچ‌كدام ، بشارت نيست بلكه بيان مصيبت و ظلمى است كه پس از پيامبر ( ص ) واقع خواهد شد .\r\n","page_name":" 29 ","page_number":29},
  {"content":"\r\n\r\nبعده ابو بكر و من بعد أبي بكر عمر .\r\nاز اين داستان مىتوان دريافت كه ابو بكر و عمر براى رسيدن به حكومت ، نقشه مىكشيدند ، نقشه‌اى براى زمان حيات پيامبر ( ص ) « 1 » و نقشه‌اى براى بعد از آن حضرت . آنچه كه فعلا مربوط به بحث ماست نقشهء آن دو براى بعد از حيات پيامبر ( ص ) است كه خود ، زيربناى سقيفه شد .\r\nآن نقشه چنان بود كه ابو بكر ، عمر ، ابو عبيده جرّاح ، سالم مولاى ابى حذيفه و عثمان ، براى رسيدن به حكومت بعد از پيامبر ( ص ) هم‌سوگند شدند و اين قرار را در نامه‌اى نوشتند و آن را به امانت نزد ابو عبيده جرّاح گذاشتند « 2 » . به اين سبب بود كه عمر مىگفت : « ابو عبيده امين اين امّت\r\n\r\n\r\n","description":"","footnote":"\r\n( 1 ) . نقشه‌اى كه براى زمان حيات پيامبر ( ص ) مىكشيدند مىتواند رم دادن شتر پيامبر ( ص ) به هنگام بازگشت آن حضرت از غزوهء تبوك تا حضرت ( ص ) به درّه بيفتد و شهيد شود ، كه البتّه به فضل الهى موفّق نشدند . بنابه نقل ابن حزم اندلسى - از بزرگان علماى مكتب خلفا - در كتاب ارزشمند المحلّى 11 / 224 ، از جمله كسانى كه در اين ماجرا شركت داشتند و شتر پيامبر ( ص ) را رم دادند ، ابو بكر و عمر و عثمان بودند ، نصّ عبارت او چنين است : « انّ ابا بكر و عمر و عثمان و طلحة و سعد بن ابي وقاص رضى اللّه عنهم ، ارادوا قتل النّبي صلّى اللّه عليه و سلّم و القاءه من العقبة في تبوك » . البتّه ابن حزم اين روايت را ، به دليل آن‌كه راوى آن وليد بن عبد اللّه بن جميع الزّهرى است ، ناموثّق و از درجهء اعتبار ساقط دانسته است . لكن اين رأى او غير علمى و نارواست ، زيرا مسلم و بخارى ، هر دو ، اين راوى را موثّق دانسته‌اند ، چنان‌كه بخارى در كتاب الادب المفرد خويش و ابن حجر در كتاب التّهذيب خويش ، ترجمهء وليد بن عبد اللّه بن جميع را آورده و در آنجا تصريح كرده كه بخارى و مسلم از او روايت نقل كرده‌اند و بنابراين حديث او صحيح است .\r\n( 2 ) . بحار الانوار 2 / 296 ، روايت 5 .\r\n","page_name":" 30 ","page_number":30},
  {"content":"\r\n\r\nاست » « 1 » . و به سبب اين قرارداد بود كه خليفهء دوم بارها مىگفت : « اگر ابو عبيده يا سالم مولاى ابى حذيفه زنده بودند خلافت را به ايشان واگذار مىكردم » « 2 » .\r\nدر واقعهء تعيين خليفهء دوم هم ، اين جريان آشكار مىشود آنجا كه ابو بكر ، در مرض وفاتش ، عثمان را طلبيد و گفت بنويس :\r\nبسم اللّه الرّحمن الرّحيم\r\nاين آن چيزى است كه ابو بكر بن ابى قحافه به مسلمانان وصيّت مىكند .\r\nامّا بعد . . . در اينجا ابو بكر بيهوش شد . عثمان نوشت : امّا بعد ، من بر شما عمر بن الخطاب را خليفه قرار دادم و از خيرخواهى شما كوتاهى نكردم .\r\nچون ابو بكر به هوش آمد گفت : بخوان . عثمان نوشته را خواند . ابو بكر گفت : اللّه اكبر ، ترسيدى مسلمان‌ها بعد از من گرفتار اختلاف شوند ؛ بله ، همين را مىخواستم بگويم « 3 » .\r\nعثمان از كجا خبر داشت كه ابو بكر چه كسى را مىخواهد بعد از خود براى خلافت تعيين كند ؟ معلوم مىشود كه قراردادى در كار آنها بوده كه به ترتيب ابو بكر ، عمر ، سالم ، ابو عبيده و عثمان ، يكى بعد از ديگرى ، خليفه شوند . اين امر نيز از دو كار خليفهء دوم ، عمر ، معلوم مىشود :\r\n1 ) وقتى عمر به دست ابو لؤلؤ مضروب شد ، چون سالم و ابو عبيده « 4 » در\r\n\r\n\r\n","description":"","footnote":"\r\n( 1 ) . العقد الفريد 4 / 274 .\r\n( 2 ) . العقد الفريد 4 / 274 .\r\n( 3 ) . تاريخ طبرى 1 / 2138 ، چاپ اروپا و چاپ مصر 3 / 52 .\r\n( 4 ) . سالم مولاى ابى حذيفه ، در جنگ با مسيلمهء كذّاب ، در سال دوم خلافت ابو بكر ، كشته -\r\n","page_name":" 31 ","page_number":31},
  {"content":"\r\n\r\nآن زمان از دنيا رفته بودند ، عمر شوراى خلافت را طورى ترتيب داد كه عثمان براى خليفه شدن رأى بياورد « 1 » .\r\n2 ) از واقعهء زير نيز روشن مىگردد كه در زمان حيات عمر ، خليفهء سوم تعيين شده بود : ابن سعد ( صاحب طبقات ) از سعيد بن عاص اموى نقل مىكند كه وى از خليفهء دوم زمينى را در كنار خانهء خود مىخواست تا خانه‌اش را وسعت دهد ؛ چون عمر در مورد بعضىها از اين بخشش‌ها مىكرد . خليفه به او گفت : بعد از نماز صبح بيا تا كارت را انجام دهم .\r\nسعيد ، به دستور خليفه ، پس از نماز صبح به نزد او رفت و با او به محل زمين مطلوب رفتند . خليفه عمر ، با پاى خود ، روى زمين ، خطّى كشيد و گفت :\r\nاين هم مال تو . سعيد بن عاص مىگويد : گفتم يا امير المؤمنين ، من عيالوارم ، قدرى بيشتر بده . عمر گفت : اينك اين زمين ، تو را بس است .\r\nولى رازى به تو مىگويم ، پيش خود نگهدار . بعد از من كسى روى كار مىآيد كه با تو صلهء رحم مىكند و حاجتت را برآورده مىسازد . سعيد مىگويد : در طول خلافت عمر بن خطاب صبر كردم تا اينكه بعد از فوت او ، عثمان به حكومت رسيد و او ، همچنان كه عمر گفته بود ، با من صلهء رحم كرد و خواسته‌ام را برآورد « 2 » .\r\n\r\n\r\n","description":"","footnote":"\r\n- شد و ابو عبيده نيز در سال 18 هجرى ، درحالىكه امير لشكر مسلمانان در جنگ با روم بود ، در طرف شام كه در آن هنگام روم شرقى ناميده مىشد ، به طاعون عمواس وفات كرد ، العقد الفريد 4 / 274 - 275 .\r\n( 1 ) . انساب الاشراف بلاذرى 5 / 15 - 19 ؛ طبقات ابن سعد 3 / ق 1 / 43 ؛ تاريخ يعقوبى 2 / 160 .\r\n( 2 ) . طبقات ابن سعد 5 / 20 - 22 ، چاپ اروپا .\r\n","page_name":" 32 ","page_number":32},
  {"content":"\r\n\r\nاز اين روايت روشن مىشود كه خليفه دوم ، با نقشه‌اى كه براى زمان بعد از خود كشيده بود ، مىدانست كه خويشاوند سعيد اموى ، يعنى عثمان ، به خلافت خواهد رسيد .\r\nاضافه بر اين ، از جريانات زير معلوم مىشود كه خليفهء دوم در نظر داشت بعد از عثمان ، عبد الرّحمن بن عوف و پس از او معاويه به حكومت برسند . دليل اين مطلب آن است كه در سال « عام الرّعاف » عثمان به بيمارى خون‌دماغ مبتلا گرديد و مشرف به مرگ شد . پنهانى ، در نامه‌اى ، عبد الرّحمن بن عوف را براى خلافت پس از خود ، تعيين كرد . عبد الرّحمن بسيار ناراحت شد و گفت : من او را آشكارا خليفه كردم . ولى او پنهانى خلافت مرا مىنويسد « 1 » .\r\nبدين سبب بين آن دو ، دشمنى شديد ، ايجاد شد . و نفرين حضرت امير ( ع ) دربارهء آنها مستجاب گرديد كه فرموده بود : خداوند ، بين شما اختلاف بيندازد « 2 » . عثمان از آن بيمارى شفا يافت و عبد الرّحمن در زمان خلافت عثمان وفات كرد « 3 » .\r\nو امير المؤمنين ( ع ) ، نيز در همان روز كه عبد الرّحمن بن عوف با عثمان\r\n\r\n\r\n","description":"","footnote":"\r\n( 1 ) . سير اعلام النبلاء و تاريخ ابن عساكر ، ذيل بيوگرافى عبد الرّحمان بن عوف .\r\n( 2 ) . قال على ( ع ) : « دقّ اللّه بينكما عطر منشّم » . - شرح نهج البلاغهء ابن ابى الحديد 1 / 188 ، خطبهء 3 ؛ 9 / 55 ، خطبهء 139 . اين جمله مثلى بود كه در زمان جاهليت ، هنگامى كه قبائل عرب مىخواستند با يكديگر بجنگند عطر زنى را بنام ( منشّم ) استعمال مىكردند و به جنگ مىپرداختند تا جائى كه اين امر ضرب المثلى شد براى وسيله جنگ افروزى بين قبائل عرب .\r\n( 3 ) . براى آشنايى بيشتر با دامنهء خصومت ميان عثمان و عبد الرّحمن بن عوف بنگريد به :\r\nانساب الاشراف بلاذرى ، ق 4 / 1 / 546 - 547 ، چاپ بيروت ، 1400 ه .\r\n","page_name":" 33 ","page_number":33},
  {"content":"\r\n\r\nبيعت كرد و موجب خلافت او شد ، به او فرموده بود : « و اللّه ما ولّيت عثمان الّا ليردّ الامر اليك » .\r\nيعنى به خدا قسم ، تو عثمان را به خلافت نرساندى مگر كه ( روزى ) او نيز خلافت را به تو باز سپارد « 1 » . و امّا ميل عمر به خلافت معاويه را ، پس از اين ، در بخش مربوط به معاويه در زمان عمر مورد بحث قرار خواهيم داد .\r\nو در اينجا به ذكر اين نكته اكتفا مىكنيم كه اصولا عمر مىخواست خلافت در قريش باشد ولى به بنى هاشم نرسد . و او و يارانش ، نه تنها در زمان خودشان ، بلكه براى بعد از خودشان نيز نمىخواستند كه بنى هاشم به حكومت برسند « 2 » .\r\n\r\n\r\n","description":"","footnote":"\r\n( 1 ) . تاريخ طبرى 3 / 297 در ذكر حوادث سال 23 ه ؛ ابن اثير 3 / 37 .\r\n( 2 ) . تفصيل اين بحث را در همين كتاب ، تحت عنوان حكومت در زمان عمر و گفت‌وگوى ابن عباس و عمر ، ملاحظه كنيد . نيز بنگريد به : الاستيعاب 1 / 253 ؛ الاصابة 3 / 413 ؛ ابن كثير 8 / 120 ؛ مروج الذّهب 2 / 321 - 322 ؛ مسند احمد 1 / 177 ؛ طبرى 5 / 2768 و 2770 - 2771 ، 2787 ؛ شرح نهج البلاغهء ابن ابى الحديد 6 / 12 - 13 .\r\n","page_name":" 34 ","page_number":34},
  {"content":"\r\n\r\n\r\n[ 2 
  ] چگونگى برپايى سقيفه\r\n\r\nالف - بيمارى و وفات پيامبر ( ص ) :\r\nدر دههء آخر صفر سال 11 هجرى پيامبر ( ص ) بيمار شد . در حال بيمارى ، اسامه فرزند زيد - آزادشدهء پيامبر ( ص ) - را ، كه در آن زمان هجده ساله بود « 1 » ، به اميرى لشكرى گماشت كه برود به سمت شام و با نصاراى روم شرقى بجنگد . دستور فرمود كه در آن لشكر ، ابو بكر و عمر و ابو عبيده جرّاح و سعد بن عباده و ديگر سران صحابه از مهاجر و انصار شركت كنند « 2 » ، و تأكيد فرمود كه كسى از نامبردگان ، از رفتن با آن لشكر ، تخلّف نكند و فرمود : « لعن اللّه من تخلّف عن جيش اسامة » .\r\n\r\n\r\n","description":"","footnote":"\r\n( 1 ) . الاستيعاب ، رقم 12 ؛ اسد الغابه 1 / 65 - 66 .\r\n( 2 ) . طبقات ابن سعد 2 / 190 - 192 ، چاپ بيروت ؛ عيون الأثر 2 / 281 . در منابع بسيارى تصريح شده به اينكه ابو بكر و عمر جزو لشكر اسامه بوده‌اند : كنز العمّال 5 / 312 ؛ منتخب كنز العمّال 4 / 180 ؛ انساب الاشراف بلاذرى در ترجمهء اسامه 1 / 474 ؛ طبقات ابن سعد 4 / 44 ؛ تهذيب ابن عساكر 2 / 391 ؛ تاريخ يعقوبى 2 / 74 ، چاپ بيروت ؛ ابن اثير 2 / 123 .\r\n","page_name":" 35 ","page_number":35},
  {"content":"\r\n\r\nيعنى خداى لعنت كند هركس را كه از لشكر اسامه تخلف كند ( و با آن لشكر نرود ) « 1 » .\r\nپس از آن ، حال پيامبر ( ص ) ، در اثر آن بيمارى ، سنگين شد . به لشكر اسامه ، كه در بيرون مدينه بود ، خبر دادند كه پيامبر ( ص ) در حال احتضار است . آنها كه مىخواستند در امر خلافت دخالت كنند به مدينه بازگشتند و صبح روز دوشنبه دور پيامبر ( ص ) جمع شدند . پيامبر ( ص ) فرمود :\r\n« اتوني بدواة و قرطاس أكتب لكم كتابا لن تضلّوا بعده ابدا » . يعنى : قلم و كاغذ بياوريد تا ( وصيت ) نامه‌اى براى شما بنويسم كه بعد از من هرگز گمراه نشويد . عمر گفت : « انّ النّبيّ غلبه الوجع و عندكم كتاب اللّه ؛ حسبنا كتاب اللّه » « 2 » .\r\nيعنى بيمارى بر پيامبر ( ص ) غلبه كرده است - كنايه از اينكه نمىداند چه مىگويد - و نزد شما كتاب خداست و كتاب خدا ما را بس است .\r\nدسته‌اى گفتند : دستور پيامبر ( ص ) را انجام دهيد . آن دسته‌اى كه مىخواستند دستور پيامبر ( ص ) را انجام دهند غالب شدند « 3 » .\r\nدر روايت ديگر ، در طبقات ابن سعد ، آمده است كه ، در آن حال ، يك نفر از حاضران گفت : « انّ نبىّ اللّه ليهجر » « 4 » . يعنى همانا پيامبر خدا ( ص ) -\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 6 / 52 .\r\n( 2 ) . صحيح بخارى ، باب كتابة العلم من كتاب العلم 1 / 22 ؛ مسند احمد حنبل ، تحقيق احمد محمّد شاكر ، حديث 2992 ؛ طبقات ابن سعد 2 / 244 ، چاپ بيروت .\r\n( 3 ) . همان منابع و نيز طبقات ابن سعد 2 / 243 - 244 ، چاپ بيروت ؛ مسند احمد حنبل ، تحقيق احمد محمّد شاكر ، حديث 2676 .\r\n( 4 ) . طبقات ابن سعد 2 / 242 ، چاپ بيروت . در صحيح بخارى ، باب جوائز الوفد من كتاب -\r\n","page_name":" 36 ","page_number":36},
  {"content":"\r\n\r\nالعياذ باللّه - هذيان مىگويد .\r\nآسمان خون گريه كن ! يك صحابى ، در روى پيامبر عظيم الشّأن اسلام ( ص ) و در محضر ديگر صحابه ، به پيامبر خاتم ( ص ) چنين ناروا گفت .\r\nگرچه در اين روايت گوينده را تعيين نكرده‌اند ، ليكن ، با توجه به روايت صحيح بخارى ، كه پيش از اين نقل كرديم ، جز از عمر از چه كسى چنين جسارتى برمىآمد ؟ آرى ، گوينده همان كس بود كه گفت « حسبنا كتاب اللّه » « 1 » .\r\nبارالها ، چه مصيبتى از اين بزرگتر !\r\nپس از اين گفت‌وگو و مجادله ، بعضى از حاضرين خواستند كه قلم و كاغذ بياورند ، امّا پيامبر ( ص ) فرمود « أو بعد ما ذا ؟ ! » « 2 » يعنى آيا پس از چه ؟ ! بعد از اين سخن ، اگر قلم و كاغذ مىآوردند و پيامبر ( ص ) وصيت نامه‌اى مىنوشت كه در آن اسم على ( ع ) بود ، مخالفان مىتوانستند چند\r\n\r\n\r\n","description":"","footnote":"\r\n- الجهاد 2 / 120 و باب اخراج اليهود من جزيرة العرب 2 / 136 ، بدين لفظ آمده است :\r\n« فقالوا : هجر رسول اللّه صلّى اللّه عليه و سلّم » . و در صحيح مسلم ، باب من ترك الوصيّة 5 / 76 ؛ تاريخ طبرى 3 / 193 ، بدين عبارت آمده است : « انّ رسول اللّه صلّى اللّه عليه و سلّم يهجر » .\r\n( 1 ) . عمر خود ، بدين امر اعتراف كرده است . بنا به نقل امام ابو الفضل احمد بن ابى طاهر در كتاب تاريخ بغداد و ابن ابى الحديد در شرح نهج البلاغه 3 / 97 ، در شرح حال عمر ، يك روز طىّ مباحثه‌اى مفصّل كه ميان ابن عبّاس و عمر درگرفت ، عمر گفت : « پيامبر تصميم داشت كه ، به هنگام بيمارىاش ، تصريح به نام او [ - على بن ابى طالب 
  ] كند ولى من نگذاشتم » . نيز ر . ك : المراجعات ، علّامه شرف الدّين ، ترجمهء محمّد جعفر امامى ص 442 - 443 .\r\n( 2 ) . طبقات ابن سعد 2 / 242 ، چاپ بيروت .\r\n","page_name":" 37 ","page_number":37},
  {"content":"\r\n\r\nنفر را بياورند و شهادت دهند كه پيامبر ( ص ) آن وصيت‌نامه را - نعوذ باللّه - در حال هذيان نوشته است .\r\nپس از اين ناسزاگويى پيامبر ( ص ) فرمود : « قوموا عنّي لا ينبغي عند نبّي تنازع » . يعنى از نزد من برخيزيد ، كه در محضر پيامبر ( ص ) ، نزاع كردن شايسته نيست « 1 » .\r\n\r\nدر فجر آن روز چه گذشت ؟\r\nبلال ، هرگاه كه اذان نماز مىگفت ، مىآمد به در خانهء پيامبر ( ص ) و مىگفت : « الصّلاة الصّلاة يا رسول اللّه » « 2 » در سحر روز دوشنبه ، در وقت اذان صبح ، بلال به در خانهء پيامبر ( ص ) آمد و نداى هميشگى را سر داد .\r\nپيامبر ( ص ) ، در حجرهء عايشه و در حال بيهوشى بود و سرش بر زانوى على ( ع ) قرار داشت . عايشه به پشت در آمد و به بلال گفت : به پدرم بگو بيايد و نماز جماعت را اقامه كند . ابو بكر آمد و ايستاد به امامت نماز صبح ، پيامبر ( ص ) به هوش آمد و متوجّه شد كه در مسجد نماز جماعت برپاست .\r\nدرحالىكه على بر بالين او نشسته است . پيامبر ( ص ) با آن حال بيمارى برخاست و وضو گرفت و بر بازوان فضل بن عبّاس و حضرت على ( ع ) تكيه كرد . پيامبر ( ص ) را در حالى به مسجد آوردند كه از شدّت بيمارى پاهايش روى زمين كشيده مىشد . ابو بكر ايستاده بود به نماز . پيامبر ( ص ) به جلو ابو بكر آمد و نماز او را شكست و به‌طور نشسته نماز خواند\r\n\r\n\r\n","description":"","footnote":"\r\n( 1 ) . تاريخ ابى الفداء 1 / 151 ؛ در صحيح بخارى ، باب كتابة العلم من كتاب العلم 1 / 22 ، به اين لفظ آمده است : « قال ( ص ) : قوموا عنّي و لا ينبغي عندي التّنازع » .\r\n( 2 ) . در خانهء پيامبر ( ص ) در مسجد باز مىشد . و شايد بلال پيامبر ( ص ) را از حضور مأمومين خبر مىداد .\r\n","page_name":" 38 ","page_number":38},
  {"content":"\r\n\r\nو صحابه به پيامبر ( ص ) اقتدا كردند و نماز صبح را به جاى آوردند « 1 » . بقيهء وقايع در همان روز دوشنبه رخ داد و در همان روز ، پيامبر ( ص ) رحلت فرمود .\r\n\r\nب - غسل و تجهيز رسول خدا ( ص ) :\r\nكسانى كه پيكر پاك و مقدّس رسول خدا ( ص ) را غسل دادند و در مراسم خاكسپارى آن حضرت نيز شركت داشتند عبارت بودند از : على بن ابى طالب ( ع ) ، عبّاس عموى پيامبر ، فضل بن عبّاس ، صالح ( آزاد كردهء پيامبر ( ص ) ) . بدين ترتيب ، اصحاب رسول خدا ( ص ) جنازهء آن حضرت را در ميان افراد خانوادهء او رها كردند و تنها همين چند نفر عهده‌دار تجهيز پيكر رسول خدا ( ص ) شدند « 2 » .\r\nبنا به روايتى ديگر ، على ( ع ) همراه با فضل و قثم ، فرزندان عباس و شقران ( آزاد كردهء پيامبر ( ص ) ) و بنا به قولى ، اسامة بن زيد ، تمام مراسم تجهيز رسول خدا ( ص ) را برعهده داشتند « 3 » و ابو بكر و عمر در اين مراسم\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 9 / 197 ، خطبهء 156 ، و در چاپ مصر 2 / 458 ؛ ارشاد شيخ مفيد ص 86 - 87 . براى آشنائى با مفصّل اين بحث بنگريد به : صحيح بخارى 1 / 92 ؛ صحيح مسلم 2 / 23 ؛ سنن ابن ماجه ، باب ما جاء في صلاة رسول اللّه ( ص ) :\r\n« فكان ابو بكر يأتمّ بالنّبى و النّاس يأتمّون به » . و نزديك به همين الفاظ در مسند احمد 6 / 210 و 224 ؛ طبقات ابن سعد 3 / 9 / 1 ؛ انساب الاشراف 1 / 557 آمده است .\r\n( 2 ) . طبقات ابن سعد ، 2 ق 2 / 70 ؛ كنز العمّال 4 / 54 و 60 در روايتى ، اوس بن خولىّ الانصارى نيز همراه اين چهار تن ذكر شده است . نگاه كنيد به عبد اللّه بن سبأ ، تأليف نگارنده 1 / 110 .\r\n( 3 ) . العقد الفريد 3 / 61 ، ذهبى نيز ، در تاريخ خود 1 / 321 و 324 و 326 نزديك به عبارت العقد الفريد را آورده است .\r\n","page_name":" 39 ","page_number":39},
  {"content":"\r\n\r\nحضور نداشتند « 1 » .\r\nدر اين وقت ، عبّاس عموى پيامبر ( ص ) به حضرت على ( ع ) گفت : « يا ابن أخي هلمّ لا بايعك فلا يختلف عليك اثنان » « 2 » . اى پسر برادر ، بيا تا با تو بيعت كنم ، كه پس از آن ، كسى با تو مخالفت نخواهد كرد .\r\nعلى ( ع ) فرمود : « لنا بجهاز رسول اللّه شغل » « 3 » . اكنون كار ما تجهيز پيكر پيامبر است .\r\nدر آن حال ، انصار در سقيفهء بنى ساعده ، براى تعيين رهبرى از انصار گرد آمدند « 4 » . اين خبر به گروهى از مهاجران : ابو بكر و عمر و ابو عبيده\r\n\r\n\r\n","description":"","footnote":"\r\n( 1 ) . عايشه نيز در اين مراسم حضور نداشت و از تجهيز و دفن رسول خدا ( ص ) باخبر نشد ، مگر آن هنگام كه به تصريح خود وى صداى بيل‌ها را در نيمه شب چهارشنبه شنيد : « ما علمنا بدفن الرّسول حتّى سمعنا صوت المساحي من جوف اللّيل ليلة الأربعاء » . سيرهء ابن هشام 4 / 344 ؛ تاريخ طبرى 2 / 452 و 455 و در چاپ اروپا 1 / 1833 - 1837 ؛ ابن كثير 5 / 270 ؛ اسد الغابه 1 / 34 ؛ مسند احمد 6 / 62 و 242 و 274 .\r\n( 2 ) . مروج الذّهب مسعودى 2 / 200 ؛ تاريخ الاسلام ذهبى 1 / 329 ؛ ضحى الاسلام 3 / 291 ، در كتاب الامامة و السياسة ابن قتيبه دينورى 1 / 4 ، با اين لفظ آمده است : « ابسط يدك ابايعك فيقال عمّ رسول اللّه بايع ابن عمّ رسول اللّه و يبايعك اهل بيتك . فانّ هذا الأمر اذا كان لم يقل » . ابن سعد در كتاب طبقات خود 2 / ق 2 / 38 ، ماجرا را با اين عبارت آورده است : « انّ العبّاس قال لعليّ : امدد يدك ابايعك يبايعك النّاس » .\r\n( 3 ) . شرح نهج البلاغهء ابن ابى الحديد 1 / 131 ، چاپ اوّل مصر ، به نقل از كتاب سقيفهء جوهرى .\r\n( 4 ) . مسند احمد حنبل 1 / 260 ؛ ابن كثير 5 / 260 ؛ صفوة الصّفوة 1 / 85 ؛ تاريخ الخميس 1 / 189 ؛ تاريخ طبرى 2 / 451 و در چاپ اروپا 1 / 1830 - 1831 ؛ تاريخ ابى الفداء 1 / 152 ؛ اسد الغابه 1 / 34 و 5 / 188 ؛ العقد الفريد 3 / 61 ؛ تاريخ الاسلام ذهبى 1 / 321 ؛ طبقات ابن سعد 2 / ق 2 / 70 ؛ تاريخ يعقوبى 2 / 94 ؛ البدء و التاريخ 5 / 68 ؛ الاستيعاب 4 / 65 .\r\n","page_name":" 40 ","page_number":40},
  {"content":"\r\n\r\nو همراهانشان رسيد . اينان با سرعت به انصار در سقيفه ملحق شدند « 1 » .\r\nبدين‌سان ، بجز خويشاوندان پيامبر ، كسى پيرامون پيكر آن حضرت باقى نماند . و آنان عبارت بودند از : على بن ابى طالب ( ع ) ، عباس بن عبد المطّلب ( عموى پيامبر ) ، فضل بن عباس ( پسر عموى پيامبر ) ، قثم بن عبّاس ( پسر عموى پيامبر ) ، اسامة بن زيد ( آزادكردهء پيامبر ) ، صالح ( آزادكردهء پيامبر ) و أوس بن خولى ( از انصار ) . و تنها همين افراد بودند كه غسل و دفن پيكر پيامبر را برعهده گرفتند « 2 » .\r\nاقامهء نماز بر جنازهء پيامبر بر همهء مسلمانان حاضر در مدينه واجب عينى بود ، يعنى بر يك‌يك مسلمانان واجب بود « 3 » . نماز بخوانند بر پيامبر ( ص ) و مانند نماز بر جنازهء ديگران نبود و امام جماعت لازم نداشت ؛ چنان كه امام على ( ع ) مىفرمود : امام همه ، خود پيامبر ( ص ) است . لذا مسلمانان پنج نفر ، شش نفر مىآمدند و حضرت امير ( ع ) ذكر نماز را بلند\r\n\r\n\r\n","description":"","footnote":"\r\n( 1 ) . صحيح بخارى ، كتاب الحدود 4 / 120 ؛ سيرهء ابن هشام 4 / 336 ؛ الرّياض النّضره 1 / 163 ؛ تاريخ الخميس 1 / 186 ؛ سقيفهء ابى بكر جوهرى به نقل ابن ابى الحديد 2 / 2 ؛ تاريخ طبرى 1 / 1839 چاپ اروپا ؛ البدء و التاريخ 5 / 65 .\r\n( 2 ) . مسند احمد 1 / 260 ؛ ابن كثير 5 / 260 ؛ صفوة الصفوة 1 / 85 ؛ تاريخ الخميس 1 / 189 ؛ تاريخ طبرى 2 / 451 و در چاپ اروپا 1 / 1830 - 1831 ؛ ابن شحنه بهامش الكامل ص 100 ؛ ابو الفداء 1 / 252 ؛ اسد الغابه 1 / 34 ؛ العقد الفريد 3 / 61 ؛ تاريخ ذهبى 1 / 321 ؛ طبقات ابن سعد 2 / ق 2 / 70 ؛ تاريخ يعقوبى 2 / 94 ؛ البدء و التاريخ 5 / 68 ؛ التّنبيه و الاشراف مسعودى 244 .\r\n( 3 ) . اين مطلب استنباط اينجانب ( سيد مرتضى عسكرى ) است ، چرا كه با وجود كراهت شديد تأخير در دفن ميّت ، جنازهء پيامبر ( ص ) دو روز و دو شب دفن نشد تا همهء مردم مدينه ، از مرد و زن و كودك و پير ، بر آن حضرت ( ص ) نماز گزاردند .\r\n","page_name":" 41 ","page_number":41},
  {"content":"\r\n\r\nمىخواند آنها تكرار مىكردند . در ابتدا مردان نماز گزاردند و بعد زنان مسلمان و سپس فرزندانى كه به بلوغ نرسيده بودند . اين كار از روز دوشنبه شروع و در عصر سه‌شنبه تمام شد « 1 » . پيكر پيامبر ( ص ) در شب چهارشنبه ، در حضور چند نفر ، در همان اتاقى كه وفات يافته بود ، دفن شد « 2 » . بجز نزديكان رسول خدا ( ص ) كسى در به خاك سپردن پيكر آن حضرت شركت نداشت و هنگامى طايفهء بنى غنم صداى بيل‌ها را شنيدند كه در خانه‌هاى خود آرميده بودند « 3 » . عايشه مىگويد : « ما از به خاك سپردن پيكر پيامبر ( ص ) خبر نداشتيم تا آنگاه كه در دل شب چهارشنبه صداى بيل‌ها به گوشمان رسيد » « 4 » .\r\n\r\nج - وصيّت پيامبر ( ص ) به على ( ع ) :\r\nپيش از بيان وصيّت پيامبر ( ص ) به على ( ع ) ، به منظور فهم بهتر آن ، مناسب است كه مقدّمه‌اى ذكر كنيم . خداوند در سورهء آل عمران ، آيهء 144 مىفرمايد :\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي \r\n\r\n\r\n","description":"","footnote":"\r\n( 1 ) . اعلام الورى باعلام الهداة ، طبرسى ، به تصحيح و تعليق استاد على اكبر غفّارى ص 144 ، چاپ بيروت ؛ طبقات ابن سعد 2 / 256 - 257 ، چاپ بيروت ؛ بحار الانوار 22 / 525 و 539 .\r\n( 2 ) . طبقات ابن سعد 2 / 292 - 294 ؛ سيرهء ابن هشام 4 / 343 .\r\n( 3 ) . طبقات ابن سعد 2 / ق 2 / 78 .\r\n( 4 ) . سيرهء ابن هشام 4 / 344 ؛ مسند احمد 6 / 62 و 242 و 274 ؛ تاريخ طبرى 3 / 313 ؛ طبقات ابن سعد 2 / 205 .\r\n","page_name":" 42 ","page_number":42},
  {"content":"\r\n\r\n اللَّهُ الشَّاكِرِينَ . \r\n( محمّد ( ص ) فقط فرستاده خداست كه پيش از او پيامبرانى ديگر آمده و رفته‌اند . آيا اگر او بميرد يا كشته شود ، شما رو به عقب - و به گذشته جاهلى خود - بازمىگرديد ؟ و هركس به گذشتهء جاهلى خود بازگردد ، خداى را هرگز زيان نمىرساند ، خداوند سپاسگزاران را پاداش نيك خواهد داد ) .\r\nهمان گونه كه پيشتر گفتيم ، شريعت اسلام با دو نوع وحى بر پيامبر ( ص ) نازل مىشد :\r\nالف ) وحى قرآنى ، كه عبارت است از متن همين قرآن كه از زمان پيامبر ( ص ) تا به حال سالم مانده و به دست ما رسيده است و همهء الفاظ آن از خداست و در آن اصول شريعت اسلام ، يعنى توحيد خالق و توحيد پروردگار قانون‌گذار و معاد و حشر و حساب و ثواب و عقاب و ارسال رسل و وجوب طاعت از آنها از آدم تا خاتم ، و نيز كليّت احكام و آداب اسلامى ، همچون نماز و حجّ و جهاد و روزه و زكات و خمس و امر به معروف و نهى از منكر و نهى از غيبت و . . . ، ذكر شده است .\r\nب ) وحى بيانى ، و آن وحيى بوده كه همراه همان وحى قرآنى نازل مىشده است و در واقع تبيين و تفسير آن را برعهده داشته است . مثلا در روز غدير خم ، هم‌زمان با نزول آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ  [ مائده / 67 
  ] اين وحى بيانى آمده است كه : يا ايّها الرّسول بلّغ ما انزل اليك في عليّ « 1 » . پس « في عليّ »\r\n\r\n\r\n","description":"","footnote":"\r\n( 1 ) . بحار الانوار 37 / 155 و 189 ؛ شواهد التنزيل حسكانى 1 / 187 و 190 ؛ تاريخ دمشق -\r\n","page_name":" 43 ","page_number":43},
  {"content":"\r\n\r\nوحى بيانى بوده است كه پيامبر ( ص ) آن را با حديث خود بيان مىفرموده و بنابراين « في عليّ » نيز وحى خدا بوده است . پيامبر ( ص ) از خود چيزى بيان نمىفرمود ، چنان‌كه بارى تعالى دراين‌باره مىفرمايد :   ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   [ نجم / 4 
  ] و محكمتر از آن مىفرمايد :\r\n    وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ * ثُمَّ لَقَطَعْنا مِنْهُ الْوَتِينَ * فَما مِنْكُمْ مِنْ أَحَدٍ عَنْهُ حاجِزِينَ     [ الحاقّه / 44 
  ] . يعنى اگر پيامبر ( ص ) از خودش چيزى بگويد و به ما نسبت دهد ، مانعش خواهيم شد و رگ قلبش را خواهيم بريد و كسى از شما هم نمىتواند از مجازات او جلوگيرى كند .\r\nبدين‌سان ، وحى قرآنى همان متن قرآنى است كه همهء الفاظش از خداست و يك سورهء آن را ، و لو به كوچكى سورهء كوثر باشد ، كسى نمىتواند بياورد [ بقره / 23 - 24 
  ] و لذا معجزهء باقى پيامبر اكرم ( ص ) است كه خداوند خود عهده‌دار حفظ آن است :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  [ الحجر / 9 
  ] . ولى وحى بيانى ، معنايش از خداست ، لكن بيانش با لفظ پيامبر ( ص ) است و در آن شرط تحدّى و اعجاز نشده و هدف از آن تبيين معناى آيات قرآنى توسط پيامبر اكرم ( ص ) است ؛ چنان‌كه خداوند مىفرمايد :\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  [ النحل / 44 
  ] .\r\nپيامبر ( ص ) هر آيه‌اى از قرآن را ، كه از طريق وحى دريافت مىكرد ، به\r\n\r\n\r\n","description":"","footnote":"\r\n- ابن عساكر ، حديث 451 ؛ اسباب النّزول واحدى ص 135 ، چاپ بيروت ؛ الدرّ المنثور سيوطى 2 / 298 ؛ فتح القدير 2 / 57 ؛ تفسير نيشابورى 6 / 194 .\r\n","page_name":" 44 ","page_number":44},
  {"content":"\r\n\r\nهركس كه تبليغ مىفرمود ، بيانى را هم كه از جانب خداوند به او وحى شده بود براى وى مىگفت و بدين ترتيب تبليغ را كامل مىفرمود .\r\nعبد اللّه بن مسعود ، صحابى بزرگ پيامبر ( ص ) ، مىگويد : « هفتاد سوره از دهان پيامبر ( ص ) فراگرفتم » . مثلا وقتى آيه نازل مىشد كه :\r\n وَ الشَّجَرَةَ الْمَلْعُونَةَ  [ اسراء / 60 
  ] پيامبر ( ص ) به او مىفرمود كه مقصود از شجرهء ملعونه ، بنى اميّه است « 1 » .\r\nدر مسند احمد حنبل ، از قول صحابه پيامبر ( ص ) ، روايت شده كه :\r\n« انّهم كانوا يقترؤون من رسول اللّه ( ص ) عشر آيات ، فلا يأخذون فى العشر الاخرى حتّى يعلموا ما في هذه من العلم و العمل » « 2 » . يعنى صحابهء پيامبر ( ص ) از رسول خدا ( ص ) قرآن را ده آيه ده آيه فرامىگرفتند و به ده آيهء جديد آغاز نمىكردند مگر كه آنچه از حيث معارف و احكام كه در ده آيهء گذشته بود فرامىگرفتند . مثلا اگر از داستان پيامبران گذشته ذكرى شده بود ، حضرت رسول ( ص ) داستان آنان را بيان مىفرمود ، يا اگر آيه‌اى مربوط به قيامت بود ، اين را كه روز قيامت چگونه است بيان مىفرمود . يا اگر دربارهء احكامى مانند وضو و نماز و تيمّم بود ، نحوهء دقيق عمل به آن احكام را تعليم مىفرمود . پس ، پيامبر ( ص ) هيچ آيهء قرآنى را تبليغ نفرموده مگر كه وحيى بيانى را هم با آن بيان فرموده و همراه آن ، به امّت ابلاغ فرموده است . مثلا در تعليم آيهء :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ \r\n\r\n\r\n","description":"","footnote":"\r\n( 1 ) . الدّر المنثور 4 / 191 .\r\n( 2 ) . مسند احمد حنبل 5 / 410 و نيز تفسير قرطبى 1 / 39 ؛ معرفة القرّاء الكبار ذهبى ص 48 ؛ مجمع الزّوائد 1 / 165 ؛ تفسير طبرى 1 / 27 ؛ كنز العمّال ، حديث 4213 و 4215 ، چاپ بيروت .\r\n","page_name":" 45 ","page_number":45},
  {"content":"\r\n\r\n أَهْلَ الْبَيْتِ وَ يُطَهِّرَكُمْ تَطْهِيراً  [ احزاب / 33 
  ] ، پيامبر ( ص ) مىفرمود :\r\nاهل بيت محمّد ( ص ) ، على و فاطمه و حسن و حسين هستند « 1 » . همچنين در تبليغ آيهء  إِنْ تَتُوبا إِلَى اللَّهِ فَقَدْ صَغَتْ قُلُوبُكُما  [ تحريم / 4 
  ] بيان مىفرمود كه آن دو زوجهء پيامبر ، امّ المؤمنين حفصه و امّ المؤمنين عايشه‌اند « 2 » . در تعليم اين قسم آيات ، پيامبر ( ص ) همراه با تعليم معنى ، تعليم عمل مىفرمود . و چنان بوده است آنگاه كه مثلا آيه كريمهء  أَقِمِ الصَّلاةَ لِدُلُوكِ الشَّمْسِ . . .  [ اسراء / 78 
  ] نازل شد ، كيفيت نمازهاى پنج‌گانه و اذكار آنها را تعليم مىفرمود در آن آيه كه مىفرمايد :  فَاغْسِلُوا وُجُوهَكُمْ وَ أَيْدِيَكُمْ . . .  [ مائده / 6 
  ] به‌طور عملى تعليم مىداد كه نحوهء وضو گرفتن چگونه است و با چه آبى بايد باشد .\r\nدر تمام اين موارد ، آنچه كه پيامبر ( ص ) به صحابه تعليم مىفرمود ، هر يك از صحابه كه نويسنده بود ، آيه قرآن را با تفسيرى كه از پيامبر ( ص ) شنيده بود مىنوشت . بنابراين ، همهء نويسندگان صحابه ، همهء قرآن را نوشته بودند با تفسير هر آيه‌اى كه خود ، از پيامبر ( ص ) شنيده بودند ، البتّه در قرآن‌هاى تك‌تك نويسندگان صحابه ، تفسير همهء آيات نوشته نبود ، ولى آن قرآنى كه در خانهء پيامبر ( ص ) بود اين‌چنين بود ، يعنى متن كامل قرآن با تفسير كامل همهء آيات ، همراه بود . توضيح اينكه ، آنچه از قرآن\r\n\r\n\r\n","description":"","footnote":"\r\n( 1 ) . مستدرك الصحيحين 3 / 147 ؛ صحيح مسلم 7 / 130 ؛ سنن بيهقى 2 / 149 ؛ تفسير طبرى و الدرّ المنثور سيوطى ، ذيل آيهء 33 احزاب ؛ تفسير زمخشرى و رازى ذيل آيهء مباهله ؛ اسد الغابه 2 / 20 .\r\n( 2 ) . صحيح بخارى ، كتاب التفسير 3 / 137 - 138 ؛ صحيح مسلم ، كتاب الطلاق 2 / 1108 و 1111 .\r\n","page_name":" 46 ","page_number":46},
  {"content":"\r\n\r\nو تفسير آن نازل مىشد ، پيامبر ( ص ) هريك از صحابه را كه نوشتن آموخته بود و نزديك وى بود ، مىطلبيد و به او دستور مىداد كه آيهء قرآن و بيان آن را كه وحى شده بود ، بر هرچه در دسترس بود بنويسد - بر روى كاغذ يا تخته يا استخوان يا شانهء گوسفند و امثال آن ؛ و آن نوشته‌ها را پيامبر ( ص ) در خانه خود داشت .\r\nبه هنگام وفات رسول گرامى اسلام ، پيامبر ( ص ) به على ( ع ) وصيت كرد : پس از تجهيز من ، ردا بر دوش مكن و از منزل خارج مشو تا اين قرآن را جمع‌آورى كنى « 1 » . على ( ع ) آيات قرآن را ، كه با تفسير آن بر پوست و تخته و كاغذ و غيره نوشته شده بود ، سوراخ مىكرد و نخ از بين آنها مىگذراند و اين‌گونه آيات و تفسير هر سوره‌اى را جمع‌آورى فرمود . اين كار از چهارشنبه ( فرداى دفن پيامبر ( ص ) ) آغاز شد و در روز جمعه تمام شد .\r\nآن حضرت ، آن قرآن را با مولى و آزادكردهء خود ، قنبر ، به مسجد آورد .\r\nمسلمانان براى نماز جمعه در مسجد پيامبر ( ص ) گرد آمده بودند . آن حضرت به ايشان فرمود : اين قرآن ، همان قرآنى است كه در خانهء پيامبر ( ص ) موجود بود كه براى شما - دستگاه خلافت - آورده‌ام . آنها گفتند : ما به اين قرآن حاجت نداريم ما خود ، قرآن داريم ! حضرت فرمود : اين قرآن را ديگر نمىبينيد « 2 » . آن قرآن ، با تفسير تمام آيات ، پس از آن حضرت ، در\r\n\r\n\r\n","description":"","footnote":"\r\n( 1 ) . عمدة القارى 20 / 16 ؛ فتح البارى 10 / 386 ؛ الاتقان سيوطى 1 / 59 ؛ بحار الانوار 92 / 48 و 51 - 52 به نقل از تفسير قمى ص 745 .\r\n( 2 ) . مفاتيح الاسرار و مصابيح الابرار في تفسير القرآن ، شهرستانى ، مقدّمه ، ورقهء 15 أ . متن -\r\n","page_name":" 47 ","page_number":47},
  {"content":"\r\n\r\nدست يازده فرزند او دست‌به‌دست منتقل شده و اكنون در نزد حضرت مهدى ( عج ) است كه به هنگام ظهور خويش آن را ظاهر مىكند « 1 » . و اين قرآنى كه ما اكنون در دست داريم ، همان قرآن زمان پيامبر ( ص ) است ولى بدون تفسير ، يعنى تنها وحى قرآنى است و از وحى بيانى خالى است « 2 » .\r\n\r\n\r\n","description":"","footnote":"\r\n- روايت چنين است : « لمّا فرغ من جمعه اخرجه هو ( ع ) و غلامه قنبر الى النّاس و هم في المسجد يحملانه و لا يقلانه . و قيل انّه كان حمل بعير . و قال لهم هذا كتاب اللّه كما انزل اللّه على محمّد ( ص ) جمعته بين اللّوحين . فقالوا : ارفع مصحفك لا حاجة بنا اليه . فقال ( ع ) : و للّه لا ترونه بعد هذا ابدا ، انّما كان علىّ ان اخبركم به حين جمعته فرجع الى بيته » .\r\nدر كتاب سليم بن قيس هلالى ص 18 - 19 ، ماجرا با تفصيل و تصريح بيشترى نقل شده است . بخشى از متن روايت اين است : « . . . فجمعه في ثوب واحد و ختمه ثمّ خرج الى النّاس و هم يجتمعون مع ابي بكر في مسجد رسول اللّه ( ص ) فنادى علىّ ( ع ) باعلى صوته : ايّها النّاس انّي لم ازل منذ قبض رسول اللّه ( ص ) مشغولا بغسله ثمّ بالقرآن حتّى جمعته كلّه في هذا الثّوب الواحد ، فلم ينزل اللّه على رسول اللّه آية الّا و قد جمعتها و ليست منه آية الّا و قد اقرأنيها رسول اللّه ( ص ) و علّمني تأويلها . ثمّ قال لهم علىّ ( ع ) لئلّا تقولوا غدا انّا كنّا عن هذا غافلين . ثمّ قال لهم علىّ ( ع ) : لا تقولوا يوم القيامة انّي لم ادعكم الى نصرتي و لم اذكّركم حقّى و لم ادعكم الى كتاب اللّه من فاتحته الى خاتمته . فقال له عمر : ما اغنانا بما معنا من القرآن ممّا تدعونا اليه . ثمّ دخل علىّ ( ع ) بيته . ( براى آشنايى با درجهء اعتبار كتاب سليم بن قيس هلالى و ديگر رواياتى كه دربارهء اين موضوع در كتابهاى مكتب خلفا وارد شده است ، نگاه كنيد به : القرآن الكريم و روايات المدرستين ، تأليف نگارنده 2 / 396 - 408 ) .\r\n( 1 ) . كافى ، به تصحيح استاد على اكبر غفّارى 2 / 633 ، روايت 23 . براى آشنايى با رواياتى كه در آنها ائمّه ( ع ) علوم خويش را به امير المؤمنين و به واسطهء ايشان به پيامبر نسبت مىدهند ، نگاه كنيد به : معالم المدرستين ، تأليف نگارنده 2 / 312 - 320 .\r\n( 2 ) . توضيح آنكه ابو بكر دستور داد تا قرآنى بىتفسير بنويسند . اين كار در زمان ابو بكر -\r\n","page_name":" 48 ","page_number":48},
  {"content":"\r\n\r\nامّا چرا قرآنى را كه امير المؤمنين ( ع ) جمع كرده بود و علاوه بر متن آيات ، تفسير همهء آنها را هم - به همان گونه كه بر پيامبر ( ص ) وحى شده بود دربر داشت - قبول نكردند ؟ دليل اين مطلب آن است كه در وحى بيانى ، كه بر پيامبر ( ص ) نازل شده و با كلمات آن حضرت ( ص ) به عنوان حديث ايشان در بيان قرآن ، تلقّى مىشد ، مطالبى وجود داشت كه مخالف سياست دستگاه خلافت بود و مانع حكومت ايشان مىشد . مثلا ، چنان‌كه گذشت ، ذيل آيهء  وَ الشَّجَرَةَ الْمَلْعُونَةَ فِي الْقُرْآنِ  [ اسراء / 60 
  ] بر آن حضرت ( ص ) وحى شده بود كه ايشان بنى اميّه مىباشند ؛ و اين تفسير در بعضى مصاحف ضبط شده بود . با وجود چنين روايتى ، ديگر عثمان ، معاويه ،\r\n\r\n\r\n","description":"","footnote":"\r\n- آغاز شد و در زمان عمر به پايان رسيد . عمر ، آن قرآن را نزد حفصه گذاشت . در زمان عثمان ، چون صحابه با او مخالف شدند و آياتى را كه ذمّ بنى اميه در آن بود و در مصاحف با تفسير آنها ضبط شده بود بر وى مىخواندند و به آنها استشهاد مىكردند ، عثمان ، آن قرآن بدون تفسير را از حفصه گرفت و دستور داد هفت نسخه از روى آن نوشته شود . شش نسخه از آن را به مكّه ، يمن ، دمشق ، حمص ، كوفه و بصره فرستاد و يك نسخه را هم در مدينه نگاه داشت . آنگاه دستور داد تا مصاحف صحابه را ، كه در آنها متن قرآن به همراه تفسير آيات شنيده شده از پيامبر ( ص ) بود ، بسوزانند . از اين رو ، او را حرّاق المصاحف ناميدند . در اين ميان ، تنها عبد اللّه بن مسعود حاضر به دادن مصحف خود نشد ، لذا راويان به امر بنى اميّه ، روايات دروغى دربارهء او جعل و نقل كردند .\r\nاين قرآنى است كه امروز در ميان مسلمانان است ، همان است كه در زمان عثمان استنساخ شده است و متن همان قرآنى است كه بر پيامبر خاتم ( ص ) نازل شده و هيچ كم و زياد و جا به جايى ( در كلمات ) ندارد . فقط ، كارى كه كردند ، وحى بيانى را از آن جدا كردند .\r\n( براى آشنايى با بحث تفصيلى در اين زمينه و مدارك آن ، رجوع شود به : القرآن الكريم و روايات المدرستين ، تأليف نگارنده 1 / 264 - 277 و 2 / 71 - 86 ) .\r\n","page_name":" 49 ","page_number":49},
  {"content":"\r\n\r\nيزيد ، وليد و امثالهم نمىتوانستند حاكم شوند . يا در ذيل آيات پرتهديد سورهء تحريم آمده بود كه مقصود از آن دو زن ، عايشه و حفصه‌اند . يا در ذيل آيهء  يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ . . . \r\n[ الحجرات / 2 
  ] آمده بود كه در شأن ابو بكر و عمر نازل شده است « 1 » . يا آنگاه كه آيات ابتداى سورهء توبه ( 1 - 10 ) نازل شد ، پيامبر ( ص ) آن آيات را به ابو بكر و عمر داد تا به مكّه ببرند و در موسم حجّ به مشركان ابلاغ كنند .\r\nوحى غير قرآنى نازل شد كه اين ابلاغ را بايد يا خود انجام دهى يا آن‌كس كه از توست . پس ، پيامبر ( ص ) ، على بن ابى طالب ( ع ) را فرستاد تا آن آيات را از ابو بكر و عمر گرفت و خود على ( ع ) به مكّه برد و در موسم حجّ به مشركان ابلاغ فرمود « 2 » . يا آياتى كه در شأن پيامبر ( ص ) و اهل بيتش ( ع ) نازل شد ، مانند :\r\nآيهء تطهير :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  [ احزاب / 33 
  ] .\r\nخداوند فقط مىخواهد پليدى و گناه را از شما اهل بيت دور كند و كاملا شما را پاك سازد .\r\nو آيهء مباهله :  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  [ آل عمران / 61 
  ] .\r\n\r\n\r\n","description":"","footnote":"\r\n( 1 ) . صحيح بخارى ، كتاب التفسير ، تفسير سورة الحجرات 3 / 190 - 191 .\r\n( 2 ) . براى آشنايى با مدارك تفصيلى اين بحث ، رجوع شود به : القرآن الكريم و روايات المدرستين ، تأليف نگارنده 1 / 226 - 227 .\r\n","page_name":" 50 ","page_number":50},
  {"content":"\r\n\r\nهرگاه بعد از علم و دانشى كه ( دربارهء مسيح ) به تو رسيده ، ( باز ) كسانى با تو ، به محاجّه و ستيز برمىخيزند ، پس به آنها بگو : « بياييد ما فرزندان خود را دعوت كنيم ، شما هم فرزندان خود را ؛ ما زنان خويش را دعوت نماييم ، شما هم زنان خود را ؛ ما از نفوس خود دعوت كنيم ، شما هم از نفوس خود ؛ آنگاه مباهله كنيم ؛ و لعنت خدا را بر دروغگويان قرار دهيم » .\r\nو آيهء واقعهء غدير :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ  [ مائده / 67 
  ] .\r\nاى پيامبر ! آنچه از طرف پروردگارت بر تو نازل شده است ، كاملا ( به مردم ) برسان ؛ و اگر نكنى ، رسالت او را انجام نداده‌اى . خداوند تو را از ( خطر احتمالى ) مردم نگاه مىدارد ؛ و خداوند ، جمعيت كافران ( لجوج ) را هدايت نمىكند .\r\nو آيهء اكمال دين و اتمام نعمت :  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  [ مائده / 3 
  ] .\r\nامروز دين شما را كامل كردم ؛ و نعمت خود را بر شما تمام نمودم ؛ و اسلام را بعنوان آيين ( جاودان ) شما پذيرفتم .\r\nو آيهء ولايت :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  [ مائده / 55 
  ] .\r\nسرپرست و ولىّ شما ، تنها خداست و پيامبر او و آنها كه ايمان آورده‌اند ؛ همانها كه نماز را برپا مىدارند ، و در حال ركوع ، زكات مىدهند .\r\nو آيهء نجوى :  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ \r\n\r\n","description":"","footnote":"","page_name":" 51 ","page_number":51},
  {"content":"\r\n\r\n نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ  [ مجادله / 12 
  ] .\r\nاى كسانى كه ايمان آورده‌ايد ! هنگامى كه مىخواهيد با رسول خدا نجوا كنيد ( و سخنان درگوشى بگوئيد ) ، قبل از آن ، صدقه‌اى ( در راه خدا ) بدهيد ؛ اين براى شما بهتر و پاكيزه‌تر است . و اگر توانائى نداشته باشيد ، خداوند آمرزنده و مهربان است .\r\nو بسيارى آيات ديگر « 1 » . لذا ، نه تنها قرآن امير المؤمنين ( ع ) را نپذيرفتند ، بلكه كوشيدند تا قرآن را مجرّد از وحى بيانى بنويسند « 2 » و از بيان و نشر و كتابت حديث پيامبر ( ص ) مانع شدند و به كتمان و جعل و تحريف آن پرداختند « 3 » .\r\n* * * پس از بيان مقدمه گذشته اكنون نامزدهاى خلافت را در روز سقيفه معرفى مىنمائيم .\r\n\r\nد - نامزدهاى خلافت پس از وفات پيامبر ( ص ) در روز سقيفه « 4 » :\r\n\r\n\r\n","description":"","footnote":"\r\n( 1 ) . براى آشنايى با مدارك تفصيلى اين بحث بنگريد به منبع سابق ص 218 - 248 .\r\n( 2 ) . همان 1 / 264 - 274 و 2 / 413 - 417 .\r\n( 3 ) . همان 2 / 417 - 431 و ص 510 - 515 و ص 572 - 582 ؛ معالم المدرستين 1 / 329 - 392 و 402 - 483 ، چاپ پنجم ، 1412 ه ؛ احاديث امّ المؤمنين عائشه ، ج 2 ، چاپ اوّل ، 1418 ه ؛ نقش ائمه در احياء دين ، ج 2 - 5 و ج 9 .\r\n( 4 ) . مراد از خليفه در اينجا يعنى خليفة الرّسول ، يعنى كسى كه پس از پيامبر اكرم ( ص ) ، امر حكومت ظاهرى به دست اوست و حاكم است . و اين معنايى است كه نه جنبهء لغوى دارد و نه اصطلاح اسلامى ، بلكه ساختهء مكتب خلفا پس از پيامبر ( ص ) است . -\r\n","page_name":" 52 ","page_number":52},
  {"content":"\r\n\r\n\r\n\r\n","description":"","footnote":"\r\n- چرا كه در لغت ، خليفهء هر شخص ، يعنى كسى كه در غياب او كار او را انجام مىدهد .\r\n( مفردات راغب ، ذيل مادهء خلف ) كار اصلى پيامبر اكرم ( ص ) و همهء پيامبران الهى ، بنا به نصّ قرآن كريم ، تبليغ دين خدا به مردم است : « و ما على الرّسول الّا البلاغ » [ مائده / 98 
  ] ، « فهل على الرّسل الّا البلاغ المبين » [ نحل / 35 
  ] ، و نه حكومت كردن .\r\nلذا ، غالب پيامبران ، حكومت ظاهرى نداشته‌اند ، مانند حضرت عيسى ، يحيى ، زكريا و نوح عليهم السّلام .\r\nو نيز اين معنى اصطلاح شرعى نيست و در حديث پيامبر ( ص ) ، مراد از خليفة الرّسول به شخصى كه حديث و سنّت پيامبر ( ص ) را روايت مىكند آمده « قال ( ص ) : الّذين يأتون من بعدي يروون حديثي و سنّتي » . ( معانى الاخبار صدوق ص 374 - 375 ؛ من لا يحضره الفقيه 4 / 420 ؛ الفتح الكبير سيوطى 4 / 233 ؛ شرف اصحاب الحديث خطيب بغدادى ص 30 ) همچنين مراد از آن ، خليفة اللّه هم نيست ؛ زيرا خليفة اللّه به شخصى گفته مىشود كه خداوند او را معيّن فرموده تا دين خدا را از طريق وحى ( اگر پيامبر ( ص ) است ) و يا به واسطهء پيامبر ( ص ) ( اگر وصىّ پيامبر ( ص ) است مانند ائمّه عليهم السّلام ) بگيرد و به مردم ابلاغ كند . البتّه حكومت ظاهرى نيز جزء شؤون اين خلافت الهى است ، و خليفة اللّه خود ، وظيفه‌اى در جهت گرفتن آن ندارد ، مگر آنكه مردم گرد او جمع شوند و از او بخواهند كه حاكم شود و او را در اين امر يارى دهند ، مانند پيامبر اكرم ( ص ) كه در مدينه به دليل بيعت و يارى مردم توانست تشكيل حكومت دهد ولى در مكّه ( چون مردم نخواستند و يارى نكردند ) بدين كار قيام ننمود و به وظيفهء اصلى خود ، كه ابلاغ دين خدا بود ، اكتفا كرد . در مورد امير المؤمنين على بن ابى طالب ( ع ) نيز وضع به همين‌گونه بود . وظيفهء اصلى ايشان و همهء ائمه ( ع ) ، همچون پيامبر ( ص ) ، حفظ دين خدا و ابلاغ آن به مردم بود ، و البتّه اگر مردم مىخواستند و آن حضرت را يارى مىكردند ، ايشان قيام به حكومت نيز مىكرد و اين كار برايشان واجب مىشد ، لكن مردم نخواستند و نيامدند جز سه نفر ( تاريخ يعقوبى 2 / 105 ؛ شرح نهج البلاغهء ابن ابى الحديد 2 / 4 ) يا چهار و پنج نفر ( شرح نهج البلاغهء ابن ابى الحديد ، تحقيق محمّد ابو الفضل ابراهيم 2 / 47 ) ؛ چنان‌كه آن حضرت خود -\r\n","page_name":" 53 ","page_number":53},
  {"content":"\r\n\r\nالف ) على بن ابى طالب ( ع ) : وى از جانب خدا براى رهبرى اين امّت تعيين شده و پيامبر اكرم ( ص ) اين امر را به مسلمانان ابلاغ فرموده بود .\r\nب ) سعد بن عباده : وى نامزد قبيلهء خزرج بود و نه همهء انصار .\r\nج ) ابو بكر : وى نامزد جماعتى از مهاجران ( قريش ) بود ، نه همهء آنان .\r\n\r\nه - شعارهاى اجتماع‌كنندگان در سقيفه :\r\n\r\nالف ) شعارهاى انصار\r\n1 - انصار ، اسلام را يارى كردند « 1 » .\r\n2 - انصار ، در راه پيامبر شمشير زدند « 2 » .\r\n\r\n\r\n","description":"","footnote":"\r\n- مىفرمود « لو وجدت اربعين ذوي عزم منهم لناهضت القوم » ( منبع سابق ) . امّا پس از 25 سال ، يعنى پس از كشته شدن عثمان ، چون مردم به در خانهء آن حضرت آمدند و از ايشان مصرّانه خواستند كه حكومت را به دست بگيرد ، بدين امر قيام كرد ( شرح نهج البلاغهء ابن ابى الحديد 2 / 50 ؛ تذكرهء سبط ابن جوزى ، باب ششم ) . اين عمل حضرت امير ( ع ) ، دقيقا ، همان چيزى بود كه پيامبر ( ص ) از ايشان خواسته بود : « قال رسول اللّه ( ص ) لعليّ ( ع ) : انّك بمنزلة الكعبة تؤتى و لا تأتى . فان اتاك هؤلاء القوم فسلّموا لك الامر فاقبله منهم . . . » ( اسد الغابه 4 / 31 ) .\r\nحال ، اگر در اينجا نام امير المؤمنين ( ع ) جزو نامزدهاى خلافت آورده‌شده ، نه به اين معناست كه آن حضرت ، خود ، خواهان اين امر و قيام‌كننده براى گرفتن آن بودند ، بلكه بيانگر نظر عدهء قليلى از مردم جامعهء آن روز مدينه است ، كه به سبب آن‌كه حضرت على ( ع ) را وصىّ رسول اللّه ( ص ) مىدانستند و حكومت را جزو شؤون و حقّ او مىشمردند ( مانند سلمان و ابو ذر و مقداد و عمّار ) يا به واسطهء تعصّبات خانوادگى ( مانند عبّاس عموى پيامبر ( ص ) ) و يا تعصّبات قبيلگى ( مانند ابو سفيان ) خواستار حكومت ظاهرى امير المؤمنين ( ع ) بودند .\r\n( 1 ) . عبد اللّه بن سبأ ، تأليف نگارنده 1 / 113 .\r\n( 2 ) . همان .\r\n","page_name":" 54 ","page_number":54},
  {"content":"\r\n\r\n3 - شهر مدينه ، شهر انصار است « 1 » .\r\n\r\nب ) شعارهاى مهاجران ( قريش ) « 2 »\r\n1 - پيامبر ( ص ) از قبيلهء قريش است .\r\n2 - عرب نمىپذيرد كه حاكم ايشان از قبيله‌اى ديگر باشد و جانشين پيامبر ( ص ) بايد از قريش باشد .\r\nپس از بيان آنچه گذشت مىتوانيم داستان كودتاى سقيفه را درك كنيم .\r\n\r\nو - كودتاى سقيفه و بيعت ابو بكر :\r\nپس از درگذشت رسول خدا ( ص ) ، انصار ، در سقيفهء بنى ساعده گرد آمدند . خزرجىها مىخواستند سعد بن عباده را جانشين پيامبر ( ص ) كنند « 3 » . آنان ، نه اينكه جانشين و وصىّ پيامبر ( ص ) را نمىشناختند و اين كار را ندانسته انجام مىدادند ؛ خير ! مىدانستند ؛ كار آنان از روى تعصّب قبيله‌اى انجام شد .\r\nدر اين حال گروهى از مهاجران نيز كه خبر اجتماع ايشان را در سقيفه شنيدند به آنها پيوستند « 4 » . همهء ايشان جنازهء پيامبر ( ص ) را در ميان چند تن از خاندانش رها كردند و آمدند بر سر جانشينى حضرتش جنگ و جدال كردند .\r\nاوسىها موافق سعد بن عباده نبودند . در بين خزرجىها نيز بشير بن\r\n\r\n\r\n","description":"","footnote":"\r\n( 1 ) . همان ص 115 .\r\n( 2 ) . همان ص 115 - 116 .\r\n( 3 ) . همان ص 113 .\r\n( 4 ) . ابو بكر ، عمر ، ابو عبيدهء جرّاح ، مغيرة بن شعبه و عبد الرّحمن بن عوف . - عبد اللّه بن سبأ ، تأليف نگارنده ص 113 - 115 .\r\n","page_name":" 55 ","page_number":55},
  {"content":"\r\n\r\nسعد ، كه يكى از بزرگان خزرج بود ، در امر رياست با سعد حسدورزى مىكرد و موافق او نبود « 1 » .\r\n\r\nز - سقيفه به روايت خليفهء دوم :\r\nدر صحيح بخارى ، داستان سقيفه را از عمر چنين روايت كرده است :\r\nوقتى كه پيامبر ( ص ) از دنيا رفت ، خبر به ما رسيد ، كه انصار در سقيفهء بنى ساعده اجتماع كرده‌اند . من هم به ابو بكر پيشنهاد كردم كه بيا تا ما هم به برادران انصار خود به‌پيونديم . و ما خود را به سقيفه رسانديم . على ( ع ) و زبير و همراهان ايشان با ما نبودند ؛ هنگامى كه به سقيفه رسيديم متوجه شديم كه طايفهء انصار مردى را كه در گليمى پيچيده بودند و مىگفتند سعد بن عباده است و تب دارد ، با خود به آنجا آورده بودند . ما در كنار ايشان نشستيم و سخنران آنها برخاست و پس از حمد و سپاس خدا ، گفت : « نحن انصار اللّه » ما ياران خداييم و نيروى رزمنده و به هم فشردهء اسلام ؛ شما گروه مهاجران ، مردمى به شماره‌اى اندك هستيد و . . .\r\nمن ( عمر ) خواستم در پاسخ او چيزى بگويم كه ابو بكر آستينم را كشيد و گفت : خون‌سرد باش . پس خودش از جاى برخاست و به سخن پرداخت .\r\nبه خدا قسم كه او در سخن خويش هيچ نكته‌اى را كه من مىخواستم بر زبان بياورم فروگذار نكرد ؛ يا همان را گفت ، يا بهتر از آن را به زبان آورد .\r\nاو گفت : اى گروه انصار ، آنچه را از خوبى و امتيازات خود برشمرديد ، بىگمان ، اهل و برازندهء آن هستيد . خلافت و فرمانروايى ، تنها درخور قبيلهء قريش است ، زيرا كه آنها از لحاظ شرافت و حسب و نسب مشهورند و در\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 2 / 2 ، به نقل از سقيفهء جوهرى .\r\n","page_name":" 56 ","page_number":56},
  {"content":"\r\n\r\nميان قبايل عرب ممتاز . اين است كه من ، به شما ، يكى از دو تن را پيشنهاد مىكنم تا هريك را كه بخواهيد به خلافت انتخاب و با او بيعت كنيد . اين بگفت و دست من و ابو عبيده را گرفت و به آنان معرفى مىكرد . تنها اين سخن آخر او بود كه از آن خوشم نيامد . در اين هنگام ، يكى از انصار برخاست و گفت : « أنا جذيلها المحكّك و عذيقها المرحّب . » . . يعنى من به منزلهء آن چوبى هستم كه شتران پشت خود را با آن مىخارانند « 1 » و درختى كه به زير سايه‌اش پناه مىبرند . شما مهاجران براى خود فرمانروايى برگزينيد و ما هم براى خود زمامدارى انتخاب مىكنيم .\r\nدر پى اين سخن ، بگومگو و سروصدا از هر طرف برخاست و چنددستگى و اختلاف به شدّت ظاهر گرديد - من از اين موقعيت استفاده كردم و - به ابو بكر گفتم كه دستت را دراز كن تا با تو بيعت كنم . او هم دستش را پيش آورد و من با او بيعت كردم . پس از اينكه از كار بيعت با ابو بكر فراغت يافتم ، به سوى سعد بن عباده هجوم برديم . . . اگر كسى ، بدون كسب نظر و مشورت با مسلمانان ، با مردى به خلافت بيعت كند ، نه از او پيروى كنيد و نه از كسى كه با او بيعت شده ؛ كه هر دو مستحقّ كشته شدن‌اند « 2 » .\r\n\r\nح - سقيفه به روايت تاريخ طبرى :\r\nطبرى در داستان سقيفه و بيعت با ابو بكر ، در تاريخ خود چنين مىنويسد :\r\n\r\n\r\n","description":"","footnote":"\r\n( 1 ) . اين جمله ضرب المثل است در زبان عرب ؛ مثال‌هاى هر زبانى چون به زبان ديگرى ترجمه شود زيبائى ندارد .\r\n( 2 ) . صحيح بخارى ، كتاب الحدود ، باب رجم الحبلى 4 / 119 - 120 ؛ سيرهء ابن هشام 4 / 336 - 338 ؛ كنز العمّال 3 / 139 ، حديث 2326 .\r\n","page_name":" 57 ","page_number":57},
  {"content":"\r\n\r\nطايفهء انصار پيكر رسول خدا ( ص ) را در ميان خانواده‌اش رها كردند تا آنان به تجهيز و دفنش بپردازند و خود در سقيفهء بنى ساعده گرد آمدند و گفتند : ما پس از محمّد ( ص ) ، سعد بن عباده را به حكومت بر خود برمىگزينيم . آنان سعد را ، كه مريض بود ، با خود به آنجا آورده بودند . . . .\r\nسعد خداى را ستايش كرد ، سابقهء انصار را در دين و برترىشان را در اسلام يادآور شد و كمك‌هائى كه آنان به پيامبر خدا ( ص ) و اصحابش داشتند و جنگ‌هايى را كه با دشمنان كرده بودند ، يادآور شد و تأكيد كرد كه پيامبر خدا ( ص ) در حالى از دنيا رفت كه از آنان راضى و خشنود بود ؛ و سرانجام گفت : اينك شما گروه انصار ! زمام حكومت را خود به دست گيريد و آن را به ديگرى واگذار نكنيد .\r\nدر پاسخ سعد همهء انصار بانگ برآوردند كه : رأى و انديشه‌ات كاملا درست و سخنانت راست و متين است و ما هرگز بر خلاف تو كارى انجام نخواهيم داد و تو را به حكومت و زمامدارى انتخاب مىكنيم .\r\nپس از اين موافقت قطعى ، مطالبى ديگر به ميان آمد و سخنانى رد و بدل شد تا سرانجام گفتند : اگر مهاجران قريش ، زير بار اين تصميم ما نروند و آن را نپذيرند و بگويند كه ما مهاجران و نخستين ياران پيامبر ( ص ) و از خويشاوندان او هستيم و شما حق نداريد كه در حكومت و زمامدارى پيامبر ( ص ) با ما از در مخالفت درآييد ، چه جواب بدهيم ؟ گروهى از آنان گفتند :\r\nدر آن صورت ، ما به ايشان مىگوئيم براى خود اميرى انتخاب مىكنيم شما هم براى خود زمامدارى انتخاب كنيد . سعد بن عباده ، گفت : و اين خود اولين شكست و عقب‌نشينى است « 1 » .\r\n\r\n\r\n","description":"","footnote":"\r\n( 1 ) . تاريخ طبرى ، در ذكر حوادث سال 11 ه ، 1 / 838 ، چاپ اروپا .\r\n","page_name":" 58 ","page_number":58},
  {"content":"\r\n\r\nچون خبر اين اجتماع به گوش ابو بكر و عمر رسيد ، به همراه ابو عبيده جرّاح ، شتابان ، رو به سقيفه نهادند . اسيد بن حضير « 1 » و عويم بن ساعده « 2 » و عاصم بن عدىّ « 3 » از بنى عجلان نيز كه از روى حسادت ، نمىخواستند سعد خليفه شود ، به ايشان پيوستند . همچنين ، مغيرة بن شعبه و عبد الرّحمن بن عوف در آنجا به صف نشستند . ابو بكر ، پس از اينكه از سخن گفتن عمر در آن جمع جلوگيرى كرد ، خود برخاست و حمد و سپاس خدا را به جاى آورد و سپس از سابقهء مهاجران و اينكه آنان ، در ميان همهء مردم عرب ، در تصديق رسالت پيامبر ( ص ) پيشگام بوده‌اند ياد كرد و گفت :\r\nمهاجران ، نخستين كسانى بودند كه روى زمين به عبادت خدا پرداختند و به پيامبرش ايمان آوردند . آنان دوستان نزديك و از بستگان پيامبرند و به همين دليل ، در گرفتن زمام حكومت ، بعد از حضرتش ، از ديگران سزاوارترند و در اين امر ، جز ستمكاران ، كسى با فرمانروايى ايشان به مخالفت و ستيزه برنمىخيزد . ابو بكر ، پس از اين سخنان ، از فضيلت انصار سخن راند و چنين ادامه داد :\r\n\r\n\r\n","description":"","footnote":"\r\n( 1 ) . اسيد بن حضير از انصار بود ؛ در عقبهء دوم و احد و ديگر غزوات پيامبر ( ص ) حاضر بود و ابو بكر ، هيچ‌يك از انصار را بر او مقدّم نمىداشت . در سال 20 يا 21 هجرى درگذشت و عمر خود تابوت او را به دوش كشيد . - الاستيعاب 1 / 31 - 33 ؛ الاصابة 1 / 64 .\r\n( 2 ) . از انصار بود و در عقبه و بدر و ديگر غزوات شركت داشت . در زمان خلافت عمر در گذشت . در سير اعلام النبلاء برادر عمر شمرده شده است . عمر بر سر قبر او گفت :\r\n« هيچ‌كس از اهل زمين نمىتواند بگويد كه من از صاحب اين قبر بهترم » . - الاستيعاب 3 / 17 ؛ الاصابة 3 / 45 ؛ اسد الغابه 4 / 158 .\r\n( 3 ) . هم‌پيمان انصار و سيّد بنى عجلان بود و در احد و غزوات پس از آن شركت داشت . در سال 45 هجرى وفات كرد . الاصابة 2 / 237 ؛ الاستيعاب 3 / 133 ؛ اسد الغابه 3 / 75 .\r\n","page_name":" 59 ","page_number":59},
  {"content":"\r\n\r\nالبتّه ، پس از مهاجران و سبقت‌گيرندگان در اسلام ، كسى مقام و منزلت شما انصار را نزد ما نخواهد داشت . فرمان و حكومت از آن ما ، و مقام و منزلت وزارت از آن شما باشد .\r\nآنگاه ، حباب بن منذر از جاى برخاست و خطاب به انصار گفت :\r\nاى گروه انصار ، زمام امور حكومت را خود به دست بگيريد كه اين مهاجران در شهر شما و زير سايهء شما زندگى مىكنند و هيچ گردنكشى را زهرهء آن نيست كه سر از فرمان شما بتابد . پس ، از دودستگى و اختلاف به‌پرهيزيد كه اختلاف ، كارتان را به تباهى و فساد خواهد كشيد و شكست خواهيد خورد و رياست و حكومت از چنگتان به در خواهد شد . اگر اينان زير بار نرفتند و بجز آنچه كه از ايشان شنيديد چيزى ديگر نگفتند ، در آن صورت ، ما از ميان خودمان فرمانروايى برمىگزينيم و آنها هم براى خودشان اميرى انتخاب كنند .\r\nدر اينجا عمر از جاى برخاست و گفت :\r\nهرگز چنين كارى نمىشود و دو شمشير در يك غلاف نگنجد . به خدا سوگند كه عرب به حكومت و فرمانروايى شما سر فرود نخواهند آورد ، درحالىكه پيامبرشان از غير شماست . امّا عرب با حكومت و زمامدارى كسى كه از خاندان نبوّت و پيامبرى باشد مخالفت نخواهد كرد . ما در برابر كسى كه به مخالفت با ما برخيزد ، دليل و برهانى قاطع داريم و آن اينكه چه كسى حكومت و فرمانروايى محمّد را از چنگ ما بيرون مىكند و با ما سر آن به ستيزه و مخالفت برمىخيزد ، درصورتىكه ما از بستگان و خاندان او هستيم « 1 » ؟ مگر آن كس كه به گمراهى افتاده ، يا به گناه آلوده شده ، يا به\r\n\r\n\r\n","description":"","footnote":"\r\n( 1 ) . وقتى امير المؤمنين ( ع ) اين احتجاج مهاجران را شنيد ، فرمود : « احتجّوا بالشّجرة -\r\n","page_name":" 60 ","page_number":60},
  {"content":"\r\n\r\nگرداب هلاكت افتاده باشد ؟\r\nحباب بار ديگر برخاست و گفت :\r\nاى گروه انصار ، دست‌به‌دست هم بدهيد و به سخن اين مرد و يارانش گوش ندهيد كه حق خود را در حكومت و زمامدارى از دست خواهيد داد .\r\nاگر اينان زير بار خواستهء شما نرفتند ، ايشان را از سرزمين خود بيرون كنيد و حرف خود را به كرسى بنشانيد و زمام امور را به دست بگيريد كه ، به خدا قسم ، شما از آنان به فرمانروايى سزاوارتريد ؛ چه ، كافران به ضرب شمشير شما سر فرود آوردند و به اين آيين گرويدند .\r\nمن در ميان شما ، به منزلهء چوبى هستم كه شتران پشت خود را با آن مىخارانند « 1 » ( كنايه از اينكه در مواقع سختى و گرفتارى به رأى من پناه مىبرند ) و همانند درخت تناورىام كه جان‌پناهى براى ناتوانان است . به خدا قسم چنانچه بخواهيد جنگ و خونريزى را از سر مىگيريم « 2 » .\r\nعمر گفت : آنگاه خدا تو را مىكشد « 3 » .\r\nحباب پاسخ داد : خدا تو را مىكشد .\r\n\r\n\r\n","description":"","footnote":"\r\n- و اضاعوا الثّمرة » ( شرح نهج البلاغهء ابن ابى الحديد 2 / 2 ، چاپ اول ) يعنى : به درخت استدلال نمودند ولى ميوهء همان درخت را فراموش كردند . كنايه از اينكه مهاجران بر انصار احتجاج كردند كه چون از قريش‌اند ، و پيامبر ( ص ) هم از قريش است ، پس ، خلافت حق ايشان است و نه انصار . حضرت امير ( ع ) مىفرمايد : بنا به همين استدلال ، ما كه اهل بيت پيامبريم ميوهء درخت رسالت ، به خلافت سزاوارتريم از شما مهاجران ؛ لكن شما ما را فراموش كرديد و حقّمان را ضايع نموديد .\r\n( 1 ) . اين گفتار ، مثلى است در عرب براى كسى كه در برخوردها تجربه آموخته است .\r\n( 2 ) . نصّ عبارت چنين است : « اما و اللّه لو شئتم لنعيدنّها جذعة » .\r\n( 3 ) . اين سخن عمر تهديد بقتل بود .\r\n","page_name":" 61 ","page_number":61},
  {"content":"\r\n\r\nابو عبيده چون چنان ديد ، خطاب به انصار گفت :\r\nاى گروه انصار ، شما نخستين كسانى بوديد كه به يارى رسول خدا ( ص ) و دفاع از دين برخاستيد . اكنون در تبديل و تغيير دين و اساس وحدت مسلمانان ، نخستين كس نباشيد ! .\r\nپس از سخنان زيركانهء ابو عبيده ، بشير بن سعد خزرجى « 1 » از جاى برخاست و گفت : اى گروه انصار ، به خدا قسم كه ما در جهاد با مشركان و پيشگامى در پذيرش اسلام داراى موقعيت و مقامى و الا شده‌ايم و در اين امر ، بجز خشنودى خدا و فرمانبردارى از پيامبر ( ص ) و بردبارى و خودسازى نفسمان ، چيزى نخواسته‌ايم . پس شايسته نيست كه ما با داشتن آن همه فضايل ، بر مردم گردنكشى كنيم و بر آنان منّت بگذاريم و آن را وسيلهء كسب مال‌ومنال دنياى خود سازيم . خداوند ولىنعمت ماست ، او در اين مورد بر ما منّت نهاده است . اى مردم ، بدانيد كه محمّد ( ص ) از قريش است و افراد قبيله‌اش به او نزديك‌ترند و در به دست گرفتن رياست و حكومتش از ديگران سزاوارتر ؛ و من از خدا مىخواهم كه هرگز مرا نبيند كه در امر حكومت ، با آنان به نزاع برخاسته باشم . پس شما هم از خدا بترسيد و با آنان مخالفت نكنيد و در امر حكومت با ايشان به ستيزه برنخيزيد و دشمنى نكنيد .\r\nچون بشير سخن به پايان برد ، ابو بكر برخاست و گفت :\r\nاين عمر و اين هم ابو عبيده ؛ هركدام را كه مىخواهيد انتخاب و با او\r\n\r\n\r\n","description":"","footnote":"\r\n( 1 ) . او پدر نعمان بن بشير و از بزرگان خزرج بود و سابقهء حسادتى ميان او و سعد بن عباده بود . - شرح نهج البلاغهء ابن ابى الحديد 2 / 2 - 5 .\r\n","page_name":" 62 ","page_number":62},
  {"content":"\r\n\r\nبيعت كنيد .\r\nعمر و ابو عبيده ، يك‌صدا گفتند : با وجود تو به خدا قسم هرگز ما جرأت نداشته كه در امر خلافت بر تو پيش‌دستى كنيم درحالىكه يار غار پيامبر ( ص ) هستى » « 1 » .\r\nعبد الرّحمن بن عوف هم از جا برخاست و ضمن سخنانى گفت : اى گروه انصار ، اگرچه شما را مقامى و الا و شامخ است ، امّا در ميان شما كسانى مانند ابو بكر و عمر يافت نمىشود .\r\nمنذر بن أبى الارقم نيز برخاست و روى به عبد الرّحمن كرد و گفت :\r\nما برترى كسانى را كه نام بردى منكر نيستيم ، به‌ويژه كه در ميان ايشان مردى است كه اگر براى به دست گرفتن زمام امور حكومت پيش قدم مىشد ، كسى با او به مخالفت برنمىخاست . [ منظور منذر ، على ابن ابى طالب ( ع ) بود 
  ] « 2 » .\r\nآنگاه برخى از انصار بانگ برداشتند كه : ما فقط با على بيعت مىكنيم .\r\nعمر ، خود مىگويد :\r\nسروصدا و همهمهء حاضران از هر طرف برخاست و سخنان نامفهوم از هر گوشه شنيده مىشد ، تا آنجا كه ترسيدم اختلاف ، موجب از هم گسيختگى شيرازهء كار ما بشود . اين بود كه به ابو بكر گفتم : دستت را دراز كن تا با تو بيعت كنم « 3 » .\r\n\r\n\r\n","description":"","footnote":"\r\n( 1 ) . « و اللّه ما كنّا لنتقدمك و أنت صاحب رسول اللّه و ثاني اثنين » .\r\n( 2 ) . آنچه كه در ميان [ 
  ] آمده ، سخن يعقوبى است . - تاريخ يعقوبى 2 / 123 .\r\n( 3 ) . بعد ازآن‌كه عمر توانست انصار را از بيعت با سعد بن عباده منصرف كند ، انصار -\r\n","page_name":" 63 ","page_number":63},
  {"content":"\r\n\r\nاما پيش ازآن‌كه دست عمر در دست ابو بكر قرار بگيرد ، بشير بن سعد پيش‌دستى كرده و دست به دست ابو بكر زد و با او بيعت كرد « 1 » .\r\nحباب بن منذر ، كه شاهد ماجرا بود ، بر سر بشير فرياد كشيد : اى بشير ! اى نفرين‌شدهء خانواده ! قطع رحم كردى و از اينكه پسر عمويت به حكومت برسد حسادت ورزيدى ؟ بشير گفت : نه به خدا قسم ، ولى نمىخواستم دست به حق كسانى دراز كرده باشم كه خداوند آن را به ايشان روا داشته است .\r\nچون قبيلهء اوس ديدند كه بشير بن سعد چه كرد و قريش چه ادعايى دارد ، و از طرفى ، قبيلهء خزرج از به حكومت رسانيدن سعد بن عباده چه منظورى در سر دارد ، بعضى از آنان ، كسانى ديگر از افراد قبيلهء خود را - كه اسيد بن حضير ( يكى از نقبا ) نيز در ميانشان بود - مورد خطاب قرار دادند و گفتند : به خدا قسم ، اگر قبيلهء خزرج خلافت را به دست گيرد ، براى\r\n\r\n\r\n","description":"","footnote":"\r\n- متوجّه على ( ع ) شدند ، به نحوى كه گفتند : ما فقط با على ( ع ) بيعت مىكنيم . عمر از اين گرايش شديد انصار به على ( ع ) ترسيد و انديشيد كه اگر اين جلسه بىنتيجه به پايان رسد و انصار به بنى هاشم - كه ديگر از تجهيز پيكر پيامبر ( ص ) فارغ شده بودند - برسند ، براى هميشه دست اين چند نفر ( ابو بكر ، عمر ، ابو عبيدهء جرّاح ، سالم مولاى ابى حذيفه ، عثمان ) از خلافت كوتاه خواهد ماند . لذا ، با عجله ، مبادرت به بيعت با ابو بكر كرد و كار تمام شد .\r\n( 1 ) . خلفا به سه نفر از انصار بسبب كمكى كه در سقيفه كردند مال و مقام بسيار مىدادند .\r\nيكى بشير بن سعد خزرجى ، اوّلين بيعت‌كننده با ابو بكر بود دومى زيد بن ثابت ، كه عمر او را به هنگام سفرهايى كه مىرفت ، جانشين خود در مدينه قرار مىداد و سومين نفر ، حسّان بن ثابت ، شاعر معروف بود كه به هنگام خلافت امير المؤمنين على بن ابى طالب ( ع ) از بيعت با آن حضرت امتناع كرد . - ترجمهء ارشاد مفيد ، سيّد هاشم رسولى محلّاتى 1 / 237 .\r\n","page_name":" 64 ","page_number":64},
  {"content":"\r\n\r\nهميشه اين افتخار نصيب آنها خواهد شد و بر شما فخر و مباهات خواهند نمود و هرگز شما را در حكومتشان شريك نخواهند كرد . پس برخيزيد و با ابو بكر بيعت كنيد .\r\nآنگاه همگى برخاستند و با ابو بكر بيعت كردند و با اين كار خود ، اقدام سعد بن عباده و افراد قبيلهء خزرج در به دست گرفتن زمام امور حكومت ، نقش بر آب شد . مردم از هر سو براى بيعت با ابو بكر هجوم آوردند و چيزى نمانده بود كه در اين گيرودار سعد بن عبادهء بيمار ، در زير دست و پاى آنها لگدمال شود كه يكى از بستگان وى فرياد زد : مردم ! مواظب باشيد كه سعد را لگد نكنيد . عمر ، در پاسخ او بانگ زد : بكشيدش كه خدايش بكشد ! سپس ، مردم را عقب زد و خود را بر بالاى سر سعد رساند و گفت :\r\nمىخواستم چنان لگدمالت كنم كه عضوى از اندامت سالم نماند ! قيس بن سعد ، كه بر بالاى سر پدرش ايستاده بود ، برخاست و ريش عمر را به چنگ گرفت و گفت : به خدا قسم اگر تار مويى از سر او كم كنى ، با يك دندان سالم برنمىگردى ! ابو بكر نيز به عمر گفت : آرام باش عمر ! در چنين موقعيتى مدارا و نرمى به كار مىآيد نه خشونت و تندى . عمر ، با شنيدن سخن ابو بكر ، پشت به قيس كرد و از او دور شد . امّا سعد خطاب به عمر گفت : به خدا سوگند ، اگر بيمار نبودم و آن‌قدر توانايى داشتم كه از جاى برخيزم ، در گذرگاه‌ها و كوچه‌هاى مدينه چنان غرّشى از من مىشنيدى كه خود و يارانت ، از ترس ، در بيغوله‌ها پنهان مىشديد ؛ و در آن حال ، به خدا سوگند تو را نزد كسانى مىفرستادم كه تا همين ديروز زيردست و فرمانبردارشان بودى نه آقا و بالاسرشان ! آنگاه خطاب به ياران خود\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nگفت : مرا از اينجا ببريد و آنان سعد را به خانه‌اش بردند .\r\nابو بكر جوهرى در كتاب سقيفهء خود آورده است :\r\nعمر ، در روز سقيفهء بنى ساعده ، همان روزى كه با ابو بكر بيعت كرد ، كمر خود را بسته بود و پيشاپيش ابو بكر مىدويد و فرياد مىزد : توجه ! توجه ! مردم با ابو بكر بيعت كردند « 1 » .\r\nبه اين ترتيب ، آن دسته‌اى كه از سقيفه همراه ابو بكر بودند ، به هركس كه مىرسيدند او را مىكشيدند و مىآوردند و بيعت مىگرفتند .\r\nدر تاريخ طبرى ، در ادامه ، آمده است :\r\nافراد قبيلهء اسلم ، در روز سقيفهء بنى ساعده ، همگى براى خريد خواروبار به مدينه آمده بودند . ازدحام ايشان در شهر به حدّى بود كه عبور و مرور در كوچه‌هاى آن به سختى صورت مىگرفت .\r\nعمر دراين‌باره چنين گفت : « ما ايقنت بالنّصر حتّى جاءت اسلم فملات سكك المدينة » .\r\nيعنى : من به پيروزى يقين نداشتم تا قبيلهء اسلم آمدند و كوچه‌هاى مدينه را پر كردند « 2 » .\r\n\r\nط - نقش قبيلهء اسلم در بيعت با ابو بكر :\r\nاين داستان را شيخ مفيد در كتاب جمل چنين آورده است :\r\nدر آن زمان ، صحرانشينان عرب براى خريد خواروبار ، به صورت قبيله‌اى ، به شهر مىآمدند ؛ چون صحرا ناامن بود و اگر تعداد كمى از آنان\r\n\r\n\r\n","description":"","footnote":"\r\n( 1 ) . به نقل از شرح نهج البلاغهء ابن ابى الحديد 1 / 133 .\r\n( 2 ) . تاريخ طبرى 1 / 1843 ، چاپ اروپا .\r\n","page_name":" 66 ","page_number":66},
  {"content":"\r\n\r\nمىآمدند ، بارشان را مىگرفتند و خودشان را مىكشتند . لذا افراد قبيله ، همه باهم ، براى خريد خواروبار حركت مىكردند . مردان قبيلهء اسلم از صحرا به مدينه آمده بودند تا آذوقه تهيه كنند . در آن زمان كه وارد مدينه شدند ، بيعت با ابو بكر در سقيفه انجام شده بود . عمر و بقيه به آنان گفتند :\r\nبياييد كمك كنيد براى خليفهء پيامبر ( ص ) بيعت بگيريم ، آن وقت ما هم خواروبار رايگان به شما مىدهيم . آنها خوشحال شدند . اول خودشان ريختند و بيعت كردند ، و بعد دارودستهء ابو بكر شدند ؛ سپس دامن‌هاى عربى خود را به كمر زدند و كوچه‌هاى مدينه را پر كردند . به هرجا مىرسيدند ، در بازار ، كوچه ، و . . . ، هركس را كه مىديدند براى بيعت با ابو بكر مىآوردند . بدين ترتيب ، ابو بكر به كمك قبيلهء اسلم خليفه شد « 1 » .\r\n\r\nى - دليل انتخاب ابو بكر به خلافت :\r\nياران ابو بكر دليل انتخاب ابو بكر را براى انصار ، اين‌چنين بيان كردند :\r\nچون پيامبر ( ص ) از قريش است ، جانشين او هم بايد از قريش باشد « 2 » ( قانون عرب چنين بود ) . دليل ديگر اينكه ابو بكر صحابى پيامبر ( ص ) و از سابقين در اسلام بوده است « 3 » .\r\n\r\n\r\n","description":"","footnote":"\r\n( 1 ) . الجمل ، شيخ مفيد ص 43 ؛ زبير بن بكّار نيز در كتاب الموفقيّات خود ، به روايت ابن ابى الحديد در شرح نهج البلاغه 6 / 287 ، و چاپ دار احياء الكتب العربية 2 / 40 آورده است كه : « فقوى بهم - بني اسلم - ابو بكر و لم يعيّنا متى جاءت اسلم » . نيز بنگريد به : طبرى 1 / 1843 ، چاپ اروپا .\r\n( 2 ) . صحيح بخارى ، كتاب الحدود ، باب رجم الحبلى من الزّنا 4 / 120 ؛ سيرهء ابن هشام 4 / 339 .\r\n( 3 ) . عبد اللّه بن سبأ ، تأليف نگارنده 1 / 121 ، به نقل از طبرى .\r\n","page_name":" 67 ","page_number":67},
  {"content":"\r\n\r\nحضرت امير ( ع ) در اينجا فرمايشى دارد ؛ مىفرمايد : « احتجّوا بالشّجرة و اضاعوا الثّمرة » « 1 » يعنى به درخت نبوّت ( كه از قريش بوده ) احتجاج كردند و ميوهء آن را ( كه پسر عمو و داماد پيامبر است ) ناديده گرفتند . آنان حجّت آوردند كه از شجرهء پيامبرند ؛ درحالىكه ميوهء اين شجره را ، كه بنى هاشم هستند ، ناديده گرفتند . ارزش درخت خرما يا انگور ، به شاخ و برگش نيست ، به ميوهء آن است .\r\nو نيز حضرت امير ( ع ) دربارهء اينكه گفتند ابو بكر صحابى پيامبر ( ص ) است ، فرمود : اينها مىگويند كه ابو بكر بايد جانشين پيامبر ( ص ) بشود چون صحابى اوست . اگر خلافت به صحابه بودن است ، چگونه است آنجا كه صحبت و قرابت باهم جمع شده است نمىشود ؟ ! ( يعنى دربارهء على بن ابى طالب ( ع ) ، كه هم صحابى پيامبر ( ص ) بوده و هم پسر عموى آن حضرت ) . همه مىدانيم كه على ( ع ) كودكى خردسال بود كه پيامبر ( ص ) او را از خانهء پدرش ابو طالب به خانهء خود آورد . حضرت على ( ع ) خود ، دراين‌باره مىفرمايد : پيامبر ( ص ) غذا را مىجويد و نرم مىكرد و در دهانم مىگذاشت ؛ بوى خوش بدنش را به مشامم مىرساند ؛ در غار حراء آنگاه كه اولين وحى بر پيامبر ( ص ) نازل شد با پيامبر ( ص ) بودم « 2 » . على ( ع ) ، تا وقت وفات پيامبر ( ص ) هميشه و همه جا ، با آن حضرت بود . سر پيامبر ( ص ) بر سينهء على ( ع ) بود كه از دنيا رفت « 3 » . حضرت على ( ع ) هم\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 2 / 2 ، چاپ اوّل .\r\n( 2 ) . نهج البلاغه ، تحقيق صبحى صالح ص 300 - 301 ، خطبهء 192 ( خطبهء قاصعه ) ؛ شرح نهج البلاغهء عبده 1 / 182 ، چاپ مطبعة الاستقامة .\r\n( 3 ) . طبقات ابن سعد 2 / 263 ؛ كنز العمّال 2 / 262 - 263 و 7 / 178 - 179 ؛ وقعة صفّين ، نصر -\r\n","page_name":" 68 ","page_number":68},
  {"content":"\r\n\r\nصحابى پيامبر ( ص ) بود و هم از ذوى القرباى آن حضرت و هميشه چون سايه ، به دنبال پيامبر ( ص ) بود .\r\n\r\nك - بيعت همگانى :\r\nپس از بيعت با ابو بكر در سقيفه ، كسانى كه با او بيعت كرده بودند وى را چون دامادى كه به حجله مىبرند ، شادىكنان به مسجد پيامبر ( ص ) بردند « 1 » . چون ابو بكر و پيروانش وارد مسجد شدند كار خلافت تثبيت شد .\r\nمسجد پيامبر ( ص ) دار الحكومه بود ؛ محل بستن علم ، اعزام لشكر ، ديدارهاى رسمى پيامبر ( ص ) و رسيدگى به اختلافات مسلمانان بود . در واقع همهء كارهاى جامعهء مسلمانان آن روز در مسجد النّبى انجام مىشد .\r\nمنبر پيامبر ( ص ) نيز حكم راديو و تلويزيون امروز را داشت . كودتاگران ، در آغاز هر انقلاب ، كوشش مىكنند كه راديو و تلويزيون و دار الحكومه را تصرّف كنند . اين سه را كه تصرف كنند دولت را تصرف كرده‌اند .\r\nدر روز سه‌شنبه ، فرداى روزى كه در سقيفهء بنى ساعده با ابو بكر بيعت به عمل آمد ، كودتاچيان ، ابو بكر را آوردند تا بر منبر رسول خدا ( ص ) نشست . عمر ، پيش ازآن‌كه او سخنى بگويد ، برخاست و پس از حمد خداوند گفت : كه سخن ديروزش - انكار وفات رسول خدا ( ص ) - نه بر اساس كتاب خدا و نه دستورى از پيامبر ( ص ) بوده است ؛ بلكه او چنان مىپنداشته كه پيامبر ( ص ) شخصا به تدبير كارها خواهد پرداخت\r\n\r\n\r\n","description":"","footnote":"\r\n- بن مزاحم ، تحقيق و شرح عبد السّلام محمّد هارون ص 224 ، چاپ دوم ، قم .\r\n( 1 ) . الرياض النضرة 1 / 164 ؛ تاريخ الخميس 1 / 188 .\r\n","page_name":" 69 ","page_number":69},
  {"content":"\r\n\r\nو حضرتش آخرين كسى است كه از جهان مىرود « 1 » ! و در پايان سخن گفت :\r\nخداوند كتاب خود را ، كه دستمايهء هدايت و راهنمايى پيامبرش نيز بوده ، در ميان شما نهاده است . اگر به آن چنگ بزنيد ، خداوند شما را هم به همان راه كه پيامبرش را هدايت فرمود راهنمايى خواهد كرد . اكنون ، خداوند شما را بر زمامدارى بهترينتان ، كه يار و همدم غار رسول خدا ( ص ) بود ، همرأى و هماهنگ كرده است . پس برخيزيد و با او بيعت كنيد « 2 » .\r\nبدين ترتيب ، عموم مردم ، پس از بيعت بعضى از افراد در سقيفه ، با ابو بكر بيعت كردند .\r\nدر صحيح بخارى آمده است : پس ازآن‌كه گروهى در سقيفهء بنى ساعده با ابو بكر بيعت كردند ، بيعت عمومى با او ، بر فراز منبر پيامبر خدا ( ص ) به عمل آمد « 3 » .\r\nانس بن مالك مىگويد : من در آن روز به گوش خود شنيدم كه عمر ، پى در پى به ابو بكر مىگفت كه بر منبر بالا رود ، تا اينكه سرانجام ابو بكر بر فراز منبر نشست و حاضران همه با او بيعت كردند .\r\nآنگاه ابو بكر خطبه‌اى خواند و گفت :\r\nاى مردم ، من از شما بهتر نيستم و زمام حكومت بر شما را به دست گرفتم . پس ، اگر رفتارم را خوب و كارم را شايسته يافتيد مرا يارى دهيد\r\n\r\n\r\n","description":"","footnote":"\r\n( 1 ) . عبد اللّه بن سبأ ، تأليف نگارنده 1 / 121 ، به نقل از طبرى و بسيارى مدارك ديگر .\r\n( 2 ) . عبد اللّه بن سبأ ، تأليف نگارنده 1 / 121 ، به نقل از طبرى و بسيارى مدارك ديگر .\r\n( 3 ) . صحيح بخارى ، كتاب البيعة 4 / 165 .\r\n","page_name":" 70 ","page_number":70},
  {"content":"\r\n\r\nو اگر بدى كردم و دچار لغزش و خطا شدم ، مرا به راه آوريد . . .\r\nاينك برخيزيد و نمازتان « 1 » را بخوانيد كه خدايتان رحمت كند « 2 » . پس از آن ، به امامت او ، نماز جماعت گزاردند و سپس به خانه‌هاى خويش بازگشتند . ( مردم مدينه از روز دوشنبه تا شامگاه روز سه‌شنبه ، از كفن و دفن پيامبر خود ( ص ) بىخبر بودند ! ) در اين مدّت ، نخست به سخنرانىهاى ايراد شده در سقيفهء بنى ساعده و بعد بيعت گرفتن براى ابو بكر در كوچه‌هاى مدينه و سپس بيعت عمومى با او در مسجد النّبى و آنگاه به سخنان عمر بن خطّاب و ابو بكر سرگرم بودند ، تا اينكه سرانجام ، ابو بكر به امامت نماز جماعت با ايشان برخاست .\r\n\r\n\r\n","description":"","footnote":"\r\n( 1 ) . ظاهرا نماز ظهر بوده است .\r\n( 2 ) . شرح نهج البلاغهء ابن ابى الحديد 1 / 134 ؛ صفوة الصفوة 1 / 98 .\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\n[ 3 
  ] نظر و داورى صحابهء پيامبر ( ص ) دربارهء بيعت با ابو بكر\r\n\r\n1 ) فضل بن عبّاس\r\nبنى هاشم مشغول تجهيز پيكر پيامبر ( ص ) بودند كه خبر بيعت با ابو بكر به آنان رسيد . فضل بن عبّاس از خانه بيرون آمد و گفت : اى گروه قريش ، با اغفال و پرده‌پوشى ، خلافت از آن شما نمىشود . سزاوار خلافت ماييم نه شما ؛ ما و صاحب ما على ( ع ) به خلافت سزاوارتريم از شما .\r\n\r\n2 - عتبة بن ابى لهب\r\nوى نيز ، چون جريان بيعت با ابو بكر را شنيد ، اين اشعار را سرود :\r\n ما كنت احسب هذا الامر منصرفا * عن هاشم ثمّ منها عن ابى الحسن\r\nعن اوّل النّاس ايمانا و سابقة * و اعلم النّاس بالقرآن و السّنن\r\nو آخر النّاس عهدا بالنّبى و من * جبريل عون له في الغسل و الكفن \r\n\r\n","description":"","footnote":"","page_name":" 73 ","page_number":73},
  {"content":"\r\n\r\n من فيه ما فيهم لا يمترون به * و ليس في القوم ما فيه من الحسن \r\nمن هرگز گمان نمىكردم كه كار خلافت از خاندان هاشم و خصوصا از ابو الحسن [ على عليه السّلام 
  ] بازگرفته شود . زيرا ابو الحسن ( ع ) همان كسى است كه پيش از همه ايمان آورد و حسن سابقهء او را در اسلام كسى شك ندارد . از همهء مردم به علوم قرآن و سنّت پيامبر ( ص ) داناتر است ، و تنها كسى است كه تا لحظات آخر عمر پيامبر ( ص ) همچنان ملازم خدمتش بود ، تا آنجا كه كار غسل و كفن رسول خدا ( ص ) را نيز به يارى جبرئيل انجام داد . صفات حميده و فضائل معنوى ديگران را به تنهايى داراست ، ولى ديگران از كمالات معنوى و مزاياى اخلاقى او بىبهره‌اند « 1 » .\r\n\r\n3 ) سلمان\r\nابو بكر جوهرى روايت كرده است :\r\nسلمان و زبير و انصار مايل بودند كه با على ( ع ) بيعت كنند . پس ، چون با ابو بكر بيعت شد ، سلمان فارسى گفت : به خير كمى رسيديد خلافت را گرفتيد ، ولى معدن خير را از دست داديد . مرد سالمند را برگزيديد و خاندان\r\n\r\n\r\n","description":"","footnote":"\r\n( 1 ) . تاريخ يعقوبى 2 / 103 ؛ شرح نهج البلاغهء ابن ابى الحديد 1 / 287 ؛ الموفقيّات ، زبير بن بكّار ص 580 - 607 ، چاپ بغداد . گفتنى است كه در اين هنگام ، امير المؤمنين ( ع ) شخصى را به نزد فضل بن عبّاس فرستاد و او را نهى فرمود از ادامهء اشعار و فرمود :\r\n« انّ سلامة الدّين احبّ الينا من غيره » ( شرح نهج البلاغهء ابن ابى الحديد 2 / 8 ، چاپ مصر ) . ابن حجر عسقلانى در كتاب الاصابة 2 / 263 و نيز ابو الفداء در كتاب تاريخ خود 1 / 164 ، اين اشعار را به فضل بن عبّاس بن عتبة بن ابى لهب هاشمى نسبت داده‌اند كه ما آن را صحيح نمىدانيم .\r\n","page_name":" 74 ","page_number":74},
  {"content":"\r\n\r\nپيامبر ( ص ) خود را رها كرديد . اگر خلافت را در خاندان پيامبر ( ص ) مىگذاشتيد ، حتى دو نفر باهم اختلاف پيدا نمىكردند و از ميوهء اين درخت ، هرچه بيشتر و گواراتر ، سود مىبرديد « 1 » .\r\nگفتار ديگر سلمان اين بود كه « كرديد و نكرديد » . يعنى اگر نمىكرديد بهتر بود و كار صحيحى نبود كه انجام داديد . اگر مسلمانان با على ( ع ) بيعت مىكردند ، رحمت و بركات الهى از هر سو به آنان روى مىآورد و سعادت و سيادت همه‌جانبه را به دست مىآوردند « 2 » .\r\n\r\n4 ) ابو ذر\r\nدر آن هنگام كه رسول خدا ( ص ) از دنيا رفت ، ابو ذر در مدينه نبود .\r\nوقتى رسيد كه ابو بكر زمام امور را به دست گرفته بود . وى دراين‌باره گفت :\r\nبه چيز كمى رسيديد و به همان قناعت كرديد و خاندان پيامبر ( ص ) را از دست داديد . چنانچه اين كار را به اهل بيت پيامبرتان مىسپرديد ، حتّى دو نفر به زيان شما با شما مخالفت نمىكردند « 3 » .\r\n\r\n5 ) مقداد بن عمرو\r\nراوى مىگويد : روزى گذرم به مسجد رسول خدا ( ص ) افتاد . ديدم\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 2 / 131 - 132 و 6 / 17 به نقل از سقيفهء ابو بكر جوهرى .\r\n( 2 ) . انساب الاشراف ، بلاذرى 1 / 591 و جاحظ در عثمانية . اصل سخن سلمان اين است :\r\n« كرداذ و ناكرداذ » . ( اى عملتم ) لو بايعوا عليّا لا كلوا من فوقهم و من تحت ارجلهم .\r\n( 3 ) . شرح نهج البلاغهء ابن ابى الحديد 6 / 5 ، به نقل از سقيفهء جوهرى ، چاپ مصر .\r\nتوفيّ رسول اللّه ، و أبو ذر غائب و قدم و قد ولي أبو بكر ، فقال : « أصبتم قناعة و تركتم قرابة .\r\nلو جعلتم هذا الأمر في أهل بيت نبيكم ما اختلف عليكم ثنان » . أبو بكر الجوهري في كتابه السّقيفة ، شرح النهج ط . مصر ، 6 / 5 .\r\n","page_name":" 75 ","page_number":75},
  {"content":"\r\n\r\nمردى بر دو زانو نشسته است و چنان دردمندانه و به حسرت آه مىكشد كه گويى تمام دنيا مال او بوده و از دست داده است ، و در آن حال مىگفت :\r\nكردار قريش چه شگفت‌آور است كه كار را از دست اهل بيت پيامبرشان دور ساختند ، درحالىكه اوّل كسى كه ايمان آورد ، در ميان ايشان است « 1 » .\r\n\r\n6 ) نعمان بن عجلان\r\nنعمان بن عجلان ، در جواب ابيات عمرو بن العاص ، در داستان سقيفه ، قصيده‌اى سروده كه چند بيت از آن نقل مىشود « 2 » :\r\n و قلتم حرام نصب سعد و نصبكم * عتيق بن عثمان حلال ابا بكر\r\nو كان هوانا في عليّ و انّه * لا هل لها يا عمرو من حيث لا تدري\r\nوصيّ النّبيّ المصطفى و ابن عمّه * و قاتل فرسان الضّلالة و الكفر\r\nفلو لا اتّقاء اللّه لم تذهبوا بها * و لكنّ هذا الخير أجمع للصّبر « 3 » \r\n\r\n\r\n","description":"","footnote":"\r\n( 1 ) . تاريخ يعقوبى 2 / 114 ، چاپ سوريه .\r\n( 2 ) . شرح نهج البلاغهء ابن ابى الحديد ، به تحقيق محمّد ابو الفضل ابراهيم 6 / 31 ، به نقل از الموفقيّات زبير بن بكّار .\r\n( 3 ) . به دليل اهميّت بحث ، مناسب آمد كه ابيات نعمان بن عجلان را به نحو كامل‌تر نقل كنيم :\r\n و قلتم حرام نصب سعد و نصبكم * عتيق بن عثمان حلال ابا بكر\r\nو اهل ابو بكر لها خير فائم * و انّ عليّا كان اخلق بالامر \r\n-\r\n","page_name":" 76 ","page_number":76},
  {"content":"\r\n\r\nشما گفتيد كه نصب سعد ( بن عباده ) به خلافت حرام است و نصب ابو بكر صحيح و حلال است . خواستهء ما على ( ع ) بود . على سزاوار اين كار بود ، زيرا وصىّ پيامبر ( ص ) و پسر عمّ او بود ؛ هم او كه دلاوران گمراهى و كفر را كشته بود . پس ، اگر ترس از خدا نبود ، هرگز صاحب اين امر نمىشديد ، ليكن اين خير ( - اسلام ) با صبر مناسب‌تر آمد .\r\n\r\n7 ) امّ مسطح بن اثاثه\r\nوى در كنار قبر پيامبر ( ص ) اين اشعار را خواند :\r\n قد كان بعدك أنباء و هنبثة * لو كنت شاهدها لم تكثر الخطب\r\nانّا فقدناك فقد الأرض و ابلها * فاختلّ قومك فاشهدهم و لا تغب \r\nپس از تو ، اى پيامبر گفت‌وگوها و حوادثى مهم روى داد كه اگر تو زنده مىبودى ، هرگز اين همه گرفتارى پيدا نمىشد . همچون زمينى كه باران به آن نرسد و طراوت و حيات خود را از دست بدهد ، تو از ميان ما رفتى و مردم فاسد و تباه شدند . اى پيامبر ، ايشان را بنگر و شاهد باش « 1 » .\r\n\r\n\r\n","description":"","footnote":"\r\n-\r\n و كان هوانا في عليّ و انّه * لاهل لها يا عمرو من حيث لا تدرى\r\nفذاك بعون اللّه يدعو الى الهدى * و ينهى عن الفحشاء و البغى و النّكر\r\nوصيّ النّبيّ المصطفى و ابن عمّه * و قاتل فرسان الضّلالة و الكفر\r\nو هذا به حمد اللّه يهدى من العمى * و يفتح آذانا ثقلن من الوقر\r\nنجىّ رسول اللّه في الغار وحده * و صاحبه الصّدّيق في سالف الدّهر\r\nفلو لا اتّقاء اللّه لم تذهبوا بها * و لكنّ هذا الخير اجمع للصّبر \r\n( 1 ) . شرح نهج البلاغهء ابن ابى الحديد 2 / 131 - 132 و 6 / 17 .\r\n","page_name":" 77 ","page_number":77},
  {"content":"\r\n\r\n\r\n8 ) زنى از بنى نجّار\r\nچون كار بيعت با ابو بكر استوار شد ، وى از محلّ بيت المال ، سهمى براى زنان مهاجر و انصار فرستاد . سهم زنى از بنى عدىّ بن النجّار را به زيد بن ثابت سپرد كه به وى برساند . زيد به نزد آن زن آمد و سهم او را تقديم كرد . زن پرسيد : اين چيست ؟ زيد گفت : از سهامى است كه ابو بكر براى زنان معيّن كرده است . وى گفت : مىخواهيد دين مرا به وسيلهء رشوه از من بستانيد ؟ به خدا سوگند ، از او چيزى نخواهم پذيرفت . سپس آن سهميه را به ابو بكر بازگردانيد « 1 » .\r\n\r\n9 ) ابو سفيان\r\nپيامبر ( ص ) ابو سفيان را براى انجام كارى به بيرون از مدينه فرستاد بود ، لذا به هنگام وفات آن حضرت در مدينه نبود . هنگامى كه بازمىگشت ، در راه به كسى كه از مدينه مىآمد برخورد . پرسيد : آيا محمّد مرد « 2 » ؟\r\nآن مرد پاسخ داد : آرى . پرسيد : جانشين او كه شد ؟ گفت : ابو بكر .\r\nابو سفيان پرسيد : « فما ذا فعل المستضعفان عليّ و العبّاس ؟ » يعنى : پس ، على و عبّاس ، آن دو مستضعف ، چه واكنشى از خود نشان دادند ؟ آن مرد گفت : خانه‌نشين هستند . ابو سفيان گفت : به خدا ، سوگند ، اگر براى ايشان زنده بمانم ، پايشان را بر فراز بلندى رسانم « لارفعنّ من اعقابهما » .\r\nو اضافه كرد : « انّي ارى غبرة لا يطفيها الّا دم » . يعنى : من گردوغبارى\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 2 / 133 ، به نقل از سقيفهء جوهرى ، چاپ مصر ؛ طبقات ابن سعد 2 ق / 2 / 129 .\r\n( 2 ) . از اين تعبير مىفهميم كه او عقيده به پيامبرى پيامبر ( ص ) نداشته است ، زيرا نگفت رسول اللّه .\r\n","page_name":" 78 ","page_number":78},
  {"content":"\r\n\r\nمىبينم كه جز بارش خون ، چيزى آن را فرو ننشاند .\r\nپس چون وارد مدينه شد در كوچه‌هاى مدينه مىگشت و اين اشعار را مىخواند :\r\n بني هاشم لا تطمعوا النّاس فيكم * و لا سيّما تيم بن مرّة او عديّ\r\nفما الامر الّا فيكم و اليكم * و ليس لها الّا ابو حسن عليّ « 1 » \r\nاى بنى هاشم ، راه طمع حكومت كردن را بر مردم ببنديد ، به‌ويژه بر دو قبيلهء تيم و عدىّ ( قبيله‌هاى ابو بكر و عمر ) . اين حكومت از آن شماست ، از آن شما بوده ، باز هم بايد به شما بازگردد . كسى لياقت زمامدارى را به جز ابو الحسن على ( ع ) ندارد .\r\nيعقوبى پس از اين دو بيت ، دو بيت زير را هم روايت كرده است :\r\n ابا حسن فاشدد بها كفّ حازم * فانّك بالامر الّذى يرتجى ملىّ\r\nو انّ امرءا يرمى قصىّ وراءه * عزيز الحمى و النّاس من غالب قصيّ « 2 » \r\nاى ابو الحسن ، با دستى كاردان و نيرومند ، حكومت را قبضه كن ؛ چه ، تو بر آنچه اميد مىرود نيرومند و توانايى . و البتّه مردى كه قصىّ « 3 » پشتيبان\r\n\r\n\r\n","description":"","footnote":"\r\n( 1 ) . العقد الفريد 3 / 62 ؛ شرح نهج البلاغهء ابن ابى الحديد 3 / 120 ، به نقل از سقيفهء جوهرى .\r\n( 2 ) . تاريخ يعقوبى 2 / 105 . در روايت الموفقيّات ، جريان را مفصّل‌تر از اين نقل مىكند .\r\nر . ك : به شرح نهج البلاغهء ابن ابى الحديد 6 / 7 .\r\n( 3 ) . بنى هاشم و بنى اميّه ، فرزندان عبد مناف و او فرزند قصىّ بود . و در اين دو بيت ابو سفيان به حضرت على ( ع ) مىگويد : قبيله قصّى پشتيبان شمايند .\r\n","page_name":" 79 ","page_number":79},
  {"content":"\r\n\r\nاوست ، حقّ او پايمال شدنى نيست و تنها ( اخلاف ) قصىّ ، مردمى از نسل غالب‌اند .\r\nبه روايت طبرى « 1 » ، ابو سفيان پيش آمد درحالىكه مىگفت : . . . اى فرزندان عبد مناف ، ابو بكر را به كارهاى شما چه كار ؟ ! على و عباس ، آن دو ستمديده و خوارگشته ، كجايند « 2 » ؟ سپس ، به نزد حضرت على ( ع ) آمد و گفت : اى ابو الحسن ، دستت را به‌گشا تا با تو بيعت كنم . على ( ع ) خوددارى نمود و قبول نكرد و فرمود : اگر چهل نفر مردان باعزم [ يعنى كسانى كه ايمان به وصايت او داشته باشند 
  ] داشتم ، مقابله مىكردم ، ولى ياور ندارم « 3 » .\r\n\r\n\r\n","description":"","footnote":"\r\n( 1 ) . طبرى 2 / 449 و 1 / 1827 - 1828 ، چاپ اروپا .\r\n( 2 ) . ابو سفيان ، پيامبر ( ص ) و رسالت او را قبول نداشت و فقط ، از روى تعصّب قبيله‌اى ، مىگفت : رياست از آن قبيلهء ماست .\r\n( 3 ) . تاريخ طبرى چاپ اروپا 1 / 1827 ؛ لسان الميزان 4 / 386 ، تفصيل اين داستان در كتاب عبد اللّه بن سبأ ، تأليف نگارنده 1 / 146 - 151 آمده است .\r\nشايد اين سؤال در ذهن بعضى خطور كند كه چرا على ( ع ) پيشنهاد بيعت ابو سفيان را نپذيرفت ؟ پاسخ مفصّل اين سؤال در كتاب عبد اللّه بن سبأ 1 / 146 - 151 ، داده شده است ؛ لكن اختصارا بيان مىداريم كه پس از وفات رسول خدا ( ص ) ، تعصّب خانوادگى و قبيلگى دوباره زنده شد . گرد آمدن انصار در سقيفه و كوشش در بيعت كردن با سعد بن عباده ، فقط بر پايهء اين تعصّبات بود و گرنه خود مىدانستند كه ، در ميان مهاجران ، حضرت على ( ع ) شايسته‌گى جانشينى پيامبر ( ص ) دارد . همچنين بيعت اوس با ابو بكر نيز ، جز تعصّب قبيلگى ، پايه و اساسى نداشت . ايشان مىخواستند بدين وسيله نگذارند رياست به دست طايفهء خزرج بيفتد . از سخنرانى عمر در سقيفه ( صحيح بخارى 4 / 120 ) نيز پيداست كه دستهء او نيز تا چه اندازه ، در كار بيعت با ابو بكر ، تحت تأثير احساسات قبيله‌اى قرار گرفته بودند . -\r\n","page_name":" 80 ","page_number":80},
  {"content":"\r\n\r\n\r\n10 ) خالد بن سعيد ( از بنى اميّه )\r\nخالد بن سعيد بن عاص از آنان بود كه در مسلمان شدن پيشى گرفته بود « 1 » . وى از گروه مهاجران به حبشه بود . پس ازآن‌كه اسلام قوّت گرفت ، پيامبر ( ص ) او را با دو برادرش ( ابان و عمرو ) مأمور وصول زكات قبيلهء مذحج نمود . پس از آن ، مأمور آن حضرت ( ص ) در صنعاى يمن شدند .\r\nآنها در زمان وفات پيامبر ( ص ) در مدينه نبودند . بعد ازآن‌كه به مدينه بازگشتند به ابو بكر گفتند : ما فرزندان احيحه پس از رسول خدا ( ص ) ،\r\n\r\n\r\n","description":"","footnote":"\r\n- ابو سفيان نيز ، مانند ديگران ، تعصّب قبيله‌اى داشت و تنها ، براى آن‌كه رياست در افراد قبيله‌اش بنى عبد مناف باقى بماند ، خواستار بيعت با امير المؤمنين ( ع ) شد . در اين ميان ، تنها امير المؤمنين ( ع ) بود كه افق فكرش بالاتر و والاتر از اين بود كه زمام امر را با نيروى تعصّب به دست گيرد . اگر على ( ع ) حق حاكميت را براى خود مطالبه مىكرد ، به اين سبب بود كه حكومتى برقرار سازد كه پايه‌اش جز بر حكم قرآن و دين نباشد . حضرت ( ع ) مىخواست يارانى مانند سلمان و ابو ذر و مقداد و عمّار از او حمايت كنند ، مردانى كه هيچ عامل و محرّكى براى يارى آنان جز مبدأ عقيدهء الهى نباشد ؛ نه چون ابو سفيان كه جز انديشهء دنيا و تعصّب خانوادگى محرّك ديگرى نداشت . لذا ، اگر امير المؤمنين ( ع ) پيشنهاد بيعت ابو سفيان را مىپذيرفت ، عملا همهء زحمات پيامبر ( ص ) و نيز خود آن حضرت ( ع ) ، در پيروى از رسول خدا ( ص ) در طىّ 23 سال براى بازگرداندن جامعه به فطرت الهى و نابود كردن تعصّبات جاهلى ، بر باد مىرفت . درخور ذكر است كه ابو سفيان ، چون از على ( ع ) مأيوس شد ، با قبول رشوهء حاكمان ، راضى شد و با ابو بكر بيعت كرد و انگيزه‌هاى مادى و دنيوى خويش را كاملا آشكار ساخت . ابو بكر ، بنا به پيشنهاد عمر ، آنچه از زكات بيت المال كه در دست ابو سفيان بود به خودش واگذار كرد ( العقد الفريد 3 / 62 ) . همچنين ، فرزند ابو سفيان ، يزيد را به عنوان امير لشكرى كه به سوى شام مىرفت ، منصوب كرد ( طبرى 1 / 1827 ، چاپ اروپا ) .\r\n( 1 ) . به نوشتهء ابن قتيبه در كتاب المعارف ص 128 ، او پيش از ابو بكر اسلام آورده بود .\r\n","page_name":" 81 ","page_number":81},
  {"content":"\r\n\r\nكارگزار ديگران نخواهيم شد « 1 » و خالد به نزد امير المؤمنين ( ع ) آمد و گفت :\r\nيا على ( ع ) دستت را دراز كن تا با تو بيعت كنم كه به خدا قسم در ميان مردم سزاوارتر از تو به مقام محمّد ( ص ) نيست « 2 » . هنگامى كه بنى هاشم با ابو بكر بيعت كردند ، خالد نيز با ابو بكر بيعت كرد « 3 » .\r\n\r\n11 ) عمر بن الخطّاب\r\nعمر در سال آخر زندگى ، به هنگامى كه در حجّ بود ، شنيد كه عمّار گفته است : « بيعت ابو بكر لغزشى بود كه در آخر پديدار شد . اگر عمر از دنيا برود ، ما با على ( ع ) بيعت خواهيم كرد » « 4 » . اين گفتار عمر را پريشان كرد و گفت : « آنگاه كه به مدينه برسم . » . . و وقتى به مدينه رسيد ، همان جمعهء اوّل ، در مسجد پيامبر ( ص ) بر بالاى منبر رفت و گفت : بيعت با ابو بكر لغزش و اشتباهى بود ، كه انجام گرفت و گذشت ، آرى ، چنين بود ، ولى خداوند مردم را از شرّ آن لغزش حفظ فرمود « 5 » .\r\n\r\n\r\n","description":"","footnote":"\r\n( 1 ) . الاستيعاب 1 / 398 - 400 ؛ الاصابة 1 / 406 ؛ اسد الغابه 2 / 82 ؛ شرح نهج البلاغهء ابن ابى الحديد 6 / 13 و 16 .\r\n( 2 ) . تاريخ يعقوبى 2 / 105 .\r\n( 3 ) . اسد الغابه 2 / 82 ؛ شرح نهج البلاغهء ابن ابى الحديد 1 / 135 ، به نقل از سقيفهء جوهرى .\r\n( 4 ) . شرح نهج البلاغهء ابن ابى الحديد 2 / 123 .\r\n( 5 ) . شرح نهج البلاغهء ابن ابى الحديد 2 / 22 - 23 و 6 / 47 و 11 / 13 و 12 / 147 ؛ تاريخ يعقوبى 2 / 160 ؛ انساب الاشراف 5 / 15 ؛ سيرهء ابن هشام 4 / 336 - 338 ؛ صحيح بخارى ، كتاب الحدود ، باب رجم الحبلى من الزّنا 4 / 119 و 120 ؛ كنز العمّال 3 / 139 ، حديث 2326 .\r\nدرخور توجّه است كه ابو بكر ، خود نيز دربارهء خلافت خويش همين عبارت را گفته بود :\r\n« انّ بيعتي كانت فلتة وقى اللّه شرّها » ؛ شرح نهج البلاغهء ابن ابى الحديد 6 / 47 و 50 .\r\n","page_name":" 82 ","page_number":82},
  {"content":"\r\n\r\n\r\n12 ) معاويه\r\nمعاويه ، در نامه‌اى به محمّد بن ابى بكر ، چنين نوشت :\r\nما و پدرت ( ابو بكر ) ، فضل و برترى فرزند ابو طالب را مىدانستيم و حق او را بر خود لازم مىشمرديم ، پس ، چون خداوند براى پيامبرش ، كه درود خدا بر او باد آنچه را كه نزد خود بود اختيار كرد و وعده‌اى را كه به وى داده بود وفا كرد و دعوتش را آشكار نمود و حجّتش را روشن ساخت و روح او را به سوى خود برد ، پدر تو و فاروقش عمر ، اولين كسانى بودند كه حقّ على ( ع ) را غصب كردند و با وى مخالفت نمودند . اين دو ، دست اتفاق به يكديگر دادند ؛ سپس على ( ع ) را به بيعت خود خواندند . چون على ( ع ) خوددارى كرد و استنكاف ورزيد ، تصميم‌هايى ناروا گرفتند ( مىخواستند على ( ع ) را بكشند ) و انديشه‌هايى خطرناك دربارهء او نمودند تا در نتيجه على ( ع ) با آنان بيعت كرد و تسليمشان گرديد « 1 » .\r\n\r\n13 ) سعد بن عباده\r\nسعد را پس از ماجراى سقيفه ، چند روزى به حال خود گذاشتند و سپس در پى او فرستادند كه بيا و بيعت كن ، كه همهء مردم و بستگانت با ابو بكر بيعت كرده‌اند . سعد پاسخ داد :\r\nبه خدا قسم ، تا تمام تيرهاى تركشم را به سوى شما پرتاب نكنم و سنان نيزه‌ام را با خون شما رنگين نسازم ، با شما بيعت نخواهم كرد . چه تصور كرده‌ايد ؟ تا زمانى كه دستم قبضهء شمشير را در اختيار دارد ، آن را بر فرق\r\n\r\n\r\n","description":"","footnote":"\r\n( 1 ) . مروج الذّهب مسعودى 2 / 60 ؛ وقعة صفّين نصر بن مزاحم ص 135 ، چاپ قاهره ؛ شرح نهج البلاغهء ابن ابى الحديد 1 / 284 و 2 / 65 .\r\n","page_name":" 83 ","page_number":83},
  {"content":"\r\n\r\nشما مىكوبم و به يارى خانواده و هوادارانم ، تا آنجا كه در توان داشته باشم ، با شما مىجنگم و دست بيعت در دست شما نمىگذارم . به خدا قسم ، اگر همهء جنّ و انس در حكومت و زمامدارى شما همدست شوند ، من سر فرود نمىآورم و شما را به رسميّت نمىشناسم و بيعت نمىكنم تا هنگامى كه در دادگاه عدل الهى به حسابم رسيدگى شود .\r\nچون سخنان سعد به گوش ابو بكر رسيد ، عمر به او گفت : سعد را رها مكن تا با تو بيعت كند . امّا بشير بن سعد گفت : او لج كرده است و با شما بيعت نمىكند ، اگرچه جانش را بر سر اين كار بگذارد . كشتن او به اين سادگى نيست ؛ چه ، او وقتى كشته مىشود كه تمامى خانواده و فرزندان و گروهى از بستگانش با او كشته شوند . او را به حال خودش بگذاريد « 1 » كه رها كردنش شما را زيانى نمىرساند ، زيرا كه او يك تن بيش نيست كه بيعت نمىكند .\r\nآنها راهنمايى بشير را پذيرفتند و دست از سعد برداشتند و او را به حال خود گذاشتند . سعد در هيچ‌يك از اجتماعاتشان شركت نمىكرد و در نماز جمعه و جماعت ايشان حاضر نمىشد و در اداى مناسك حج به همراهى آنها و در كنارشان ديده نمىشد ! اين حال ، همچنان ادامه داشت تا آن‌كه زمان ابو بكر به سر آمد و نوبت خلافت به عمر رسيد « 2 » .\r\n\r\n\r\n","description":"","footnote":"\r\n( 1 ) . طبرى 3 / 459 ؛ ابن اثير 2 / 126 . اين دو منبع ، روايت را تا همين‌جا نقل كرده‌اند .\r\nكنز العمّال 3 / 134 ، حديث 2296 ؛ الامامة و السياسة 1 / 10 ؛ السيرة الحلبية 4 / 397 ؛ اضافه كرده است كه : سعد به هريك از ايشان كه برمىخورد سلام نمىكرد . و طبرى 1 / 1844 ، چاپ اروپا .\r\n( 2 ) . منابع سابق و نيز الرّياض النّضرة 1 / 168 .\r\n","page_name":" 84 ","page_number":84},
  {"content":"\r\n\r\n\r\n[ 4 
  ] نحوهء برخورد دستگاه خلافت با مخالفان خارج از مدينه\r\n\r\nكشتن مالك بن نويره\r\nمالك بن نويره صحابى پيامبر ( ص ) و عامل و كارگزار آن حضرت بود .\r\nوى مردى شجاع و شاعر و رئيس بخشى از قبيلهء بنى تميم بود ؛ مالك صدقاتى « 1 » را كه جمع كرده بود ، پس از وفات پيامبر ( ص ) ، به مدينه نفرستاد و به صاحبان آنها بازگرداند و اين شعر را خواند :\r\n فقلت خذوا اموالكم غير خائف * و لا ناظر في ما يجيء من الغد\r\nفان قام بالدّين المحقّق قائم « 2 » اطعنا و قلنا الدّين دين محمّد \r\nگفتم ، بدون ترس و نگرانى از حوادث آينده ، اموالتان را بگيريد ؛ چنانچه براى دين به پا ايستاده كسى قيام كند ، از وى اطاعت نموده ، مىگوييم دين ، دين محمّد ( ص ) است « 3 » .\r\n\r\n\r\n","description":"","footnote":"\r\n( 1 ) . اصطلاح امروز زكات است ، ولى صدقات صحيح است .\r\n( 2 ) . در معجم الشعراء ص 260 : فان قام بالامر المخوّف قائم ؛ در شرح نهج البلاغهء ابن ابى الحديد : فان قام بالامر المجدّد قائم ، كه همهء آنها تحريف است .\r\n( 3 ) . الاصابة 3 / 336 .\r\n","page_name":" 85 ","page_number":85},
  {"content":"\r\n\r\nهمهء مورّخان از جمله طبرى ، ابن اثير ، ابن كثير و يعقوبى ، همه به اين داستان اشاره كرده‌اند كه : ابو بكر ، خالد بن وليد را با لشكرى به‌طرف قبايلى فرستاد كه پس از رحلت پيامبر ( ص ) با وى بيعت نكرده بودند يا زكات به گماشتگان او نمىدادند تا آنها را مجبور به پرداخت زكات كنند .\r\nعمر به ابو بكر گفت : اكنون در اين كار اندكى صبر كن . ابو بكر گفت : « نه ، به خدا قسم ، اگر يك مهار شتر را كه به پيامبر ( ص ) مىدادند به من ندهند ، من با آنها مىجنگم » . خالد بن وليد را با لشكرى به جنگ آنان فرستاد . به سرزمينى كه مالك بن نويره در آن بود « بطاح » مىگفتند . ابو قتادهء صحابى روايت مىكند :\r\nبه آن سرزمين شبيخون زدند ( درصورتىكه پيامبر ( ص ) هرگز شبيخون نمىزد ) . چون لشكريان ، شبانه آنها را احاطه كردند ، قبيلهء مالك به وحشت افتادند . سلاح جنگ بر تن كردند و آمدند براى مقابله . ابو قتاده مىگويد : به آنها گفتيم كه ما مسلمانيم . آنها در جواب گفتند : ما هم مسلمانيم . فرمانده لشكر به آنها گفت : پس چرا سلاح برداشته‌ايد ؟ گفتند :\r\nچرا شما سلاح برداشته‌ايد ؟ ابو قتاده مىگويد : ما گفتيم اگر شما راست مىگوييد ، سلاح خود را بر زمين بگذاريد . آنها سلاح را به زمين گذاشتند .\r\nسپس ما نماز خوانديم و آنها هم با ما نماز خواندند « 1 » .\r\nدر روايت ديگر آمده است : همين‌كه اسلحه را بر زمين گذاشتند ، دست مردان آنها را بستند و آنها را مانند اسير به نزد خالد بردند « 2 » . همسر مالك\r\n\r\n\r\n","description":"","footnote":"\r\n( 1 ) . اين مطلب مورد اجماع مورّخان مكتب خلفاست .\r\n( 2 ) . عبد اللّه بن سبأ ، تأليف نگارنده 1 / 181 به نقل از شرح نهج البلاغهء ابن ابى الحديد .\r\n","page_name":" 86 ","page_number":86},
  {"content":"\r\n\r\nهمراه او بود . در آنجا ابو قتاده و عبد اللّه بن عمر نزد خالد شهادت دادند كه اينها مسلمان هستند و ما ديديم كه نماز خواندند . تمام مورّخان نوشته‌اند كه همسر مالك ، كه همراهش بود ، بسيار زيبا بود . خالد به ضرار بن أزور ، رو كرد و گفت : گردن مالك را بزن ! مالك ، با اشاره به همسرش ، گفت : اين زن من را به كشتن داد . خالد گفت : خدا تو را كشت ، چون از اسلام بازگشتى .\r\nمالك گفت : من مسلمانم و پايبند اسلام . خالد به ضرار گفت : گردنش را بزن . او نيز گردن مالك را زد « 1 » ساير مسلمانان را هم كشتند و خالد ، همان شب ، با همسر مالك هم‌بستر شد « 2 » !\r\nابو قتاده از آنجا به مدينه بازگشت و گزارش حادثه را به ابو بكر داد و سوگند ياد كرد كه ديگر زير لواى خالد به جهاد نرود ، زيرا او مالك را ، كه مسلمان بود ، كشته است « 3 » . عمر به ابو بكر گفت : خالد زنا كرده است و بايد سنگسار شود . ابو بكر گفت : من او را سنگسار نخواهم كرد ، زيرا او اجتهاد كرده ، هرچند كه در اجتهاد خطا كرده است « 4 » . عمر گفت : او قاتل است\r\n\r\n\r\n","description":"","footnote":"\r\n( 1 ) . تاريخ ابى الفداء ص 158 ؛ وفيات الاعيان 5 / 66 ؛ تاريخ ابن شحنه ص 114 ، مندرج در حاشيهء كامل ابن اثير ج 11 ؛ فوات الوفيات 2 / 627 ، به نقل از ردة ابن وثيمة و ردة واقدى .\r\n( 2 ) . تاريخ يعقوبى 2 / 110 ؛ كنز العمّال 3 / 132 .\r\n( 3 ) . ترجمهء تاريخ يعقوبى ، مرحوم آيتى 2 / 10 .\r\n( 4 ) . دارودستهء خلافت ، از هر كدامشان كه كار خلاف شرع سر مىزد ، مىگفتند : او در اين كار اجتهاد كرده است و « مجتهد اگر اجتهادش صواب باشد دو حسنه دارد و چنانچه به خطا اجتهاد كرده باشد يك حسنه دارد » . دراين‌باره رجوع شود به بحث اجتهاد در مكتب خلفا ، در جلد دوّم از كتاب دو مكتب در اسلام ، تأليف نگارنده ، ترجمهء سردارنيا ص 89 به بعد .\r\n","page_name":" 87 ","page_number":87},
  {"content":"\r\n\r\nو يك مسلمان را كشته است ، بايد او را قصاص كنى . ابو بكر گفت : من هرگز او را نخواهم كشت ؛ او در اجتهادش به خطا رفته است . عمر گفت : لا اقل او را از كار بر كنار كن ( تا سرلشكر نباشد ) . ابو بكر گفت : من هرگز شمشيرى را كه خدا براى آنها از نيام كشيده در نيام نخواهم كرد « 1 » . لقب « سيف اللّه » براى خالد از اينجا پيدا شد . بعد كه خالد به مدينه آمد ، باز هم عمر نسبت به او ، در مسجد مدينه ، شدّت عمل نشان داد . خالد به نزد ابو بكر رفت و عذر خواهى كرد ، و او عذرخواهى خالد را پذيرفت و خالد بازگشت و به عمر پرخاش كرد « 2 » .\r\nاين بود نمونه‌اى از روش دارودستهء خلافت با مخالفان بيعت در خارج از مدينه .\r\n\r\nنمونه‌اى ديگر :\r\nعامل ابو بكر در يمن ، زياد بن لبيد ، صدقات را جمع كرده بود . و در آن موقع ، از شترداران ، شتر مىگرفتند . در بين اين صدقات يك بچه شتر بود .\r\nمالك بچه شتر ، كه نوجوانى بود ، به عامل ابو بكر گفت : من به اين بچه شتر علاقه دارم ؛ آن را از من مگيريد ؛ در عوض آن ، يك شتر مىدهم . عامل ابو بكر گفت : خير ، اين جزو صدقات رفته است و نمىشود آن را بازگرفت .\r\nنوجوان به رئيس قبيله ، حارثه بن سراقه ، شكايت كرد . حارثه به عامل ابو بكر گفت : اين نوجوان ، بچه شترش را دوست مىدارد ؛ به جاى آن ، يك\r\n\r\n\r\n","description":"","footnote":"\r\n( 1 ) . ما كنت اعمد سيفا سلّه اللّه عليهم . به نقل از تاريخ ابى الفداء و كنز العمّال 3 / 132 ، حديث 228 و ذيل شرح حال وثيمة در وفيات الاعيان و فوات الوفيات .\r\n( 2 ) . عبد اللّه بن سبأ ، تأليف نگارنده 1 / 184 - 185 ، به نقل از طبرى .\r\n","page_name":" 88 ","page_number":88},
  {"content":"\r\n\r\nشتر بگير ، گفت : خير . در اينجا گفت‌وگو بالا گرفت و منجر به درگيرى شد « 1 » .\r\nاهل شهر « دبا » « 2 » نيز ، چون از اين واقعه باخبر شدند ، عامل ابو بكر را از شهر بيرون كردند .\r\nزياد بن لبيد ، به كمك عشاير ديگر ، شهر دبا را محاصره كرد . اينها و آن مخالف اوّلى ، به اتّفاق ، با لشكر عامل ابو بكر جنگيدند ، ولى هر دو مغلوب شدند . اهل دبا حصن و حصار داشتند ؛ به داخل حصارشان پناه بردند ، ولى باز شكست خوردند . سرانجام ، به عامل ابو بكر گفتند : ما زكات مىدهيم و تسليم مىشويم . عامل گفت : به شرطى از شما مىگذرم كه اقرار كنيد كه ما بر حقّ هستيم و شما بر باطل ، و كشتهء ما در بهشت است و كشتهء شما در\r\n\r\n\r\n","description":"","footnote":"\r\n( 1 ) . الفتوح ابن اعثم 1 / 48 - 49 . رئيس قبيله ، حارثة بن سراقه ، با نوجوان مذكور سخنى دارد كه بسيار جالب توجّه و حائز اهميت است . وى گفت : « خذ ناقتك اليك فان كلّمك احد فاحطم انفه بالسّيف ! نحن انّما اطعنا رسول اللّه ( ص ) اذ كان حيّا ، و لو قام رجل من اهل بيته لا طعناه و امّا ابن ابى قحافه فلا و اللّه ما له في رقابنا طاعة و لا بيعة » يعنى : شترت را بگير و اگر كسى دراين‌باره با تو ( به اعتراض ) سخن گفت ، بينىاش را با شمشير بزن . ما فقط و فقط از رسول خدا ( ص ) اطاعت مىكرديم در آن هنگام كه زنده بود و اگر مردى از اهل بيت او ، پس از وى ، قيام به حكومت مىكرد ، هرآينه او را نيز اطاعت مىكرديم . امّا پسر ابى قحافه ( ابو بكر ) ، به خدا قسم كه هيچ طاعت و بيعتى از براى او در گردن ما نيست .\r\nسپس حارثه ابياتى سرود و از جمله گفت :\r\n اطعنا رسول اللّه اذ كان بيننا * فيا عجبا ممّن يطيع ابا بكر \r\nيعنى : از رسول خدا ، تا آن هنگام كه زنده بود ، اطاعت كرديم ، پس چه شگفت است كار آن كس كه از ابا بكر اطاعت مىكند ! ( الفتوح 1 / 49 ) .\r\n( 2 ) . رجوع شود به ترجمه « دبا » در معجم البلدان .\r\n","page_name":" 89 ","page_number":89},
  {"content":"\r\n\r\nجهنّم ، و هر حكمى كه دربارهء شما صادر كنيم بپذيريد . آنها هم ناگزير پذيرفتند . پس ، به آنان فرمان داد از شهرشان ، بدون سلاح ، خارج شوند .\r\nآنان نيز خارج شدند . آنگاه لشكريان وارد شهر شدند ؛ بزرگان آنها را يك يك گردن زدند و زنان و كودكانشان را به اسارت بردند و اموالشان را به غنيمت گرفتند و براى ابو بكر به مدينه فرستادند . سپس ، از آنجا ، به قبيلهء « كنده » حمله كردند . اشراف قبيله را سر بريدند و باقى را به مدينه فرستادند . ابو بكر مىخواست مردانشان را گردن بزند و زنانشان را به عنوان برده بگيرد ، عمر نگذاشت . اين اسيران تا زمان عمر ، به اسارت ماندند ؛ عمر آنها را آزاد كرد و به قبيله‌شان بازگردانيد « 1 » .\r\nدستگاه خلافت ، دربارهء مخالفان خود ، فرقى بين مسلمان و مرتدّ نمىگذاشت و با همه به يك روش عمل مىكرد ، همان روش اعراب جاهلى . در جاهليّت ، وقتى نبرد مىكردند و غالب مىشدند ، مردان را به غلامى و زنان را به كنيزى مىگرفتند و اموال را به غارت مىبردند . بارى ، حكومت ، همهء اين افراد را مرتد ناميد ، و در كتابهاى تاريخ هم ، تا به امروز ، از آنان به عنوان مرتد نام مىبرند « 2 » .\r\n\r\n\r\n","description":"","footnote":"\r\n( 1 ) . الفتوح ابن اعثم 1 / 60 - 61 ، چاپ بيروت ، دار الكتب العلميّة ، 1406 ه .\r\n( 2 ) . براى تفصيل بيشتر اين بحث ، رجوع شود به عبد اللّه بن سبأ ، تأليف نگارنده 1 / 165 - 192 و 2 / 21 - 99 .\r\n","page_name":" 90 ","page_number":90},
  {"content":"\r\n\r\n\r\n[ 5 
  ] نحوهء برخورد دستگاه خلافت با مخالفان داخل مدينه\r\n\r\nالف - كشتن سعد بن عباده\r\nعمر پس از اينكه به خلافت رسيد ، روزى سعد بن عباده را در يكى از كوچه‌هاى مدينه ديد ؛ رو به او كرد و گفت : هان اى سعد ! سعد هم بلافاصله پاسخ داد : هان اى عمر ! خليفه پرسيد : تو نبودى كه چنين مىگفتى ؟ سعد گفت : آرى ، من گفتم و حالا اين حكومت به تو رسيد . به خدا قسم كه رفيقت را بيشتر از تو دوست مىداشتم . به خدا كه از همسايگى تو بيزارم . عمر گفت : هركس كه از همسايه‌اش خوشش نيايد ، جا عوض مىكند ! سعد گفت : از اين امر غافل نيستم ؛ به همسايگى كسى مىروم كه از تو بهتر باشد .\r\nديرى نگذشت كه سعد ، در همان اوايل خلافت عمر ، راهى ديار شام شد كه قبايل يمانىها در آنجا بودند « 1 » .\r\n\r\n\r\n","description":"","footnote":"\r\n( 1 ) . طبقات ابن سعد 3 ق / 2 / 145 ؛ ابن عساكر 6 / 90 ؛ كنز العمّال 3 / 134 ، حديث 2296 ؛ سيرهء حلبيّه 3 / 397 .\r\nانصار نيز در اصل از قبيلهء يمانىها بودند كه ايشان را سبائيه نيز مىنامند . آنان در يمن -\r\n","page_name":" 91 ","page_number":91},
  {"content":"\r\n\r\nبلاذرى در كتاب انساب الاشراف خود مىنويسد :\r\nسعد بن عباده با ابو بكر بيعت نكرد و به شام رفت . عمر مردى را در پى سعد به شام فرستاد و به او گفت : سعد را به بيعت وادار كن و هر ترفند و حيله‌اى كه مىتوانى به كار گير ، امّا اگر كارگر نيفتاد و سعد زير بار بيعت نرفت ، با يارى خدا او را بكش !\r\nآن مرد رو به شام نهاد و سعد را در حوارين « 1 » ديدار كرد ، و بىدرنگ ، موضوع بيعت را مطرح نمود و از او خواست كه بيعت كند . سعد در پاسخ فرستادهء عمر گفت : با مردى از قريش بيعت نمىكنم . فرستاده ، او را به مرگ تهديد كرد و گفت : اگر بيعت نكنى تو را مىكشم .\r\nسعد جواب داد : حتى اگر قصد جانم را بكنى ! فرستاده ، چون پافشارى او را ديد گفت : مگر تو از هماهنگى با اين امّت بيرونى ؟ سعد گفت : در موضوع بيعت آرى ؛ حساب من از ديگران جداست ! فرستادهء عمر ، با شنيدن پاسخ قطعى سعد ، تيرى به قلب سعد زد كه رگ حياتش را از هم گسيخت « 2 » .\r\nدر كتاب تبصرة العوام آمده است : آنها محمّد بن مسلمهء انصارى را به اين كار مأمور كرده بودند . محمّد نيز به شام رفت و سعد بن عباده را با تيرى از پاى درآورد .\r\n\r\n\r\n","description":"","footnote":"\r\n- ساكن بودند و پس از خراب شدن سدّ مأرب يمن ، به مرزهاى عراق و شام و مدينه متفرّق شدند .\r\n( 1 ) . از روستاهاى معروف حلب است .\r\n( 2 ) . انساب الاشراف 1 / 589 ؛ العقد الفريد 3 / 64 - 65 با كمى اختلاف نسبت به روايت بلاذرى .\r\n","page_name":" 92 ","page_number":92},
  {"content":"\r\n\r\nنيز گفته‌اند كه خالد بن وليد ، در همان هنگام ، در شام بود و محمّد بن مسلمه را ، در كشتن سعد ، يارى داد « 1 » .\r\nمسعودى در مروج الذّهب مىگويد :\r\nسعد بن عباده بيعت نكرد . از مدينه بيرون شد و رو به شام نهاد و در آنجا ، به سال پانزدهم هجرى ، كشته شد « 2 » .\r\nهمچنين ابن عبد ربّه مىگويد : سعد بن عباده را ، در حالى يافتند كه تيرى در قلبش نشسته و از دنيا رفته بود . و شايع كردند كه چون سعد ايستاده بول مىكرد ، جنّيان دو تير به قلبش زدند و اين شعر را خواندند :\r\n قد قتلنا سيّد الخزرج سعد بن عباده * و رميناه بسهمين فلم نخطئ فؤاده « 3 » \r\nسيّد خزرج ، سعد بن عباده را كشتيم ؛ دو تير به او زديم كه درست بر قلبش نشست . و يكى از انصار ، در پاسخ اين ياوه‌گويى ، دو بيت زير را سرود :\r\n يقولون سعدا شقّت الجنّ بطنه * الا ربّما حقّقت فعلك بالغدر\r\nو ما ذنب سعد انّه بال قائما * و لكنّ سعدا لم يبايع ابا بكر « 4 » \r\nمىگويند كه جنّيان شكم سعد را پاره كردند . آگاه باش كه ، چه‌بسا ، كار خود را با نيرنگ انجام داده باشى . گناه سعد اين نبود كه ايستاده بول كرد ؛ گناهش اين بود كه با ابو بكر بيعت نكرد .\r\n\r\n\r\n","description":"","footnote":"\r\n( 1 ) . تبصرة العوام ص 32 ، چاپ مجلس ، تهران .\r\n( 2 ) . مروج الذّهب 1 / 414 و 2 / 194 .\r\n( 3 ) . عقد الفريد 3 / 64 - 65 .\r\n( 4 ) . معجم رجال الحديث ، مرحوم آية اللّه العظمى خوئى 8 / 73 .\r\n","page_name":" 93 ","page_number":93},
  {"content":"\r\n\r\nبه اين ترتيب ، دفتر زندگى سعد بن عباده بسته شد . ولى ، از آنجا كه كشته شدن چنين شخصيت يكدنده و مخالف بىباكى از سوى حكومت و زمامداران وقت سؤال‌برانگيز و از حوادثى بود كه مورّخان نوشتن و بازگويى ماجراى آن را خوش نداشته‌اند ، جمعى از آنان از كنار اين حادثهء بزرگ با بىاعتنايى گذشته‌اند و آن را ناديده گرفته‌اند « 1 » . گروهى نيز - چنان كه گذشت - چگونگى كشته شدن او را با امورى خرافى درهم آميخته‌اند و آن را به جنّيان نسبت داده‌اند « 2 » . امّا اين مورّخان ، با طرح چنين مسأله‌اى خرافى ، نگفته‌اند كه علّت كينهء شديد و دشمنى جنّيان با سعد چه بوده است ؟ ! و چرا در ميان آن همه اصحاب ، از مهاجر و انصار ، تيرهاى جانكاه آنان تنها قلب سعد را نشانه گرفته است !\r\n\r\nب - تطميع عبّاس ، عموى پيامبر ( ص )\r\nابو بكر شورايى متشكل از عمر بن الخطّاب و ابو عبيده جرّاح و مغيرة بن شعبه تشكيل داد تا تصميم بگيرند با كسانى كه بيعت نكرده‌اند چه بكنند .\r\nشورا نظر داد كه : بهترين راه اين است كه عبّاس را ببينيم و سهمى براى او و فرزندانش از حكومت قرار دهيم ؛ بدين ترتيب ، على شكست مىخورد « 3 »\r\n\r\n\r\n","description":"","footnote":"\r\n( 1 ) . مانند طبرى و ابن اثير و ابن كثير در تاريخهاى خود .\r\n( 2 ) . مانند محبّ الدّين طبرى در الرّياض النضرة ، و ابن عبد البرّ در الاستيعاب .\r\n( 3 ) . عمر ، براى شكستن على ( ع ) ، ابن عباس را بزرگ مىكرد . اين يك سياست بود كه ابن عباس حديث روايت كند و تفسير بگويد . و گاهى ابن عباس آنچه را كه مخالف سياست حكومت بود بيان مىكرد . ( براى نمونه ، بنگريد به : عبد اللّه بن سبأ ، تأليف نگارنده 1 / 140 - 142 ، گفت‌وگوى ميان ابن عباس و عمر ، به نقل از طبرى 2 / 289 در ذكر سيرهء عمر ) .\r\n","page_name":" 94 ","page_number":94},
  {"content":"\r\n\r\nو گرايش عبّاس به شما ، حجّتى به زيان على در دست شما خواهد بود « 1 » .\r\nابو بكر ، به اتفاق اعضاى شوراى مذكور ، شبانه « 2 » به خانهء عبّاس رفتند .\r\nابو بكر ، حمد و ثناى خدا را به جاى آورد و گفت :\r\nخدا پيامبر ( ص ) را فرستاد كه نبىّ و ولىّ مؤمنان بود ، و در ميانشان بود تا خدا آخرت را براى او پسنديد ؛ او هم ، پس از خود ، كسى را تعيين نكرد « 3 » كارها را به خود مردم واگذار كرد . آنها هم مرا برگزيدند ؛ و من از كسى جز خدا نمىترسم كه سستى در كار داشته باشم . آنها كه با من بيعت نكرده‌اند با عموم مسلمانان مخالفت مىكنند و به شما پناه مىبرند . شما ، يا با همهء مردم همراه شويد و بيعت كنيد ، يا اگر همراه نمىشويد كارى كنيد كه آنها با ما نجنگند .\r\n[ اين سخن ابو بكر ، خود دليل آن است كه همه اصحاب پيامبر ( ص ) بيعت نكرده بودند 
  ] . مىخواهيم از كار حكومت ، سهمى هم به شما بدهيم كه بعد از شما براى بازماندگانت نيز باشد ، زيرا تو عموى پيامبر ( ص ) هستى . مردم ، گرچه ، منزلت شما را ديدند - كه عموى پيامبرى - و منزلت على ( ع ) را هم ديدند ، ولى اين امر را از شما گرداندند . [ شما را\r\n\r\n\r\n","description":"","footnote":"\r\n( 1 ) . بنا به روايت ابن ابى الحديد ( 1 / 225 ) ، به نقل از سقيفهء جوهرى ، اين پيشنهاد ، رأى مغيرة ابن شعبه بوده است . و اين قول درست‌تر است .\r\n( 2 ) . بنا به نقل ابن ابى الحديد از سقيفهء جوهرى ، اين ملاقات ، در شب دوم از وفات پيامبر اكرم ( ص ) بوده است .\r\n( 3 ) . همهء انبياء براى خود وصى تعيين مىكردند . پيامبر ( ص ) هم ، مانند همهء انبياء وصى تعيين كرده بود . براى آشنايى با بحث تفصيلى « وصايت » ، نگاه كنيد به : معالم المدرستين ، تأليف نگارنده 1 / 289 - 345 . چاپ پنجم ، 1413 ه ؛ عقائد الاسلام من القرآن الكريم ، تأليف نگارنده 2 / 264 - 285 ، چاپ دوم ، 1418 ه .\r\n","page_name":" 95 ","page_number":95},
  {"content":"\r\n\r\nنخواستند 
  ] . با اين حال ، ما به شما نصيب مىدهيم . بنى هاشم ! آرام باشيد ، كه رسول خدا ( ص ) از ما و شماست . [ ما از قريشيم و رسول خدا ( ص ) هم از قريش است 
  ] .\r\nسپس عمر ، با لحنى تهديدآميز چنين گفت : ما بدين خاطر به نزد شما نيامديم كه نيازمند شما بوديم ؛ آمديم چون خوش نداشتيم ، در كارى كه مسلمانان بر آن اتفاق كرده‌اند ، طعن و مخالفتى از طرف شما بشود و در نتيجه ، زيان و گرفتارى به شما و آنان برسد . پس مواظب رفتار خود باشيد .\r\nآنگاه ، عبّاس حمد و ثناى خدا را به جاى آورد و گفت :\r\nچنان كه گفتى ، خداوند ، محمّد ( ص ) را برانگيخت تا پيامبر باشد و براى مؤمنان يار و ياور . و خداوند ، به بركت وجود پيامبر ( ص ) ، بر اين امّت منّت گذارد تا آن‌كه وى را به نزد خود خواند و براى او آنچه در نزد خويش داشت برگزيد ؛ و كار مسلمانان را به خودشان واگذاشت تا حقّ را بيابند و براى خود برگزينند ، نه آن‌كه ، با گمراهى ناشى از هواى نفس ، از حقّ جدا شوند و به جانب ديگر روند « 1 » .\r\nاگر تو اين امر ( حكومت ) را به نام پيامبر ( ص ) گرفته‌اى ، پس در واقع حقّ ما را گرفته‌اى - زيرا كه ما خويشاوند پيامبريم و نسبت به او اولى از توييم - و اگر آن را به اين سبب گرفته‌اى كه از جملهء مؤمنان به پيامبرى ، ما هم از جملهء مؤمنان بوديم . با اين حال ، در كارى كه تو در آن پيش قدم شدى ، ما قدم نگذارديم و در آن مداخله نكرديم و پيوسته به كار تو معترضيم . و اگر\r\n\r\n\r\n","description":"","footnote":"\r\n( 1 ) . در مقام احتجاج گاه استدلال مىكنند به دليلى كه مورد قبول طرف مقابل است لكن خود احتجاج‌كننده آن را قبول ندارد . ظاهرا ، گفتار عباس در اينجا از همين نوع است .\r\n","page_name":" 96 ","page_number":96},
  {"content":"\r\n\r\nبه‌واسطهء بيعت مؤمنان ، حكومت براى تو واجب شده و سزاوار آن گرديده‌اى ، از آنجا كه ما هم از مؤمنانيم و بدين كار رضايت نداده‌ايم و از آن كراهت داريم ، اين حقّ براى تو واجب و ثابت نشده است .\r\nاين دو سخن تو ، چه قدر از هم دورند ؛ از يك طرف مىگويى كه مردم با شما مخالفت كرده‌اند و در امر حكومت بر شما طعن زده‌اند و از طرف ديگر مىگويى كه مردم تو را براى حكومت انتخاب كرده‌اند . و چه دور است اين نامى كه به خودت داده‌اى خليفة رسول اللّه ! [ يعنى كسى كه پيامبر ( ص ) او را به عنوان جانشين خود معيّن كرده است 
  ] از اين مطلب كه مىگويى پيامبر ( ص ) كار مردم را به خودشان واگذار كرد تا هركه را كه مىخواهند برگزينند و آنها هم تو را برگزيده‌اند . [ به اين ترتيب ، تو خليفهء مردمى و نه خليفهء پيامبر ( ص ) ؛ و منتخب مردمى نه منتخب پيامبر ( ص ) 
  ] .\r\nامّا دربارهء اينكه گفتى ( اگر با تو بيعت كنم ) سهمى به من وامىگذارى ؛ اگر آنچه را كه مىدهى مال مؤمنان است و حقّ ايشان است ، تو چنين حقّى ندارى .\r\nزيرا كه تو نمىتوانى حقّ ديگران را ، از پيش خود ، بذل و بخشش كنى « 1 » و اگر حقّ ماست ، بايد تمام آن را بدهى ، جزئى از حقّ خود را نمىخواهيم كه بخشى را بدهى و بخشى را ندهى . و امّا اينكه گفتى پيامبر ( ص ) از ما و شماست ؛ همانا پيامبر ( ص ) از درختى است كه ما شاخه‌هاى آن هستيم\r\n\r\n\r\n","description":"","footnote":"\r\n( 1 ) . در شرح نهج البلاغهء ابن ابى الحديد ، به نقل از سقيفهء جوهرى و نيز در الامامة و السياسة ابن قتيبهء دينورى ، اين جمله را در اينجا اضافه دارد : « و اگر حقّ خود توست ، ما را بدان نيازى نيست » .\r\n","page_name":" 97 ","page_number":97},
  {"content":"\r\n\r\nو شما همسايهء آن هستيد « 1 » .\r\nو امّا سخن تو اى عمر ، كه گفتى از مخالفت مردم با ما مىترسى ؛ پس ، اين ( مخالفت ) امرى است كه اوّل بار از جانب شما نسبت به ما سر زده است .\r\nپس از اين سخنان ، ايشان برخاستند و از منزل عبّاس بيرون رفتند « 2 » .\r\n\r\n1 ) تحصّن در خانهء حضرت زهرا ( س ) و برخورد دستگاه خلافت با ايشان\r\nعمر بن خطّاب مىگويد :\r\nپس از اينكه خداوند پيامبرش ( ص ) را به‌سوى خود فراخواند ، از گزارش‌هايى كه به ما رسيد يكى اين بود كه على ( ع ) و زبير و همراهانشان از ما بريده‌اند و در مقام مخالفت با ما ، در خانهء فاطمه ( س ) گردآمده‌اند « 3 » .\r\nمورّخان ، در شمار كسانى كه از بيعت با ابو بكر ، سرباز زدند و همراه با على ( ع ) و زبير در خانهء حضرت فاطمه ( س ) بست نشستند ، اشخاص زير را نام برده‌اند :\r\nعبّاس بن عبد المطّلب ، عتبة بن ابى لهب ، سلمان فارسى ، ابو ذر غفارى ، عمّار بن ياسر ، مقداد بن أسود ، براء بن عازب ، ابيّ بن كعب ، سعد بن ابى وقّاص ، طلحة بن عبيد اللّه و گروهى از بنى هاشم و مهاجران و انصار « 4 » .\r\n\r\n\r\n","description":"","footnote":"\r\n( 1 ) . جملهء اخير ، كنايه از اين معناست كه شما بيگانه‌ايد و ربطى به پيامبر ( ص ) نداريد .\r\n( 2 ) . تاريخ يعقوبى 2 / 103 ؛ شرح نهج البلاغهء ابن ابى الحديد 2 / 13 و 74 ، به نقل از سقيفهء جوهرى 1 / 220 - 221 ؛ با لفظى نزديك به نقل ابن ابى الحديد در الامامة و السياسة 1 / 14 .\r\n( 3 ) . مسند احمد 1 / 55 ؛ طبرى 2 / 466 و در چاپ اروپا 1 / 1822 ؛ ابن اثير 2 / 124 ؛ ابن كثير 5 / 246 ؛ صفوة الصفوة 1 / 97 ؛ شرح نهج البلاغهء ابن ابى الحديد 1 / 123 ؛ تاريخ الخلفاء ، سيوطى ص 45 ؛ سيرهء ابن هشام 4 / 338 ؛ تيسير الوصول 2 / 41 .\r\n( 4 ) . علاوه بر مصادرى كه پيش از اين ذكر شد ، مصادر ديگرى نيز هست كه تصريح -\r\n","page_name":" 98 ","page_number":98},
  {"content":"\r\n\r\nموضوع خوددارى على ( ع ) و همراهان وى از بيعت با ابو بكر و بست نشستن آنان در خانهء فاطمه ( س ) ، در كتابهاى سيره ، تاريخ ، صحاح و مسانيد ، ادب ، كلام و شرح حال رجال و معاريف ، به حد تواتر روايت شده است ؛ و ترديدى در صحّت آن نيست . ولى چون نويسندگان كتابهاى مزبور خوش نداشتند از همهء اتفاقاتى كه بين متحصّنان و حزب پيروز رخ داده است پرده بردارند ، به جز آن مقدار كه ناخودآگاه از قلمشان تراوش كرده است ، چيزى به دست نداده‌اند .\r\nاكنون ، نمونه‌اى از همين مقدار را كه سخن بلاذرى دربارهء اين رويداد مهمّ تاريخى است مىآوريم :\r\nهنگامى كه على ( ع ) زير بار بيعت با ابو بكر نرفت ، ابو بكر به عمر بن خطاب فرمان داد كه او ( على ) را گرچه به زور ، در محضر وى حاضر كند ! عمر فرمان برد و در نتيجه بين او و على ( ع ) سخنانى ردّ و بدل شد تا اينكه على ( ع ) به او گفت : شتر خلافت را خوب بدوش كه نيم آن سهم تو خواهد بود ! به خداى سوگند ، جوش‌وخروشى كه امروز براى حكومت ابو بكر مىزنى ، فقط براى آن است كه فردا تو را بر ديگران مقدّم دارد و خلافت را به تو بسپارد « 1 » .\r\n\r\n\r\n","description":"","footnote":"\r\n- كرده‌اند اين چند نفر از بيعت با ابو بكر سر باز زده ، و در خانهء فاطمه ( س ) متحصّن شدند . بعضى از اين مصادر كه نام چند نفر از كسانى كه براى بيعت با على ( ع ) در خانهء حضرت زهرا ( س ) اجتماع كرده بودند ، ياد كرده‌اند ، عبارتند از : الرياض النضرة 1 / 167 ؛ تاريخ الخميس 1 / 188 ؛ ابن عبد ربّه 3 / 64 ؛ تاريخ ابى الفداء 1 / 156 ؛ ابن شحنه در حاشيهء كامل ابن اثير 11 / 112 ؛ جوهرى ، بنابر روايت ابن ابى الحديد 2 / 130 - 134 ؛ السيرة الحلبيّة 3 / 394 و 397 .\r\n( 1 ) . انساب الاشراف 1 / 587 .\r\n","page_name":" 99 ","page_number":99},
  {"content":"\r\n\r\n\r\n2 ) حمله به خانهء فاطمه زهرا ( س )\r\nمورّخان نام كسانى را كه ، بنا به فرمان ابو بكر به خانه فاطمه ( س ) حمله كرده‌اند ، چنين آورده‌اند :\r\nعمر بن خطّاب ، خالد بن وليد ، عبد الرّحمن بن عوف ، ثابت بن قيس بن شمّاس ، زياد بن لبيد ، محمّد بن مسلمه ، زيد بن ثابت ، سلمة بن سلامة بن وقش ، سلمة بن اسلم ، اسيد بن حضير . . « 1 » .\r\nچگونگى حمله و ورود اين اشخاص را به خانه فاطمهء زهرا ( س ) و برخورد آنان را با متحصّنان در آنجا چنين آورده‌اند :\r\nگروهى از مهاجران ، از جمله على بن ابى طالب ( ع ) و زبير ، كه از بيعت با ابو بكر سر باز زده بودند ، مسلّح و خشمگين در خانه فاطمه ( س ) بودند « 2 » به ابو بكر و عمر گزارش دادند كه جمعى از مهاجران و انصار در خانهء فاطمه ( س ) ، دختر پيامبر خدا ( ص ) ، پيرامون على بن ابى طالب ( ع ) گرد آمده‌اند « 3 » و قصد دارند كه ، براى خلافت ، با او بيعت كنند « 4 » ابو بكر به عمر دستور داد كه به خانه فاطمه رود و آنان را از آنجا بيرون كند و اجتماعشان را پراكنده سازد و اگر مقاومت كردند با آنها بجنگد .\r\nعمر ، در اجراى فرمان ابو بكر ، رو به خانهء فاطمه ( س ) نهاد ، در حالى\r\n\r\n\r\n","description":"","footnote":"\r\n( 1 ) . طبرى 2 / 443 - 444 ؛ ابو بكر جوهرى بنابر روايت ابن ابى الحديد 2 / 130 - 134 و 2 / 19 و ج 17 در جواب قاضى القضاة ثانى .\r\n( 2 ) . الرياض النضرة 1 / 218 ، چاپ مصر ، 1373 ه ؛ سقيفهء جوهرى به روايت ابن ابى الحديد 1 / 132 و 6 / 293 ؛ تاريخ الخميس 2 / 169 ، چاپ بيروت .\r\n( 3 ) . تاريخ يعقوبى 2 / 105 .\r\n( 4 ) . ابن شحنه در حاشيهء كامل ابن اثير 11 / 113 ؛ شرح نهج البلاغهء ابن ابى الحديد 2 / 134 .\r\n","page_name":" 100 ","page_number":100},
  {"content":"\r\n\r\nكه شعله‌اى از آتش در دست گرفته بود و تصميم داشت كه با آن ، خانه را به آتش بكشد . چون فاطمه ( س ) به پشت در آمد ، روى به عمر كرد و گفت :\r\nاى پسر خطّاب ! آمده‌اى خانهء ما را آتش بزنى ؟ عمر پاسخ داد : آرى ، مگر اينكه با امّت همراه شويد « 1 » [ و با ابو بكر بيعت كنيد 
  ] .\r\nبلاذرى دراين‌باره چنين آورده است :\r\nابو بكر ، براى بيعت گرفتن از على ( ع ) در پى او فرستاد ، ولى او بيعت نكرد .\r\nآنگاه عمر ، با شعلهء آتش ، به سوى خانهء وى رهسپار گشت . در آستانهء در ، فاطمه ( س ) با او روبه‌رو شد و گفت : اى پسر خطّاب ! آمده‌اى تا در خانهء مرا آتش بزنى ؟ عمر پاسخ داد : آرى . . . اين كار ، دينى را كه پدرت آورده تقويت مىكند « 2 » .\r\nدر كنز العمّال نيز چنين آمده است :\r\nعمر به حضرت زهرا ( س ) گفت : هيچ‌كس نزد پدرت محبوب‌تر از تو نبود ، و لكن اين مرا منع نمىكند ، چنان‌كه اين گروه نزد تو جمع شوند ، كه فرمان دهم خانه را بر تو آتش زنند « 3 » .\r\nدر كتاب الامامة و السياسة آمده است :\r\nعمر آمد و على ( ع ) و ديگر كسانى را كه در خانهء وى بودند صدا كرد كه بيرون بيايند ، ولى قبول نكردند . عمر گفت : قسم به خدايى كه جانم در\r\n\r\n\r\n","description":"","footnote":"\r\n( 1 ) . العقد الفريد ، ابن عبد ربّه 3 / 64 ؛ تاريخ ابو الفداء 1 / 156 .\r\n( 2 ) . انساب الاشراف 1 / 586 .\r\n( 3 ) . كنز العمّال 3 / 140 .\r\n","page_name":" 101 ","page_number":101},
  {"content":"\r\n\r\nدست اوست ، بيرون مىآئيد يا خانه را با هركه در آن هست آتش مىزنم .\r\nبه عمر گفتند : فاطمه ( س ) در خانه است . گفت : باشد ، خانه را آتش مىزنم « 1 » .\r\nحافظ ابراهيم ، شاعر مصرى ، با توجه به اين رويداد ، چنين سروده است :\r\n و قولة لعلىّ قالها عمر * اكرم بسامعها اعظم بملقيها\r\nحرّقت دارك لا ابقى عليك بها * ان لم تبايع و ابنة المصطفى فيها\r\nما كان غير ابى حفص يفوه بها * امام فارس عدنان و حاميها « 2 » \r\nعمر سخنى به على ( ع ) گفت كه گوينده و شنوندهء آن ، هر دو ، بزرگوار و درخور تكريم‌اند . عمر گفت : اگر بيعت نكنى خانه را بر سرت آتش مىزنم و يك تن را زنده نمىگذارم ، با اينكه دختر مصطفى در آنجاست .\r\nاين سخن ، در برابر پيشواى رزمندگان عدنان [ يعنى قهرمان بزرگ قريش 
  ] و سرآمد آنان ( على بن ابى طالب ( ع ) ) ، از دهان كسى به جز عمر نمىتوانست بيرون آيد .\r\nيعقوبى ، در تاريخ خود ، آورده است :\r\nآنها به همراه گروهى ، به خانهء على ( ع ) حمله بردند . . . در اين گيرودار ، شمشير على ( ع ) شكست « 3 » و مهاجمان جرأت و جسارت ورود به خانهء\r\n\r\n\r\n","description":"","footnote":"\r\n( 1 ) . الامامة و السياسة 1 / 12 .\r\n( 2 ) . ديوان حافظ ابراهيم ص 82 ، چاپ مصر ، 1987 م . گفتنى است كه اين ابيات در ضمن قصيده‌اى آمده كه شاعر به قصد مدح عمر بن الخطّاب سروده است . نگاه كنيد به :\r\nالغدير ، تأليف علّامه امينى 8 / 86 .\r\n( 3 ) . به دو دليل اين خبر صحت ندارد : الف ) پيامبر اكرم ( ص ) به آن حضرت وصيّت -\r\n","page_name":" 102 ","page_number":102},
  {"content":"\r\n\r\nعلى ( ع ) را پيدا كردند و وارد آنجا شدند « 1 » .\r\nطبرى نيز ، در تاريخ خود مىنويسد :\r\nعمر به خانهء على ( ع ) رو آورد ، درحالىكه طلحه و زبير و گروهى از مهاجران ، در آنجا متحصن بودند . زبير ( پسر عمهء على ( ع ) ) ، با شمشير كشيده ، به مقابلهء او شتافت ، ولى پايش لغزيد و شمشير از دستش بر زمين افتاد . پس مهاجمان حمله بردند و او را دستگير كردند « 2 » .\r\nپس اين شبهه كه امروزه مطرح مىكنند كه خانه‌هاى زمان پيامبر ( ص ) در نداشته است كه عمر در خانهء حضرت زهرا ( س ) را آتش بزند صحيح نيست . با توجه به آنچه از كتابهاى معتبر مكتب خلفا نقل شد و بنا به اعتراف خود خلفا ، از جمله عمر و ابو بكر ، آنها در خانهء حضرت زهرا ( س ) را آتش زدند و به زور ، وارد آن شدند . به دو دليل دراين‌باره اشاره مىكنيم :\r\n\r\n\r\n","description":"","footnote":"\r\n- فرموده بود كه صبر كند ( بحار الانوار 22 / 527 - 528 ؛ مناقب ابن شهرآشوب 3 / 336 ) و شمشير كشيدن مخالف آن وصيّت بود . ب ) شجاعت‌هاى آن حضرت ، در جنگ‌ها با اينكه آن حضرت شمشير كشيده باشد و هيچ‌كس كشته نشده باشد تعارض دارد .\r\nو آن‌كس كه شمشير كشيد زبير بود .\r\n( 1 ) . تاريخ يعقوبى 2 / 105 .\r\n( 2 ) . طبرى 2 / 443 و 444 و 446 و در چاپ اروپا 1 / 1819 - 1820 ؛ الرياض النضرة ، محبّ الدّين طبرى 1 / 167 ؛ تاريخ الخميس 1 / 188 ؛ شرح نهج البلاغهء ابن ابى الحديد 2 / 122 و 132 و 134 و 58 و 6 / 2 ؛ كنز العمّال 3 / 128 . نصّ طبرى چنين است : « بايع النّاس و استشبتوا للبيعة و تخلّف علىّ و الزّبير و اخترط الزّبير سيفه و قال لا اغمده حتّى يبايع علىّ . فبلغ ذلك ابا بكر و عمر . فقال عمر : خذوا سيف الزّبير فاضربوا به الحجر » .\r\n","page_name":" 103 ","page_number":103},
  {"content":"\r\n\r\n\r\n1 ) ابو بكر در بستر مرگ :\r\nابو بكر در بستر مرگ گفت : أمّا انّي لا آسى على شيء من الدّنيا الّا على ثلاث فعلتهنّ وددت انّي تركتهنّ . . .\r\nفأمّا الثلاث اللّاتي وددت انّي تركتهنّ فوددت انّي لم اكشف بيت فاطمة ( س ) عن شيء و ان كانوا قد غلّقوه « 1 » علىّ الحرب . . . « 2 » .\r\nمن بر هيچ‌چيز دنيا متأثر و اندوهناك نيستم مگر به سه كار كه كرده‌ام و اى كاش كه آن كارها را نكرده بودم . . . اى كاش هرگز در خانهء فاطمه ( س ) را نگشوده بودم ، گرچه براى جنگ و ستيز با من آن را بسته بودند .\r\nيعقوبى سخن ابو بكر را دراين‌باره ، در تاريخ خود ، چنين آورده است :\r\nاى كاش من [ در 
  ] خانهء فاطمه ( س ) ، دختر پيامبر ( ص ) را نگشوده بودم و مردان را به خانهء او نريخته بودم ، گرچه در آن خانه به منظور جنگ با من بسته شده بود « 3 » .\r\n\r\n\r\n","description":"","footnote":"\r\n( 1 ) . در زبان عربى ، كلون در را « غلق » مىگفتند . حالا كوچكش را مىسازند ، چوبى يا تخته چوبى ، كه از اين لنگهء در به آن طرف مىرود . بنابراين خانه‌ها در زمان پيامبر ( ص ) در داشتند ، و به اعتراف خود ابو بكر ، در را شكستند و مردان را با سلاح جنگى وارد آن خانه كردند ( شكل در آن زمان در پاورقى آورده‌شده است ) .\r\n( 2 ) . طبرى 4 / 52 و در چاپ اروپا 1 / 2140 ؛ مروج الذهب مسعودى 1 / 414 ؛ العقد الفريد 3 / 69 ؛ كنز العمّال 3 / 135 ؛ الامامة و السياسة 1 / 18 ؛ كامل مبرد ، برحسب روايت ابن ابى الحديد 2 / 130 - 131 ؛ شرح نهج البلاغهء ابن ابى الحديد 9 / 130 ؛ لسان الميزان 4 / 189 ؛ مرآت الزّمان سبط ابن جوزى و تاريخ ابن عساكر ، ذيل ترجمهء ابى بكر و تاريخ الاسلام ذهبى 1 / 388 .\r\n( 3 ) . تاريخ يعقوبى 2 / 115 . متن سخن ابو بكر ، بنا به نقل يعقوبى ، چنين است : « و ليتني لم افتّش بيت فاطمة بنت رسول اللّه و ادخله الرجال و لو كان اغلق على حرب » .\r\n","page_name":" 104 ","page_number":104},
  {"content":"\r\n\r\n\r\n2 ) سخن عمر بن خطّاب به امير المؤمنين على ( ع ) :\r\nدر كنز العمّال آمده است : « . . . ان امرتهم ان يحرقوا عليك الباب » .\r\nيعنى دستورشان مىدادم در خانه‌ات را آتش بزنند .\r\nاين عبارت براى اثبات مدّعا كافى است .\r\nداستان سوزاندن در خانهء حضرت زهرا ( س ) به قدرى مشهور بوده است كه ، پس از گذشت سال‌ها از اين ماجرا ، وقتى عبد اللّه بن زبير در مكّه بر بنى هاشم سخت گرفت تا به حكومت و فرمانروايى وى گردن نهند ، چون ايشان زير بار نرفتند و با او بيعت نكردند ، دستور داد تا كه آنان را در درّه كوهى حبس كردند و هيزم فراوانى در برابر درّه روى هم انباشتند تا همهء آنان را به آتش بسوزانند . عروه ، برادر عبد اللّه بن زبير ، در توجيه عمل برادرش ، به كار عمر ، در آتش بردن به در خانهء فاطمه ( س ) در داستان بيعت ابو بكر ، استناد كرد و گفت : برادرم اين كار را كرد فقط براى جلوگيرى از اختلاف مسلمانان و نابودى وحدت كلمه آنان ، و مىخواست كه همه ، با گردن نهادن به طاعت وى ، به كلمه‌اى واحده بدل شوند ؛ همچنان كه پيش از او نيز عمر بن الخطّاب همين كار را با بنى هاشم كرد ، هنگامى كه از بيعت با ابو بكر سرباز زدند ، او نيز هيزم حاضر كرد تا آنان را در خانه به آتش كشد « 1 » .\r\n\r\n3 ) برخورد با على ( ع ) :\r\nابو بكر جوهرى نقل كرده است كه على ( ع ) ، در آن هنگام كه ناخواسته\r\n\r\n\r\n","description":"","footnote":"\r\n( 1 ) . مروج الذهب 3 / 86 ، چاپ دار المعرفة ، بيروت ؛ شرح نهج البلاغهء ابن ابى الحديد 20 / 481 ، چاپ ايران .\r\n","page_name":" 105 ","page_number":105},
  {"content":"\r\n\r\nبه مسجد برده مىشد تا با ابو بكر بيعت كند « 1 » مىفرمود :\r\n« انا عبد اللّه و اخو رسول اللّه ( ص ) » . يعنى : من بندهء خدا و برادر پيامبر خدايم . سرانجام آن حضرت را به نزد ابو بكر بردند و به او پيشنهاد كردند كه با وى بيعت كند . آن حضرت در پاسخ آنان فرمود :\r\nمن به حكومت و فرمانروايى از شما سزاوارترم . پس ، با شما بيعت نمىكنم ؛ اين شماييد كه بايد با من بيعت كنيد . شما اين حكومت را ، به استناد خويشاونديتان با پيامبر ( ص ) ، از انصار گرفتيد ؛ آنان هم زمام حكومت را به آن دليل ، در اختيار شما نهادند . من نيز همان دليل شما در برابر انصار را براى خودتان مىآورم . پس ، اگر از هواى نفستان پيروى نمىكنيد و از خدا مىترسيد ، دربارهء ما [ اهل بيت 
  ] به انصاف رفتار كنيد و حقّ ما را در حكومت و زمامدارى - همان‌طور كه انصار به شما حق دادند - به رسميت بشناسيد ؛ و اگرنه ، و بال اين ستم ، كه دانسته بر ما روا داشته‌ايد ، گريبان‌گيرتان خواهد شد .\r\nعمر گفت : آزاد نمىشوى مگر اينكه بيعت كنى . على ( ع ) پاسخ داد :\r\n« اى عمر ، شيرى را مىدوشى كه نيمى از آن ، سهم تو خواهد بود . اساس حكومت او [ - ابو بكر 
  ] را امروز محكم گردان تا فردا به تو بسپارد . به خدا قسم ، نه سخن تو را مىپذيرم و نه از او پيروى مىكنم » .\r\nابو بكر نيز گفت : اگر با من بيعت نكنى ، تو را به آن مجبور نمىكنم .\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 6 / 285 ، به نقل از سقيفهء جوهرى ؛ العقد الفريد ، به تحقيق و تعليق على شيرى 4 / 247 ( بيروت ، دار احياء التراث العربى ) ؛ صبح الاعشى 1 / 128 .\r\n","page_name":" 106 ","page_number":106},
  {"content":"\r\n\r\nابو عبيده جرّاح نيز چنين ادامه داد : اى ابو الحسن ، تو جوانى و اينان پيرمردانى از خويشاوندان قريشى تو ! تو ، نه تجربهء ايشان را دارى و نه آشنايى و تسلّط آنان را بر امور . من ابو بكر را ، براى به عهده گرفتن امرى چنين مهمّ ، از تو تواناتر و بردبارتر و واردتر مىبينم . پس ، تو هم با او موافقت كن و كار حكومت را به او واگذار ، كه اگر بمانى و عمرى دراز يا بى ، براى احراز اين مقام ، هم از نظر فضل و هم از لحاظ خويشاونديت با رسول خدا ( ص ) و هم از جهت پيش‌قدمىات در اسلام و كوشش‌هايت در راه استوارى دين ، از همگان شايسته‌تر خواهى بود .\r\nعلى ( ع ) فرمود :\r\nاى گروه مهاجران ، خداى را در نظر گيريد و حكومت و فرمانروايى را از خانهء محمّد ( ص ) به خانه‌ها و قبيله‌هاى خود مبريد و خانواده‌اش را از مقام و منزلتى كه در ميان مردم دارند بر كنار مداريد و حقّش را پايمال مكنيد . به خدا سوگند ، اى مهاجران ، ما اهل بيت پيامبر ( ص ) - ما دام كه در ميان ما خوانندهء قرآن و دانا به امور دين و آشنا به سنّت پيامبر ( ص ) و آگاه به امور رعيّت وجود داشته باشد - براى به دست گرفتن زمام امور اين امّت از شما سزاوارتريم . به خدا سوگند كه همهء اين نشانه‌ها در ما جمع است . پس ، از هواى نفستان پيروى مكنيد كه قدم‌به‌قدم از مسير حق دور تر خواهيد شد .\r\nبشير بن سعد ، با شنيدن سخنان امام ( ع ) ، رو به آن حضرت كرد و گفت :\r\nاگر انصار ، پيش از آنكه با ابو بكر بيعت كنند ، اين سخنان را از تو شنيده بودند ، در پذيرش حكومت و فرمانروايى تو ، حتى دو نفرشان هم با يكديگر اختلاف نمىكردند ؛ امّا چه مىتوان كرد كه آنان با ابو بكر بيعت\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nكرده‌اند و كار از كار گذشته است !\r\nبارى ، على ( ع ) در آن‌وقت بيعت نكرد و به خانه خود بازگشت « 1 » .\r\nهمچنين ابو بكر جوهرى نقل كرده است : چون فاطمه ( س ) ديد كه با على ( ع ) و زبير چه كردند ، بر در حجرهء خود ايستاد « * » و رو به ابو بكر كرد و گفت : « اى ابو بكر ! چه زود در مقام نيرنگ با خانوادهء پيامبر خدا ( ص ) برآمديد ! به خدا قسم كه تا زنده‌ام با عمر سخن نخواهم گفت » « 2 » .\r\nدر روايت ديگر آمده است : فاطمه ( س ) ، درحالىكه به‌شدّت مىگريست ، از خانه بيرون آمده ، مردم را پس مىزد و از خانه دورشان مىكرد « 3 » .\r\nيعقوبى نيز ، در تاريخ خود ، مىنويسد : فاطمه ( س ) از خانه‌اش بيرون آمد ، و خطاب به مهاجمانى كه آن را اشغال كرده بودند ، گفت : از خانه‌ام بيرون مىرويد ، يا كه ، به خدا قسم ، سرم را برهنه مىكنم و به خدا شكايت مىبرم . با شنيدن اين تهديد ، مهاجمان و ديگرانى كه در خانه بودند بيرون رفتند و آنجا را ترك كردند « 4 » .\r\nمسعودى نيز ، در تاريخ خود مىنويسد :\r\nچون كار بيعت با ابو بكر در سقيفه به پايان رسيد و روز سه‌شنبه ، در مسجد ، با وى تجديد بيعت شد ، على ( ع ) از خانه بيرون آمد و رو به ابو بكر\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 6 / 285 ، به نقل از سقيفهء جوهرى .\r\n( * ) . درب خانه حضرت زهرا ( ع ) به مسجد باز مىشد .\r\n( 2 ) . شرح نهج البلاغهء ابن ابى الحديد 2 / 134 و 6 / 286 .\r\n( 3 ) . همان .\r\n( 4 ) . تاريخ يعقوبى 2 / 105 .\r\n","page_name":" 108 ","page_number":108},
  {"content":"\r\n\r\nكرد و فرمود : « كارهاى ما مسلمانان را تباه كردى و هيچ مشورتى نكردى و حقّ ما را ناديده گرفتى » . ابو بكر پاسخ داد : آرى ، درست است ، امّا من از بروز فتنه و آشوب مىترسيدم « 1 » .\r\n\r\nعكس‌العمل اهل بيت ( ع ) بعد از سقيفه\r\nيعقوبى مىگويد :\r\nگروهى دور على ( ع ) را گرفتند و خواستند با او بيعت كنند . حضرت على ( ع ) به آنان فرمود : « فردا صبح ، با سرهاى تراشيده ، همين‌جا حاضر شويد » . امّا ، چون صبح شد ، از آن عدّه ، بجز سه نفر ، كسى حاضر نشد « 2 » .\r\nاز آن پس ، على ( ع ) ، شب هنگام ، فاطمه ( س ) را بر چهارپايى مىنشاند و به در خانه‌هاى انصار مىبرد و از آنان مىخواست تا وى را در بازپس گرفتن حقّش يارى دهند . فاطمه ( س ) نيز آنان را به يارى على ( ع ) مىخواند . امّا ، انصار در پاسخ ايشان مىگفتند : اى دختر پيامبر ( ص ) ، ما با ابو بكر بيعت كرده‌ايم و كار از كار گذشته است . اگر پسر عمويت ، براى به دست گرفتن زمام خلافت ، بر ابو بكر پيشى گرفته بود ، البتّه ما ابو بكر را نمىپذيرفتيم .\r\nعلى ( ع ) در پاسخ آنان فرمود : « أ فكنت اترك رسول اللّه صلّى اللّه عليه و آله ميتا في بيته لم اجهّزه و اخرج الى النّاس انازعهم في سلطانه ؟ » يعنى :\r\nآيا ( انتظار داشتيد ) من جنازهء پيامبر خدا ( ص ) را ، بدون غسل و كفن ، در خانه‌اش رها مىكردم و براى به دست گرفتن خلافت و جانشينى او با مردم\r\n\r\n\r\n","description":"","footnote":"\r\n( 1 ) . مروج الذهب 1 / 414 ؛ الامامة و السّياسة 1 / 12 - 14 ، با كمى اختلاف .\r\n( 2 ) . تاريخ يعقوبى 2 / 126 ؛ شرح نهج البلاغهء ابن ابى الحديد 2 / 4 .\r\n","page_name":" 109 ","page_number":109},
  {"content":"\r\n\r\nدرگير مىشدم ؟ !\r\nفاطمه ( س ) نيز اضافه كرد : « ابو الحسن آنچه را كه شايسته بوده انجام داده است ، ولى مردم كارى كرده‌اند كه ، سال‌ها بعد ، خدا به حسابشان خواهد رسيد و بايد جوابگوى آن باشند » « 1 » .\r\nمعاويه ، در نامه‌اى كه براى على ( ع ) فرستاده بود ، به همين موضوع اشاره دارد ، آنجا كه مىنويسد :\r\nديروز را به خاطر مىآورم كه پرده‌نشين خانه‌ات ( فاطمهء زهرا ) را شبانه بر چهارپايى مىنشاندى و دست حسن و حسين را در دست مىگرفتى ، در وقتى كه با ابو بكر صدّيق بيعت شده بود . و هيچ‌يك از اهل بدر و پيشگامان اسلام را از دست ننهادى ، مگر كه به يارى خود فرا خواندى . با همسرت بر در خانه‌شان مىرفتى و دو فرزندت را سند و برهان ارائه مىكردى و آنان را در برابر صحابى پيامبر ( ص ) ( ابو بكر ) به يارى خود مىخواندى . ولى ، در آخر ، بجز چهار يا پنج نفر ، كسى دعوتت را اجابت نكرد . زيرا ، به جان خودم سوگند ، اگر حق با تو بود ، بىشك به تو روى مىآوردند و دعوتت را اجابت مىكردند ؛ امّا ، تو ادّعايى داشتى بى جا و باطل و سخنى مىگفتى كه كسى باور نداشت و قصد انجام كارى داشتى كه ناشدنى بود . هرچند فراموشكار باشم ، سخنت را به ابو سفيان - كه تو را تحريك به قيام مىكرد - فراموش نكرده‌ام ، كه گفتى : اگر چهل مرد بااراده و ثابت‌قدم مىيافتم ، عليه آنان قيام مىكردم « 2 » .\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 6 / 28 ، به نقل از سقيفهء جوهرى ؛ الامامة و السياسة 1 / 12 .\r\n( 2 ) . شرح نهج البلاغهء ابن ابى الحديد 2 / 47 و 1 / 131 در چاپ اوّل مصر . امير المؤمنين ( ع ) -\r\n","page_name":" 110 ","page_number":110},
  {"content":"\r\n\r\n\r\nروشنگرى پيامبر ( ص )\r\nپيامبر ( ص ) ، براى هدايت مسلمانان پس از خود ، برنامه‌ريزيى دقيق فرمود كه بهتر از آن نمىشد . يكى از موارد اين برنامه‌ريزى ، داستان نزول آيهء تطهير است و دراين‌باره امّ سلمه چنين روايت كرده است :\r\nروزى پيامبر ( ص ) در خانهء ما بود كه آثار رحمت الهى را دريافت .\r\nفرمود : « اهل بيت مرا بگوييد بيايند » . پرسيدم : اهل بيت شما كيان‌اند ؟\r\nفرمود : « على ، فاطمه ، حسن و حسين » . آنگاه كه ايشان آمدند ، پيامبر ( ص ) حسن و حسين را روى دو زانوى خود و على و فاطمه را در جلو و پشت سر خود نشاند ، سپس كساء يمانى را از روى تخت برداشت و بر سر خود و آنان گسترد و فرمود : « بار الها ، اينان اهل بيت من هستند » . در اين هنگام ، اين آيه نازل شد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  [ احزاب / 33 
  ] .\r\n\r\n\r\n","description":"","footnote":"\r\n- در جواب اين سخن معاويه فرمود : « لقد اردت ان تذمّ فمدحت و ان تفضح فافتضحت و ما على المسلم من غضاضة في ان يكون مظلوما ما لم يكن شاكّا في دينه و لا مر تابا بيقينه » . يعنى : به خدا سوگند ، خواسته‌اى نكوهش كنى ، ستايش كرده‌اى و خواسته‌اى رسوا سازى ، رسوا شدى [ زيرا ، با اين سخن ، مظلوميت مرا هويدا ساخته‌اى . چون اقرار كردى كه من ، به ستم و اكراه و اجبار ، بيعت كردم . پس خلفا را سرزنش كرده‌اى و خودت را رسوا ساخته‌اى 
  ] و بر مسلمان ، تا در دينش شكّ و در يقين و باورش ترديد نباشد ، نقص و عيبى نيست اگر كه مظلوم واقع شود . ( ترجمهء نهج البلاغهء فيض الاسلام ، نامهء 28 ، ص 899 - 900 ) علاوه بر اين ، معاويه ، خود ، در نامه‌اى كه به محمّد بن ابى بكر نوشته است ، صريحا ، به غصب حقّ امير المؤمنين توسّط ابو بكر و عمر ، كه با نقشهء قبلى صورت گرفته بود ، اعتراف مىكند . ( مروج الذهب مسعودى 2 / 60 ؛ وقعة صفين نصر بن مزاحم ص 135 ، چاپ قاهره ، سال 1365 ه ق ؛ شرح نهج البلاغهء ابن ابى الحديد 2 / 65 و 1 / 284 ) .\r\n","page_name":" 111 ","page_number":111},
  {"content":"\r\n\r\nيعنى : جز اين نيست كه خداوند اراده كرده كه رجس ( - گناه ، زشتى ، بدى ، پليدى ) را از شما اهل بيت دور كند و شما را ، كاملا ، پاك گرداند . [ امّ سلمه مىگويد : 
  ] عرض كردم : يا رسول اللّه ، آيا من از اهل بيت شما نيستم ؟\r\nفرمود : تو بانوى خوبى هستى ، ولى از اهل بيت من نيستى ؛ از زوجات پيامبرى « 1 » .\r\nپيامبر ( ص ) ، بعد از نزول اين آيه ، روزى پنج بار ، به هنگام هر نماز ، به در خانهء على ( ع ) و فاطمه ( س ) كه در مسجد باز مىشد ، مىآمد و دست بر در مىگذاشت و مىفرمود : « السّلام عليكم يا اهل البيت » . و سپس ، آيهء مذكور را تلاوت مىفرمود و بعد ، آنان را به نماز جماعت فرامىخواند و مىفرمود : « الصّلاة الصّلاة » « 2 » . چون در خانه فاطمه ( س ) در مسجد پيامبر ( ص ) باز مىشد ، تمام صحابه اين عمل پيامبر ( ص ) را با اين خانه\r\n\r\n\r\n","description":"","footnote":"\r\n( 1 ) . تفسير طبرى 22 / 6 ، ذيل آيهء مورد بحث ؛ تفسير سيوطى 5 / 198 و 199 . و به روايت ديگر در سنن ترمذى 13 / 248 ؛ مسند احمد 6 / 306 ؛ اسد الغابه 4 / 29 و 2 / 297 ؛ تهذيب التهذيب 2 / 297 . و به روايتى در مستدرك الصّحيحين 2 / 416 و 3 / 147 ؛ سنن بيهقى 2 / 150 ؛ اسد الغابه 5 / 521 و 589 ؛ تاريخ بغداد 9 / 126 .\r\n( 2 ) . الدّر المنثور سيوطى 5 / 199 ، ذيل آيهء مورد بحث و به روايت ابى الحمراء در الاستيعاب 2 / 598 ؛ اسد الغابه 5 / 174 ؛ مجمع الزوائد 9 / 168 و به روايت انس بن مالك در مستدرك الصحيحين 3 / 158 . حاكم آن را حديث صحيح دانست ، بنا به شرط مسلم . اسد الغابه 5 / 521 ؛ مسند احمد 3 / 258 ؛ تفسير طبرى 22 / 5 ذيل آيهء تطهير ؛ ابن كثير 3 / 483 ؛ الدرّ المنثور سيوطى 5 / 199 ؛ مسند طيالسى 8 / 274 ؛ صحيح ترمذى 12 / 85 ؛ كنز العمّال 7 / 103 ، چاپ اوّل ؛ جامع الاصول 10 / 101 ، حديث 6691 ؛ تيسير الوصول 3 / 297 .\r\nبراى آشنايى با مدارك بيشتر اين بحث ، نگاه كنيد به : حديث الكساء في كتب مدرسة الخلفاء و مدرسة اهل البيت ( ع ) ، تأليف نگارنده ، چاپ دوم تهران ، 1402 ه .\r\n","page_name":" 112 ","page_number":112},
  {"content":"\r\n\r\nو اهل آن ، روزى پنج بار ، مىديدند ، آن عمل پيامبر ( ص ) باعث روشنگرى شد ، ولى زشتى كار بعضى از اصحاب پيامبر ( ص ) را با اين خانه و اهلش ديديم « 1 » .\r\n\r\n\r\n","description":"","footnote":"\r\n( 1 ) . براى آشنايى بيشتر با زشتيهاى اين حادثه ، كه در كتب مكتب خلفا نيز ذكر شده است ، نگاه كنيد به : كتاب عبد اللّه بن سبأ ، تأليف نگارنده 1 / 128 - 139 ؛ احراق بيت فاطمة ( س ) في الكتب المعتبرة عند اهل السنّة ، شيخ حسين غيب غلامى ، چاپ اوّل ، 1417 ه ق .\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\n[ 6 
  ] جنگ اقتصادى با اهل بيت ( ع )\r\nدستگاه خلافت ، كه براى بيعت گرفتن از قبايل خارج مدينه نيازمند لشكركشى بود و نيز براى گذران ساير كارهايش ، احتياج به اموال و دارايى داشت . از طرف ديگر ، آنهايى كه داخل مدينه و اطراف حضرت امير ( ع ) بودند ، براى دستگاه خلافت خطرناك بودند . در واقع ، خطر حقيقى اينجا بود . لذا ، براى پراكنده كردن آنان ، اموال اهل بيت ( ع ) را ، كه شامل فدك و سهم خمس وارث پيامبر اكرم ( ص ) بود از ايشان گرفتند تا خاندان پيامبر ( ص ) فقير شوند و مردم از گرد ايشان پراكنده شوند .\r\n\r\nمصادر اموال پيامبر ( ص ) و چگونگى تملّك آنها\r\nبه مصادر مالى پيامبر ( ص ) و اهل بيت ( ع ) از اين دو آيه پى مىبريم :\r\n\r\nيكم ) ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ\r\n[ الحشر / 7 
  ] .\r\nآنچه را كه خداوند به پيامبرش ، از اموال اهل اين آبادىها ( كافران ) داده است از آن خداوند و رسول خدا و خويشاوندان ( او ) و يتيمان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو مسكينان و در راه ماندگان ( از بنى هاشم ) مىباشند . و نام آن اموال در اصطلاح اسلامى ( فىء « 1 » ) است .\r\nنمونهء ديگرى از مصداق « فىء » زمين‌هاى قبيلهء بنى نضير بود . توضيح آن‌كه در مدينه و اطراف آن سه قبيله از يهود سكنى گزيده بودند كه عبارت بودند از : بنى نضير ، بنى قينقاع ، بنى قريظة . آنها ، بنا به بشارت‌هايى كه در مكتب آسمانى خود راجع به پيامبر خاتم داشتند ، در انتظار آن حضرت بودند و به مدينه آمده بودند تا به هنگام بعثت وى به ياريش برخيزند . ولى هنگامى كه پيامبر ( ص ) رسالت خويش را آشكار كرد و به مدينه هجرت نمود ، يهود به انكار پيامبريش قيام كردند گرچه او را به درستى شناخته بودند كه همان پيامبر خاتم ( ص ) است ، ولى عهد را شكستند و در مقام نيرنگ برآمدند ، تا با فرو افكندن سنگى از بام خانه‌اى كه آن حضرت با ده تن از اصحابش ، در پاى ديوار آن به مذاكره نشسته بود ، وى را از پاى درآورند . خداوند پيامبرش را از طريق وحى ، از اين نيرنگ باخبر ساخت . حضرت به شتاب به مدينه آمد و به يهود فرمان داد كه به دليل پيمان‌شكنى و خيانتى كه كرده بودند ، آن منطقه را ترك كنند . بنى نضير زير بار نرفتند و در دژ خود متحصّن شدند تا آن‌كه پس از پانزده روز عاقبت تسليم شدند و از قلعه خارج و به سوى خيبر و ديگر جاها كوچ كردند .\r\nخداوند آنچه را از اسلحه و زمين‌ها و نخلستان‌ها ، برجاى گذاشته بودند\r\n\r\n\r\n","description":"","footnote":"\r\n( 1 ) . فىء اموال كفارى است كه بىجنگ به دست مسلمانان مىافتاد ، مانند فدك ( البتّه فدك تنها نبود ) . لسان العرب ، ذيل واژهء « الفيء » .\r\nبراى بحث تفصيلى « فدك » ، نگاه كنيد به : معالم المدرستين ، تأليف نگارنده ، ترجمهء آقاى كرمى .\r\n","page_name":" 116 ","page_number":116},
  {"content":"\r\n\r\nبه پيامبرش اختصاص داد . عمر روى به رسول خدا كرد و گفت : آيا خمس اين غنايم را برنمىگيرى و باقى را ميان مسلمانان قسمت نمىكنى ؟ پيامبر ( ص ) فرمود : « چيزى را كه خداوند ( به موجب آيهء هفت سورهء حشر ) تنها ويژهء من ساخته است و براى مسلمانان ديگر سهمى در آن قرار نداده ، ميان آنان قسمت نمىكنم . واقدى و ديگران نوشته‌اند كه : « رسول خدا ( ص ) از اموالى كه از بنى نضير به دست آورده و ويژهء خودش بود بر خانواده‌اش انفاق مىفرمود . و به هركس كه مىخواست از آن اموال مىبخشيد و به آن كس كه مايل نبود چيزى نمىداد . و ادارهء امور اموال بنى نضير را به ابو رافع ، آزادكردهء خويش سپرده بود « 1 » .\r\nدر سال چهارم هجرت ، رسول خدا ( ص ) به ميل خود ، بخشى از اراضى بنى نضير را به ابو بكر ، عمر بن خطاب ، عبد الرّحمن بن عوف ، زبير بن عوام ، ابو دجانه ، سهل بن حنيف ، سماك بن خرشه ساعدى و ديگران بخشيد « 2 » .\r\nاين اموال حقّ پيامبر ( ص ) بود و حضرتش از آن ، به خويشاوندان خود و نيز به يتيمان و مساكين ( يعنى فقرا ) و ابن السّبيل از بنى هاشم انفاق مىفرمود . ( ابن السبيل به آن كس گفته مىشود كه در شهر خودش دارايى دارد ، ولى در سفر به دليلى ، مانند آن‌كه پولش را دزد برده باشد ، نيازمند\r\n\r\n\r\n","description":"","footnote":"\r\n( 1 ) . مغازى واقدى 1 / 178 و 378 ؛ امتاع الاسماع مقريزى ص 178 - 182 ؛ تفسير طبرى ، ذيل آيهء 7 سورهء حشر ؛ طبقات ابن سعد 2 / 58 ؛ سنن ابى داود 3 / 48 ؛ كتاب الخرائج سنن نسائى ، باب قسم الفيء 2 / 178 ؛ شرح نهج البلاغهء ابن ابى الحديد 4 / 78 ؛ الدرّ المنثور سيوطى 6 / 192 .\r\n( 2 ) . طبقات ابن سعد 2 / 58 ؛ الفتوح البلدان بلاذرى 1 / 18 - 22 .\r\n","page_name":" 117 ","page_number":117},
  {"content":"\r\n\r\nكمك شده است ) . به ابن سبيل غير ذوى القرباى رسول خدا ( ص ) از صدقات ، كه آن را زكات مىگويند ، داده مىشود .\r\n\r\nدوّم ) وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ . .\r\n[ انفال / 41 
  ] .\r\nيعنى : بدانيد كه هرگونه سود و بهره‌اى كه به دست آوريد ، پنج يك آن براى خدا و پيامبر و نزديكان و يتيمان و مسكينان و در راه ماندگان ( رسول خدا ، از بنى هاشم ) است ، اگر به خدا ايمان داريد . . .\r\nلذا ، شيعيان هرچه سود مىبرند ، يك پنجم آن را به عنوان خمس مىپردازند .\r\n\r\nسوّم و چهارم و پنجم ) سه قلعه از قلاع خيبر بود .\r\nخيبر مشتمل بر هفت يا هشت قلعه بوده است كه سه قلعهء آن از آن پيامبر ( ص ) بودند .\r\nقاضى ماوردى و قاضى ابو يعلى ، در كتابهاى الاحكام السلطانيه ، آورده‌اند كه : رسول خدا ( ص ) از قلعه‌هاى هشتگانهء خيبر ، سه دژ را به نامهاى « الكتيبة » ، « الوطيح » و « السلالم » مالك گرديد . به اين ترتيب كه « كتيبة » را به حساب خمس غنيمت برداشت و « وطيح » و « سلالم » از عطيه‌هاى الهى به حضرتش بود . زيرا پيغمبر خدا ( ص ) آنها را از طريق صلح و سازش گشوده بود . اين سه قلعه كه « فيء » و بخشايش خداوند و خمس غنايم جنگى آن حضرت بودند ، خالصهء شخص رسول خدا ( ص ) به حساب آمده‌اند « 1 » .\r\n\r\n\r\n","description":"","footnote":"\r\n( 1 ) . احكام السلطانيه ، ماوردى ص 170 ؛ احكام السلطانيه ابو يعلى ص 184 - 185 ؛ اموال ابو عبيده ص 56 .\r\n","page_name":" 118 ","page_number":118},
  {"content":"\r\n\r\nدر وفاء نيز آمده است : اهالى « وطيح » و « سلالم » با پيامبر خدا ( ص ) از در صلح درآمدند ، اين بود كه آن دو ، جزو خالصهء آن حضرت به حساب آمدند و « كتيبة » جزو خمس وى ( ص ) محسوب گرديد . و اين بدان سبب بود كه قسمتهايى از قلاع خيبر از راه جنگ و غلبه و پاره‌اى از طريق مذاكره و صلح ، به دست آمد « 1 » .\r\n\r\nششم ) فدك\r\nفدك كه از جملهء حصون ( قلعه‌هاى ) خيبر بود . پس از اينكه پيامبر ( ص ) خيبر را گشود ، و كار آنجا را يكسره كرد ، اهالى فدك فرستاده‌اى به خدمت پيامبر ( ص ) فرستادند و با واگذاشتن نيمى از فدك به وى ، پيشنهاد صلح و سازش دادند و خالصهء رسول خدا ( ص ) بود ، زيرا مسلمانان در تصرف آنجا ، پاى در ركاب نكرده ، اسبى بر آن نتاخته بودند . اين بود كه پيغمبر ( ص ) محصولات آنجا را كه به دست مىآمد خود به مصرف مىرسانيد « 2 » .\r\nو چون آيهء  وَ آتِ ذَا الْقُرْبى حَقَّهُ  [ اسراء / 26 
  ] نازل گرديد ، رسول خدا ( ص ) دخترش فاطمه ( ع ) را طلبيد و فدك را به او بخشيد « 3 » .\r\nياقوت حموى مىنويسد : « فدك قريه‌اى است در حجاز كه از آنجا تا\r\n\r\n\r\n","description":"","footnote":"\r\n( 1 ) . وفاء الوفا ص 1210 . و نيز نگاه كنيد به : سيرهء ابن هشام 2 / 404 ؛ مغازى واقدى ص 683 - 692 ؛ معالم المدرستين ، تأليف نگارنده ، ترجمهء كرمى .\r\n( 2 ) . الفتوح البلدان بلاذرى 1 / 41 ، چاپ دار النشر ، بيروت 1957 م .\r\n( 3 ) . تفسير آيهء 26 ، سورهء اسراء در شواهد التنزيل حسكانى 1 / 338 - 341 ؛ الدّرّ المنثور سيوطى 4 / 177 ؛ ميزان الاعتدال 2 / 228 ، چاپ اوّل ؛ كنز العمّال 2 / 158 ، چاپ اوّل ؛ مجمع الزوائد 7 / 49 ؛ كشاف 2 / 446 ؛ ابن كثير 3 / 36 .\r\n","page_name":" 119 ","page_number":119},
  {"content":"\r\n\r\nشهر مدينه دو يا سه روز راه است و در آن چشمه‌هاى جوشان و نخلستانهاى فراوانى وجود دارد « 1 » .\r\n\r\nهفتم ) وادى القرى\r\nقريه‌هايى كه بين مدينه و شام بود وادى القرى ناميده مىشد . تعداد آنها هفتاد قريه ( ده ) بود و اهالى آنها همه يهودى بودند . آنها شورش كرده بودند و هنگامى كه پيامبر ( ص ) آمد ، تسليم شدند و با آن حضرت قرار بستند كه يك‌سوم محصول از آن خودشان و دو سوم آن از آن پيامبر ( ص ) يا كسى باشد كه آن حضرت به او واگذار مىكند « 2 » .\r\n\r\nهشتم ) زمين‌هايى را كه آبگير نبود ، انصار به پيامبر بخشيدند « 3 » ؛ و همه ملك پيامبر ( ص ) بود « 4 » .\r\n\r\n\r\n","description":"","footnote":"\r\n( 1 ) . معجم البلدان ، ذيل واژهء فدك .\r\n( 2 ) . الفتوح البلدان 1 / 39 - 40 ؛ مغازى واقدى ص 710 - 711 ؛ امتاع الاسماع ص 332 ؛ الاحكام السلطانية ماوردى ص 170 ؛ الاحكام السلطانية ابو يعلى ص 185 .\r\n( 3 ) . اموال ابو عبيد ص 282 ، باب الاقطاع از كتاب احكام الارضين .\r\n( 4 ) . البتّه به‌جز آنچه كه بيان شد ، پيامبر اكرم ( ص ) داراى املاك ديگرى نيز بود ، مانند « مهزور » كه زمين وسيعى بود در ناحيهء « عاليه » كه يهوديان بنى قريظه در آن منزل ساخته بودند و ظاهرا پس از گسترش مدينه به بازار تبديل شد ؛ نيز از مادر خود آمنه بنت وهب ، خانه‌اش را كه در مكه قرار داشت و حضرت در آنجا به دنيا آمده بود و در شعب « بنى على » قرار داشت ، به ارث برده بود ؛ و از همسرش خديجه ( س ) خانهء مسكونى وى را در مكه بين « صفا و مروه » و پشت بازار عطارها واقع بود ، به ارث برده بود . البتّه اين خانه را وقتى كه پيامبر ( ص ) به مدينه هجرت كرد ، عقيل ابن ابى طالب به فروش رساند ( معالم المدرستين 2 / 146 ، چاپ 1412 ه ) وقتى ابو بكر به خلافت رسيد ، با طرح حديثى كه تنها راوى آن خودش بوده و بس و مدّعى شد كه از پيامبر -\r\n","page_name":" 120 ","page_number":120},
  {"content":"\r\n\r\n\r\nشأن نزول آيهء وَ آتِ ذَا الْقُرْبى حَقَّهُ\r\nپيامبر ( ص ) از زمين‌هايى كه داشت ، به ابو بكر و عمر و عثمان و عايشه و حفصه بخشيده بود « 1 » و به ديگران نيز ؛ و به يكى از اصحابش « 2 » در وادى القرى گفت : بايست و تيرت را پرتاب كن ؛ هرجا به زمين نشست ، تا آنجا از آن توست « 3 » .\r\nامّا پيامبر ( ص ) به حضرت زهرا ( س ) چيزى واگذار نفرموده بود در اين‌باره اين آيه نازل شد :  وَ آتِ ذَا الْقُرْبى حَقَّهُ  [ اسراء / 26 
  ] حقّ نزديكانت را بده . آرى حضرت خديجه ، مادر حضرت زهرا ( س ) ، آنچه را كه از مال دنيا داشت در راه اسلام داده بود ؛ پس ، از جانب خداوند در آيه  وَ آتِ ذَا الْقُرْبى حَقَّهُ  به پيامبر امر شد كه در قبال آن فداكارى و ايثار ، حق حضرت زهرا را بدهد . پيامبر ( ص ) نيز فدك را به حضرت زهرا بخشيد « 4 » .\r\n\r\n\r\n","description":"","footnote":"\r\n- ( ص ) شنيده است كه فرموده : « نحن معاشر الانبياء لا نورث ما تركناه صدقة » ( صحيح بخارى 2 / 200 ، باب مناقب قرابة رسول اللّه ؛ سنن نسائى ، 2 / 179 ، باب قسم الفيء ؛ مسند احمد 1 / 6 و 9 ؛ طبقات ابن سعد 2 / 315 و 8 / 28 ) همهء اين اموال را گرفت و آنها را صدقه ناميد و از آن تاريخ تا به امروز ، ما ترك رسول خدا ( ص ) « صدقات » ناميده شده است و تنها اشياء شخصى پيامبر ( ص ) . مانند شمشير و شتر و پاىافزار آن حضرت را به على ( ع ) داد و گفت : به غير از اينها ، هرچه كه هست صدقه است به دليل آنكه خود ابو بكر كه مدعى بود به تنها اين حديث را به پيامبر نسبت داد .\r\n( الاحكام السلطانية ماوردى ص 171 ؛ الاحكام السلطانية ابو يعلى ص 186 ) .\r\n( 1 ) . طبقات ابن سعد 2 / 58 ؛ الفتوح البلدان 1 / 18 - 22 .\r\n( 2 ) . حمزة بن نعمان عذري .\r\n( 3 ) . الفتوح البلدان 1 / 40 .\r\n( 4 ) . براى مدارك اين بحث ، نگاه كنيد به : پىنوشت علاوه بر آن از پيامبر اكرم ( ص ) -\r\n","page_name":" 121 ","page_number":121},
  {"content":"\r\n\r\n\r\nرفتار خلفا با فدك\r\nچنان كه گذشت ، پيامبر ( ص ) از اموالى كه داشت به مسلمانان واگذار كرده بود و آن اموال در تصرّف آنان بود . حكم شرعى داريم كه كسى كه مالى در دست اوست ، شرعا ، مالك و صاحب آن است ؛ اين حكم به عنوان « قاعدهء ذواليد » ناميده مىشود .\r\nفدك را پيامبر ( ص ) به حضرت زهرا ( س ) بخشيده بود و آن حضرت ( س ) در آن تصرّف كرده بود ، لذا ذواليد بود « 1 » . با اين‌همه ، ابو بكر ، فدك را از آن حضرت گرفت حضرت زهرا ( س ) فرمود : « فدك را به من بازگردانيد ، زيرا پيامبر ( ص ) آن را به من بخشيده است » . به آن حضرت گفتند : شاهد بياور ؛ ولى از كسان ديگر ( يعنى كسانى كه پيامبر ، در زمان حيات خود ، اموالى را بديشان بخشيده بود ) شاهد نخواستند ! حضرت زهرا ( س ) امّ ايمن را شاهد آورد « 2 » .\r\nمسعودى دراين‌باره چنين نقل مىكند :\r\nحضرت زهرا ( س ) علاوه بر على ( ع ) و ام ايمن ، حسنين را هم به عنوان شاهد آوردند و گواهى دادند و گفتند كه پيامبر ( ص ) ، فدك را در\r\n\r\n\r\n","description":"","footnote":"\r\n- نامه‌اى باقىمانده است كه در آن ، رسول اكرم ( ص ) ، مالكيت حضرت زهرا ( س ) را بر فدك تصديق كرده‌اند بحار الانوار علامه مجلسى 16 / 109 ، روايت 41 ، باب 6 و 17 / 378 .\r\n( 1 ) . هنگامى كه فرمان مصادرهء فدك از جانب ابو بكر صادر شد ، كارگران حضرت زهرا ( س ) را كه در آن مشغول به كار بودند بيرون كرد ( شرح نهج البلاغهء ابن ابى الحديد 11 / 211 ) .\r\n( 2 ) . بنا به نوشتهء مروج الذهب 2 / 200 .\r\n","page_name":" 122 ","page_number":122},
  {"content":"\r\n\r\nزمان حيات خود به فاطمه ( س ) بخشيده است « 1 » .\r\nابو بكر گفت : نمىشود ! در شهادت دادن بايد دو مرد يا يك مرد و دو زن باشند « 2 » .\r\nو بلاذرى نيز مىگويد :\r\nغلامى از غلامان پيامبر ( ص ) به نام رباح ، نيز به حقيقت حضرت زهرا ( س ) گواهى داد « 3 » .\r\nدر روايتى ديگر آمده است كه خليفه ، پس از اقامهء شهادت شهود ، تصميم گرفت كه فدك را به حضرت زهرا ( س ) بازگرداند ؛ پس در ورقه‌اى از پوست قبالهء فدك را به نام حضرت زهرا ( س ) نوشت ، لكن عمر سر رسيد و مانع شد و قباله را پاره كرد « 4 » .\r\n\r\nغصب ارث پيامبر ( ص )\r\nارث پيامبر ( ص ) را نيز از اهل بيت ( ع ) گرفتند « 5 » . حضرت زهرا ( س )\r\n\r\n\r\n","description":"","footnote":"\r\n( 1 ) . مروج الذهب 2 / 200 ؛ وفاء الوفا 2 / 160 .\r\n( 2 ) . سيرهء حلبى 2 / 400 ؛ الفتوح البلدان ص 43 ؛ معجم البلدان ج 4 ، در ترجمه فدك .\r\n( 3 ) . الفتوح البلدان ص 43 .\r\n( 4 ) . سيرهء حلبى 3 / 400 ؛ شرح نهج البلاغهء ابن ابى الحديد 16 / 274 .\r\n( 5 ) . عمر گفت : زمانى كه پيامبر خدا درگذشت ، من به همراه ابو بكر به نزد على رفتيم و گفتيم : دربارهء ما ترك رسول خدا چه مىگويى ؟ على گفت : ما از هركس ديگر [ در تصرّف ما ترك 
  ] به رسول خدا سزاوارتريم . من گفتم : و آنچه مربوط به خيبر است ؟\r\nگفت : آرى ، و آنچه مربوط به خيبر است . گفتم : هرچه كه به فدك مربوط مىشود ؟\r\nگفت : آرى ، و هرآنچه كه به فدك مربوط مىشود . گفتم : اين را بدان ، به خدا قسم ، اگر با شمشير گردنمان را هم بزنى ، چنين چيزى ممكن نخواهد شد . يعنى غيرممكن است كه اينها را به شما بدهيم ( مجمع الزوائد 9 / 39 ) .\r\n","page_name":" 123 ","page_number":123},
  {"content":"\r\n\r\nبه ابو بكر فرمود : « ارث من از پيامبر ( ص ) را بازگردان » . ابو بكر گفت :\r\nاثاث خانه را مىخواهى يا زمينهاى زراعى و باغ‌هاى پيامبر را ؟ حضرت زهرا ( س ) فرمود : « هر دو را . من اينها را از پيامبر ( ص ) به ارث مىبرم ، همچنان كه دختران تو ، بعد از مردنت ، از تو ارث مىبرند » . ابو بكر گفت : به خدا قسم ، پيامبر ( ص ) از من بهتر بود ، شما هم از دختران من بهتر هستيد ، ولى چه كنم كه پيامبر فرمود : از ما گروه انبياء كسى ارث نمىبرد ؛ هرچه مىگذاريم صدقه است « 1 » .\r\n\r\nخطبه حضرت زهرا ( س ) در مسجد\r\nده روز پس از وفات پيامبر ( ص ) « 2 » آنگاه كه فاطمه ( س ) همهء شهود و دلايل خود را در مطالبهء حقّش ارائه كرد و ابو بكر از پذيرش آنها خوددارى نمود و چيزى از ما ترك رسول خدا ( ص ) و بخشش او را به وى بازپس نداد ، آن بانو تصميم گرفت كه موضوع را در برابر همهء مسلمانان\r\n\r\n\r\n","description":"","footnote":"\r\n( 1 ) . ابن ابى الحديد در شرح نهج البلاغه 4 / 82 ؛ مىنويسد : « مشهور آن است كه حديث نفى ارث انبياء را به جز شخص ابو بكر ، كسى ديگر روايت نكرده است » . و باز در ص 85 مىگويد : « بيشتر روايات حاكى از آن است كه آن حديث را به جز شخص ابو بكر ، كس ديگر روايت نكرده است » . سيوطى نيز در كتاب الخلفاء ص 89 ، آنجا كه روايات ابو بكر را مىشمارد ، مىنويسد : « بيست و نهم » ، حديث « لا نورث ما تركناه صدقة » است . با اين‌همه ، بعدها احاديثى ساخته شد و به غير ابو بكر نسبت داده شد تا چنين وانمود شود كه افراد ديگرى هم اين حديث را از پيامبر ( ص ) روايت كرده‌اند ( نگاه كنيد به : شرح نهج البلاغهء ابن ابى الحديد 4 / 85 ) .\r\nطبقات ابن سعد 2 / 316 . نيز بنگريد به : معالم المدرستين ، تأليف نگارنده ، ترجمه آقاى كرمى .\r\n( 2 ) . شرح نهج البلاغهء ابن ابى الحديد 4 / 97 .\r\n","page_name":" 124 ","page_number":124},
  {"content":"\r\n\r\nمطرح كند و اصحاب و ياران پدرش را به يارى طلبد . ازاين‌رو ، بنا به گفتهء محدّثان و مورّخان ، رو به سوى مسجد پيامبر ( ص ) آورد . اين موضوع در كتاب سقيفهء ابو بكر جوهرى ، بنا به روايت ابن ابى الحديد معتزلى و بلاغات النّساء احمد ابن ابى طيفور بغدادى آمده است « 1 » . ما سخن ابو بكر جوهرى را مىآوريم كه گفته است :\r\nوقتى فاطمه دريافت كه ابو بكر تصميم دارد كه فدك را به او بازپس ندهد ، روسرى « 2 » خود را بر سر كشيد و چادرى « 3 » بر خود پيچيد و به ميان گروهى از زنان از بستگانش ، درحالىكه دامن پيراهنش پاهاى شريفش را پوشانده بود و همچون پيامبر خدا ( ص ) قدم برمىداشت ، به مسجد در آمد و بر ابو بكر كه در ميان گروهى فشرده از مهاجر و انصار و ديگران نشسته بود ، وارد شد . پس ، پرده‌اى پيش رويش كشيدند . آنگاه ( حضرت زهرا ) ناله‌اى از دل كشيد كه مردم را سخت منقلب كرد و به‌شدّت به گريه انداخت و مجلس متشنج شد .\r\nپس اندكى درنگ كرد تا جوشش آنان فرو نشيند و ناله‌ها و خروششان\r\n\r\n\r\n","description":"","footnote":"\r\n( 1 ) . بلاغات النساء ص 12 - 18 ، علاوه بر اين ، در بحار الانوار ( چاپ قديم ) علّامه مجلسى 8 / 108 به بعد ؛ احتجاج طبرسى 1 / 253 ، چاپ انتشارات اسوه نيز اين مطلب نقل شده است .\r\n( 2 ) . مقصود از روسرى ، خمار است . خمار چيزى بوده كه زنان با آن سر و گردن و سينهء خود را مىپوشاندند و از روسرى معمول ، كه فقط روى سر را مىپوشاند ، بزرگتر بوده است . در قرآن هم آيهء :  وَ لْيَضْرِبْنَ بِخُمُرِهِنَّ عَلى جُيُوبِهِنَّ  [ نور / 31 
  ] اشاره به همين معنا دارد .\r\n( 3 ) . مقصود از چادر « جلباب » است ؛ چيزى مانند عبا يا پيراهن عربى بلند كه محيط بر بدن باشد ، و جمع آن جلابيب است .\r\n","page_name":" 125 ","page_number":125},
  {"content":"\r\n\r\nبه آرامى گرايد . سپس ، سخن را به سپاس و ستايش خداى عزّ و جلّ گشود و درود بر پيامبر خدا فرستاد و سپس گفت :\r\nمن فاطمه دختر محمّدم . . . « پيامبرى از خود شما در ميانتان آمد كه ضرر و هلاك شما بر او گران است و به هدايت و راهنمايىتان سخت مشتاق و حريص و بر مؤمنان رئوف و مهربان » . [ توبه / 128 
  ] اگر به او و دودمانش بنگريد و نسبش را از نظر بگذرانيد ، او را پدر من مىيابيد نه پدر خود ، و برادر پسر عموى من است نه مردان شما . . . ( تا آنجا كه فرمود : ) و شما اكنون چنين گمان مىبريد كه ما از پيامبر ارث نمىبريم ، « مگر در پى قوانين و احكام دورهء جاهليت هستيد ؟ و فرمان چه كسى بهتر از خداست براى كسانى كه او را باور دارند ؟ » [ مائده / 50 
  ] اى پسر ابو قحافه ، تو از پدرت ارث مىبرى ، ولى من از پدرم ارث نمىبرم ؟ همانا كه ادّعايى شگفت و هولناك كرده‌اى ! اينك فدك ، چون شترى مهار كشيده و پالان نهاده ، ارزانىات باد تا در روز بازپسين به ديدارت آيد ؛ كه خداوند داورى نيكوست و پيامبر دادخواهى شايسته ، و دادگاه در روز بازپسين . و در آن هنگام است كه تبهكاران زيان خواهند برد .\r\nآنگاه رو به سوى قبر پدر خود كرد و اين دو بيت شعر را خواند :\r\n قد كان بعدك أنباء و هنبثة * لو كنت شاهدها لم تكثر الخطب\r\nانّا فقدناك فقد الارض و ابلها * و اختلّ قومك فاشهدهم لقد نكبو « 1 » \r\n\r\n\r\n","description":"","footnote":"\r\n( 1 ) . يعنى : ( اى پيامبر ) ، همانا بعد از تو اخبار و شدائد و غائله‌هايى پيش آمد كه اگر -\r\n","page_name":" 126 ","page_number":126},
  {"content":"\r\n\r\n[ راوى مىگويد كه تا آن روز ، آن مردم را ، از زن و مرد ، چنان گريان و نالان نديده بودم 
  ] . آنگاه زهرا ( س ) رو به جمع انصار كرد و فرمود :\r\nاى گروه برگزيدگان ! و بازوان ملّت و نگهبانان اسلام ! شما اين چه سستى است كه در كمك به من مىكنيد ؟ و از حقّ من چشم مىپوشيد و از دادخواهىام غفلت مىورزيد ؟ مگر رسول خدا نگفته است كه حقوق مرد درباره فرزندانش پاس‌دارى مىشود و احترام به فرزند در حكم احترام به پدر است ؟ چه زود آئين خدا را تغيير داديد و شتابان بدعت‌ها نهاديد . حالا كه پيامبر از دنيا رفته ، دينش را هم از بين برده‌ايد ؟ ! به جان خودم سوگند كه مرگ او ( پيامبر ) مصيبتى بس بزرگ است و شكافى بس عميق كه همواره به وسعت آن افزوده مىشود و هرگز به هم نخواهد آمد . اميدها بعد از او بر باد رفت و زمين تيره‌وتار شد و كوه‌ها از هم پاشيد . پس از او حدود برداشته شد و پردهء حرمت پاره شد و ايمنى و حفاظت از ميان رفت . و اين همه را قرآن ، پيش از وفات پيامبر ( ص ) ، خبر داده و شما را از آن آگاه كرده بود ، در آنجا كه مىفرمايد :\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ \r\n\r\n\r\n","description":"","footnote":"\r\n- مىبودى گفت‌وگوى و مصيبت زياد نمىشد . ما تو را از دست داديم ، گويى كه زمين ياران سرشار خود را از دست داد . قوم تو فاسد شدند و از حقّ كناره گرفتند . پس تو شاهد باش .\r\nپايان بيت دوم در اغلب منابع « و لا تغب » است مانند بلاغات النساء ص 14 ؛ شرح نهج البلاغهء ابن ابى الحديد 16 / 251 ؛ بحار الانوار 43 / 195 ؛ احتجاج طبرسى 1 / 106 ، چاپ مشهد لكن ، براى پرهيز از عيب قافيه و نيز انسب بودن معنى « لقد نكبوا » آورده شد . به نقل از دو مكتب در اسلام ، تأليف نگارنده ، ترجمهء سردارنيا 2 / 229 ، چاپ اول ، بنياد بعثت .\r\n","page_name":" 127 ","page_number":127},
  {"content":"\r\n\r\n انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 1 » [ آل عمران / 144 
  ] هان اى بنى قيله ! در برابر چشمانتان ارث پدرم را غصب مىكنند و فرياد دادخواهىام را هم مىشنويد ولى كارى نمىكنيد ! درحالىكه نيرو و نفر داريد و از احترام و تكريم برخورداريد .\r\nنخبگانيد كه خدايتان بركشيده و نيكانى كه برگزيده . با عرب درافتاديد و سختىها را پذيرا شديد و با مشكلات پنجه درافكنديد و آنها را از ميان برداشتيد ، تا آنگاه كه آسياسنگ اسلام به همّت شما به گردش افتاد و پيروزىها به دست آمد و آتش جنگ فرونشست و جوش‌وخروش شرك و بت‌پرستى آرام گرفت و هرج‌ومرج از ميان برخاست و نظام دين استحكام يافت . اينك ، پس از اين همه پيشتازى ، عقب‌نشينى كرده‌ايد و پس از آن همه پايمردى شكست خورده‌ايد و پس از آن همه دليرى از مشتى مردم واپسگرا - كه ايمانشان را پس از پيمانى كه بر سر وفادارى آن بسته بوده‌اند پشت سر انداخته‌اند و طعنه به دين و آيين شما مىزنند - ترسيده‌ايد و به كنجى خزيده‌ايد ؟ « با سردمداران كفر بجنگيد كه آنها را امانى نيست تا مگر كوتاه آيند » [ توبه / 12 
  ] .\r\nاما مىبينم كه به پستى و تن‌آسايى گراييده‌ايد و به خوشى و تن‌پرورى روى آورده‌ايد و به تكذيب باورهاى خود پرداخته‌ايد و آنچه را كه آسان به دست آورده بوديد ، به يكباره از دست داده‌ايد . ولى بدانيد كه « اگر شما\r\n\r\n\r\n","description":"","footnote":"\r\n( 1 ) . يعنى : محمد پيامبرى بيش نبود كه پيش از او نيز پيامبرانى آمده و رفته‌اند ؛ آيا هرگاه بميرد يا كشته شود ، شما به گذشتهء خود بازمىگرديد ؟ و هركس كه به گذشتهء خود باز گردد خداى را هرگز زيانى نمىرساند ؛ و خداوند سپاسگزاران را پاداش نيك خواهد داد .\r\n","page_name":" 128 ","page_number":128},
  {"content":"\r\n\r\nو همهء مردم روى زمين كافر شويد ، بىگمان خداوند بىنياز خواهد بود » .\r\nمن آنچه را كه گفتنى بود با شما در ميان گذاشتم ؛ گرچه از خوارى و زبونى و واپسگرايىتان آگاهى داشتم . اينك اين ( روش ) شما را ارزانى باد ؛ آرام و مطيع و پربار ، آن را با همه ننگ و رسوايىاش ، كه با آتش افروختهء الهى - كه از دلها زبانه خواهد كشيد - پيوندى ناگسستنى دارد ، در دست بگيريد كه خداوند ناظر بر كارهاى شماست و « به زودى ستمگران درخواهند يافت كه به كجا بازخواهند گشت » [ شعرا / 227 
  ] .\r\nراوى مىگويد : محمّد بن زكريا ( از محمّد بن ضحّاك ) ، از هشام بن محمّد ، از عوانه بن حكم نقل كرده است كه چون فاطمه آنچه را كه در نظر داشت با ابو بكر در ميان نهاد ، ابو بكر حمد و سپاس خداى را به جاى آورد و بر پيامبرش درود فرستاد و آنگاه گفت : اى بهترين بانوان و اى دختر بهترين پدران ! به خدا سوگند كه من خلاف رأى رسول خدا ( ص ) كارى نكرده‌ام و عملى جز به فرمان او انجام نداده‌ام .\r\nپيشاهنگ به كاروانيان دروغ نمىگويد . تو گفتنى خود را گفتى و مطلبت را رساندى و با خشم سخن گفتى و سپس روى برتافتى . پس خداوند ما و تو را مورد رحمت و بخشايش خود قرار دهد . امّا بعد ، من ابزار جنگى و چهارپاى سوارى و كفش‌هاى پيامبر را به على تحويل داده‌ام ! امّا جز اينها را ، من خود از پيامبر خدا شنيده‌ام كه مىفرمود :\r\nما پيامبران ، طلا و نقره و زمين و اموال و خواسته و خانه‌اى به ارث بر جاى نمىگذاريم ، بلكه ارث ما ايمان و حكمت و دانش و سنّت است ! من هم آنچه را كه حضرتش فرمان داده بود به جاى آورده‌ام ، و در اين راه توفيق\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمن جز از جانب خداوند نيست ؛ به او توكل مىكنم و نياز خود را به او مىبرم !\r\nبنا به روايت كتاب بلاغات النساء « 1 » فاطمه ( س ) پس از سخنان ابو بكر گفت :\r\nاى مردم ! من فاطمه‌ام و پدرم محمّد است . همان‌طور كه پيش از اين گفتم  لَقَدْ جاءَكُمْ رَسُولٌ مِنْ أَنْفُسِكُمْ . . .  پيامبرى از خودتان براى شما آمد . . . شما كتاب خدا را به عمد ، پشت سر انداخته‌ايد و دستورهايش را ناديده گرفته‌ايد ؛ درحالىكه خداوند مىفرمايد :  وَ وَرِثَ سُلَيْمانُ داوُدَ  [ نمل / 16 
  ] ارث برد سليمان پيامبر از پدرش داود پيامبر و در داستان يحيى بن زكريّا ، از زبان زكريّا مىفرمايد :   فَهَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ . . .   به من ببخشاى وارثى كه ارث ببرد از من و از دودمان يعقوب [ مريم / 5 و 6 
  ] نيز مىفرمايد :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  [ انفال / 75 
  ] و نيز فرموده است :  يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  [ نساء / 11 
  ] و مىفرمايد :  إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبِينَ بِالْمَعْرُوفِ حَقًّا عَلَى الْمُتَّقِينَ  [ بقره / 180 
  ] . با اين‌همه ، مىگوييد كه مرا حقّى و ارثى از پدرم نمىباشد و هيچ بستگى و پيوندى بين ما نيست ؟ !\r\nآيا خداوند شما را به آيه‌اى ويژه امتياز بخشيده و پيامبرش را از آن استثنا كرده است ؟ يا مىگوييد كه ما اهل دو ملّت [ - دين 
  ] هستيم كه از\r\n\r\n\r\n","description":"","footnote":"\r\n( 1 ) . بلاغات النساء ص 12 - 17 ، چاپ 1361 ه ؛ شرح نهج البلاغهء ابن ابى الحديد 4 / 78 - 79 و 93 .\r\n","page_name":" 130 ","page_number":130},
  {"content":"\r\n\r\nيكديگر ارث نمىبريم ؟ ! مگر من و پدرم اهل يك ملّت نيستيم ؟ شايد شما از پيامبر ( ص ) به آيات قرآن و خصوص و عموم آن بيشتر آگاهى داريد ! آيا در پى احياء قوانين جاهليت هستيد ؟ . . . من آنچه را بايد مىگفتم ، گفتم .\r\nو مىدانم كه شما چه اندازه سست هستيد و نمىخواهيد كمك كنيد ؛ چوب نيزه‌هايتان سست و يقينتان ضعيف شده است . اين [ فدك 
  ] از آن شما . اين شترى كه شما سوار آن شده‌ايد پايش زخمى است [ و شما را به منزل نخواهد رساند 
  ] . اين عار بر جبين شما باقى خواهد ماند ، تا به آتش خدا در روز قيامت بپيوندد و خدا عمل شما را مىبيند ؛  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  [ شعرا / 227 
  ] و آنان كه ظلم كرده‌اند به زودى خواهند فهميد كه به كدام جا - مكان - بازخواهند گشت .\r\nابن ابى الحديد مىنويسد :\r\nداستان فدك و حضور فاطمه ( س ) در نزد ابو بكر ، پس از گذشت ده روز از وفات پيامبر ( ص ) اتفاق افتاد ؛ و درست اين است كه بگوييم هيچ كس از مردم ، از زن و مرد ، پس از بازگشت فاطمه ( س ) از آن مجلس ، دربارهء ميراث آن بانو ، حتّى يك كلمه سخنى بر زبان نياورده است « 1 » .\r\n\r\nگفت‌وگوى حضرت زهرا ( س ) با حضرت على ( ع )\r\nحضرت زهرا ( س ) ، پس از بازگشت از مسجد ، خطاب به حضرت امير ( ع ) كرد و گفت : « يا بن ابي طالب إشتملت شملة الجنين قعدت حجرة\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 4 / 97 .\r\nمؤلف گويد و اين در نتيجهء يارى نكردن انصار حضرت زهرا ( س ) را بود كه در چند صفحهء بعد بيان خواهد شد .\r\n","page_name":" 131 ","page_number":131},
  {"content":"\r\n\r\nالظّنين » : اى فرزند ابو طالب « 1 » در كيسه‌اى شده‌اى همانند كيسهء جنين در شكم مادر ، و خود را ( از مردم ) پوشانده‌اى و در اتاقى ، چون متّهمان ، پنهان شده‌اى . « نقضت قادمة الاجدل فخانك ريش الاعزل » : چنگال قوچ شكارى ( همچون عمرو بن عبد ود ) را درهم شكستى ، اينك پر مرغ بىپر و بال ( كنايه از حاكم وقت ) به تو خيانت كرد . « اضرعت خدّك يوم اضعت جدّك ) : صورتت را خوار كردى آنگاه كه شمشيرت را از كف نهادى .\r\n« افترست الذّئاب و افترشت التّراب » : گرگان را شكار كردى و از هم دريدى و اينك بر خاك نشستى . « هذا ابن ابي قحافة يبتزّني نحيلة ابي و بليغة ابنىّ » : اين پسر ابو قحافه ( ابو بكر ) است كه آنچه را پدرم به من بخشيد ، كه براى دو پسرم مايهء زندگى قانعانه‌اى بود ، به زور از من گرفت » « 2 » . « جهد في خصامي » : در دشمنى با من كوشيد .\r\n« و الفيته الدّ في كلامي » : و او را در گفت‌وگو با خود دشمنى سخت يافتم . « حتّى منعتني القيلة نصرها » : تا آنجا كه انصار يارى خود را از من باز داشتند . « و المهاجرة وصلها » : و مهاجران ( كه به دليل خويشاوندى بايد صله رحم مىكردند ) از صلهء رحم دست كشيدند . « ويلاي في كلّ شارق » :\r\nواى بر من در هر صبحگاه . « ويلاي في كلّ غارب » : واى بر من در هر شبانگاه . « مات العمد » : تكيه‌گاه و پشتيبان من ( پيامبر ) رفت . « و وهنت\r\n\r\n\r\n","description":"","footnote":"\r\n( 1 ) . براى على ( ع ) نشانهء بزرگوارى است كه فرزند ابو طالب ناميده شده است .\r\n( 2 ) . حضرت زهرا ( س ) در اينجا صحبت از خمس نمىكند ، چون حضرت امير ( ع ) هم در خمس شريك است ؛ صحبت از ارث هم نمىكند ؛ مرادش « فدك » است ، كه پيامبر ( ص ) به وى بخشيده بود و آن را براى فرزندانش ، حسن و حسين ( ع ) ، مىخواست .\r\n","page_name":" 132 ","page_number":132},
  {"content":"\r\n\r\nالعضد » : و بازوى من سست شد . « و غضّت الجماعة دونى طرفها » : جماعت مسلمانان چشم از من پوشيدند . « فلا دافع و لا مانع » : ( اكنون ) نه كسى از من دفاع مىكند و نه كسى از من ( دشمنانم را ) مانع مىشود . « خرجت كاظمة و عدت راغمة » : خشمگين ( از خانه ) بيرون شدم و با دماغ شكسته بازآمدم .\r\n« و لا خيار لي ليتني مت قبل ذلّتي » : اى كاش پيش ازآن‌كه خوار شوم مرده بودم . « عذيرى اللّه منك عاديا و منك حاميا » : به جاى يارى تو ، ( اى ) شير درنده ، و به جاى حمايت تو ، خدا مرا يارى و حمايت كند . « شكواى الى ربّي » : به پروردگارم شكايت مىكنم . « و عدواى الى ابي » : و عرض حالم را به پدرم مىبرم . « اللّهمّ انت اشدّ قوّة » : خداوندا ، تو ( از اين غاصبان فدك و خلافت ) نيرومندترى .\r\nامير المؤمنين در پاسخ به حضرت زهراء ( س ) فرمودند : « لا ويل لك » :\r\nواى بر تو نيست . « بل الويل لشانئك » : بلكه واى بر دشمنان توست .\r\n« نهنهي عن وجدك » : از اين ناراحتى خويشتندارى كن . « يا ابنة الصّفوة » :\r\nاى دختر برگزيدهء خدا . « و بقيّة النّبوة » : و بازماندهء ( يادگار ) نبوّت . « فما و نيت عن ديني » : من از دينم سستى نكردم . « و لا اخطأت مقدوري » : و در انجام آنچه مىتوانستم كوتاهى و خطا نكردم . « فان كنت تريدين البلغة فرزقك مضمون » : چنانچه رسيدن به معاشى اندك را بخواهى ، همانا روزى تو ضمانت شده است . « و كفيلك مأمون » : و كفيل تو خداست . « و ما اعدّ لك خير ممّا قطع عنك » : آنچه خدا براى تو آماده كرده است بهتر از آن است كه از تو بريدند . « فاحتسبي اللّه » : پس نزد خدا حساب كن آنچه را كه بر تو رفت . پس ، حضرت زهرا ( س ) فرمود : « حسبي اللّه و نعم الوكيل » : خدا مرا\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nكافى است و اوست بهترين وكيل « 1 » .\r\n\r\n\r\n","description":"","footnote":"\r\n( 1 ) . بحار الانوار ، 43 / 148 ، روايت 4 ؛ احتجاج طبرسى 1 / 107 - 108 ، چاپ مشهد ، 1403 ه . با مختصرى اختلاف در الفاظ .\r\n","page_name":" 134 ","page_number":134},
  {"content":"\r\n\r\n\r\n[ 7 
  ] حضرت زهرا ( س ) در بستر بيمارى\r\nحضرت زهرا ( س ) بيمار شد .\r\nاولين كسى كه به عيادت آن حضرت آمد امّ سلمه بود . گفت : اى دختر رسول خدا ، شب را چگونه صبح كردى ؟ فرمود :\r\nحزن و اندوه قلبم را فراگرفته ، به سبب از دنيا رفتن پيامبر و ستمگرى به وصىّ پيامبر ، حجاب على را هتك كردند [ كنايه است از جسارت به حضرت زهرا ( س ) 
  ] ؛ همانكه امامتش را غصب كردند ، بر خلاف آنچه كه خدا در قرآن نازل كرده و پيامبر در سنّت خود بيان فرموده بود . سبب اين كار كينه‌هايى بود كه از بدر ( از على ) به دل داشتند و انتقام و طلب خون‌هايى كه در احد ريخته بود « 1 » . اين منافقان دشمنى على را در دلهايشان پنهان داشتند و آنگاه كه خلافت را گرفتند و به هدف رسيدند ، يكباره ، ابر\r\n\r\n\r\n","description":"","footnote":"\r\n( 1 ) . در غزوهء بدر ، از هفتاد نفر از بزرگانى كه كشته شده بودند ، سى و پنج نفرشان به دست حضرت على ( ع ) كشته شدند .\r\nدر زبان عربى ترة خون طلب داشتن است . در احد ، در اول جنگ ، يازده نفر از پهلوانان قريش را حضرت على ( ع ) كشت .\r\n","page_name":" 135 ","page_number":135},
  {"content":"\r\n\r\nاهل شقاق بر ما باريدن گرفت و بلا بر ما فروريخت . بند كمان ايمان از سينه‌هاى آنان بريد و آنچه دلهايشان مىخواست ، به سبب غرور دنيا به ما آزار كردند . اينها همه به جهت آن بود كه على پدران آنان را در نبردهاى سخت و در منازل شهادت كشته بود « 1 » .\r\n\r\nشوق حضرت زهرا ( س ) به شنيدن صداى اذان بلال\r\nاز هنگامى كه پيامبر ( ص ) رحلت كرد بلال نيز خاموشى گزيد و لب به اذان نگشود . روزى حضرت زهرا ( س ) شوق شنيدن صداى اذان مؤذّن پدر را كرد . چون اين خبر به بلال رسيد ، اذان گفت . حضرت زهرا ( س ) ، در اثر شنيدن صداى اذان بلال ، به ياد پدر و روزگار حيات وى افتاد پس ناله‌اى كرد و به روى زمين افتاد و بيهوش شد . مردم گفتند : بلال ، بس كن كه دختر پيامبر از دنيا رفت . پنداشتند كه حضرت فاطمه ( س ) از دنيا رفته است . بلال اذان را قطع كرد . وقتى زهرا ( س ) به هوش آمد از او خواست تا اذان را تمام كند قبول نكرد و گفت : مىترسم بر شما ، از آنچه هنگام شنيدن\r\n\r\n\r\n","description":"","footnote":"\r\n( 1 ) . بحار الانوار 43 / 156 ، روايت 5 . به نقل از مناقب ابن شهرآشوب . متن روايت چنين است :\r\nدخلت ام سلمة على فاطمة ( س ) فقالت لها : كيف اصبحت عن ليلتك يا بنت رسول اللّه ؟\r\nقالت : اصبحت بين كمد و كرب ، فقد النّبى و ظلم الوصىّ .\r\nهتك و اللّه حجابه ، من اصبحت امامته مغصوبة على غير ما شرع اللّه في التّنزيل و سنّها النّبىّ في التأويل و لكنّها أحقاد بدريّة و تزات احديّة ، كانت عليها قلوب النّفاق مكتمنة . فلما استهدف الامر .\r\nارسلت علينا شآبيب الآثار ، من مخيلة الشّقاق . فيقطع وتر الايمان من قسى صدورها على ما وعد اللّه من حفظ الرّسالة و كفالة المؤمنين أحرزوا عائدتهم غرور الدّنيا ، بعد استنصار ممّن فتك بآبائهم في مواطن الكرب و منازل الشّهادات .\r\n","page_name":" 136 ","page_number":136},
  {"content":"\r\n\r\nصداى اذان من بر سر خود مىآوريد . پس آن حضرت ، بلال را از اذان گفتن معاف داشت « 1 » .\r\n\r\nعيادت زنان مهاجر و انصار از حضرت زهرا ( س )\r\nآنگاه كه حضرت زهرا ( س ) به بيمارى منجر به وفاتش دچار شد ، زنان مهاجران و انصار به عيادت وى رفتند و به او گفتند : اى دختر پيامبر ، با اين بيمارى در چه حال هستى ؟ حضرت زهرا ( س ) حمد و ثناى خدا را بجا آورد و صلوات بر پدرش فرستاد ، سپس فرمود :\r\nمن از دنياى شما سير شده‌ام ؛ از مردان شما كراهت دارم و به دورشان افكنده‌ام ، پس از آنكه آزمايششان كردم « 2 » . زشت باد كندى آنها ، شكستگى شمشيرشان ، سستى نيزه‌هايشان و تباهى رأيشان . طناب\r\n\r\n\r\n","description":"","footnote":"\r\n( 1 ) . لمّا قبض النبىّ امتنع بلال من الأذان و قال : لا اؤذّن لاحد بعد رسول اللّه ( ص ) . و انّ فاطمة ( س ) قالت ذات يوم : انّى اشتهى ان اسمع صوت مؤذّن ابى بالأذان . فاخذ في الأذان . فلمّا قال « اللّه اكبر » ذكرت اباها و ايّامه فلم تتمالك من البكاء . فلمّا بلغ الى قوله « اشهد انّ محمّدا رسول اللّه » شهقت فاطمة شهقة و سقطت لوجهها و غشى عليها .\r\nفقال النّاس لبلال امسك يا بلال ، فقد فارقت ابنة رسول اللّه ( ص ) الدنيا ، و ظنّوا انّها قد ماتت . فقطع اذانه و لم يتمّه . فافاقت فاطمة و سألته ان يتمّ الأذان . قال يا سيّدة النّسوان انّى اخشى عليك ممّا تنزلينه بنفسك اذا سمعت صوتي بالأذان . فاعفته عن ذلك .\r\nمن لا يحضره الفقيه شيخ صدوق ، به تحقيق على اكبر غفارى 1 / 297 - 298 ، حديث 907 ؛ بحار الانوار 43 / 157 .\r\n( 2 ) . لمّا مرضت فاطمة ( س ) المرضة الّتى توفّيت فيها ، اجتمع اليها نساء المهاجرين و الانصار ، فقلن لها : كيف اصبحت من علّتك يا ابنة رسول اللّه ؟ فحمدت اللّه و صلّت على ابيها ، ثمّ قالت : اصبحت و اللّه عائفة لدنيا كنّ قالية لرجالكنّ لفظتهم بعد ان عجمتهم و شنأتهم بعد ان سبرتهم .\r\n","page_name":" 137 ","page_number":137},
  {"content":"\r\n\r\nگناهشان را بر گردنشان انداختم و ننگ كارشان را بر خودشان افكندم « 1 » .\r\nدور باد قوم ستمگر و بريده باد گوش و دماغشان ! واى بر ايشان ، جانشينى پيامبر را از جايگاهش كندند و از پايگاه رسالت دورش كردند ؛ از كوههاى بلند و استوار خاندان پيامبر ، از جايگاه پيامبرى و از محلّ نزول وحى ، از آنان كه به امر دنيا و دين عارف‌اند . همانا اين زيانى آشكار است « 2 » مگر چه ايرادى به ابو الحسن داشتند ؟ ! آرى ، خوش نداشتند از على برندگى شمشيرش را ، سخت لگدكوب كردنشان را ، به سخت كيفر دادن در كارهايش را ، و سخت‌گيرىاش را در راه خدا . اينها باعث دشمنى آنان با على شد . اگر دورى نمىكردند از بند ريسمانى كه پيامبر به او سپرده بود ، آنان را به نرمى مىراند [ يعنى حكومتى ملايم مىداشت 
  ] ، چنان‌كه بينى شتر حكومت مجروح نمىشد و سوارش به شدّت تكان نمىخورد . [ يعنى در همه حال در راحتى بودند 
  ] « 3 » . و آنان را به آبشخورى گوارا وارد مىكرد كه آب از دو سوى آن لبريز بود ، و درهاى بركات زمين و آسمان بر آنان باز مىشد . [ امّا ، حال كه چنين نشد 
  ] خداوند آنان را به آنچه كرده‌اند مؤاخذه و عقاب خواهد كرد « 4 » .\r\n\r\n\r\n","description":"","footnote":"\r\n( 1 ) . فقبحا لفلول الحدّ و اللعب بعد الجد و خور القناة و خطل الرّأى . لا جرم لقد قلّدتهم ربقتها و شننت عليهم عارها .\r\n( 2 ) . فجدعا و عقرا و سحقا للقوم الظّالمين . ويحهم ، انّى زخزحوها عن رواسي الرّسالة و قواعد النبوّة و مهبط الوحى و الطّبين بامر الدّنيا و الدّين . الا ذلك هو الخسران المبين .\r\n( 3 ) . و ما نقموا من ابى الحسن ؟ ما نقموا و اللّه منه الّا نكير سيفه و شدّة وطئه و نكال وقعته و تنمّره في ذات اللّه . و اللّه لو تكافّوا عن زمام نبذه رسول اللّه ( ص ) اليه لاعتلقه و لساربهم سيرا سجحا لا يكلم خشاشه و لا يتعتع راكبه .\r\n( 4 ) . و لاوردهم منهلا نميرا فضفاضا ، تطفح ضفّتاه ، قد تحيّر بهم الرّى ، و لفتحت عليهم -\r\n","page_name":" 138 ","page_number":138},
  {"content":"\r\n\r\nپس ، پيش بيا و بشنو . اگر زنده بمانى ، روزگار كارهاى عجيب به تو نشان مىدهد . اگر تعجب‌كننده‌اى ، از اين پيشامد تعجّب كن . به چه تكيه گاهى تكيه كردند [ به ابو بكر 
  ] به چه ريسمانى دست انداختند ! به جاى سر حيوان به دم آن چسبيدند [ اين مثلى عربى است 
  ] . بريده باد بينى آن گروهى كه گمان مىبرند كارى درست كرده‌اند « 1 » . هان ، ايشانند فسادكاران ، لكن نمىدانند . « آيا كسى كه به سوى حق هدايت مىكند سزاوار پيروى و تبعيت است يا آن كس كه نمىتواند هدايت كند مگر آنكه اول خود هدايت شود ؟ پس شما را چه مىشود ، چگونه حكم مىكنيد ؟ » قسم به خدا ، اين كار شما آبستن فتنه و فساد شد ؛ كمى صبر كنيد تا نتيجه دهد . در اين كاسهء شير ، شما خون خواهيد دوشيد ؛ آنجاست كه بازماندگان مىفهمند كه گذشتگان چه كردند « 2 » . آمادهء فتنه‌ها باشيد . مژده باد شما را به شمشير كشيده و هرج و مرجى كه همه را فراگيرد و استبدادى از ستمگران كه آنچه را داريد از شما خواهند گرفت . آنچه كشتيد ، آيندگان [ يعنى فرزندانتان 
  ] درو مىكنند . [ حضرت اشاره دارد به آنچه كه بعد از آن براى انصار پيش مىآيد 
  ] . پس ، حسرت و اندوه بر شما باد . به كدامين سو\r\n\r\n\r\n","description":"","footnote":"\r\n- بركات من السّماء و الارض . و سيأخذهم اللّه بما كانوا يكسبون .\r\n( 1 ) . الا هلمّ فاسمع و ما عشت اراك الدّهر العجب . و ان تعجب فقد اعجبك الحادث . الى اىّ سناد استندوا و باىّ عروة تمسّكوا . استبدلوا الذّنابى و اللّه بالقوادم و العجز بالكاهل .\r\nفرغما لمعاطس قوم يحسبون انّهم يحسنون صنعا .\r\n( 2 ) .  أَلا إِنَّهُمْ هُمُ الْمُفْسِدُونَ وَ لكِنْ لا يَشْعُرُونَ .   أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  اما لعمر الهكنّ لقد لقحت ، فنظرة ريثما تنتج ، ثمّ احتلبوا طلاع القعب دما عبيطا و ذعافا ممقرا . هنالك يخسر المبطلون و يعرف التّالون غبّ ما اسّس الاوّلون .\r\n","page_name":" 139 ","page_number":139},
  {"content":"\r\n\r\nهستيد ؟ راه حقّ و رحمت خدا بر شما گم شده است . آيا ما شما را وادار كنيم به رحمت خدا ، حال‌آنكه خود از آن كراهت داريد « 1 » ؟ و آنچه حضرت زهرا ( س ) در اينجا پيشگوئى فرموده در وقعهء حرّه زمان حكومت يزيد واقع شد « 2 » .\r\nزنان مهاجر و انصار آنچه را كه از حضرت زهرا ( س ) شنيده بودند براى شوهران خود بازگفتند . پس دسته‌اى از بزرگان مهاجر و انصار ، به عنوان عذرخواهى ، به نزد آن حضرت آمدند و گفتند : اى سرور زنان ، اگر ابو الحسن پيش ازآن‌كه ما بيعت و پيمان خود را با ابو بكر استوار كنيم اين نكته را به ما گوشزد مىكرد ، هرگز ما او را رها نمىكرديم و به ديگرى روى نمىآورديم . حضرت زهرا ( س ) فرمود :\r\n« اليكم عنّي ، فلا عذر بعد تعذيركم و لا امر بعد تقصيركم » : يعنى : دور شويد از من ، كه ديگر ، بعد از عذرخواهىهاى غير صادقانه ، عذرى باقى نمانده است و بعد از اين تقصير [ و گناه 
  ] شما ، امرى وجود ندارد « 3 » . ( يعنى\r\n\r\n\r\n","description":"","footnote":"\r\n( 1 ) . ثمّ طيبوا عن انفسكم انفسا و اطمئنّوا للفتنة جأشا ، و ابشروا بسيف صارم و استبداد من الظّالمين يدع فيئكم زهيدا و زرعكم حصيدا . فيا حسرتى لكم و انّى بكم و قد عميت قلوبكم عليكم . انلزمكموها و انتم لها كارهون .\r\nبحار الانوار 43 / 158 - 159 به نقل از معانى الاخبار صدوق ؛ احتجاج طبرسى 1 / 108 - 109 ، چاپ مشهد ، 1403 ه ؛ كشف الغمّه اربلى ص 147 ؛ اعلام النّساء عمر رضا كحّالة 4 / 123 ؛ شرح نهج البلاغهء ابن ابى الحديد ، به نقل از سقيفهء جوهرى 16 / 233 - 234 ، چاپ ايران . نيز بلاغات النّساء ص 32 كه سخنان حضرت زهرا ( س ) را از سقيفهء جوهرى نقل كرده است . البتّه در اين كتب ، مختصر اختلافى در بعضى از الفاظ وجود دارد .\r\n( 2 ) . وقعهء حرّه بحوله تعالى در آخر كتاب بتفصيل مىآيد .\r\n( 3 ) . احتجاج طبرسى 1 / 109 ، چاپ مشهد ، 1403 ه .\r\n","page_name":" 140 ","page_number":140},
  {"content":"\r\n\r\nبعد از آنكه كوتاهى كرديد و على ( ع ) را خانه‌نشين نموديد و به اهل بيت پيامبر ( ص ) جسارت روا داشتيد و مأمور ابو بكر ، به اتّكاى بيعت شما ، براى سوزاندن خانهء دختر رسول خدا آتش آورد و . . . ديگر كار از كار گذشته است و عذرى پذيرفته نيست و دورهء ظلم و تباهى آغاز گشته است ) .\r\n\r\nعيادت ابو بكر و عمر از حضرت زهرا ( س )\r\nوقتى حال حضرت زهرا ( س ) رو به وخامت گذارد و بيمارىاش شدّت گرفت ، ابو بكر و عمر خواستند كه سابقهء خوبى براى خود درست كنند و بگويند كه به ديدن زهرا ( س ) رفتيم و در آخر ، باهم صلح كرديم و حضرت از ما گذشت . لذا از حضرت امير ( ع ) تقاضا كردند كه براى آن دو از حضرت زهرا ( س ) اجازه بگيرد تا بيايند به احوالپرسى وى .\r\nحضرت زهرا ( س ) ميل نداشت . حضرت امير ( ع ) اصرار كرد . زهرا ( س ) فرمود : « خانه ، خانهء شماست و بانوى [ خانه 
  ] هم ، بانوى شماست » « 1 » . ابو بكر و عمر آمدند . حضرت زهرا ( س ) روى به ديوار و پشت به آنها كرد . گفتند : آمده‌ايم كه رضاى شما را حاصل كنيم ، حضرت ( س ) فرمود : « من با شما حرف نمىزنم مگر كه قول بدهيد كه آنچه را كه مىگويم ، اگر راست است ، به راستى آن شهادت بدهيد » . قبول كردند .\r\nحضرت زهرا ( س ) فرمود : يادتان مىآيد كه پيامبر ( ص ) فرمود : « رضاى فاطمه ، رضاى خداوند است ، و خداوند به سبب « 2 » غضب فاطمه ، غضب مىفرمايد ؟ » گفتند : بلى ، حضرت ( س ) فرمود : خدايا ، شاهد باش كه من\r\n\r\n\r\n","description":"","footnote":"\r\n( 1 ) . البيت بيتك و الحرّة حرّتك .\r\n( 2 ) . رضا اللّه من رضا فاطمة . انّ اللّه يغضب لغضب فاطمة و يرضى لرضا فاطمة .\r\n","page_name":" 141 ","page_number":141},
  {"content":"\r\n\r\nبر اين دو نفر غضبناكم ! و از اين دو راضى نيستم « 1 » .\r\nابو بكر ، چون هميشه ، تظاهر به گريستن كرد . عمر او را سرزنش كرد و سپس برخاستند و رفتند . اين آخرين كارى بود كه آن دو انجام دادند « 2 » .\r\n\r\nوصيّت حضرت زهرا ( س ) و دفن شبانهء آن حضرت ( س )\r\nحضرت زهرا ( س ) فرمود : وصيّت مىكنم كه ابو بكر و عمر بر من نماز نخوانند و بر جنازهء من حاضر نشوند ، و جنازهء من شبانه دفن شود « 3 » .\r\nحضرت على ( ع ) به وصيّت حضرت زهرا ( س ) عمل كرد « 4 » و او را در خانهء خودش دفن كرد « 5 » . سپس در بقيع چند صورت قبر ساخت و بر آنها آب پاشيد تا مانند قبر تازه به نظر آيند « 6 » .\r\nمرحوم ثقة الاسلام كلينى مىنويسد : چون فاطمه ( س ) درگذشت ، امير المؤمنين ( ع ) او را پنهان به خاك سپرد و آثار قبر او را از ميان برد .\r\nسپس رو به مزار پيغمبر ( ص ) كرد و گفت : اى پيامبر خدا ، از من و از دخترت ، كه به ديدن تو آمده و در كنار تو به زير خاك خفته است ، بر تو\r\n\r\n\r\n","description":"","footnote":"\r\n( 1 ) . بخارى در صحيح خود مىنويسد : پس ازآن‌كه دختر پيامبر ميراث خود را از خليفه خواست و او گفت كه از پيغمبر شنيدم كه ما ميراث نمىگذاريم ، زهرا ديگر با او سخن نگفت تا مرد ( صحيح بخارى 5 / 177 ) .\r\n( 2 ) . بحار الانوار 43 / 170 - 171 به نقل از دلايل الامامة . نيز رجوع شود به : علل الشّرائع صدوق 1 / 178 ؛ الامامة و السياسة ابن قتيبه دينورى 1 / 14 ؛ اعلام النساء عمر رضا كحّالة 3 / 1214 ؛ شرح نهج البلاغهء ابن ابى الحديد 16 / 273 .\r\n( 3 ) . بحار الانوار 43 / 159 و 182 و 183 و نيز بنگريد به : مناقب ابن شهرآشوب 1 / 504 .\r\n( 4 ) . طبقات 8 / 18 - 19 ؛ انساب الاشراف ص 405 ؛ صحيح بخارى 5 / 77 .\r\n( 5 ) . كافى 1 / 461 ؛ مناقب ابن شهرآشوب 3 / 365 .\r\n( 6 ) . بحار الانوار 43 / 183 .\r\n","page_name":" 142 ","page_number":142},
  {"content":"\r\n\r\nدرود باد . . . مرگ زهرا ضربتى بود كه دلم را خسته و اندوهم را پيوسته كرد ، و چه زود جمع ما را به پريشانى كشاند . شكايت خود را به خدا مىبرم و دخترت را به تو مىسپارم . به زودى به تو خواهد گفت كه امّتت ، پس از تو ، با وى چه ستم‌ها كردند . آنچه خواهى از او بجو و هرچه خواهى به دو بگو ، تا سرّ دل بر تو بگشايد و خونى كه خورده است بيرون آيد و خدا ، كه بهترين داور است ، ميان او و ستمكاران داورى نمايد . . . خدا گواه است كه دخترت پنهانى به خاك مىرود . هنوز روزى چند از مرگ تو نگذشته و نام تو از زبان‌ها نرفته كه حقّ او را بردند و ميراث او را خوردند . درد دل را با تو در ميان مىگذارم و دل را به ياد تو خوش مىدارم ، كه درود خدا بر تو باد و سلام و رضوان خدا بر فاطمه « 1 » .\r\nصبح كه شد ، اهل مدينه باخبر شدند كه دختر پيامبر را شبانه دفن كرده‌اند . گمان كردند كه قبر حضرت زهرا ( س ) در بقيع است .\r\n[ عمر و يارانش 
  ] آمدند و گفتند : زنها را مىآوريم و اين قبرها را مىشكافيم تا ببينيم جسد زهرا در كجاست ، و بر آن نماز مىخوانيم .\r\nحضرت امير ( ع ) ، غضبناك ، به بقيع آمد و فرمود : چنانچه كسى از شما به اين قبرها دست بزند ، زمين را از خونش رنگين مىكنم . آنان نيز ، چون حضرت على ( ع ) را در آن حال ديدند ، آنجا را ترك كردند « 2 » .\r\nاصبغ بن نباته ، از امير المؤمنين سؤال كرد كه چرا شبانگاه حضرت زهرا\r\n\r\n\r\n","description":"","footnote":"\r\n( 1 ) . كافى 1 / 458 - 459 و نيز بنگريد به شرح نهج البلاغهء ابن ابى الحديد 10 / 265 ، چاپ ايران .\r\n( 2 ) . بحار الانوار 43 / 171 - 172 .\r\n","page_name":" 143 ","page_number":143},
  {"content":"\r\n\r\n( س ) را به خاك سپردند ؟ حضرت على ( ع ) فرمود :\r\n« انّها كانت ساخطة على قوم كرهت حضورهم جنازتها و حرام على من يتولّاهم ان يصلّي على احد من ولدها » « 1 » .\r\nچون حضرت زهرا ( س ) از آن قوم خشمگين بود ، حضور آنان را بر جنازه‌اش خوش نداشت ؛ و هركس كه از آن قوم پيروى كند ، حرام است كه بر كسى از فرزندان زهرا ( س ) نماز بگزارد .\r\nآرى ، پنهان داشتن قبر دختر پيامبر ( ص ) ناخشنودى او را از كسانى چند نشان مىدهد و پيداست كه او مىخواسته است ، با اين كار ، ديگران نيز از اين ناخشنودى آگاه شوند .\r\n\r\nوضع مدينه پس از شهادت حضرت زهرا ( س ) و تحقّق پيشگويىهاى آن حضرت\r\nبعد از شهادت حضرت زهرا ( س ) ، دستگاه خلافت ، براى مقابله با آنان كه در خارج از مدينه با ابو بكر بيعت نكرده بودند و گروهى از ايشان نيز از قبايل مرتدّ بودند ، سپاهيانى فرستاد . در آن لشكركشىها كسى از انصار را سركردهء سپاه قرار ندادند و دستگاه حكومت ، يكسره ، قريشى شد « 2 » . قريش را در همه چيز بر غير قريش مقدّم مىداشتند . در شهرهايى\r\n\r\n\r\n","description":"","footnote":"\r\n( 1 ) . همان 43 / 183 .\r\n( 2 ) . قريش ، براى تحكيم سيادت خود ، حتى دست به جعل احاديثى زدند و آنها را به پيامبر ( ص ) نسبت دادند كه مناسب است در اينجا به چند مورد از آنها اشاره كنيم :\r\nالف ) بعد از اين [ فتح مكّه 
  ] تا روز قيامت ، فردى از قريش را نمىشود كشت ( صحيح مسلم 1409 ؛ سنن دارمى 2 / 198 ؛ مسند احمد 3 / 4412 / 213 ) . -\r\n","page_name":" 144 ","page_number":144},
  {"content":"\r\n\r\nكه فتح كردند ، امراى لشكر و واليان شهرها را همه از قريش گماشتند « 1 » .\r\nبدين سبب ، انصار فقير شدند و عقب افتادند تا جايى كه نان شب نداشتند .\r\nاينكه در سيرهء حضرت سجّاد ( ع ) و حضرت باقر ( ع ) و حضرت صادق ( ع ) مىخوانيم كه شبانه به در خانهء فقراى مدينه مىرفتند و به آنان نان و پول مىرساندند ، آن فقرا فرزندان همان انصار بودند .\r\n\r\n\r\n","description":"","footnote":"\r\n- ب ) هركس به قريش توهين كند ، خدا او را پست كند ( مسند احمد 1 / 64 و 171 و 176 و 183 ؛ مسند طيالسى ، حديث 209 ) .\r\nج ) مردم در امر حكومت تابع قريش‌اند . مسلمان اين امّت تابع مسلمان قريش و كافرشان تابع كافر قريش است ( صحيح بخارى 2 / 176 ؛ صحيح مسلم 1415 ؛ مسند احمد 1 / 101 و 2 / 243 و 261 و 319 و 395 و 433 ؛ مسند طيالسى 313 ، حديث 2380 ) .\r\nد ) حكومت از آن قريش است . حتّى اگر دو نفر روى زمين باشند ، قريش بايد بر آنها حكومت كند ( صحيح بخارى 4 / 155 ؛ مسند احمد 2 / 29 و 93 و 128 ؛ صحيح مسلم 1452 ؛ مسند طيالسى 264 ، حديث 1956 ) .\r\nه ) امر قريش را فرمان بريد و كارى به كارهايشان نداشته باشيد ( مسند احمد 4 / 260 ؛ مسند طيالسى ، حديث 1185 ) .\r\n( 1 ) . البتّه چون حضرت امير ( ع ) به حكومت رسيد ، اين انحصار حكومت قريشى را در هم شكست . بيت المال را ، بالسويّه ، در ميان مردم تقسيم كرد و همچون پيامبر اكرم ( ص ) فرقى ميان قريش و غير قريش نگذاشت . خود نيز ، همچون بقيهء مسلمين ، تنها سه دينار برداشت و به قنبر غلام خود هم سه دينار داد . در انتصابات از افراد غير قريشى هم استفاده كرد و انصار را به امارت ولايات منصوب نمود . مثلا عثمان بن حنيف را والى بصره و برادر او را والى مدينه كرد و قيس بن سعد بن عباده و پس از او مالك اشتر را والى مصر و ديگرى را والى اسكندريّه كرد . در مقابل ، معاويه قريشى را از حكومت شام عزل نمود و درخواست طلحه و زبير را براى احراز مقام ردّ كرد . البتّه يكى دو نفر از قريش را هم به كار گماشت ، لكن انحصار حكومت در قريش را از بين برد . ( براى تفصيل بيشتر ، نگاه كنيد به : نقش ائمّه در احياى دين ، تأليف نگارنده 14 / 159 به بعد ) .\r\n","page_name":" 145 ","page_number":145},
  {"content":"\r\n\r\nمعلّى بن خنيس يكى از اصحاب امام صادق ( ع ) مىگويد : امام را ديدم كه در شب تاريك از خانه بيرون آمد و بر دوش خود بارى داشت . گفتم : اى پسر رسول خدا ، اجازه دهيد به شما كمك كنم . فرمود : اين‌بار را بايد خود بردارم . و به راه افتاد . من هم به دنبال آن حضرت رفتم . چيزى از آن بار بر زمين افتاد .\r\nحضرت خم شد و گفت : خدايا اين را به دستم برسان . آن را پيدا كرد و در توبره‌اى كه بر دوشش بود انداخت و به سقيفهء بنى ساعده « 1 » رفت و بالاى سر هريك از آنان كه خوابيده بودند دو قرص نان گذاشت . وقتى كه بازمىگشت ، معلّى بن خنيس از آن حضرت پرسيد : اى پسر رسول خدا ، آيا اينان حقّ ( امامت ) را مىشناسند ؟ فرمود : اگر اينان حق را مىدانستند ، ما نمك سائيدهء خانهءمان را هم با آنان قسمت مىكرديم ؛ نه ، اينها حق را نمىشناسند « 2 » .\r\nحضرت سجاد ( ع ) نيز غذا به در خانه‌ها مىبرد . اهل آن خانه‌ها در كنار در خانه‌هايشان در انتظار آن كس كه شب به آنجا مىآمد مىايستادند و غذا را از وى مىگرفتند . در وقت غسل دادن پيكر آن حضرت ، ديدند كه پشت وى پينه بسته است . از حضرت باقر ( ع ) علّت را پرسيدند . فرمود : از بارهايى است كه شبها بر دوش مىكشيد « 3 » . چون حضرت سجّاد ( ع ) وفات\r\n\r\n\r\n","description":"","footnote":"\r\n( 1 ) . همان جايى كه انصار جمع شدند تا براى سعد بن عباده بيعت بگيرند ، بعدها فقراى انصار در آنجا مىخوابيدند . در سقيفهء بنى ساعده كسى جز انصار نبود .\r\n( 2 ) . بحار الانوار 47 / 20 ، روايت 17 .\r\n( 3 ) . حلية الاولياء ابو نعيم اصفهانى 3 / 136 ، چاپ پنجم ، بيروت ، 1407 ه ؛ كشف الغمه -\r\n","page_name":" 146 ","page_number":146},
  {"content":"\r\n\r\nكرد كمك‌هايى كه شبانه به مردم مىشد قطع گرديد . در آن هنگام بود كه دريافتند آن كسى كه به در خانه‌هايشان غذا مىآورد حضرت سجاد ( ع ) بوده است « 1 » . تمام اين فقرا از انصار بودند . امّا قريش ، صاحبان ثروت و جاه و كنيزان و در عيش و طرب بودند . عبد الرّحمن بن عوف وقتى كه مرد ( در زمان عثمان ) طلاهايش را آوردند تا عثمان در ميان وارثان او قسمت كند . آن‌قدر طلا در مجلس خلافت به روى هم انباشته شد كه فاصلهء بين دو طرف مجلس را پر كرد و دو طرف مجلس همديگر را نمىديدند « 2 » ! .\r\nاينها از مواردى بود كه حضرت زهرا ( س ) به زنان انصار پيشگويى فرمود كه كارشان به اينجا مىرسد . كارشان به بالاتر از آن هم رسيد . وقتى كه لشكر يزيد در وقعهء حرّه آمدند به مدينه و قتل عام كردند ، يزيد دستور داده بود كه لشكريان ، سه روز ، آنچه مىخواهند بكنند « 3 » . انصار را قتل عام كردند ، به‌طورىكه در مسجد پيامبر ( ص ) خون به راه افتاد ؛ آنچه در\r\n\r\n\r\n","description":"","footnote":"\r\n- على بن عيسى اربلى 2 / 289 ، چاپ تبريز ، 1381 ه ؛ مناقب ابن شهرآشوب 4 / 154 ؛ خصال صدوق ، تصحيح على اكبر غفارى ص 517 و 518 .\r\n( 1 ) . كشف الغمه اربلى 2 / 289 ؛ نور الابصار في مناقب آل بيت النبىّ المختار ص 140 ، چاپ قاهره ؛ بحار الانوار 46 / 88 ، چاپ مكتبة الاسلامية ، 1394 ه . ؛ مناقب ابن شهرآشوب ، با تصحيح و تعليق سيّد هاشم رسولى محلّاتى 4 / 154 ، چاپ قم ؛ طبقات ابن سعد 5 / 222 ؛ دار صادر بيروت ؛ اسعاف الرّاغبين در حاشيهء نور الابصار ، الشيخ محمّد الصّبان ص 219 ؛ الأتحاف بحب الاشراف ، الشيخ عبد اللّه الشّبراوى الشافعى ص 136 ، افست قم . نيز بنگريد به : حلية الاولياء ابو نعيم اصفهانى ص 140 ؛ بحار الانوار 46 / 88 ؛ تذكرة خواصّ الامّة سبط ابن الجوزى ص 327 ، چاپ نجف ، 1383 ه .\r\n( 2 ) . مروج الذّهب مسعودى 2 / 340 ، به تحقيق يوسف اسعد داغر ، چاپ بيروت .\r\n( 3 ) . طبرى 7 / 11 ؛ ابن اثير 3 / 47 ؛ ابن كثير 8 / 220 .\r\n","page_name":" 147 ","page_number":147},
  {"content":"\r\n\r\nخانه‌ها بود به يغما بردند ؛ هزار دختر بىشوهر بعد از اين واقعه باردار شدند « 1 » .\r\n\r\nبيعت « 2 » امير المؤمنين ( ع ) پس از شهادت حضرت زهرا ( س ) و دليل آن\r\nدر صحيح بخارى ، حديثى را زهرى از عايشه نقل مىكند كه در آن از ماجراى بين فاطمه ( س ) و ابو بكر دربارهء ميراث رسول خدا ( ص ) سخن رفته است و عايشه در پايان آن مىگويد : فاطمه از ابو بكر روى بگردانيد و تا زنده بود با او سخن نگفت . او شش ماه پس از وفات رسول خدا ( ص ) زنده بود و چون از دنيا رفت ، همسرش على ( ع ) بر او نماز خواند و به خاكش سپرد و ابو بكر را خبر نكرد . فاطمه ( س ) مايهء افتخار و احترام على ( ع ) بود . تا فاطمه ( س ) زنده بود ، على ( ع ) در ميان مردم احترام داشت و چون از دنيا رفت ، مردم از او روىگردان شدند .\r\nدر اينجا كسى از زهرى پرسيد : على در اين شش ماه با ابو بكر بيعت\r\n\r\n\r\n","description":"","footnote":"\r\n( 1 ) . تاريخ ابن كثير 6 / 234 و 8 / 32 .\r\n( 2 ) . بيعت صحيح آن است كه از سر اختيار و با رضايت باشد ، و الّا بيعت نيست و تنها دست به دست ماليدنى است و به عبارتى ، بيعتى است ظاهرى . همچنان كه اگر خريد و فروش بر مبناى اختيار و رضايت فروشنده انجام شود ، « بيع » تحقّق مىيابد ، و الّا ظلم و غصب است . لذا بيعت امير المؤمنين ( ع ) نيز ، كه پس از شش ماه از سر اكراه و فقط به جهت حفظ اسلام و بدون هيچ رضايتى انجام گرفت ، تنها بيعتى ظاهرى و دست به دست ماليدنى بود و بس . اين روايت هم كه ائمّه ( ع ) فرموده‌اند « هيچ‌يك از ما نيست مگر كه بيعت طاغيى در گردن اوست ، مگر امام زمان ( عج ) » نيز به همين معناست ؛ يعنى حقيقتا بيعتى انجام نشده ، تنها بيعتى ظاهرى و دست به دست زدنى انجام گرفته است و بس .\r\n","page_name":" 148 ","page_number":148},
  {"content":"\r\n\r\nنكرد ؟\r\nزهرى گفت : نه او ، نه هيچ‌يك از افراد بنى هاشم ؛ مگر هنگامى كه على ( ع ) با ابو بكر بيعت كرد « 1 » .\r\nدر خارج از مدينه گروهى با بيعت ابو بكر مخالف بودند . يك دسته ، وقتى خبر وفات پيامبر ( ص ) را شنيدند ، از اسلام بيرون شدند كه آنان را در تاريخ « مرتدّين » مىخوانند . مهمترين آنها ، مسيلمه در يمامه بود كه ادّعاى پيامبرى مىكرد . در نزديك يمن چهل هزار نفر آمادهء حمله به مدينه شدند ، كه اگر مىآمدند ، مدينه را نابود مىكردند . يعنى مسأله عظيم‌تر از جنگ خندق بود . زيرا در خندق ده هزار نفر آماده بودند ، ولى اينها چهل هزار نفر بودند ؛ اگر حمله مىآوردند و مدينه را فتح مىكردند ، از اسلام هيچ اثرى باقى نمىماند ، حتى قبر پيامبر ( ص ) را هم ويران مىكردند . لذا عثمان آمد به خدمت حضرت امير ( ع ) و عرض كرد : اى پسر عمو « 2 » ، تا وقتى كه تو بيعت نكنى ، كسى به جنگ با اين دشمنان بيرون نخواهد شد و . . . آن‌قدر از اين مطالب زمزمه كرد تا آن حضرت ( ع ) را به نزد ابو بكر برد\r\n\r\n\r\n","description":"","footnote":"\r\n( 1 ) . تاريخ طبرى 2 / 448 و در چاپ اروپا 1 / 1825 ؛ صحيح بخارى ، كتاب المغازى باب غزوة خيبر 3 / 38 ؛ صحيح مسلم 1 / 72 و 5 / 153 ؛ ابن كثير 5 / 285 - 286 ؛ ابن عبد ربه 3 / 64 ؛ ابن كثير 2 / 126 ؛ كفاية الطّالب گنجى 225 - 226 ؛ شرح نهج البلاغهء ابن ابى الحديد 2 / 122 ؛ مروج الذّهب مسعودى 2 / 414 ؛ التّنبيه و الاشراف مسعودى ص 250 ؛ الصّواعق المحرقه 1 / 12 ؛ تاريخ الخميس 1 / 193 ؛ الاستيعاب 2 / 244 ؛ تاريخ ابو الفداء 1 / 156 ؛ البدء و التاريخ 5 / 66 ؛ انساب الأشراف 1 / 586 ؛ اسد الغابه 3 / 222 ؛ تاريخ يعقوبى 2 / 105 ؛ الغدير 3 / 102 به نقل از الفصل ابن حزم ص 96 - 97 .\r\n( 2 ) . پسر عمو گفت ، چون امير المؤمنين ( ع ) از بنى هاشم و عثمان از بنى اميّه بود و هاشم و اميّه ، هر دو ، پسران عبد مناف بودند .\r\n","page_name":" 149 ","page_number":149},
  {"content":"\r\n\r\nو على ( ع ) با او بيعت كرد . پس از بيعت على ( ع ) با ابو بكر ، مسلمانان خوشحال شدند و كمر به جنگ با مرتدّين بستند و از هر سو ، سپاه به حركت در آمد « 1 » . در نهج البلاغه « 2 » نيز آمده است كه آن حضرت فرمود :\r\n« فامسكت يدى « 3 » حتّى رأيت راجعة النّاس قد رجعت عن الاسلام يدعون الى محق دين محمّد ( ص ) فخشيت ان لم انصر الاسلام و اهله ان ارى فيه ثلما « 4 » أو هدما تكون المصيبة به علىّ اعظم من فوت ولايتكم الّتي هي متاع أيام قلائل يزول منها ما كان كما يزول السّراب و كما يتقشّع السّحاب ، فنهضت في تلك الأحداث ، حتّى زاغ الباطل و زهق و اطمأنّ الدّين و تنهنه » .\r\nپس دست نگه داشتم بيعت نكردم ، درحالىكه يقين داشتم كه ، همانا در ميان مردم ، من به مقام محمّد ( ص ) سزاوارترم از كسانى كه حكومت را بعد از او به دست گرفتند . پس در اين حال درنگ كردم تا آن زمان كه خدا بخواهد . تا كه ديدم گروهى از مردمى كه مرتدّ شده‌اند و از اسلام برگشته‌اند ،\r\n\r\n\r\n","description":"","footnote":"\r\n( 1 ) . انساب الاشراف بلاذرى 1 / 587 .\r\n( 2 ) . شرح نهج البلاغهء ابن ابى الحديد ، كتاب الرسائل رسائل 62 ص 130 .\r\n( 3 ) . كففتها عن و تركت الناس و شأنهم ، حتى رأيت الراجعين من الناس قد رجعوا عن دين محمد با أرتكابهم خلاف ما أمر اللّه ، و اهمالهم حدوده ، و عدولهم عن شريعته ، يريد بهم عمال عثمان و ولاته على البلاد ، و محق الدّين : محوه و ازالته .\r\n( 4 ) . « ثلما » أي : خرقا ، و لو لم ينصر الاسلام بازالة أولئك الولاة و كشف يدعهم لكانت المصيبة على أمير المؤمنين بالعقاب على التفريط أعظم من حرمانه الولاية في الامصار : فالولاية يتمتع بها أياما قلائل ثم تزول كما يزول السراب . فنهض الامام بين تلك البدع فبددها حتى زاح - أي : ذهب - الباطل ، و « زهق » أي : خرجت روحه و مات ، مجاز عن الزوال التام . و نهنه عن الشيء : كفه فنهنه ، أي : كف ، و كان الدين منزعجا من تصرف هؤلاء نازغا الى الزوال ، فكفه أمير المؤمنين و منعه ، فأطمأن و ثبت .\r\n","page_name":" 150 ","page_number":150},
  {"content":"\r\n\r\nدعوت به نابودى دين خدا و آيين پيامبر ( ص ) مىكنند . پس ترسيدم كه اگر اسلام و مسلمانان را يارى نكنم ، در اسلام رخنه و ويرانه‌اى ببينم كه مصائب حاصل از اين دو ، بسيار عظيم‌تر باشد بر من تا از دست دادن سرپرستى و حكومت بر كارهاى شما ؛ حكومتى كه كالايى چندروزه بيش نيست و آنچه از آن حاصل مىشود از ميان مىرود ، مانند سراب يا ابرى كه پراكنده گردد . پس ، در اين هنگام ، به نزد ابو بكر رفتم و با او بيعت كردم و در هنگامهء اين پيشامدها قيام كردم تا كه باطل نابود شد و كلمه اللّه [ اسلام 
  ] ، همچنان كه برتر بود ، باقى ماند ، هرچند كه كافران ناخوش‌دل باشند .\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n\r\n[ 8 
  ] وضع سرزمين‌هاى اسلامى و عملكرد ائمّه ( ع )\r\nسرزمين‌هاى اسلامى داراى چند مركز اصلى بود كه والى آنها را خليفه تعيين مىكرد . اسكندريه از آن جمله بود كه تمام بلاد آفريقا ( كه اسلام آورده بودند ) زير حكومتش بوده است . والى اسكندريه براى تمام آفريقا قاضى تعيين مىكرد ؛ بر شهرها والى مىگماشت ؛ خراج شهرها به او مىرسيد ؛ لشكر مىكشيد به شهرهايى كه فتح نشده بود و فتح مىكرد ؛ و . . .\r\nيكى ديگر از اين مراكز ، كوفه بود . وقتى گفته مىشود كه وليد والى كوفه بود ، بدين معنا نيست كه تنها والى شهر كوفه بوده است ؛ والى كوفه ، مركز حكومتش شهر كوفه بود ، ولى عراق تا مدائن آن روز ، بغداد تا موصل و كرمانشاه و رى و خراسان تا بعضى شهرهاى آسياى مركزى - كه بلاد شرقى اسلامىاش مىناميدند - همه تحت حكومت والى كوفه بود . وليد براى آن شهرها ، والى تعيين مىكرد ، امام جمعه تعيين مىكرد ، لشكر مىفرستاد براى شهرهاى مرزى اسلامى .\r\nوالى بصره نيز مركز حكومتش بصره بود ، ولى حكومت شهرهاى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nجنوب غربى ايران و كشورهاى امروزهء خليج فارس ، بجز عربستان سعودى ، را نيز داشت . تمام سرزمين‌هاى پهناور عربستان سعودى امروز ، بجز مكّه و مدينه و جدّه و رياض ، نيز جزو حكومت بصره بوده است . والى بصره حكومت بر دريا را نيز ، تا هند ، برعهده داشت . شهرهاى هند كه فتح مىشد جزو حكومت بصره درمىآمد . بصره را بندر هند مىناميدند ، زيرا ارتباط اين منطقه با هند از اين بندر بوده است .\r\nشام داراى دو مركز حكومت بوده است : يكى دمشق و ديگرى حمص .\r\nشام ، يعنى اردن ، لبنان ، فلسطين و سوريهء امروز . اينها همه در قلمرو آن دو حكومت بوده است . اين منطقه را روم شرقى مىگفتند . در همهء اين سرزمين‌ها ، پنج شهر لشكرگاه مسلمانان بوده است : كوفه ، بصره ، دمشق ، حمص ، اسكندريه . اين شهرها ، علاوه بر اينكه مركز حكومتى بودند ، مركز لشكرگاه اسلامى هم بودند .\r\nشايان توجّه است كه در تمامى لشكركشىها و جنگ‌هايى كه در زمان ابو بكر و عمر و عثمان انجام شد ، ائمّهء ما شركت نكردند ؛ نه حضرت امير ( ع ) ، نه امام حسن ( ع ) و نه امام حسين ( ع ) ، هيچ‌كدام شركت نكردند .\r\nائمّهء بعدى نيز ، يعنى حضرت سجّاد ( ع ) تا امام حسن عسكرى ( ع ) ، بر همان سنّت و سيرهء سلف صالح و آباء طاهرين خود رفتار كردند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\n[ 9 
  ] وصيّت ابو بكر و خلافت عمر\r\nابو بكر در جمادى الثّانى سال 13 هجرى بيمار شد . در بستر مرگ ، عثمان را خواست تا وصيّت‌نامهء خود را بنويسد . ابو بكر گفت : « بنويس :\r\nبسم اللّه الرّحمن الرّحيم . اين وصيّت ابو بكر بن أبى قحافه است به مسلمانان » . بعد از اين جمله ، از شدّت بيمارى بيهوش شد . عثمان وصيّت نامه را اين‌چنين تمام كرد : « من عمر بن خطّاب را به جانشينى خود و خلافت بر شما برگزيدم و در اين راه از خيرخواهى شما فروگذارى نكردم » .\r\nدر اين هنگام ، ابو بكر چشم گشود و به عثمان گفت : بخوان ببينم چه نوشته‌اى . عثمان نيز آنچه را نوشته بود براى ابو بكر خواند . ابو بكر ، با شنيدن مطالب نوشتهء عثمان ، گفت : با آنچه نوشته‌اى موافقم . خدايت از اسلام و مسلمانان پاداش خير دهاد . آنگاه همان نوشته را امضاء كرد « 1 » .\r\nطبرى در تتمهء اين ماجرا مىنويسد :\r\nعمر ، درحالىكه چوبى از سعف درخت خرما در دست داشت ، در\r\n\r\n\r\n","description":"","footnote":"\r\n( 1 ) . تاريخ طبرى 1 / 2138 و چاپ اروپا 3 / 52 .\r\n","page_name":" 155 ","page_number":155},
  {"content":"\r\n\r\nميان مردم در مسجد پيامبر ( ص ) نشسته بود . شديد ، آزادكردهء ابو بكر ، كه فرمان ولايت‌عهدى عمر را در دست داشت ، در آن جمع حاضر شد . عمر رو به مردم كرد و گفت : اى مردم ، به سخنان و سفارش خليفهء رسول خدا گوش دهيد و از فرمانش اطاعت كنيد ؛ او مىگويد من در خيرخواهى شما كوتاهى نكرده‌ام « 1 » .\r\nدر ماجراى وفات پيامبر ( ص ) ، زمانى كه حضرتش ( ص ) فرمود :\r\n« اتونى بدوات و قرطاس اكتب لكم كتابا لن تضلّوا بعده » گفتند : بيمارى بر پيامبر غالب شده است . عمر گفت : « حسبنا كتاب اللّه » . بعضى خواستند بروند قلم و دوات بياورند . يك تن از حاضرين گفت : « انّ الرّجل ليهجر » :\r\nاين مرد هذيان مىگويد « 2 » ! و گوينده جز عمر ، صحابى ديگرى نمىتوانست باشد چه قدر فرق مىكند رفتار و سخنان عمر در هنگام وصيّت نوشتن پيامبر اكرم ( ص ) قبل از وفات آن حضرت و رفتار و سخنان او دربارهء وصيّت‌نامهء ابو بكر كه در حال بيهوشىاش نوشته شده بود !\r\n\r\n\r\n","description":"","footnote":"\r\n( 1 ) . همان منابع .\r\n( 2 ) . صحيح بخارى ، باب كتابة العلم من كتاب العلم 1 / 22 ؛ مسند احمد ، تحقيق احمد شاكر ، حديث 2992 ؛ طبقات ابن سعد 2 / 244 ، چاپ بيروت . نيز بنگريد به : صحيح بخارى 2 / 120 ؛ صحيح مسلم 5 / 76 ؛ تاريخ طبرى 3 / 193 .\r\n","page_name":" 156 ","page_number":156},
  {"content":"\r\n\r\n\r\n[ 10 
  ] وضع حكومت در زمان عمر\r\nحكومت عمر ، سياست حكومت عربى بود و در مدينه ، كه پايتخت اسلام بود ، منع كرده بود كه غير عرب ساكن شود . تنها به دو نفر غير عرب اجازهء ماندن در مدينه را داده بود : يكى هرمزان پادشاه سابق شوش و شوشتر [ تستر 
  ] كه مسلمان شده بود و براى عمر نقشه‌هاى جنگى در فتح شهرهاى ايران مىكشيد « 1 » ، و ديگرى ابو لؤلؤ كه غلام مغيرة بن شعبه بود . او كارگرى ماهر بود و نقّاشى و آهنگرى و نجّارى را به خوبى انجام مىداد .\r\nمغيره از عمر خواست كه اجازه بدهد ابو لؤلؤ در مدينه ساكن شود و عمر هم اجازه داد « 2 » . بارى ، تعصّب عربى تا اين حد بوده است . در پايتخت اسلام كسى از غير عرب اجازهء ماندن نداشت « 3 » . همچنين ، عمر منع كرده بود كه غير عرب از عرب دختر بگيرد ، يا عرب غير قريش از قريش دختر\r\n\r\n\r\n","description":"","footnote":"\r\n( 1 ) . براى آشنايى با نمونه‌اى از اين مشورت‌ها ، بنگريد به : تاريخ الخلفاء سيوطى ص 143 - 144 .\r\n( 2 ) . مروج الذّهب مسعودى 2 / 322 .\r\n( 3 ) . تاريخ الخلفاء ص 133 . البتّه سلمان و بلال هم بودند كه از زمان پيامبر ( ص ) در مدينه ساكن بودند و جزو اصحاب پيامبر به شمار مىرفتند .\r\n","page_name":" 157 ","page_number":157},
  {"content":"\r\n\r\nبگيرد « 1 » . بدين گونه ، عمر جامعهء اسلامى را جامعه‌اى طبقاتى كرد .\r\nدر مؤطّأ مالك آمده است كه عمر حكم كرده بود - و حكم عمر ، از نظر مردم ، حكم شرع بود - اگر مرد عرب از عجم [ - غير عرب 
  ] زن گرفت و بچه‌اى از اين ازدواج به دنيا آمد ، چنانچه آن بچه در بلاد عرب به دنيا بيايد از پدرش ارث مىبرد و اگر در سرزمين غير عرب به دنيا بيايد از پدرش ارث نمىبرد « 2 » ! .\r\nحكومت عمر ، با اهداف و فرهنگ حكومت عربى قريشى بود ؛ هيچ والى و امير لشكرى از غير قريش تعيين نمىكرد . البتّه يك استثنا داشت و آن اين بود كه در ميان فاميل‌هاى قريش ، به بنى هاشم ولايت نمىداد . در اين‌باره سه ماجرا از تاريخ طبرى نقل مىكنيم كه بين عمر و ابن عبّاس گذشته است « 3 » .\r\n\r\nگفت‌وگوى ابن عبّاس با عمر\r\n1 ) روزى عمر به ابن عبّاس گفت : چه شد كه قريش نگذاشتند شما - بنى هاشم - به حكومت برسيد ؟ ابن عبّاس گفت : نمىدانم . عمر گفت : من\r\n\r\n\r\n","description":"","footnote":"\r\n( 1 ) . معالم المدرستين ، تأليف نگارنده 2 / 364 ؛ به نقل از وافى ، چاپ اوّل ، 1412 ه .\r\n( 2 ) . موطا 2 / 60 ، چاپ مصر ، 1343 ه : « ابى عمر بن الخطّاب ان يورث احدا من الاعاجم الّا احدا ولد في ارض العرب » .\r\n( 3 ) . عرب به دو دسته از قبايل تقسيم مىشدند : عدنانى و قحطانى . قحطانىها در اصل اهل يمن بودند و انصار از آنها بودند ؛ عدنانىها ، كه قريش از ايشان بودند ، اهل مكه و نجد بودند .\r\nسياست عمر اين بود كه ابن عبّاس را به خود نزديك مىكرد و دنبال خودش مىبرد تا او را در مقابل حضرت على ( ع ) بزرگ كند . ابن عبّاس در ميان قريش و بنى هاشم ، بعد از حضرت امير ( ع ) ، در سخنورى و محاجّه قوى بود . ( براى آشنايى بيشتر با اين مطلب ، بنگريد به : طبقات ابن سعد 2 / ق 2 / 120 و شرح نهج البلاغهء ابن ابى الحديد ) .\r\n","page_name":" 158 ","page_number":158},
  {"content":"\r\n\r\nمىدانم ؛ قريش از حكومت شما بر خود كراهت داشتند . ابن عبّاس گفت :\r\nچرا ؟ ما براى آنها خير بوديم - اين سخن را از آن رو گفت كه پيامبر ( ص ) از بنى هاشم بود - عمر گفت : كراهت داشتند كه پيامبرى و خلافت در شما جمع شود و بر قريش گردن‌فرازى كنيد . شايد بگوييد كار ابو بكر بود ؛ نه ، به خدا قسم ، ابو بكر خردمندانه‌ترين كارى كه به نظرش رسيد كرد « 1 » .\r\n2 ) در روايت ديگر ، عمر به ابن عبّاس مىگويد : آيا مىدانى قوم شما ( يعنى قريش ) چرا بعد از محمّد ( ص ) ، حكومت را از شما دريغ و منع كردند ؟ ابن عبّاس مىگويد : من خوش نداشتم به عمر جواب دهم ؛ گفتم :\r\nاگر ندانم تو ما را آگاه مىكنى ؟ گفت : قريش كراهت داشت از اينكه نبوّت و خلافت در شما جمع بشود . . .\r\nقبلا بيان كرديم كه سياست آنها اين بود كه مىگفتند : حكومت را در قبايل قريش بگردانيد تا همه را فراگيرد . راست گفتند . آنگاه كه خلافت را از خاندان پيامبر ( ص ) بيرون كردند قبيلهء تيم را ، قبيلهء عدّى را ، بنى اميّه را فراگرفت .\r\nعمر گفت : قريش براى خود چنين كارى را پسنديد و كارش درست و موفّق بود . ابن عبّاس مىگويد گفتم : يا امير المؤمنين ، اگر اجازه مىدهى و غضب نمىكنى ، سخن مىگويم و گرنه ساكت مىمانم . عمر گفت : سخن بگو . گفتم : يا امير المؤمنين ، اينكه گفتى قريش خليفه را برگزيد و موفّق بود ، اگر قريش آن كس را اختيار مىكرد كه خدا اختيار كرده بود [ يعنى على ( ع ) را 
  ] موفّق بود . امّا اينكه گفتى قريش كراهت داشت كه خلافت\r\n\r\n\r\n","description":"","footnote":"\r\n( 1 ) . تاريخ طبرى 5 / 2768 ، چاپ اروپا .\r\n","page_name":" 159 ","page_number":159},
  {"content":"\r\n\r\nو نبوّت در ما جمع بشود ، همانا خداوند عزّ و جلّ در قرآن قومى را كه كراهت داشتند وصف كرد ، آنجا كه فرمود :  ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ  [ محمّد / 9 
  ] : آنها از آنچه خدا در قرآن نازل كرده است كراهت داشتند [ كه تعيين وصّى بعد از پيامبر باشد 
  ] ؛ خداوند هم اعمالشان را تباه كرد .\r\nعمر گفت : سخنانى از تو به من مىرسيد و نمىخواستم قبول كنم كه از تو سر زده است ، مبادا كه منزلت تو نزد من زائل شود . ابن عبّاس گفت : اگر حرف حقّ زده باشم ، قاعده‌اش اين نيست كه مقام من نزد تو از بين برود ، و چنانچه آن سخن را نگفته باشم و دروغ به تو رسيده باشد ، من كسى هستم كه مىتواند از آنچه كه به دروغ به او نسبت داده باشند دفاع كند . عمر گفت :\r\nبه من خبر رسيده است كه گفته‌اى « خلافت را از ما ، از راه ظلم و حسد ، دور كردند » . ابن عبّاس گفت : ظلم كردن بر ما را كه هر دانا و نادانى دريافته است « 1 » . امّا اينكه مىگويى كه من گفته‌ام حسادت كردند ؛ ابليس هم بر آدم حسد برد و ما هم فرزندان آدم هستيم . عمر گفت : دور است دلهاى شما بنى هاشم ؛ چيزى در آن نيست مگر حسدى كه از قلب شما بيرون نمىرود و كينه و غشى كه زائل نمىشود و هميشه خواهد ماند . ابن عبّاس گفت : يا امير المؤمنين ، آرام باش . گفتى بنى هاشم اين‌چنين‌اند . پيامبر از بنى هاشم است و خدا فرموده است :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  [ احزاب / 33 
  ] .\r\n\r\n\r\n","description":"","footnote":"\r\n( 1 ) . با كارهايى كه حضرت زهرا ( س ) تا هنگام دفنش كرد ، حقيقت بر هيچيك از اهل آن عصر كه اخبار به آنان مىرسيد مخفى نماند .\r\n","page_name":" 160 ","page_number":160},
  {"content":"\r\n\r\nعمر گفت : دور شو از من ابن عبّاس . ابن عبّاس گفت : باشد از تو دور مىشوم ؛ و برخاست تا برود . عمر شرم كرد و گفت : ابن عبّاس سر جايت بنشين « 1 » . به خدا قسم ، من حق تو را مراعات مىكنم و آنچه تو را مسرور مىكند من هم آن را مىخواهم و دوست مىدارم . ابن عبّاس گفت : يا امير المؤمنين ، من بر تو و هر مسلمانى حق دارم ؛ هركه حق مرا حفظ كند به خوشبختى خود رسيده است و هركه آن را گم كند بدبخت شده است . عمر ديگر نتوانست تحمل كند ، بلند شد و رفت « 2 » .\r\n3 ) روايت ديگر چنين است كه عمر در پى ابن عبّاس فرستاد و چون آمد به او گفت : والى حمص شخص خوبى بود و از دنيا رفت . بر آنم كه تو را به آنجا بفرستم ، ولى بيم دارم . ابن عبّاس گفت : چرا ؟ گفت : مىترسم كه مرگم برسد و تو در آنجا باشى « 3 » [ كه مركز سپاه است 
  ] و مردم را بعد از من به سوى خودتان [ - بنى هاشم 
  ] بخوانيد . مردم نبايد به سوى شما بيايند ؛ از اين [ نگرانى 
  ] مىخواهم راحت بشوم . ابن عبّاس گفت : بهتر است كسى را والى كنى كه خيالت از او راحت باشد « 4 » .\r\nآرى ، سياست كلّى حكومت در زمان عمر اين بود كه حكومت ، عربى\r\n\r\n\r\n","description":"","footnote":"\r\n( 1 ) . براى عمر بد بود اگر بنى هاشم از اين ماجرا باخبر مىشدند . بنى هاشم قبيلهء بزرگى بودند و سياست حكومت اين نبود كه با بنى هاشم بد شود .\r\n( 2 ) . تاريخ طبرى 5 / 2770 - 2771 ، چاپ اروپا .\r\n( 3 ) . حمص ، مانند كوفه و بصره و اسكندريه و دمشق ، داراى پادگان نظامى بود . بدين جهت ، والى اين شهرها كه امير لشكر هم بوده ، مىتوانسته سپاه آن ناحيه را براى رسيدن به حكومت بعد از خليفه بسيج كند . چنان‌كه معاويه ، پس از عثمان ، در برابر حكومت حضرت امير ( ع ) اين كار را كرد .\r\n( 4 ) . مروج الذّهب 2 / 321 - 322 .\r\n","page_name":" 161 ","page_number":161},
  {"content":"\r\n\r\nو قرشى باشد و بنى هاشم هم از حكومت دور باشند « 1 » .\r\n\r\nمعاويه در زمان عمر\r\nآنگاه كه عمر به سمت شام رفت ، معاويه به استقبال او آمد باشكوه دستگاه كسروى . عمر ، چون موكب عظيم او را از دور ديد ، گفت : اين كسراى عرب است . و چون به نزديك او رسيد ، به دو گفت : اين وضع توست و مىشنوم كه نيازمندان در قصر تو معطّل مىمانند ؛ چرا چنين مىكنى ؟\r\nمعاويه عذرخواهى كرد و گفت : ما در بلادى هستيم كه جاسوسان دشمن ( روميان ) در آن بسيارند ؛ پس ، ضرورت دارد كه شكوه سلطنت خويش را آشكار كنيم تا از ما بهراسند « 2 » .\r\nمعاويه در زمان عمر ، در يكى از جنگ‌هاى مسلمانان ( با روميان ) شركت جست . نبرد به پيروزى مسلمانان انجاميد و غنيمت‌هايى به دست آمد . در ميان غنائم مقدارى ظروف نقره بود كه به فرمان او براى فروش عرضه شد تا پول آن را در ميان مردم تقسيم كنند . مردم براى خريد ظروف نقره روى آوردند . يك مثقال از اين ظروف را با دو مثقال درهم ( سكهء نقره ) معامله مىكردند كه معامله‌اى ربوى بود و حرام . عبادة بن صامت ،\r\n\r\n\r\n","description":"","footnote":"\r\n( 1 ) . دراين‌باره ، حضرت امير ( ع ) نيز در قضيهء شوراى شش نفرى براى تعيين خليفه ، پس از كشته شدن عمر ، چنين فرمود : « مردم به قريش مىنگرند و در انتظار كار آنها هستند و قبيلهء قريش در كار خود مىانديشند و مىگويند : \" اگر بنى هاشم به خلافت برسند ، هيچ‌گاه خلافت از آنها بيرون نخواهد رفت و چنانچه خلافت به غير بنى هاشم از خاندان‌هاى قريش برسد ، بين همهء آن خاندان‌ها مىگردد و به همهء آنها مىرسد \" » ( تاريخ طبرى 5 / 2787 ، چاپ اروپا ) .\r\n( 2 ) . الاستيعاب 1 / 253 ؛ الاصابة 3 / 413 ؛ ابن كثير 8 / 120 .\r\n","page_name":" 162 ","page_number":162},
  {"content":"\r\n\r\nصحابى بزرگ پيامبر ( ص ) كه در شام بود ، از جاى برخاسته فرياد برآورد كه من از رسول خدا شنيدم كه از خريد و فروش طلا به طلا و نقره به نقره ، جز به‌طور مساوى ، نهى كرده مىفرمود : هركس در اين‌گونه معاملات زيادتر بدهد يا بگيرد ، گرفتار ربا شده است . با شنيدن اين سخن ، مردم هر آنچه را كه گرفته بودند بازگرداندند . چون معاويه از جريان آگاه شد ، با ناراحتى ، خطبه‌اى خواند و گفت : چه شده است كه مردمان احاديثى از رسول خدا بازگو مىكنند كه ما ، كه آن حضرت را ديده و با او مصاحب بوده‌ايم ، هرگز چنين سخنانى از وى نشنيده‌ايم ؟ ! عباده از جاى برخاست و گفت : ما آنچه را كه از پيامبر خدا شنيده‌ايم بازخواهيم گفت ، اگرچه معاويه از آن ناخشنود و ناراضى باشد .\r\nمعاويه او را از لشكر بيرون كرد و او به مدينه بازگشت . عمر از او پرسيد كه چرا به مدينه بازآمدى ( زيرا او را براى تعليم قرآن به شام فرستاده بود ) .\r\nعباده اعمال ناشايست معاويه را براى وى بازگو كرد . عمر گفت : به مكان خود بازگرد . خدا آن سرزمين را روسياه كند كه تو و امثال تو در آن زندگى نتوانند كرد ! و معاويه هرگز بر تو فرمانروايى نخواهد داشت « 1 » .\r\nعباده به شام بازگشت ، لكن عمر با معاويه برخوردى نكرد .\r\n\r\nاعترافات عمر ، شورا و بيعت عثمان\r\nدر آخرين سالى كه عمر به حج رفته بود ، عمّار ياسر در منى به دوستانش گفت : بيعت با ابو بكر لغزشى ناگهانى بود كه شد ؛ اگر عمر بميرد\r\n\r\n\r\n","description":"","footnote":"\r\n( 1 ) . صحيح مسلم 5 / 46 ؛ تهذيب ابن عساكر 5 / 212 ، نيز بنگريد به : مسند احمد 5 / 319 ؛ سنن نسائى 20 / 222 .\r\n","page_name":" 163 ","page_number":163},
  {"content":"\r\n\r\nما با على ( ع ) بيعت مىكنيم « 1 » .\r\nاين خبر ، هنگامى در منى به عمر رسيد كه مىخواست حركت كند به سوى مدينه . اولين جمعه كه در مسجد پيامبر ( ص ) در مدينه بر منبر رفت ، خطبه‌اى مفصّل خواند و در آخر آن گفت كه بيعت با ابو بكر لغزشى ناگهانى بود كه شد و خدا شرّش را از سر مسلمانان دور كرد ؛ بعد از اين بايد بيعت ( با خليفه ) با مشورت باشد و اگر كسى بدون مشورت با كسى بيعت كند ، بايد هر دو كشته شوند « 2 » .\r\nدر آن زمان كه ابو لؤلؤ به شكم عمر خنجر زد و چون به او آب دادند آب از جاى زخم بيرون زد و معلوم شد كه روده‌هايش پاره شده و خواهد مرد ، به او گفتند : بعد از خود كسى را تعيين كن . گفت : اگر ابو عبيدهء جرّاح زنده بود او را جانشين خود مىكردم ؛ و اگر خدا دليل آن را از من مىپرسيد ، در جواب مىگفتم كه پيامبرت مىگفت كه او امين امّت است ! و اگر سالم ، آزاد كردهء ابو حذيفه ، زنده بود ، بىشك او را به جاى خود برمىگزيدم ؛ و اگر خدا مرا بازخواست مىكرد ، مىگفتم كه از پيامبرت شنيدم كه مىگفت : سالم آن‌قدر خدا را دوست دارد كه اگر از خدا هم نمىترسيد او را نافرمانى نمىكرد « 3 » . به او گفتند : اى امير المؤمنين ، در هر صورت ، يكى را به جانشينى خود تعيين كن . جواب داد : تصميم داشتم كه مردى را به حكومت و فرمانروايى شما برگزينم كه بىگمان شما را به‌سوى حقّ و عدالت راهبر\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 2 / 123 .\r\n( 2 ) . انساب الاشراف بلاذرى 1 / 583 - 584 ؛ سيرهء ابن هشام 4 / 336 - 337 ، براى آشنايى با مدارك ديگر اين بحث ، مراجعه كنيد به : عبد اللّه بن سبأ ، تأليف نگارنده 1 / 159 .\r\n( 3 ) . آيا اين دو حديث را غير از عمر ، صحابى ديگرى شنيده است .\r\n","page_name":" 164 ","page_number":164},
  {"content":"\r\n\r\nمىبود [ اشاره است به على ( ع ) 
  ] ، امّا نخواستم كار شما ، در حال حيات و بعد از مرگ ، بر دوش من باشد « 1 » !\r\nبلاذرى ، در انساب الاشراف ، مىگويد : در روزى كه عمر زخم برداشت ، گفت تا على ( ع ) و عثمان و طلحه و زبير و عبد الرّحمن بن عوف و سعد بن ابى وقّاص حاضر شوند . آنگاه ، جز با على ( ع ) و عثمان با ديگرى سخن نگفت . به على ( ع ) گفت : اى على ، شايد اين گروه [ اهل شورا 
  ] حق خويشاوندىات را با پيامبر ( ص ) و اينكه داماد او بوده‌اى و ميزان دانش و فقهى را كه خداوند به تو ارزانى داشته است در نظر بگيرند و تو را به حكومت خويش انتخاب كنند ؛ در آن صورت ، خدا را فراموش مكن !\r\nآنگاه رو به عثمان كرد و گفت : اى عثمان ، شايد آنان داماد پيامبر ( ص ) بودن و سالمندىات را رعايت كنند [ و تو را به خلافت برگزينند 
  ] . پس ، اگر به حكومت رسيدى ، از خدا بترس و آل ابو معيط را بر گردن مردم سوار مكن .\r\nپس دستور داد تا صهيب را حاضر كنند و چون آمد به او گفت : تو به مدّت سه روز با مردم نماز مىگزارى و اينان نيز در خانه‌اى جمع مىشوند و در كار تعيين خليفه شور مىكنند . پس اگر به خلافت يك نفر از بين خودشان هم‌رأى شدند ، هركس را كه مخالفت كند گردن بزن ! و چون آن گروه از مجلس عمر بيرون شدند ، عمر گفت : اگر مردم اجلح « 2 » را به خلافت انتخاب كنند ، آنان را به راه راست هدايت خواهد كرد « 3 » .\r\n\r\n\r\n","description":"","footnote":"\r\n( 1 ) . العقد الفريد 4 / 260 ، چاپ اوّل ، بيروت ، 1409 ه .\r\n( 2 ) . اجلح به مردى گفته مىشود كه موى جلوى سرش ريخته و در دو طرف سر اندكى مو داشته باشد . منظور عمر ، از به كار بردن اين كلمه ، امير المؤمنين على ( ع ) بوده است .\r\n( 3 ) . انساب الاشراف 5 / 16 . قريب به همين مضمون در طبقات ابن سعد 3 ق 1 / 247 است . -\r\n","page_name":" 165 ","page_number":165},
  {"content":"\r\n\r\nبلاذرى ، در انساب الاشراف ، از قول واقدى مىنويسد :\r\nعمر دربارهء جانشين خود از اطرافيان پرسيد كه چه كسى را انتخاب كند . به او گفتند : نظرت دربارهء عثمان چيست ؟ گفت : اگر او را انتخاب كنم ، آل ابو معيط [ - بنى اميه 
  ] را بر گردن مردم سوار مىكند ! گفتند : زبير چطور است ؟ گفت : او در حالت خشنودى مؤمن است ، و در هنگام خشم كافردل ! گفتند : طلحه چه ؟ گفت : او مردى است متكبّر و خودپسند كه بينىاش رو به بالاست و نشيمنگاهش در آب « 1 » ! گفتند : سعد بن ابى وقّاص چطور ؟ گفت :\r\nفرماندهىاش بر سواركاران جنگى حرف ندارد ، امّا ادارهء يك آبادى هم برايش زياد و سنگين است . پرسيدند : دربارهء عبد الرّحمن بن عوف چه مىگويى ؟ جواب داد : او همين‌كه بتواند به خانواده‌اش برسد كافى است « 2 » !\r\nبلاذرى ، در جاى ديگر ، مىنويسد :\r\nچون عمر بن خطاب زخم برداشت ، صهيب ، آزادكردهء عبد اللّه بن\r\n\r\n\r\n","description":"","footnote":"\r\n- نيز نگاه كنيد به : ترجمهء عمر در الاستيعاب و منتخب كنز العمّال 4 / 429 . شايان ذكر است كه ، بنابر الرّياض النضرة 2 / 72 : نسائى ، صاحب صحيح ، اين روايت را آورده و در آن اضافه نموده است كه عمر گفت : « للّه درّهم » چه نيك مردانى هستند « ان ولوها الاصيلع » اگر كه زمام خلافت را به دست آن مرد پيشانىبلند [ - على ( ع ) 
  ] بسپارند ، « كيف يحملهم على الحقّ و إن كان السّيف على عنقه » آنگاه خواهند ديد كه چگونه آنان را بر حق وامىدارد هرچند كه هماره شمشير به دوش باشد . محمّد ابن كعب به عمر گفت : گفتم تو سابقهء چنين لياقتى را از او [ - على ( ع ) 
  ] دارى ، ولى خلافت را به دو واگذار نمىكنى ؟ عمر گفت : « ان تركتهم فقد تركهم من هو خير منّي » . يعنى : اگر من مردم را به حال خود وامىگذارم از آن جهت است كه كسى كه بهتر از من بود [ - ابو بكر 
  ] نيز همين كار را كرد .\r\n( 1 ) . مثلى عربى است كه كنايه از تكبّر و خودبزرگ‌بينى دارد .\r\n( 2 ) . انساب الاشراف 5 / 17 .\r\n","page_name":" 166 ","page_number":166},
  {"content":"\r\n\r\nجدعان را فرمان داد كه سران مهاجر و انصار را در مجلس او حاضر كنند .\r\nچون آنان بر وى وارد شدند ، گفت : من كار خلافت و حكومت شما را در ميان شش نفر از مهاجران نخستين ، كه هنگام وفات پيامبر ( ص ) مورد رضاى آن حضرت بوده‌اند ، به شورا نهاده‌ام تا يك تن را از ميان خود به پيشوايى شما و امّت برگزينند . آنگاه يك‌يك اعضاى شورا را نام برد و سپس رو به ابو طلحه زيد بن سهل خزرجى كرد و گفت : پنجاه نفر از انصار را انتخاب كن تا تو را همراه باشند ، چون من درگذشتم اين چند نفر را وادار كن تا ظرف سه روز ، نه بيشتر ، يك نفر را از بين خود به پيشوايى خويش و امت انتخاب كنند . سپس صهيب را فرمان داد تا هنگامى كه پيشوايى انتخاب نكرده‌اند با مردم نماز بگزارد .\r\nدر آن هنگام طلحه بن عبيد اللّه حضور نداشت و در ملك خود در سراة « 1 » بود .\r\nعمر گفت : اگر ظرف اين سه روز طلحه حاضر شد كه شد ، و گرنه منتظر او نشويد و به جدّ در انتخاب خليفه برآييد و با آن كس كه بر او اتفاق نظر حاصل كرديد بيعت كنيد و هركس با رأى شما مخالفت كرد گردنش را بزنيد « 2 » .\r\nعمر اعضاى شورا را فرمان داد تا مدت سه روز براى انتخاب خليفه به\r\n\r\n\r\n","description":"","footnote":"\r\n( 1 ) . السّراة نام كوهى بوده است در اطراف طائف . به جز آن ، به اماكن ديگر نيز اطلاق شده است ( معجم البلدان ) .\r\n( 2 ) . انساب الاشراف 5 / 18 . درخور ذكر است كه طلحه ، بعدا ، يعنى پس از مرگ عمر و برپايى شورا و بيعت با عثمان ، به مدينه آمد و بالاخره با عثمان بيعت كرد ( انساب الاشراف 5 / 20 ) .\r\n","page_name":" 167 ","page_number":167},
  {"content":"\r\n\r\nمشورت بنشينند . اگر دو نفر با خلافت مردى و دو نفر ديگر با خلافت مردى ديگر موافقت كردند بار ديگر به رايزنى بپردازند و مشورت از سر گيرند . امّا اگر چهار نفر با يكى موافقت كردند و يك تن مخالف بود ، تابع رأى آن چهار نفر باشند . و چنانچه آراء سه به سه در آمد ، رأى آن دسته را بپذيرند كه عبد الرّحمن بن عوف در آن است ، زيرا دين و صلاح عبد الرّحمن قابل اطمينان و رأيش براى مسلمانان مورد قبول و اعتماد است « 1 » .\r\nمتّقى هندى نيز ، در كنز العمّال ، از محمّد بن جبير از پدرش روايت كرده است كه عمر گفت : اگر عبد الرحمن بن عوف يك دستش را به عنوان بيعت ، به دست ديگرش بزند فرمانش را اطاعت كنيد و با او بيعت نماييد « 2 » .\r\nاز اين مطالب چنين برمىآيد كه عمر ، صدور حكم خلافت را ، بنابر سياستى ، به دست عبد الرّحمن بن عوف نهاد و او را از امتيازى خاص برخوردار كرد تا در تعيين خليفه از آن بهره گيرد . و معلوم مىشود كه با عبد الرّحمن بن عوف قرارى داشته كه تبعيّت از سيره و رفتار شيخين را در شرايط قبول خلافت بگنجاند و از پيش مىدانسته كه امام على ( ع ) از اين كه عمل به رفتار شيخين در رديف عمل به كتاب خدا و سنّت پيامبر ( ص ) قرار گيرد خوددارى خواهد كرد ، ولى عثمان آن را مىپذيرد و در نتيجه به خلافت مىرسد . بنابراين ، از پيش ، حكم عدم انتخاب على ( ع ) را صادر كرده بود .\r\n\r\n\r\n","description":"","footnote":"\r\n( 1 ) . همان ص 19 . نزديك به همين مطالب در العقد الفريد 3 / 74 آمده است .\r\n( 2 ) . كنز العمّال 3 / 160 .\r\n","page_name":" 168 ","page_number":168},
  {"content":"\r\n\r\nدليل اين سخن ، علاوه بر آنچه در پيش آورديم ، مطلبى است كه ابن سعد ، در طبقات ، از قول سعيد بن عاص ( اموى ) آورده است كه :\r\nسعيد بن عاص از عمر خواست كه مقدارى بر مساحت زمين خانه‌اش بيفزايد تا آن را وسعت بدهد . خليفه به او نويد مىدهد كه پس از اداى نماز روز بعد ، خواسته‌اش را برآورده خواهد كرد . عمر به وعده وفا كرد و صبحگاهان با سعيد رفت و . . .\r\n[ سعيد خود مىگويد : 
  ] خليفه با پاهايش خط كشيد و بر وسعت خانه‌ام افزود . امّا من گفتم : اى امير المؤمنين ، بيشتر بده ، كه مرا اهل بيت ، از كوچك و بزرگ ، زياد شده است . عمر گفت : فعلا همين اندازه تو را كافى است و اين راز را نگهدار كه پس از من كسى به خلافت مىرسد كه جانب خويشاوندىات را رعايت خواهد كرد و نيازت را برآورده خواهد ساخت ! سعيد مىگويد : آنگاه كه دوران خلافت عمر به سر آمد و عثمان از شوراى عمر ، مقام خلافت را به دست آورد . او ، از همان ابتداى كار ، رضاى خاطر مرا جلب كرد و خواسته‌ام را به شايستگى برآورده ساخت . . . « 1 » .\r\nاز اين گفت‌وگو چنين برمىآيد كه منشور خلافت عثمان در دوران حيات عمر و به دست او به امضا رسيده و قطعيت يافته بود و تعيين شوراى شش نفرى تنها پوششى بود كه در زير آن بيطرفى دستگاه خلافت در انتخاب خليفهء بعدى به نحوى مردم‌پسند و مقبول جلوه‌گر شود .\r\nگذشته از اين ، نقشهء تحريك افراد براى ترور و از ميان برداشتن امام ( ع ) نيز مطلب مهمّ ديگرى است كه باز ابن سعد ، در طبقات ، از قول همين\r\n\r\n\r\n","description":"","footnote":"\r\n( 1 ) . طبقات ابن سعد 5 / 20 - 22 ، چاپ اروپا .\r\n","page_name":" 169 ","page_number":169},
  {"content":"\r\n\r\nسعيد بن عاص ، آورده است . او مىنويسد :\r\nروزى عمر بن خطّاب به سعيد بن عاص گفت : چرا تو از من فاصله مىگيرى و روىگردان هستى ؟ شايد گمان مىكنى من پدرت را كشته‌ام . من پدر تو را نكشته‌ام ؛ پدرت را على بن ابى طالب كشته است « 1 » .\r\nآيا با اين سخن ، عمر سعى نداشت كه سعيد را به گرفتن انتقام از كشندهء پدرش ، على بن ابى طالب ، تحريك كند ؟\r\n\r\nنحوهء انتخاب عثمان به خلافت\r\nبلاذرى از قول ابو مخنف مىنويسد :\r\nدر روز به خاك سپردن عمر ، اعضاى شورا كارى نكردند . ابو طلحه ، به دستور عمر ، بر مردم امامت جماعت كرد و نماز گزارد و صبح روز ديگر ، ابو طلحه آنان را در محلّ بيت المال گرد آورد تا به رايزنى بپردازند . مراسم به خاك سپردن عمر در روز يكشنبه و در چهارمين روز ترورش صورت گرفت ، و صهيب بن سنان بر جنازه‌اش نماز خواند .\r\nچون عبد الرّحمن گفت‌وشنود اعضاى شورا را مشاهده كرد به ايشان گفت : ببينيد ، من و سعد خود را كنار مىكشيم ، به اين شرط كه انتخاب يكى از شما چهار نفر با من باشد ؛ زيرا نجوايتان به درازا كشيده و مردم منتظرند تا خليفه و امام خود را بشناسند . اهالى شهرها نيز ، كه براى كسب اطّلاع از اين امر تاكنون در مدينه مانده‌اند ، توقّفشان طولانى شده بايد زودتر به شهر و ديار خود بازگردند .\r\nهمه با پيشنهاد عبد الرّحمن بن عوف موافقت كردند ، مگر على ( ع ) كه\r\n\r\n\r\n","description":"","footnote":"\r\n( 1 ) . همان . امير المؤمنين ( ع ) ، پدر سعيد را در جنگ بدر كشته بود .\r\n","page_name":" 170 ","page_number":170},
  {"content":"\r\n\r\nگفت : تا ببينيم . در اين هنگام ابو طلحه وارد شد و عبد الرّحمن آنچه را گذشته بود ، از پيشنهاد خود و موافقت همگان بجز على ، به اطّلاع او رسانيد . پس ، ابو طلحه رو به على ( ع ) كرد و گفت : اى ابو الحسن ، عبد الرحمن مورد اعتماد همهء مسلمانان است ، چرا با او مخالفت مىكنى ؟\r\nاو خود را از ميان شما كنار كشيده و براى ديگرى هم زير بار گناه نمىرود ! در اينجا على ( ع ) ، عبد الرحمن بن عوف را سوگند داد تا به خواستهء دل اعتنايى نكند ، حق را مقدّم دارد و به صلاح و خير امّت بكوشد و رابطهء خويشاوندى ، او را از راه حقّ منحرف نسازد . عبد الرحمن ، همه را پذيرفت و سوگند خورد . پس على ( ع ) رو به او كرد و گفت : حالا انتخاب كن .\r\nاين رويداد در محل بيت المال صورت گرفت يا ، بنا به گفته‌اى ، در خانهء مسور بن مخرمه « 1 » پس ، عبد الرّحمن پيش آمد و دست على ( ع ) را در دست گرفت و به او گفت : با خدا عهد و پيمان ببند كه اگر من با تو بيعت كردم ، بنى عبد المطّلب را بر گردن مردم سوار نخواهى كرد و سوگند بخور كه از سيرهء رسول خدا ( ص ) و شيخين ( ابو بكر و عمر ) سرپيچى نكنى . على\r\n\r\n\r\n","description":"","footnote":"\r\n( 1 ) . در كتاب فتح البارى ( شرح صحيح بخارى ) 16 / 321 و 322 چنين آمده : مسور بن مخرمه گويد كه عبد الرّحمن آمد به در منزل من و مرا بيدار كرد كه بروم و افراد شورا را خبر كنم . پس اين كار انجام شد « و اجتمع اولئك الرّهط عند المنبر » . بنابراين ، محلّ شورا ، مسجد پيامبر بوده است و اين مطلب با حرف بلاذرى ، در انساب الاشراف 5 / 21 ؛ ابن ابى الحديد در شرح نهج البلاغه 1 / 240 - 241 ، چاپ اوّل كه گفته‌اند « محلّ شورا در بيت المال بوده است » و اينكه در خانهء مسور بن مخرمه بوده ، با توجه به آنچه گفته شد ، نادرست است .\r\n","page_name":" 171 ","page_number":171},
  {"content":"\r\n\r\n( ع ) پاسخ داد : رفتارم با شما ، تا آنجا كه در توان داشته باشم ، براساس كتاب خدا و سنّت پيامبرش خواهد بود .\r\nسپس عبد الرّحمن به عثمان گفت : خدا به سود ما بر تو گواه باد كه اگر زمام حكومت را به دست گرفتى ، بنى اميّه را بر گردن مردم سوار نكنى و با ما براساس كتاب خدا و سنّت پيامبرش و روش ابو بكر و عمر رفتار كنى .\r\nعثمان پاسخ داد : من با شما رفتارى براساس كتاب خدا و سنّت پيامبر ( ص ) و روش ابو بكر و عمر خواهم داشت .\r\nبار ديگر عبد الرّحمن به على ( ع ) روى كرد و سخن نخستين خود را به او گفت و على ( ع ) نيز چون بار اوّل به وى پاسخ داد . سپس عثمان را به كنارى كشيد و گفتهء نخستين خود را از سر گرفت و از وى همان جواب مساعد اوّل را شنيد . عبد الرّحمن ، براى بار سوّم ، پيشنهاد اوّل خود را به على ( ع ) گفت . در اين نوبت امام على ( ع ) به او گفت : كتاب خدا و سنّت پيامبر ( ص ) نيازى به سيره و روش ديگرى ندارد ؛ تو مىكوشى ، به هر صورت كه شده ، خلافت را از من دور كنى . عبد الرّحمن به اعتراض امام ( ع ) توجّهى نكرد و رو به عثمان كرد و سخن نخستين خود را براى سومين بار تكرار كرد و از عثمان همان جواب نخستين را شنيد . پس ، دست به دست عثمان زد و با او بيعت كرد « 1 » .\r\nهمچنين ، طبرى و ابن اثير ، در ضمن بيان رويدادهاى سال 23 هجرى ، مىنويسند :\r\nچون عبد الرّحمن در سومين روز با عثمان بيعت كرد ، على ( ع ) به\r\n\r\n\r\n","description":"","footnote":"\r\n( 1 ) . تاريخ يعقوبى 1 / 162 و با كمى اختلاف در انساب الاشراف 5 / 21 .\r\n","page_name":" 172 ","page_number":172},
  {"content":"\r\n\r\nعبد الرّحمن گفت : دنيا را به كامش كردى . اين نخستين روزى نيست كه شما ، بر ضدّ ما ، به پشت‌گرمى يكديگر برخاسته‌ايد . « فصبر جميل و اللّه المستعان على ما تصفون » . به خدا قسم ، تو عثمان را به خلافت نرساندى مگر براى اينكه او ، پس از خود ، تو را به خلافت بردارد ؛ خداى را در هر روز تقديرى است « 1 » .\r\nپس از بيعت عبد الرّحمن با عثمان ، ديگر اعضاى شورا نيز با عثمان بيعت كردند . على ( ع ) كه ايستاده ناظر بر جريان امر بود ، بر زمين نشست .\r\nعبد الرّحمن خطاب به او گفت : بيعت كن ، و گرنه گردنت را مىزنم ! و در آن روز با كسى از آنان جز عبد الرّحمن شمشير نبود . نيز گفته شده است كه على ( ع ) از محلّ شورا خشمناك بيرون آمد . ديگر اصحاب شورا خود را به دو رساندند و گفتند : بيعت كن و الّا با تو مىجنگيم . پس بازگشت و با عثمان بيعت كرد « 2 » .\r\n\r\nعلّت شركت حضرت امير ( ع ) در شوراى شش شش‌نفرهء عمر\r\nامام ( ع ) به‌خوبى مىدانست كه خلافت را به او نمىدهند ، همراه ايشان در شورا شركت كرد تا نگويند كه او ، خود ، خلافت را نمىخواست .\r\nبلاذرى ، در انساب الاشراف « 3 » ، نوشته است :\r\nقبل از اجتماع شورا ، حضرت امير ( ع ) به عمويش عبّاس شكايت كرد\r\n\r\n\r\n","description":"","footnote":"\r\n( 1 ) . تاريخ طبرى 3 / 297 ؛ تاريخ ابن اثير 3 / 73 . نيز نگاه كنيد به : العقد الفريد 3 / 76 .\r\n( 2 ) . انساب الاشراف 5 / 21 به بعد .\r\n( 3 ) . همان 5 / 19 .\r\n","page_name":" 173 ","page_number":173},
  {"content":"\r\n\r\nو فرمود : خلافت از ما رفته است . عبّاس گفت : از كجا مىگويى ؟ فرمود :\r\nسعد با پسرعمويش عبد الرّحمن مخالفت نمىكند ، عبد الرّحمن هم داماد عثمان است ؛ اين سه باهم‌اند . اگر طلحه و زبير هم با من باشند ، چون عمر گفته كه عبد الرّحمن با هركس باشد ، او خليفه است ، پس ديگر فايده‌اى ندارد . بنابراين ، حضرت امير ( ع ) مىدانست و اگر در شورا شركت نمىكرد ، بعد از عثمان هم با آن حضرت بيعت نمىكردند . چون سخنان پيامبر ( ص ) از ميان رفته بود و حرف‌هاى عمر مانده بود . عمر به قدرى بزرگ شده بود كه مقامش در نزد آنان از تمام پيامبران بزرگ‌تر شده بود ( العياذ باللّه ) .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\n[ 11 
  ] دوران خلافت عثمان\r\n\r\nسخنان ابو سفيان\r\nدر اولين روز پس از بيعت با عثمان به خلافت ، ابو سفيان ، كه در آن وقت چشمانش كور شده بود ، به مجلس عثمان آمد و گفت : آيا كسى در اينجا غير از بنى اميه هست ؟ گفتند : نه . گفت : اى بنى اميه ، از آن هنگام كه خلافت به دست تيم و عدىّ « 1 » افتاد ، من طمع بستم كه به شما برسد . حال كه به شما رسيده است ، چونان كودكان كه گوى را در بازى به يكديگر مىدهند ، خلافت را به هم بدهيد و نگذاريد از ميان شما بيرون برود ؛ چه ، نه بهشتى هست نه جهنمى ! آرى ، سوگند خورد كه ( پس از مرگ ) هيچ خبرى نيست ! عثمان بر سرش داد زد . ولى بنى اميه به سفارش او عمل كردند « 2 » .\r\nدر روايت ديگرى چنين آمده است :\r\n\r\n\r\n","description":"","footnote":"\r\n( 1 ) . دو قبيلهء دو خليفه ابو بكر و عمر .\r\n( 2 ) . الأغانى ، ابو الفرج اصفهانى 6 / 355 - 356 ؛ الاستيعاب ص 690 . نيز نگاه كنيد به النّزاع و التّخاصم مقريزى ص 20 ، چاپ نجف و نيز مروج الذّهب به حاشيهء ابن اثير 5 / 165 - 166 .\r\n","page_name":" 175 ","page_number":175},
  {"content":"\r\n\r\nابو سفيان ، در هنگام كهولت و در زمانى كه چشمان خود را از دست داده بود ، بر عثمان وارد شد . پس ازآن‌كه آرام گرفت ، پرسيد : آيا در اينجا بيگانه‌اى هست كه گفتار ما را به ديگران برساند ؟ عثمان گفت : نه .\r\nابو سفيان گفت : اين مسألهء خلافت ، كارى است دنيوى و اين حكومت از نوع حكومت‌هاى قبل از اسلام [ دوران جاهليت 
  ] است . بنابراين ، تو گردانندگان و واليان سرزمين‌هاى وسيع اسلام را از بنى اميه قرار بده « 1 » .\r\nدر همان ايّام بود كه يك روز ابو سفيان بر سر قبر شهيد بزرگ اسلام ، حضرت حمزه ، رفت و با پاى خويش بر قبر آن بزرگوار كوفت و گفت : اى ابو عماره ، آنچه كه ما ديروز بر سر آن شمشير كشيده بوديم ، امروز به دست كودكان ما رسيده است و با آن به بازى مشغول‌اند « 2 » .\r\n\r\nوليد ، والى عثمان در كوفه\r\nوليد ، فرزند عقبة « 3 » بن أبى معيط است . او در آن روز كه مكّه به دست\r\n\r\n\r\n","description":"","footnote":"\r\n( 1 ) . الأغانى 6 / 323 . در تهذيب ابن عساكر 6 / 409 اين‌گونه آمده است : « انّ ابا سفيان دخل على عثمان بعد ما عمي فقال : هاهنا احد ؟ فقالوا : لا . فقال : اللّهمّ اجعل الامر امر الجاهليّة و الملك ملك غاصبيّة و اجعل اوتاد الارض لبني اميّة » .\r\n( 2 ) . شرح نهج البلاغهء ابن ابى الحديد 4 / 51 ، چاپ اوّل ، مصر و چاپ محمّد ابو الفضل ابراهيم 16 / 136 .\r\n( 3 ) . عقبة بن أبى معيط از بزرگ‌ترين دشمنان پيامبر اكرم ( ص ) بوده است كه نسبت به آن حضرت ( ع ) جسارت‌ها و گستاخىهاى بسيار نمود . براى نمونه بنگريد به : انساب الاشراف 1 / 137 - 138 و 147 - 148 ، چاپ دار المعارف . در روز بدر ، به هنگام فرار اسير شد و به فرمان پيامبر ( ص ) و به دست امير المؤمنين ( ع ) كشته شد . آيات 30 تا 32 سورهء فرقان دربارهء او نازل شده است . ( سيرهء ابن هاشم 1 / 385 و 2 / 25 ؛ امتاع الاسماع ص 61 و 90 و ذيل تفسير آيات سورهء فرقان ، در تفسير طبرى و قرطبى و زمخشرى و ابن كثير ؛ نيز الدّر المنثور ؛ نيشابورى ؛ رازى و ديگران ) .\r\n","page_name":" 176 ","page_number":176},
  {"content":"\r\n\r\nمسلمانان فتح شد و به تصرّف رسول خدا ( ص ) در آمد و ديگر جاى گريزى براى مشركان و گمراهان مكّى باقى نماند ، اسلام آورد . پس از چندى ، در مدينه پيامبر خدا ( ص ) او را براى جمع‌آورى زكات قبيلهء بنى المصطلق مأموريت داد . وليد به سرزمين آنها رفت و بازگشت و گزارش داد كه افراد قبيلهء مزبور مرتدّ شده‌اند و از دادن زكات خوددارى مىكنند . آوردن اين خبر دروغ به دليل آن بود كه گروهى از طايفهء بنى المصطلق ، با شنيدن خبر آمدن وليد ، به پيشبازش بيرون شده بودند . تا فرستادهء رسول خدا را از نزديك ببيند و وى را خوشامد گويند .\r\nوليد تجمّع آنان را نقشه‌اى سوء براى خود گمان برده و خود ترسيده بود . بدون اينكه با آنان روبرو شود و سخنى گويد ، شتابان به مدينه بازگشت و آن گزارش دروغ را داد .\r\nرسول خدا ( ص ) ، خالد بن وليد را مأموريت داد تا ، با رفتن به آن قبيله ، حقيقت امر را تحقيق و گزارش كند . خالد در گزارش خود تأكيد كرد كه قبيلهء مزبور به اسلام متمسّك‌اند و به هيچ روى مرتدّ نشده‌اند . در اين حال ، آيهء زير دربارهء وليد و ماجراى او نازل شد و خداوند او را فاسق معرّفى كرد « 1 » :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  [ حجرات / 6 
  ] .\r\nاى كسانى كه ايمان آورده‌ايد ، اگر فاسقى خبرى به شما داد ، آن را بررسى كنيد ، تا مبادا به نادانى ، گروه را آسيب رسانيد و سپس بر آنچه\r\n\r\n\r\n","description":"","footnote":"\r\n( 1 ) . نگاه كنيد به شرح حال وليد در طبقات ابن سعد و الاستيعاب و اسد الغابه و الاصابة و كنز العمّال و تفسير آيهء ششم از سورهء حجرات در جميع تفاسير .\r\n","page_name":" 177 ","page_number":177},
  {"content":"\r\n\r\nكرده‌ايد پشيمان شويد .\r\nاينك عثمان ، خليفهء مسلمين ، كه خود را جانشين رسول خدا ( ص ) مىداند ، چنين فاسق مشهور و بدنامى را ، تنها به سبب قرابت و خويشى ، به فرماندارى كوفه انتخاب مىكند .\r\nحكومت وليد بر كوفه مدت پنج سال به درازا كشيد و در خلال آن ، در نواحى آذربايجان ، كه در آن زمان تابع حكومت كوفه بود ، با مشركان آن سامان به جنگ پرداخت . ولى ، از آنجا كه ايمانى محكم نداشت ، در آن موقعيت حسّاس و در برابر دشمن ، مرتكب لغزشى شد كه مستوجب حدّ بود « 1 » ! سران لشكر جمع شدند تا حدّ شرعى بر او جارى سازند ؛ ولى حذيفه با اجراى قانون الهى در حق وليد ، به اين دليل كه فرماندهى سپاه اسلام را در برابر دشمن به عهده دارد ، مخالفت كرد و در نتيجه از او دست برداشتند « 2 » .\r\n\r\nماجراى شرابخوارى وليد در زمانى كه والى كوفه بود\r\nابو الفرج در اغانى « 3 » و مسعودى در مروج الذّهب « 4 » مىنويسند :\r\nوليد ، شب تا به صبح ، با نديمان و مغنيّانش مىخوارى مىكرد . يك\r\n\r\n\r\n","description":"","footnote":"\r\n( 1 ) . لغزشى كه از وليد سر زد مشخّص نشده است . البتّه او مشهور به شرابخوارى بود و يك‌بار ، به سبب شرابخوارى ، در زمان عثمان ، به دست على بن ابى طالب ( ع ) حدّ خورد كه قصّه‌اش مشهور است ( انساب الاشراف 5 / 35 ؛ الأغانى 4 / 177 ، چاپ دوساسى ؛ مروج الذّهب 1 / 449 ) . با وجود اين ، نمىدانيم كه در آذربايجان هم مرتكب شرابخوارى و يا فسقى ديگر شده است يا نه ؟\r\n( 2 ) . انساب الاشراف 5 / 31 .\r\n( 3 ) . الأغانى 4 / 176 - 177 ، چاپ دوساسى .\r\n( 4 ) . مروج الذّهب 2 / 335 ، چاپ دار الاندلس .\r\n","page_name":" 178 ","page_number":178},
  {"content":"\r\n\r\nبار ، كه اذان صبح را گفتند ، در حالت مستى ، با لباس شرابخوارى و بزم به مسجد آمد و در محراب به نماز ايستاد . نماز صبح را چهار ركعت خواند و به مردم گفت : ميل داريد تا چند ركعت ديگر بر نماز صبح بيفزايم ! و در همان حال ، آنچه خورده بود در محراب مسجد بالا آورد .\r\nعتّاب ثقفى ، كه در صف اول نمازگزاران و پشت سر وليد بود ، بر او بانگ زد : خدا خيرت ندهد ، تو را چه مىشود ؟ به خداى سوگند كه از كسى جز خليفهء مسلمانان در شگفت نيستم كه چون تويى را بر ما والى و حاكم كرده است . اهل مسجد وليد را با سنگريزه‌هاى مسجد سنگ‌باران كردند .\r\nبرادر خليفه و فرماندار كوفه ، كه قافيه را بر خود سخت تنگ ديد ، تلوتلو خوران خود را به دار الاماره رساند ، درحالىكه اين ابيات را زير لب زمزمه مىكرد : « من هرگز از شراب و كنيزك خوش‌روى ، روى برنمىگردانم / و خود را از خير و لذّت آنها محروم نمىسازم / بلكه آن‌قدر شراب مىنوشم تا مغز خود را از آن سيراب نمايم ، و آنگاه در بين مردم دامن‌كشان بگذرم » « 1 » . مردم با ناراحتى گفتند : برويم به خليفه ( عثمان ) بگوييم . آن مرد كه به مدينه رفت و داستان را گفت . عثمان او را زد « 2 » . بار ديگر چهار نفر شب هنگام به خانهء وليد رفتند و درحالىكه وى مشغول شرابخوارى بود .\r\nانگشترش را از دستش درآوردند « 3 » . وليد ، چون مست بود ، نفهميد .\r\n\r\n\r\n","description":"","footnote":"\r\n( 1 ) .\r\n و لست بعيدا عن مدام و قينة * و لا بصفا صلد عن الخير معزل\r\nو لكنّني أروي من الخمر هامتي * و امشى الملا بالسّاحب المتسلسل \r\n( 2 ) . الأغانى 4 / 178 ، چاپ دوساسى .\r\n( 3 ) . اين چهار نفر عبارت بودند از : ابو زينب ، جندب بن زهير ، ابو حبيبة الغفاري ، الصّعب -\r\n","page_name":" 179 ","page_number":179},
  {"content":"\r\n\r\nانگشتر را با خود به نزد عثمان بردند . عثمان گفت : از كجا مىدانيد كه وليد شراب خورده ؟ گفتند : اين همان شرابى است كه در جاهليت مىخورديم ، او شراب خورده است و اين هم انگشترش . عثمان ، كه سخت از كوره در رفته بود ، شهود و شاكيان را تهديد كرد و وعدهء مجازات و سياست داد .\r\nسپس ، با دست به سينهء آنان زد و آنها را از خود راند .\r\nآن عده از شاكيان كه از دست عثمان كتك و تازيانه خورده بودند ، به على ( ع ) توسل جستند و از او چارهء درد خواستند . على ( ع ) به نزد عثمان رفت و در حقّ آنان با وى سخن گفت و اعتراض كرد كه : حدود الهى را مهمل مىگذارى و شاهدان عليه برادرت را كتك مىزنى و قانون خدا را تغيير مىدهى « 1 » ؟\r\nامّ المؤمنين عايشه ، نيز كه شهود به او متوسّل شده بودند ، بر عثمان بانگ زد : حدود شرعى را بلا اجرا گذارده ، گواهان را مورد اهانت خود قرار داده‌اى « 2 » ؟ آن گروه ، از ترس مجازات عثمان ، به خانهء عايشه پناه بردند و چون عثمان ، صبحگاهان ، از اطاق عايشه سخنانى شنيد كه بوى تندى و پرخاش بر او مىداد ، بىاختيار ، فرياد كشيد : آيا سركشان و فاسقان عراق پناهگاهى جز خانهء عايشه سراغ نداشتند ؟\r\nعايشه ، چون اين سخنان توهين‌آميز و دشنام غير قابل بخشش عثمان را نسبت به خود شنيد ، نعلين رسول خدا ( ص ) را برداشت آن را سر دست\r\n\r\n\r\n","description":"","footnote":"\r\n- بن جثامه ، و نگين انگشتر هركس در آن زمان مهر او بوده است كه نامه‌هاى خود را با آن امضا مىكرده است .\r\n( 1 ) . مروج الذّهب 2 / 336 ، چاپ بيروت .\r\n( 2 ) . انساب الاشراف 5 / 34 .\r\n","page_name":" 180 ","page_number":180},
  {"content":"\r\n\r\nبلند كرد و به صداى رسا فرياد زد : چه زود سنّت و روش رسول خدا ( ص ) ، صاحب اين كفش را ترك كردى ؟ اين سخن عايشه ، به سرعت ، دهان به دهان گرديد و مسجد را پر كرد . دسته‌اى مىگفتند : « احسنت عائشة » :\r\nعايشه خوب كرد . دسته‌اى ديگر مىگفتند : زنان را با اين امور جامعه چه كار ؟ تا اينكه يكديگر را سنگ‌باران كردند و با نعلين همديگر را زدند « 1 » .\r\nاين اولين برخورد بين مسلمانان بعد از پيامبر ( ص ) بود « 2 » .\r\nپس از اين واقعه ، طلحه و زبير به نزد عثمان رفتند و با لحن سرزنش به او گفتند : ما در آغاز تو را نهى كرديم كه وليد را بر هيچ امرى از امور مسلمانان مأمور مگردان ، ولى تو سخن ما را به چيزى نگرفتى و آن را نپذيرفتى . حالا هم دير نشده است . اكنون كه گروهى به مىخوارگى و مستى او گواهى داده‌اند ، به صلاح توست كه او را از كار بر كنار سازى .\r\nعلى ( ع ) نيز به او فرمود : وليد را از كار بر كنار كن و چنانچه شاهدان رو در رويش گواهى دادند ، حدّ شرعى را نيز بر او جارى ساز « 3 » .\r\n\r\nعزل وليد\r\nعثمان ناچار شد كه وليد بن عقبه را از فرماندارى كوفه معزول كند و به مدينه فراخواند و سعيد بن عاص را به فرماندارى كوفه مأمور كرد و به او دستور داد كه وليد را به مدينه بفرستد .\r\nسعيد ، چون به كوفه وارد شد ، بالاى منبر كوفه نرفت و گفت : منبر مسجد كوفه نجس است و بايد آن را شست ؛ دار الاماره را نيز بايد آب\r\n\r\n\r\n","description":"","footnote":"\r\n( 1 ) . الأغانى 4 / 178 ، چاپ دوساسى .\r\n( 2 ) . انساب الاشراف 5 / 33 .\r\n( 3 ) . انساب الاشراف 5 / 35 .\r\n","page_name":" 181 ","page_number":181},
  {"content":"\r\n\r\nكشيد . جمعى از سران بنى اميّه ، كه همراه با سعيد به كوفه وارد شده بودند ، از او خواهش كردند كه از تطهير منبر خوددارى كند و به وى گفتند كه اگر كسى جز او به اين عمل دست مىزد ، بر او بود كه از عمل وى جلوگيرى كند ، زيرا اين كار ننگ ابدى براى وليد به بار مىآورد .\r\nسعيد نپذيرفت و دستور داد كه منبر و دار الاماره را آب كشيدند و به وليد گفت كه به مدينه برود . وليد ، چون به نزد عثمان آمد شاهدان رودررويش به مىخوارگى او شهادت دادند ، عثمان ناگزير شد كه او را حدّ بزند . پس ، جبّه‌اى كلفت بر او پوشانيد كه تازيانه بر او اثر نكند . هركس مىرفت كه بر او تازيانه بزند ، وليد به دو مىگفت : به خويشاوندى من بنگر و با من قطع رحم مكن و بر من حدّ مزن امير المؤمنين عثمان را بر خود غضبناك مكن .\r\nاو هم تازيانه را مىانداخت و مىرفت ، زيرا حاضر نبود عثمان از او ناراحت بشود .\r\nچون على بن ابى طالب ( ع ) چنين ديد ، درحالىكه فرزندش امام حسن ( ع ) نيز حاضر بود ، خود تازيانه را برگرفت « 1 » . وليد گفت : تو را به خدا سوگند و به خويشاوندى كه باهم داريم ، مزن !\r\nحضرت على ( ع ) فرمود : اى وليد ساكت باش ؛ سبب هلاكت بنى اسرائيل آن بود كه حدود خدا را تعطيل كردند . . . « 2 » .\r\nوليد از دست حضرت امير ( ع ) به اين طرف و آن طرف فرار مىكرد . آن حضرت او را گرفت و به زمين زد . عثمان اعتراض كرد . حضرت ( ع )\r\n\r\n\r\n","description":"","footnote":"\r\n( 1 ) . همان 5 / 35 .\r\n( 2 ) . الأغانى 4 / 177 ، چاپ دوساسى .\r\n","page_name":" 182 ","page_number":182},
  {"content":"\r\n\r\nفرمود : فسق كرده ؛ شراب خورده و نمىگذارد حدّ خدا بر او زده شود « 1 » .\r\nبعد ، با يك تازيانهء دو شعبه ، به جاى هشتاد ضربه ، چهل ضربهء تازيانه بر او زد . حضرت امير ( ع ) دستش را چنان بلند نمىكرد كه زير بغلش پيدا بشود « 2 » ، يعنى سخت نمىزد .\r\nدر آن زمان قاعده اين بود كه كسى را كه حدّ مىزدند ، سرش را مىتراشيدند . به عثمان گفتند : سر وليد را بتراش ، قبول نكرد « 3 » . پس از آن عثمان ، وليد را مأمور گرفتن زكات دو قبيلهء كلب و بلقين « 4 » كرد « 5 » !\r\n\r\nوضع كوفه در زمان عثمان\r\nاوضاع مسلمانان در زمان عثمان دچار آشفتگى بسيار شد . عثمان ، برادرش « 6 » وليد را به فرماندارى كوفه برگزيد . قلمرو حكومت كوفه تا مدائن ، پايتخت شاهنشاهى ايران ، تا كرمانشاه ، رى ، ايران مركزى ، يعنى قم و كاشان ، شرق ايران تا كشورهاى آسياى ميانه بود . كوفه يكى از پنج مركز نظامى اسلام بوده است . عثمان حكومت بر همهء آن كشورها را به وليد واگذار كرده بود !\r\nعثمان ، سعد وقّاص را از حكومت كوفه عزل كرد . سعد از صحابهء سابقين در اسلام و از مهاجران اولين به مدينه بود . در زمان خليفهء دوم مقرّر\r\n\r\n\r\n","description":"","footnote":"\r\n( 1 ) . مروج الذّهب 1 / 449 .\r\n( 2 ) . انساب الاشراف 5 / 35 .\r\n( 3 ) . همان .\r\n( 4 ) . اصل بلقين ، بنو القين است ( قاموس اللّغه ) .\r\n( 5 ) . تاريخ يعقوبى 2 / 142 .\r\n( 6 ) . وليد و عثمان از يك مادر بودند ، يعنى از اروى دختر كريز بن ربيعه .\r\n","page_name":" 183 ","page_number":183},
  {"content":"\r\n\r\nشد كه يك لشكرگاه در اين منطقه برپا كنند . سعد وقّاص كوفه را ساخت و از آن‌وقت ، به دستور عمر ، والى كوفه شد . نيز خليفهء دوم ، سعد را در شوراى شش نفره ، به عنوان يكى از نامزدهاى خلافت ، قرار داده بود . به همين دليل ، احترام سعد در نزد مسلمانان بيشتر شد . اخلاقش هم با مردم خوب بود و كوفيان از او راضى بودند .\r\nوقتى كه وليد به كوفه آمد و دستور عزل سعد را آورد ، سعد ، با تعجب ، به او گفت : نمىدانم تو بعد از ما زيرك و زرنگ و آدم خوبى شده‌اى يا ما احمق شده‌ايم ؟ [ چون قرآن كريم وليد را فاسق معرفى مىكند ، و مىفرمايد :  إِنْ جاءَكُمْ فاسِقٌ بِنَبَإٍ فَتَبَيَّنُوا  [ حجرات / 6 
  ] . وليد گفت :\r\nناراحت نشو ، « انّما هو الملك يتغدّاه قوم و يتعشّاه آخرون » : ملك‌دارى چنين است ؛ دسته‌اى ناهار آن را مىخورند و دسته‌اى ديگر شام . سعد گفت : به خدا قسم ، چنين مىبينم كه شما اين فرماندارى بر مسلمانان را چون پادشاهى قرار مىدهيد . سپس از كوفه به مدينه بازگشت « 1 » .\r\n\r\nداستان ابن مسعود\r\nابن مسعود « 2 » اولين كس از اصحاب پيامبر بود كه قرآن را با صداى بلند در خانهء خدا در برابر مشركان قريش خواند . به يكديگر گفتند : چه مىخواند ؟ گفت همان را كه محمّد ( ص ) آورده است . بر سر او ريختند و او را زدند . رفت به خدمت پيامبر ( ص ) و آن حضرت به او فرمود : دوباره\r\n\r\n\r\n","description":"","footnote":"\r\n( 1 ) . انساب الاشراف 5 / 29 و 31 ؛ الاستيعاب 2 / 604 .\r\n( 2 ) . ابو عبد الرّحمن عبد اللّه بن مسعود بن غافل بن حبيب الهذلىّ . مادرش امّ عبد ودّ هذلى و پدرش حليف ( هم‌پيمان ) بنى زهره بود .\r\n","page_name":" 184 ","page_number":184},
  {"content":"\r\n\r\nبخوان و او خواند .\r\nاو از مسلمانانى بود كه به همراه جعفر بن ابى طالب به حبشه هجرت كردند . و نيز جنگ بدر را درك كرده بود . ابن مسعود را خليفهء دوم براى اقراء « 1 » ، يعنى تعليم و تفسير قرآن و آموزش احكام اسلام ، و نيز خزانه‌دارى بيت المال به كوفه فرستاد . امين بيت المال بود و كليد آن در دست او بود .\r\nعمر ، چون او را به كوفه فرستاد ، به كوفيان نوشت : شما را بر خودم مقدّم داشتم و ابن مسعود را نزد شما فرستادم « 2 » .\r\nوليد كه والى كوفه شد صد هزار درهم از بيت المال قرض گرفت . خلفا ، غير از على ( ع ) ، اين كار را مىكردند و امين بيت المال ، در ازاى پرداخت وام ، از آنها رسيد مىگرفت . وقت بازپرداخت وام كه رسيد ، ابن مسعود از وليد مطالبه كرد . وليد مسأله را به عثمان گزارش كرد و عثمان به ابن مسعود نوشت : تو خزانه‌دار ما هستى ؛ به وليد كارى نداشته باش ، ابن مسعود گفت :\r\nمن پنداشتم خزانه‌دار مسلمانان هستم و خزانه مال مسلمانان است ؛ اگر بيت المال از آن شماست ، من خزانه‌دار شما نمىشوم و كليدها را انداخت « 3 » .\r\nابن مسعود پس از آن در كوفه ماند ، و شروع به افشاگرى دربارهء عثمان كرد . وليد به عثمان نوشت كه ابن مسعود عيبجويى ما را مىكند . عثمان\r\n\r\n\r\n","description":"","footnote":"\r\n( 1 ) . اقراء ، در آن‌وقت ، به معنى تدريس قرآن با تفسير آن و تعليم احكام بوده است . ( براى توضيح بيشتر نگاه كنيد به : القرآن الكريم و روايات المدرستين ، تأليف نگارنده 1 / 287 به بعد ) .\r\n( 2 ) . اسد الغابه 3 / 258 .\r\n( 3 ) . انساب الاشراف 5 / 36 .\r\n","page_name":" 185 ","page_number":185},
  {"content":"\r\n\r\nدستور داد او را به مدينه فرستد . وقتى وليد دستور خارج شدن از كوفه را به ابن مسعود داد ، مردم كوفه دور او جمع شدند و گفتند : در كوفه بمان ، ما از تو دفاع مىكنيم . ابن مسعود گفت : بعد از اين فتنه‌هايى خواهد شد و من نمىخواهم اولين كسى باشم كه در فتنه‌ها را باز كرده باشد . اهل كوفه او را مشايعت كردند . آنان را به پرهيزگارى و خواندن قرآن وصيّت كرد و مردم هم او را دعا كردند و گفتند : جاهل ما را تعليم كردى ، عالم ما را پايدار ساختى ، درس قرآن به ما دادى .\r\nآنگاه كه ابن مسعود به مدينه رسيد ، به مسجد پيامبر ( ص ) وارد شد ، درحالىكه عثمان بالاى منبر خطبه مىخواند . در مسجد صحابه نيز بودند .\r\nوقتى كه چشم عثمان به ابن مسعود افتاد گفت : اينك حشره‌اى پست خصلت و بىارزش بر شما مردم وارد شد كه اگر بر خوراك كسى بگذرد آن كس هرچه را كه خورده است بالا آورد و از شكم بيرون اندازد . ابن مسعود ، در پاسخ زخم‌زبان عثمان ، گفت : خير ، عثمان ! من چنين نيستم ، بلكه من يكى از اصحاب رسول خدا هستم كه افتخار حضور در جنگ بدر و بيعت رضوان را داشته‌ام « 1 » عايشه نيز بانگ برداشت : آهاى عثمان ! تو به ابن مسعود ، همدم و صحابى رسول خدا ، چنين سخن مىگويى ؟\r\nعثمان ، در پاسخ امّ المؤمنين ، فرياد زد : خاموش شو ! و سپس دستور داد تا ابن مسعود را از مسجد بيرون كنند . در اجراى دستور خليفه ، ابن مسعود را ، با وضعى زننده و توهين‌آميز ، از مسجد پيامبر بيرون كردند .\r\n\r\n\r\n","description":"","footnote":"\r\n( 1 ) . در كلام او تعريضى به عثمان است . چون عثمان در بدر و بيعت رضوان حاضر نبود و شركت نداشت .\r\n","page_name":" 186 ","page_number":186},
  {"content":"\r\n\r\nو يحموم ، غلام عثمان ، خود را به ميان دو پاى او انداخت و او را بلند كرد و چنان به‌شدّت به زمين كوبيد كه استخوان دنده‌اش شكست . على ( ع ) ، كه شاهد ماجرا بود ، روى به عثمان كرد و گفت : اى عثمان ، تنها به استناد گفته و گزارش وليد با صحابى پيامبر چنين رفتار مىكنى ؟ سپس ، ابن مسعود را به خانه‌اش برد و معالجه كرد تا بهبود يافت و به خانهء خود بازگشت .\r\nابن مسعود ، پس از اين واقعه ، در مدينه ساكن شد و عثمان به او اجازه نداد كه از مدينه خارج شود . وقتى كه از آن صدمه شفا يافت و اجازه خواست تا در جهاد با روميان شركت كند ، باز عثمان اين اجازه را به او نداد . عثمان مقرّرى او را نيز قطع كرد .\r\nبدين ترتيب ، ابن مسعود تا زنده بود نتوانست از مدينه خارج شود و در حقيقت تحت‌نظر بود ، تا اينكه دو سال پيش از كشته شدن عثمان بدرود حيات گفت . زمان توقف ابن مسعود در مدينه سه سال بوده است .\r\nچون ابن مسعود بيمار شد ، عثمان به عيادت او آمد و گفت : از چه رنج مىبرى ؟\r\n- از گناهانم .\r\n- چه ميل دارى ؟\r\n- رحمت و بخشايش پروردگارم .\r\n- آيا پزشكى به بالينت بخوانم ؟\r\n- پزشك ، خود مرا بيمار كرده است .\r\n- دستور بدهم تا حقوق و مستمرّىات را بپردازند « 1 » ؟ ( دو سال بود كه\r\n\r\n\r\n","description":"","footnote":"\r\n( 1 ) . در زمان پيامبر ( ص ) و ابو بكر آنچه از غزوات و جزيه‌ها و جنگ‌ها مىرسيد نگاه -\r\n","page_name":" 187 ","page_number":187},
  {"content":"\r\n\r\nحقوقش را قطع كرده بود ) « 1 » .\r\n- وقتى كه به آن نياز داشتم نپرداختى ، امروز كه از آن بىنيازم مىخواهى بپردازى ؟ !\r\n- براى فرزندانت باقى مىماند .\r\n- روزى آنها را خدا مىرساند .\r\n- از خدا بخواه كه از من ( نسبت به آنچه در حق تو كرده‌ام ) درگذرد .\r\n- از خدا مىخواهم كه حقّ مرا از تو بگيرد .\r\nابن مسعود وصيّت كرد كه عمّار ياسر بر او نماز گزارد و عثمان بر جنازه‌اش حاضر نشود . طبق وصيّت او عمل كردند و بىاطّلاع عثمان در بقيع به خاك سپرده شد .\r\nچون عثمان از مرگ ابن مسعود و به خاك سپردنش خبر يافت ، خشمگين شد و گفت : بدون اينكه مرا آگاه سازيد چنين كرديد ؟ عمّار در پاسخ وى گفت : او خود وصيّت كرده بود كه تو بر او نماز نخوانى . عبد اللّه بن زبير ، مناسب همين حال ، اين بيت را سروده است « 2 » :\r\n\r\n\r\n","description":"","footnote":"\r\n- نمىداشتند و همان روز تقسيم مىكردند . ولى عمر مقرّرى ساليانه تعيين كرد : براى اهل بدر پنج هزار درهم ؛ براى اهل احد تا حديبيّه چهار هزار درهم ؛ از بعد حديبيّه تا وفات پيامبر ( ص ) سه هزار درهم ؛ براى آنان كه پس از رحلت پيامبر ( ص ) در جنگى شركت جسته بودند از دو هزار درهم تا دويست درهم ساليانه مقرر كرده بود .\r\n( الفتوح البلدان بلاذرى ص 549 و 550 - 565 ؛ شرح نهج البلاغهء ابن ابى الحديد 3 / 154 . نيز رجوع كنيد به : تاريخ يعقوبى 2 / 153 ؛ تاريخ طبرى 5 / 33 و 2 / 22 - 23 ) .\r\n( 1 ) . تاريخ ابن كثير 7 / 163 ؛ تاريخ يعقوبى 2 / 170 .\r\n( 2 ) . آنچه از داستان ابن مسعود در اينجا نقل كرديم مبتنى بود بر انساب الاشراف 5 / 36 و در -\r\n","page_name":" 188 ","page_number":188},
  {"content":"\r\n\r\n لا عرفنّك بعد الموت تندبني * و في حياتي ما زوّدتني زادي\r\nتو پس از مرگ مرا مىستايى و گريه مىكنى * درحالىكه در زندگى زاد و توشهء مرا ندادى \r\nاين بخشى از ماجراى اسفبار ابن مسعود در دوران وليد بن عقبه بود ! محصول حكومت وليد تنها اين نبود ، بلكه از او ، در مدت فرماندارىاش در كوفه ، كارهاى بلاخيز و فتنه‌انگيز بسيار سر زد ؛ از آن جمله ، رفتار او با ابو زبيد شاعر مسيحى و يهودى شعبده‌باز است .\r\n\r\nشرابخوارى وليد با ابو ذر زبيد نصرانى\r\nوليد تجاهر به شرب خمر مىكرد . و با ابو زبيد نصرانى دوست و نديمش به شرابخوارى مىنشست . وليد خانهء عقيل بن ابى طالب را ، كه نزديك به در مسجد كوفه بود ، به او بخشيد . ابو زبيد از خانه‌اش بيرون مىآمد و مىرفت به خانهء والى و شب‌نشينى مىكردند و شراب مىخوردند . در خانهء والى به مسجد باز مىشد . مرد نصرانى ، در حال مستى ، تلوتلوخوران از مسجد عبور مىكرد . وليد زمين‌هاى زراعى كه به نام ( قصور الحمر ) و نزديك كوفه ، را نيز به اين مرد نصرانى شرابخوار بخشيد . ابو زبيد ، متقابلا ، در شعر خود مدحش كرد « 1 » .\r\n\r\n\r\n","description":"","footnote":"\r\n- بعضى موارد طبقات ابن سعد 3 / 150 - 161 ، چاپ دار صادر بيروت ؛ الاستيعاب 1 / 361 ؛ اسد الغابه 3 / 384 ؛ شرح حال شمارهء 3177 ؛ تاريخ يعقوبى 2 / 170 . نيز بنگريد به : تاريخ الخميس 2 / 268 ؛ شرح نهج البلاغهء ابن ابى الحديد 1 / 236 - 237 ، چاپ دار احياء الكتب العربيّة ، مصر .\r\n( 1 ) . الأغانى 4 / 181 ، چاپ دوساسى .\r\n","page_name":" 189 ","page_number":189},
  {"content":"\r\n\r\nبلاذرى ، در انساب الاشراف « 1 » ، مىنويسد :\r\nوليد براى ابو زبيد از بيت المال مسلمانان مقرّرى تعيين كرده بود براى خريد ماهيانهء شراب و خوك . وليد در آن حال والى مسلمانان بود در عصر خلافت عمر و در نتيجه ناراحتى مسلمانان بالا گرفت . به ناچار ، وليد هزينهء آن مقدار شراب و خوكى را كه براى ابو زبيد ماهيانه مقرّر كرده بود حساب كرد كه چند دينار مىشود و آن را بر ماهيانهء ابو زبيد افزود تا خودش شراب و خوك بخرد و مسلمانان برايش ماهيانه شراب و خوك نخرند .\r\n\r\nداستان جندب الخير\r\nبه وليد خبر دادند كه مردى يهودى به نام زراره ، كه نطروى بود و در انواع سحر و جادو ماهر بود ، در يكى از دهات نزديك جسر بابل سكونت دارد . وليد دستور داد كه او را به كوفه بياورند تا از نزديك شعبده‌بازى او را تماشا كند . شعبده‌باز را به نزد وليد آوردند . دستور داد تا او شعبده‌بازى خود را در مسجد كوفه نمايش دهد .\r\nاز نمايش‌هاى او اين بود كه ، در تاريكى شب ، فيل بزرگى را نشان مىداد كه بر اسب نشسته است . ديگر اينكه خود به شكل شترى درمىآمد كه روى ريسمانى راه مىرفت . بار ديگر درازگوشى را نشان مىداد كه خودش از دهان او داخل مىشد و از مخرجش بيرون مىآمد . در پايان ، يكى از تماشاكنندگان را پيش كشيد و بىپروا با شمشير گردن زد و سر از تنش جدا ساخت ! سپس ، در برابر چشمان حيرت‌زدهء تماشاگران كشته ؛ سالم به پا خاست .\r\n\r\n\r\n","description":"","footnote":"\r\n( 1 ) . انساب الاشراف 5 / 29 و 31 .\r\n","page_name":" 190 ","page_number":190},
  {"content":"\r\n\r\nدر كوفه فردى بود به نام جندب بن كعب ازدى كه به بيدارى و عبادت شبانه شهرت داشت ، جندب ، چون چنين ديد ، رفت به بازار شمشير سازها ، شمشيرى عاريه كرد و آورد و ساحر را زد و كشت و گفت : اگر راست مىگويى خودت را زنده كن !\r\nوليد سخت ناراحت شد و فرمان داد كه ، به انتقام خون زرارهء يهودى ، جندب را به قتل برسانند . امّا بستگان او از قبيلهء ازد به حمايت جندب برخاستند و از كشتنش جلوگيرى كردند . وليد به ناچار ، به حيله متوسّل شد و جندب را زندان كرد تا كه بىسروصدا او را بكشد . در زندان ، زندانبان او را ديد كه از سر شب تا به صبح به نماز و عبادت مشغول است ؛ روا نديد كه دستش به خون چنين مردى زاهد و باايمان آلوده شود . لذا ، به او پيشنهاد كرد : من در زندان را براى تو باز مىكنم ، فرار كن . جندب گفت :\r\nاگر چنين كنم ، وليد از تو دست برنمىدارد و تو را مىكشد . زندانبان گفت :\r\nخون من در راه رضاى خدا و نجات يكى از اولياى او چندان ارزشى ندارد .\r\nوقتى فرار جندب را به وليد گزارش كردند ، فرمان داد كه زندانبان را گردن بزنند . جندب ، پنهانى ، خود را از كوفه بيرون انداخت و به مدينه رساند و در آنجا بود تا آنكه على بن ابى طالب ( ع ) در حق او با عثمان سخن گفت و از او شفاعت كرد . عثمان پذيرفت و نامه‌اى به وليد نوشت تا مزاحمتى براى جندب فراهم نسازد و به اين ترتيب ، جندب به كوفه بازگشت « 1 » .\r\nچنين بود داستان وليد و حكمرانىاش در كوفه و اينك داستان والى\r\n\r\n\r\n","description":"","footnote":"\r\n( 1 ) . انساب الاشراف 5 / 29 و 31 . نيز بنگريد به : الأغانى 4 / 183 چاپ دوساسى .\r\n","page_name":" 191 ","page_number":191},
  {"content":"\r\n\r\nديگرى بر مسلمانان از وابستگان به خليفه .\r\n\r\nعبد اللّه بن سعد بن ابى سرح و داستان وى\r\nعبد اللّه برادر رضاعى عثمان بود كه پيش از فتح مكّه اسلام آورده و به مدينه هجرت كرده بود . و او جزو نويسندگان پيامبر خدا ( ص ) بود ، امّا پس از مدتى مرتدّ شد و به مكّه بازگشت و به قريش مىگفت : محمّد مطيع اراده و خواستهء من بود و مىگفت در آيه قرآن بنويس « عزيز حكيم » مىگفتم بنويسم « عليم حكيم » ؟ او جواب مىداد كه مانعى ندارد هر دو خوب است . پس ، خداوند اين آيه را دربارهء او نازل كرد :\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ  ( انعام / 93 ) .\r\nآيا ستمگرتر از آن كس كه دروغى بر خدا بسته است كيست ؟ يا آن كس كه گفته است به من وحى شده ، درصورتىكه بر او وحى نشده ، يا كه گفته است كه من نيز مانند آنچه خدا نازل كرده نازل مىكنم اگر ببينى كه ستمكاران به سختىهاى مرگ گرفتار آمده‌اند و فرشتگان دست‌هاى خود را گشوده‌اند كه : جان‌هاى خود برآريد ، امروز ، به گناه آنچه دربارهء خدا به ناحق مىگفتيد و از آيات وى گردنكشى مىكرديد ، سزايتان عذابى خواركننده است « 1 » .\r\n\r\n\r\n","description":"","footnote":"\r\n( 1 ) . رجوع شود به تفسير آيه در تفسير طبرى .\r\n","page_name":" 192 ","page_number":192},
  {"content":"\r\n\r\nچون مكّه به دست مسلمانان فتح شد ، رسول خدا ( ص ) براى اهل مكّه فرمان عفو عمومى صادر كرد ، ولى دستور داد كه عبد اللّه را بكشند گرچه به پيراهن كعبه چسبيده باشد . عبد اللّه بر جان خود ترسيد و به عثمان پناه برد .\r\nعثمان او را پنهان كرد تا اينكه او را به خدمت پيامبر خدا آورد و برايش از آن حضرت امان خواست . رسول خدا ( ص ) ديرزمانى خاموش ماند و سر بلند نكرد ، تا آنكه سرانجام موافقت كرد . چون عثمان بازگشت ، حضرت رسول ( ص ) روى به حاضران كرد و فرمود : از آن جهت خاموش ماندم تا مگر يك تن از شما برخيزد سر از تنش جدا سازد . در پاسخ گفتند : ايما و اشاره‌اى در اين زمينه به ما مىفرمودى . رسول خدا ( ص ) فرمود :\r\nشايسته نيست كه پيامبر به گوشهء چشم ايما و اشاره كند .\r\nعثمان ، چون به خلافت نشست ، چنين شخص معلوم الحالى را ، به سبب برادرى با خود ، در سال 25 هجرى به حكومت مصر برگزيد « 1 » و عمرو عاص ، عامل آنجا ، را عزل كرد « 2 » .\r\nعبد اللّه ، قسمت‌هايى از آفريقا را فتح كرد و عثمان خمس غنائم آن جنگ را به او بخشيد « 3 » .\r\n\r\n\r\n","description":"","footnote":"\r\n( 1 ) . مصر ، در آن وقت ، يعنى همهء قارهء آفريقا .\r\n( 2 ) . درست است كه عمرو عاص آدم بدى است كه ما مىشناسيم ، ولى فاتح مصر بود . در نزد مردم محترم بود و هنوز آن كارهايى كه در زمان معاويه انجام داد از او سر نزده بود .\r\n( 3 ) . الاستيعاب 2 / 367 - 370 ؛ الاصابة 2 / 309 - 310 و 1 / 11 - 12 ؛ اسد الغابه 3 / 173 - 174 ؛ انساب الاشراف 5 / 49 ؛ المستدرك الصّحيحين 3 / 100 ؛ و تفسيرها ، از جمله تفسير قرطبى ، ذيل آيهء 93 انعام ؛ شرح نهج البلاغهء ابن ابى الحديد 1 / 68 .\r\n","page_name":" 193 ","page_number":193},
  {"content":"\r\n\r\n\r\nداستان حكم بن ابى العاص عموى خليفه\r\nعثمان مسند خلافت درست كرده بود و بر روى آن ، در كنار خود ، تنها به چهار نفر اجازه مىداد بنشينند : عبّاس عموى پيامبر ، ابو سفيان ، حكم بن ابى العاص عموى خود ، وليد بن عقبه . و حكم بن ابى العاص در زمان پيامبر ( ص ) به نفاق مشهور بود . در مدينه پشت سر پيامبر راه مىرفت و آن حضرت را مسخره مىكرد . دستش را تكان مىداد ، سرش را تكان مىداد ، زبانش را درمىآورد ، چشمش را چپ مىكرد . يك‌بار پيامبر برگشت و به او فرمود : « كن كما انت » : همين‌طور بمان . حكم تا آخر عمر راه مىرفت و دست و پايش را تكان مىداد . چشمش را چپ مىكرد .\r\nروزى پيامبر ( ص ) ، در يكى از خانه‌هايش با حضرت امير ( ع ) نشسته بود .\r\nحكم دزديده چشم بسوراخ در گذاشته بود و گوش مىكرد . حضرت رسول ( ص ) به حضرت امير ( ع ) فرمود : برو او را بياور . آن حضرت بيرون آمد و گوش حكم را مانند بز گرفت و كشيد و او را به داخل برد . پيامبر لعنتش كرد « 1 » . و او را به طائف تبعيد كرد .\r\nآيهء كريمهء  وَ الشَّجَرَةَ الْمَلْعُونَةَ فِي الْقُرْآنِ . . .  ( اسراء / 60 ) دربارهء حكم و اولاد حكم بن ابى العاص بن اميّه است « 2 » يا دربارهء همهء بنى اميّه « 3 » .\r\nدر زمان خلافت ابو بكر ، عثمان از او درخواست كرد تا اجازه دهد او\r\n\r\n\r\n","description":"","footnote":"\r\n( 1 ) . انساب الاشراف 5 / 27 و 225 .\r\n( 2 ) . الدّر المنثور 4 / 191 ؛ مستدرك حاكم 4 / 479 - 481 .\r\n( 3 ) . همان 4 / 191 .\r\n","page_name":" 194 ","page_number":194},
  {"content":"\r\n\r\nو اولادش به مدينه بازگردند ، ولى ابو بكر قبول نكرد . در زمان پيامبر ( ص ) عثمان از پيامبر درخواست كرده بود و آن حضرت نپذيرفته بود . در زمان عمر نيز عثمان به نزد عمر آمد و از او خواست كه اجازه دهد حكم و اولادش بازگردند ، ولى عمر هم قبول نكرد . وقتى عثمان ، خود به خلافت رسيد او را به مدينه بازگرداند « 1 » . حكم ، درحالىكه لباسى مندرس بر تن داشت و تنها با يك بز كه دارايى او بود در گوشش را گرفته بود و راه مىبرد ، وارد خانهء عثمان شد . امّا ، وقتى از خانهء عثمان بدرآمد ، جبّهء خز پوشيده بود « 2 » .\r\nعثمان او را ، در كنار خود ، بر مسند خلافت مىنشاند . روزى حكم بر عثمان وارد شد . خليفه ، وليد را پس زد و عمويش را با خود نشاند . آنگاه كه حكم بيرون رفت ، وليد به عثمان گفت : دو بيت شعر به زبانم آمده است ، مىخواهم بخوانم . عثمان گفت : بخوان . وليد چنين خواند :\r\n لمّا رأيت لعمّ المرء زلفى قرابة * دوين اخيه حادثا لم يكن قدما\r\nتأمّلت عمرا ان يشبّ و خالدا * لكي يدعواني يوم مزحمة عمّا \r\nآنگاه كه ديدم عموى مرد در نزد او نزديكى و احترامى دارد كه برادر او ندارد ، كه در گذشته چنين نبود ، آرزو كردم دو پسر تو ، خالد و عمرو ، بزرگ شوند و به روز رستاخيز مرا عمو خطاب كنند .\r\nعثمان براى وليد دلش به رحم آمد و به جبران دل شكستهء برادرش ، به\r\n\r\n\r\n","description":"","footnote":"\r\n( 1 ) . انساب الاشراف 5 / 27 .\r\n( 2 ) . تاريخ يعقوبى 2 / 164 .\r\n","page_name":" 195 ","page_number":195},
  {"content":"\r\n\r\nوى گفت : تو را والى كوفه مىكنم « 1 » . و بدين صورت وليد نكوهش شدهء در قرآن ، والى بر مسلمانان شد .\r\n\r\nداستان سعيد بن حكم بن ابى العاص و مالك اشتر\r\nعثمان ، بعد ازآن‌كه وليد را پس از داستان شراب‌خواريش از كوفه عزل كرد ، به جاى او ، سعيد بن عاص را والى كوفه كرد و به او دستور داد كه با مردم خوشرفتارى كند . سعيد ، وقتى به كوفه آمد ، منبر و دار الاماره را آب كشيد « 2 » و به عكس وليد ، كه جليس و همنشين نصرانى شرابخوار بود و آشكارا با وى شراب مىخورد ، با « قرّاء » « 3 » مجالست و شب‌نشينى مىكرد ؛ با مالك اشتر ، عدىّ بن حاتم طائى قريب به چهارده نفر از بزرگان و شيوخ قبايل اهل كوفه . آنان ، علاوه بر اينكه قارى اهل كوفه بودند ، شيوخ عشائر هم بودند .\r\nروزى صاحب شرطهء سعيد گفت : كاش اين سواد « 4 » عراق به امير تعلّق داشت و شما داراى مزارع و باغاتى بهتر از آن بوديد .\r\nمالك اشتر در جواب وى گفت : اگر آرزو مىكنى براى امير ، آرزو كن كه او بهتر از مزارع و باغات ما را به چنگ آورد و اموال ما را براى او آرزو\r\n\r\n\r\n","description":"","footnote":"\r\n( 1 ) . الأغانى 14 / 177 .\r\n( 2 ) . طبرى 5 / 188 و در چاپ اروپا 1 / 2951 .\r\n( 3 ) . در آن زمان قرّاء به كسانى مىگفتند كه عالم به تفسير قرآن بودند و در حقيقت علماى مسلمانان بودند .\r\n( 4 ) . سواد ، آبادىها و مزارع عراق بود كه در دوران عمر فتح شد و به سبب فراوانى درختان و زراعات سواد ناميده مىشد ( يعنى زمين ، از فرط خرّمى و سرسبزى ، سياه‌رنگ به نظر مىرسيد ) . اين ناحيه ، از نظر طول ، از موصل شروع و به آبادان ختم مىشد و از نظر عرض ، از عذيب در قادسيه آغاز و به حلوان ختم مىگرديد ( معجم البلدان ) .\r\n","page_name":" 196 ","page_number":196},
  {"content":"\r\n\r\nمكن و آن را براى خودمان واگذار .\r\nآن مرد گفت : اين آرزو براى تو چه زيانى داشت كه چنين رو ترش كردى ؟ به خدا سوگند ، اگر او ( سعيد بن عاص ) اراده كند و خواستار شود ، همهء اين مزارع و بستان‌ها را مىتواند تصاحب كند .\r\nاشتر جواب داد : به خداى سوگند كه اگر قصد تصاحب آن را بكند بدان توانايى نخواهد داشت .\r\nسعيد ، از اين سخن مالك ، سخت در خشم شد و رو به حاضران كرد و گفت : كشتزارها و بستان‌هاى سواد عراق مال قريش است . [ مقصود او از قريش ، بزرگان بنى اميّه و قبيلهء تيم و عدى و مانند آنان بود كه در مكّه بودند ، به خلاف انصار كه در اصل از اهل يمن بودند و مالك اشتر و بيشتر اهل كوفه از آن قبايل بودند 
  ] .\r\nاشتر در پاسخ او گفت : آيا مىخواهى ثمرهء جنگ‌هاى ما و آنچه را كه خداوند نصيبمان ساخته است بهرهء خود و اقوامت كنى ؟ به خدا سوگند ، اگر كسى نسبت به زمين‌ها و مزارع اين نواحى نظر سوئى داشته باشد چنان كوبيده شود كه ترسان و ذليل شود . به دنبال اين سخن ، به سوى رئيس شرطه حمله‌ور شد كه از اطراف او را گرفتند .\r\nسعيد بن عاص به عثمان نوشت : من حاكم كوفه نيستم با وجود مالك اشتر و يارانش كه آنان را قرّاء مىگويند و ( حال‌آنكه ) آنها سفها هستند .\r\nعثمان گفت : ايشان را نفى بلد كن . سعيد آنان را به شام فرستاد و در نامه‌اى به مالك اشتر نوشت : مىبينم در دلت چيزى هست كه اگر اظهار كنى خونت حلال است ؛ به شام برو .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمالك اشتر با ساير قرّاء كوفه به شام رفتند . معاويه اكرامشان كرد . پس از چندى ، بين اشتر و معاويه گفت‌وگوى تندى شد . معاويه گفت : چنانچه تمام افراد بشر فرزندان ابو سفيان بودند ، همگى عقلا و حكما بودند . مالك گفت : حضرت آدم از ابو سفيان بهتر بود ، با اين حال ، فرزندان آدم ( ع ) چنين نبودند . معاويه ، پس از آن گفت‌وگو ، مالك اشتر را زندانى كرد . بعد بين معاويه و عمرو بن زراره نيز گفت‌وگو شد در نتيجه ، همهء قرّاء را حبس كرد . عمرو از معاويه عذرخواهى كرد و معاويه از او گذشت و همه را از زندان آزاد كرد .\r\nاهل شام آنچه را از زندگى معاويه ديده بودند به عنوان اسلام مىشناختند . آنان زندگى پيامبر ( ص ) و اهل بيت و اصحاب پيامبر را نديده بودند ؛ بدين سبب ، وضع زندگيشان با قبل از اسلام تفاوتى نكرده بود .\r\nدستگاه معاويه نيز ، همانند بارگاه قيصر روم بود كه قبل از معاويه در شام حكومت مىكرد . درحالىكه صحابهء پيامبر ( ص ) ، مانند ابو ذر و عبادة بن صامت و غير آن دو از تابعين و قرّاء كوفه كه در شام به سر مىبردند ، با مردم مىنشستند و سيرهء پيامبر ( ص ) را تبليغ مىكردند .\r\nمعاويه به عثمان نوشت كه ، با بودن اينها در شام ، اهل شام خراب مىشوند . اينان چيزهايى به مردم ياد مىدهند كه با آنها آشنا نيستند و اهل شام را فاسد مىكنند ! عثمان در جواب نوشت كه آنان را به حمص بفرست .\r\nمعاويه نيز آنان را به حمص فرستاد « 1 » . در حمص ، پسر خالد بن وليد والى بود . او بر اسب سوار مىشد و آنان را پياده به دنبال خود مىدواند و مىگفت : به شما نشان مىدهم كه آن كارهايى كه با سعيد و معاويه كرديد\r\n\r\n\r\n","description":"","footnote":"\r\n( 1 ) . الانساب 5 / 39 - 43 . و آنچه در اينجا آورديم به اختصار بود .\r\n","page_name":" 198 ","page_number":198},
  {"content":"\r\n\r\nنمىتوانيد با من بكنيد ! پسر خالد ، بعد از اينكه بسيار آزارشان كرد ، به آنان مىگفت : يا بنى الشّيطان ! اى فرزندان شيطان و آنها ، سرانجام ، سر فرود آوردند و اظهار پشيمانى كردند . او هم آنان را به كوفه بازگردانيد « 1 » .\r\nبه جز آنان ، ديگر بزرگان كوفه نيز از واليان خود ناراضى بودند . در واقع ، همهء قبايل اهل كوفه از وضع حكومت عثمان و واليان او ناراضى بودند « 2 » !\r\n\r\nعبد اللّه بن عامر والى بصره\r\nعبد اللّه بن عامر پسر دايى عثمان بود . روزى شبل بن خالد ، برادر مادرى زياد ابن ابيه و فرزند سميّهء معروفه ، درحالىكه سران بنى اميّه پيرامون عثمان نشسته بودند ، به مجلس در آمد و گفت : آيا در ميان شما مستمندى كه آرزوى توانگرى او را داشته باشيد وجود ندارد ؟ آيا در بين شما گمنامى كه خواستار شهرت او باشيد ، نيست كه عراق را اين‌چنين به تيول ابو موسى اشعرى ( كه از قريش و قبيلهء مضر نيست و از قبايل يمن است ) داده‌ايد ؟ عثمان ، كه تحت تأثير بيانات شبل قرار گرفته بود ، به پسر دايى شانزده سالهء خود ، عبد اللّه بن عامر بن كريز ، حكومت بصره را بخشيد و ابو موسى اشعرى را از آنجا برداشت !\r\nعبد اللّه فردى سخىّ و دست و دلباز بود . روزى بر بالاى منبر نتوانست\r\n\r\n\r\n","description":"","footnote":"\r\n( 1 ) . تاريخ طبرى 1 / 2914 ، چاپ اروپا ؛ شرح نهج البلاغهء ابن ابى الحديد 1 / 160 و 2 / 134 ، تصحيح محمّد ابو الفضل ابراهيم ، چاپ قاهره .\r\n( 2 ) . الانساب 5 / 39 - 43 ؛ نيز بنگريد به : طبرى 5 / 88 - 90 ؛ ابن اثير 3 / 57 - 60 ؛ شرح نهج البلاغهء ابن ابى الحديد 1 / 158 - 160 . در آن زمان در كوفه دو دسته مردمان ساكن بودند يك دسته ايرانيانى كه اسير شده بودند و پس از آن آزاد شدند و نيز چند قبيله عرب كه بيشترشان از اهل يمن بودند .\r\n","page_name":" 199 ","page_number":199},
  {"content":"\r\n\r\nخطبهء جمعه بخواند ؛ گفت : دو صفت در من جمع نشود ، ناتوانى در خطبه خواندن و بخل . برويد به بازار گوسفندفروشان و هركدام يك گوسفند برداريد ، پولش را من مىدهم . و پول همه را از بيت المال داد . بعد براى عثمان نوشت كه بيت المال كفايت كار او را نمىكند . عثمان هم اجازه داد كه برود فتوحات كند و غنائم فتوحات را خرج خود كند « 1 » . عثمان كه كشته شد ، عبد اللّه بيت المال بصره را برداشت و برد به مكّه و مدينه و بين مردم تقسيم كرد « 2 » .\r\n\r\nسيرهء معاويه در زمان عثمان\r\nدر زمان عثمان ، عبادة بن صامت ، صحابى پيامبر ( ص ) ، در شام بود .\r\nروزى ديد كه قطارى از شتر كه بارشان مشك‌هايى پر است به قصر معاويه مىروند . پرسيد بارشان چيست ؟ روغن زيتون است ؟ [ چون در شام درخت زيتون بسيار است 
  ] گفتند : نه ، اينها شراب است كه براى معاويه مىبرند . از بازار چاقويى گرفت و تمام مشك‌ها را پاره كرد و شراب‌ها به زمين ريخت . ابو هريره در شام بود ؛ به عباده گفت : چه كار دارى كه معاويه چه مىكند ؛ گناهش به گردن خودش است . عباده گفت : تو نبودى در آن زمان كه ما با پيامبر ( ص ) بيعت كرديم « 3 » كه امر به معروف و نهى از منكر كنيم و در اين راه از ملامت نترسيم . ابو هريره ساكت شد .\r\n\r\n\r\n","description":"","footnote":"\r\n( 1 ) . تاريخ ابن عساكر 9 / ق 2 / 231 ب و 233 ب ، نسخهء عكسى مجمع علمى اسلامى از روى نسخهء خطّى كتابخانهء ظاهريه - دمشق .\r\n( 2 ) . انساب الاشراف 5 / 30 ؛ كامل ابن اثير 3 / 73 ؛ البداية و النّهاية ابن كثير 7 / 153 - 154 .\r\n( 3 ) . مقصود عباده ، بيعت انصار با پيامبر ( ص ) در منى بود كه ، پس از آن ، پيامبر به مدينه هجرت فرمود و حكومت اسلامى را بنيان نهاد .\r\n","page_name":" 200 ","page_number":200},
  {"content":"\r\n\r\nمعاويه به عثمان نوشت : يا عباده را از شام ببر ، يا من شام را به او واگذار مىكنم و مىآيم . بدستور عثمان وى را به مدينه بازگردانيد . عباده به مدينه آمد و در آنجا سخنرانى كرد و گفت : از پيامبر شنيدم كه بعد از من كار شما و ولايت بر شما از آن مردانى مىشود كه منكر را معروف و معروف را منكر مىگيرند . اينان طاعت ندارند ؛ كسى كه معصيت خدا را بكند طاعت ندارد .\r\nعثمان چيزى نگفت « 1 » .\r\nصحابى ديگر ، عبد الرّحمن بن سهل بن زيد انصارى بود وى در زمان عثمان در جهاد شركت كرد . در آن زمان از شام براى فتوحات مىرفتند . او نيز در شام بود كه قطار شترهايى را ديد كه مشك‌هاى شراب براى معاويه مىبردند . عبد الرّحمن با نيزه يك‌يك آنها را سوراخ كرد و شراب‌ها به زمين ريخت . و با كارگزاران معاويه درگير شد . معاويه گفت : رهايش كنيد كه بىعقل شده است . وقتى سخن معاويه را به او گفتند ، گفت : من از پيامبر چيزى دربارهء معاويه شنيدم كه « 2 » ، اگر او را ببينم ، به خدا قسم ، بر زمين\r\n\r\n\r\n","description":"","footnote":"\r\n( 1 ) . تهذيب ابن عساكر 7 / 214 ؛ سير اعلام النبلاء 2 / 10 ؛ مسند احمد 5 / 325 .\r\n( 2 ) . آنچه را كه عبد الرّحمن بن سهل از پيامبر خدا ( ص ) دربارهء معاويه شنيده بود ابن ابى الحديد در شرح نهج البلاغهء خود ( 4 / 108 ، تحقيق محمّد ابو الفضل ابراهيم ) به نقل از الغارات ثقفى آورده است : « قال رسول اللّه : سيظهر على النّاس رجل من امّتي ، عظيم السّرم ( دبر ) واسع البلعوم . يأكل و لا يشبع . يحمل وزر الثّقلين . يطلب الامارة يوما . فاذا ادركتموه فابقروا بطنه . و كان في يد رسول اللّه صلّى اللّه عليه و آله قضيب ، قد وضع طرفه في بطن معاوية » .\r\nيعنى : رسول خدا ( ص ) فرمود : به زودى بر اين مردم ، مردى از امّت من آشكار مىشود كه سرينى بزرگ دارد ؛ مجراى دهان تا شكمش گشاده است . مىخورد و سير -\r\n","page_name":" 201 ","page_number":201},
  {"content":"\r\n\r\nنمىنشينم مگر كه شكمش را بدرم « 1 » .\r\nآرى ، مردم در اواخر عصر خلافت عثمان ، بر واليان او چنين جرىّ شده بودند .\r\n\r\nرفتار عثمان با عمّار\r\nدر آخر كار عثمان ، صحابه جمع شدند ؛ مقداد ، عمّار ياسر ، طلحه و زبير و ديگر اصحاب پيامبر ( ص ) گرد آمدند و در نامه‌اى كارهاى خلاف عثمان را نوشتند و گفتند : اگر از اين كارها دست نكشى ، ما بر تو قيام مىكنيم .\r\nكسى جرأت نكرد نامه را براى عثمان ببرد . عمّار نامه را برد . عثمان ، نامه را كه خواند ، گفت : در برابر من ، از بين همهء اينها ، تو قيام كردى ؟ ! عمّار گفت : من براى تو نصيحت‌گرم . عثمان به غلامانش دستور داد كه عمّار را بر روى زمين خواباندند ، بعد ، خود با لگد به عورت عمّار كوبيد . او پيرمرد و ضعيف بود ؛ از شدّت درد ، از حال رفت « 2 » .\r\n\r\nعملكرد عثمان با اموال بيت المال\r\nعثمان مىگفت : « لو انّ بيدي مفاتيح الجنّة لا عطيتها بني اميّة حتّى\r\n\r\n\r\n","description":"","footnote":"\r\n- نمىشود . بار گناه جنّ و انس را حمل مىكند . روزى طلب حكومت مىكند . پس اگر او را يافتيد شكمش را پاره كنيد . در آن هنگام ، در دست رسول خدا شاخهء درختى بود كه يك سر آن را در شكم معاويه قرار داد ( نيز رجوع كنيد به الاصابة 2 / 394 ، چاپ اوّل ، مصر ) .\r\n( 1 ) . الاصابة 2 / 394 ؛ اسد الغابه 3 / 299 ؛ الاستيعاب ص 400 ؛ تهذيب التّهذيب 6 / 192 .\r\n( 2 ) . انساب الاشراف 5 / 49 و 54 ؛ العقد الفريد 2 / 272 . نيز نگاه كنيد به : الامامة و السياسة ابن قتيبهء دينورى و تاريخ يعقوبى 2 / 150 .\r\n","page_name":" 202 ","page_number":202},
  {"content":"\r\n\r\nيدخلوا من اخرهم » .\r\nاگر كليدهاى بهشت در اختيار من بود ، آنها را به بنى اميّه مىدادم تا آخرين فرد آنان نيز وارد بهشت شود « 1 » .\r\nبه جاى كليدهاى بهشت ، كليدهاى بيت المال در دست عثمان بود و او درهاى آن را به روى بنى اميّه بىحساب باز كرد و اموال آن را به ايشان بخشيد . بعضى از عطاهاى عثمان ، خليفهء مسلمانان ، به خويشانش به شرح زير است :\r\n1 . ابو سفيان بن حرب : 000 / 200 درهم « 2 »\r\n2 . مروان بن الحكم : 000 / 500 دينار « 3 »\r\n3 . عبد اللّه بن خالد : 000 / 300 درهم « 4 »\r\n( و براى هريك از خويشان او : 000 / 1 درهم )\r\n4 . سعيد بن عاص : 000 / 100 درهم « 5 »\r\n5 . حارث بن حكم بن ابى العاص : 000 / 300 درهم ( براى مروان ) « 6 » ؛ به اضافهء صدقات بازار مدينه ، كه زمينى بود ملك پيامبر ( ص ) كه حضرتش آن را به مسلمانان واگذار كرده بود . عثمان آن بازار را به اين پسر\r\n\r\n\r\n","description":"","footnote":"\r\n( 1 ) . مسند احمد حنبل 1 / 62 .\r\n( 2 ) . شرح نهج البلاغهء ابن ابى الحديد 1 / 67 .\r\n( 3 ) . المعارف ابن قتيبه ص 84 ؛ شرح نهج البلاغهء ابن ابى الحديد 1 / 66 ؛ العقد الفريد 4 / 283 ؛ انساب الاشراف 5 / 25 و 88 ؛ تاريخ ابن عساكر ، نسخهء خطى كتابخانهء ظاهريّه 11 / 1 / 140 .\r\n( 4 ) . انساب الاشراف 5 / 28 .\r\n( 5 ) . همان 5 / 128 .\r\n( 6 ) . همان 5 / 28 و 52 .\r\n","page_name":" 203 ","page_number":203},
  {"content":"\r\n\r\nعمويش داد و او نيز از هركه از آن زمين كه جزو بازار شده بود استفاده مىكرد ، اجاره مىگرفت « 1 » .\r\n6 . حكم بن ابى العاص : 000 / 300 درهم « 2 »\r\n7 . وليد بن عقبه : 000 / 100 درهم « 3 »\r\n8 . عبد اللّه بن خالد بن اسيد : يك‌بار 000 / 300 و بار دوم 000 / 600 درهم « 4 »\r\n9 . زيد بن ثابت انصارى : 000 / 100 درهم « 5 »\r\n10 . زبير : 000 / 800 / 59 درهم « 6 »\r\n11 . طلحه : 000 / 200 دينار « 7 »\r\n\r\n\r\n","description":"","footnote":"\r\n( 1 ) . سيرهء حلبيّه 2 / 87 ؛ العقد الفريد 2 / 261 .\r\n( 2 ) . انساب الاشراف 5 / 28 .\r\n( 3 ) . همان 5 / 30 - 31 .\r\n( 4 ) . تاريخ يعقوبى 2 / 168 ؛ شرح نهج البلاغهء ابن ابى الحديد 1 / 66 ؛ العقد الفريد 4 / 283 .\r\n( 5 ) . انساب الاشراف 5 / 54 و 55 .\r\n( 6 ) . صحيح بخارى ، كتاب الجهاد ، باب بركة الغازي في ماله 5 / 21 . بخارى جميع مال زبير را دويست ميليون و دويست هزار درهم حساب كرده است . لكن شارحان بخارى آن را نادرست دانسته ، مقدار صحيح را دويست و پنجاه ميليون و هشتصد هزار درهم ذكر كرده‌اند . ( نگاه كنيد به : فتح البارى ، ارشاد السّارى ، عمدة القارى ، شذرات الذّهب 1 / 43 ) . البتّه ، صحيح بخارى و مصادر ديگر قيد « درهم » را ندارند و فقط به ذكر رقم اكتفا كرده‌اند ، لكن در تاريخ ابن كثير 7 / 249 ، قيد درهم را آورده است .\r\n( 7 ) . انساب الاشراف 5 / 7 . به جز اين ، عطاهاى ديگر نيز به طلحه داده شده بود ، به نحوى كه ما ترك او ميليون‌ها درهم برآورد شده است . ( براى آشنايى بيشتر بنگريد به :\r\nطبقات ابن سعد 3 / 158 ، چاپ ليدن ؛ مروج الذّهب 1 / 434 ؛ العقد الفريد 2 / 279 ؛ الرّياض النّضرة 2 / 258 ؛ دول الاسلام ذهبى 1 / 18 ؛ الخلاصه خزرجى ص 152 ) .\r\n","page_name":" 204 ","page_number":204},
  {"content":"\r\n\r\n12 . سعد وقّاص : 000 / 250 درهم « 1 »\r\n13 . عثمان ( خليفه ) : 00 / 500 / 3 درهم « 2 »\r\n14 . عبد اللّه بن سعد بن ابى سرح : 000 / 100 دينار ، كه خمس غنائم افريقا بود « 3 » .\r\n15 . زيد بن ثابت : 000 / 100 دينار « 4 »\r\n16 . عبد الرّحمن بن عوف : 000 / 560 / 2 دينار « 5 »\r\nدر زمان عمر ، در يكى از فتوحات ايران ، سبدى از جواهرات سلطنتى را آورده و به دستور عمر ، در بيت المال گذاشته بودند . عثمان آن سبد جواهرات را گرفت و بين زن و دختران خود تقسيم كرد « 6 » .\r\nابو موسى اشعرى والى بصره بود . از غنائم جنگى ، طلا و نقره‌اى را كه با خود آورد ، عثمان آنها را گرفت و بين زن و فرزندان خود تقسيم كرد « 7 » .\r\n\r\n\r\n","description":"","footnote":"\r\n( 1 ) . طبقات ابن سعد 3 / 105 ؛ مروج الذّهب 1 / 434 .\r\n( 2 ) . طبقات 3 / 53 ؛ مروج الذّهب 2 / 332 . گفتنى است كه به نوشتهء ابن سعد ، در طبقات ( 3 / 53 ، چاپ ليدن ) در روز قتل عثمان ، وى نزد خزانه‌دار خود ، سى ميليون و پانصد هزار درهم داشت . مسعودى نيز ، در مروج الذّهب 1 / 433 ، مىنويسد كه عثمان ، به هنگام مرگ ، اموال عظيمى داشت كه از آن جمله زمين‌هاى او در وادى القرى و حنين بود كه ارزشى معادل 200 هزار دينار داشت . نيز بنگريد به : انساب الاشراف 5 / 49 .\r\n( 3 ) . الاستيعاب 2 / 367 - 370 ؛ الاصابة 2 / 309 - 310 ؛ كامل ابن اثير 3 / 38 .\r\n( 4 ) . مروج الذّهب 1 / 434 .\r\n( 5 ) . طبقات ابن سعد 3 / 96 ، چاپ ليدن ؛ تاريخ يعقوبى 2 / 146 .\r\n( 6 ) . انساب الاشراف 5 / 85 .\r\n( 7 ) . الصواعق المحرقه ص 68 ؛ السيرة الحلبيّة 2 / 78 .\r\n","page_name":" 205 ","page_number":205},
  {"content":"\r\n\r\nاين بود خلاصه‌اى از حيف و ميل بيت المال مسلمين توسّط عثمان « 1 » .\r\n\r\n\r\n","description":"","footnote":"\r\n( 1 ) . اينها در وقتى بود كه به اصحاب بدر فقط 5000 درهم در سال مىداد ( شرح نهج البلاغهء ابن ابى الحديد 3 / 154 ؛ الفتوح البلدان ص 550 - 565 ) . ببينيد چقدر تفاوت دارد ! ؟\r\n","page_name":" 206 ","page_number":206},
  {"content":"\r\n\r\n\r\n[ 12 
  ] قيام مردم بر عليه عثمان و نقش على ( ع ) در اصلاح بين دو طرف\r\n\r\nشورش مصريان\r\nمسلمانان سخت در بيچارگى بودند . از مصر ، براى شكايت از والى خود ، عبد اللّه بن سعد بن ابى سرح ، به نزد عثمان آمدند و به مسجد پيامبر وارد شدند .\r\nعثمان قبول نمىكرد كه كسى از واليانش شكايت كند . جماعتى از مهاجران و انصار كه در مسجد پيامبر ( ص ) بودند به آنان گفتند : چه شده كه از مصر به مدينه آمده‌ايد ؟ گفتند : از ستم فرماندار خود به شكايت آمده‌ايم .\r\nعلى ( ع ) به آنان فرمود : در كار خود شتاب و در داورى عجله مكنيد .\r\nشكايت خود را به خليفه عرضه داريد و او را در جريان امر بگذاريد ؛ چه ، امكان آن مىرود كه فرماندار مصر ، بنابر ميل خود بىدستورى از خليفه ، با شما رفتار كرده باشد . شما به نزد خليفه برويد و مسائل خود را بازگوييد ؛ چنانچه عثمان بر او سخت گرفت وى را از كار بر كنار كرد به هدف خود\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nرسيده‌ايد ، و گرنه ، مىتوانيد براى شكايت بازگرديد . مصريان از آن حضرت خواستند كه همراه آنان باشد ، ولى على ( ع ) جواب داد : احتياجى به آمدن من نيست . مصريان گفتند : اگرچه موضوع همين است ، ولى ما مايليم كه شما هم حضور داشته ، شاهد بر ماجرا باشى . على ( ع ) پاسخ داد :\r\nآن‌كه از من قوىتر ، و به جميع خلايق مسلطتر و بر بندگان دلسوزتر است بر شما شاهد و ناظر خواهد بود . بزرگان مصر به در خانهء عثمان رفتند و اجازهء ورود خواستند . عثمان گفت : چرا بىاجازهء من از مصر به اينجا آمديد ؟ گفتند : آمده‌ايم تا از تو و كارهايت شكايت كنيم ، همچنين از كارهايى كه عاملت مىكند ! ! ! گفت‌وگو بين آنان بالا گرفت و به مسجد كشيده شد . عايشه و طلحه دخالت كردند و از اينجا به بعد رهبرى مخالفان عثمان را به دست گرفتند « 1 » .\r\nسپس ، حضرت امير ( ع ) وارد ماجرا شد و بعد از گفت‌وگو با عثمان « 2 » ، عثمان نامه‌اى به شرح زير نوشت :\r\nبسم اللّه الرّحمن الرّحيم\r\nاين پيمانى است كه بندهء خدا عثمان ، امير المؤمنين ، براى آن دسته از مؤمنان و مسلمانانى كه از وى رنجيده‌اند مىنويسد . عثمان تعهد مىكند كه ، از اين پس ، مطابق كتاب خدا و سنّت پيامبر رفتار كند ؛ حقوق كسانى را كه بريده است بار ديگر برقرار سازد ؛ آنان را كه از خشم او بيمناك‌اند امان\r\n\r\n\r\n","description":"","footnote":"\r\n( 1 ) . تاريخ ابن اعثم 46 - 47 .\r\n( 2 ) . شرح اين گفت‌وگو در منابع تاريخى آمده است ، از جمله : انساب الاشراف 5 / 60 ؛ طبرى 5 / 96 - 97 ؛ ابن اثير 3 / 63 ؛ شرح نهج البلاغهء ابن ابى الحديد 1 / 303 ؛ ابن كثير 7 / 167 ؛ ابى الفداء 1 / 168 .\r\n","page_name":" 208 ","page_number":208},
  {"content":"\r\n\r\nدهد و آزادىشان را تأمين كند ؛ تبعيدشدگان را به خانواده‌هايشان باز گرداند ؛ غنائم جنگى را بىهيچ ملاحظه و استثنا بين سپاهيان ( مجاهد ) تقسيم كند . على بن ابى طالب ( ع ) ، از جانب عثمان ، در مقابل مؤمنان و مسلمانان ، ضامن اجراى تمامى اين تعهّدات است . شاهدان زير نيز صحّت اين تعهدات را گواهى مىكنند :\r\nزبير ابن العوّام ، سعد بن مالك ابى وقّاص ، زيد بن ثابت ، طلحة بن عبيد اللّه ، عبد اللّه بن عمر ، سهل بن حنيف ، ابو ايوب خالد بن زيد .\r\n( تاريخ نگارش ، ذيقعدهء 35 هجرى )\r\nگروه‌هايى كه از كوفه و مصر آمده بودند ، هريك ، نسخه‌اى از اين پيمان نامه را گرفتند و رفتند « 1 » . حضرت امير ( ع ) به عثمان فرمود : خوب است بيرون بيايى و خطبه‌اى بخوانى و مردم را ساكت كنى و خدا را شاهد بگيرى كه توبه كرده‌اى .\r\nعثمان آمد و چنين خطبه خواند :\r\n. . . اى مردم ، به خداى سوگند ، آنچه را كه بر من خرده گرفته‌ايد ، همه را مىدانستم ، و آنچه را كه در گذشته انجام داده‌ام ، همه از روى علم و دانايى بوده است ؛ ليكن در اين ميان ، هواى نفس و خواهش‌هاى درونىام مرا سخت فريب داد و حقايق را وارونه به من نشان داد سرانجام مرا گمراه كرد و از جادهء حقّ و حقيقت بگرداند .\r\nخود از پيامبر خدا ( ص ) شنيدم كه فرمود : « هركس كه دچار لغزشى گردد بايد توبه كند و هركه گناهى مرتكب شود بايد توبه كند بيش‌ازپيش ،\r\n\r\n\r\n","description":"","footnote":"\r\n( 1 ) . انساب الاشراف 5 / 63 - 64 .\r\n","page_name":" 209 ","page_number":209},
  {"content":"\r\n\r\nخود را در گمراهى سرگردان نسازد ؛ و اگر به ظلم و ستم ادامه دهد از آن دسته اشخاصى محسوب مىشود كه از جادهء حق و حقيقت به كلّى منحرف گشته‌اند » .\r\nمن ، خود اولين كسى هستم كه از اين فرمان پند گرفته‌ام . اكنون ، از آنچه مرتكب شده‌ام ، از خداى بزرگ آمرزش مىطلبم و به او روى مىآورم ؛ و چون منى شايسته است كه از گناه دست شسته ، در مقام توبه و استغفار برآيد . اكنون ، چون از منبر فرود آمدم ، سران و اشراف شما بر من درآيند و پيشنهادهاى خود را با من در ميان بگذارند . به خداى سوگند ، اگر خواستهء حقّ چنين باشد كه من بنده‌اى زرخريد شوم ، به نيكوترين وجه ، روش بندگان خدا را در پيش خواهم گرفت و چون آنان ذليل و خوار خواهم شد .\r\nعثمان در اينجا به گريه افتاد . راوى مىگويد : ديدم كه ، از شدّت گريه ، اشك ريشش را تر كرد و دل مردم از حالت و سخنان عثمان بسوخت و حتّى جمعى از آنان به گريه افتادند و بر بيچارگى و درماندگى و توبهء او متأثر شدند . در اين حال ، سعيد بن زيد به عثمان گفت : اى امير المؤمنين ، هيچ‌كس چون خودت به تو دلسوزتر نيست ؛ زنهار ! بر خويشتن بينديش و به آنچه وعده داده‌اى عمل كن .\r\n\r\nكارشكنى مروان\r\nعثمان ، چون از منبر به زير آمد و به خانهء خويش وارد شد ، مروان و سعيد و جمعى از بنى اميّه را در آنجا ديد . چون عثمان نشست ، مروان رو به او كرد و گفت : حرف بزنم ؟ گفت : بزن . مروان گفت : اگر اين سخنان را در\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nوقتى مىگفتى كه قوى بودى خوب بود ، ولى حال كه ضعيف شده‌اى و به ذلّت افتاده‌اى ، گفتن اين حرف‌ها به معنى شكست توست . نبايد اين كار را مىكردى و خود را در نظر مردم چنين خوار نمىساختى .\r\nمردم آمدند به در خانه عثمان تا بنابر وعدهء او براى رسيدگى به شكايت‌ها ، بر عثمان وارد شوند . مروان به عثمان گفت : مردم مانند كوه‌ها گردآمده‌اند . عثمان گفت : خجالت مىكشم بروم ، تو بيرون برو . مروان آمد و بر مردم بانگ زد :\r\nچه خبر است ؟ براى چپاول آمده‌ايد ؟ رويتان سياه باد ! هركس را مىبينم گوش رفيقش را گرفته و آمده است ، جز آنان كه در انتظار ديدنشان هستم . چه خبر است كه دندان تيز كرده‌ايد ؟ اين‌طور كه به ما هجوم آورده‌ايد ، آيا قصد ربودن ملك ما را از چنگال ما داريد ؟ چه مردم احمقى هستيد . به خانه‌هاى خود برگرديد . اشتباه كرديد ؛ ما هرگز در مقابل شما عقب‌نشينى نكرده‌ايم و قدرت و حكومت خود را از دست نخواهيم داد .\r\n\r\nشكايت مردم به على ( ع ) و كناره‌گيرى آن حضرت\r\nپس از اين جريان ، جمعى آمدند و به على ( ع ) شكايت كردند . حضرت امير ( ع ) ، خشمناك ، بر عثمان وارد شد و فرمود :\r\nهنوز از مروان دست نكشيده‌اى ؟ او هم از تو دست برنمىدارد مگر كه تو را از دين و شعورت ، به كلّى بگرداند ؛ و تو هم ، چون شتر خوار و زبونى كه به هركجا كشانده شود ، سر به زير انداخته‌اى و در پى او مىروى ! مروان نه رأى دارد ، نه دين . مىبينم كه تو را به هلاكت مىرساند . من ، بعد از اين ، ديگر در كارت اقدام نمىكنم .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nچون حضرت على ( ع ) بيرون رفت ، همسر عثمان ( نائله ) آمد و به او گفت : على ديگر به نزد تو نخواهد آمد . حرف مروان را شنيدى او تو را به دنبال خود به هرجا كه خواست كشاند . عثمان گفت : چه كنم ؟ نائله گفت :\r\nاز خدايى كه شريك ندارد بترس و از سنّت دو رفيقت كه پيش از تو بودند پيروى كن « 1 » . اگر از مروان اطاعت كنى ، تو را به كشتن خواهد داد ، چرا كه مروان در ميان مردم قدر و ارزش و هيبت و محبّتى ندارد ؛ و تو مردم را به خاطر مروان از دست دادى . كسى را بفرست و على را بطلب و با او آشتى كن ؛ همانا تو با او خويشاوندى و او در ميان مردم مقبول است و كسى در برابر او چون‌وچرا نمىكند .\r\nعثمان كسى را به دنبال على ( ع ) فرستاد ، امّا آن حضرت از آمدن خوددارى كرد و فرمود : « به او گفتم كه بار ديگر نمىآيم » « 2 » .\r\nعثمان ، بعد از اين ماجرا ، روز جمعه بر منبر رفت و حمد و ثناى الهى گفت . پيش از اقامهء سخن ، يكى از حاضران ، از وسط مسجد بلند شد و ايستاد و گفت : اى عثمان ، به كتاب خدا عمل كن . عثمان گفت : بنشين .\r\nاين قضيه سه بار تكرار شد . سرانجام ، آنها كه در مسجد حاضر بودند دو دسته شدند : يك دسته عليه عثمان شدند و يك دسته با عثمان ؛ اختلاف بالا گرفت و به صورت يكديگر سنگ پراندند و به عثمان ، در بالاى منبر نيز ، سنگ زدند ، چنان‌كه بيهوش شد . او را به خانه بردند . حضرت امير ( ع ) به عيادتش رفت . بنى اميّه به دور عثمان جمع بودند . حضرت على\r\n\r\n\r\n","description":"","footnote":"\r\n( 1 ) . مقصود ابو بكر و عمر مىباشد .\r\n( 2 ) . طبرى 5 / 112 و چاپ اروپا 2977 - 2979 ؛ ابن اثير 3 / 96 . بلاذرى هم بخشى از آنچه را كه گفتيم آورده است . نگاه كنيد به : انساب الاشراف 5 / 65 .\r\n","page_name":" 212 ","page_number":212},
  {"content":"\r\n\r\n( ع ) كه وارد شد ، بنى اميّه به وى حمله كردند كه : اينها كار تو بود ، تو اين كار را كردى ؛ و به خدا قسم ، اگر به آنچه مىخواهى برسى ( يعنى حكومت ) ، دنيا را بر تو خواهيم شوراند . پس ، امير المؤمنين ( ع ) خشمگين برخاست « 1 » . وضع داخل مدينه اين‌چنين بود ! ! .\r\n\r\nگروه‌هائى كه از شهرها آمده بودند\r\nگروهى از مخالفان عثمان در ذاخشب ، در خارج مدينه ، آمده بودند و منتظر بودند كه چه مىشود . مغيرة بن شعبه به عثمان گفت : اجازه بده من بروم و اينهايى را كه در خارج از مدينه‌اند بازگردانم . عثمان گفت : برو .\r\nآنگاه كه مغيره برابر آنها رسيد ، بانگ بر او زدند و گروه‌هايى كه از شهرها آمده بودند گفتند : كه اى فاجر بازگرد ؛ اى فاسق « 2 » بازگرد ؛ اى كور باز گرد . مغيره ، ناگزير ، بازگشت .\r\nعثمان ، سپس ، عمرو بن العاص را خواست و گفت : برو به نزد مردم و دعوتشان كن به كتاب خدا و اينكه هرچه بگويند من عمل مىكنم .\r\nعمرو عاص رفت و همين‌كه به نزديكشان رسيد ، سلام كرد . گفتند : اى دشمن خدا بازگرد « 3 » ؛ پسر نابغه بازگرد « 4 » ؛ نه تو امين هستى و نه ما از تو در\r\n\r\n\r\n","description":"","footnote":"\r\n( 1 ) . طبرى 5 / 113 و چاپ اروپا 1 / 2979 - 2990 .\r\n( 2 ) . اين دشنام را بدان سبب به مغيره گفتند كه مغيره ، وقتى كه والى بصره بود ، متّهم به زنا شد ولى عمر نگذاشت كه بر او حدّ جارى كنند ( الأغانى 14 / 139 - 142 ، چاپ دوساسى ، 1959 ؛ شرح نهج البلاغهء ابن ابى الحديد 2 / 161 ؛ تاريخ طبرى و ابن اثير و ابى الفداء در ذكر وقايع سال 17 ه ؛ طبرى 1 / 2529 ، چاپ اروپا ؛ بلاذرى 1 / 423 ؛ تاريخ يعقوبى 2 / 124 ) .\r\n( 3 ) . سابقهء عمرو عاص اين بود كه ، در زمانى كه هنوز مسلمان نشده بود ، قصيده‌اى 60 بيتى در ذمّ پيامبر ( ص ) سروده بود .\r\n( 4 ) . نابغه ، مادر عمرو عاص ، معروف به فساد بوده است .\r\n","page_name":" 213 ","page_number":213},
  {"content":"\r\n\r\nامانيم . عبد اللّه بن عمر و ديگرانى كه در مجلس عثمان بودند گفتند : اينان را كسى به جز از على نمىتواند ساكت كند . عثمان آن حضرت را خواست .\r\nحضرت على ( ع ) آمد . به او عرض كرد : اين قوم را به كتاب خدا و سنّت پيامبر بخوان . حضرت على ( ع ) فرمود : به شرط آن‌كه پيمان بدهى و خدا را شاهد بگيرى بر اينكه هرچه من به آنها بگويم تو انجام خواهى داد .\r\nعثمان پذيرفت . پس ، حضرت امير ( ع ) از عثمان ، پيمان گرفت و او قسم خورد كه هرچه آن حضرت با شورشيان ، از جانب عثمان ، تعهد كند ، انجام دهد . آن حضرت از نزد او بيرون شد و رفت به ذاخشب ، محل اجتماع شورشيان . شورشيان ، چون آن حضرت را ديدند ؛ به او گفتند : بازگرد .\r\nحضرت فرمود : پيش مىآيم . خواسته شما برآورده مىشود . شورشيان پذيرفتند . حضرت امير ( ع ) سخنان عثمان را برايشان بازگو كرد . گفتند :\r\nآيا تو ضامن مىشوى كه اين كارها را بكند ؟ حضرت ( ع ) فرمود : بلى .\r\nگفتند : راضى شديم . و بعد بزرگان و اشرافشان با على ( ع ) بر عثمان وارد شدند « 1 » . ايشان مصريانى بودند كه از عاملشان عبد اللّه بن سعد بن ابى سرح شكايت داشتند . دفعهء قبل كه نامه فرستادند ، در جواب نامهء عثمان ، كه نزد والى مصر بردند او يكى از آنان را كشت « 2 » .\r\nبه غير از على ( ع ) ، طلحه و زبير و عايشه هم دخالت كردند . اينان به عثمان گفتند : والى مصر را عوض كن . گفت : كه را مىخواهيد ؟ گفتند :\r\nمحمّد بن ابى بكر را . او هم محمّد بن ابى بكر را والى مصر كرد و محمّد به\r\n\r\n\r\n","description":"","footnote":"\r\n( 1 ) . انساب الاشراف 5 / 63 - 64 .\r\n( 2 ) . همان 5 / 25 - 26 .\r\n","page_name":" 214 ","page_number":214},
  {"content":"\r\n\r\nاتّفاق مصريان ، با نامهء عثمان دراين‌باره ، به سوى مصر روانه شد « 1 » . تا اينجا داستان شورش مصريان بود « 2 » .\r\n\r\nخدعهء خليفه\r\nدر داخل مدينه هم شورش شده بود . باز حضرت امير ( ع ) وساطت كرد و بنا شد كه اين دفعه عثمان به وعده‌هايش عمل كند . عثمان گفت : براى برقرارى عدالت و بازگرداندن حقوق مردم وقت لازم است . آن حضرت ( ع ) فرمود : در مدينه نياز به مهلت ندارد ، در خارج از مدينه هم تا زمانى كه نامه‌هايت برسد مهلت دارى . گفت : مهلت مىخواهم . حضرت ( ع ) فرمود : در مدينه سه روز مهلت باشد « 3 » .\r\nپس از آنكه عثمان ، محمّد بن ابى بكر را والى مصر كرده بود ، همراه با مصريان از مدينه به مصر بازمىگشتند ، در راه ، ناگهان ، غلام عثمان را ديدند كه سوار بر شترى است و به تندى مىرود . او را بازرسى كردند و پرسيدند : كجا مىروى گفت : به مصر مىروم . گفتند : چه همراه دارى ؟\r\nگفت : چيزى همراه ندارم . گفتند : نمىشود . پياده‌اش كردند . مشك خشكى همراهش بود . آن مشك خشك را پايين آوردند شكافتند و در آن يك لولهء سربى يافتند كه در آن نامه‌اى از عثمان بود به عبد اللّه بن سعد بن ابى سرح ، والى مصر ، و مهر عثمان را داشت . در آن نامه به والى مصر نوشته بود : « اينها كه آمدند ، محمّد بن ابى بكر و فلان و فلان را دار بزن و سر جايت\r\n\r\n\r\n","description":"","footnote":"\r\n( 1 ) . همان 5 / 63 - 65 .\r\n( 2 ) . زمان وقوع شورش مصريان قبل از خطبهء عثمان در مسجد بوده است .\r\n( 3 ) . طبرى 5 / 116 - 117 و در چاپ اروپا 1 / 2987 - 2989 ؛ ابن اثير 3 / 71 - 72 ؛ شرح نهج البلاغهء ابن ابى الحديد 1 / 166 .\r\n","page_name":" 215 ","page_number":215},
  {"content":"\r\n\r\nباش ( و همهء كسانى را كه به شكايت از تو نزد من آمدند زندانى كن تا دستور من برسد ) .\r\nنامه را كه خواندند ، با محمّد بن ابى بكر به مدينه بازگشتند و خدمت حضرت على ( ع ) رفتند و نامه عثمان را به آن حضرت دادند « 1 » . حضرت ( ع ) آمد به نزد عثمان و به او فرمود اين نامه چيست ؟ عثمان گفت : من آن را ننوشته‌ام . مردم گفتند : پيك رسمى تو و سوار بر شتر تو بود و نامه به خطّ كاتب تو و مهر تو بر آن است . گفت : شتر را دزديده‌اند ، خط هم شبيه خط كاتب من است ، مهر را هم شايد مثل مهر من درست كرده باشند ! به او گفتند : از خلافت كناره‌گيرى كن و الّا يا عزل مىشوى يا كشته خواهى شد عثمان نپذيرفت . به او گفتند : كارهاى زشت زيادى كرده‌اى ؛ چون به تو تذكّر مىدهند توبه مىكنى ، ولى بر عهد خود نمىمانى . آن نوبت توبه كردى و گفتى از كارهاى گذشته دست مىكشم ؛ محمّد بن مسلمه هم ضمانت كرد ؛ باز چنين كردى . حال ، يا بايد خود را عزل كنى يا كشته مىشوى . عثمان گفت : اينكه از خلافت كناره‌گيرى كنم ، نه ، به خدا قسم ، من هرگز لباسى را كه خداوند بر تنم راست كرده است به دست خود بيرون نخواهم آورد ! . . . « 2 » .\r\n\r\nفتواى عايشه به قتل عثمان\r\nعايشه امّ المؤمنين ، كه از عثمان دلى پرخون داشت و در سر هواى حكومت پسر عمويش طلحه را مىپروراند ، از شورش مردم و محاصرهء\r\n\r\n\r\n","description":"","footnote":"\r\n( 1 ) . انساب الاشراف 5 / 67 - 68 .\r\n( 2 ) . طبرى 5 / 120 - 121 و در چاپ اروپا 1 / 2995 - 2997 .\r\n","page_name":" 216 ","page_number":216},
  {"content":"\r\n\r\nعثمان حدّ اكثر بهره را برد و فتواى تاريخى خود را دائر بر قتل او صادر كرد .\r\nعايشه گفت : اى عثمان ، بيت المال مسلمانان را به خود اختصاص داده‌اى و دست بنى اميّه را بر مال و جان مردم گشوده‌اى و به آنان ولايت و حكومت بخشيده‌اى و به اين وسيله ، امّت محمّد ( ص ) را در سختى انداخته‌اى ؟ خدا خير و بركت آسمان و زمين را از تو بگيرد . اگرنه آن بود كه چون ساير مسلمانان پنج نوبت نماز مىگزارى ، تو را چون شترى سر مىبريدند « 1 » .\r\nعثمان ، چون سخنان عايشه را شنيد ، آيهء دهم از سورهء تحريم را ، كه دربارهء عايشه و حفصه نازل شده بود ، خواند : « خدا بر آنان كه كافر شدند .\r\nزن نوح و لوط را مثال آورد ، كه همسران دو بنده از بندگان شايسته ما بودند ولى به شوهرانشان خيانت كردند . شوهرانشان ذرّه‌اى به آن دو نفع نرساندند و به آن دو ( زن ) گفته شد كه ، همدوش جهنّميان ، وارد آتش شويد » .\r\nعايشه ، مزاجى سخت ، تند و سركش داشت و از نامه‌اى كه برادرش محمّد در راه مصر بدان دست يافته بود ، طىّ آن به خط كاتب عثمان و مهر عثمان فرمان قتل او و همراهانش را صادر كرده بود ، آگاه شد . عايشه ، امّ المؤمنين را ، كه جان در راه بستگان خود مىداد ، چنان منقلب و خشمگين ساخت كه ، بىپروا و به صراحتى تمام ، فرمان قتل خليفه را صادر كرد\r\n\r\n\r\n","description":"","footnote":"\r\n( 1 ) . ظاهرا اين سخنان عايشه قبل از فاش شدن فرمان عثمان به والى مصر بوده است كه طىّ آن دستور قتل محمّد بن ابى بكر را داده بود ، چرا كه بعد از آن ماجرا ، عايشه فتواى قتل عثمان را ، بدون ترس از نمازگزار بودن وى ، صادر كرد .\r\n","page_name":" 217 ","page_number":217},
  {"content":"\r\n\r\nو فتوى به كفرش داد . بانگ برداشت : « اقتلوا نعثلا فقد كفر » « 1 » .\r\nيعنى : بكشيد نعثل را كه كافر شده است . وى ، عثمان را تشبيه به نعثل « 2 » كرد و با اين حكم ، حرمت خلافت را شكست . البتّه ، بديهاى سران و واليان بنى اميّه ، مروان و حكم بن أبى العاص و وليد و سعيد و عبد اللّه بن سعد بن ابى سرح ، همه در جاى خود مؤثّر بوده است آزارهايى كه به مسلمانان مىشد و غارت بيت المال ، همه و همه ، تأثير بسيار در اين شورش‌ها داشته است . با همه اينها با فتواى عايشه كم‌ترين احترامى براى خليفه نگذاشت و مسلمانان را عليه وى شورانيد و پس از آن شد آنچه را كه بيان مىكنيم .\r\n\r\nسخن جهجاه غفارى\r\nدر وقتى كه عثمان خطابه مىخواند ، و بر عصايى كه ابو بكر و عمر به آن تكيه مىكردند تكيه كرده بود . جهجاه غفارى ، كه از انصار بود ، برخاست و گفت : برخيز اى نعثل و از اين منبر پايين بيا « 3 » . و در روايتى ديگر ، گفت : بيا سوارت كنم بر شتر و ببرم به كوه آتشفشان درون آن اندازم ! ! ! هيچ‌كس از\r\n\r\n\r\n","description":"","footnote":"\r\n( 1 ) . طبرى 4 / 474 ، چاپ قاهره ، 1357 ه ، و در چاپ اروپا ص 3112 ؛ تاريخ ابن اعثم ص 155 ؛ كامل ابن اثير 3 / 87 ؛ شرح نهج البلاغهء ابن ابى الحديد 2 / 77 ؛ نهايه ابن اثير 4 / 156 .\r\n( 2 ) . مراد از نعثل ، مردى يهودى بوده است . البتّه معانى ديگرى هم دارد ، همچون پيرمرد احمق و كفتار نر . همچنين گفته‌اند كه نعثل نام مردى بود از اهل مصر كه ريشى دراز داشت . ( نگاه كنيد به : النهايه ابن اثير و قاموس اللّغه فيروزآبادى و تاج العروس زبيدى و لسان العرب ابن منظور ، ذيل واژهء نعثل ) .\r\n( 3 ) . طبرى 5 / 114 و در چاپ اروپا 1 / 2982 ؛ انساب الاشراف 5 / 47 - 48 ؛ الرّياض النّضره 2 / 123 ؛ ابن اثير 3 / 70 ؛ شرح نهج البلاغهء ابن ابى الحديد 1 / 165 ؛ ابن كثير 7 / 175 ؛ الاصابة 1 / 253 ؛ تاريخ الخميس 2 / 260 .\r\n","page_name":" 218 ","page_number":218},
  {"content":"\r\n\r\nمردم ، در جواب او ، حرفى نزد . بنى اميّه عثمان را از منبر پايين آوردند و به خانه بردند « 1 » . در نتيجه ستمديده‌گان عليه عثمان قيام كردند و او را محاصره كردند .\r\n\r\nمحاصرهء خانهء عثمان\r\nبيشترين افراد محاصره‌كنندهء خانهء عثمان مصريان بودند . انصار هم كمك مىكردند . مصريان ، كه به قصد گزاردن حجّ آمده بودند ، با اهل كوفه و اهل بصره براى رفتن به مكّه قرار گذاشته بودند . آنان به بيرون مدينه آمدند و اهل مدينه هم كمك كردند و خانهء عثمان را محاصره كردند . در اين ميان ، نامه‌هاى عايشه هم به شهرها رسيده بود و در شورش مردم بر عثمان اثرى بسزا داشت « 2 » . خليفه را محاصره كردند و آب را ، به فرمان طلحه ، به روى او بستند « 3 » .\r\nعايشه ، كه كار را تمام‌شده مىديد ، نخواست كه در مدينه باشد و عثمان كشته شود ؛ آمادهء سفر حجّ شد . عثمان به مروان و عبد الرّحمن بن عتّاب گفت : برويد و از عايشه بخواهيد كه بماند ؛ شايد از مردم جلوگيرى كند و نگذارد كشته شوم . آنان به نزد عايشه آمدند و به او گفتند : شما به حجّ نرويد و بمانيد ؛ شايد خداوند به‌واسطهء شما اين شورش را از اين مرد ( عثمان ) دفع كند « 4 » . عايشه گفت : نه ، من بارهايم را بسته‌ام و حجّ را بر خودم واجب كرده‌ام ؛ نمىتوانم نروم . به او گفتند : هرچه خرج كرده‌اى ، دو\r\n\r\n\r\n","description":"","footnote":"\r\n( 1 ) . همان منابع .\r\n( 2 ) . انساب الاشراف 5 / 103 .\r\n( 3 ) . همان 5 / 90 .\r\n( 4 ) . همان 5 / 81 .\r\n","page_name":" 219 ","page_number":219},
  {"content":"\r\n\r\nبرابر ، به تو مىدهيم . باز نپذيرفت « 1 » . مروان اين شعر را خواند :\r\n و حرّق قيس علىّ البلاد * فلمّا اضطرمت أحجما « 2 » \r\nقيس شهر را بر من آتش زد و چون شعله‌هايش بالا گرفت و مرا در كام خود فرو برد ، از من دست كشيد .\r\nعايشه ، در پاسخ مروان ، گفت : اى مروان ، آيا گمان برده‌اى كه من دربارهء صاحبت در ترديد هستم « 3 » ؟ به خدا قسم كه آرزو دارم او را در يكى از بسته‌هاى خود جا دهم و توانايى حمل آن را داشته باشم تا او را به دريا افكنم « 4 » . پس از آن ، عايشه به سوى مكّه روان شد .\r\nدر آن سال عبد اللّه بن عبّاس ، به دستور عثمان ، امير الحاجّ بود . وى در سرزمين صلصل « 5 » به عايشه رسيد . عايشه به او گفت :\r\nتو را به خدا سوگند مىدهم كه ، با اين زبان گيرا و برّنده‌اى كه دارى ، مردمى را كه بر اين مرد ( عثمان ) شوريده‌اند پراكنده مكن ، و آنان را دربارهء اين مرد خودخواه و سركش ترديد نينداز . مردم به كار خود بينا شده‌اند و راه راست خود را تشخيص داده‌اند و از شهرها ، براى امرى كه بالا گرفته است ، گروه گروه جمع شده‌اند . من ، خود ، طلحه را ديدم كه به كليدهاى بيت المال\r\n\r\n\r\n","description":"","footnote":"\r\n( 1 ) . تاريخ يعقوبى 2 / 142 .\r\n( 2 ) . در انساب الاشراف 5 / 75 ، اين بيت چنين آمده است :\r\n و حرّق قيس علىّ البلا * د فلمّا حتّى اذا اضطرمت اجذما \r\n( 3 ) . تاريخ يعقوبى 2 / 124 .\r\n( 4 ) . انساب الاشراف 5 / 75 ؛ ابن اعثم ص 155 ؛ طبقات ابن سعد 5 / 25 ، چاپ ليدن .\r\n( 5 ) . نام مكانى است در چند ميلى مدينه ( ياقوت حموى ) . البتّه ضبط صحيح آن « ضلضل » است ، لكن محدّثان همه جا آن را صلصل نوشته‌اند . ( معجم ما استعجم ، ذيل صلصل ) .\r\n","page_name":" 220 ","page_number":220},
  {"content":"\r\n\r\nدست يافته بود ! اگر او زمام امور را به دست بگيرد ، بىشك ، همان روش پسر عمويش ابو بكر را در پيش خواهد گرفت ! ! !\r\nابن عبّاس ، در پاسخ عايشه ، گفت : مادر « 1 » ، اگر بر سر اين مرد بلايى بيايد و كشته شود ، مردم جز به پيشواى ما ، على ( ع ) ، به كسى ديگر سر فرود نخواهند آورد . عايشه ، با شتاب ، گفت : نمىخواهم با تو مجادله كنم « 2 » .\r\n\r\nكليدهاى بيت المال در دست طلحه\r\nطلحه كليدهاى بيت المال را به دست آورده بود و بدين سبب ، مردم در خانهء او جمع شده بودند ، به‌طورىكه خانه‌اش مملوّ از جمعيّت بود . جاى سوزن انداختن نبود . چون دايرهء محاصره بر عثمان تنگ‌تر شد ، كسى را نزد حضرت امير ( ع ) فرستاد .\r\n ان كنت مأكولا فكن انت آكلي * و الا فأدركني و لما امزقي \r\nيعنى چنانچه مىبايست خورده شوم بيا تو - عموزاده‌ام - مرا بخور و گرنه بدادم برس پيش از آنكه پاره‌پاره شوم .\r\nپيش از آن ، حضرت على ( ع ) به عثمان فرموده بود كه ديگر به نزد او نمىآيد ؛ مع الوصف آمد . عثمان به آن حضرت عرض كرد : مرا از چند جهت بر تو حق است : حق برادرى اسلامى و خويشاوندى « 3 » و دامادى رسول خدا ؛ اگر اين همه را نيز نديده بگيرى و ما خود را در عصر جاهليّت فرض كنيم ، باز هم ، براى خاندان عبد مناف ننگ است كه قدرت و حكومت\r\n\r\n\r\n","description":"","footnote":"\r\n( 1 ) . به همسران پيامبر ( ص ) « امّ » خطاب مىكردند .\r\n( 2 ) . انساب الاشراف 5 / 75 ؛ طبرى 5 / 140 و در چاپ اروپا 1 / 3040 ؛ تاريخ ابن اعثم ص 156 .\r\n( 3 ) . بنى اميّه و بنى هاشم عموزاده بودند .\r\n","page_name":" 221 ","page_number":221},
  {"content":"\r\n\r\nرا يكى از فرزندان قبيلهء تيم [ - طلحه 
  ] از چنگشان بيرون كند . حضرت امير ( ع ) ، در پاسخ او فرمود : خبر به تو خواهد رسيد . آنگاه از خانهء عثمان بيرون رفت و آمد به مسجد پيامبر ( ص ) . در آنجا اسامه ( فرزند زيد ، آزاد كردهء پيامبر ) را ديد ، دست بر شانهء او نهاد و باهم به سوى خانهء طلحه روانه شدند . وقتى به طلحه رسيدند ، على ( ع ) به دو فرمود : طلحه ، اين چه معركه‌اى است كه به راه انداخته‌اى ؟ ! طلحه پاسخ داد : اى ابو الحسن ، خيلى دير آمده‌اى ، وقتى رسيده‌اى كه كار از كار گذشته است « 1 » .\r\nحضرت امير ( ع ) ، چون ديد سخن گفتن با طلحه فايده ندارد ، هيچ نگفت و از خانهء او بيرون آمد و رفت به در بيت المال . فرمود : در بيت المال را باز كنيد . گفتند : كليد نداريم ، كليدها نزد طلحه است . دستور داد در بيت المال را شكستند و خود شروع كرد به تقسيم سكّه‌هاى زر و نقره و نيز طلا و نقره‌هاى انباشته در بيت المال . آنان كه به دور طلحه بودند ، يك‌يك ، از خانهء او بيرون آمدند و به نزد على ( ع ) رفتند و از بيت المال بهره بردند .\r\nطلحه تنها ماند . رفت به نزد عثمان و گفت : اى امير المؤمنين ، من از كارى كه كرده‌ام از خداى خود بخشايش مىطلبم . خيالى در سر داشتم ، ولى خدا نخواست و بين من و آرزويم مانع نهاد . عثمان جواب داد : به خدا سوگند كه تو نيامده‌اى تا توبه كنى ، بلكه از آن جهت آمده‌اى كه خود را در اين ميان شكست خورده يافتى ! من انتقام اين كارت را به خدا وامىگذارم « 2 » .\r\n\r\n\r\n","description":"","footnote":"\r\n( 1 ) . يعنى ديگر دخالت نكن كه خليفگى من مسلّم شده است !\r\n( 2 ) . انساب الاشراف 5 / 78 ؛ طبرى 5 / 154 ؛ ابن اثير 3 / 64 ؛ كنز العمّال 6 / 389 ، حديث 5965 . نيز مراجعه كنيد به : كامل مبرّد ص 11 ، چاپ ليدن ؛ زهر الآداب 1 / 75 ، چاپ الرّحمانيه ؛ ابن اعثم 156 - 157 ؛ طبرى 1 / 3071 ، چاپ اروپا .\r\n","page_name":" 222 ","page_number":222},
  {"content":"\r\n\r\n\r\nطلحه آب را به روى عثمان مىبندد و على ( ع ) به او آب مىرساند\r\nطبرى مىنويسد : عثمان چهل روز در محاصره بود و در اين مدت ، طلحه با مردم نماز مىگزارد « 1 » .\r\nهيچ‌يك از اصحاب رسول خدا ( ص ) ، از حيث مخالفت و ستيز با عثمان ، به پاى طلحه نمىرسيد « 2 » . طلحه و زبير زمام امور را به دست گرفته بودند . طلحه از رسيدن آب به خانهء عثمان جلوگيرى مىكرد و نمىگذاشت آب آشاميدنى به آنجا برسد .\r\nعلى ( ع ) به طلحه گفت : اين چه كارى است كه مىكنى ؛ بگذار اين مرد از چاه آب خويش آب بردارد . طلحه گفت : خير ؛ و موافقت نكرد « 3 » .\r\nطبرى مىنويسد : چون محاصره‌كنندگان به شدّت عمل افزودند و مانع رسيدن آب به خانهء عثمان شدند ، عثمان كسى را به نزد على ( ع ) فرستاد و از او استمداد كرد تا وسايلى برانگيزد و قدرى آب به خانهء او برساند . على ( ع ) با طلحه گفت‌وگو كرد و چون ديد كه نمىپذيرد به‌شدّت خشمگين شد ، تا جايى كه طلحه چاره‌اى جز موافقت با على ( ع ) نديد و سرانجام قدرى آب به عثمان رساندند « 4 » . امّا ، باز آب را از او منع كردند . عثمان به بالاى بام آمد و به مردم گفت : آيا على در ميان شماست ؟ گفتند : نه . گفت :\r\nسعد هست ؟ گفتند : نه . عثمان مدّتى خاموش ماند ، سپس سر به زير آورد و گفت : كسى هست كه على ( ع ) را بگويد تا به ما آب برساند ؟ چون اين\r\n\r\n\r\n","description":"","footnote":"\r\n( 1 ) . طبرى 5 / 1175 ، و در چاپ اروپا 1 / 2989 .\r\n( 2 ) . انساب الاشراف 5 / 81 .\r\n( 3 ) . همان 5 / 90 .\r\n( 4 ) . طبرى 5 / 113 .\r\n","page_name":" 223 ","page_number":223},
  {"content":"\r\n\r\nخبر به على ( ع ) رسيد ، سه مشك پر از آب ، به خانهء عثمان فرستاد .\r\nغلامان بنى هاشم و بنى اميّه مشك‌هاى آب را در ميان گرفتند تا از آسيب شورشيان در امان بماند . بااين‌حال ، تا آن آب به خانهء عثمان رسيد ، عده‌اى از آنان زخمى شدند !\r\nدر اين گيرودار ، مجمّع بن جاريهء انصارى بر طلحه گذر كرد . طلحه از او پرسيد : مجمّع ، اربابت عثمان چه مىكند ؟ پاسخ داد : به خدا سوگند ، گمان مىبرم كه عاقبت او را مىكشيد . طلحه ، به طعنه ، جواب داد : اگر كشته شود ، نه پيامبر مرسلى كشته شده نه فرشتهء مقرّبى « 1 » .\r\nعبد اللّه بن عيّاش بن ابى ربيعه مىگويد : در آن هنگام كه عثمان در محاصره بود ، روزى به نزد وى رفتم و ساعتى با او به گفت‌وشنود پرداختم .\r\nدر آن حال كه مشغول سخن بوديم ، عثمان دستم را گرفت و مرا واداشت تا به سخنان كسانى كه در پشت در خانهء او بودند گوش بدهم . در آن‌وقت شنيدم كه يكى مىگفت : منتظر چه هستيد ؟ و ديگرى جواب داد : صبر كنيد ، شايد از كارهاى خود بازگردد . در همان حال ، كه من و عثمان گوش ايستاده بوديم ، طلحه بن عبيد اللّه گذر كرد . پس ، ايستاد و پرسيد :\r\nابن عديس « 2 » كجاست ؟ گفتند : اينجاست . ابن عديس به نزد طلحه آمد و طلحه در گوش او چيزى گفت . آنگاه ابن عديس بازگشت و به ياران خود چنين دستور داد : از اين به بعد نگذاريد كسى به خانهء عثمان رفت و آمد كند . عثمان گفت : خداوندا ، تو خود شرّ طلحه را از سرم كوتاه كن كه او مردم را بر من برانگيخت و آنان را بر من بشورانيد . . . پردهء احترام مرا دريد\r\n\r\n\r\n","description":"","footnote":"\r\n( 1 ) . انساب الاشراف 5 / 74 .\r\n( 2 ) . ابن عديس ، رئيس شورشيان مصرى بود .\r\n","page_name":" 224 ","page_number":224},
  {"content":"\r\n\r\nو حال‌آنكه چنين حقّى نداشت !\r\nعبد اللّه مىگويد : چون خواستم از خانهء خليفه خارج شوم ، بنا به دستور ابن عديس ، از بيرون آمدنم جلوگيرى كردند ، تا آنكه محمّد بن ابو بكر ، كه از آنجا مىگذشت ، گفت : دست از او برداريد . پس مرا آزاد كردند .\r\n\r\nقتل عثمان و واكنش حضرت امير ( ع )\r\nبه على ( ع ) خبر دادند كه مىخواهند عثمان را بكشند . به فرزندان خود ، حسن و حسين ( ع ) ، چنين دستور داد : شمشيرهاى خود را برداريد و بر در خانهء عثمان بايستيد و اجازه ندهيد كسى به خليفه دست يابد . فرزندان على ( ع ) ، در اجراى امر پدر ، خود را به خانهء عثمان رساندند . پيرامون سراى خليفه هنگامهء عجيبى برپا بود و مردم براى پايان بخشيدن به كار عثمان اصرار داشتند ! سرانجام زدوخورد شروع شد و امام حسن ( ع ) و امام حسين ( ع ) ، در دفاع از عثمان ، زخمى شدند . رخسارهء حسن گلگون گشت و سر قنبر ، غلام على ( ع ) ، شكست و به سختى مجروح شد .\r\nمحمّد بن ابو بكر ترسيد كه بنى هاشم ، از ديدن حال فرزندان على ( ع ) ، خشمگين شوند و فتنه‌اى برپا كنند . پس ، دو تن از مهاجمان را پيش كشيد و به آن دو گفت : اگر بنى هاشم چنين وضعى را ببينند ، مخصوصا آن خون را بر رخسار حسن ، بيم آن مىرود كه مردم را از پيرامون عثمان ، به ضرب شمشيرهاى خود ، برانند و نقشه‌هاى ما نقش بر آب گردد . صلاح در اين است كه ما خود را از ديوار به خانهء عثمان برسانيم و بىسروصدا او را بكشيم « 1 » .\r\nابن ابى الحديد مىنويسد : طلحه ، كه روى خود را با پارچه‌اى پوشانده\r\n\r\n\r\n","description":"","footnote":"\r\n( 1 ) . انساب الاشراف 5 / 69 ؛ طبرى 5 / 118 و در چاپ اروپا 1 / 3021 ؛ ابن اثير 3 / 68 - 70 .\r\n","page_name":" 225 ","page_number":225},
  {"content":"\r\n\r\nبود و بدين وسيله خود را از انظار مردم مخفى نگاه مىداشت ، خانهء عثمان را تيرباران مىكرد « 1 » . محمّد بن ابى بكر با دو نفر از ديوار خانه‌هاى همسايهء عثمان بالا رفتند و خود را به عثمان رسانيدند . محمّد بن ابى بكر گفت : من عثمان را مىگيرم و شما بياييد و او را بكشيد . آن سه نفر رفتند و چون به عثمان دست يافتند ، محمّد بن ابى بكر بر سينهء او نشست . عثمان به او گفت :\r\nپدرت ابو بكر اگر مىديد كه تو بر سينهء من نشسته‌اى ناراحت مىشد .\r\nمحمّد بن ابى بكر دستش سست شد ؛ آن دو مرد ديگر آمدند و او را كشتند « 2 » .\r\nوقتى عثمان كشته شد ، به طلحه بشارت دادند . امّا ، حضرت امير ( ع ) وقتى خبر را شنيد ، با حالى خشمگين بيرون آمد . چون چشم طلحه به على ( ع ) افتاد گفت : اى ابو الحسن ، تو را چه شده است كه اين‌سان برافروخته و خشمگينى ؟ حضرت امير ( ع ) به طلحه گفت : لعنت و نفرين خداوند بر تو باد ! آيا مردى از اصحاب رسول خدا را مىكشند ؟ ! طلحه جواب داد : اگر او مروان را از خود دور مىكرد كشته نمىشد « 3 » . در روايت ديگر آمده است كه گفت : او نه ملك مقرّب است ، نه نبىّ مرسل « 4 » .\r\n\r\nبيعت مردم با حضرت امير ( ع ) و دفن عثمان\r\nجنازهء عثمان بر زمين مانده بود و نمىگذاشتند كه كسى او را دفن كند ، تا آنگاه كه مردم با حضرت امير ( ع ) بيعت كردند . آنگاه بنى اميّه از آن حضرت درخواست كردند تا به خانوادهء عثمان اجازهء اين كار را بدهد .\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد 2 / 404 .\r\n( 2 ) . همان منابع ذكر شده در پىنوشت 1 .\r\n( 3 ) . انساب الاشراف 5 / 69 - 70 .\r\n( 4 ) . همان 5 / 74 .\r\n","page_name":" 226 ","page_number":226},
  {"content":"\r\n\r\nحضرت امير ( ع ) اجازه داد و امر كرد كه بگذارند دفنش كنند . بعد از نماز مغرب ، پنج نفر جنازه را برداشتند و بردند : مروان و دخترش و سه تن از غلامانش بودند .\r\nچون مردم از اين كار باخبر شدند ، دامن‌هاى خود را پر از سنگ كردند و بر سر راه جنازهء عثمان نشستند . چون جنازهء عثمان به ميان ايشان رسيد ، تابوت او را سنگ‌باران كردند و براى سرنگون ساختن آن هجوم بردند . اين واقعه به على ( ع ) گزارش شد . آن حضرت عدّه‌اى را مأمور كرد تا مزاحمت مردم را از جنازهء عثمان دفع كنند و از آن محافظت نمايند . آن عدّه نيز ، بنا به دستور ، جنازه را در ميان گرفتند تا آن را به مقصد رساندند و بدين ترتيب ، بدن عثمان در باغ « حشّ كوكب » ، كه يهوديان مردگان خود را در آنجا دفن مىكردند و در جنب بقيع بود ، به خاك سپرده شد .\r\nدختر عثمان ، در تشييع جنازهء پدر ، صدا به نوحه و زارى بلند كرد و در همان حال ، مردم آنان را سنگ‌باران مىكردند و فرياد مىزدند : نعثل ، نعثل « 1 » .\r\nپس ازآن‌كه معاويه به خلافت نشست ، دستور داد كه ديوار حشّ كوكب را خراب كردند و آن قسمت را به قبرستان بقيع متصل ساختند و نيز فرمان داد تا مسلمانان اموات خود را در اطراف قبر عثمان به خاك بسپارند تا به اين ترتيب ، قبر عثمان به قبور مسلمانان پيوسته شود . اكنون نيز قبر عثمان در آخر بقيع است .\r\n\r\n\r\n","description":"","footnote":"\r\n( 1 ) . طبرى 5 / 143 - 144 و در چاپ اروپا 1 / 3046 ؛ ابن اثير 3 / 76 ؛ ابن اعثم 159 ؛ الرّياض النّضرة 2 / 131 - 132 .\r\n","page_name":" 227 ","page_number":227},
  {"content":"\r\n\r\n\r\nپايان سقيفه\r\nسقيفه‌اى كه چند تن در زمان پيامبر ( ص ) نقشهء آن را كشيده بودند ، پس از كشته شدن عثمان به پايان رسيد . در سقيفه طورى نقشه كشيده بودند كه يكى بعد از ديگرى بيايد و خليفه شود . اگر عثمان كشته نمىشد كسى را از بنى اميّه مانند معاويه معيّن مىكرد و حضرت على ( ع ) خليفه نمىشد . لكن ، آن بند و بستى كه در سقيفه كرده بودند ، با شورش مردم بر عثمان و قتل او ، از هم گسيخت و مردم آزاد شدند . آنگاه كه مسلمانان از بند سقيفه رها شدند ، مهاجران و انصار و اصحاب پيامبر ( ص ) ريختند به درب خانهء على ( ع ) و آن حضرت به مسجد پيامبر ( ص ) آمد و مردم با آن حضرت ( ع ) بيعت كردند « 1 » .\r\n* * * حضرت امير المؤمنين على ( ع ) ، در روزى از روزهاى اواخر خلافت خود ، در ضمن ايراد خطبه‌اى ، كه به « شقشقيّه » شهرت يافته است « 2 » ، به اجمال ، از دوران به حكومت رسيدن ابو بكر تا چگونگى بيعت مردم با خود و حوادث پس از آن ياد مىكند . در خاتمهء كتاب ، مناسب ديديم كه اين خطبه را نقل كنيم .\r\n\r\n\r\n","description":"","footnote":"\r\n( 1 ) . طبرى 5 / 152 - 153 و در چاپ اروپا 1 / 3066 ؛ و كنز العمّال 3 / 161 ، حديث 2471 ؛ ابن اعثم 160 - 161 ؛ انساب الاشراف 5 / 70 ؛ المستدرك 3 / 114 .\r\n( 2 ) . نهج البلاغه ، خطبهء سوم .\r\n","page_name":" 228 ","page_number":228},
  {"content":"\r\n\r\n\r\nخطبهء حضرت امير المؤمنين على ( ع ) معروف به شقشقيّه\r\nأما و اللّه لقد تقمّصها فلان [ ابن أبى قحافة 
  ] و إنّه ليعلم أنّ محلّي منها محلّ القطب من الرّحا .\r\nهان ، اى مردم ، سوگند به خدا ، آن شخص ( - ابو بكر ) جامهء خلافت را به تن كرد درحالىكه خود مىدانست كه جايگاه من نسبت به خلافت ، مانند ميل وسط سنگ آسياب به آسياب است كه به دور آن مىگردد .\r\nينحدر عنّى السّيل و لا يرقى إلى الطّير ؛ فسدلت دونها ثوبا و طويت عنها كشحا ؛ و طفقت أرتاءى بين أن أصول بيد جذّاء أو أصبر على طخية [ ظلمة 
  ] عمياء ، يهرم فيها الكبير و يشيب فيها الصّغير و يكدح فيها مؤمن حتّى يلقى ربّه .\r\nسيل انبوه فضيلت‌ها از قلّه‌هاى روح من به‌سوى انسان‌ها سرازير مىشود . ارتفاعات سر به ملكوت كشيدهء امتيازات من بلندتر از آن است كه\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nپرندگان دور پرواز بتوانند هواى پريدن بر آن ارتفاعات را در سر بپرورانند . ( در آن هنگام كه خلافت در مسيرى ديگر افتاد ) پرده‌اى ميان خود و زمامدارى آويختم و روى از آن گرداندم ؛ چون در انتخاب يكى از دو راه انديشيدم : يا مىبايست با دستى خالى به مخالفانم حمله كنم يا در برابر حادثه‌اى ظلمانى و پرابهام شكيبايى پيشه گيرم . ( چه حادثه‌اى ) حادثه‌اى بس كوبنده ، كه بزرگسال را فرتوت و كمسال را پير و انسان باايمان را در رنج و مشقّت فرو مىبرد .\r\nفرأيت أنّ الصّبر على هاتا أحجى . فصبرت و في العين قذى و في الحلق شجا ، أرى تراثي نهبا . حتّى مضى الأوّل لسبيله ، فأدلى بها إلى [ فلان 
  ] بعده .\r\nبه حكم عقل سليم بر آن شدم كه صبر و تحمّل را بر حمله با دست خالى ترجيح دهم . پس ، راه بردبارى پيش گرفتم ، چونان بردبارى چشمى كه خس و خاشاك در آن فرورفته و گلويى كه استخوانى مجرايش را گرفته باشد . ( چرا اضطراب سر تا پايم را نگيرد و اقيانوس درونم را نشوراند ؟ ) مىديدم حقّى كه به من رسيده و از آن من است به يغما مىرود و از مجراى حقيقىاش منحرف مىگردد . تا آنگاه كه روزگار نفر اوّل سپرى گشت و او راهى سراى آخرت شد و خلافت را ، پس از خود ، به ديگرى سپرد .\r\n[ ثمّ تمثّل بقول الأعشى 
  ] :\r\n شتّان ما يومي على كورها * و يوم حيّان أخي جابر \r\nپس از اين بيان حضرت بر سبيل مثال شعر اعشى شاعر را خواند :\r\nروزى كه با حيّان ، برادر جابر ، در بهترين رفاه و آسايش غوطه‌ور در لذّت بودم كجا ؛ و امروز كه با زاد و توشه‌اى ناچيز سوار بر شتر در پهنهء\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبيابان‌ها گرفتارم كجا ؟ !\r\nفيا عجبا بينا هو يستقيلها في حياته ! إذ عقدها لاخر بعد وفاته ، لشدّ ما تشطّرا ضرعيها !\r\nشگفتا ! با اينكه نفر اوّل ، در دوران زندگىاش از خلافت استعفا مىكرد پس از خود گردن‌بند خلافت را كه به گردن ديگرى بست آن دو تن دو پستان خلافت را چه سخت ميان خود تقسيم كردند !\r\nفصيّرها في حوزة خشناء ، يغلظ كلمها ، و يخشن مسّها و يكثر العثار فيها ، و الاعتذار منها ، فصاحبها كراكب الصّعبة ، إن أشنق لها خرم ، و إن أسلس لها تقحّم .\r\nدومى كار انتخاب خليفه را پس از خود در يك گروهى خشن واگذاشت ، لغزش‌هاى فراوان به جريان مىافتد و پوزش‌هاى مداوم به دنبال دارد . دمساز طبع درشتخو ، چونان سوارى است بر شتر چموش ، كه اگر افسارش را بكشد بينىاش بريده شود و اگر رهايش كند از اختيارش به در مىرود .\r\nفمني النّاس لعمر اللّه بخبط و شماس ، و تلوّن و اعتراض ، فصبرت على طول المدّة ، و شدّة المحنة . حتّى إذا مضى لسبيله ، جعلها في جماعة زعم أنّي أحدهم .\r\nسوگند به پروردگار كه مردم ، در ناهنجار ، به مركبى ناآرام و راهى خارج از جاده و سرعت در رنگ‌پذيرى و حركت در پهناى راه به جاى سير در خط مستقيم مبتلا گشتند . من به درازاى مدّت و سختى مشقّت در چنين وضعى تحمل‌ها نمودم ؛ تا آنگاه كه دوّمى هم راه خويش رفت و رهسپار\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nسراى ديگر گشت و كار انتخاب خليفه را در اختيار جمعى گذاشت كه مرا هم يكى از آنها گمان نمود .\r\nفيا للّه و للشّورى ! متى اعترض الرّيب فيّ مع الأوّل منهم ؟ حتّى صرت أقرن إلى هذه النّظائر ! لكنّي أسففت إذ أسفّوا ، و طرت إذ طاروا ، فصغا رجل منهم لضغنه ، و مال الآخر لصهره ، مع هن و هن .\r\nپناه بر خدا از چنين شورايى ! من كى در برابر نفر اوّلشان در استحقاق خلافت مورد ترديد بودم كه امروز با اعضاى اين شورا قرين شمرده شوم ! ( من بار ديگر شكيبايى پيشه كردم و ) خود را يكى از آن پرندگان قرار دادم كه اگر فرود مىآمدند ، من هم با آنان فرود مىآمدم و اگر مىپريدند ، با جمع آنان به پرواز درمىآمدم . مردى در آن شورا ، از روى كينه‌توزى ، از حق اعراض كرد و ديگرى به برادر زنش تمايل نمود ، با اغراض ديگرى كه در دل داشت .\r\nإلى أن قام ثالث القوم نافجا حضنيه ، بين نثيله و معتلفه ، و قام معه بنو أبيه يخضمون مال اللّه خضم الإبل نبتة الرّبيع ، إلى أن انتكث فتله ، و أجهز عليه عمله ، و كبت به بطنته .\r\nتا اينكه سرانجام سومين نفرشان برخاست ، درحالىكه دو پهلوى او ، از شكم تا مخرجش ، برآمده بود و به همراهش برادران هم‌پشتش نيز برخاسته و به تكاپو افتادند و بيت المال مسلمانان را آن‌چنان با ولع و بىحساب بلعيدند كه شتر ، سبزه‌هاى بهارى را . سال‌ها بر اين منوال گذشت و پايان زندگى سوّمى هم فرارسيد و رشته‌هايش پنبه شد و كردار او به حياتش خاتمه داد و پرخورى به رويش درانداخت .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nفما راعني إلّا و النّاس كعرف الضّبع إلىّ ، ينثالون علىّ من كلّ جانب ، حتّى لقد وطىء الحسنان ، و شقّ عطفاي ، مجتمعين حولي كربيضة الغنم .\r\nبراى من روزى بس هيجان‌انگيز بود كه انبوه مردم ، با ازدحامى سخت ، به رسم قحطزدگانى كه به غذايى برسند ، براى سپردن خلافت به دست من ، از هر طرف هجوم آوردند . اشتياق و شور مردم چنان از حد گذشت كه دو فرزندم حسن و حسين كوبيده شدند و ردايم از دو سو از هم شكافت .\r\nتسليم عموم مردم در آن روز ، اجتماع انبوه گله‌هاى گوسفند را به ياد مىآورد كه ، يكدل و هماهنگ ، پيرامونم را گرفته بودند .\r\nفلمّا نهضت بالأمر نكثت طائفة و مرقت أخرى و قسط آخرون ، كأنّهم لم يسمعوا كلام اللّه سبحانه [ حيث 
  ] يقول : « تلك الدّار الآخرة نجعلها للّذين لا يريدون علوّا في الأرض و لا فسادا و العاقبة للمتّقين » .\r\nهنگامى كه به امر زمامدارى برخاستم ، گروهى عهد خود را شكستند و جمعى از راه منحرف گشتند و گروهى ديگر ستمكارى پيشه كردند . گويى آنان سخن خداوند را نشنيده بودند كه فرموده است : « ما آن سراى ابديت را براى كسانى قرار خواهيم داد كه در روى زمين برترى بر ديگران نجويند و فساد به راه نيندازند ، و عاقبت كارها به سود مردمى است كه تقوا مىورزند » .\r\nبلى و اللّه لقد سمعوها و وعوها ، و لكنّهم حليت الدّنيا في أعينهم ، و راقهم زبرجها !\r\nآرى ، به خدا سوگند كه آنان كلام خدا را شنيده و گوش به آن فراداده و دركش كرده بودند ، ولى دنيا خود را در برابر ديدگان آنان بياراست ، تا در\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nجاذبهء زينت و زيور دنيا خيره گشتند و خود را باختند .\r\nأما و الّذي فلق الحبّة و برأ النّسمة ، لو لا حضور الحاضر ، و قيام الحجّة بوجود النّاصر ، و ما أخذ اللّه على العلماء أن لّا يقارّوا على كظّة ظالم و لا سغب مظلوم ، لألقيت حبلها على غاربها و لسقيت آخرها بكأس أوّلها ، و لألفيتم دنياكم هذه أزهد عندي من عفطة عنز !\r\nسوگند به خدايى كه دانه را شكافت و روح را آفريد ، اگر گروهى براى يارى من آماده نبود و حجّت خداوندى ، با وجود ياوران ، بر من تمام نشده بود و پيمان الهى با عالمان دربارهء عدم تحمّل پرخورى ستمكار و گرسنگى ستمديده نبود ، مهار ( شتر ) اين زمامدارى را به دوشش مىانداختم و انجام آن را ، همچون آغازش ، با پيالهء بىاعتنايى سيراب مىكردم . در آن هنگام مىفهميديد كه اين دنياى شما در نزد من از آب بينى يك بز هم ناچيزتر است !\r\nقالوا : و قام إليه رجل من أهل السّواد عند بلوغه إلى هذا الموضع من خطبته فناوله كتابا ، ( قيل إنّ فيه مسائل كان يريد الإجابة عنها ) . فأقبل ينظر فيه فلمّا فرغ من قراءته ، قال له ابن عبّاس : يا امير المؤمنين ، لو اطّردت خطبتك من حيث أفضيت .\r\nگفته‌اند : سخن آن حضرت كه به اينجا رسيد مردى از اهل دهات عراق برخاست و نامه‌اى به آن حضرت داد كه به مطالعهء آن مشغول شد ، و چون از خواندن آن فارغ گرديد ، ابن عبّاس به آن حضرت ( ع ) گفت : يا امير المؤمنين ، كاش از آنجا كه سخن كوتاه كردى گفتار خود را ادامه دهى .\r\n[ فقال : 
  ] هيهات يا ابن عبّاس ! تلك شقشقة هدرت ثمّ قرّت !\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n[ حضرت امير ( ع ) فرمود : 
  ] اى ابن عبّاس ، دور است ( از اينكه مانند آن سخنان ديگر گفته شود ؛ گويا شقشقه‌اى بود كه از دهان شتر نر « 1 » آويخته شده و باز در جاى خود آرام گرفت .\r\n[ قال ابن عبّاس : فو اللّه ما أسفت على كلام قطّ كأسفي على هذا الكلام ألّا يكون امير المؤمنين ( ع ) بلغ منه حيث أراد 
  ] .\r\n[ ابن عبّاس مىگويد : سوگند به خدا ، از قطع هيچ سخنى آن‌قدر اندوهگين نشدم كه از قطع كلام آن حضرت ، چرا كه نشد سخن را به آنجا كه اراده كرده بود برساند 
  ] .\r\nآن حضرت فرمايش خود را كه بيان دردهائى بود كه قريب به بيست و هشت فرمان‌روائى سه خليفه تحمل كرده بود و در آن ساعت بيان كرده به گوشت شش مانند يك شتر نر در حال هيجان از دهان مىآويزد و پس از آن مىفرمايد : ( ثم قرّت ) يعنى پس از هيجان آرام گرفت ؛ به سبب اين فرمايش آن حضرت اين خطبه را خطبه شقشقيه ناميده‌اند .\r\n\r\n\r\n","description":"","footnote":"\r\n( 1 ) . شتر نر در زمان هيجان شهوت از دهانش گوشت مانندى آويزان مىشود كه آن را در زبان عرب شقشقه و بسبب فرمايش آن حضرت اين خطبه شقشقه ناميدند .\r\n","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nوقعهء حرّه\r\n\r\nنمايندگان مردم مدينه در دربار يزيد\r\nوالى مدينه عثمان بن محمد بن ابى سفيان نمايندگى را از مردم مدينه كه در ميانشان عبد اللّه بن حنظله ، غسيل ملائكه از انصار و عبد اللّه ابن ابى عمرو مخزومى و منذر بن الزبير و گروه بسيارى از اعيان و اشراف مدينه به چشم مىخورند ، برگزيد تا به خدمت يزيد اعزام شوند .\r\nاين نمايندگان به نزد يزيد رسيدند . يزيد مقدمشان را گرامى داشت و جوايزى درخور ملاحظه به ايشان عطا كرد . عبد اللّه ، فرزند حنظله را كه مردى شريف و فاضل و عابد و مورد احترام بود ، يكصد هزار درهم بخشيد و به هريك از هشت پسرانش كه به همراه او بودند ، به غير از لباس و چارپا ، ده هزار درهم جايزه داد ! .\r\nگروه نمايندگان در راه بازگشت چون به مدينه رسيدند . زبان به دشنام و بدگويى از يزيد گشودند و اظهار داشتند كه ما از نزد كسى بازگشته‌ايم كه دين ندارد ، شراب مىخورد و تنبور مىنوازد و با آوازخوانان يار و همنشين\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاست . مردى است سگ‌باز و با جوانان فاسد بدكاره به شب‌زنده‌دارى مىپردازد . شما مردم گواه باشيد كه ما او را لايق خلافت ندانسته ، از اين مقام خلع مىكنيم .\r\nعبد اللّه ، فرزند حنظله ، غسيل الملائكه ، برخاست و گفت : من از نزد كسى آمده‌ام كه اگر بجز اين فرزندانم يار و ياورى نمىداشتم با همين‌ها عليه او قيام مىكردم .\r\nبه او گفتند : به ما گفته‌اند كه او تو را بركشيده و گراميت داشته و به جايزه و صله سرافرازت كرده است ! فرزند حنظله گفت : آرى اين‌چنين كرده من عطاياى او را از آن روى پذيرفته‌ام كه به وسيلهء آنها قدرتى به دست آورده براى جنگ با او سپاه و ابزار جنگى تهيه كنم .\r\nپس مردم نيز يزيد را از خلافت خلع كرده ، بر همين اساس با عبد اللّه بن حنظله پيمان بستند و او را بر خود امير و فرمانروا ساختند .\r\nاما منذر بن زبير كه در اين ملاقات يكصد هزار درهم از يزيد جايزه دريافت كرده بود ، چون به مدينه آمد ، گفت : گرچه يزيد يكصد هزار درهم به من جايزه داده است ، اما اين مبلغ مانع آن نخواهد بود كه من خبر او را براستى به شما نرسانم . به خدا سوگند كه يزيد شراب مىخورد و مست مىشود تا جايى كه نماز را نمىخواند . او در اين مورد چون ديگر يارانش ، بلكه شديدتر از آنها ، از يزيد به بدگوئى پرداخت « 1 » .\r\n\r\n\r\n","description":"","footnote":"\r\n( 1 ) . تاريخ طبرى 7 / 3 - 13 ؛ تاريخ ابن اثير 4 / 40 - 41 ؛ تاريخ ابن كثير 8 / 216 ؛ العقد الفريد 4 / 388 .\r\n","page_name":" 238 ","page_number":238},
  {"content":"\r\n\r\n\r\nقيام صحابه و تابعين\r\n\r\nقيام مردم مدينه و بيعتشان با عبد اللّه بن حنظله\r\nذهبى در تاريخ الاسلام مىنويسد : مردم مدينه پيرامون عبد اللّه بن حنظله گرد آمدند و با او پيمان بستند كه تا پاى مرگ از او اطاعت كنند .\r\nعبد اللّه خطاب به ايشان گفت :\r\nاى مردم ! از خدا بترسيد . ما عليه يزيد خروج نكرديم ، مگر اينكه از آن بيم داشتيم كه از آسمان سنگ بر سر ما ببارد اين مرد به كنيزان صاحب فرزند از پدرش تجاوز مىكند و با دختران و خواهرهاى خود هم‌بستر مىشود . شراب مىخورد و نماز نمىخواند « 1 » .\r\nيعقوبى نيز در تاريخ خود مىنويسد :\r\nابن مينا ، مأمور خالصه‌جات معاويه ، به نزد عثمان بن محمد ، كه از جانب يزيد فرماندار مدينه شده بود ، آمد و به او خبر داد هنگامى كه مىخواسته گندم و خرمايى را كه همه‌ساله از آن خالصه‌جات به دست مىآمده به شام بارگيرى كند ، مردم مدينه مانع كار او شده‌اند . عثمان به دنبال گروهى از ايشان فرستاد و چون حاضر شدند ، با ايشان به درشتى سخن گفت ! آنها نيز عليه او و هركس از بنى اميه كه در مدينه بود شوريدند و سرانجام ايشان را از مدينه بيرون كرده ، از پشت سر نيز سنگ‌بارانشان نمودند « 2 » .\r\nدر اغانى آمده است كه عبد اللّه زبير در مقام خلع يزيد برآمد و مردم\r\n\r\n\r\n","description":"","footnote":"\r\n( 1 ) . تاريخ يعقوبى 2 / 250 .\r\n( 2 ) . تاريخ يعقوبى 2 / 250 .\r\n","page_name":" 239 ","page_number":239},
  {"content":"\r\n\r\nبسيارى نيز به پشتيبانى او برخاستند . عبد اللّه بن مطيع و عبد اللّه بن حنظله و گروهى از مردم مدينه به مكه وارد شده ، در مسجد الحرام به حضور فرزند زبير رسيدند و همه جا بر فراز منبر خلع يزيد را اعلان كردند .\r\nعبد اللّه بن ابى عمرو بن حفص بن مغيرهء مخزومى خلع يزيد را چنين اعلام كرد : همان گونه كه من عمامه از سر برمىگيرم ، يزيد را از خلافت خلع مىكنم . اين بگفت و عمامه از سر برگرفت . آنگاه ادامه داد : اين را مىگويم ، درحالىكه شخص يزيد به من رسيدگى كرده جايزه‌اى نيكو به من ارزانى داشته است . آرى اين مرد دشمن خداست و همواره مست و خمار شراب است !\r\nديگرى گفت : من يزيد را از خلافت خلع مىكنم ، همان‌طور كه كفشم را از پاى درمىآورم .\r\nديگرى گفت : من او را خلع مىكنم ، همان گونه كه لباس از تن بيرون مىكنم . و ديگرى گفت : . . . . تا آنكه عمامه و لباس و كفش موزه‌هاى رنگارنگ در مسجد انباشته شد ، و به اين ترتيب بيزارى خود را از يزيد آشكار كرده ، در خلع او همداستان شدند .\r\nاما عبد اللّه بن عمر و محمد بن على بن ابى طالب از هماهنگى با ايشان امتناع ورزيدند . در نتيجه بين محمد حنفيه مخصوصا با اصحاب و ياران ابن زبير در مدينه گفتگو و سخنان بسيارى رد و بدل شد ، تا جايى كه خواستند وى را به خواستهء خود مجبور كنند كه ناگزير از مدينه بيرون شد و به مكه روى آورد . و اين نخستين برخورد سخت و ناگوارى بود كه بين او و فرزند زبير اتفاق افتاده است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nسپس اهالى مدينه تصميم گرفتند كه افراد بنى اميه را از مدينه بيرون كنند . پس از ايشان پيمان گرفتند كه پس از خروج از مدينه ، هيچ سپاهى را عليه مردم مدينه يارى ندهند ، بلكه آنها را برگردانند و اگر نتوانستند ، با ايشان همراه نشده و به مدينه بازنگردند .\r\n\r\nنواميس بنى اميه در پناه امام سجاد ( ع )\r\nابو الفرج در اغانى مىنويسد كه مروان به نزد عبد اللّه بن عمر رفت و گفت : اى ابو عبد الرحمن ! مىبينى كه مردم عليه ما شوريده‌اند . پس تو اهل‌وعيال ما را در پناه خود بگير . فرزند عمر پاسخ داد : من نه كارى به كار شما دارم و نه به اينان .\r\nمروان با اين پاسخ برخاست و درحالىكه بيرون مىرفت ، گفت : مرده شوى اين اوضاع و دين و آيينت را ببرد ! آنگاه به نزد على بن الحسين ( ع ) آمد و از آن حضرت درخواست كرد كه اهل‌وعيال او را در پناه خود بگيرد .\r\nامام خواهش او را پذيرفت و حرم مروان و همسرش ام ابان ، دختر عثمان را زير حمايت خود به همراه دو فرزندش محمد و عبد اللّه به طائف فرستاد .\r\nطبرى و ابن اثير آورده‌اند در آن هنگام كه مردم مدينه فرماندار و نمايندهء يزيد و افراد بنى اميه را از مدينه بيرون كردند ، مروان به نزد عبد اللّه بن عمر رفت و از او خواست تا خانوادهء او را در پناه خود بگيرد . اما فرزند عمر زير بار خواهش مروان نرفت . اين بود كه به على بن الحسين ( ع ) مراجعه كرد و گفت :\r\nاى ابو الحسن ! من بر تو حق خويشاوندى دارم ، حرم مرا در كنار حرم خويش در امان گير . امام در پاسخ او فرمود : باشد . پس مروان خانواده‌اش\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nرا به نزد امام فرستاد و آن حضرت نيز آنها را به همراه خانوادهء خودش از مدينه بيرون برد و در ينبع جاى داد « 1 » .\r\nدر تاريخ ابن اثير آمده است كه مروان ، همسر خود عايشه ، دختر عثمان بن عفان ، و ديگر افراد خانواده‌اش را به خدمت على بن الحسين ( ع ) فرستاد و آن حضرت نيز اهل‌وعيال مروان را به همراه خانوادهء خود به ينبع فرستاد .\r\nدر اغانى نيز آمده است كه مردم ، بنى اميه را از مدينه بيرون كردند و مروان خواست كه با همراهانش نماز گزارد كه مانع شده و گفتند : به خدا سوگند كه او حق نماز گزاردن با مردم را نخواهد داشت ، ولى مىتواند با خانواده‌اش نماز بخواند . اين بود كه مروان با آنها نماز گزارد و بيرون شد « 2 » .\r\n\r\nاستمداد بنى اميه از يزيد\r\nطبرى و ديگران گفته‌اند كه افراد بنى اميه از خانه‌هاى خود بيرون شده به خانهء مروان وارد و در آنجا اجتماع كردند و مردم مدينه نيز آنان را تقريبا در محاصره گرفتند چون بنى اميه چنان ديدند ، نامه‌اى به يزيد نوشته از او كمك و نجات طلب كردند . يزيد به فرستادهء ايشان گفت : مگر نه تعداد افراد بنى اميه و مواليان ايشان در مدينه به يك هزار نفر مىرسند ؟ ! فرستاده گفت : آرى ، و به خدا قسم كه بيشتر هم هستند ! يزيد گفت : اين عده نتوانستند كه حتى ساعتى چند در مقابل مهاجمين ايستادگى كنند ؟ !\r\nپس يزيد امر به احضار عمرو بن سعيد داد و چون حاضر شد ، نامهء بنى اميه را براى او بخواند و او را از ماجرا آگاه ساخت و سپس فرمان داد تا به\r\n\r\n\r\n","description":"","footnote":"\r\n( 1 ) . تاريخ طبرى 7 / 7 ؛ تاريخ ابن اثير 4 / 45 .\r\n( 2 ) . الأغانى 1 / 36 .\r\n","page_name":" 242 ","page_number":242},
  {"content":"\r\n\r\nسركوبى مردم مدينه اقدام كند . اما عمرو زير بار نرفت و چنين مأموريتى را نپذيرفت .\r\nپس به عبيد اللّه بن زياد نامه نوشت و او را مأمور عزيمت به مدينه و سركوبى مردم آنجا كرد و مقرر داشت كه پس از آن به مكه رفته ، ابن زبير را سركوب كند . ابن زياد اين مأموريت را نپذيرفت و گفت :\r\nبه خدا قسم كه من اين دو ننگ و رسوايى را براى اين فاسق باهم انجام نخواهم داد : يكى كشتن پسر دختر پيغمبر خدا ( ص ) ، و ديگرى جنگ با خانهء خدا !\r\nگفتنى است كه مرجانه ، مادر عبيد اللّه زياد ، فرزندش را به سبب كشتن امام حسين ( ع ) مورد شماتت و سرزنش قرار داد و عظمت كارى را كه مرتكب شده بود يادآور شد و گفت : واى بر تو ، اين چه كارى بود كه كردى ، و به چه مسؤوليت بزرگ و ننگينى تن دردادى « 1 » ؟\r\nچون يزيد از جانب عبيد اللّه زياد نااميد گرديد ، به دنبال مسلم بن عقبهء مرّى فرستاد . چه ، معاويه روزى به او گفته بود : بالاخره تو روزى با مردم مدينه درگير خواهى شد . در آن صورت مسلم بن عقبه را به سركوبى ايشان مأمور كن . زيرا او مردى است كه خدمت و فداكاريش را آزموده‌ام !\r\nچون مسلم به خدمت يزيد رسيد ، او را پيرمردى يافت بيمار و ضعيف و از كار افتاده « 2 » .\r\n\r\n\r\n","description":"","footnote":"\r\n( 1 ) . امالى شجرى ص 164 .\r\n( 2 ) . تاريخ طبرى 7 / 5 - 13 ؛ تاريخ ابن اثير 4 / 44 - 45 ؛ تاريخ ابن كثير 8 / 219 ؛ الأغانى 1 / 35 - 36 .\r\n","page_name":" 243 ","page_number":243},
  {"content":"\r\n\r\nابو الفرج در اغانى مىنويسد كه مسلم به يزيد گفت : تو هركس را كه مأمور جنگ مدينه كردى زير بار آن نرفت و شانه از زير بار آن خالى نمود .\r\nاما اين كار تنها از من برمىآيد . زيرا من در خواب ديده‌ام كه درخت خاربن عرقه مدينه فرياد مىكند : فقط به دست مسلم ! به جانب صدا برگشتم و شنيدم كه مىگفت : مسلم ! از مردم مدينه كه كشندگان عثمان هستند ، انتقامت را بگير !\r\n\r\nسفارشهاى خليفه به فرماندهء سپاه\r\nطبرى مىنويسد چون يزيد مسلم را به سركوبى قيام مردم مدينه مأمور كرد ، به او گفت : اگر بلايى بر سرت آمد حصين بن نمير السكونى را به جانشينى خود بر سپاه بگمار . آنگاه چنين اضافه كرد : به مردم مدينه سه روز مهلت ده . اگر در آن مدت فرمانبردارى خود را اظهار داشتند كه هيچ ، و گرنه پس از آن مدت با آنها بجنگ . و چون بر آنها دست يافتى ، مدت سه روز دست سپاهيانت را بر غارت و چپاول اموال ايشان آزاد بگذار تا هرچه را از مال و خواسته و پول و سلاح و خوراكى به دست آوردند از آن ايشان باشد !\r\nپس از گذشت سه روز ، دست از ايشان بردار و على بن الحسين ( ع ) را مورد توجه و مرحمت خود قرار داده و آزارى به او مرسان سپاهيانت را نيز فرمان ده تا جانب حرمت او را نگهدارند . خودت را به او نزديك گردان كه او در رفتار و آشوب مردم مدينه دخالتى نداشته است .\r\nپس مسلم منادى خود را فرمان داد تا مردم را بسيج كند . منادى او بانگ برداشت : پيش به سوى حجاز ! با دريافت جايزه و گرفتن يكصد\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nدينار نقد براى مخارج شخصى كه نقدا پرداخت مىشود . اين بود كه دوازده هزار رزمندهء مسلح آمادهء عزيمت شدند .\r\nمسعودى در كتاب التنبيه و الاشراف سفارشهاى يزيد را به مسلم بن عقبه چنين آورده است : چون به مدينه رسيدى ، هركس را كه مانع ورودت به مدينه شد و يا به جنگ با تو برخاست با او بجنگ و پاسخ شمشير را با شمشير بده و بر آنها رحم مكن ، و مدت سه روز دست سپاهيانت را به غارت اموال مردم مدينه آزاد بگذار . مجروحين آنها را بكش و فراريانشان را مورد تعقيب قرار ده اما اگر با تو از در مدارا درآمدند ، از آنها درگذر و به سوى مكه عزيمت كن و با ابن زبير بجنگ .\r\nمسعودى همچنين در مروج الذهب خويش آورده است كه يزيد ، مسلم بن عقبه را مأمور سركوبى قيام مردم مدينه كرد . مسلم مدينه را بر خلاف پيغمبر خدا ( ص ) كه طيبه ( خوش‌بو ) مىخواند ، نتنه ( گنديده ) ناميد ! دينورى نيز همين مطالب را آورده است .\r\n\r\nشعر خليفهء مسلمانان\r\nچون سپاه آمادهء حركت به سوى مدينه شد ، يزيد از آن‌سان ديد و خطاب به عبد اللّه بن زبير چنين سرود :\r\n أبلغ أبا بكر ، إذا الليل سرى * و هبط القوم على وادى القرى\r\nعشرون ألفا بين كهل و فتى * أجمع سكران من الخمر ترى\r\nأم جمع يقظان نفى عنه الكرى ؟ \r\nچون شب به پايان رسيد و سپاه در وادى القرى فرود آمد ، فرزند زبير را بگو كه بيست هزار رزمندهء جوان و سالمند را آيا تو همگى مست شراب\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمىبينى يا همه بيدار و هشيار ؟ !\r\nكنيهء عبد اللّه زبير ، ابو بكر و ابو خبيب بود . عبد اللّه زبير ، يزيد را السكران الخمير مىناميد . مسعودى مىنويسد كه يزيد اشعار زير را براى ابن زبير فرستاد :\r\n ادع الهك في السماء فإنني * أدعو عليك رجال عك و أشعر\r\nكيف النجاة أبا خبيب منهم * فاحتل لنفسك قبل اتي العسكر « 1 » ! \r\nخدايت را به يارى خود بخوان كه من مردان رزمندهء عك و اشعر را به جنگ تو فرستادم . با چنين اوضاع و احوالى اى ابو خبيب نجات تو چگونه ممكن است ؟ اينك پيش از اينكه سپاه من به تو برسد بر جان خود بينديش !\r\nطبرى و ابن اثير نيز گفته‌اند : چون عبد الملك مروان شنيد كه يزيد سپاهيانى را ( با چنان سفارشهايى ) به مدينه گسيل داشته است ، از عظمت اين‌چنين فرمان و كار گستاخانه‌اى گفت : آرزو دارم كه آسمان بر زمين بيفتد !\r\nاما ديرى نگذشت كه خود او و در اوان خلافتش به كارى گستاخانه‌تر از آن دست زد . و آن هنگامى بود كه حجاج بن يوسف را مأموريت داد تا مكه را به محاصره كشيد و هم با منجنيق ، كعبه ( خانهء خدا و قبلهء مسلمانان ) ، را درهم بكوبيد و عبد اللّه زبير را از پاى درآورد و بكشت .\r\n\r\n\r\n","description":"","footnote":"\r\n( 1 ) . التنبيه و الاشراف ص 263 ؛ مروج الذهب 3 / 68 - 69 ؛ اخبار الطوال ص 265 كه اين دو بيت اخير نيز در آن آمده است : ما نخستين شعر را از طبرى 8 / 6 ؛ و ابن اثير آورده‌ايم .\r\nو نيز به تاريخ الاسلام ذهبى 2 / 355 مراجعه شود .\r\n","page_name":" 246 ","page_number":246},
  {"content":"\r\n\r\n\r\nسپاهيان خلافت در راه مكه و مدينه\r\nچون خبر حركت مسلم و سپاهيانش به‌سوى مدينه به اهالى آنجا رسيد ، ايشان نيز بر شدّت محاصرهء خود بر بنى اميه در خانهء مروان افزوده و گفتند : به خدا سوگند كه دست از شما برنمىداريم ، مگر هنگامى كه شما را به چنگ آورده گردن بزنيم ، يا اينكه با ما پيمان سخت ببنديد و تعهد نماييد كه عليه ما قيام نكرده در هيچ درگيرى شركت نكنيد و از نقاط ضعف ما استفاده ننماييد ، و به يارى دشمنانمان برنخيزيد . در اين صورت دست از شما برداشته ، تنها به بيرون‌كردنتان اكتفا خواهيم كرد . بنى اميه تمكين كردند و بر اين قرار تعهد نمودند . پس مردم مدينه از آنها دست برداشتند و آنها نيز باروبنه برگرفته از مدينه كوچ كردند تا اينكه در ميان راه وادى القرى به مسلم بن عقبه برخوردند .\r\nمسلم در اين برخورد ، نخستين كسى از آنان را كه عمرو بن عثمان بود ، فراخواند و به او گفت : مرا در جريان امر بگذار و از اوضاع مدينه آگاه گردان و نظرت را هم بگو . فرزند عثمان پاسخ داد : نمىتوانم چيزى بگويم ، آنها از ما پيمان گرفته‌اند كه دربارهء آنها چيزى نگوييم . مسلم گفت : به خدا سوگند كه اگر تو فرزند عثمان نبودى ، گردنت را مىزدم ! و قسم به خدا كه پس از تو هيچ فرد قرشى را به حال خود رها نمىكنم .\r\nفرزند عثمان از نزد مسلم بيرون آمد و يارانش را از آنچه بين او و مسلم گذشته بود آگاه ساخت . پس مروان بن حكم به فرزندش عبد الملك گفت تو پيش از من با مسلم ملاقات كن تا شايد به گفتهء تو بسنده كرده از من چيزى نخواهد . پس عبد الملك به نزد مسلم رفت مسلم از او پرسيد : بيار\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nتا چه دارى ! عبد الملك گفت : باشد . به نظر من با سپاهيانت تا ذى نخله پيش بران و در آنجا فرود آى و سپاهيانت را در سايهء درختهاى خرماى آنجا استراحت ده تا از خرماى پرشهدش ، كه براى شيره‌گيرى مورد استفاده است ، بخورند . فرداى آن حركت كن مدينه را دور زده سمت چپ قرار ده تا به بيابان حرّه ، كه در سمت شرق مدينه واقع است ، برسى و از آنجا بر مردم مدينه ظاهر شو ، به‌طورىكه طلوع آفتاب را از دوش سربازانت شاهد باشند ، و تيزى آفتاب چشمهاى سپاهيانت را نيازارد ، و آنها را از تلاقى آفتاب با كلاهخودها و سرنيزه‌ها و زره‌هاى شما ، بيش از آنكه در جانب مغرب مدينه به نظر مىآمديد ، ديده‌ها خيره شود . پس از اينجا با آنها بجنگ و از خداوند پيروزى بر ايشان را خواستار شو ! مسلم به او گفت :\r\nآفرين بر پدرت كه چه فرزندى پرورده است !\r\nپس مروان بر او وارد شد و مسلم از او پرسيد : خوب ! تو چه مىگوئى ؟ ! مروان به او گفت : مگر عبد الملك نزد تو نيامد ؟ مسلم گفت : آرى و عبد الملك چه نيكو مردى است ، با كمتر كسى از قرشيان چون عبد الملك سخن گفته‌ام . مروان گفت : حال كه عبد الملك را ديده‌اى ، مثل اين است كه با من سخن گفته باشى .\r\nمسلم در هركجا كه قدم مىگذاشت طبق دستور عبد الملك رفتار مىكرد . تا سرانجام در شرق شهر مدينه فرود آمد . و مردم آنجا را سه روز مهلت داد و پس از پايان مدت از ايشان پرسيد : اى اهالى مدينه ! چه مىكنيد ؟ آيا تسليم مىشويد يا مىجنگيد ؟ گفتند : مىجنگيم . گفت : اين كار را نكنيد . سر فرمانبردارى فرود آوريد تا باهم همدست شده قدرت\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nو نيرويمان را يكدست كنيم و بر اين پيروان ملحد ، كه مشتى بىدين و فاسق از هر كجايى دور و برش را گرفته‌اند ، بتازيم . ( منظورش عبد اللّه بن زبير بود ) در پاسخش گفتند : اى دشمنان خدا ! اگر قصد حمله بر او را داريد ، بايد كه از اين خيال درگذريد ، مگر ما مىگذاريم كه به مكه و خانه خدا حمله برده ، اهالى آنجا را پريشان كنيد و احترام آن را از بين ببريد ؟ ! نه به خدا قسم ، چنين اجازه‌اى را به شما نخواهيم داد « 1 » .\r\nمسعودى و دينورى نيز آورده‌اند : اهالى مدينه خندق رسول خدا ( ص ) را كه در جنگ احزاب حفر شده بود ، از نو خاكبردارى كردند و دور مدينه را ديوارها كشيدند . شاعر ايشان يزيد را مخاطب ساخته ، چنين سرود :\r\nخندق سرافراز ما را حالتى است نشاطانگيز . نه تو اى يزيد از ما هستى و نه دايى تو . اى تباه‌كنندهء نماز به خاطر شهوات ! زمانى كه ما كشته شديم تو نيز به آيين مسيحيت روىآور و مسيحى شو . آنگاه شراب بخور و نمازهاى جمعه را به فراموشى بسپار « 2 » .\r\nذهبى مىگويد ابن حنظله آن شبها را در مسجد مىگذرانيد . چيزى نمىخورد و نمىآشاميد و روزها را روزه مىداشت و آن را هم با اندكى شربت سويق مىگشود . و هرگز ديده نشد كه چشم از زمين برگيرد و سر به آسمان برآرد .\r\nچون مسلم و يارانش رسيدند ، فرزند حنظله در ميان اصحابش به سخنرانى برخاست و آنان را به پيكار و جنگ و پايمردى در نبرد تشويق\r\n\r\n\r\n","description":"","footnote":"\r\n( 1 ) . تاريخ طبرى 7 / 6 - 8 ؛ تاريخ ابن اثير 4 / 45 - 46 .\r\n( 2 ) . التنبيه و الاشراف ص 264 ؛ اخبار الطوال ص 265 .\r\n","page_name":" 249 ","page_number":249},
  {"content":"\r\n\r\nو تحريض كرد و در آخر گفت : بار خدايا ! ما به تو دلگرم هستيم .\r\nصبحگاهان مردم مدينه آمادهء پيكار شدند و جنگى نمايان كردند كه از پشت سر صداى تكبير به گوششان رسيد . ناگاه بنو حارثه از جانب حرّه بر سرشان يورش آوردند و بر اثر اين هجوم ناگهانى ، مبارزان مدينه شتابان عقب نشستند .\r\nعبد اللّه بن حنظله را ، كه به يكى از فرزندانش تكيه داده و به خواب رفته بود ، فرزندش بيدار كرد و از ماجرا باخبرش ساخت . چون عبد اللّه چنان ديد ، بزرگ‌ترين فرزندش را به مقابلهء آنان فرمان داد . او نيز در اجراى دستور پدر جنگيد تا كشته شد .\r\nعبد اللّه حنظله فرزندانش را يكى بعد از ديگرى به جنگ مهاجمين فرستاد تا اينكه همگى در اين راه از پاى درآمدند و او تنها در ميان گروهى از يارانش باقى ماند . آنگاه روى به يكى از مواليان خود كرد و گفت : از پشت سر مرا محافظت كن تا نماز ظهر را بخوانم ، و چون نمازش را به پايان برد ، مولايش به او گفت : ديگر كسى باقى نمانده ، چرا ما بمانيم ؟ و اين را در حالتى به عبد اللّه گفت كه پرچمش هنوز در اهتزاز بود و فقط پنج نفر در پيرامونش باقى مانده بودند . عبد اللّه پاسخ داد : واى بر تو ! آخر ما قيام كرده‌ايم كه تا آخرين نفس بجنگيم .\r\nراوى مىگويد : اهالى مدينه چون شترمرغان فرارى از هر طرف مىگريختند و شاميان در ميانشان شمشير كين مىنهادند . چون مردمان به هزيمت رفتند ، عبد اللّه زره از تن برگرفت و بىهيچ زره و كلاهخودى به جنگ دشمن شتافت و همچنان مىجنگيد تا از پاى در آمد . در اين حال\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمروان حكم بر سر كشتهء عبد اللّه حنظله ، كه همچنان انگشت اشاره‌اش كشيده مانده بود ، حضور يافت و خطاب به او گفت : در زندگى نيز هميشه انگشت اشاره‌ات به كار بود « 1 » !\r\n\r\nسپاهيان خلافت حرم پيغمبر را غارت مىكنند\r\nطبرى و ديگران آورده‌اند كه مسلم دست سپاهيان خود را در غارت مدينه بازگذاشت . آنان نيز مردمان بىدفاع را كشتند و اموالشان را به باد غارت دادند « 2 » .\r\nيعقوبى مىگويد در سقوط مدينه خلق بسيارى كشته شدند و كمتر كسى بود كه جان به سلامت برده باشد . مسلم ، حرم پيغمبر ( ص ) ، يعنى شهر مدينه را ، بر سپاهيانش مباح كرد و دست ايشان را در قتل و غارت و هتك حرمت مردم آن سامان بازگذاشت . كار تجاوز آنان به آنجا رسيد كه دوشيزگان باردار شدند و فرزند به دنيا آوردند و معلوم نبود كه پدر آن نوزادان چه كسانى هستند « 3 » .\r\nدر تاريخ ابن كثير آمده است كه در جنگ حرّه هفتصد تن از حافظان قرآن ، كه سيصد نفرشان صحابى بودند و درك صحبت رسول خدا ( ص ) را كرده بودند ، كشته شدند . و در جاى ديگر مىگويد : در اين واقعه خلق بسيارى كشته شدند ، به‌طورىكه چيزى نمانده بود كه مدينه از سكنه‌اش خالى شود « 4 » . و نيز گفته است : زنان را مورد تجاوز قرار دادند ، تا جايى كه\r\n\r\n\r\n","description":"","footnote":"\r\n( 1 ) . تاريخ اسلام ذهبى 2 / 356 - 357 .\r\n( 2 ) . تاريخ طبرى 7 / 11 ؛ ابن اثير 3 / 47 ؛ ابن كثير 8 / 220 .\r\n( 3 ) . تاريخ يعقوبى 6 / 251 .\r\n( 4 ) . تاريخ ابن كثير 6 / 234 .\r\n","page_name":" 251 ","page_number":251},
  {"content":"\r\n\r\nگفته شد در آن ايام هزار زن بدون همسر باردار شدند !\r\nو از هشام بن حسان آورده است كه گفت : پس از واقعهء حرّه ، هزار زن بىهمسر در مدينه فرزند به دنيا آوردند ! و از زهرى آورده‌اند كه گفت :\r\nهفتصد تن از سران مهاجر و انصار كشته شدند و تعداد كشته‌شدگان موالى و آنهايى كه تشخيص داده نمىشد كه برده‌اند يا آزاده ، به ده هزار نفر مىرسيد « 1 » !\r\nدر تاريخ سيوطى آمده است كه : واقعهء حرّه از دروازهء طيبه آغاز گرديد و گروه بسيارى از صحابه و غير ايشان كشته شدند و مدينه به باد غارت رفت و هزار دوشيزه مورد تجاوز قرار گرفت « 2 » .\r\nدينورى و ذهبى آورده‌اند كه ابو هارون عبدى گفت : من ابو سعيد خدرى را ديدم كه موى سپيد ريشش از دو سوى صورتش بسيار كوتاه ، و در چانه بلند باقى مانده بود . از او پرسيدم : اى ابو سعيد ! ريشت چه شده است ؟ ! گفت : بلايى است كه ستمگران شامى در واقعهء حرّه به سرم آوردند . آنها به خانه‌ام ريختند و دار و ندارم را حتى كاسهء آبخوريم را به غارت بردند و سپس از خانه بيرون رفتند . پس از ايشان ده نفر ديگر به خانه‌ام ريختند ، درحالىكه به نماز ايستاده بودم ، آنها همه جاى خانه را كاويدند و چيزى نيافتند و بر اين وضع تأسف خوردند . پس مرا از مصلايم كشاندند و بر زمين زدند و هر كدامشان به نوبهء خود اين بلا را كه مىبينى بر سرم آوردند و جاى جاى ريشم را در دو سو از بن كندند و بدين صورتم درآوردند و آنچه را\r\n\r\n\r\n","description":"","footnote":"\r\n( 1 ) . تاريخ ابن كثير 8 / 22 .\r\n( 2 ) . تاريخ الخلفاء سيوطى ص 209 ؛ تاريخ الخميس 2 / 302 .\r\n","page_name":" 252 ","page_number":252},
  {"content":"\r\n\r\nسالم مىبينى ، آن قسمت است كه در ميان خاك و خاشاك فرورفته بود و به آن دست نيافته‌اند . من هم آن را همچنان گذاشته‌ام تا با همين قيافه خدايم را ملاقات كنم « 1 » .\r\nآرى آن سه روز ، اين‌چنين بر مدينهء پيامبر خدا ( ص ) گذشته است .\r\n\r\nبيعت براساس بندگى خليفه !\r\nطبرى و ديگران آورده‌اند كه مسلم بن عقبه از مردم خواست تا براساس اينكه يزيد بن معاويه آزاد است كه هرطور بخواهد در جان و مال و خاندانشان دخل و تصرف نمايد بيعت كنند « 2 » !\r\nمسعودى مىگويد : مسلم از كسانى كه باقى مانده بودند خواست تا بر اساس اينكه برده ، و برده‌زادهء يزيد هستند بيعت كنند . او در اين حكم ، على بن الحسين ( ع ) را مستثنى كرد . زيرا كه او در حركت مردم مدينه دخالتى نداشت ، و نيز على بن عبد اللّه بن عباس را كه داييهايش از كنده كه در سپاه مسلم بودند او را تحت حمايت خود گرفتند . مسعودى مىگويد هركس كه زير بار چنين بيعتى نمىرفت ، سروكارش با شمشير جلاد بود « 3 » .\r\nدر طبقات ابن سعد آمده است : چون مسرف بن عقبه ( منظورش مسلم بن عقبه است ) از كشتار مردم بپرداخت ، به محل عقيق رفت و در آنجا فرود آمد و سپس از اطرافيان خود پرسيد : آيا على بن الحسين اينجاست ؟ گفتند :\r\nآرى . گفت : پس چرا او را نمىبينم ؟ در اين هنگام امام سجاد ( ع ) به همراه\r\n\r\n\r\n","description":"","footnote":"\r\n( 1 ) . الاخبار الطوال دينورى ص 269 ؛ تاريخ الاسلام ذهبى 2 / 357 .\r\n( 2 ) . تاريخ طبرى 7 / 13 .\r\n( 3 ) . التنبيه و الاشراف ص 264 ؛ مروج الذهب 3 / 71 .\r\n","page_name":" 253 ","page_number":253},
  {"content":"\r\n\r\nعموزاده‌هايش ، فرزندان محمد بن الحنفيه ، پيش آمدند و چون چشم مسلم به او افتاد ، حضرتش را خوش‌آمد گفت و در كنار خود بر تخت بنشانيد « 1 » .\r\nو در تاريخ طبرى آمده است : مسلم او را خوش‌آمد گفت و او را در كنار خود بر روى تشكچه‌اى كه بر تخت گسترده بود ، نشانيد . آنگاه گفت :\r\nامير المؤمنين در مورد شما به من سفارش كرده ، اما اين كثافتها مرا به خود مشغول و از رسيدگى به احوالت بازداشته‌اند . سپس چنين ادامه داد : مثل اينكه خانواده‌ات از آمدن تو به اينجا در اضطراب و نگرانى مىباشند ؟ امام پاسخ داد : آرى به خدا . پس مسلم دستور داد تا اسبش را زين كرده او را با احترامى تمام به خانواده‌اش برگردانيد « 2 » .\r\nدينورى نيز مىنويسد : چون چهارمين روز فرارسيد ، مسلم بن عقبه در مجلس بنشست و مردمان را به بيعت با يزيد فراخواند . نخستين كسى كه پيش آمد ، يزيد بن عبد اللّه ، نوادهء ربيعة بن الاسود ، بود كه مادربزرگش أم سلمه ، زن پيغمبر ( ص ) است . مسلم به او گفت : بيعت كن . يزيد بن عبد اللّه گفت : بيعت مىكنم براساس كتاب خدا و سنت پيامبرش . مسلم گفت : نه ، بلكه بيعت كن كه تو بندهء خالص امير المؤمنين هستى كه هرطور كه بخواهد در اموال و فرزندانتان دخل و تصرف كند . يزيد بن عبد اللّه زير بار چنين بيعتى نرفت . مسلم نيز فرمان داد تا گردنش را زدند « 3 » !\r\nطبرى مىگويد مسلم بن عقبه در محل قبا مردمان را به بيعت با يزيد فرا\r\n\r\n\r\n","description":"","footnote":"\r\n( 1 ) . طبقات ابن سعد 5 / 215 .\r\n( 2 ) . تاريخ طبرى 7 / 11 - 12 ؛ الفتوح ابن اعثم 5 / 300 .\r\n( 3 ) . تاريخ طبرى 7 / 11 - 12 .\r\n","page_name":" 254 ","page_number":254},
  {"content":"\r\n\r\nخواند و پس از يك روز از ماجراى حرّه ، دو تن از سران قريش به نامهاى يزيد بن عبد اللّه بن زمعه و محمد بن ابى الجهم ، كه پس از واقعهء حرّه امان خواسته و موافقت شده بود ، به نزد مسلم آمدند . مسلم به آنها گفت : بيعت كنيد . گفتند : با تو بيعت مىكنيم براساس كتاب خدا و سنت پيامبرش .\r\nمسلم گفت : نه به خدا ! چنين بيعتى را از شما نمىپذيرم دست از شما برنمىدارم . آنگاه فرمان داد تا گردن هر دو را بزنند ! در اينجا مروان گفت :\r\nسبحان اللّه ! تو ، دو تن از مردان قريش را كه به امان تو آمده بودند گردن مىزنى ؟ مسلم با چوبدستى خود به تهيگاه او كوبيد و گفت : به خدا قسم اگر تو همچون آن دو سخن بگويى ، آنى زنده نخواهى ماند . سپس مىگويد :\r\nآنگاه يزيد بن وهب بن زمعه را آوردند و مسلم به او گفت : بيعت كن . يزيد گفت : با تو براساس سنت عمر بيعت مىكنم . مسلم گفت : او را بكشيد ! يزيد هراسان گفت : من بيعت مىكنم ! مسلم پاسخ داد : نه به خدا قسم ، من از اين خطايت درنمىگذرم !\r\nدر اينجا مروان پادرميانى كرد و پيوند بين خود و او را به مسلم متذكر شد . مسلم با شنيدن اين سخن فرمان داد تا پس گردن مروان را گرفته سرش را پايين كشيدند . آنگاه گفت : بيعت كنيد كه شما هر دو ، بندگان كوچك و بىارزش يزيد هستيد . و سپس مقرر داشت تا يزيد بن وهب را گردن زدند « 1 » !\r\n\r\nسرهاى بريده در پيشگاه خليفه يزيد !\r\nابن عبد البر مىنويسيد : مسلم بن عقبه سرهاى بريدهء مردم مدينه را به\r\n\r\n\r\n","description":"","footnote":"\r\n( 1 ) . الاخبار الطوال ص 265 .\r\n","page_name":" 255 ","page_number":255},
  {"content":"\r\n\r\nخدمت يزيد فرستاد . هنگامى كه سرهاى مزبور را پيشاروى او بر زمين نهادند ، يزيد به اشعار ابن زبعرى در روز جنگ احد تمثل جست كه گفته بود :\r\n ليت اشياخى ببدر شهدوا * جزع الخزرج من وقع الأسل\r\nلأهلوا و استهلّوا فرحا * ثم قالوا : يا يزيد لا تشلّ \r\nدر اين حال يكى از اصحاب رسول خدا ( ص ) روى به يزيد كرد و گفت :\r\nاى امير المؤمنين ! از اسلام روى برتافته مرتد شده‌اى ؟ يزيد پاسخ داد :\r\nآرى ، از خداوند پوزش مىخواهيم ! آن صحابى گفت : به خدا سوگند كه در يك سرزمين با تو نخواهم ماند . اين بگفت و از مجلس يزيد بيرون رفت « 1 » .\r\nدر روايت ابن كثير ، بعد از بيت اول اشعار زير آمده است :\r\n حين حلت بقباء بركها * و استحرّ القتل في عبد الاشلّ\r\nقد قتلنا الضعف من اشرافهم * و عدلنا ميل بدر فاعتدل \r\nآنگاه ابن كثير گفته كه يكى از روافض بر اين اشعار چنين افزوده است :\r\n لعبت هاشم بالملك فلا * ملك جاء و لا وحى نزل \r\n\r\n\r\n","description":"","footnote":"\r\n( 1 ) . العقد الفريد 4 / 390 .\r\n","page_name":" 256 ","page_number":256},
  {"content":"\r\n\r\n\r\nكتابنامه\r\n1 - الاتقان في علوم القرآن و بهامشه كتاب اعجاز القرآن ابو بكر باقلانى ؛ سيوطى ، جلال الدّين عبد الرحمن بن ابى بكر بن ناصر الدّين محمّد شافعى ( ت : 911 ه ) ، مصر ، بىتا .\r\n2 - الاجابة لا يراد ما استدركته عائشة على الصّحابة ؛ زركشى ، بدر الدّين ، تحقيق سعيد افغانى ، دمشق ، 1358 ه .\r\n3 - الاحتجاج ؛ طبرسى ، احمد بن على بن ابى طالب ، مشهد ، 1403 ه\r\n4 - احراق بيت فاطمة ( س ) في الكتب المعتبرة عند اهل السّنّة ؛ شيخ حسين غيب غلامى ، ط / اوّل 1417 ه ق .\r\n5 - الاحكام السّلطانيّة ؛ ماوردى ، ابو يعلى محمّد بن حسين حنبلى ( ت : 458 ه ) ، تصحيح محمّد حامد الفقى ، مطبعة مصطفى الحلبى ، مصر ، 1356 ه .\r\n6 - الادب المفرد ؛ بخارى ، ابو عبد اللّه محمّد بن اسماعيل ( ت : 256 ه ) ، قاهره ، 1379 ه .\r\n7 - البدء و التاريخ ؛ مقدّسى ، مطهّر بن طاهر ، زير نظر كلمان هوار ، پاريس ، 1901 - 1903 م .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n8 - الاخبار الطّوال ؛ دينورى ، ابو حنيفه احمد بن داود ( ت : 282 ه ) ، مصر ، وزارة الثقافة و الارشاد القومى .\r\n9 - ارشاد ؛ شيخ مفيد ( ت : 413 ه ) ، ترجمهء سيّد هاشم رسولى محلّاتى ، انتشارات علميّهء اسلاميّه .\r\n10 - اسباب النّزول ؛ واحدى نيشابورى ، ابو الحسن على بن احمد ( ت :\r\n468 ه ) ، دار الكتب العلميّه ، لبنان ، بىتا .\r\n11 - الاستيعاب ؛ ابن عبد البرّ القرطبى الأشعرى ، ابو عمرو يوسف بن عبد اللّه ( ت : 463 ه ) ، مصر ، 1358 ه ؛ و حيدرآباد ، 1336 ه .\r\n12 - اسد الغابة في معرفة الصحابة ؛ ابن اثير جزرى ، عزّ الدّين على بن محمّد بن عبد الكريم شيبانى ( ت : 630 ه ) ، قاهره ، 1280 ه .\r\n13 - اعلام النّساء في عالمى العرب و الاسلام ؛ عمر رضا كحّالة ، مؤسسة الرّسالة ، ج 3 ، 1397 ه .\r\n14 - اعلام الورى باعلام الهدى ؛ طبرسى ، ابو على فضل بن حسن ( ت :\r\n548 ه ) . تصحيح على اكبر غفّارى ، بيروت ، دار المعرفة للطباعة و النشر ، 1399 ه .\r\n15 - الأغاني ؛ ابو الفرج اصفهانى ، على بن حسين بن محمّد بن موسى ( ت : 356 ه ) ، مصر ، 1323 ه . ؛ بيروت ، دار الثقافة ؛ و چاپ دوساسى .\r\n16 - امالى ؛ شيخ مفيد ابو عبد اللّه محمد بن محمد بن نعمان بغدادى ( ت :\r\n413 ه ) . تصحيح حسين استاد ولىّ باشراف استاد على اكبر غفّارى ، نشر صدوق ، تهران ، 1403 ه . ق .\r\n17 - الامامة و السياسة ؛ دينورى ، ابو محمّد عبد اللّه بن مسلم بن قتيبه\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n( ت : 270 يا 276 ه ) ، مصر ، 1900 م .\r\n18 - امتاع الاسماع ؛ مقريزى ، تقى الدّين احمد بن على بن عبد القادر بن محمّد شافعى ( ت : 845 ه ) . مطبعة لجنة التّأليف ، مصر ، 1941 م .\r\n19 - الاموال ؛ ابو عبيد ، قاسم بن سلام ( ت : 224 ه ) ، تصحيح محمّد حامد الغافقى ، 1353 ه ؛ و بيروت ، دار احياء التراث العربي ، چاپ سوم ، 1403 ه .\r\n20 - انساب الاشراف ؛ بلاذرى ، ابو جعفر احمد بن يحيى بن جابر بغدادى ( ت : 279 ه ) ، جزء يكم ، دار المعارف مصر ، 1959 م ؛ جزء پنجم ، دانشگاه اورشليم ، 1936 م .\r\n21 - بحار الانوار ؛ علّامه مجلسى ، محمّد باقر بن محمّد تقى ( ت : 1111 ه ) ، اصفهان ، چاپ كمپانى ، 1303 - 1314 ه ؛ دار احياء التراث العربي ، بيروت ، چاپ سوم ، 1403 ه .\r\n22 - بلاغات النساء ؛ ابن ابى طيفور ، احمد بن ابى طاهر مروزى ( ت :\r\n280 ه ) ، نجف ، 1361 ه .\r\n23 - تاج العروس ؛ زبيدى ، سيّد محمّد مرتضى حسينى واسطى حنفى ( ت : 1205 ه ) . .\r\n24 - تاريخ ابن اثير ( الكامل في التاريخ ) ؛ قاهره ، 1348 - 1356 ه ؛ چاپ اروپا ، 1290 - 1303 ه .\r\n25 - تاريخ ابن شحنه ( روضة المناظر في اخبار الاوائل و الاواخر ) ؛ عبد الغنى ، ابن شحنه حنفى ( ت : 815 ه ) ، طبع بهامش تاريخ كامل ابن اثير ، ج 7 - 9 ، قاهره ، 1290 - 1303 ه .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n26 - تاريخ ابن عساكر ( تاريخ مدينة دمشق ) ؛ مجلّد اوّل و نيمه اول از مجلّد دوّم و مجلّد دهم ، دمشق ، مجمع علمى عربى ؛ مخطوطات آن در كتابخانهء ظاهريهء دمشق .\r\n27 - تاريخ ابن كثير ( تاريخ البداية و النهاية ) ؛ اسماعيل بن عمر بن كثير قرشى دمشقى بصرى شافعى ( ت : 774 ه ) . مطبعة السعادة ، 1351 - 1358 ه .\r\n28 - تاريخ الاسلام ؛ ذهبى ، ابو عبد اللّه محمّد بن احمد بن عثمان قايماز تركمانى مصرى شافعى ( ت : 748 ه ) ، قاهره 1367 - 1368 ه .\r\n29 - تاريخ الخلفاء ؛ سيوطى ، جلال الدّين عبد الرّحمن بن ابى بكر ابن ناصر الدّين محمّد شافعى ( ت : 911 ه ) ، مصر ، 1351 ه .\r\n30 - تاريخ الخميس ؛ شيخ حسين بن محمّد بن حسن دياربكرى مالكى ( ت : 966 ه ) . .\r\n31 - تاريخ طبرى ( تاريخ الامم و الملوك ) ؛ ابو جعفر محمّد بن جرير بن يزيد ( ت : 310 ه ) ، تحقيق محمّد ابو الفضل ابراهيم ، مصر ؛ اروپا ( ليدن ) .\r\n32 - تاريخ يعقوبى ؛ احمد بن ابى يعقوب بن جعفر بن وهب بن واضح ( ت : 292 ه ) ، نجف ، 1358 ه ؛ بيروت ، دار صادر .\r\n33 - تبصرة العوام في مقالات سيّد الانام ؛ سيّد مرتضى حسينى رازى ( قرن هفتم ه ) ، تصحيح عبّاس اقبال ، چاپ مجلس ، طهران .\r\n34 - تذكرة الحفّاظ ؛ ذهبى ، ابو عبد اللّه محمّد بن احمد بن عثمان قايماز تركمانى ( ت : 748 ه ) ، حيدرآباد ، 1375 ه .\r\n35 - تذكرة خواص الامّة ؛ سبط ابن جوزى ابو المظفّر يوسف بن\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nقزاوغلى بن عبد اللّه بغدادى حنفى ( ت : 654 ه ) ، نجف ، 1369 ه .\r\n36 - تفسير طبرى ؛ ابو جعفر محمّد بن جرير بن يزيد ( ت : 310 ه ) .\r\n37 - تفسير قرطبى ( الجامع لاحكام القرآن ) ؛ ابو عبد اللّه محمّد بن احمد انصارى قرطبى ( ت : 671 ه ) ، چاپ سوم ، مصر ، 1387 ه .\r\n38 - تفسير كشّاف ؛ زمخشرى ، ابو القاسم محمود بن عمر ( ت : 538 ه ) ، انتشارات آفتاب ، تهران ، بىتا .\r\n39 - تفسير نيشابورى ( غرائب القرآن و رغائب الفرقان ) ؛ نظام الدّين حسن بن محمّد بن حسين قمّى نيشابورى ( ت : 728 ه ) ، تحقيق ابراهيم عطوه عوض ، چاپ اوّل ، مصر ، 1381 ه .\r\n40 - تقريب التهذيب ؛ ابن حجر عسقلانى ، احمد بن على ( ت : 852 ه ) ، چاپ اوّل ، قاهره ، 1380 ه .\r\n41 - التنبيه و الاشراف ؛ مسعودي ، ابو الحسن على بن حسين بن على شافعى ( ت : 345 يا 346 ه ) ، تصحيح الصاوى ، مصر ، بيروت ، مكتبة خياط .\r\n42 - تهذيب تاريخ ابن عساكر ؛ عبد القادر بن احمد بن بدران ( ت :\r\n1346 ه . ق ) . ، چاپ اوّل ، دمشق ، 1329 - 1330 ه .\r\n43 - تهذيب التهذيب ؛ ابن حجر عسقلانى مصرى شافعى ( ت : 852 ه ) ، چاپ حيدرآباد ، 1325 - 1327 ه .\r\n44 - تيسير الوصول الى جامع الاصول من حديث الرّسول ؛ ابن الدّبيع الشيبانى الزّبيدى الشافعى ( ت : 944 ه ) ، مصر ، 1346 ه .\r\n45 - جامع الاصول من احاديث الرّسول ( ص ) ؛ ابن اثير جزرى ( ت :\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n606 ه ) . تصحيح محمّد حامد الفقى ، چاپ اوّل ، مصر ، 1368 ه .\r\n46 - الجمل ؛ شيخ مفيد ، ابو عبد اللّه محمّد بن محمّد بن نعمان بغدادى ( ت : 413 ه ) ، چاپ دوم ، دار المفيد ، لبنان ، 1414 ه .\r\n47 - حلية الاولياء ؛ ابو نعيم احمد بن عبد اللّه اصفهانى ( ت : 430 ه ) ، قاهره ، مطبعة السعادة ، 1351 - 1357 ه .\r\n48 - خصائص الكبرى ؛ سيوطى ، جلال الدّين عبد الرّحمن بن ابى بكر شافعى ( ت : 911 ه ) ، حيدرآباد ، 1319 ه .\r\n49 - الدّرّ المنثور في التفسير بالمأثور ؛ سيوطى ، جلال الدّين عبد الرحمن شافعى ( ت : 911 ه ) ، قاهره ، 1314 ه .\r\n50 - دو مكتب در اسلام ؛ تأليف علّامه سيّد مرتضى عسكرى ، ترجمهء سردارنيا ، چاپ اوّل ، بنياد بعثت .\r\n51 - دول الاسلام ؛ ذهبى ، شمس الدّين ابو عبد اللّه محمّد بن احمد ابن عثمان قايماز تركمانى مصرى شافعى ( ت : 748 ه ) ، تحقيق فهيم محمّد شلتوت و محمّد مصطفى ابراهيم ، مصر ، 1974 م .\r\n52 - ديوان حافظ ابراهيم ؛ چاپ مصر ، 1987 م .\r\n53 - ذخائر العقبى في مناقب ذوى القربى ؛ ابو جعفر احمد بن عبد اللّه محبّ الدّين طبرى شافعى ( ت : 694 ه ) ، قاهره ، 1356 ه .\r\n54 - الرّياض النضرة ؛ ابو جعفر احمد بن عبد اللّه محبّ الدّين طبرى شافعى ( ت : 694 ه ) ، مصر ، مطبعة الدار ، چاپ دوم ، 1372 ه .\r\n55 - زهر الآداب ؛ ابو اسحاق الحصرى ابراهيم بن على بن تميم قيروانى ( ت : 453 ه ) ، شرح و تحقيق دكتر زكى مبارك ، لبنان ، دار الجيل ، چاپ\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nچهارم ، بىتا .\r\n56 - سنن ابن ماجة ؛ ابو عبد اللّه محمّد بن يزيد بن عبد اللّه بن ماجه قزوينى ( ت : 273 ه ) ، تحقيق محمّد فؤاد عبد الباقى ، قاهره ، 1373 ه .\r\n57 - سنن ابو داود سجستانى ؛ سليمان بن اشعث بن اسحاق بن بشير ابن شدّاد ابن عمرو بن عمران أزدى حنبلى ( ت : 275 ه ) ، لكنهو ، 1321 ه .\r\n58 - سنن بيهقى ( سنن الكبرى ) ؛ ابو بكر احمد بن حسين بيهقى شافعى ( ت : 458 ه ) ، حيدرآباد ، 1344 - 1355 ه .\r\n59 - سنن ترمذى ؛ محمّد بن عيسى بن سوره بن موسى بن ضحّاك سلمى ( ت : 279 ه ) ، بولاق ، 1292 ه . ، المطبعة المصريّة ، 1350 - 1352 ه .\r\n60 - سنن دارمي ؛ ابو محمّد عبد اللّه بن عبد الرّحمن دارمى ( ت : 255 ه ) ، دمشق ، الاعتدال ، و محمّد احمد دهمان .\r\n61 - سنن نسائي ؛ ابو عبد الرحمن احمد بن شعيب ( ت : 303 ه ) ، قاهره ، 1312 ه .\r\n62 - سير اعلام النّبلاء ؛ شمس الدّين ذهبى مصرى شافعى ( ت : 748 ه ) ، قاهره ، دار المعارف ، 1957 م .\r\n63 - السّيرة الحلبيّة ( انسان العيون في سيرة الامين المأمون ) ؛ على ابن برهان الدّين حلبى شافعى ( ت : 1044 ه ) ، 1353 ه .\r\n64 - سيرة ابن هشام ( السّيرة النبويّة ) ؛ ابو محمّد عبد الملك بن هشام حميرى ( ت : 213 يا 218 ه ) ، تحقيق محمّد محيى الدّين ؛ تحقيق مصطفى السّقّا ، ابراهيم الابيارى و عبد الحفيظ الشّبلى ، چاپ دوم ، 1375 ه .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n65 - شرح نهج البلاغة ؛ ابن ابى الحديد ، عزّ الدّين ابى حامد عبد الحميد بن هبة اللّه بن محمّد بن حسين مدائنى معتزلى ( ت : 655 يا 656 ه ) ، مصر ، مطبعة الحلبى ، چاپ اوّل ؛ و تحقيق محمّد ابو الفضل ابراهيم ، چاپ اوّل ؛ و چاپ سنگى ايران .\r\n66 - شرح نهج البلاغة ؛ محمّد عبده ، مصر .\r\n67 - شرف اصحاب الحديث ؛ خطيب بغدادى ( ت : 463 ه ) ، تحقيق دكتر محمّد سعيد خطيب اوغلى ، دار احياء السنّة النّبويّة ، بىتا .\r\n68 - شواهد التّنزيل لقواعد التفضيل في الآيات النّازلة في اهل البيت صلوات اللّه و سلامه عليهم ؛ حسكانى عبيد اللّه بن عبد اللّه بن احمد معروف به حاكم حسكانى حنفى نيشابورى ( ت : اواخر قرن 5 ه ) ، تحقيق محمّد باقر محمودى ، چاپ اوّل ، لبنان ، 1393 ه .\r\n69 - صبح الاعشى في صناعة الانشاء ؛ قلقشندى احمد بن على ( ت :\r\n821 ه ) . لبنان ، دار الفكر .\r\n70 - صحيح بخارى ؛ ابو عبد اللّه محمّد بن اسماعيل بن ابراهيم بن مغيرة ( ت : 256 ه ) ، مصر ، 1327 ه .\r\n71 - صحيح ترمذي ( ت : 279 ه ) ، مصر ، بولاق ، چاپ اوّل .\r\n72 - صحيح مسلم ؛ ابو الحسين مسلم بن حجّاج قشيرى نيشابورى ( ت :\r\n261 ه ) . مصر ، 1334 ه .\r\n73 - صفوة الصفوة ؛ ابن جوزى ، ابو الفرج عبد الرّحمن بن على بن محمّد بكرى حنبلى ( ت : 597 ه ) ، حيدرآباد ، 1357 ه . اين كتاب در بيروت در سال 1399 ه . تحت عنوان صفة الصفوة با تحقيق محمود فاخورى نيز\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبه چاپ رسيده است .\r\n74 - صواعق المحرقة في الردّ على اهل البدع و الزّندقه ؛ ابن حجر هيثمى شافعى ( ت : 974 ه ) ، مصر ، 1324 ه .\r\n75 - ضحى الاسلام ؛ احمد امين ، دار الكتاب العربى ، لبنان ، بىتا .\r\n76 - طبقات ابن سعد ( طبقات الصحابة و التابعين و العلماء ) ؛ ابو عبد اللّه محمّد بن سعد بن منيع الزّهرى بصرى ( ت : 230 ه ) . ليدن ؛ بيروت .\r\n77 - عبد اللّه بن سبأ ؛ علّامه سيّد مرتضى عسكرى ، چاپ افست ، 1393 ه . ؛ و ترجمهء آن در 3 جلد ، تهران ، مجمع علمى اسلامى ، چاپ پنجم ، 1375 ش .\r\n78 - عثمانيّة ؛ ابو عثمان عمرو بن بحر جاحظ ( ت : 255 ه ) ، تحقيق و شرح عبد السّلام محمّد هارون ، مصر ، 1374 ه .\r\n79 - عقائد الاسلام من القرآن الكريم ؛ علّامه سيّد مرتضى عسكرى ، جلد اوّل ، مجمع علمى اسلامى ، چاپ اوّل ، 1414 ه .\r\n80 - العقد الفريد ؛ احمد بن محمّد بن عبد ربّه اندلسى ، تحقيق على شيرى ، 6 جلد ، بيروت ، دار احياء التراث العربى ، چاپ اوّل ، 1409 ه . ؛ مصر ، محمّد سعيد العريان ، 1372 ه .\r\n81 - عمدة القاري شرح صحيح البخارى ؛ ابو محمّد محمود بن احمد ابن موسى معروف به البدر العينى ( ت : 855 ه ) ، لبنان ، ناشر محمّد امين دمج ، بىتا .\r\n82 - الغدير في الكتاب و السنّة و الادب ؛ علّامهء امينى ، عبد الحسين ابن احمد ( ت : 1390 ه ) ، تهران ، دار الكتب الاسلامية ، چاپ دوّم ، 1366 ش .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n83 - الفتح الكبير في ضمّ الزّيادة الى الجامع الصّغير ؛ سيوطى جلال الدّين ( ت : 911 ه ) ، تحقيق و تنظيم يوسف النبّهانى ، بيروت ، بىتا .\r\n84 - فتح الباري في شرح البخاري ؛ ابن حجر عسقلانى ( ت : 852 ه ) ، شركة المصطفى البابى الحلبى ، مصر ، 1378 - 1382 ه .\r\n85 - الفتوح ؛ ابو محمّد احمد بن أعثم كوفى ( ت : 314 ه ) ، بيروت دار الكتب العلمية ، بىتا ، افست از چاپ حيدرآباد ، 1388 ه .\r\n86 - الفتوح البلدان ؛ بلاذرى ( ت : 279 ه ) ، قاهره ، 1319 ه . ؛ و تحقيق المنجد ، چاپ اوّل .\r\n87 - فوات الوفيات ؛ محمّد بن شاكر الكتبى ( ت : 764 ه ) ، تحقيق دكتر احسان عبّاس ، بيروت ، 1973 م .\r\n88 - القاموس المحيط ؛ فيروزآبادى ، محمّد بن يعقوب شيرازى شافعى ( ت : 817 ه ) .\r\n89 - القرآن الكريم و روايات المدرستين ؛ علّامه سيّد مرتضى عسكرى ، 3 جلد ، مجمع علمى اسلامى ، چاپ اوّل ، 1417 ه .\r\n90 - كافى ؛ ثقة الاسلام كلينى ، ابو جعفر محمّد بن يعقوب بن اسحاق كلينى رازى ( ت : 329 ه ) ، تصحيح و تعليق على اكبر غفّارى ، 8 جلد ، تهران ، دار الكتب الاسلامية ، چاپ سوم ، 1388 ه .\r\n91 - الكامل ؛ مبرّد ، ابو العبّاس محمّد بن يزيد ( ت : حدود 267 ه ) ، چاپ ليدن .\r\n92 - كتاب سليم بن قيس هلالى ؛ ( ت : 90 ه ) ، تحقيق محمّد باقر انصارى زنجانى ، قم ، نشر الهادى ، 1415 ه . ق - 1373 ش .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n93 - كشف الغمّة ؛ ابو الفتح علىّ بن عيسى اربلى ( ت : اواخر قرن 7 ه ) .\r\n94 - كفاية الطالب في مناقب امير المؤمنين علي بن ابي طالب ( ع ) ؛ ابو عبد اللّه محمّد بن يوسف بن محمّد قرشى گنجى شافعى ( ت : 658 ه ) ، نجف ، 1356 ه .\r\n95 - كنز العمّال في سنن الاقوال و الافعال ؛ علاء الدّين على بن حسام الدّين عبد الملك متّقى معروف به هندى ( سال ختم تأليفش 957 ه .\r\nاست ) ، حيدرآباد ، 1364 ه .\r\n96 - لسان العرب ؛ ابن منظور ( ت : 711 ه ) ، بيروت ، دار صادر ، سال 1374 ه - 1376 ه .\r\n97 - لسان الميزان ؛ سبط ابن جوزى ( ت : 654 ه ) ، چاپ اوّل ، حيدرآباد ، 1329 ه .\r\n98 - مجمع الزّوائد و منبع الفوائد ؛ على بن ابى بكر هيثمى ( ت : 807 ه ) ، چاپ دوّم ، بيروت ، 1967 م .\r\n99 - محاورة حول الامامة و الخلافة ؛ مقاتل بن عطيّه ، دار البلاغ ، بيروت .\r\n100 - المحلّى ؛ ابو محمّد على بن احمد بن سعيد بن حزم اندلسى ( ت :\r\n456 ه ) ، تحقيق احمد محمّد شاكر ، بيروت ، بىتا .\r\n101 - المختصر في اخبار البشر ؛ عماد الدّين ابو الفداء اسماعيل بن على شافعى ( ت : 732 ه ) . .\r\n102 - المراجعات ؛ علّامه عبد الحسين شرف الدّين ، ترجمهء محمّد جعفر امامى .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n103 - مرآة الزّمان ؛ سبط ابن جوزى شمس الدّين يوسف بن قزاوغلى ( ت : 654 ه ) ، بيروت ، دار الشروق ، چاپ اوّل ، 1405 ه . ؛ تحقيق دكتر احسان عبّاس .\r\n104 - مروج الذّهب ؛ ابو الحسن على بن حسين بن على مسعودى شافعى ( ت : 346 ه ) ، تحقيق محمّد محيى الدّين ، عراق ؛ و در حاشيه تاريخ الكامل ابن اثير ، چاپ مصر ، 1303 ه .\r\n105 - المستدرك على الصّحيحين ؛ ابو عبد اللّه محمّد بن عبد اللّه حاكم نيشابورى ( ت : 405 ه ) ، حيدرآباد ، 1334 ه .\r\n106 - مسند احمد ؛ احمد بن حنبل ( ت : 241 ه ) ، قاهره ، 1313 ه ؛ و چاپ شرح احمد محمّد شاكر .\r\n107 - مسند طيالسى ؛ ابو سليمان بن داود بن جارود طيالسى ( ت : 204 ه ) ، حيدرآباد ، 1321 ه .\r\n108 - المعارف ؛ ابن قتيبه دينورى ( ت : 276 ه ) ، تحقيق محمّد اسماعيل عبد اللّه الصّاوى ، لبنان ، چاپ دوّم ، 1390 ه .\r\n109 - معالم المدرستين ؛ علّامه سيّد مرتضى عسكرى ، 3 جلد ، تهران ، بنياد بعثت ، چاپ دوّم ، 1406 ه .\r\n110 - معالم المدرستين ؛ علّامه سيّد مرتضى عسكرى ، ترجمهء محمد جواد كرمى ، 2 جلد ، قم ، دانشكدهء اصول دين ، چاپ اوّل ، 1379 ش .\r\n111 - معجم البلدان ؛ ابو عبد اللّه ياقوت بن عبد اللّه الحموى الرّومى البغدادى ( ت : 626 ه ) ، تهران انتشارات اسدى چاپ افست 1965 م از چاپ ليدن سال 1286 ه .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n112 - معجم رجال الحديث ؛ مرحوم آية اللّه العظمى خوئى ، دار الزّهراء ، لبنان سال 1413 ه .\r\n113 - معجم الشعراء ؛ ابو عبيد اللّه محمّد بن عمران بن موسى مرزبانى ( ت : 384 ه ) ، تحقيق عبد الستّار احمد فراج ، مصر ، 1379 ه .\r\n114 - المعجم الكبير ؛ ابو القاسم سليمان بن احمد طبرانى ( ت : 360 ه ) ، چاپ افست سال 1404 ه .\r\n115 - معجم ما استعجم ؛ عبد اللّه بن عبد العزيز البكرى ( ت : 478 ه ) ، قاهره ، 1945 - 1949 م .\r\n116 - معرفة القرّاء الكبار على الطبقات و الاعصار ؛ ابو عبد اللّه شمس الدّين ذهبى ( ت : 748 ه ) ، تحقيق محمّد سيّد جاد الحقّ ، مصر ، چاپ اوّل ، بىتا .\r\n117 - المغازى ؛ محمّد بن عمر واقدى ( ت : 207 ه ) ، تحقيق دكتر مارسدن جونس ، لندن ، دانشگاه آكسفورد ، 1966 م .\r\n118 - مفاتيح الاسرار و مصابيح الابرار في تفسير القرآن ؛ شهرستانى ، نسخه‌اى خطّى از اين تفسير در كتابخانهء مجلس شوراى اسلامى به شمارهء « 78 ب » موجود است .\r\n119 - المفاخرات ؛ زبير بن بكّار بن عبد اللّه بن مصعب بن ثابت بن عبد اللّه بن زبير بن عوّام ( ت : 256 ه ) ، به روايت ابن ابى الحديد در شرح نهج البلاغه ، چاپ اوّل .\r\n120 - مقاتل الطالبيّن ؛ ابو الفرج اصفهانى ، قاهره ، 1323 ه . ؛ و ترجمهء آن توسط سيّد هاشم رسولى محلاتى با مقدمه و تصحيح على اكبر غفّارى ،\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nتهران ، كتابفروشى صدوق .\r\n121 - مقتل خوارزمى ؛ ابو المؤيّد موفق بن احمد اخطب خوارزمى ( ت :\r\n565 ه ) ، نجف بىتا و چاپ انوار الهدى قم سال 1418 ه .\r\n122 - الملل و النّحل شهرستانى ؛ ابو الفتح محمّد بن عبد الكريم اشعرى ( ت : 548 ه ) ، ليدن .\r\n123 - مناقب ابن شهرآشوب ؛ ابو جعفر محمّد بن على مازندرانى ( ت :\r\n588 ه ) ، قم ، علميّه .\r\n124 - من لا يحضره الفقيه ؛ شيخ صدوق ( ت : 381 ه ) ، تصحيح على اكبر غفّارى ، چاپ دوّم ؛ و چاپ پنجم تحقيق السيّد حسن الخرسان .\r\n125 - المواهب اللدنّيّة ؛ احمد بن محمد ابو بكر قسطلانى ، بيروت ، دار الكتب العلميّة .\r\n126 - المؤطّأ ؛ مالك بن انس ( ت : 169 ه ) ، قاهره ، دار احياء الكتب العربيّة ، 1343 ه .\r\n127 - الموفّقيّات ؛ زبير بن بكّار بن عبد اللّه بن مصعب بن ثابت بن عبد اللّه بن زبير بن عوام ( ت : 256 ه ) ، به روايت ابن ابى الحديد در شرح نهج البلاغه ، چاپ اوّل بغداد ، 1392 ه .\r\n128 - ميزان الاعتدال في نقد الرّجال ؛ ابو عبد اللّه محمّد بن احمد بن عثمان ذهبى ( ت : 748 ه ) ، تحقيق على محمّد البجاوى ، دار احياء الكتب العربيّة ، چاپ اوّل ، 1382 ه .\r\n129 - نقش ائمه در احياء دين ؛ علّامه سيّد مرتضى عسكرى ، 16 جلد ، تهران ، مجمع علمى اسلامى .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n130 - نقش عائشه در تاريخ اسلام ؛ علّامه سيّد مرتضى عسكرى ، 4 جلد ، تهران ، مجمع علمى اسلامى .\r\n131 - نهج البلاغه ؛ دكتر صبحى صالح ، بيروت ، چاپ اوّل ، 1387 ه .\r\n132 - وفاء الوفا ؛ نور الدّين على بن احمد سمهودى ( ت : 911 ه ) ، بيروت ، دار الكتب العلميّة چاپ سال 1374 ه .\r\n133 - وقعة صفّين ؛ نصر بن مزاحم منقرى ( ت : 212 ه ) ، تحقيق و شرح عبد السّلام محمّد هارون ، قم بىتا ، چاپ دوم ؛ مصر سال 1382 ه .\r\n134 - ينابيع المودة ؛ سليمان بن ابراهيم معروف به خواجه كلان حسينى بلخى قندوزى ( ت : 1294 ه ) ، بيروت ، مؤسسة الاعلمي .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nصدر للمؤلف\r\n* معالم المدرستين 1 - 3\r\n* عبد اللّه بن سبأ 1 - 2\r\n* خمسون و مائة صحابي مختلق 1 - 3\r\n* عقائد الاسلام من القرآن الكريم 1 - 2\r\n* أحاديث أم المؤمنين عائشة 1 - 2\r\n* القرآن الكريم و روايات المدرستين 1 - 3\r\n* سلسلة على مائدة الكتاب و السنة 1 - 17\r\n* مصطلحات اسلامية\r\n* حديث الكساء\r\n* صلاة أبي بكر\r\n* مع الدكتور الوردي في كتابه : وعاظ السلاطين\r\n* ولاية الامام علي ( ع ) في الكتاب و السنة\r\n* افتراءات و اكاذيب في كتاب للّه ثم للتاريخ\r\n\r\n\r\n","description":"","footnote":"","page_name":" 272 ","page_number":272}
  ]