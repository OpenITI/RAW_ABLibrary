[
  {"content":"\r\n\r\nكامل\r\nتاريخ بزرگ اسلام وايران\r\nتأليف\r\nعلامهء شهير\r\nعز الدين علي بن الأثير\r\nترجمهء : ابو القاسم حالت\r\nجلد بيستم و دوم\r\nعلمى\r\nشركت چاپ وانتشارات علمى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n.\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n( 567 ) وقايع سال پانصد و شصت و هفتم هجرى قمرى\r\n\r\nخطبه خواندن به نام عباسيان در مصر و انقراض دولت علويان\r\nدر اين سال ، در دومين جمعه از ماه محرم ، خطبه‌اى كه به نام خليفه مصر خوانده مىشد قطع گرديد .\r\nمنظور از خليفه مصر العاضد لدين الله است كه نام و نسب او به تفصيل چنين مىباشد :\r\nالعاضد لدين الله ابو محمد امام عبد الله بن يوسف بن الحافظ لدين الله ابو الميمون عبد المجيد بن ابو القاسم محمد بن المستنصر بالله ابو تميم معد بن الظاهر لاعزاز دين الله ابو الحسن على بن الحاكم بامر الله ابو على منصور بن العزيز بالله ابو منصور بن نزار بن المعز لدين الله ابو تميم معد بن المنصور بالله ابو الظاهر اسماعيل بن القائم بامر الله ابو القاسم محمد بن المهدى بالله ابو محمد عبيد الله .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشخص اخير - يعنى المهدى بالله ابو محمد عبيد الله - نخستين فرد علويان ازين خاندان است كه به نام ايشان خطبه خلافت خوانده شد و آنان را « امير المؤمنين » خطاب كردند .\r\nعلت خطبه خواندن به نام عباسيان در مصر اين بود كه صلاح الدين يوسف بن ايوب وقتى پايگاه قدرت خود را در آن سرزمين استوار ساخت و مخالفان خود را از ميان برد كار خليفه مصر ، العاضد لدين الله ، سست گرديد تا جائى كه در قصر او فقط صلاح الدين و نايب او قراقوش كه خواجه‌اى از بزرگان امراء اسد الدين شير كوه بود ، حكم مىراندند .\r\nهمه در كارها به صلاح الدين ( يا نايب او ) رجوع مىكردند .\r\n( و خليفه مصر ديگر هيچگونه نفوذ و قدرتى نداشت ) .\r\nبدين جهة نور الدين محمود بن زنگى نامه‌اى به صلاح الدين ايوبى نگاشت و به او دستور داد تا خطبه‌اى كه به نام العاضد لدين الله مىخواند قطع كند و در عوض به نام خليفه عباسى - المستضيء بامر الله - بخواند .\r\nصلاح الدين از اجراى اين دستور خوددارى كرد و عذرش اين بود كه مىترسيد مصريان ، به علت تمايلى كه به علويان دارند ، شورش كنند .\r\nاو به خاطر علويان از قطع خطبه اكراه داشت و بقاء آنان را خواستار بود چون از جهة نور الدين نگرانى داشت و مىترسيد كه او داخل مصر شود و زمان امور را از دست وى بگيرد .\r\nبدين جهة مىخواست خليفه علوى مصر ، العاضد ، با او همراه باشد و از او پشتيبانى كند تا چنانچه نور الدين بر او حمله كرد بوسيله خليفه و اهالى مصر در برابر او ايستادگى نمايد .\r\nوقتى به بهانه احتمال شورش علويان از اجراى دستور نور الدين عذر آورد ، نور الدين عذرش را نپذيرفت و در قطع خطبه اصرار ورزيد و چنان او را ملزم ساخت كه ديگر مجال مخالفت\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبرايش باقى نگذاشت . چون در حقيقت صلاح الدين نايب نور الدين بود و چاره‌اى نداشت جز اينكه به دستور او عمل كند .\r\nدر اين هنگام العاضد تصادفا به بيمارى سختى دچار گرديد .\r\nبنا بر اين وقتى صلاح الدين بر آن شد كه خطبه خواندن به نام خليفه مصر را قطع كند با اميران خود به كنكاش پرداخت .\r\nبرخى از آنان فكر مصريان را نمىكردند و از اين بابت بيمى نداشتند لذا به او توصيه نمودند كه اين كار را انجام دهد .\r\nبرخى ديگر از شورش مصريان مىترسيدند در عين حال نيز مىدانستند كه از انجام امر نور الدين گزيرى نيست .\r\nدر همان اوقات مردى اعجمى ( يعنى غير عرب ) وارد مصر شده بود كه من هم او را در موصل ديدم .\r\nاين مرد كه معروف به « امير العالم » بود ، وقتى به خوددارى و ترديد آنان پى برد و دانست كه هيچ كس جرئت نمىكند كه در مصر خطبه به نام عباسيان بخواند ، گفت : « من خطبه خواندن به نام عباسيان را آغاز مىكنم . »\r\nلذا در نخستين جمعه ماه محرم پيش از واعظ بالاى منبر رفت و در حق المستضيء بامر الله دعا كرد و هيچ كس از اين كار بدش نيامد .\r\nبنا بر اين همين كه جمعه دوم فرا رسيد صلاح الدين واعظان را فرمود كه در مصر و قاهره خطبه خواندن به نام العاضد را موقوف كنند و در عوض به نام المستضيء خطبه بخوانند .\r\nآنان هم اين كار را كردند و حتى دو بز هم به يكديگر شاخ نزدند ( يعنى : آب از آب تكان نخورد . )\r\nصلاح الدين به ساير شهرهاى مصر نيز كتبا همين دستور را داد و آن را عملى كرد . رفته رفته بيمارى العاضد ، خليفه مصر ، شدت يافته بود بدين جهة از خويشان و ياران او هيچ كس خبر قطع خطبه را به او نداد . همه مىگفتند : اگر خليفه شفا پيدا كرد خود به خود\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاز اين موضوع آگاه خواهد شد . و اگر مردنى باشد سزاوار نيست كه او را پيش از مرگش با اين خبر اندوهگين كنيم .\r\nقضا را خليفه مصر در روز عاشورا دار جهان را بدرود گفت در حالى كه از قطع خطبه خبردار نشده بود .\r\nپس از مرگ او صلاح الدين به سوگوارى نشست . همچنين بر قصر خلافت و آنچه در قصر بود دست يافت چون بهاء الدين قراقوش ، نايب صلاح الدين ، پيش از مرگ العاضد ترتيب حفظ آن اموال را داده بود . لذا وقتى كه خليفه از دنيا رفت ، تمام دارائى كاخ را تحويل صلاح الدين داد .\r\nاين اشياء از غايت بسيارى به شمارش در نمىآمد . در ميان آنها چيزهاى گرانبها و غريبى يافت مىشد كه دنيا همانندش را نديده بود .\r\nگوهرهائى كه پيش هيچ كس جز ساكنان آن كاخ وجود نداشت از آن جمله « كوه ياقوت » بود كه وزن آن به هفده درهم يا هفده مثقال مىرسيد . من در اين باره شك ندارم چون آن را ديدم و وزن كردم .\r\nهمچنين مرواريدى كه نظيرش يافت نمىشد . و زمردى كه چهار انگشت طول داشت و در عرض يك گردنبند بزرگ قرار گرفته بود .\r\nميان آن اشياء طبلى در نزديك محل العاضد پيدا شد . اين طبل را ساكنان كاخ مواظبت مىكردند كه محفوظ بماند .\r\nاما كسان صلاح الدين وقتى طبل را ديدند گمان بردند كه براى بازى ساخته شده است . بدين جهة آن را از جاى خود برداشتند . يكى طبل را گرفت و چند ضربه‌اى بر آن زد و تيزى داد و همه را به خنده انداخت .\r\nبعد ، ديگرى آن را گرفت .\r\nهمچنين هر يك از آنان طبل را مىنواخت و تيزى مىداد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nتا يكى از آنان طبل را از دست خود انداخت و شكست .\r\nاما اين طبل براى قولنج بود . و وقتى اين موضوع را به آنان گفتند از شكستن طبل پشيمان شدند .\r\nدر اين قصر از كتابهاى گرانبهاى بىنظير آنقدر بود كه به شمارش در نمىآمد . صلاح الدين تمام آنها را فروخت .\r\nافراد خانواده العاضد را نيز به محلى از قصر منتقل ساخت و كسى را مأمور نگهدارى ايشان كرد .\r\nهر چه غلام و كنيز در كاخ بود همه را بيرون ريخت .\r\nبعضى را فروخت و بعضى را آزاد كرد و بعضى را نيز به ديگران بخشيد .\r\nبدين گونه آن كاخ چنان خالى شد كه گوئى روز قبل هرگز ثروتى در آن نبوده است .\r\nسپاس خداوندى را كه زندهء جاويدان است و فرمانروائى او پايان‌پذير نيست روزگار او را دگرگون نمىسازد و يارى او كاهش نمىيابد .\r\nالعاضد لدين الله وقتى بيماريش سخت شد كسى را به نزد صلاح الدين فرستاد و او را به بالين خود فرا خواند .\r\nصلاح الدين گمان برد كه شايد شدت يافتن بيمارى او دروغ است و امكان دارد كه بدين بهانه در آن جا دامى براى وى نهاده باشد . بدين جهة از رفتن به پيش خليفه خوددارى كرد .\r\nولى وقتى خليفه درگذشت ، به راستى گفتار وى پى برد و از تخلفى كه كرده بود پشيمان شد .\r\nصلاح الدين از جوانمردى و نرمخوئى و نيكخواهى و رام طبعى و فروتنى خليفه تعريف بسيار مىكرد .\r\nدر شجره نسب العاضد لدين الله نه تن بودند كه به نامشان خطبه خلافت خوانده شد .\r\nاين نه تن عبارت بودند از : الحافظ ، المستنصر ، الظاهر ،\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nالحاكم ، العزيز ، المعز ، المنصور ، القائم و المهدى .\r\nكسانى هم بودند كه خطبه خلافت به نامشان خوانده نشد .\r\nازين قرار :\r\nپدرش يوسف بن الحافظ ، و جد پدرش كه امير ابو القاسم محمد بن المستنصر بالله بود .\r\nباقى ايشان كسانى بودند كه خطبه خلافت به نامشان خوانده شد ولى از نياكان العاضد لدين الله به شمار نمىآمدند . اين عده نيز عبارتند از :\r\nالمستعلى ، الآمر ، الظافر و الفائز .\r\nكليه كسانى كه خطبه خلافت به نامشان خوانده شد چهارده تن بودند . از آن جمله المهدى ، القائم ، المنصور و المعز در افريقيه خلافت كردند تا اينكه المعز به مصر رفت و مقر خلافت فاطميان به مصر منتقل گرديد . و آن عده كه در مصر به سر بردند عبارتند از المعز مذكور يعنى نخستين خليفه فاطمى كه از افريقيه به مصر كوچ كرد ، و العزيز ، الحاكم ، الظاهر ، المستنصر ، المستعلى ، الآمر ، الحافظ ، الظافر ، الفائز و العاضد .\r\nتمام مدت فرمانروائى ايشان نيز از ذى الحجه سال 299 هجرى قمرى كه مهدى در شهر سحلماسه ظهور كرد تا وقتى كه العاضد ، آخرين فرد ايشان ، در گذشت تقريبا دويست و هفتاد و دو سال و يك ماه مىشود .\r\nاين روش دنياست كه چيزى به كسى نداده جز اينكه پس گرفته و كامى را شيرين نكرده جز اينكه بعد تلخ ساخته و هيچ صافى نداشته كه سر انجام آن را تيره ننموده است .\r\nصفاى آن از كدورت خالى نيست و كدورت آن از صفا خالى است .\r\nاز خداوند بزرگ مىخواهم كه دلهاى ما را به سوى خود بكشاند و حقيقت جهان را به ما بنمايد و ما را به كناره گيرى از دنيا\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nوا دارد و دلبسته آخرت سازد .\r\nاوست كه شنونده دعا و نزديك به اجابت است .\r\nوقتى مژده زوال دولت فاطميان و خطبه خواندن به نام عباسيان در مصر به بغداد رسيد ، تا چند روز طبل بشارت نواختند و شهر را آذين بستند و شادمانى و سرورى نشان دادند كه حد و حساب نداشت .\r\nهمچنين به وسيله عماد الدين صندل كه از خواص خدمتگزاران المقتفى و از سركردگان دولت عباسيان بود ، خلعت‌هائى براى نور الدين و صلاح الدين فرستاده شد .\r\nصندل به خدمت نور الدين رسيد و خلعت خليفه را بر او پوشاند .\r\nهمچنين خلعت‌هاى مخصوص صلاح الدين و خطيبان سرزمين مصر را ، با پرچم‌هاى سياه كه شعار عباسيان بود براى ايشان فرستاد .\r\nاين صندل ، بعد ، در بغداد به پيشكارى خليفه المستضيء بامر الله منصوب گرديد .\r\nاو از فقه ، مطابق مذهب شافعى ، آگاه بود ، حديث مىشنيد و روايت مىكرد ، چيزهاى نيكوئى مىدانست ، ديندار بود ، نيكى بسيار مىكرد و از نيكان بغداد به شمار مىرفت .\r\n\r\nتيرگى روابط و نگرانى باطنى نور الدين و صلاح الدين\r\nدر اين سال وقايعى روى داد كه در نتيجه آنها نور الدين از صلاح الدين رنجيده خاطر گشت ولى اين رنجش را آشكار نساخت .\r\nعلت بروز آن رنجش آن بود كه صلاح الدين يوسف بن ايوب در ماه صفر اين سال از مصر براى جنگ و جهاد به شهرهاى فرنگيان\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nرفت .\r\nاو در برابر قلعه شوبك فرود آمد كه تا شهر كرك ( از توابع بيت المقدس ) يك روز فاصله داشت .\r\nاين قلعه را محاصره كرد و به فرنگيانى كه در قلعه به سر مىبردند عرصه را تنگ ساخت و جنگ را ادامه داد .\r\nسر انجام فرنگيان امان طلبيدند و از او ده روز مهلت خواستند . او نيز درخواست ايشان را پذيرفت .\r\nوقتى نور الدين شنيد كه صلاح الدين چه كارى كرده ، از دمشق به قصد شهرهاى فرنگيان روانه شد تا خود نيز از راه ديگر در آن نواحى وارد شود .\r\nوقتى خبر حركت نور الدين به گوش ياران صلاح الدين رسيد ، به او گفتند :\r\n« اگر نور الدين به شهر فرنگيان وارد شود ، فرنگيان كه از يك سو گرفتار تو هستند و از سوى ديگر گرفتار نور الدين مىشوند توانائى جنگ نخواهند داشت و نور الدين آن جا را تصرف خواهد كرد » .\r\n« وقتى فرنگيان از ميان رفتند و قلمرو ايشان از دستشان گرفته شد ديگر با وجود نور الدين مقامى در مصر براى تو باقى نخواهد ماند .\r\n« اگر نور الدين پيش تو بيايد و تو در اين جا باشى چاره‌اى ندارى جز اين كه به او بپيوندى . آن وقت او هرطور كه دلش بخواهد با تو رفتار خواهد كرد . اگر خواست ترا در مقام خود باقى مىگذارد . و اگر نخواست ، از كار بركنارت مىكند و تو هم نمىتوانى در برابر او ايستادگى نشان دهى و از دستورش سر پيچى كنى . پس بهتر است كه به مصر برگردى . »\r\nصلاح الدين نيز از شوبك دست كشيد و آن را از فرنگيان نگرفت و به مصر مراجعت كرد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nنامه‌اى نيز به نور الدين نوشت و از نرسيدن به خدمت او عذر خواست . بدين بهانه كه احتمال بروز بىنظمى در شهرهاى مصر وجود داشت زيرا به وى خبر رسيده بود كه برخى از علويان مىخواستند شورش كنند و او ترسيد كه اگر از مصر دور باشد شايد اهالى مصر بر ضد نايبان وى قيام كنند و آنان را از مصر برانند و ديگر دسترسى بر آن سرزمين دشوار گردد .\r\nاين گونه پوزش خواهى را به درازا كشاند . ولى نور الدين عذر او را نپذيرفت و از او برگشت و بر آن شد كه وارد مصر گردد و او را از آن جا براند .\r\nوقتى اين تصميم را آشكار كرد ، خبر او به گوش صلاح - الدين رسيد .\r\nبنا بر اين خويشان و ياران خود را براى كنكاش گرد آورد .\r\nميان آنان پدرش نجم الدين ايوب ، دائىاش شهاب الدين حارمى ، و با آنان ساير اميران بودند .\r\nصلاح الدين آنچه از تصميم نور الدين و حركت او به مصر شنيده بود به اطلاع ايشان رساند . و نظرشان را پرسيد .\r\nدر پاسخى كه به او دادند هماهنگ و همزمان نبودند .\r\nتقى الدين عمر ، برادر زاده صلاح الدين ، برخاست و گفت :\r\n« اگر نور الدين به اين جا بيايد با او مىجنگيم و از دست يا بى او به شهرهاى مصر جلوگيرى مىكنيم . »\r\nديگران هم با او در اين امر موافقت كردند .\r\nولى نجم الدين ايوب اين كار به خاطرش گران آمد و آن را نپسنديد و به ايشان ناسزا گفت .\r\nتقى الدين عمر را نيز دشنام داد و بجاى خود نشاند .\r\nآنگاه به صلاح الدين گفت : « من پدرت هستم و اين شهاب الدين دائى تست . ما بيش از تمام اين كسانى كه مىبينى ، نسبت به تو محبت داريم ، اما به خدا قسم كه هم من و هم دائى تو\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاگر نور الدين را ببينيم چاره‌اى نداريم جز اينكه در برابرش به خاك بيفتيم و زمين را ببوسيم .\r\n« اگر هم به ما فرمان دهد كه با شمشير گردن ترا بزنيم همين كار را خواهيم كرد .\r\n« وقتى ما چنين باشيم ، در باره كسانى كه غير از ما هستند چه خيال مىكنى ؟\r\n« تمام اين اميرانى كه در پيش خود مىبينى ، اگر نور الدين را ، حتى تنها ، ببينند آنقدر جرئت نخواهند داشت كه بر روى زين‌هاى خود استوار بمانند .\r\n« اين شهرها تعلق به او دارد و ما هم در اين جا مملوكان و نايبان او هستيم . اگر بخواهد از كار بركنارت كند فرمانش را گوش مىدهيم و اطاعت مىكنيم .\r\n« بنابر اين صلاح در آن است كه نامه‌اى به او بنويسى و بگويى : شنيدم كه مىخواهى براى تصرف شهرهاى مصر حركت كنى . به اين كار چه حاجتى است ؟ مىتوانى كسى را بفرستى كه شالى به گردن من ببندد و مرا به سوى تو بكشاند . كجاست كسى كه از اجراى فرمان تو خوددارى كند ؟ » در اين جا سرداران و ساير اشخاص برخاستند و پراكنده شدند .\r\nپس از رفتن ايشان نجم الدين ايوب با پسر خود ، صلاح الدين ، خلوت كرد و به او گفت :\r\n« تو با كدام عقلى اين كار را كردى ؟ . . . نميدانى كه نور الدين اگر بشنود كه ما تصميم گرفته‌ايم با او بجنگيم و از ورودش جلوگيرى كنيم ، تمام كوشش خود را مصروف از ميان بردن ما خواهد كرد . و آن وقت تو ديگر از او يارى نخواهى گرفت ؟\r\n« اما اكنون اگر حرف‌هائى كه در اين جا زده شد بشنود و از فرمانبردارى ما آگاه شود ، ما را به حال خود خواهد گذاشت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو به ديگران خواهد پرداخت . سرنوشت هم كار خود را مىكند .\r\n« اما به خدا اگر نور الدين يك بند از نيشكر را بخواهد از ما بگيرد آنقدر با او مىجنگم كه يا از كارش جلوگيرى كنم يا كشته شوم . »\r\nصلاح الدين آنچه پدرش گفته بود انجام داد .\r\nبدين جهة نور الدين از حمله بر او چشم پوشيد و به ديگران پرداخت . كار به همان نحو پيش رفت كه نجم الدين ايوب پيش بينى كرده بود .\r\nنور الدين در تمام مدتى كه زنده بود متعرض صلاح الدين نشد تا از دنيا رفت .\r\nآنگاه صلاح الدين بر شهرها دست يافت .\r\nپندى كه پدرش به او داد بهترين راى و نيكوترين راه بود .\r\n\r\nجنگ با فرنگيان در شام\r\nدر اين سال دو كشتى از مصر روانه شام شد و بر كرانه شهر لاذقيه لنگر انداخت .\r\nفرنگيان اين دو كشتى را كه پر از بازرگان و كالاهاى بازرگانى بود ، گرفتند و ضبط كردند .\r\nميان ايشان و نور الدين قرار متاركه جنگ بود و اين پيمان را شكستند و نادرستى كردند .\r\nنور الدين پيامى در اين باره براى ايشان فرستاد تا كالاهاى بازرگانان را كه گرفته بودند ، باز دهند .\r\nولى فرنگيان مغالطه كردند و بهانه آوردند كه آن دو كشتى شكسته و آب داخلشان شده بود . چون شرط اين بود كه هر كشتى را كه بشكند و در آن آب برود ، بگيرند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنور الدين اين بهانه تراشى را نپذيرفت و لشكريان خود را گرد آورد و گروه‌هائى از قشون خويش را به شهرهاى فرنگيان گسيل داشت .\r\nبرخى به سوى انطاكيه و برخى را به طرف طرابلس فرستاد .\r\nخود نيز دژ عرقه را محاصره كرد و حومه آن را ويران ساخت .\r\nدسته‌اى از قشون را نيز به قلعه صافيثا و عريمه اعزام داشت .\r\nآنان اين دو قلعه را با قهر و غلبه گرفتند و يغما كردند و ويران ساختند .\r\nمسلمانان در اين حملات غنائم بسيار به چنگ آوردند و پيش نور الدين كه در عرقه بود باز گشتند .\r\nنور الدين با تمام لشكريان خود به راه افتاد تا نزديك طرابلس رسيد و در آن حدود دست به يغما و ويرانگرى و آتش‌سوزى و كشتار گذاشت .\r\nاز كسانى هم كه به سوى انطاكيه رفته بودند ، همان كارها سر زد كه در طرابلس سر زده بود .\r\nفرنگيان كه چنين ديدند نامه‌اى به نور الدين نگاشتند و وعده دادند كه آنچه در آن دو كشتى از او گرفته بودند باز پس دهند . و پيمان متاركه جنگ را با او تجديد كنند .\r\nنور الدين اين پيشنهاد را از ايشان پذيرفت .\r\nفرنگيان آنچه را گرفته بودند پس دادند در حالى كه آسيب بسيار ديده و شهرهاشان ويران شده و اموالشان به غنيمت رفته بود\r\n.\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nدر گذشت ابن مردنيش و دست يافتن يعقوب بن عبد المؤمن بر شهرهاى او\r\nدر اين سال امير محمد بن سعد بن مردنيش ، فرمانرواى - شهرهائى در مشرق اندلس ، درگذشت .\r\nاين شهرها عبارت بود از : مرسيه ، بلنسيه و غيره .\r\nاو به فرزندان خود وصيت كرده بود كه پس از مرگش به نزد ابو يوسف يعقوب بن عبد المؤمن ، فرمانرواى كشور مغرب و اندلس ، بروند و شهرهاى وى را به دو بسپارند و به فرمان او در آيند .\r\nپس از در گذشت او ، فرزندانش به خدمت يعقوب رفتند كه اندكى پيش از مرگ ابن مردنيش با يكصد هزار مرد جنگى به اندلس تاخته بود .\r\nابو يوسف يعقوب وقتى آنان را ديد خوشحال شد و از آمدنشان شاد گرديد .\r\nآنگاه شهرهاى ايشان را تحويل گرفت و با خواهرشان زناشوئى كرد . ايشان را گرامى داشت و مقامشان را بالا برد و مبالغ گزافى پاداش داد .\r\nآنان در نزد ابو يوسف يعقوب بن عبد المؤمن ماندند .\r\n\r\nگذشتن تركان ختا از جيحون و جنگ ميان ايشان و خوارزمشاه\r\nدر اين سال ختائيان از رود جيحون گذشتند كه به سرزمين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nخوارزم حمله‌ور شوند .\r\nخوارزمشاه ارسلان بن اتسز ، فرمانرواى خوارزم ، وقتى خبر حركت آنان را شنيد لشكريان خود را گرد آورد و رهسپار آمويه شد تا با آنان نبرد كند و راه را بر آنان ببندد .\r\nاما گرفتار بيمارى شد و در آن جا ماند . و برخى از قشون خود را همراه سردارى بزرگ به سر وقت ختائيان فرستاد .\r\nاو با تركان ختا روبرو شد و به پيكار پرداخت .\r\nجنگ سختى در گرفت كه با شكست خوارزميان پايان يافت .\r\nو سردسته ايشان اسير شد .\r\nختائيان او را به ما وراء النهر بردند .\r\nخوارزمشاه نيز با تن بيمار به خوارزم برگشت .\r\n\r\nبرخى ديگر از رويدادها\r\nدر اين سال نور الدين در شام يك سيستم ارتباطى به وسيله كبوتر نامه‌بر برقرار كرد و اين همان بود كه « مناسيب » خوانده مىشد .\r\nاين كبوتر از شهرهاى دور به سوى آشيانه خود پرواز مىكند .\r\nنور الدين استفاده از اين وسيله ارتباطى را در تمام شهرهاى خود مرسوم ساخت .\r\nسبب اتخاذ اين روش آن بود كه شهرهاى او زياد شده و فرمانروائى او دامنه يافته و حدود آن گسترش پيدا كرده بود .\r\nاوائل قلمرو حكومت او تا اواخر آن فاصله بسيار داشت و به شهرهاى فرنگيان نزديك شده بود .\r\nبنا بر اين چه بسا كه فرنگيان در دژى در مرزهاى قلمرو او فرود مىآمدند و حمله بردند و تا وقتى كه اين خبر به نور الدين مىرسيد و قشونى به سروقتشان ميفرستاد كار از كار مىگذشت و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nفرنگيان به آنچه مىخواستند برسند رسيده بودند .\r\nلذا نور الدين دستور داد كه خبر هر واقعه‌اى را در همان روز وقوع آن بوسيله كبوتر نامه بر بفرستند .\r\nاشخاصى را نيز با حقوق كافى مأمور حفظ و نگهدارى اين كبوتران كرد .\r\nبا برقرارى اين روش رفاه بسيار و سود فراوان نصيب مسلمانان گرديد .\r\n* * * در اين سال خليفه عباسى ، المستضيء بامر الله ، وزير خود عضد الدين ابو الفرج بن رئيس الرؤسا را از كار بر كنار كرد .\r\nخليفه از بر كنار كردن او اكراه داشت ولى قطب الدين قايماز بدين كار وادارش كرد و او هم نتوانست با وى مخالفت كند .\r\n* * * در اين سال ابو محمد عبد الله بن احمد خشاب لغوى دار زندگانى را بدرود گفت .\r\nاو از پاسداران زبان عربى بود و تا زمانى كه در گذشت ، احاديث بسيار شنيد .\r\n* * * در اين سال ، بورى فقيه شافعى ، در گذشت .\r\nاو در نزد محمد بن يحيى فقه آموخته و به بغداد آمده بود و وعظ مىكرد .\r\nبه حنبليان بد مىگفت و از اين رو پيروان بسيار يافته بود .\r\nلذا او و گروهى از يارانش به بيمارى اسهال دچار شدند و در گذشتند .\r\nمىگفتند كه حنبليان برايش حلوا پيشكش فرستادند . او و ساير كسانى كه ازين حلوا خوردند مسموم شدند و مردند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر اين سال قرطبى ابو بكر يحيى بن سعدون بن تمام ازدى از دار جهان رخت بر بست .\r\nاو در قرائت قرآن و نحو و ساير علوم سر آمد بود . و ديندار و پرهيزكار به شمار مىرفت .\r\nمردم در موصل از محضرش كسب فيض مىكردند . و در موصل نيز در گذشت\r\n.\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n( 568 ) وقايع سال پانصد و شصت و هشتم هجرى قمرى\r\n\r\nدر گذشت شاه ارسلان و فرمانروايى پسرش سلطان شاه محمود و پس از او فرمانروائى فرزند ديگرش سلطان تكش و كشته شدن مؤيداىابه و فرمانروائى پسر او\r\nدر اين سال خوارزمشاه ارسلان بن اتسز بن محمد بن انوشتكين زندگانى را بدرود گفت .\r\nاو ، با تن بيمار ، تازه از جنگ ختائيان باز گشته بود كه در بستر بيمارى در گذشت .\r\nپس از او پسرش سلطان شاه محمود به جايش نشست و مادرش به اداره كردن كارهاى دولت و قشون پرداخت .\r\nپسر بزرگتر خوارزمشاه ارسلان ، علاء الدين تكش ، هنگام فوت پدر خود در شهر جند [ ( 1 ) 
  ] اقامت داشت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - جند ( به فتح جيم ) : شهرى است بر كنار درياى سيحون - بقيهء ذيل در صفحه بعد\r\n","page_name":" 19 ","page_number":19},
  {"content":"\r\n\r\nاين شهر را پدرش به اقطاع در اختيارش گذارده بود .\r\nاو همين كه خبر در گذشت پدر و فرمانروائى برادر خردسال خود را شنيد بهم بر آمد و اين موضوع را نتوانست تحمل كند .\r\nلذا عازم ديدار فرمانرواى ختا شد و ازو براى جنگ با برادر خود كمك خواست .\r\nضمنا براى تصرف اموال و ذخائرى كه در سرزمين خوارزم وجود داشت او را به طمع انداخت .\r\nدر نتيجه فرمانرواى ختا سپاه انبوهى به سردارى امير قوما همراه او فرستاد .\r\nاين عده حركت كردند تا نزديك خوارزم رسيدند .\r\nسلطان شاه محمود و مادرش ، وقتى خبر حركت علاء الدين تكش و همراهانش را شنيدند از شهر بيرون شدند و به نزد امير مؤيد اى ابه رفتند .\r\nسلطانشاه به امير مؤيد تحفه گرانبهائى اهدا كرد و اموال و ذخائر خوارزم را وعده داد .\r\nامير مؤيد به سخنان سلطانشاه فريفته شد و لشكريان خود را\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\n( منتهى الارب ) . . . شهرى است بزرگ در تركستان كه تا خوارزم ده روز فاصله دارد . مردم آن مسلمانند .\r\n( از معجم البلدان ) . . . شهرى است ( از حدود ما وراء النهر ) بر كرانه رود چاچ نهاده ، از خوارزم برده منزل و از فاراب بر بيست منزل ( حدود العالم ) شهرى است در تركستان شمالى كه در قرن هفتم بدست مغول ويران شد . و درياچه اورال به نام آن درياى جند ناميده شده ( لسترنج 486 ) - حاشيه برهان دكتر معين .\r\n( خلاصه از لغتنامه دهخدا )\r\n","page_name":" 20 ","page_number":20},
  {"content":"\r\n\r\nگرد آورد و همراه وى روانه شد تا به سوبرنى رسيد كه شهركى واقع در بيست فرسنگى خوارزم بود .\r\nعلاء الدين تكش نيز در همان نزديكى اردو زده بود و در حمله بر ايشان پيشى گرفت .\r\nاما وقتى دو لشكر در برابر يك ديگر قرار گرفتند و با هم پيكار كردند ، سپاهيان امير مؤيد پا به فرار نهادند .\r\nدر نتيجه اين وضع ، امير مؤيد شكست خورد و در بند اسارت گرفتار گرديد .\r\nاو را به نزد خوارزمشاه . علاء الدين تكش ، آوردند و تكش فرمان كشتن او را صادر كرد .\r\nلذا امير مؤيد اى ابه در پيش روى علاء الدين تكش به قتل رسيد .\r\nاما سلطان شاه ازين معركه گريخت . او را به دهستان بردند .\r\nخوارزمشاه تكش به سر وقت او شتافت و آن شهر را به زور و خشونت گرفت .\r\nسلطانشاه از آن جا نيز فرار كرد . ولى مادرش گرفتار شد و علاء الدين تكش او را كشت و به خوارزم بازگشت .\r\nوقتى شكت‌خوردگان قشون امير مؤيد به نيشابور مراجعت كردند ، طغان شاه ابو بكر پسر مؤيد را به فرمانروائى برداشتند .\r\nسلطانشاه خود را به طغان شاه رساند . و از آن جا پيش غياث - الدين ، فرمانرواى غوريان ، رفت .\r\nغياث الدين مقدم او را گرامى شمرد و در بزرگداشت او كوشيد و به وجهى نيكو از او پذيرائى كرد .\r\nاما علاء الدين تكش همين كه پايگاه فرمانروائى و حكومتش در خوارزم استوار شد ، فرستادگانى از سرزمين ختا پيشش آمدند\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nو چنان كه عادتشان بود ، سفارش‌ها و تحكمات و توقعاتى را مطرح كردند .\r\nعلاء الدين تكش كه غيرت فرمانروائى و ديندارى او را به هيجان آورده بود ، يكى از نزديكان پادشاه ختا را كشت .\r\nاين شخص در راس عده‌اى از فرستادگان پادشاه ختا پيش علاء الدين آمده بود تا از خوارزمشاه مبالغى پول بگيرد .\r\nخوارزمشاه تكش هم پس از كشتن سر دسته ايشان به هر يك از بزرگان خوارزم دستور داد كه يكى از آن عده را به قتل رساند .\r\nبر اثر اين دستور ، هر يك از خوارزميان ، يكى از آن ختائيان را كشت . و از آنان هيچ كس جان سالم بدر نبرد .\r\nبدين ترتيب پيمانى كه ميان خوارزميان و فرمانرواى ختا بود شكسته شد .\r\nسلطانشاه وقتى اين خبر را شنيد ، پيش فرمانرواى ختا رفت و براى ماهى گرفتن از آب گل آلود فرصت را غنيمت شمرد و در جنگ با برادر خود ، علاء الدين تكش ، ازو يارى خواست .\r\nاو اين طور وانمود كرد كه خوارزميان هواخواه وى هستند و او را مىخواهند و چنان كه وضع مساعدى پيش آيد ، او را به فرمانروائى خوارزم برمىگزينند . و همين كه چشمشان به او بيفتد شهر را تسليمش خواهند كرد .\r\nپادشاه ختا با او هم لشكر انبوهى فرستاد . فرماندهى اين قشون را نيز امير قوما عهده‌دار بود .\r\nاين عده به خوارزم رسيدند و آن جا را محاصره كردند .\r\nخوارزمشاه ، علاء الدين تكش ، دستور داد تا آب رود جيحون را بر روى ايشان روان سازند .\r\nدر نتيجه اجراى اين دستور ، مهاجمان كه نزديك بود غرق شوند ، بى آنكه از حمله خود نتيجه‌اى گرفته باشند از آن جا رفتند و از كار بيهوده خود پشيمان شدند و سلطانشاه را كه باعث آن درد سر\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشده بود به باد سرزنش و ناسزا گرفتند .\r\nولى سلطانشاه به امير قوما گفت : « اگر قشونى همراه من مرو بفرستى ، من آن جا را از چنگ ملك دينار غزى بيرون خواهم آورد . »\r\nدينار غزى از زمان فتنه غزان تا اين هنگام بر مرو تسلط يافته بود .\r\nامير قوما نيز لشكرى با او فرستاد .\r\nاو با اين لشكر به شهر سرخس فرود آمد و اهالى آن شهر را غافلگير كرد و بر غزان حمله برد .\r\nلشكريان او غزان را از دم شمشير گذراندند و كشتارى سخت كردند و در آن جا هيچكدام از ايشان را زنده نگذاشتند .\r\nملك دينار ، فرمانرواى ايشان ، خود را در خندق قلعه انداخت ، كه او را از آن جا بيرون كشيدند . بعد داخل قلعه شهر شد و در آن دژ پناهنده گرديد .\r\nسلطانشاه از سرخس روانهء مرو شد و آن جا را به تصرف خويش در آورد .\r\nختائيان نيز به ما وراء النهر برگشتند .\r\nسلطانشاه حمله بردن بر غزان و پيكار با ايشان و كشتن و غارت كردن ايشان را روش خود قرار داد .\r\nملك دينار وقتى از ايستادگى در برابر او ناتوان شد به نيشابور براى طغان شاه بن المؤيد پيغام داد كه يك نفر را بفرستد تا قلعه سرخس را تسليم وى كند .\r\nطغان شاه نيز قشونى برايش گسيل داشت به سردارى اميرى كه قراقوش ناميده مىشد .\r\nملك دينار غزى دژ را تسليم امير قراقوش كرد و خود به طغان شاه پيوست .\r\nسلطانشاه بار ديگر به سرخس حمله برد و قلعه شهر را در\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nحلقه محاصره گرفت .\r\nطغان شاه هنگامى كه اين خبر را شنيد لشكريان خود را گرد آورد و روانه سرخس گرديد .\r\nولى وقتى كه سلطانشاه و طغان شاه با هم روبرو شدند ، طغان شاه به نيشابور گريخت . اين واقعه در سال 576 اتفاق افتاد .\r\nقراقوش نيز قلعه سرخس را خالى كرد و به سرور خود پيوست .\r\nسلطانشاه دژ را گرفت . بعد طوس و سپس زام [ ( 1 ) 
  ] را تسخير كرد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - زام : نام شهرى بوده از ولايات شادياخ كه اكنون به نيشابور مشهور شده و زام را معرب كرده جام خواندند و بدين نام معرب معروف است .\r\nشارح قاموس و سمعانى و حمويه چنين نوشته‌اند و شيخ احمد جامى شهير آن شهر است و مؤلف گويد : شايد سام بوده و زام شده ، چه سين و زاء در فارسى به يك ديگر تبديل مىيابد مانند اياس و اياز . يا از بناهاى زاب پادشاه ايران بوده و باء به ميم تبديل يافته باشد .\r\n( آنندراج ) سمعانى آرد : زام و باخرز دو قصبه‌اند كه هر دو را جام نام نهاده‌اند و زام نيز گفته شده است و اصح آن است كه با خرز قصبه‌اى است جداگانه .\r\n( از انساب سمعانى ) ياقوت گويد : يكى از شهرستان‌هاى نيشابور ، و قصبه ( مركز ) آن بوزجان است .\r\nاين همان شهر است كه آن را جام نيز گفته‌اند زيرا كه مانند جام آبگينه گرد و سبز است .\r\nزام ( جام ) مشتمل بر هشتاد قريه است و اين را ابو الحسن بيهقى گفته است .\r\n( از لغتنامه دهخدا )\r\n","page_name":" 24 ","page_number":24},
  {"content":"\r\n\r\nاو با همت بلند و آرام و قرار اندك و حرص بسيارى كه در بدست آوردن فرمانروائى داشت كار را بر طغان شاه سخت ساخت .\r\nطغان شاه مردى نرم خوى و آرامجوى و ميگسار بود . و همين حال ادامه داشت تا محرم سال 583 كه از دنيا رفت .\r\nپس از او پسرش سنجرشاه به جايش نشست . و يكى از مملوكان امين مؤيد اىابه ، جد او ، كه منكلى تكين نام داشت بر او تسلط و نفوذ يافت .\r\nاميرانى كه از تحكم منكلى تكين بدشان مىآمد پراكنده شدند و بيشترشان به سلطانشاه پيوستند .\r\nدر همان اوقات ملك دينار با غزان به كرمان رفت و آن جا را به تصرف خويش در آورد .\r\nاما منكلى تكين با مردم بناى بد رفتارى را گذاشت و اموالشان را گرفت و بعضى از امراء را كشت .\r\nخوارزمشاه وقتى اين اخبار را شنيد در ماه ربيع الاول 582 به سر وقت او رفت و او را در نيشابور محاصره كرد .\r\nنيشابور را دو ماه در حلقه محاصره نگاه داشت . و سر انجام ، چون به پيروزى نرسيد ، به خوارزم بازگشت .\r\nبعد ، در سال 583 ، بار ديگر به نيشابور برگشت و آن جا را محاصره كرد .\r\nمردم نيشابور از او امان خواستند ، و چون به ايشان امان داد ، شهر را تسليم وى كردند .\r\nخوارزمشاه پس از دست يافتن بر شهر ، منكلى تكين را كشت و سنجر شاه را گرفت و مورد نوازش قرار داد .\r\nاو را با خود به خوارزم برد و پذيرائى كرد و به مهربانى با او پرداخت .\r\nولى سنجر شاه پنهانى كسى را نزد مردم نيشابور فرستاد تا به دلجوئى ايشان پردازد و آنان را به سوى خود جلب كند و زمينه‌اى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nفراهم سازد كه پيششان برگردد .\r\nخوارزمشاه ، وقتى ازين توطئه آگاه شد ، سنجر شاه را گرفت و چشمش را از كاسه در آورد .\r\nاو تازه با مادر سنجر شاه ازدواج كرده و دختر خود را نيز به عقد وى در آورده بود . و چون اين دختر در گذشت خواهر خود را به او داد .\r\nبدين گونه سنجر شاه نزد علاء الدين تكش ماند تا سال 595 كه از جهان رفت .\r\nآنچه تا اين جا گفته شد مطالبى بود كه ابو الحسن بن ابو القاسم بيهقى در كتاب « مشارب التجارب » آورده است [ ( 1 ) 
  ] يكى ديگر از علماء تاريخ ، اين حوادث را طورى روايت كرده كه در بعضى قسمت‌ها از لحاظ تقدم و تأخر وقوع وقايع با مطالب فوق اختلاف دارد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - بيهقى : ( فوت : 565 ) ابو الحسن على بن ابى القاسم زيد بن حسين بيهقى معروف به ابن فندق از دانشمندان قرن ششم و اهل بيهق ( سبزوار حاليه ) است .\r\nبيهقى معاصر شهرستانى صاحب ملل و نحل بوده و در صغر سن زمان عمر خيام را دريافته است .\r\nياقوت در معجم البلدان هفتاد و چهار كتاب از تاليفات او را ذكر مىكند كه متاسفانه از همه آنها جز چند كتاب در دست نيست .\r\nاز بيهقى : تاريخ بيهق ، كتاب نحو ، جوامع الاحكام ، شرح نهج البلاغه ، تتمه صوان الحكمة ، ذيلى بر تاريخ يمينى است موسوم به « مشارب التجارب و عوارب الغرائب » كه مشتمل بر وقايع تاريخى ايران است در صد و پنجاه سال ، يعنى از همان جا كه تاريخ يمينى ختم مىشود .\r\nديگر از تأليفات او كتابى است كه در امثال عرب موسوم به غرر الامثال و درر الاقوال .\r\n( فرهنگ ادبيات فارسى تاليف دكتر زهراى خانلرى « كيا » )\r\n","page_name":" 26 ","page_number":26},
  {"content":"\r\n\r\nدر اين جا ما روايت او را نيز نقل مىكنيم :\r\nاو گفته است :\r\nتكش خوارزمشاه پسر ايل ارسلان ، برادر خود سلطانشاه محمود را از خوارزم بيرون راند .\r\nسلطان شاه محمود تازه پس از مرگ پدرش به فرمانروائى رسيده بود .\r\nاو پس از رانده شدن از خوارزم به مرو رفت و آن شهر را گرفت و غزان را از آن جا بيرون كرد .\r\nغزان چند روز از مرو خارج شدند ولى بعد برگشتند و سلطانشاه را از مرو راندند .\r\nخزانه او را نيز غارت كردند و بيشتر مردان او را از دم شمشير گذراندند ، سلطانشاه محمود به سرزمين ختا رفت و از ختائيان كمك خواست . و در برابر اين كمك پرداخت مبالغى را به ايشان وعده داد .\r\nآنگاه سپاه بزرگى را از ختا آورد و غزان را از مرو و سرخس و نسا و ابيورد بيرون كرد و آن نواحى را گرفت و لشكريان ختا را پس فرستاد .\r\nپس از دور شدن آنان نامه‌اى به غياث الدين غورى نوشت و از او خواست كه از هرات و پوشنگ و بادغيس و توابع آنها چشم بپوشد .\r\nضمنا او را تهديد كرد كه چنانچه از نواحى مذكور دست نكشد با وى به جنگ خواهد پرداخت .\r\nاما غياث الدين در پاسخى كه داد ، از سلطانشاه خواست كه در مرو و سرخس و شهرهاى ديگر خراسان كه به تصرف در آورده ، خطبه به نام وى ( يعنى به نام غياث الدين ) بخواند .\r\nسلطان شاه محمود وقتى اين را شنيد از مرو حركت كرد و بر شهرهاى بادغيس و بيوار و نواحى وابسته به آنها حمله برد\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو به يغماگرى پرداخت .\r\nشهر پوشنگ را نيز در محاصره گرفت و روستاهاى آن حدود را غارت كرد و رعايا و اموالشان را مصادره نمود .\r\nغياث الدين وقتى خبر تاخت و تاز او را شنيد نخواست كه خود شخصا به مقابله با او برخيزد . بلكه ملك سيستان را فرستاد .\r\nهمچنين به خواهر زاده خود ، بهاء الدين سام ، صاحب باميان ، نوشت كه در اين لشكر كشى به او ملحق گردد .\r\nعلت اينكه غياث الدين دو امير مذكور را به جنگ سلطانشاه محمود فرستاد آن بود كه شهاب الدين ، برادرش ، در هند اقامت داشت و فصل زمستان بود و نمىتوانست به كمك غياث الدين شتابد .\r\nملك سيستان ، و همچنين بهاء الدين سام خواهر زاده غياث الدين ، با لشكريانى كه در اختيار داشتند ، خود را رساندند .\r\nآمدن ايشان با رسيدن سلطانشاه محمود به هرات همزمان بود .\r\nبدين جهة سلطانشاه همين كه از آمدن آنان آگاه گرديد بىآنكه به پيكار دست يازد ، به مرو بازگشت و از هر شهرى كه گذشت همه را آتش زد و غارت كرد .\r\nاو تا فصل بهار در مرو ماند .\r\nضمنا نامه غياث الدين را پاسخ داد و او را از ويرانىهائى كه به آورده بود آگاه ساخت .\r\nغياث الدين نيز براى برادر خود ، شهاب الدين ، پيام فرستاد و آن را به او اطلاع داد .\r\nشهاب الدين فورا دستور داد كه در اردوگاه وى جار بزنند و لشكريان را براى حركت آماده سازند .\r\nآنگاه با قشون خود به خراسان برگشت .\r\nاو و برادرش ، غياث الدين ، و ملك سيستان و فرمانروايان و سرداران ديگر گرد هم آمدند و عازم پيكار با سلطانشاه محمود\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nشدند .\r\nسلطانشاه محمود وقتى از تصميم ايشان آگاهى يافت به جمع - آورى سپاه پرداخت از دزدان و تبهكاران و راهزنان و هر كس ديگرى كه طمع چپاول داشت گروهى بسيار در اطرافش اجتماع كردند .\r\nغياث الدين و همراهانش در طالقان فرود آمدند و سلطانشاه در مرو الرود اردو زد .\r\nغوريان ، يعنى افراد غياث الدين ، پيشدستى كردند و خود را به سلطانشاه محمود رساندند .\r\nدو طرف يك ديگر را به جنگ تهديد كردند .\r\nدو ماه وضع به همين منوال باقى ماند .\r\nدرين مدت شهاب الدين از برادر خود ، غياث الدين ، اجازه مىخواست كه به جنگ پردازد ولى غياث الدين به او اجازه نمىداد .\r\nآنگاه امر بر اين قرار گرفت كه غياث الدين شهرهاى پوشنگ و بادغيس و قلعه‌هاى بيوار را به سلطانشاه واگذارد .\r\nشهاب الدين و بهاء الدين سام ، فرمانرواى باميان ، از اين كار اكراه داشتند ولى با تصميم غياث الدين مخالفت نكردند .\r\nسر انجام فرستاده سلطانشاه محمود نزد غياث الدين حضور يافت و اميران نيز حاضر شدند تا قرار داد نوشته شود .\r\nفرستاده سلطانشاه گفت : « سلطانشاه مىخواهد كه شهاب الدين و بهاء الدين هم در انجام اين مراسم حضور داشته باشند . »\r\nغياث الدين به دنبال آن دو تن فرستاد .\r\nآنها پاسخ دادند كه : « ما مملوكان تو هستيم و با هر كار كه تو بكنى نمىتوانيم مخالفت كنيم . »\r\nدر همان حين كه عده‌اى در حضور غياث الدين اجتماع كرده و سرگرم نوشتن قرارداد بودند ، ناگهان مجد الدين علوى هروى وارد شد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاين مرد از نزديكان و خاصان غياث الدين بود و در دولت او هر كار كه به ميل و اراده خود انجام مىداد مورد مخالفت واقع نمىگرديد .\r\nمجد الدين علوى در حالى وارد شد كه دستش در دست الب غازى ، خواهر زاده غياث الدين بود .\r\nتازه قرار داد را نوشته بودند و غياث الدين نيز برادر خود ، شهاب الدين ، و بهاء الدين سام ، فرمانرواى باميان ، را فرا خوانده بود .\r\nمجد الدين علوى پيش آمد چنان كه گفتى با غياث الدين نجوا مىكند . آنگاه در ميان حلقه حاضران ايستاد و به فرستاده سلطان شاه محمود گفت :\r\n« فلانى ! برو به سلطانشاه بگو : از جانب سلطان اعظم ( غياث الدين ) ، و شهاب الدين و بهاء الدين ، قرار صلح براى تو داده شده و كار عقد پيمان پايان يافته است .\r\n« و ليكن مجد الدين علوى كه دشمن تست به تو مىگويد :\r\nميان من و مولانا الب غازى از يك سو ، و تو از سوى ديگر ، اين شمشير حكم خواهد كرد . »\r\nآنگاه فرياد كشيد و جامه خود را دريد و خاك بر سر ريخت و به غياث الدين روى آورد و گفت :\r\n« اين سلطانشاه كسى است كه برادرش او را راند و تنها و بىكس بيرون كرد . براى چه شهرهايى را كه ما به ضرب شمشيرهاى خود از غزان و تركان سنجرى گرفته‌ايم به او واگذار مىكنى ؟\r\n« در اين صورت ، برادر سلطانشاه هم وقتى از سهل انگارى ما اطلاع پيدا كند بدين جا خواهد آمد تا هند و ساير نقاطى را كه در دست تست از چنگت بيرون بياورد . »\r\nغياث الدين سر خود را تكان داد و هيچ حرفى نزد .\r\nملك سيستان به مجد الدين علوى گفت : « اين كار را\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nفرو گذار تا خود به خود درست شود . »\r\nبعد ، چون غياث الدين به مجد الدين علوى حرفى نزد ، شهاب الدين به چاووشان خود گفت :\r\n« در ميان قشون جار بزنيد كه براى جنگ و پيشروى به سوى مرو الرود آماده شوند . »\r\nمجد الدين علوى نيز برخاست و يك بيت شعر فارسى خواند كه معنى آن چنين بود :\r\n« مرگ در زير شمشيرها آسان‌تر از تن دادن به پستى است . »\r\nفرستاده سلطانشاه برگشت و سلطانشاه را از آن حال آگاه ساخت .\r\nسلطانشاه نيز سر داران و سپاهيان خود را براى جنگ ترتيب داد .\r\nدو دسته با هم روبرو شدند و به پيكار پرداختند و در اين جنگ پايدارى و ايستادگى كردند .\r\nسر انجام سلطانشاه و لشكريانش شكست خوردند و بيشتر ياران او گرفتار شدند و به بند اسارت در آمدند .\r\nولى غياث الدين آنان را آزاد كرد .\r\nسلطانشاه محمود با بيست سوار وارد مرو شد . و از ياران او ، نزديك به هزار و پانصد سوار بعد به دو پيوستند .\r\nخوارزمشاه ، علاء الدين تكش ، وقتى شنيد كه بر سر برادرش ، سلطانشاه چه آمده و او به چه روزى افتاده ، فرصت را غنيمت شمرد و با دو هزار سوار از خوارزم حركت كرد .\r\nسه هزار سوار نيز به سوى جيحون فرستاد تا چنانچه برادرش آهنگ رفتن به سرزمين ختا داشته باشد ، راه او را قطع كنند .\r\nضمنا در حركت شتاب و كوشش بسيار به كار برد تا برادر خود را ، پيش از آنكه بار ديگر نيرومند شود ، دستگير كند .\r\nسلطانشاه ، وقتى اخبار لشكر كشى برادرش ، علاء الدين تكش ،\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبه گوشش رسيد ديگر نتوانست از رود جيحون بگذرد و به سرزمين ختا برود .\r\nبدين جهة به سوى دربار غياث الدين روانه شد . و نامه‌اى نگاشت و قصد خود را به دو اطلاع داد .\r\nغياث الدين نيز به هرات و ساير شهرهايى كه در اختيار داشت نوشت كه مقدم سلطانشاه را گرامى شمارند و در بزرگداشت او كوتاهى نكنند و از وسائل سكونت آنچه لازم است ، در دسترس وى قرار دهند .\r\nمراسم پذيرائى و مهمان نوازى درباره سلطانشاه اجرا شد تا به حضور غياث الدين رسيد و ازو ديدار كرد .\r\nغياث الدين او را بنواخت و اكرام كرد و در خانه خود مهمان ساخت .\r\nهر يك از ياران سلطانشاه را نيز در خانه يكى از كسانى كه همپايه وى بود پذيرائى كردند .\r\nبدين ترتيب ، وزير سلطانشاه در نزد وزير غياث الدين ، و عارض او در پيش عارض [ ( 1 ) 
  ] غياث الدين مهمان شد . همينطور ديگران .\r\nسلطانشاه محمود تا پايان زمستان در نزد غياث الدين ماند .\r\nعلاء الدين تكش خوارزمشاه كسى را به خدمت غياث الدين فرستاد و آنچه برادرش ، سلطانشاه ، با او كرده بود ، از ويران كردن شهرهاى او و گرد آوردن قشون بر ضد او ، همه را به غياث - الدين ياد آورى كرد و توصيه نمود كه سلطانشاه را دستگير كند و پيش وى برگرداند .\r\nفرستاده علاء الدين تكش به درگاه غياث الدين رسيد . نزديك\r\n\r\n\r\n\r\n\r\n","description":"","footnote":"\r\n[ ( 1 ) 
  ] - عارض يا عارض لشكر : به معنى عرض دهنده و شمار كننده لشكر و سالار فوج بوده است .\r\n( از غياث اللغات )\r\n","page_name":" 32 ","page_number":32},
  {"content":"\r\n\r\nبه همين زمان نايب غياث الدين از هرات به او خبر داد كه نامه خوارزمشاه ، علاء الدين تكش ، به او رسيده و تهديدش كرده است .\r\nغياث الدين جواب داد كه خوارزمشاه نبايد پى ببرد كه او اين موضوع را به وى اطلاع داده است .\r\nآنگاه فرستاده علاء الدين خوارزمشاه را فرا خواند و به او گفت :\r\n« به علاء الدين بگو : درباره اين كه مىگوئى سلطانشاه آن شهرها را ويران كرده و خواسته به تصرف خويش در آورد ، به جان خودم كه او ملكزاده به دنيا آمده و اكنون هم ملك است . و اگر بخواهد به فرمانروائى برسد . هر كس ديگرى هم كه مثل اوست چنين خواهشى دارد .\r\n« كارهاى جهان نيز بدست جهاندار و مدبرى است كه هر كار را به هر كس كه شايسته آنست واگذار خواهد كرد .\r\n« سلطانشاه به من پناهنده شده و شايسته است كه تو از شهرهاى او چشم بپوشى ، و از املاك و اموال و ساير چيزهائى كه پدرش بر جاى گذاشته ، نصيبش را بدهى ، و در خوارزم به نام من خطبه بخوانى و خواهرت را به عقد برادر من ، شهاب الدين ، در آورى .\r\n« در اين صورت من سوگند ياد مىكنم كه با شما دو برادر دوست و يك رنگ و با صفا باشم . »\r\nخوارزمشاه علاء الدين تكش ، وقتى اين پيام را شنيد به خشم آمد و به غياث الدين نامه‌اى نگاشت و او را تهديد كرد كه به شهرهاى وى حمله خواهد برد .\r\nغياث الدين نيز بوسيله خواهر زاده خود ، الب غازى ، و همچنين ملك سيستان لشكريانى آماده كرد و آن دو را در رأس اين سپاه ، همراه سلطانشاه به خوارزم گسيل داشت .\r\nدر ضمن به امير مؤيد اىابه ، فرمانرواى نيشابور ، نيز نامه‌اى نوشت و از او يارى خواست .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nميان او و امير مؤيد تازه رشته پيوند دامادى برقرار شده بود . بدين معنى كه امير مؤيد دختر غياث الدين را براى پسر خود ، طغان شاه ، گرفته بود .\r\nلذا امير مؤيد اى ابه لشكريان خود را گرد آورد و در حول و حوش نيشابور بر سر راه خوارزم ، اقامت كرد .\r\nعلاء الدين تكش خوارزمشاه نيز تازه براى روبرو شدن با لشكريان غورى كه همراه برادرش ، سلطانشاه ، مىآمدند به راه افتاده بود .\r\nهمراهان سلطانشاه در كنار ريگزارى اردو زدند .\r\nعلاء الدين به سوى عرصه پيكار روانه بود كه به دو خبر رسيد امير مؤيد اىابه لشكريان خود را گرد آورده و عازم تصرف خوارزم است . و چنانچه او - يعنى علاء الدين - از خوارزم دور شود ، آن سر زمين را از دست خواهد داد .\r\nبه شنيدن اين خبر دست و پاى خود را گم كرد و آشفته خاطر گرديد و به خوارزم برگشت .\r\nهمين كه به خوارزم رسيد اموال و ذخائر خود را بر گرفت و از رود جيحون گذشت و به سوى سرزمين ختا رفت .\r\nبدين گونه خوارزم را خالى گذاشت و در نتيجه صدمه بزرگى بر آن شهر وارد آمد .\r\nبنا بر اين گروهى از بزرگان خوارزم نزد الب غازى حضور يافتند و از او خواهش كردند كه اميرى همراه ايشان فرستد تا شهر را ضبط كند .\r\nولى الب غازى ترسيد كه شايد خدعه‌اى در كار باشد . و از انجام اين امر خوددارى كرد .\r\nدر اين گير و دار سلطانشاه ، در پايان رمضان سال 589 ، وفات يافت .\r\nالب غازى به غياث الدين نامه‌اى نگاشت و اين خبر را به او\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nرساند .\r\nغياث الدين در پاسخ به دو نوشت كه به پيش او باز گردد .\r\nاو نيز با ياران سلطانشاه مراجعت كرد .\r\nغياث الدين دستور داد كه ياران سلطانشاه را استخدام كنند .\r\nتيول‌هاى خوبى نيز در اختيار سرداران او گذاشت .\r\nولى تمام آنان احسان او را با نمك ناشناسى و كفران نعمت پاسخ دادند .\r\nما قريبا باقى اخبار ايشان را ذكر خواهيم كرد .\r\nخوارزمشاه علاء الدين تكش همين كه خبر در گذشت برادر خود را شنيد به خوارزم بازگشت و به سرخس و مرو شحنه‌هائى گسيل داشت .\r\nولى عمر مرغنى ، امير هرات ، قشونى را به سر وقت آنان فرستاد و بيرونشان كرد . و گفت : « ما درين باره بايد از سلطان غياث الدين اجازه بگيريم . »\r\nخوارزمشاه رسولى را به خدمت غياث الدين فرستاد و از او خواستار صلح و پيوند دامادى شد .\r\nبا فرستاده خود گروهى از فقيهان و علويان خراسان را نيز گسيل داشت .\r\nبا اين عده ، وجيه الدين محمد بن محمود نيز همراهى مىكرد و او كسى بود كه غياث الدين را به مذهب شافعى در آورده بود و در نزد او پايه‌اى و الا داشت .\r\nآنان غياث الدين را پند دادند و از خشم خداوند بزرگ ترساندند .\r\nاو را آگاه ساختند از اينكه خوارزمشاه به ايشان نامه مىنويسد و تهديدشان مىكند كه با تركان و ختائيان به ايشان حمله خواهد آورد و زنان و فرزندانشان را اسير خواهد كرد و اموالشان را خواهد گرفت و همه را مباح خواهد شمرد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبه او گفتند : « يا شخصا بيا و مرو را دار الملك خود قرار ده تا دست طمع كافران از آن شهرها قطع گردد و مردم آسوده خاطر شوند يا با خوارزمشاه آشتى كن . »\r\nغياث الدين نيز پاسخى داد كه حاكى از گرايش وى به صلح و ترك جنگ بر سر شهرها بود .\r\nغزانى كه در خراسان بودند وقتى اين خبر را شنيدند به طمع دست اندازى به شهرها بر آمدند ، و يغماگرى و آتش‌سوزى و ويرانسارى را تجديد كردند .\r\nخوارزمشاه به شنيدن اين اخبار لشكريان خود را گرد آورد و در مرو و سرخس و نسا و ابيورد و شهرهاى ديگر وارد شد و آنها را سر و سامان داد .\r\nبعد ، راهى طوس شد كه تعلق به امير مؤيد اىابه - فرمانرواى نيشابور - داشت .\r\nامير مؤيد قشون خود را جمع كرد و به سر وقت او شتافت .\r\nخوارزمشاه وقتى دانست كه مؤيد به سوى او روانه است ، به خوارزم بازگشت .\r\nاو در راه خود ، همين كه به بيابان ريگزار رسيد ، بر كرانه آن اقامت كرد .\r\nاما امير مؤيد اىابه وقتى خبر بازگشت خوارزمشاه را شنيد در صدد حمله به دو بر آمد و او را دنبال كرد .\r\nخوارزمشاه كه از حركت او آگاهى يافت كسانى را مأمور كرد كه بر سر چشمه‌ها و آبدان‌هائى كه در بيابان قرار داشت بروند و آنها را از سنگ و خاك و مردار انباشته كنند . بدانگونه كه هيچ كس نتواند از آنها بهره‌اى ببرد .\r\nدر اثر اين تدبير ، امير مؤيد پاى در ميان بيابان گذاشت و به جستجوى آب بر آمد ولى پيدا نكرد .\r\nهنگامى كه از بىآبى به جان آمده بود خوارزمشاه به دو\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nرسيد در حالى كه خيك‌هاى آب را بار شتران كرده بود .\r\nاو امير مؤيد و لشگريانش را احاطه كرد .\r\nلشكريان او از مقاومت دست برداشتند و تسليم شدند و اين تسليم به اسارت آنان منجر گرديد .\r\nامير مؤيد اىابه نيز گرفتار شد و او را در بند اسارت به حضور خوارزمشاه - علاء الدين تكش - آوردند .\r\nخوارزمشاه فرمان داد تا گردنش را بزنند .\r\nامير مؤيد گفت : « اى نامرد زن صفت ، اين طرز رفتار انسانى است ؟ » اما خوارزمشاه اين سخن را به چيزى نگرفت و او را كشت و سرش را به خوارزم برد .\r\nوقتى فرمانرواى نيشابور - يعنى امير مؤيد اىابه - به قتل رسيد ، پسرش طغان شاه بر قلمرو او دست يافت .\r\nهمين كه سال بعد فرا رسيد ، خوارزمشاه لشكريان خود را گرد آورد و رهسپار نيشابور شد و آن شهر را محاصره كرد و به جنگ پرداخت .\r\nطغان شاه ايستادگى نشان داد و او را از پيشروى باز داشت .\r\nخوارزمشاه از آن جا رفت . بعد ، دوباره برگشت .\r\nطغان شاه بر او حمله برد و با او پيكار كرد .\r\nولى خوارزمشاه او را اسير كرد و خواهر خود را به عقد ازدواج وى در آورد و او را با خود به خوارزم برد . نيشابور و آنچه از قلمرو فرمانروائى به طغان شاه تعلق داشت همه را در تحت تصرف خويش در آورد و مقامش بالا رفت و كارش قوت گرفت .\r\nكسى كه مطالب فوق را بدين گونه روايت كرده ، سخنانش با آنچه قبلا گفته شد اختلاف دارد .\r\nاگر مىتوانستم اين دو روايت را با هم جمع كنم همين كار را مىكردم . ولى اين ميسر نشد چون يكى از آنها مطلبى را جلو\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nانداخته كه ديگرى آن را عقب‌تر ذكر كرده است بدين جهة ما سخنان هر دو مورخ را آورديم .\r\nاز آنجا كه آن شهرها از ما دور هستند نتوانستيم بفهميم كه كداميك از دو قول مذكور صحيح‌تر است تا يكى را نقل كنيم و ديگرى را كنار بگذاريم .\r\nتمام اين وقايع را هم در يك جا ، يعنى ضمن وقايع همين سال ، ذكر كردم ، زيرا روزگار سلطانشاه براى او و اعقابش چندان دير نپائيد كه حوادث مربوط به آنها طى سالهاى مختلف ذكر گردد .\r\nلذا همه را در يك جا آوردم تا پيوستگى و توالى آنها حفظ شده باشد .\r\n\r\nچپاول فرنگيان در شهر حوران و تاراج مسلمانان در شهر فرنگيان\r\nدر اين سال ، در ماه ربيع الاول ، فرنگيان جمع شدند و روانه شهر حوران گرديدند كه آن جا را غارت كنند .\r\nاين شهر از توابع دمشق بود .\r\nاين خبر به نور الدين رسيد كه تازه حركت كرده و با لشكريان خود در كسوه فرود آمده بود .\r\nاو به شنيدن اين خبر با همه سپاهيان خود تند به سر وقت فرنگيان شتافت .\r\nفرنگيان وقتى از نزديك شدن او آگاهى يافتند ، داخل سواد گرديدند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nسواد [ ( 1 ) 
  ] نيز از توابع دمشق بود .\r\nمسلمانان خود را به فرنگيان رساندند و به پسروان لشكر آنان حمله بردند و گروهى را اسير كردند .\r\nنور الدين از آن جا روانه شد و در عشترا فرود آمد . و دسته‌اى از قشون خود را از عشترا به نواحى اطراف طبريه فرستاد .\r\nاين عده از همه سو يورش بردند و يغما كردند و زنان و فرزندان را گرفتار ساختند و آتش زدند و ويران نمودند .\r\nفرنگيان وقتى خبر اين تاخت و تاز را شنيدند به سوى آنان شتافتند تا از سرزمين خود دورشان كنند .\r\nهنگامى به مسلمانان رسيدند كه آنها از تاراجگرى و غنيمت يا بى فارغ شده و بازگشته و از شهر عبور كرده بودند .\r\nوقتى فرنگيان به مسلمانان رسيدند ، دليران و مدافعان مسلمان در برابرشان ايستادگى كردند و به پيكار پرداختند .\r\nجنگ سختى در گرفت و هر دو دسته در اين نبرد پايدارى نشان دادند .\r\nفرنگيان مىخواستند غنائمى را كه مسلمانان به دست آورده بودند از چنگشان بدر آورند و بر گردانند .\r\nمسلمانان مىخواستند ازين كار فرنگيان جلوگيرى كنند و راه را بر ايشان ببندند تا مسلمانان كه حامل غنائم بودند از دسترس فرنگيان دور شوند .\r\nوقتى جنگ ميان آنان به درازا كشيد و غنيمتى كه به دست\r\n\r\n\r\n\r\n\r\n","description":"","footnote":"\r\n[ ( 1 ) 
  ] - سواد ( به فتح سين ) : نام دو موضع است : يكى در نزديكى بلقاء ، كه به مناسبت سياهى سنگ‌هايش چنين نامى را به وى داده‌اند .\r\nديگرى عبارت از روستاهاى عراق و ضياع‌هائى كه در عهد عمر بن خطاب به دست مسلمانان افتاده ، و به مناسبت نخلستان‌ها و كشتزارهاى سبز چنين نامى به آنها داده شده است - از معجم البلدان .\r\n( لغتنامه دهخدا )\r\n","page_name":" 39 ","page_number":39},
  {"content":"\r\n\r\nآورده بودند سالم از معرض خطر دور شد ، فرنگيان برگشتند در حالى كه نتوانستند از آن غنائم هيچ چيزى را بر گردانند .\r\n\r\nرفتن شمس الدوله به شهر نوبه [ ( 1 ) 
  ]\r\nدر اين سال ، در ماه جمادى الاول ، شمس الدوله تورانشاه بن ايوب ، برادر بزرگتر صلاح الدين ايوبى از مصر رهسپار سرزمين\r\n\r\n\r\n\r\n\r\n","description":"","footnote":"\r\n[ ( 1 ) 
  ] - نوبه ( به فتح باء ) : ولايتى از بلاد سودان از اقليم اول ، به جنوبى مصر ، بر كنار رود نيل ، و آن واسطه است ميان صعيد مصر و حبشه .\r\nدر آن ديار زرافه بسيار است كه آن را به عربى « شتر گاو پلنگ » گويند .\r\nتختگاه آن ولايت را دمقله گويند و منسوب به آن ملك را نوبى خوانند .\r\n( از انجمن آرا ) نوبه شامل بلاد پهناورى است در جنوب مصر و مردم آن جا نصارى باشند .\r\nاول بلاد ايشان پس از اسوان است . و اسم شهر نوبه « دمقله » است .\r\nو آن پايتخت شاه است كه بر ساحل نيل واقع است .\r\n( حاشيه برهان قاطع از معجم البلدان ) نوبه يا ساحل طلا ناحيه‌اى است به آفريقا كه شامل نيمه شمالى سودان است و قريب سه ميليون سكنه دارد .\r\n( از حاشيه برهان قاطع مصحح دكتر معين ) منطقه‌اى است در امتداد ساحل نيل ، از جنوب اسوان تا دنقله در سودان ، قسمتى را كه در مصر ، بين اسوان و وادى حلفا واقع است نوبه عليا نامند .\r\nبقيه ذيل در صفحه بعد\r\n","page_name":" 40 ","page_number":40},
  {"content":"\r\n\r\nنوبه گرديد . و خود را به اول شهرهاى مردم نوبه رساند تا بر آن سر زمين غلبه كند و آن را به تصرف خويش در آورد .\r\nعلت اين لشكر كشى آن بود كه صلاح الدين و خويشاوندانش ميدانستند كه نور الدين در انديشه ورود به مصر و گرفتن حكومت از دست ايشان است .\r\nبنا بر اين تصميم گرفتند كه يا شهرهاى نوبه يا شهرهاى يمن را به تصرف در آورند تا چنانچه نور الدين به سر وقت ايشان شتافت با وى روبرو شوند و او را از دست يا بى به شهرها باز دارند . اگر توانستند كه در برابر او پايدارى كنند و او را برانند ، در مصر بمانند . و اگر از دفع او عاجز شدند ، با كشتى از دريا بگذرند و خود را به شهرهايى كه تازه فتح كرده‌اند برسانند .\r\nبدين مناسبت شمس الدوله قشون خود را آماده كرد و رهسپار اسوان شد .\r\nاز آن جا به شهر نوبه رفت و در برابر قلعه‌اى كه ابريم نام داشت فرود آمد .\r\nاين قلعه را محاصره كرد .\r\nاهالى قلعه با او به جنگ پرداختند ولى در جنگ با لشكريان\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nمردم آن جا به لغت خاص خود ، زبان نوبى ، سخن مىگويند .\r\nفراعنه مصر به خاطر تأمين راه تجارتى به سودان درين منطقه شهرها و قلعه‌ها و پرستشگاه‌هاى بسيار بنا كردند .\r\nدر نيمه قرن چهارم ميلادى مسيحيان بر آن ناحيه تسلط يافتند .\r\nاز آغاز ظهور اسلام ، دين اسلام در نوبه رواج يافت و سر انجام با فتح دنقله به دست مسلمانان دولت مسيحيان درين منطقه منقرض گشت .\r\nهم اكنون نيمى از سرزمين نوبه جزو مملكت مصر و نيم ديگر جزو سودان است . - از ( لموسوعة العربية الميسرة ص 1850 ) ( لغتنامه دهخدا )\r\n","page_name":" 41 ","page_number":41},
  {"content":"\r\n\r\nاسلامى نيروى پايدارى نداشتند زيرا سپرهاى ايشان طورى نبود كه بتواند تيرها و ساير جنگ افزارها را به خوبى دفع كند .\r\nبدين جهة ناچار قلعه را تسليم كردند .\r\nشمس الدوله دژ را گرفت و در آن جا اقامت گزيد . اما در آن نواحى سود و در آمدى نديد كه بدان راغب شود و براى بدست آوردن آن هر گونه سختى را به خود هموار سازد .\r\nخوراك مردم آن حدود نيز ذرت بود .\r\nچون آن بىحاصلى را ديد و پى برد كه در آن سر زمين جنگ كردن و رنج و سختى ديدن زندگى او را بهم خواهد زد ، آنجا را ترك كرد و با غنائمى كه به چنگ آورده بود به مصر باز گشت .\r\nاين غنائم عموما عبارت از غلام و كنيز بود .\r\n\r\nپيروزى مليح بن ليون در روم\r\nدر اين سال ، در ماه جمادى الاول ، مليح بن ليون ارمنى ، صاحب شهرهاى نواحى نزديك به حلب ، قشون روميان قسطنطنيه را شكست داد .\r\nعلت اين امر آن بود كه نور الدين مليح مذكور را به كار گماشته و تيولى عالى نيز در اختيارش گذاشته بود .\r\nاو به خدمت نور الدين مىپرداخت و شاهد و شريك جنگ‌هائى بود كه نور الدين با فرنگيان مىكرد .\r\nاستفاده از وجود مليح نشانه روشن بينى و نيك انديشى نور الدين محمود بود زيرا وقتى درباره استخدام مليح و واگذارى شهرهاى اسلامى به او با نور الدين صحبت كردند ، گفت : من با اين كار از مليح ، در جنگ با همكيشانش ، كمك مىگيرم . دسته‌اى از قشون\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخود را هم در خدمت او گماشته‌ام كه ضمنا او را از غارتگرى در شهرهاى اسلامى نزديك وى باز دارند .\r\nمليح ، همچنين ، بوسيله نور الدين بر ارمنيان و روميانى كه در مجاورت او مىزيستند ضرب شست خود را نشان داد .\r\nشهرهاى ادنه و مصيصه و طرسوس در دست پادشاه روم شرقى ، يعنى فرمانرواى قسطنطنيه ، بود .\r\nمليح اين شهرها را كه مجاور قلمرو او بود از روميان گرفت .\r\nپادشاه روم لشكر انبوهى به سر وقت او فرستاد و يكى از سرداران بزرگ را نيز كه از خويشاوندانش بود به فرماندهى آن لشكر گماشت .\r\nمليح با گروهى از سپاهيان نور الدين به جنگ روميان شتافت و دست به پيكار زد و نبردى راستين كرد و در برابرشان پايدارى نشان داد .\r\nدر نتيجه مقاومت و دلاورى مليح ، روميان شكست خوردند و كشته و اسير بسيار دادند .\r\nكار مليح بالا گرفت و فر و شكوه او فزونى يافت . اميد روميان نيز از آن شهرها قطع گرديد .\r\nمليح بسيارى از غنائمى را كه به دست آورده بود ، همچنين سى تن از اسيران را كه در شمار مشاهير و بزرگان روم شرقى بودند ، براى نور الدين فرستاد .\r\nنور الدين نيز برخى از آنها را براى خليفه عباسى - المستضيء بامر الله - فرستاد و نامه‌اى نگاشت و اهميت اين پيروزى را شرح داد زيرا به دست برخى از سپاهيان و سرداران وى صورت گرفته بود .\r\n\r\nدر گذشت ايلدگز\r\nدر اين سال اتابك ايلدگز در همدان از جهان رفت .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nپس از او پسرش ، محمد پهلوان ، بر جايش نشست . و هيچكس نيز با جانشينى او مخالفتى نكرد .\r\nاين ايلدگز يكى از مملوكان كمال سميرمى ، وزير سلطان محمود ، بود .\r\nوقتى كمال سميرمى ، همچنانكه پيش ازين گفتيم ، به قتل رسيد ، ايلدگز در شمار اميران سلطان محمود در آمد .\r\nهنگامى كه سلطان مسعود به پادشاهى رسيد ، او را والى ارانيه ساخت .\r\nاو به ارانيه رفت و ديگر برنگشت كه به حضور سلطان مسعود يا سلطان ديگرى برسد .\r\nاو بيشتر نواحى آذربايجان و شهرهاى جبل و همدان و غيره ، و اصفهان و رى و شهرهاى وابسته بدانها را تحت تصرف در آورد . و خطبه سلطنت به نام پسر زن خود ، ارسلانشاه بن طغرل ، خواند .\r\nلشكريان او عبارت از پنجاه هزار سوار ، به غير از پيروان او ، بودند .\r\nقلمرو فرمانروائى او از دروازه تفليس تا كرمان توسعه يافت . با وجود او سلطان ارسلان شاه هيچ تسلط و قدرتى نداشت .\r\nاو - يعنى ارسلان شاه - فقط مقررى معينى داشت كه به موقع خود دريافت مىكرد .\r\nتحكم و نفوذ ايلدگز در ارسلانشاه به جائى رسيده بود كه ارسلانشاه يك شب شراب نوشيد و در مستى آنچه در خزانه خود داشت ، و مبلغ بسيارى هم بود . بخشيد .\r\nهمين كه ايلدگز اين موضوع را شنيد ازو خواست كه تمام آنها را به جاى خود برگرداند . و به وى گفت : « وقتى پولى را بى جا و بىعلت خرج كنى ناچار خواهى شد كه بى جا هم از مردم پول بگيرى و به آنان ستم روا دارى . »\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nايلدگز مردى خردمند و نيكرفتار بود . شخصا با مردم نشست و برخاست مىكرد و به دادخواهى آنان گوش مىداد و داد ستمديدگان را از ستمكاران مىگرفت .\r\n\r\nرسيدن تركان به افريقيه و دست يافتن آنان به طرابلس و ساير نواحى\r\nدر اين سال گروهى از تركان ، از سرزمين مصر همراه قراقوش ، مملوك تقى الدين عمر برادر زاده صلاح الدين بن ايوب ، به سوى جبال نفوسه روانه شدند .\r\nمسعود بن زمام ، معروف به مسعود بلاط ، نيز به امير قراقوش پيوست .\r\nاين مسعود از بزرگان امراء عرب در آن حدود به شمار مىرفت و از زير فرمان عبد المؤمن و فرزندانش بيرون رفته بود .\r\nاين دو تن - يعنى قراقوش و مسعود - با يك ديگر همدست شدند و با لشكريان خود كه شماره آنان رو به فزونى نهاده بود ، در برابر طرابلس غرب فرود آمدند .\r\nآن شهر را محاصره كردند و كار را بر اهالى سخت گرفتند تا آن جا را به تصرف خويش در آوردند .\r\nبدين گونه قراقوش بر طرابلس غرب تسلط يافت و خانواده خود را در قصرى كه آن جا وجود داشت سكونت داد .\r\nاو بر بسيارى از شهرهاى افريقيه ، به استثناى مهديه ، سفاقس ، قفصه [ ( 1 ) 
  ] ، تونس و قريه‌ها و ساير مواضع وابسته به آنها ،\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قفصه ( به فتح قاف و صاد ) : شهرى است كوچك در افريقيه ، از توابع زأب كبير در جريد . و تا قيروان سه روز مسافت دارد - از معجم البلدان .\r\n( لغتنامه دهخدا )\r\n","page_name":" 45 ","page_number":45},
  {"content":"\r\n\r\nدست يافت .\r\nامير قراقوش داراى قشون بسيار شد و بر آن شهرها فرمانروا گرديد .\r\nاين پيشرفت نيز به كمك اعراب باديه‌نشين بود كه ويرانگرى و چپاول و ريشه كن ساختن درختان و از ميان بردن بار و برگ آنها و تبهكارىهاى ديگر ، خميره ذاتى ايشان شمرده مىشد .\r\nقراقوش در آن نواحى اموال بسيار گرد آورد و آنها را در شهر قابس گذاشت .\r\nكار او بالا گرفت و روحيه او قوى گرديد و او را بر آن داشت كه بر سراسر افريقيه دست يابد . زيرا ابو يعقوب بن عبد المؤمن فرمانرواى افريقيه از او دور بود .\r\nشرح اين واقعه را - اگر خداى بزرگ بخواهد - به زودى ذكر خواهيم كرد .\r\n\r\nپيكار پسر عبد المؤمن با فرنگيان در اندلس\r\nدر اين سال ابو يعقوب يوسف بن عبد المؤمن لشگريان خود را گرد آورد و از اشبيليه براى جنگ در راه دين روانه شد .\r\nاو آهنگ شهرهاى فرنگيان كرد و در شهر رنده ( به ضم راء و فتح دال ) فرود آمد .\r\nاين شهر در مشرق طليطله قرار داشت و نزديك بدان بود .\r\nابو يعقوب آن جا را محاصره كرد .\r\nگروه بسيارى از فرنگيان در اطراف پسر الفونس - پادشاه طليطله - گرد آمدند ولى براى روبرو شدن با مسلمانان گامى در پيش ننهادند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاتفاقا خشكسالى و كميابى و قحطى كار را بر مسلمانان سخت ساخته بود چنان كه خواربار به دست نمىآوردند و عده آنان نيز بسيار بود .\r\nبنا بر اين ناچار شدند كه از شهرهاى فرنگيان كناره گيرى كنند . لذا به اشبيليه باز گشتند .\r\nابو يعقوب تا سال 571 در اشبيليه ماند .\r\nدر آن جا لشكريان خود را آماده مىساخت و آنان را هر گاه لازم مىشد براى جنگ و جهاد به شهرهاى فرنگيان مىفرستاد .\r\nدر اين مدت جنگ‌ها و جهادهائى روى داد كه از اعراب در طى آنها دلاورى و شجاعتى وصف ناپذير آشكار گرديد . چنان كه شهسوارى از عرب در ميان دو صف متخاصم نمايان مىشد و يك شهسوار مشهور از فرنگيان را به پيكار مىخواند . اما هيچ كس پيش نمىآمد .\r\nابو يعقوب ، سپس به مراكش باز گشت .\r\n\r\nتاراج نهاوند\r\nدر اين سال لشكريان امير شمله نهاوند را غارت كردند .\r\nسبب دست زدن به اين كار آن بود كه امير شمله در روزگار زندگى ايلدگز پيوسته ازو مىخواست كه نهاوند را به وى واگذار كند زيرا نهاوند در نزديكى شهرهاى وى قرار داشت .\r\nبراى واگذارى اين شهر پرداخت مبالغى پول را نيز به او وعده مىداد .\r\nولى ايلدگز اين پيشنهاد را نمىپذيرفت .\r\nوقتى ايلدگز از جهان رفت و پس از او پسرش - محمد پهلوان - به فرمانروائى رسيد و براى سر و سامان دادن به كارهاى آذربايجان رفت ، امير شمله فرصت را غنيمت شمرد و ابن سنكا ،\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبرادر زاده خود ، را به تصرف نهاوند فرستاد .\r\nمردم نهاوند وقتى خبر را شنيدند در شهر تحصن گزيدند .\r\nابن سنكا آنان را محاصره كرد و به پيكار پرداخت . مردم نيز دليرانه با او جنگيدند و در لعن كردن و ناسزا گفتن به دو گستاخى بسيار نشان دادند .\r\nابن سنكا همين كه دريافت ياراى نبرد با ايشان را ندارد ، به سوى شوشتر برگشت كه نزديك نهاوند است .\r\nمردم نهاوند براى محمد پهلوان پيام فرستادند و از او يارى خواستند .\r\nولى اين كمك دير به آنان رسيد .\r\nوقتى نهاونديان مطمئن شدند كه قريبا از سوى پهلوان به ايشان كمك خواهد شد ، ابن سنكا از شوشتر ، تنها با پانصد سوار زبده ، بيرون آمد و شب و روز آنى از رفتن باز نايستاد تا چهل فرسنگ راه را طى كرد و به نهاوند رسيد .\r\nدر آن جا شيپور نواخت و چنين وانمود كرد كه از ياران و كسان محمد پهلوان است و از سوى او براى كمك به مردم نهاوند آمده است .\r\nبدين دستان مردم نهاوند فريب خوردند و دروازه‌هاى شهر را بر روى او گشودند .\r\nابن سنكا وارد شهر شد .\r\nهمين كه در ميان شهر پا گذاشت و بر مراد خود دست يافت قاضى و رؤساء شهر را گرفت و بر دار كشيد .\r\nهمچنين ، شهر را غارت كرد و آتش زد . بينى والى شهر را نيز بريد و او را آزاد ساخت .\r\nآنگاه به آهنگ عراق به سوى ماسبذان روانه شد\r\n.\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nرفتن نور الدين به شهرهاى قلج ارسلان\r\nدر اين سال نور الدين محمود بن زنگى به سوى قلمرو فرمانروائى عز الدين قلج ارسلان بن مسعود بن قلج ارسلان روانه شد و بر آن بود كه با وى بجنگد و شهرهاى او را بگيرد .\r\nقلج ارسلان شهرهاى ملطيه و سيواس و اقصرا و غيره را در اختيار داشت .\r\nعلت اقدام به اين كار آن بود كه وقتى ذو النون بن دانشمند ، ملطيه و سيواس را در اختيار داشت ، قزل‌ارسلان به ذو النون حمله برد و شهرهاى او را گرفت و او را تنها و درمانده از آنجا بيرون كرد .\r\nذو النون بن دانشمند نيز پيش نور الدين محمود بن زنگى رفت و به او پناهنده شد .\r\nنور الدين مقدم مهمان خود را گرامى داشت و به او نيكى و مهربانى كرد و آنچه را كه شايسته تقديم به ملوك است در دسترس او گذاشت . و وعده داد كه او را يارى دهد و بكوشد تا فرمانروائى از دست رفته او را به او برگرداند .\r\nآنگاه پاى ميانجيگرى در پيش نهاد و كسى را به نزد قلج ارسلان فرستاد و پيام داد كه شهرهاى ذو النون را به دو باز پس دهد .\r\nولى قلج ارسلان به اين درخواست پاسخ مساعدى نداد .\r\nبنا بر اين نور الدين به سر وقت او شتافت و حملات خود را از شهرهاى كيسون و بهنسى و مرعش و مرزبان آغاز كرد .\r\nاين نواحى و آنچه را كه ما بين اين نواحى بود گرفت .\r\nدست يا بى او به شهر مرعش در اوائل ذى القعده روى داد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nباقى را نيز پس از اين تاريخ به تصرف در آورد .\r\nبعد از تسخير نواحى مذكور گروهى از لشكريان خود را به سيواس فرستاد و آن جا را گرفت .\r\nهنگامى كه نور الدين به سوى شهرهاى قلج ارسلان پيش مىرفت . قلج ارسلان نيز از كناره‌اى كه نزديك شام قرار داشت رفته و به ميان آن رسيده بود .\r\nاز آن جا نامه‌اى به نور الدين نگاشت و ازو دلجوئى نمود و درخواست آشتى كرد .\r\nنور الدين كه آن نامه را خواند ، از پيشروى باز ايستاد به اميد اين كه كار ، بدون جنگ و خونريزى ، خود به خود درست شود .\r\nدر اين هنگام از سوى فرنگيان نيز خبرهائى رسيد كه او را ناراحت و نگران ساخت .\r\nبنا بر اين به درخواست صلح كه قلج ارسلان كرده بود ، پاسخ مساعد داد به شرط آنكه قلج ارسلان با لشكريان خود ، او را در جنگ با فرنگيان يارى دهد .\r\nو گفت : « تو نزديك به روم ( يعنى روم شرقى هستى ) هستى .\r\nو به تنهائى از عهده جنگ با مردم روم بر نمىآئى . قلمرو تو هم قسمت بزرگى از شهرهاى اسلامى است . بنا بر اين چاره‌اى ندارى جز اين كه در پيكار با فرنگيان با من همدستى و همكارى كنى . »\r\nقلج ارسلان اين پيشنهاد را پذيرفت .\r\nشهر سيواس به همان حال در دست نايبان نور الدين باقى ماند . اين شهر به ذو النون تعلق داشت .\r\nلشكريان نور الدين نيز در خدمت ذو النون ماندند تا وقتى كه نور الدين از جهان رفت .\r\nپس از در گذشت او سپاهيان او نيز از سيواس رفتند . آنگاه قلج ارسلان برگشت و سيواس را گرفت .\r\nآن شهر تا اين زمان كه سال 620 هجرى قمرى است در\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nدست فرزندان قلج ارسلان مىباشد .\r\nدر اين سفر جنگى بود كه فرستاده نور الدين به بغداد ، كمال الدين ابو الفضل محمد بن عبد الله بن شهرزورى ، از بغداد برگشت و از سوى خليفه فرمان حكومت موصل و جزيره ابن عمر و اربل و خلاط و شام و شهرهاى قلج ارسلان و ديار مصر را به او داد .\r\n\r\nرفتن صلاح الدين ايوبى از مصر به كرك و بازگشت او از آن جا\r\nدر اين سال ، در ماه شوال ، صلاح الدين يوسف بن ايوب از مصر با همه لشكريان خود به سوى شهرهاى فرنگ رهسپار گرديد و بر سر آن بود كه كرك را محاصره كند و براى جنگ با كرك به نور الدين بپيوند .\r\nصلاح الدين مىخواست با نور الدين همدست شود تا متفقا بر شهرهاى فرنگيان از دو سو - يعنى هر يك از سوئى با لشكريان خود - حمله برند .\r\nعلت اقدام به اين كار آن بود كه نور الدين در سال گذشته از بازگشت صلاح الدين از شهرهاى فرنگيان خوشش نيامد و بر آن شد كه به مصر برود و آن سرزمين را از دست صلاح الدين بگيرد .\r\nصلاح الدين كسى را به نزد نور الدين فرستاد و ازو پوزش خواست و وعده داد كه در هر جا نور الدين قرار بگذارد ، شخصا حركت كند و برود .\r\nبعد با هم قرار گذاشتند كه صلاح الدين از مصر و نور الدين\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nنيز از دمشق به سوى كرك روانه شود .\r\nهر كس كه زودتر از ديگرى رسيد ، بماند تا ديگرى نيز خود را به او برساند .\r\nو با هم وعده گذاشتند كه روز معينى را در آن جا باشند .\r\nصلاح الدين از مصر زودتر حركت كرد زيرا راه او ناهموارتر و دور تر و دشوارتر بود . و وقتى بر كرك رسيد ، آن جا را محاصره كرد .\r\nاما نور الدين همين كه نامه صلاح الدين را خواند و دانست كه از مصر رفته است ، پول و مال و زاد و توشه و آنچه مورد نياز بود ، ميان لشكريان خود پخش كرد و آنان را براى حركت آماده ساخت .\r\nآنگاه با لشكريان خود رهسپار كرك گرديد تا به رقيم رسيد كه از آن جا تا كرك دو مرحله فاصله بود .\r\nصلاح الدين وقتى خبر نزديك شدن نور الدين را شنيد ، هم او و هم تمام بستگانش بيمناك شدند و از او ترسيدند .\r\nدر نتيجه ، رأى همه بر اين قرار گرفت كه به مصر باز گردند و از پيوستن به نور الدين در گذرند . چون مىدانستند كه اگر آن دو تن به هم برسند ، ديگر كنار گذاشتن صلاح الدين براى نور الدين كار آسانى خواهد بود .\r\nصلاح الدين ، پس از بازگشت خود ، فقيه عيسى را پيش نور الدين فرستاد و از رفتن خود عذر خواست به اينكه پدر خويش نجم الدين ايوب را به نيابت از سوى خود در مصر گذاشته بوده ، و او هم به سختى بيمار است . و بيم آن مىرفت كه ناگهان مرگش فرا رسد و زمام امور شهرها از دست ايشان بيرون برود .\r\nبا اين پيام تحفه‌ها و هداياى گرانبهائى نيز كه برتر از وصف بود ، پيشكش كرد .\r\nوقتى فرستاده او به خدمت نور الدين رسيد و رفتن صلاح الدين\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nرا به او خبر داد ، نور الدين اين موضوع به خاطرش گران آمد و دانست كه قصد صلاح الدين از بازگشت به مصر چه بوده است .\r\nولى خشم و تأثر خود را در برابر او آشكار نساخت ، بلكه به او گفت :\r\n« نگهدارى مصر در نظر ما از كارهاى ديگر مهم‌تر است . »\r\nصلاح الدين به مصر رسيد و دريافت كه عمر پدرش سر آمده و به رحمت ايزدى پيوسته است . چه بسا سخن كه به گوينده خود مىگويد مرا فرو گذار . ( يعنى : هر حرفى را نبايد زد . به اصطلاح نفوس نبايد زد . )\r\nسبب مرگ نجم الدين اين بود كه روزى در مصر سوار بر اسب شد . و اسب او در راه به سختى رم كرد چنان كه او از روى اسب سرنگون شد و به خاك افتاد .\r\nاو را به كاخش رساندند در حالى كه نزديك به مرگ بود .\r\nچند روزى ماند و در بيست و هفتم ماه ذى الحجه از دار جهان رخت بربست .\r\nمردى خير خواه و خردمند و نيكرفتار و بخشنده و جوانمرد بود . با فقيران و صوفيان نشست و برخاست بسيار مىكرد و در حقشان احسان مىنمود .\r\nشرح زندگى او و آغاز كار او و كار برادرش شير كوه پيش ازين داده شده و در اين جا نيازى به تكرار آن مطالب نيست .\r\n\r\nپاره‌اى ديگر از رويدادهاى سال\r\nدر اين سال دجله طغيان كرد . آب اين رودخانه رو به فزونى گذارد و بيش از اندازه زياد شد . چنان كه در ماه شعبان نزديك بود بغداد را آب فرا گيرد .\r\nمردم دروازه‌هاى آن نواحى را بستند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nآب تا گنبد آرامگاه احمد بن حنبل را فرا گرفت و به نظاميه و رباط شيخ الشيوخ رسيد .\r\nمردم در قورج [ ( 1 ) 
  ] به كار جلوگيرى از آب پرداختند .\r\nبعد ، آب كاهش يافت و مردم از آسيب آن آسوده خاطر شدند .\r\n* * * در اين سال در بغداد حريقى روى داد و از « درب بهروز » تا دروازه « جامع القصر » آتش گرفت .\r\nاز سوى ديگر نيز آتش از « حجر الناس » تا خانه مادر خليفه سرايت كرد .\r\n* * * در اين سال قبيله بنى حزن ، از خفاجه ، به سواد عراق حمله بردند .\r\nعلت دست زدن به اين كار آن بود كه نگهبانى سواد عراق را آنان بر عهده داشتند .\r\nوقتى امير يزدن در شهرهاى خود قدرت يافت و حله را نيز تصرف كرد سواد عراق را از بنى حزن گرفت و در اختيار بنى كعب گذاشت كه طايفه ديگرى از خفاجه بودند .\r\nافراد بنى حزن كه چنين ديدند بر سواد عراق حمله بردند و دست به غارت گذاشتند .\r\nامير يزدن با لشكر خود به جنگ بنى حزن شتافت . غضبان خفاجى نيز كه از بنى كعب بود با وى همراهى مىكرد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قورج ( به فتح راء ) : نام نهرى است ميان قاطول و بغداد . و از آن جا هنگام سيل بغداد در معرض غرق شدن قرار ميگيرد .\r\nاين نهر بنا به تقاضاى مردم آن ناحيه به امر كسرى انو شيروان ساخته شد .\r\n( از لغتنامه دهخدا )\r\n","page_name":" 54 ","page_number":54},
  {"content":"\r\n\r\nشب هنگام كه راه مىسپردند ، يكى از سپاهيان ، غضبان را به علت تبهكارى او ، با تير زد و كشت .\r\nاين واقعه هنگامى رخ داد كه آنان در سواد عراق بودند .\r\nپس از كشته شدن غضبان آن قشون به بغداد برگشت و نگهدارى سواد عراق بار ديگر به دست بنى حزن افتاد .\r\n* * * در اين سال برجم ايوائى با گروهى از تركمانان حركت كرد و به توابع همدان راه يافت و دينور را غارت كرد و زنان و فرزندان مردم را اسير گرفت .\r\nاين در زمان حيات ايلدگز بود .\r\nايلدگز هنگامى خبر تاخت و تاز او را شنيد كه در نخجوان اقامت داشت .\r\nبه شنيدن اين خبر با گروهى از سبكروان لشكر خود ، شتابان به سر وقت او رفت .\r\nبرجم كه از آمدن او آگاه گرديد ، گريخت تا به نزديك بغداد رسيد .\r\nايلدگز او را دنبال كرد .\r\nخليفه عباسى - المستضيء بامر الله - گمان برد نيرنگى در كار است كه ايلدگز ناگهان خود را به بغداد برساند .\r\nروى اين سوء ظن ، گرد آورى سپاه و نوسازى ديوار بغداد را آغاز كرد .\r\nبراى ايلدگز نيز خلعت‌ها و القاب بزرگ فرستاد .\r\nولى ايلدگز عذر آورد به اين كه از آن پيشروى جز دفع فساد دشمنان قصد ديگرى نداشته است .\r\nآنگاه بىاينكه از پل خانقين بگذرد ، بازگشت .\r\n* * * در اين سال ، امير يزدن ، كه از بزرگان امراء بغداد بود ، از\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nجهان رفت .\r\nاو شيعى بود . به همين سبب پس از مرگش در شهر واسط ميان شيعه و سنى فتنه افتاد و كشمكش در گرفت . زيرا شيعيان به سوگوارى او نشستند ولى سنيان شادى كردند .\r\nاين موضوع به زد و خورد منتهى گرديد و گروهى از آنان به قتل رسيدند .\r\nپس از درگذشت امير يزدن ، شهر واسط كه در اختيارش بود به برادرش ، تنامش ، واگذار گرديد . و به او لقب « علاء الدين » داده شد .\r\n* * * در اين سال ، نور الدين محمود بن زنگى ، كسى را به خدمت خليفه عباسى ، المستضيء بامر الله ، به رسالت فرستاد .\r\nاين فرستاده ، قاضى كمال الدين ابو الفضل محمد بن عبد الله شهرزورى بود .\r\nاو در سراسر شهرهاى قلمرو نور الدين ، امر قضاوت و همچنين امور اوقاف و ديوان را بر عهده داشت .\r\nموضوع پيامى كه او به خليفه رساند عبارت بود از خدمت نور الدين به ديوان خلافت و وظيفه‌اى كه از لحاظ جهاد با كافران و گشودن شهرهاى ايشان داشت .\r\nهمچنين فرمان حكومت شهرهايى را مىخواست كه در دست داشت مانند شهرهاى مصر و شام و جزيره ابن عمر و موصل و شهرهايى كه به زير فرمان خود در آورده بود مثل ديار بكر و آنچه نزديكش بودند نظير خلاط و شهرهاى قلج ارسلان .\r\nهمچنين نور الدين مىخواست كه خليفه عباسى - المستضيء بامر الله - از تيول‌هاى سواد عراق آنچه به پدرش عماد الدين زنگى تعلق داشته و عبارتند از صريفين و درب هارون ، به او داده شود .\r\nتقاضا داشت زمينى هم بر كرانه دجله به او واگذار گردد كه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nدر آن مدرسه‌اى براى شافعيان بسازد . و صريفين و درب هارون را بر آن وقف كند .\r\nخليفه عباسى به كمال الدين ، فرستاده نور الدين ، چنان احترامى گذاشت كه به هيچ فرستاده‌اى پيش از آن نگذاشته بود . و آنچه مىخواست پذيرفت .\r\nولى نور الدين پيش از شروع به ساختمان مدرسه در گذشت .\r\nخداوند او را بيامرزد\r\n.\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\n( 569 ) وقايع سال پانصد و شصت و نهم هجرى قمرى\r\n\r\nدست يافت شمس الدوله بر زبيد و عدن و شهرهاى ديگر يمن\r\nپيش از اين گفتيم كه صلاح الدين يوسف بن ايوب ، صاحب مصر ، و بستگانش مىترسيدند ازين كه نور الدين محمود بن زنگى به مصر برود و فرمانروائى مصر را از دست آنان بگيرد .\r\nازين رو سرزمين‌هاى ديگرى را در نظر گرفتند كه بر آنها حمله برند و تصرف كنند و آماده داشته باشند تا چنانچه نور الدين از مصر بيرونشان كرد ، بدان نواحى بروند و اقامت كنند .\r\nروى اين فكر ، شمس الدوله تورانشاه بن ايوب ، برادر بزرگتر صلاح الدين ، را به شهر نوبه فرستادند و جريان اين لشكر كشى چنان بود كه پيش ازين ذكر كرديم .\r\nپس از بازگشت شمس الدوله به مصر ، صلاح الدين و يارانش\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاز نور الدين اجازه خواستند كه شمس الدوله به يمن برود و عبد النبى - صاحب زبيد - را گوشمالى دهد چون عبد النبى خطبه خواندن به نام خلفاى عباسى را موقوف ساخته بود .\r\nنور الدين اين لشكر كشى را اجازه داد .\r\nضمنا در مصر شاعرى بود ، اهل يمن ، به نام « عماره » كه شمس الدوله را براى حمله به يمن تشويق مىكرد . شهرهاى يمن را مىستود و تصرف آنها را در چشم او كارى گرانقدر جلوه مىداد .\r\nسخنان اين شاعر يمنى نيز رغبتى را كه شمس الدوله به تسخير يمن داشت ، افزود .\r\nبنا بر اين شمس الدوله ، تجهيز سپاه و آماده ساختن خواربار و جنگ افزار و پرچم‌ها و غيره را آغاز كرد و به بسيج سپاه پرداخت .\r\nپس از گرد آورى قشون ، در آغاز ماه رجب از مصر روانه شد .\r\nاول به مكه رسيد كه خداى بزرگ آن را گرامى بدارد . از آن جا رهسپار زبيد گرديد .\r\nكسى كه بر زبيد چيره شده و در آن جا فرمانروائى يافته بود ، عبد النبى خوانده مىشد .\r\nوقتى شمس الدوله به زبيد [ ( 1 ) 
  ] نزديك گرديد اهالى زبيد او\r\n\r\n\r\n\r\n\r\n","description":"","footnote":"\r\n[ ( 1 ) 
  ] - زبيد ( به فتح زاء ) : شهرى معروف است در يمن .\r\nنقشه ساختمان اين شهر را محمد بن زياد ، مولاى مهدى عباسى و فرستاده رشيد به يمن ، رسم كرد .\r\nوى هنگامى كه از طرف رشيد به يمن رفت ، اين نقطه را برگزيد و شهر زبيد را به وجود آورد . و براى آن دروازه‌ها و آباروها بساخت . و به سال 245 در گذشت .\r\nپس از او فرزندش ، ابراهيم بن زياد ، جايگزين او گرديد . و تا 289 در مقام پدر ببود .\r\nبقيه ذيل در صفحه بعد\r\n","page_name":" 59 ","page_number":59},
  {"content":"\r\n\r\nرا ديدند و همراهانش را به چيزى نشمردند .\r\nروى همين اصل عبد النبى به ايشان گفت : « شما در حالى به آنها برخورد مىكنيد كه بر اثر گرما از پا در آمده‌اند و مقدار ناچيزى بيش نيستند . »\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nپس از او ، فرزندش ، زياد بن ابراهيم و پس از او نيز برادرش ، اسحق متصدى مقام او شدند .\r\nاسحق در 391 درگذشت و فرزندش زياد ، كه هنوز كودكى بيش نبود ، به جاى او برگزيده شد . و حسين بن سلامه وزارت او را بر عهده گرفت .\r\nابو منصور فاتكى وزير بر گرداگرد باروئى كه به دست حسين بن سلامه وزير ساخته شده بود ، باروئى ديگر بنا كرد .\r\nسپس سيف الاسلام طغتكين بن ايوب در 589 باروى سوم گرد شهر ايجاد كرد و چهار دروازه براى آن قرار داد .\r\nابن مجاور گويد .\r\nبرج‌هاى شهر زبيد را بر شمردم . يكصد و هفت برج ، و فاصله بين هر دو برج هشتاد ذراع بود و محيط هر برج بيست ذراع .\r\nبا اين حساب دور شهر ده هزار و نهصد ذراع مىشد .\r\n( از تاج العروس ) زبيد نام يك وادى است كه در آن وادى شهرى است به نام « حصيب » .\r\nسپس اين شهر به نام آن وادى ، يعنى زبيد ، اشتهار يافت تا آنجا كه جز بنام زبيد شناخته نشود .\r\nزبيد ( يا حصيب ) شهرى است مشهور در يمن كه در روزگار مأمون عباسى ايجاد شد ، روبروى ساحل غلافقه و ساحل مندب .\r\nزبيد نامى است كه مرتجلا بر اين شهر نهاده شده و جمعى كثير از علماء بدان منسوبند .\r\nروزى يك عده از اولاد زياد و هشام را به نزد مأمون بردند . در ميان بقيه ذيل در صفحه بعد\r\n","page_name":" 60 ","page_number":60},
  {"content":"\r\n\r\nآنگاه با لشكريان خود بر آنان خروج كرد .\r\nشمس الدوله و همراهانش با او به جنگ پرداختند . اما درين جنگ مردم زبيد نتوانستند پايدارى كنند و گريختند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل در صفحه قبل :\r\nآنان مردى بود از بنو تغلب به نام محمد بن هارون .\r\nمأمون با آن جمع سخن گفت و از نسب و نژادشان پرسيد .\r\nبنى زياد و بنى هشام نسبت خود گفتند ، و چون تغلبى نام و نسب خود باز گفت ، مأمون بگريست و گفت : « مرا با محمد بن هارون چكار . . ؟ »\r\nآنگاه بفرمود او را آزاد كردند به خاطر نام خود و نام پدرش .\r\nاما امويان و زياديان را فرمان كشتن داد .\r\nيكى از بنى زياد كه فرمان قتل را شنيد ، مأمون را گفت : « يا امير المؤمنين ! چه دروغزنند مردمى كه ترا به حلم و بخشايش و پرهيز از ريختن خون ناحق مىستايند ! اگر تو ما را به خاطر گناه ما ميكشى ، به خدا سوگند هيچگاه از طاعت خارج نگشتيم و ترك جماعت نگفتيم . و اگر به خاطر جناياتى كه بنى اميه در خاندان شما مرتكب شده‌اند ، دستور كشتن ميدهى ، خداوند فرمايد : و لا تزر وازرة وزر اخرى » .\r\nمأمون را سخن او خوش آمد و جمله را كه از صد تن بيشتر بودند ببخشيد .\r\nو حسن بن سهل براى آنان مهمانى مفصلى ترتيب داد .\r\nبسال 202 كه با ابراهيم بن مهدى بيعت شد ، نامه‌اى از حاكم يمن رسيد مشعر بر اينكه قبيله اعاشر در تهامه سر از اطاعت پيچيده‌اند .\r\nحسن بن سهل ، يكى از زياديان را كه محمد بن زياد نام داشت ، و همچنين مروانى و تغلبى را نزد مأمون ستود . و به نيكى ياد كرد و گفت : « اينان مردانى متعصب‌اند . براى سركوبى شورشيان يمن ميتوان از وجود آنان استفاده كرد . »\r\nمأمون بفرمود تا زيادى و آن دو تن را به يمن بفرستند . ابن زياد را با سمت اميرى ، ابن هشام را با سمت وزيرى ، و تغلبى را با مقام قضاء .\r\nبقيه ذيل در صفحه بعد\r\n","page_name":" 61 ","page_number":61},
  {"content":"\r\n\r\nمصريان به پاى ديوار شهر زبيد رسيدند و چون در آن جا كسى را نيافتند كه از پيشرفتشان جلوگيرى كند ، نردبان‌هائى بر ديوار گذاشتند و از ديوار بالا رفتند و شهر را با خشم و خشونت به تصرف\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nزيادى در سومين سال به حج رفت . سپس به يمن بازگشت و تهامه را گشود و زبيد را به سال 204 پى افكند .\r\n( از معجم البلدان ) زبيد شهرى است بزرگ كه جزء خاك يمن به شمار مىرود . و تا صنعاء چهل فرسخ فاصله دارد .\r\nدر كشور يمن ، بعد از صنعاء ، شهرى به بزرگى و ثروت زبيد نيست .\r\nدر اين شهر باغ بسيار ، و آب و ميوه و موز فراوان است .\r\nزبيد در ميان بيابان و دور از دريا واقع شده ، و يكى از مراكز يمن ، و زيباترين شهرهاى آن مىباشد .\r\nمردم آن خوشخوى و لطيف طبع و زيباروى هستند . و زنان زبيد در جمال و خوشگلى ممتازند .\r\nوادى الحصيب كه در بعضى روايات به پيغمبر ( ص ) نسبت داده شده است كه به معاذ فرموده : « هر وقت به وادى الحصيب رسيدى ، تند به دو ( تا گرفتار زنان آن نشوى ) » ، همين جاست .\r\nمردم زبيد ، زمستان و تابستان ، هر روز شنبه را تعطيل مىكنند و به باغ‌هاى خرما مىروند .\r\nدر اين روزها كسى ، از اهل خود شهر يا از غربا ، در خانه نمىماند .\r\nمطربان و بازاريان نيز از شهر بدر مىروند و فروشندگان ميوه و حلوا متاع خود را در بيرون شهر عرضه مىكنند .\r\nزنها سوار محمل و شتر مىشوند و درين گردشگاه‌ها شركت مىكنند .\r\nزنهاى زبيد با آن همه جمال و دلربائى كه گفتم ، داراى مكارم اخلاق و صفات نيكو مىباشند و مخصوصا غريبان را بر مردم بومى ترجيح مىدهند .\r\n( بقيه ذيل در صفحه بعد )\r\n","page_name":" 62 ","page_number":62},
  {"content":"\r\n\r\nخويش در آوردند - و در آن جا يغماگرى بسيار كردند .\r\nعبد النبى و همچنين همسر او را كه « حره » خوانده مىشد ، گرفتار و اسير كردند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nهرگز مانند زنان ولايت‌هاى ما از ازدواج با غريبان سرباز نمىزنند .\r\nو چون شوهر بخواهد آن شهر را ترك گويد زن تا بيرون شهر به بدرقه او مىرود .\r\nو پس از انجام دادن مراسم خدا حافظى بر مىگردد .\r\nاگر زن بچه‌دار باشد ، سرپرستى بچه را در غياب شوهر بر عهده مىگيرد .\r\nو براى ايام غيبت شوهر مطالبه نفقه و كسوه و غيره نمىكند .\r\nاما زن زبيدى هرگز از شهر خود بيرون نمىرود . . . و راضى نمىشود كه ترك وطن گويد .\r\nعلما و فقهاى زبيد عموما مردمانى صالح و متدين و امين و داراى مكارم اخلاق مىباشند .\r\n( ترجمه سفر نامه ابن بطوطه بقلم محمد على موحد ) زبيد همان سابات قديم است . شهرى است مستحكم در يمن بر كنار رود زبيد .\r\nفاصله آن تا مصب رود زبيد در بحر احمر پانزده ميل و تا صنعاء يكصد و ده ميل است - از دائرة المعارف بستانى .\r\n( خلاصه از لغتنامه دهخدا ) زبيد شهرى است در يمن ، در تهامه يمن ، كه بيست و پنج هزار تن جمعيت دارد .\r\nاين شهر در بيست و پنج كيلو مترى ساحل بحر احمر ، كنار راه قديم مكه به عدن ، واقع است .\r\nاصلا نامش حصيب ( به ضم حاء ) بود ، و به مناسبت وادى زبيد كه از جنوب آن مىگذرد به زبيد موسوم گرديد .\r\nبر خلاف جاهاى ديگر تهامه نخلستان‌هاى فراوان دارد ، نيل و گياهان بقيه ذيل در صفحه بعد\r\n","page_name":" 63 ","page_number":63},
  {"content":"\r\n\r\nحره ، زن عبد النبى ، بانوئى نيكوكار بود و از تنگدستان ، بويژه هنگامى كه به زيارت خانه خدا مىرفت ، دستگيرى بسيار مىكرد .\r\nفقيران راه حج ازو صدقه فراوان و خير بسيار و نيكى زياد مىديدند .\r\nشمس الدوله ، عبد النبى را به يكى از اميران خويش سپرد كه او را سيف الدوله مبارك بن كامل مىخواندند ، و از فرزندان منقذ - صاحبان شيزر بود .\r\nشمس الدوله به سيف الدوله دستور داد كه دارائى عبد النبى را از وى بگيرد .\r\nعبد النبى از ثروت خود مبالغ بسيارى به دو داد . بعد ، سيف الدوله و يارانش را بر سر گورى برد كه تازه براى مادر خود\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nداروئى در آن به عمل مىآيد .\r\nاسلام در سال دهم هجرى قمرى در آن جا وارد شد ، و خالد بن سعيد بن العاص اولين حاكم مسلمان آن بود .\r\nيكى از اعقاب زياد بن ابى سفيان ، نامش محمد ، كه از طرف مأمون خليفه حكومت تهامه يافت ، در آبادى زبيد كوشيد .\r\nدر آخر قرن سوم هجرى قمرى قرامطه آن را سوزانيدند .\r\nبعدها تحت حكومت رسوليان و سپس طاهريان در آمد .\r\nدر ميان سالهاى 943 و 1045 ، همچنين سالهاى 1289 و 1338 هجرى قمرى تحت حكومت عمال دولت عثمانى بود ، ولى زيديه تركان عثمانى را بيرون راندند .\r\nپس از اينكه عثمانىها صنعاء را پايتخت يمن قرار دادند ( 1288 ه ق ) تجارت زبيد انحطاط يافت .\r\nزبيد از مراكز تشيع است ، و نسبت زبيدى هنوز بين علماى آنجا معمول مىباشد .\r\n( دائرة المعارف فارسى )\r\n","page_name":" 64 ","page_number":64},
  {"content":"\r\n\r\nساخته و بناى بزرگى در آن جا برپا كرده بود .\r\nآنگاه از گنجينه‌هاى بسيارى كه درين مكان پنهان كرده بود ، ايشان را آگاه ساخت .\r\nگنجينه‌ها را كه ارزش بسيار داشت از آن جا بيرون آوردند .\r\nاما حره ، زن عبد النبى ، او نيز آنان را بر سر ذخائر و گنجينه‌هاى خود راهنمائى كرد .\r\nاز او نيز ثروت بسيار گرفتند .\r\nشمس الدوله و كسانش بر زبيد دست يافتند و كار خود را در آن جا استوار كردند و مردم زبيد را رام ساختند و خطبه خواندن به نام عباسيان را در آن سرزمين برقرار نمودند . و اوضاع آنجا را سر و سامان دادند .\r\nبعد به سوى عدن رهسپار شدند .\r\nعدن بر كرانه دريا واقع است . لنگرگاه بزرگى دارد و بندر مهمى است كه با هند و زنگبار و حبشه و عمان و كرمان و كيش و فارس و غيره مربوط است .\r\nاز جهة خشكى ، نيز در شمار مستحكم‌ترين و استوارترين شهرهاست .\r\nفرمانرواى عدن مردى بود كه ياسر نام داشت .\r\nياسر اگر در عدن مىماند و از آن بيرون نمىرفت ، چون شهر استحكام بسيار داشت ، مهاجمان كارى از پيش نمىبردند و سر افكنده و زيان ديده باز مىگشتند .\r\nاما از آنجا كه مهلت فرمانروائى ياسر به پايان رسيده بود ، نادانى او وى را بر آن داشت كه از شهر بيرون برود و با مهاجمان سرگرم پيكار شود .\r\nاز اين رو ، بر ايشان تاخت و به زد و خورد پرداخت .\r\nدر نتيجه اين جنگ ، ياسر و همراهانش شكست خوردند و گريختند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nگروهى از لشكريان شمس الدوله بر آنان پيشى گرفتند و قبل از اينكه آنان به شهر خود برسند وارد شهر شدند . شهر را به تصرف خود در آوردند و ياسر را كه فرمانرواى عدن بود اسير كردند .\r\nمىخواستند به تاراج شهر پردازند . ولى شمس الدوله ايشان را از يغماگرى باز داشت و گفت : « ما نيامده‌ايم كه شهرها را ويران كنيم بلكه آمده‌ايم تا آنها را بگيريم و آباد سازيم و از در آمد آنها سود بريم . »\r\nبنا بر اين در عدن هيچ چيزى به غارت نرفت و اين شهر به همان حال اول باقى ماند .\r\nفرمانروائى شمس الدوله در آن جا تثبيت شد و كارش استقرار يافت .\r\nهنگامى كه شمس الدوله از شهر زبيد به شهر عدن مىرفت ، عبد النبى - صاحب زبيد - نيز به حال اسارت همراه بود .\r\nوقتى وارد عدن شدند ، عبد النبى گفت : « سبحان الله ! من دريافته بودم كه قريبا با همراهان بسيار داخل عدن خواهم شد . و منتظر بودم كه چنين روزى را ببينم و شادى كنم . ولى هرگز نمىدانستم كه در چنين حالى وارد اين شهر خواهم شد . »\r\nوقتى شمس الدوله از كار عدن فراغت يافت ، به زبيد برگشت و دژهائى را كه در كوه‌ها قرار داشتند محاصره كرد . و قلعه تعز را گرفت كه از استوارترين دژها بود و در آن گنجينه‌هاى عبد النبى صاحب زبيد را پنهان كرده بودند .\r\nهمچنين دژهاى تعكر و جند ، و سنگرها و قلعه‌هاى ديگر را به تصرف خويش در آورد .\r\nشمس الدوله ، در عدن عز الدين عثمان بن زنجبيلى ، و در زبيد سيف الدوله مبارك بن منقذ را از طرف خود به نيابت گماشت .\r\nدر هر قلعه‌اى نيز يكى از ياران خويش را نايب خود ساخت و پايه تسلط آنان را در يمن استوارى و دوام بخشيد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشمس الدوله با مردم شهرها به مهربانى رفتار كرد و فرمانبردارى ايشان را با دادگسترى و نيكى پاسخ داد .\r\nشهر زبيد نيز از جهة آبادى و امنيت به بهترين حال خود برگشت .\r\n\r\nكشتن گروهى از مصريان كه مىخواستند به صلاح الدين حمله برند\r\nدر اين سال ، در دوم ماه رمضان ، صلاح الدين يوسف بن ايوب ، در مصر گروهى از ياران خلفاى علوى را كه مىخواستند ناگهان بر وى حمله برند ، به دار آويخت .\r\nعلت اقدام به اين كار آن بود كه عده‌اى هواخواهان علويان ، از جمله : عمارة بن ابو الحسن يمنى شاعر ، و عبد الصمد كاتب ، و قاضى عويرس ، و داعى الدعاة ، و جز اينها گروهى از سرداران و سپاهيان مصرى و پيادگان سودانى ، و اهل كاخ ، بر ضد صلاح الدين توطئه كردند .\r\nجمعى از اميران و لشگريان خود صلاح الدين نيز با توطئه - گران همدست شدند .\r\nدر اين توطئه رأى آنان چنين قرار گرفت كه به فرنگيانى كه در جزيره سيسيل و كرانه شام به سر مىبردند ، پرداخت پول و واگذارى شهرها را وعده دهند و آنان را به سوى سر زمين مصر فرا خوانند .\r\nوقتى فرنگيان به قصد تصرف مصر حركت كردند ، اگر صلاح الدين شخصا به پيكار با ايشان شتافت ، از غيبت وى استفاده كنند و با شورش در قاهره و مصر دولت علويان را به روى كار باز آوردند .\r\nكسانى هم كه همراه صلاح الدين براى جنگ با مصريان رفته‌اند ، ناگهان صلاح الدين را ترك كنند و باز گردند بطوريكه او\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدر برابر فرنگيان نتواند كارى از پيش ببرد .\r\nو اگر صلاح الدين شخصا در مصر بماند و لشكريان خود را به جنگ فرنگيان بفرستد ، تنها ماندن او را غنيمت شمرند و بر او حمله برند و چون يار و ياورى ندارد ، به آسانى دستگيرش كنند .\r\nعماره شاعر نيز به ايشان گفت : من نيز هم اكنون برادر صلاح الدين را از اين جا دور كرده و روانه يمن ساخته‌ام چون مىترسيدم كه اگر در مصر بماند ، پس از صلاح الدين ، با فرمانروائى او موافقت كنند و او را جانشين وى سازند .\r\nتوطئه گران ، پس ازين همداستانى ، براى فرنگيان سيسيل و كرانه شام پيام فرستادند و منظور خود را بيان كردند .\r\nقول و قرارهاى لازم ميان ايشان گذاشته شد و ديگر چيزى باقى نمانده بود جز اين كه فرنگيان حركت كنند و راهى مصر شوند .\r\nاز آن جا كه لطف خداوند شامل حال مسلمانان بود ، مصريان امير زين الدين على بن نجاى واعظ معروف به ابن نجيه را هم در اين توطئه دخالت دادند .\r\nاين عده به تعيين كسانى پرداختند كه مىبايست پس از صلاح الدين به روى كار بيايند .\r\nبراى تعيين خليفه و وزير و حاجب و داعى و قاضى كنكاش كردند و ترتيب همه را دادند .\r\nتنها در خصوص تعيين وزير اختلاف به هم زدند .\r\nفرزندان رزيك مىگفتند : « وزير بايد از ما باشد » و فرزندان شاور مىگفتند : « وزير بايد از ميان ما انتخاب شود . »\r\nابن نجا وقتى ازين حال آگاه شد پيش صلاح الدين رفت و به او حقيقت امر را اطلاع داد .\r\nصلاح الدين سفارش كرد كه نزد ايشان بماند و با ايشان آميزش كند و به جزئيات كارهائى كه مىخواهند انجام دهند پى برد\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو بداند كه نخست به چه كار و بعد به چه كار دست خواهند زد .\r\nاو نيز دستور صلاح الدين را انجام داد و در تمام كارهائى كه توطئه گران قصد انجامش را داشتند مراقبت كرد .\r\nبعد ، فرستاده‌اى از سوى فرنگيان كرانه شام براى صلاح الدين هديه‌اى و پيامى آورد .\r\nاو در ظاهر چنين وانمود مىكرد كه براى ديدار صلاح الدين آمده ولى در باطن براى آن آمده بود كه خود را به توطئه كنندگان برساند . زيرا برخى از مسيحيان با توطئه كنندگان ارتباط داشتند و به ايشان پيام مىفرستادند . همچنين رسولانى از سوى توطئه گران پيش مسيحيان مىرفتند .\r\nخبر اين ارتباط ، از شهرهاى فرنگيان به صلاح الدين رسيد و پرده از روى آن راز برداشت .\r\nصلاح الدين نيز يكى از مسيحيان را كه مورد اعتمادش بود مأمور ساخت كه با فرستاده فرنگيان تماس گيرد و از زير و روى كارش سر در آورد .\r\nاو نيز بدين دستور رفتار كرد .\r\nدر نتيجه ، از حقيقت كار فرستاده فرنگيان آگاه شد و صلاح الدين را نيز آگاه ساخت .\r\nصلاح الدين به شنيدن اين خبر كسانى را كه در آن توطئه پيش قدم شده بودند باز داشت كرد .\r\nعماره يمنى و عبد الصمد كاتب و عويرس و غيره از آن جمله بودند كه صلاح الدين همه را به دار آويخت .\r\nهمچنين درباره پرده بر افتادن از كارشان گفته‌اند كه عبد الصمد مذكور هر وقت كه به خدمت قاضى عبد الرحيم فاضل مىرسيد مىكوشيد كه در حد توانائى خود مراسم خدمت بجاى آورد و خود را به فاضل نزديك كند .\r\nيك روز اين كاتب صلاح الدين - يعنى عبد الصمد - پيش\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nقاضى فاضل رفت ولى به او مثل هميشه التفات نكرد .\r\nقاضى فاضل كه اين سرد رفتارى را از او ديد ، با خود گفت : « اين بىاعتنائى بدون علت نيست . » و ترسيد از اينكه شايد صلاح الدين نسبت به وى نظرى پيدا كرده و عبد الصمد از آن آگاه شده است .\r\nبراى پى بردن به اصل مطلب ، على بن نجاى واعظ را فرا خواند و مسئله را با وى در ميان نهاد و گفت : « مىخواهم حقيقت اين امر را براى من روشن كنى . »\r\nعلى بن نجا نيز در كشف مطلب كوشيد و چون از سوى صلاح الدين چيزى نديد ، به سوى ديگر گرويد و آن حال را كشف كرد .\r\nآنگاه نزد قاضى فاضل رفت و او را از آنچه در پشت پرده مىگذشت آگاه ساخت .\r\nقاضى فاضل به دو گفت : « همين الآن پيش صلاح الدين برو و جريان را به او خبر بده . »\r\nعلى بن نجا هم خود را به صلاح الدين رساند كه در مسجد بود ، و موضوع را برايش شرح داد .\r\nصلاح الدين برخاست و آن جماعت ، يعنى توطئه گران ، را گرفت و در تحت بازجوئى قرار داد تا به كار خود اعتراف كردند .\r\nسپس فرمان داد تا همه را به دار آويزند .\r\nاز زمان خلافت العاضد ، و حتى پيش از آن ، ميان عماره ، شاعر يمنى ، و قاضى فاضل دشمنى بود .\r\nوقتى صلاح الدين مىخواست عماره را به دار آويزد ، قاضى عبد الرحيم فاضل برخاست و درباره آزاد ساختن او با صلاح الدين سخن گفت .\r\nعماره گمان برد كه قاضى فاضل مىخواهد صلاح الدين را به كشتن وى وادار سازد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاين بود كه به صلاح الدين گفت : « اى سرور من ، به آنچه او درباره من مىگويد گوش مده . »\r\nقاضى عبد الرحيم فاضل كه اين حرف شنيد خشمگين شد و بيرون رفت .\r\nصلاح الدين به عماره گفت : « او از تو شفاعت مىكرد . »\r\nعماره از حرفى كه زده بود پشيمان شد .\r\nبعد كه به دستور صلاح الدين او را بيرون بردند تا به دار آويزند در خواست كرد كه وى را از مجلس قاضى فاضل بگذرانند .\r\nاو را پيش عبد الرحيم فاضل بردند ولى قاضى در به روى او بست و او را پيش خود نپذيرفت .\r\nعماره گفت :\r\n عبد الرحيم قد احتجب * ان الخلاص هو العجب \r\n( يعنى : عبد الرحيم از من روى پنهان كرد و ديگر رهائى من مايه شگفتى است . )\r\nبعد عماره و كسان ديگرى كه در آن توطئه دست داشتند به دار آويخته شدند .\r\nسپس در ميان لشكريان مصرى جار زدند كه از مصر حركت كنند و به نقاط دور دست صعيد بروند .\r\nضمنا در كاخ نسبت به بازماندگان و خويشاوندان العاضد احتياطات لازم به كار برده شد . ( تا آنان را براى توطئه بر ضد صلاح الدين آلت دست نكنند ) .\r\nاما صلاح الدين درباره سرداران و سپاهيانى كه با وى دو روئى كرده و بر ضدش توطئه نموده بودند ، خاموش ماند . اين موضوع را به رخ آنان نكشيد و نگذاشت بدانند كه او به رازشان پى برده است .\r\nاما فرنگيان . آن دسته از فرنگيان كه در جزيره سيسل به سر مىبردند ، بر اسكندريه حمله‌ور شدند زيرا خبر فاش شدند توطئه در\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنزد صلاح الدين ، به آنان نرسيده بود .\r\nما - اگر خداى بزرگ بخواهد - جريان حمله آنان به اسكندريه را شرح خواهيم داد .\r\nاما فرنگيان كرانه شام به جنگ با مصريان برنخاستند زيرا از فاش شدن توطئه آگاهى يافته بودند .\r\nعماره يمنى سخنسراى گرانمايه‌اى بود . از اشعار او يكى اين است :\r\n لو ان قلبى يوم كاظمة معى * لملكته و كظمت فيض الادمع\r\nقلب كفاك من الصبابة انه * لبى نداء الظاعنين و ما دعى\r\nما القلب اول غادر فالومه * هى شيمة الايام مذ خلقت معى\r\nو من الظنون الفاسدات توهمى * بعد اليقين بقائه فى اضلعى \r\n( يعنى : روز سفر از كاظمه ، اگر دل من با من بود ، بر او دست مىيافتم و از جريان اشك جلوگيرى مىكردم .\r\nنشانه عاشق پيشگى دل من همين بس كه به نداى مسافران پاسخ داد در حالى كه دعوت نشده بود .\r\nاين دل نخستين كسى نيست كه به من خيانت مىورزد تا سرزنش كنم . بلكه از آغاز آفرينش ، روش روزگار با من چنين بوده است .\r\nپس از آنكه بقاى او را در سينه خود يقين كردم از بدگمانىها در انديشه افتادم .\r\nاين شعر نيز از اوست :\r\n لى فى هوى الرشا العذرى اعذار * لم يبق لى مذ اقر الدمع انكار \r\n\r\n","description":"","footnote":"","page_name":" 72 ","page_number":72},
  {"content":"\r\n\r\n لى فى القدود و فى لثم الخدود و فى * ضم النهود لبانات و اوطار\r\nهذا اختيارى فوافق ان رضيت به * او لا فدعنى و ما اهوى و اختار \r\n( يعنى : من در عشق آن غزال معذورم و از هنگامى كه اشك راز مرا فاش كرده ، ديگر جاى انكار برايم باقى نمانده است .\r\nمن خواهان و آرزومند اندام‌هاى بلند و بوسيدن چهره‌هاى دلپسند و در دست گرفتن پستانها هستم .\r\nاين راهى است كه من برگزيده‌ام ، اگر آن را مىپسندى موافقت كن . و گرنه مرا با آنچه مىپسندم و بر ميگزينم به حال خود واگذار . )\r\nعماره يمنى ديوان شعرى دارد كه در شيوائى و لطافت و ملاحت بيان مشهور است .\r\n\r\nدر گذشت نور الدين محمود بن زنگى رحمه الله\r\nدر اين سال نور الدين محمود بن زنگى بن آقسنقر ، صاحب شام و ديار جزيره ابن عمر و مصر ، در گذشت .\r\nاو به بيمارى خوانيق مبتلى شد ( كه قسمى ورم و درد گلو است ) و همين بيمارى باعث مرگ او گرديد كه در روز چهارشنبه يازدهم شوال اتفاق افتاد .\r\nجنازه او در قلعه دمشق دفن شد . و از آن جا به مدرسه‌اى كه در دمشق نزديك سوق الخواصين به وجود آورده بود ، منتقل گرديد .\r\nاز رويدادهاى شگفت آور اين كه در دوم ماه شوال سوار بر اسب بود و يكى از اميران نيكو كارش نيز او را همراهى مىكرد .\r\nآن امير به او گفت : « ستايش مر كسى را كه مىداند آيا يك سال ديگر هم ما در اين جا به هم خواهيم رسيد يا نه ؟ »\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nنور الدين گفت : « اينطور نگو . بلكه بگو ستايش مر كسى را كه مىداند آيا ما يك ماه ديگر هم در اين جا به هم خواهيم رسيد يا نه ؟ » و نور الدين - كه خداوند او را بيامرزد - پس از يازده روز درگذشت .\r\nآن امير نيز پيش از اين كه سال به پايان رسد از جهان رفت .\r\nبدين گونه ، هر يك به همان سرنوشت گرفتار آمد كه خود از پيش حدس زده بود .\r\nنور الدين محمود بن زنگى تازه شروع به تجهيز سپاه كرده بود كه به مصر در آيد و زمام فرمانروائى آن سرزمين را از دست صلاح الدين يوسف بن ايوب بگيرد زيرا از او در جنگ و جهاد با فرنگيان سستى و اهمالى مشاهده مىكرد .\r\nاين را هم مىدانست كه صلاح الدين اگر در نتيجه ترس از او و روبرو شدن با او از پيكار با فرنگيان خوددارى كند ، در نتيجه همين ترس نيز فرنگيان را در راه او - يعنى در راه نور الدين - قرار خواهد داد تا به وسيله ايشان از پيشروى او به سوى مصر جلوگيرى كند .\r\nروى اين ملاحظات بود كه براى موصل و جزيره و ديار بكر پيام فرستاده و لشكريانى را براى جنگ با صلاح الدين خواسته بود .\r\nاو در نظر داشت اين سپاه را در اختيار پسر برادرش ، سيف الدين غازى صاحب موصل ، كه در شام به سر مىبرد قرار دهد و او را به مصر بفرستد .\r\nدر حين آماده ساختن سپاه مذكور ، فرمان كسى به دو رسيد كه از پذيرش فرمان او گريز و گزيرى نيست .\r\nپزشكى كه به پزشك رحبى معروف بود و به نور الدين خدمت مىكرد و از پزشكان حاذق به شمار مىرفت ، براى من حكايت كرد و گفت :\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n« نور الدين وقتى به مرضى گرفتار شد كه بدان در گذشت ، من و يكى ديگر از پزشكان را به نزد خود فرا خواند .\r\nبه خدمت او رفتيم و ديديم در خانه كوچكى در قلعه دمشق به سر مىبرد و بيمارى خوانيق او را فرا گرفته است . نزديك به مرگ است و تقريبا صدايش نيز شنيده نمىشود .\r\nاو در آن جايگاه تنگ و كوچك براى پرستش خداوند خلوت مىكرد كه بيمارى وى آغاز شد . و در حال بيمارى نيز همچنان در آن خانه ماند و جاى ديگرى نرفت .\r\nما وقتى بر او وارد شديم و ديديم كه به چه روزى افتاده ، به او گفتيم : « جا داشت كه در احضار ما تأخير نمىكردى تا الان كه بيمارى شدت پيدا كند . حالا هم بايد زود از اين جا به جاى باز و روشنى به روى . »\r\nدر حالى كه نشانه بيمارى در او ديده مىشد ، درمان را آغاز كرديم .\r\nبه او توصيه نموديم كه خون بگيرد .\r\nگفت : « كسى كه در آستانه شصت سالگى است خون نمىگيرد . »\r\nو نگذاشت كه اين كار را بكنيم .\r\nما نيز از طريق ديگرى به معالجه او پرداختيم .\r\nولى دارو سودمند نيفتاد و درد سخت شد و سر انجام بيمار از جهان رفت .\r\nخدا او را بيامرزد و از او خرسند باد .\r\nاو سبزه روى و بلند قد بود و تنها در زير چانه ريش داشت .\r\nداراى پيشانى گشاده و چهره زيبا و چشمان فريبا بود .\r\nقلمرو فرمانروائى او بسيار پهناور شده بود و در مكه و مدينه ، همچنين در يمن - پس از آنكه شمس الدولة بن ايوب آن جا را گرفت - به نام نور الدين خطبه خوانده شد .\r\nنور الدين محمود در سال 511 هجرى قمرى به دنيا آمده بود .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nسخن درباره نيكرفتارى و دادگسترى او بر روى زمين پخش شده بود .\r\nمن در رفتار فرمانروايان گذشته بررسى كردم و پس از خلفاى راشدين و عمر بن عبد العزيز ، هيچكس را نيكرفتارتر و عدالتخواه‌تر از نور الدين نديدم .\r\nما در كتاب « الباهر » ضمن اخبار دولت اين خاندان ، شرح بسيارى درباره صفات ايشان آورده‌ايم . بنا بر اين در اين جا تنها بخش كوتاهى را ذكر مىكنيم تا هر كس كه زمام فرمانروائى به دست دارد ، شايد از آنها آگاه گردد و در كار خود از نور الدين پيروى كند .\r\nاز رفتار و صفات پسنديدهء نور الدين ، پرهيزگارى و خداپرستى و دانش وى بود .\r\nاز آنچه در دسترس داشت نمىخورد و نمىپوشيد و بهره بر نمىگرفت جز از ملكى كه آن را شخصا با سهم خود از غنائم جنگى يا از اموالى كه به رفاه مسلمانان اختصاص داشت خريدارى كرده بود .\r\nوقتى زن او از تنگدستى خود در پيش او شكايت كرد ، سه دكان را كه در شهر حمص داشت و متعلق به خودش بود به او داد . اين سه دكان نزديك به سالى بيست دينار در آمد داشت .\r\nو چون زنش اين در آمد را به چيزى نشمرد و اندك گرفت ، به او گفت :\r\n« من جز اين چيزى ندارم . و همه آنچه در دست من است مال مسلمانان است . من گنجينه‌دار مسلمانان هستم و در امانت آنها خيانت نمىكنم . و به خاطر تو هم خود را در جهنم نمىاندازم . »\r\nدر شب نماز بسيار ميگزارد و در آن دعاهاى نيكو مىخواند و چنان بود كه گفته‌اند :\r\n جمع الشجاعة و الخشوع لربه * ما احسن المحراب فى المحراب \r\n( يعنى دلاورى و خاكسارى در برابر خداوند را با هم گرد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nآورده و چه جنگ آور نيكوئى است كه در محراب سر گرم پرستش است . )\r\nبا فقه بر پايه مذهب ابو حنيفه آشنا بود ولى تعصبى در آن نداشت .\r\nحديث شنيده بود و به جهة ثواب نيز براى ديگران حديث روايت مىكرد . اما از نشانه‌هاى دادگسترى او :\r\nاو در سراسر قلمرو پهناور خود ماليات‌هائى مانند باج راهدارى و ده يك را برقرار نگذاشت و همه را در مصر و شام و جزيره ابن عمر و موصل ، از ميان برد .\r\nشريعت اسلام را بزرگ مىداشت و در به كار بستن دستورهاى آن ايستادگى مىكرد .\r\nمردى او را به محاكمه خواند و او با وى به محكمه رفت و براى قاضى كمال الدين شهرزورى پيام فرستاد كه : « من براى محاكمه آمده‌ام . با من هم همانطور رفتار كن كه با همه منازعان رفتار مىكنى . »\r\nدر طى اين محاكمه معلوم شد كه حق با نور الدين است . ولى نور الدين آنچه را كه متنازع فيه بود به طرف منازع خود بخشيد و گفت : « من از اول هم مىخواستم آنچه را كه او ادعا مىكرد به او واگذار كنم . ولى ترسيدم اين كار باعث خودپسندى و اكراه من از حضور در اين مجلس محاكمه شرعى شود . بدين جهة اول در محكمه حاضر شدم و بعد آنچه را كه او مىخواست به او بخشيدم . »\r\nنور الدين در شهرهاى خود دادگاه‌هائى ساخت كه خود و قاضى در آن مىنشستند و به داد ستمديده مىرسيدند و لو اينكه يهودى باشد . همچنين ، در اين دادگاه‌ها ، ستمكار به كيفر مىرسيد و لو اينكه پسر نور الدين يا بزرگترين سردار او باشد .\r\nاما دلاورى او تا آخرين پايه بود . در جنگ دو كمان و دو تيردان به همراه مىبرد تا بدانها با دشمن بستيزد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nقطب نشاوى فقيه به او گفت : « ترا به خدا قسم مىدهم كه جان خود و مسلمانان و اسلام را به خطر نينداز چون اگر در ميدان جنگ ضربتى بخورى و از پا در آئى ، هيچ مسلمانى باقى نخواهد ماند مگر اين كه از دم شمشير خواهد گذشت . »\r\nنور الدين محمود وقتى اين سخن شنيد ، در پاسخ گفت :\r\n« محمود كيست كه درباره او چنين حرفى زده شود ؟ پيش از من چه كسى اسلام و شهرهاى مسلمانان را حفظ كرد ؟ اين خدا بود .\r\nخدائى كه جز او خداى ديگرى نيست . »\r\nاما از كارهائى كه نور الدين براى خير و آسايش مردم انجام داد :\r\nاو ديوارهاى سراسر شهرها و دژهاى شام مانند دمشق و حمص و حماة و حلب و شيزر و بعلبك و غيره را ساخت .\r\nمدرسه‌هائى براى شافعيان و حنبليان ساخت و مسجد جامع نورى را در موصل بنا كرد .\r\nبيمارستان‌ها به وجود آورد و كاروانسراهائى در راه‌ها ساخت . همچنين خانقاه‌هائى در سراسر شهرها براى صوفيان بر پا كرد .\r\nموقوفات بسيارى نيز براى همه آنها قرار داد . شنيدم كه در آمد اين موقوفات هر ماه به نه هزار دينار صورى مىرسيد .\r\nنور الدين اهل دين و دانش را گرامى ميداشت . آنان را بزرگ مىشمرد و پاداش مىداد .\r\nبه خدمتشان كمر مىبست ، با ايشان مىنشست و ازين همنشينى شاد و خرسند مىشد . سخنشان را رد نمىكرد و به خط خود بدانها نامه مىنگاشت .\r\nنور الدين در عين فروتنى ، وقار و هيبتى داشت .\r\nخلاصه ، صفات نيك او بسيار و كارهاى پسنديده او فراوان\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاست ، به حدى كه شرح همه آنها از عهده اين كتاب ساخته نيست .\r\n\r\nفرمانروائى پسر نور الدين ، ملك صالح\r\nپس از در گذشت نور الدين ، پسرش ملك صالح اسماعيل ، جانشين او گرديد .\r\nدر آن هنگام فقط يازده سال از عمرش مىگذشت كه به فرمانروائى پرداخت .\r\nاميران و سردارانى كه در دمشق بودند نسبت به او سوگند وفادارى ياد كردند و مردم در شام به اطاعت او در آمدند .\r\nصلاح الدين نيز در مصر ، ازو فرمانبردارى كرد ، به نام او خطبه خواند و به اسم او سكه زد .\r\nامير شمس الدين محمد بن عبد الملك ، معروف به ابن المقدم ، تربيت ملك صالح را بر عهده گرفت و به تدبير و تمشيت امور دولت او پرداخت .\r\nكمال الدين بن شهرزورى به ابن المقدم و ساير اميرانى كه با وى بودند ، گفت : « مىدانيد كه صلاح الدين ، صاحب مصر ، از مماليك نور الدين است ، نايبان او هم از ياران نور الدين به شمار مىروند . صلاح در اين است كه ما در كارى كه مىكنيم ، او را هم طرف مشورت قرار دهيم و نظرش را بپرسيم . از ميان خود خارجش نكنيم و گرنه همين را بهانه خواهد كرد و از اطاعت ما بيرون خواهد رفت .\r\nاو هم قوىتر از ماست و امروز در سراسر مصر مرد منحصر به فردى است . »\r\nولى اين پيشنهاد با مقاصد آنان موافق نيفتاد و آن را نپسنديدند چون مىترسيدند از اينكه صلاح الدين به بهانه شركت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدر مشاوره‌هاى ايشان وارد دمشق گردد و بر امور مسلط شود و آنان را بيرون كند .\r\nولى چيزى نگذشت كه نامه‌هاى صلاح الدين به ملك صالح رسيد . در اين نامه‌ها مرگ پدرش را به وى تسليت و فرمانروائى او را تبريك گفته بود .\r\nصلاح الدين ، همچنين ، دينارهاى مصرى را فرستاد كه بر آنها نام ملك صالح ضرب شده بود .\r\nبدين گونه ملك صالح را آگاه ساخت كه او همچنانكه نسبت به پدرش ، نور الدين ، وفادار و فرمانبردار بود ، نسبت به او نيز مطيع است و به نام وى خطبه خواهد خواند .\r\nهنگامى كه سيف الدين غازى ، صاحب موصل ، با لشكريان خود حركت كرد و شهرهاى جزيره ابن عمر را - چنان كه ذكر خواهم كرد - به تصرف در آورد ، صلاح الدين باز براى ملك صالح پيام فرستاد و او را سرزنش كرد كه چرا از هجوم سيف الدين بر شهرهاى وى و تصرف آنها به او خبر نداده تا در خدمت وى حاضر شود و از هجوم سيف الدين جلوگيرى كند .\r\nبه كمال الدين و اميران ملك صالح نيز نامه فرستاد و نوشت :\r\n« اگر نور الدين ميدانست ميان شما كسى هست كه بتواند مقام مرا بر عهده گيرد و كار مرا انجام دهد ، يا مىتوانست چنان كه به من اعتماد كرده به او اعتماد كند ، يقينا زمام امور مصر را كه بزرگترين كشورهاى وى بود به دو مىسپرد . . .\r\nاگر هم مرگ او به آن زودى و ناگهانى فرا نمىرسيد ، خدمت و تربيت فرزند خود را بر عهده هيچ كس جز من نمىگذاشت .\r\nاكنون مىبينم كه در كارهاى سرور من و پسر سرور من بدون مشورت با من اقدام مىكنيد .\r\nبه زودى به خدمت ملك صالح خواهم رسيد و نيكىهائى را كه پدرش در حق من كرده ، با خدمت به او تلافى خواهم كرد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nخدمتى كه اثرش آشكار خواهد شد .\r\nهر يك از شما را نيز به خاطر بىتدبيرى و بد عملى كه از خود نشان داديد و از شهرهاى او دفاع نكرديد ، به كيفر خواهم رساند . »\r\nابن المقدم و گروهى از آن اميران ، همچنين ، ملك صالح را با اصرار از رفتن به حلب باز داشتند زيرا مىترسيدند شمس الدين على بن دايه بر آنان پيروز شود و ملك صالح را نيز از ميان ببرد .\r\nشمس الدين على بن دايه از بزرگترين اميران نور الدين به شمار مىرفت ولى به علت بيمارى نمىتوانست به نور الدين بپيوندد و به خدمت او كمر ببندد .\r\nاو و برادرانش در حلب بودند و كار حلب به دست ايشان اداره مىشد .\r\nلشكريان حلب نيز در زمان حيات نور الدين و بعد از او زير فرمان ايشان بودند .\r\nامير شمس الدين چون خود بيمار بود و نمىتوانست حركت كند براى ملك صالح پيام فرستاد و او را به حلب فرا خواند تا از پيشروى و دستبرد سيف الدين - پسر عمويش ، قطب الدين - بر شهرهاى جزيره ابن عمر جلوگيرى كند .\r\nولى - چنان كه گفتيم - اميرانى كه با ملك صالح بودند نگذاشتند كه او به حلب برود .\r\n\r\nدست يافتن سيف الدين بر شهرهاى جزيره ابن عمر\r\nنور الدين ، پيش از آن كه بيمار شود ، به شهرهاى شرقى ، موصل و ديار جزيره و غيره پيام فرستاد و لشكريانى را ، ظاهرا براى جنگ و جهاد و باطنا براى منظورى ديگر ، خواسته بود ، چنان كه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nذكر آن گذشت .\r\nدر برابر دعوت نور الدين ، سيف الدين غازى بن قطب الدين مودود بن زنگى ، با لشكريان خود براى پيوستن به دو روانه شد .\r\nمقدمه لشكر او را هم خادم سعد الدين كمشتكين بر عهده داشت كه نور الدين او را براى خدمت به سيف الدين به رياست قلعه موصل گماشته بود .\r\nآنان در يكى از راه‌ها بودند كه خبر در گذشت نور الدين به گوششان رسيد به شنيدن اين خبر ، سعد الدين كه در مقدمه لشكر بود ، به تنهائى گريخت .\r\nاما سيف الدين ، از ساز و برگ و غيره ، هر چه در اختيار داشت بر گرفت و به نصيبين باز گشت و آن جا را به تصرف در آورد .\r\nكسانى را هم به خابور فرستاد كه آن جا را تسخير كردند .\r\nآنگاه خابور را به اقطاع واگذار كرد .\r\nبعد به حران رفت و چند روز آن شهر را در حلقه محاصره نگاه داشت .\r\nدر حران ، يكى از مملوكان نور الدين ، به نام قايماز حرانى ، فرمانروائى مىكرد .\r\nامير قايماز ابتدا در برابر لشكريان سيف الدين پايدارى نشان داد و از شهر دفاع كرد . بعد به اطاعت سيف الدين در آمد به شرط آنكه همچنان در حران بر سر كار خود باقى بماند .\r\nاما وقتى كه از جايگاه خود فرود آمد و به خدمت سيف الدين رسيد ، سيف الدين او را بازداشت كرد و حران را ازو گرفت .\r\nسپس به شهر رها رفت و آن جا را محاصره كرد و به تصرف خويش در آورد .\r\nدر شهر رها سياه خواجه‌اى حكومت مىكرد كه از خادمان نور الدين بود .\r\nاو شهر را تسليم سيف الدين كرد و در عوض قلعه زعفران\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرا كه از توابع جزيره ابن عمر بود ، خواست .\r\nسيف الدين اين قلعه را به دو داد . ولى بعد ، ازو گرفت . و كار خادم به جائى رسيد كه براى خوراك خود دريوزگى مىكرد .\r\nسيف الدين گروهى را نيز به سوى رقه فرستاد و آن جا را گرفت . همچنين ، سروج را تسخير كرد .\r\nبدين گونه دست يا بى و فرمانروائى بر سراسر شهرهاى جزيره ابن عمر را تكميل نمود .\r\nفقط يكى قلعه جعبر باقى ماند كه دژ بلند و استوارى بود .\r\nديگر ، رأس عين كه به قطب الدين ، صاحب ماردين ، تعلق داشت .\r\nو او پسر دائى سيف الدين بود . بدين جهة سيف الدين متعرض او و قلمرو او نگرديد .\r\nشمس الدين على بن دايه از بزرگترين امراء نور الدين بود كه در حلب ، با لشكريان حلب ، به سر مىبرد .\r\nاو چون دچار بيمارى فالج بود و نمىتوانست به سر وقت سيف الدين برود و از دست يا بى او بر شهرها جلوگيرى كند ، به دمشق پيام فرستاد و ملك صالح را به نزد خود فرا خواند .\r\nولى - همچنان كه گفتيم - اميرانى كه در اطراف ملك صالح بودند ، نگذاشتند كه او به حلب برود .\r\nوقتى سيف الدين شهرهاى جزيره ابن عمر را گرفت ، فخر الدين عبد المسيح به دو توصيه‌اى كرد .\r\nفخر الدين ، تازه از سيواس ، پس از در گذشت نور الدين ، به خدمت سيف الدين رسيده بود .\r\nاو كسى بود كه بعد از فوت قطب الدين به پسرش سيف الدين خدمت كرده و او را به فرمانروائى رسانده بود .\r\nلذا در اين هنگام گمان مىبرد كه سيف الدين به خاطر خدمتى كه ازو ديده ، رعايت حالش را خواهد كرد و براى او برترى قائل خواهد شد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nولى نتوانست ميوه درختى را كه كاشته بود بچيند چون سيف الدين او را نيز مانند ساير اميران خود به شمار آورد .\r\nتوصيه‌اى كه فخر الدين عبد المسيح به سيف الدين كرد ، اين بود :\r\n« صلاح در اين است كه خود را به شام برسانى و آن سرزمين را بگيرى چون الآن در آن جا مانعى براى اين كار وجود ندارد . »\r\nبزرگترين امراء سيف الدين ، اميرى بود كه عز الدين محمود نام داشت و معروف به زلفندار بود .\r\nاو به سيف الدين گفت :\r\n« تو بيشتر سرزمين‌هائى را كه از آن پدرت بود به دست آورده‌اى . اكنون بهتر است كه باز گردى . »\r\nسيف الدين نيز به سخن او گوش داد و به موصل بازگشت زيرا آنچه خداوند بخواهد همان خواهد شد .\r\n\r\nمحاصره قلعه بانياس به وسيله فرنگيان و بازگشت ايشان از آن جا\r\nوقتى نور الدين محمود ، صاحب شام ، در گذشت ، فرنگيان گرد هم آمدند و به سوى قله بانياس كه از توابع دمشق بود روانه شدند و آن جا را محاصره كردند .\r\nشمس الدين محمد بن مقدم ، همين كه چنين ديد ، لشكرى را كه در دمشق داشت جمع كرد و از شهر بيرون شتافت .\r\nبعد ، به فرنگيان نامه نوشت و با آنان مدارا و مهربانى نمود .\r\nسپس در گفتار خود تندى و خشونت نشان داد و گفت :\r\n« اگر با ما آشتى كرديد و از بانياس برگشتيد ، ما نيز با شما\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nچنان خواهيم بود كه پيش ازين بوديم . و گرنه ، براى سيف الدين - صاحب موصل - پيام مىفرستيم و با او مصالحه مىكنيم و ازو يارى مىخواهيم .\r\nهمچنين ، كسى را به مصر نزد صلاح الدين روانه مىكنيم و از او كمك مىطلبيم .\r\nآنگاه از هر سو به شهرهاى شما هجوم مىآوريم و شما نمىتوانيد در برابر ما ايستادگى كنيد .\r\nاين را هم مىدانيد كه صلاح الدين از برخورد با نور الدين مىترسيد ، ولى اكنون ديگر اين ترس او از ميان رفته است . و اگر او را براى دست يا بى به شهرهاى شما دعوت كنيم ، از قبول دعوت ما خوددارى نخواهد كرد . »\r\nفرنگيان به راستى گفتار شمس الدين محمد بن مقدم پى بردند و در برابر مبلغى پول كه ازو گرفتند و اسيرانى كه نزد مسلمانان داشتند و او آزاد كرد ، با وى صلح نمودند و قرار متاركه جنگ گذاشتند .\r\nصلاح الدين ايوبى ، وقتى اين خبر را شنيد ، آن را نپسنديد و به خاطرش گران آمد .\r\nاز اين رو ، به ملك صالح و اميرانى كه با وى بودند نامه نوشت و آن كار را نكوهش كرد و وعده داد كه شخصا بر شهرهاى فرنگيان حمله برد و ضرب شست خود را به آنان نشان دهد و چنان زهر چشمى از آنان بگيرد كه از خيال تصرف شهرهاى ملك صالح در گذرند .\r\nمنظور صلاح الدين بدست آوردن بهانه‌اى بود تا راهى به سوى شهرهاى شام و تسخير آنها بيابد .\r\nاميران شامى هم كه با فرنگيان مصالحه كردند از بيم صلاح الدين و همچنين ، سيف الدين صاحب موصل بود كه تازه شهرهاى جزيره ابن عمر را به تصرف خويش در آورده بود . و مىترسيدند\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكه او از رود فرات بگذرد و خود را به شام برساند .\r\nبنا بر اين آشتى كردن با فرنگيان را بهتر از گرفتار شدن در چنگ آن دو ديدند كه يكى از غرب بيايد و ديگر از شرق : و فرصت دفع هيچيك را نيز نداشته باشند .\r\n\r\nپاره‌اى ديگر از رويدادهاى سال\r\nدر اين سال ، در ماه محرم ، در بغداد آتش‌سوزى روى داد و قسمت بيشتر ظفريه و مواضع ديگرى غير از آن را سوزاند .\r\nآتش‌سوزى تا بامداد روز بعد ادامه يافت . سپس خاموش شد .\r\n* * * در اين سال ، در ماه شعبان ، ابن سنكا - برادر امير شمله ، صاحب خوزستان - قلعه‌اى در نزديك قلعه ماهكى ساخت تا بدين وسيله بر آن نواحى دست يابد .\r\nخليفه عباسى - المستضيء بامر الله لشكريانى را از بغداد فرستاد تا او را از آن كار باز دارند .\r\nلشكريان خليفه و قشون ابن سنكا با يك ديگر به زد و خورد پرداختند .\r\nابن سنكا خود بر جناح راست لشكر مقابل حمله برد و آن را شكست داد .\r\nدر اين پيكار ، دو دسته كشتارى بزرگ كردند . و ابن سنكا - برادر زاده امير شمله - اسير شد .\r\nسر او را بريدند و به بغداد فرستادند .\r\nاين سر در بغداد از دروازهء نوبى آويزان شد و قلعه‌اى هم كه ابن سنكا ساخته بود ، ويران گرديد .\r\n* * *\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nدر اين سال ، در ماه رمضان ، در ديار بكر و جزيره و موصل باران‌هاى پياپى باريد .\r\nاين بارش چهل روز دوام يافت و در سراسر مدت ما بيش از دو بار خورشيد را نديديم . هر بار هم فقط لحظه‌اى بود .\r\nاز اين بارندگى ، خانه و اماكن بسيار ديگرى ويران گرديد . ويرانى رو به فزونى گذاشت و گروه زيادى از مردم در زير آوار جان سپردند .\r\nآب دجله نيز طغيان كرد و افزايش بسيار يافت . اين افزايش در بغداد به بيش‌ترين حد رسيد . يعنى از تمام فزونىهائى كه دجله از زمان ساخته شدن بغداد تا اين هنگام به خود ديده بود ، آب به اندازه يك ذراع و كسرى بالاتر آمد .\r\nمردم از غرق شدن به وحشت افتادند و از شهر دور گرديدند و بر ساحل دجله اقامت گزيدند چون از گشوده شدن نهر قورج مىترسيدند . و هر گاه كه موضعى از آن نهر باز مىشد به بستن آن مىپرداختند .\r\nآب در تمام گنداب‌روها افتاد و بسيارى از خانه‌ها را ويران ساخت و داخل بيمارستان عضدى شد .\r\nقايق‌ها از پنجره‌هاى بيمارستان كه تازه از ديوارهاى بيمارستان كنده شده بودند ، رد مىشدند .\r\nسر انجام خداى بزرگ بر مردم مرحمت كرد و آب كه نزديك بود آنان را غرق سازد كاهش يافت .\r\n* * * در اين سال ، در ماه جمادى الاول ، ميان قطب الدين قايماز و خليفه عباسى ، المستضيء بامر الله ، كشمكشى در گرفت .\r\nسبب بروز اين اختلاف آن بود كه خليفه فرمان داد تا عضد الدين بن رئيس الرؤسا به مسند وزارت برگردد .\r\nقطب الدين قايماز مانع شد و دروازه نوبى و باب العامه را\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبربست . و چنان شد كه گفتى اقامتگاه خليفه در حلقه محاصره قرار گرفته است .\r\nسر انجام خليفه حاضر شد كه عضد الدين را از وزارت بر كنار دارد ولى قطب الدين گفت : « من جز به بيرون كردن عضد - الدين از بغداد قانع نخواهم شد . »\r\nخليفه ناچار فرمان داد كه عضد الدين از بغداد بيرون برود .\r\nعضد الدين به صدر الدين شيخ الشيوخ عبد الرحيم بن اسماعيل پناهنده گرديد .\r\nصدر الدين او را به كاروانسراى خويش برد و پناه داد و از آن جا به خانه وزير ، در محلهء قطفتا ، فرستاد .\r\nعضد الدين در آن جا اقامت گزيد . بعد ، در ماه جمادى الآخر به خانه خويش برگشت .\r\n* * * در اين سال ، امير ابو العباس احمد بن خليفه - يعنى پسر خليفه عباسى المستضيء بامر الله ، كه پس از پدر به خلافت رسيد - از گنبد بلند عمارت التاج ، كه اقامتگاه خليفه بود ، به زمين افتاد .\r\nبا او غلامى بود به نام نجاح . اين غلام نيز خود را پس از او بر زمين انداخت .\r\nاتفاقا ، هم پسر خليفه و هم نجاح ، هر دو صدمه‌اى نديدند و سالم ماندند .\r\nاز نجاح پرسيدند : « چرا خود را از بالا به زمين پرتاب كردى ؟ » جواب داد : « نمىخواستم بعد از سرور خود زنده بمانم . »\r\nامير ابو العباس كه اين سخن به گوشش رسيد او را مورد نوازش و طرف محبت قرار داد .\r\nوقتى به خلافت رسيد ، او را شرابدار خود ساخت و به لقب الملك الرحيم عز الدين ملقب نمود و در نيكى نسبت به وى و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nترقى دادن وى مبالغه كرد .\r\nبدين گونه ، امور دولت به تمامى در تحت حكم و نفوذ نجاح در آمد . و همه اميران و وزيران و ساير بزرگان عراق به دو خدمت مىكردند .\r\n* * * در اين سال ، در ماه رمضان ، تگرگ بزرگى در بغداد باريد كه مردم همانندش را نديده بودند .\r\nاين تگرگ خانه‌ها را ويران كرد و گروهى از مردم و چهار پايان را كشت .\r\nيكى ازين تگرگ‌ها را وزن كردند ، به اندازه هفت رطل [ ( 1 ) 
  ] سنگينى داشت .\r\nعموما هر يك از تگرگ‌ها به درشتى نارنج بود و شاخه درختان را مىشكست .\r\nچنين است وصفى كه ابو الفرج بن جوزى در تاريخ خود از آن تگرگ‌ها كرده است و صحت و سقم آن بر عهده خود اوست .\r\n* * * در اين سال ميان امير مؤيد اىابه صاحب نيشابور ، و شاه مازندران ، جنگ بزرگى روى داد كه در آن بسيارى از هر دو دسته كشته شدند .\r\nشاه مازندران شكست خورد و گريخت .\r\nامير مؤيد وارد شهر ديلم شد و آن جا را ويران كرد و خون مردم شهر را ريخت و بازگشت .\r\n* * * در اين سال ، كشمكش بزرگى ميان مردم باب البصره و اهالى\r\n\r\n\r\n\r\n\r\n","description":"","footnote":"\r\n[ ( 1 ) 
  ] - رطل : واحدى است براى وزن . و آن برابر دوازده اوقيه ، مساوى 84 مثقال است .\r\n( فرهنگ دكتر معين )\r\n","page_name":" 89 ","page_number":89},
  {"content":"\r\n\r\nباب الكرخ روى داد .\r\nعلت بروز اين فتنه آن بود كه وقتى آب دجله افزايش يافت اهل كرخ سدى بستند تا جلوى آب را بگيرند و آن را به سوى ديگر برگردانند .\r\nدر نتيجه اين كار ، مسجدى را كه درختى در آن بود ، آب فرا گرفت و درخت از جا كنده شد .\r\nاهالى كرخ كه چنين ديدند بانگ برداشتند و اين سخن را به آواز خواندند :\r\n« انقلعت الشجره ، لعن اللّه العشره ! » ( يعنى : درخت از جا كنده شد . خدا گروه عشره [ ( 1 ) 
  ] را لعن كند . )\r\nازين جا فتنه برخاست و جنگ ميان اهالى دو محله در گرفت .\r\nخليفه عباسى ، المستضيء بامر اللّه ، به علاء الدين تنامش اشاره كرد كه فتنه را فرو بنشاند .\r\nعلاء الدين با مردم باب البصره ناسازگارى مىكرد چون خودش شيعى مذهب بود .\r\nلذا وقتى كه خواست وارد آن محله شود ، مردم از ورودش جلوگيرى كردند و دروازه‌ها را بستند و بر بالاى ديوار ايستادند .\r\nعلاء الدين خواست دروازه‌ها را آتش بزند كه خبر به گوش خليفه رسيد و اين كار را به سختى نكوهش كرد و به بازگشت تنامش\r\n\r\n\r\n\r\n\r\n","description":"","footnote":"\r\n[ ( 1 ) 
  ] - منظور از « عشره » در اين جا « عشره مبشره » است . عشره مبشره ، چنان كه در آنندراج آمده ، ده نفرند كه پيغمبر به ايشان مژده بهشت داد و آن ده تن عبارتند از چهار نفر خلفاى راشدين و طلحه و زبير و سعد و سعيد و ابو عبيده و عبد الرحمن بن عوف . و دهخدا پس از نقل اين موضوع در لغتنامه مىنويسد : » « و راوى اين خبر سعيد بن زيد بن نفيل است كه خود يكى از آنان است . »\r\nبنا بر اين ، لعن اين ده تن ، موجب خشم سنيان شده و كار بزد و خورد كشيده است - مترجم .\r\n","page_name":" 90 ","page_number":90},
  {"content":"\r\n\r\nامان داد .\r\nلذا علاء الدين تنامش برگشت .\r\nاين فتنه يك هفته دوام يافت و بعد ، بدون اعمال قدرت ، فرو نشست .\r\n* * * در اين سال ملك روم شرقى ، از خليج قسطنطنيه ، گذشت ، و به قصد تصرف شهرهاى قلج ارسلان روانه شد .\r\nميان آن دو تن جنگى در گرفت كه مسلمانان در آن دلاورى خود را نمايان ساختند .\r\nملك روم ، وقتى ناتوانى خويش را ديد ، از جنگ دست كشيد و به شهر خود باز گشت در حالى كه از لشكر او گروه بسيارى كشته و يا اسير شده بودند .\r\n* * * در اين سال احمد بن على بن معمر بن محمد بن عبد الله ابو عبد الله علوى حسينى ، نقيب علويان بغداد ، در گذشت .\r\nفوت او در ماه جمادى الاول اتفاق افتاد .\r\nاو به لقب « الظاهر » ملقب بود . حديث بسيار شنيده بود و روايت مىكرد . از نيكان بغداد به شمار مىرفت .\r\n* * * در اين سال ، حافظ ابو العلاء حسن بن احمد بن حسن بن احمد بن محمد عطار همدانى وفات يافت .\r\nاو در جست و جو و فرا گرفتن حديث و قرائت قرآن و لغت مسافرت زياد مىكرد .\r\nاز بزرگان محدثين زمان خود شمرده مىشد و در شهر خود ميان خاص و عام مقبوليت بسيار داشت .\r\n* * *\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدر اين سال ابو محمد سعيد بن مبارك معروف به ابن دهان نحوى بغدادى ، در موصل در گذشت .\r\nدر علم نحو سر آمد بود و تصانيف مشهورى دارد كه « الغره » از آن جمله است\r\n.\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n( 570 ) وقايع سال پانصد و هفتادم هجرى قمرى\r\n\r\nرسيدن ناوگان سيسيل به اسكندريه و شكست خوردن آنها از مصريان\r\nدر اين سال ، در ماه محرم ، مردم اسكندريه و لشكريان مصر بر ناوگان فرنگيان ، كه از سيسيل آمده بودند ، پيروزى يافتند .\r\nسبب اين لشكر كشى آن بود كه مصريان - همچنانكه پيش ازين ياد كرديم - براى پادشاه فرنگيان كرانه شام و فرمانرواى جزيره صقليه ( سيسيل ) پيام فرستاده و از ايشان درخواست كرده بودند كه با قشون خود متوجه مصر شوند و بر صلاح الدين بتازند و او را از مصر بيرون كنند .\r\nفرمانرواى سيسيل ، به دريافت اين پيام ، ناوگان بسيارى را براى حركت آماده ساخت .\r\nاين ناوگان عبارت بودند از :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدويست كشتى ، از نوع كشتىهائى كه « شينى » خوانده مىشد - حامل سربازان پياده .\r\nسى و شش كشتى - از نوعى كه « طريده » نام داشت - حامل اسبان .\r\nشش كشتى بزرگ حامل جنگ افزارهاى گوناگون ، و چهل كشتى حامل خواربار .\r\nدر اين كشتىها پنجاه هزار نفر سرباز پياده و هزار و پانصد تن سرباز سوار وجود داشتند كه ازين عده پانصد تن نيز تركمانى بودند .\r\nفرماندهى ناوگان را پسر عموى فرمانرواى سيسيل بر عهده داشت .\r\nصاحب صقليه - يعنى فرمانرواى سيسيل - او را با آن تجهيزات به سوى اسكندريه ، واقع در سر زمين مصر ، گسيل داشت .\r\nاين ناوگان در بيست و ششم ذى الحجه سال 569 هجرى قمرى به اسكندريه رسيدند و اهالى را كه آسوده خاطر به سر مىبردند و از هجوم آنها خبر نداشتند ، غافلگير كردند .\r\nمردم اسكندريه ، همين كه به خطر پى بردند ، مىخواستند با قشون و ساز برگى كه داشتند ، از شهر بيرون بروند و از دست - اندازى دشمنان جلوگيرى كنند .\r\nاما والى شهر ، مردم را از انجام اين كار ، باز داشت و به ايشان دستور داد كه بجاى بيرون رفتن از شهر در پاى ديوار شهر بمانند و به دفاع از شهر پردازند .\r\nفرنگيان در آن قسمت از خشكى كه چسبيده به دريا و مناره اسكندريه بود پياده شدند .\r\nآنگاه به سوى شهر پيشروى كردند و در برابر شهر منجنيق‌ها بر پاى داشتند و ارابه‌هاى قلعه كوب به كار انداختند و پيكار سختى را آغاز نهادند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمردم اسكندريه ، با آنكه جز سپاهى اندك در اختيار نداشتند در اين جنگ پايدارى بسيار نشان دادند .\r\nفرنگيان از دلاورى مردم اسكندريه و خوبى جنگ افزار ايشان چيزهائى ديدند كه بيمناك شدند .\r\nاهالى اسكندريه ضمنا نامه‌هائى به صلاح الدين نگاشته و ازو درخواست كردند كه آسيب دشمن را از آنان بگرداند .\r\nاين جنگ را در نخستين روز تا شامگاه پيگيرى كردند و ادامه دادند .\r\nفرنگيان ، جنگ را در روز دوم از سر گرفتند و كوشش بيش‌تر به كار بردند و به پيشروى پرداختند تا اينكه ارابه‌هاى قلعه كوب را نزديك ديوار شهر رساندند .\r\nدر اين روز سرداران و سپاهيان اسلامى كه تيول‌هائى در نزديك اسكندريه داشتند به كمك اهالى شتافتند .\r\nهر كسى از محل خود حركت كرد و خود را به اسكندريه رساند .\r\nبا رسيدن اين نيروهاى كمكى ، مردم اسكندريه توانائى بيشترى يافتند و روحيه ايشان تقويت شد و بهتر از پيش پيكار و پايدارى كردند .\r\nهمين كه روز سوم فرا رسيد ، مسلمانان دروازه شهر را گشودند و بيرون رفتند و از هر سو بر فرنگيان تاختند و آنان را غافلگير كردند .\r\nفرياد دلاوران از هر سو برخاست چنان كه فرنگيان ترسيدند و سخت‌تر به جنگ پرداختند .\r\nمسلمانان به ارابه‌هاى قلعه كوب رسيدند و آنها را آتش زدند و در جنگ پا فشارى كردند تا اينكه خداوند ايشان را در برابر دشمنان يارى فرمود و رفته رفته نشانه‌هاى پيروزى آشكار گرديد .\r\nمسلمانان تا پايان روز همچنان به جنگ پرداختند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمردم شهر نيز وارد ميدان جنگ شدند در حالى كه مسلمانان تازه نوبر پيروزى چشيده و از نيرومندى خود و شكست فرنگيان و سستى ايشان در پيكار و بسيارى كشتگان و زخميان سربازان پياده ايشان ، شادمانى مىكردند .\r\nاما صلاح الدين وقتى اين خبر را شنيد با لشكريان خود حركت كرد . و يكى از مملوكان خود را با سه اسب روانه ساخت كه تندتر راه بسپارد و زودتر به اسكندريه برسد و فرا رسيدن صلاح الدين و لشكريانش را به مردم مژده دهد .\r\nصلاح الدين چون از جهة شهر دمياط نگرانى داشت گروهى از سپاهيان خود را نيز براى حفظ آن شهر فرستاد .\r\nمملوك صلاح الدين كه عازم اسكندريه شده بود همان روز عصر به مقصد رسيد در حالى كه اهالى اسكندريه تازه از جنگ بازگشته بودند .\r\nاو در شهر جار زد و به مردم خبر داد كه صلاح الدين و سربازانش شتابان فرا رسيده‌اند .\r\nمردم كه اين خبر را شنيدند ، خستگى جنگ و زخم‌هائى كه برداشته بودند از ياد بردند و باز به عرصه نبرد روى آوردند .\r\nهر كسى گمان مىكرد كه صلاح الدين با اوست و جانبازى او را تماشا مىكند . لذا مانند كسى مىجنگيد كه مىخواهد جنگ آورى وى ديدنى باشد .\r\nفرنگيان ، وقتى نزديك شدن صلاح الدين و لشكريانش را شنيدند ، دست و پاى خود را گم كردند و خستگى و سستى ايشان زيادتر شد .\r\nمسلمانان ، تنگ غروب ، هنگام آميزش تاريكى و روشنى ، بر آنان هجوم آور شدند و به خيمه‌هاى آنان رسيدند و اسلحه بسيار و بار و بنه زياد به غنيمت بردند .\r\nكشتار در ميان پيادگان فرنگى فزونى يافت .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبسيارى از فرنگيان به سوى دريا گريختند و به كشتىهاى خود كه بر كرانه آب لنگر انداخته بود نزديك شدند تا سوار آنها شوند .\r\nبرخى از آنان سوار كشتى شدند و جان به سلامت بردند و برخى ديگر غرقه گرديدند .\r\nگروهى از مسلمانان در آب جستند و بعضى از كشتىهاى فرنگيان را شكستند و غرق كردند .\r\nبقيه كه كار را چنين ديدند وحشت زده شدند و روى گرداندند و گريختند .\r\nسيصد تن از سواران فرنگى در سر تپه‌اى به دفاع از خود پرداختند و جنگ را دنبال كردند .\r\nمسلمانان تا سپيده دم با آنان جنگيدند و اين نبرد را همچنان تا ظهر ادامه دادند .\r\nسر انجام اهل شهر بر فرنگيان پيروز شدند و غلبه كردند و آنها يا كشته شدند يا اسير گرديدند .\r\nمسلمانان از گزند كافران آسوده شدند و كافران در دام نيرنگ خود گرفتار ماندند .\r\n\r\nسركشى الكنز در ولايت صعيد مصر\r\nدر آغاز اين سال ، در ولايت صعيد مصر ، الكنز علم مخالفت بر افراشت . از مردم شهرهاى مصر و سودان و اعراب بيابانى گروه بسيارى در اطراف وى گرد آمدند .\r\nدر آنجا يكى از سرداران صلاح الدين ايوبى مىزيست كه برادر امير ابو الهيجاء سمين بود .\r\nالكنز او را كشت .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبرادر اين امير مقتول كه خود از بزرگان امرا بود و از دليرترين آنان به شمار مىرفت ، نتوانست كشته شدن برادر خود را تحمل كند و براى پيكار با الكنز حركت كرد .\r\nصلاح الدين نيز جمعى از امراء و گروه بسيارى از لشكريان را همراه او فرستاد .\r\nاين عده به طود ( به فتح طين و سكون واو ) رسيدند كه شهركى در سرزمين صعيد بود .\r\nمردم طود در برابرشان ايستادگى كردند و به دفاع پرداختند .\r\nكار به جنگ كشيد و مهاجمان پيروزى يافتند و بسيارى از مردم شهر را كشتند .\r\nاهالى طود ، پس از آن عزت به ذلت افتادند و مقهور شدند و زبون گرديدند .\r\nلشكريان پيروزمند ، پس از فراغت از كار طود براى سركوبى الكنز - كه همچنان در سركشى و گمراهى خود باقى مانده بود - شتافتند و با او جنگ كردند .\r\nالكنز و اعراب و ساير كسانى كه با وى بودند ، همه به قتل رسيدند .\r\nپس از كشته شدن او شهرها ايمنى يافت و مردم شهرها آسوده خاطر شدند .\r\n\r\nدست يافتن صلاح الدين بر دمشق\r\nدر اين سال ، در پايان ماه ربيع الاول ، صلاح الدين يوسف بن\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nايوب بر شهر دمشق دست يافت .\r\nسبب حصول اين پيروزى آن بود كه وقتى نور الدين در گذشت و پسرش ملك صالح پس از او در دمشق به فرمانروائى رسيد ، همچنانكه پيش از اين گفتيم ، سعد الدين كمشتكين تازه از دست سيف الدين غازى به حلب گريخته و در آن جا نزد شمس الدين بن الدايه اقامت گزيده بود .\r\nوقتى سيف الدين غازى بر شهرهاى جزيره ابن عمر تسلط يافت ، شمس الدين بن الدايه ترسيد كه سيف الدين به حلب نيز حمله‌ور شود و آن جا را بگيرد .\r\nبدين جهة سعد الدين كمشتكين را به دمشق فرستاد تا ملك صالح را با لشكريانى كه در اختيار دارد به حلب آورد تا چنانچه حلب مورد حمله سيف الدين واقع شد بتوانند از آن دفاع كنند .\r\nولى سعد الدين كمشتكين همين كه نزديك دمشق رسيد ، شمس الدين محمد بن المقدم قشونى به سر وقت او فرستاد كه هر چه داشت غارت كردند .\r\nبنا بر اين ، سعد الدين كمشتكين شكست خورده و گريزان به حلب بازگشت .\r\nاما شمس الدين ابن الدايه آنچه را كه از سعد الدين گرفته بودند به او باز پس داد .\r\nبعد از اين واقعه ، اميرانى كه در دمشق اقامت داشتند با هم به كنكاش پرداختند و مصلحت انديشى كردند و دانستند كه رفتن ملك صالح به حلب براى دولت او بهتر از ماندن او در دمشق است .\r\nبدين جهة براى ابن الدايه پيغام دادند و درخواست كردند كه سعد الدين را بفرستد تا ملك صالح را با خود به حلب ببرد .\r\nابن الدايه نيز سعد الدين را مجهز كرد و به سوى دمشق روانه ساخت . اين كار در حقيقت خاكى بود كه با دست خود به سر خود ريخت .\r\nسعد الدين كمشتكين ، در ماه محرم اين سال ، رهسپار دمشق\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nشد و ملك صالح را برداشت و با او به حلب باز گرديد .\r\nهمين كه به حلب رسيدند ، سعد الدين كمشتكين ، شمس الدين بن الدايه و برادران او ، همچنين رئيس بن خشاب رئيس حلب و سر دسته جوانان آن شهر را گرفت و بازداشت كرد .\r\nاگر شمس الدين بن دايه بيمار و ناتوان نبود ، سعد الدين هرگز نمىتوانست چنين كارى بكند .\r\nسعد الدين به تدبير كارهاى ملك صالح پرداخت و استبداد رأى و خودكامگى او بدانجا رسيد كه ابن المقدم و اميران ديگرى كه در دمشق بودند از او بيمناك شدند و گفتند : او پس از فراغت از كار حلب با ملك صالح به سراغ ما خواهد آمد و در دمشق هم همان رفتار را خواهد كرد كه در حلب كرده است .\r\nاز اين رو ، به سيف الدين غازى ، فرمانرواى موصل نامه نگاشتند و از او خواستند تا از رود فرات بگذرد و پيش ايشان برود تا دمشق را به دو سپارند .\r\nاما سيف الدين غازى اين پيشنهاد را نپذيرفت و ترسيد كه شايد كاسه‌اى زير نيمكاسه باشد و بر ضد او نيرنگى كرده‌اند تا از فرات بگذرد و روانه دمشق شود . همين كه به دمشق رسيد از ورود او جلو - گيرى كنند . و پسر عم او با لشكريان حلب از پشت سرش فرا رسد و بر او حمله برد و كارش را بسازد .\r\nكسى كه از احتمال چنين نيرنگى سخن بر زبان آورد و سيف الدين را از رفتن به دمشق باز داشت ، عز الدين زلفندار بود . كسى كه بيمناك و ترسان است ، بلاى دور را نزديك مىانگارد و جبن و ترس را دور انديشى مىشمارد .\r\n يرى الجبناء ان الجبن حزم * و تلك طبيعة الرجل الجبان \r\n( ترسندگان هميشه ترس و بيم را دور انديشى شمارند چون اين سرشت كسى است كه ترسان است . )\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nسيف الدين غازى ، بر اثر توصيه عز الدين زلفندار ، از رفتن به دمشق خوددارى كرد و نامه‌اى به سعد الدين كمشتكين و ملك صالح نگاشت و با آنان صلح كرد بدين شرط كه از شهرهاى عراق و شام آنچه را گرفته بود ، همچنان در اختيار داشته باشد .\r\nاميرانى كه در دمشق به سر مىبردند ، از نرفتن سيف الدين به دمشق در وحشت افتادند و ترس و بيمشان فزونى يافت و گفتند :\r\n« وقتى سيف الدين غازى با سعد الدين كمشتكين و ملك صالح آشتى كرده ، ديگر اين دو نفر براى حمله به ما هيچ مانعى در كار خود نخواهند يافت . »\r\nناچار در اين هنگام نامه‌اى به صلاح الدين يوسف بن ايوب ، فرمانرواى مصر ، نگاشتند و او را به دمشق فرا خواندند تا در زير فرمان وى در آيند .\r\nدر اين اقدام كه سرداران دمشق كردند ، بزرگتر از همه شمس الدين ابن المقدم بود كه نشان از پدر داشت و همانند كار پدرش را كرد چون همچنانكه ضمن وقايع سال 544 ذكر كرديم پدرش ، مقدم عبد الملك ، نيز در آن سال با نور الدين محمود در تسليم سنجار سازش كرده بود .\r\nوقتى پيك و پيام‌هائى كه در باب تسليم دمشق فرستاده بودند به صلاح الدين ايوبى رسيد ، درنگ نكرد و تنها با هفتصد سوار رهسپار دمشق شد .\r\nفرنگيان در راه وى بودند ولى او پروائى نكرد .\r\nهمين كه به سر زمين شام پاى نهاد ، به شهر بصرى [ ( 1 ) 
  ] رفت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - بصرى ( به ضم باء - بصرا ) كه لاتين آن « بوسترا » است ، شهرى است در جنوب سوريه ، در ولايت حوران ، كه امروز براى تميز آن از شهر ديگرى به همين نام ، آن را بصرى اسكى شام گويند .\r\nبصرى از امكنه بسيار قديمى است .\r\nبقيه ذيل در صفحه بعد\r\n","page_name":" 101 ","page_number":101},
  {"content":"\r\n\r\nكسى كه در اين هنگام حكومت بصرى را به دست داشت از جمله كسانى به شمار مىرفت كه با صلاح الدين مكاتبه كرده بود .\r\nهمين كه خبر فرا رسيدن صلاح الدين و يارانش را شنيد ، از شهر بيرون رفت و به ديدار او شتافت .\r\nولى وقتى ديد همراهان صلاح الدين بسيار اندكند جان او را در خطر ديد و از پايان كار او بيمناك شد .\r\nبدين جهة پيش قاضى « فاضل » رفت و به او گفت : « من قشونى با شما نمىبينم و اين جا هم سرزمين بزرگى است كه چنين قشونى نمىتواند در آن كارى از پيش ببرد .\r\n« اگر اهل شهر يك ساعت از روز در برابر شما ايستادگى كنند و شما را به شهر راه ندهند مردم حومه شهر شما را از پاى در خواهند آورد .\r\n« باز اگر پولى همراه داشتيد كار آسان بود . »\r\nقاضى فاضل گفت : « ما پول زيادى داريم كه به پنجاه هزار دينار مىرسيد . »\r\nصاحب شهر بصرى همين كه اين را شنيد بر سر خود زد و گفت :\r\n« پس شما كار همه را ساخته‌ايد . »\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nدر اوايل قرن دوم ميلادى كه روميان مملكت نبطيان را تصرف كردند ، بصرى نيز به دست آنان افتاد و آثارى كه از آن دوره به جا مانده ، حاكى از عظمت قديم اين شهر است .\r\nگويند بصرى اولين شهر شام است كه ( به توسط خالد بن وليد ) در سال 12 هجرى قمرى به تصرف مسلمانان در آمد .\r\nبصرى ، علاوه بر اثر كليساى قديمى و مسجد عمر بن خطاب ، از دوره سلاطين ايوبى نيز مسجد و آثار ديگر دارد .\r\nملاقات ابو طالب و بحيرا در اين شهر واقع شد .\r\n( دائرة المعارف فارسى )\r\n","page_name":" 102 ","page_number":102},
  {"content":"\r\n\r\nاما در حقيقت ، تمام پولى كه صلاح الدين و يارانش داشتند ، بيش از ده هزار دينار نمىشد .\r\nبعد ، صلاح الدين از بصرى روانه دمشق شد .\r\nهمه لشكريانى كه در دمشق بودند براى پيشواز او از شهر بيرون آمدند و از او ديدار كردند و مراسم خدمت به جاى آوردند .\r\nصلاح الدين داخل شهر شد و در خانه پدر خود كه معروف به دار العقيقى بود فرود آمد .\r\nقلعه شهر در دست خادمى بود كه ريحان نام داشت .\r\nصلاح الدين ، كمال الدين شهرزورى را فرا خواند كه قاضى شهر بود و بر همه كارهاى وقف و ديوان و غيره نيز فرمان مىراند .\r\nصلاح الدين او را پيش ريحان فرستاد تا كارى كند كه ريحان قلعه را تسليم نمايد .\r\nصلاح الدين ضمنا گفت :\r\n« من مملوك ملك صالح هستم و اين جا نيامده‌ام مگر براى اينكه او را يارى دهم و خدمت كنم و شهرهايى را كه از دستش گرفته شده ، به دو باز گردانم . »\r\nصلاح الدين براستى در همه شهرهاى خود به نام ملك صالح خطبه مىخواند .\r\nكمال الدين شهرزورى به دستور صلاح الدين ، از قلعه شهر بالا رفت و خود را به ريحان رساند و همچنان در پيش او ماند و او را اندرز داد تا حاضر به واگذارى قلعه گرديد .\r\nآنگاه صلاح الدين به قلعه رفت و از پول و مال آنچه در آن دژ بود بر گرفت و بيرون آورد .\r\nبا اين ثروت سرشار كار او گشايش يافت و پاى او استوار شد و روحيه او قوى گرديد .\r\nبا اين وصف ، همچنان فرمانبردارى خود را نسبت به ملك صالح آشكار مىساخت و خود را مملوك او مىشمرد و به نام او خطبه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمىخواند و سكه مىزد .\r\n\r\nدست يافتن صلاح الدين بر شهرهاى حمص و حماة\r\nصلاح الدين ، وقتى پايه‌هاى فرمانروائى خود را در دمشق استوار ساخت و كار آن شهر را سر و سامان بخشيد ، برادر خود سيف الاسلام طغدكين بن ايوب - را در آن جا به جانشينى خود گماشت .\r\nآنگاه در آغاز ماه جمادى الاول به سوى شهر حمص روانه گرديد .\r\nحمص و حماة و قلعه بعرين و سلميه و تل خالد و رها از شهرهاى جزيره ابن عمر ، همه در اين زمان تيول امير فخر الدين مسعود زعفرانى بود .\r\nپس از در گذشت نور الدين محمود ، امير فخر الدين مسعود به علت بد رفتارى با مردم نمىتوانست در آن نواحى ماندگار شود .\r\nبر دژهاى آن حدود نيز نمىتوانست فرمان براند زيرا در هر دژى يك والى از سوى نور الدين حكومت مىكرد .\r\nدر قلعه حمص نيز يك والى وجود داشت كه به نگهدارى دژ مىپرداخت .\r\nدر تاريخ يازدهم ماه مذكور ، يعنى جمادى الاولى ، صلاح الدين در برابر شهر حمص فرود آمد و به كسانى كه در شهر به سر مىبردند نامه نگاشت كه شهر را تسليم كنند .\r\nولى مردم از اين كار خوددارى كردند .\r\nبدين جهة صلاح الدين از بامداد روز بعد با ايشان پيكار كرد و شهر را گرفت و مردم را امان داد .\r\nاما قلعه شهر در برابر او مقاومت كرد و از تسليم به دو امتناع\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nورزيد و همچنان در امتناع خود باقى ماند تا صلاح الدين به حلب رفت و برگشت به نحوى كه ما انشاء اللّه در جاى خود ذكر خواهيم كرد .\r\nاو وقتى مىخواست از حمص برود كسى را در آن شهر گماشت كه به نگهدارى شهر پردازد و نگذارد كسى از قلعه شهر بيرون برود يا اينكه از شهر براى مردم قلعه خواربار بفرستند .\r\nآنگاه رهسپار شهر حماة گرديد .\r\nدر همه اين احوال ، از صلاح الدين چيزى ديده نمىشد جز فرمانبردارى نسبت به ملك صالح بن نور الدين و اينكه او براى حفظ شهرهاى ملك صالح در برابر فرنگيان خروج كرده و مىخواهد آنچه را كه سيف الدين غازى ، فرمانرواى موصل ، از شهرهاى جزيره تصرف كرده ، از او باز پس بگيرد و به ملك صالح برگرداند .\r\nصلاح الدين در آغاز ماه جمادى الآخر به شهر حماة رسيد و آن جا را گرفت .\r\nقلعه شهر را امير عز الدين جورديك در دست داشت كه از مملوكان نور الدين بود .\r\nاو از تسليم در برابر صلاح الدين خوددارى كرد .\r\nصلاح الدين كسى را به نزد عز الدين فرستاد تا به وى بفهماند كه صلاح الدين تا چه حد نسبت به ملك صالح فرمانبردار است و جز حفظ شهرهاى ملك صالح نظر ديگرى ندارد .\r\nعز الدين جورديك كه چنين ديد صلاح الدين را بر اين اصل سوگند داد . صلاح الدين نيز سوگند ياد كرد و او را به حلب فرستاد تا در فرمانبردارى نسبت به ملك صالح با ساير ياران وى همزبان شود و در آزاد ساختن شمس الدين على و حسن و عثمان ، فرزندان دايه از زندان بكوشد .\r\nعز الدين جورديك ، برادر خود را به حفظ قلعه گماشت و به سوى شهر حلب روانه گرديد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nهمين كه جورديك به حلب رسيد سعد الدين كمشتكين او را گرفت و به زندان انداخت .\r\nبرادر عز الدين جورديك نيز وقتى خبر گرفتارى او را شنيد ، قلعه را تسليم صلاح الدين ايوبى كرد .\r\nبدين گونه صلاح الدين بر قلعه حماة دست يافت .\r\n\r\nمحاصره حلب به وسيله صلاح الدين و بازگشت او از حلب و دست يافتن او بر قلعه حمص و بعلبك\r\nصلاح الدين پس از تصرف حماة روانه حلب شد و در تاريخ سوم جمادى الآخر آن جا را محاصره كرد .\r\nمردم حلب با صلاح الدين سر گرم پيكار شدند .\r\nملك صالح كه در اين هنگام نوجوان دوازده ساله‌اى بود سوار بر اسب شد و مردم حلب را گرد آورد و به آنان گفت :\r\n« مىدانيد كه پدرم چقدر با شما نيكى مىكرد و مهربانى مىورزيد و خوشرفتارى نشان مىداد .\r\n« اينك من فرزند يتيم او هستم كه با شما به سر مىبرم . و اين ستمكار نمك نشناس كه قدر نيكىهاى پدرم را نمىداند ، آمده تا شهر مرا بگيرد . نه خدا را در نظر دارد نه خلق خدا را . »\r\nازين گونه سخنان بسيار گفت و گريست تا مردم را نيز به گريه انداخت .\r\nدر نتيجه ، همه آماده شدند كه از بذل مال و جان در راه او دريغ نورزند و با يك ديگر همدست و همداستان گرديدند كه به خاطر او پيكار كنند و از شهر او دفاع نمايند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nآنگاه در جنگ با صلاح الدين سخت كوشيدند .\r\nمردم حلب دلاورى بسيار داشتند . و از آن جا كه فرنگيان در نزديك ايشان مىزيستند با جنگ آشنا شده و خو گرفته بودند .\r\nبدين جهة پى در پى از شهر بيرون مىآمدند و در نزديك كوه جوشن با صلاح الدين دست و پنجه نرم مىكردند . و نمىگذاشتند كه صلاح الدين به شهر نزديك شود .\r\nسعد الدين كمشتكين كسى را به نزد سنان سر كرده اسماعيليان فرستاد و پول زيادى را به او وعده داد تا صلاح الدين را بكشند .\r\nاسماعيليان هم عده‌اى را مأمور قتل صلاح الدين كردند و به اردوگاه او فرستادند .\r\nوقتى اين عده به اردوگاه رسيدند ، اميرى به نام خمارتكين ، صاحب قلعه ابو قبيس ، همين كه چشمش به آنان افتاد همه را شناخت زيرا در شهرها بر ايشان تاخته و بارها با ايشان دست و پنجه نرم كرده بود .\r\nوقتى آنان را ديد گفت :\r\n« چه كسى شما را بدين جا فرستاده و براى چه كارى آمده‌ايد ؟ » سوء قصد كنندگان بر او حمله بردند و زخم‌هاى كارى زدند .\r\nيكى از آنان نيز به صلاح الدين حمله‌ور شد كه او را بكشد ولى به خاطر اين كار جان خود را از دست داد .\r\nساير اسماعيليان به زد و خورد پرداختند و عده‌اى را كشتند و خود نيز بعد كشته شدند .\r\nصلاح الدين محاصره حلب را تا پايان ماه جمادى الآخر ادامه داد و در آغاز ماه رجب از آن جا رفت .\r\nعلت رفتن صلاح الدين از حلب اين بود كه قمص ريموند صنجيلى ، صاحب طرابلس ، بسال 559 به اسارت نور الدين محمود در آمده و تا اين سال در زندان وى مانده بود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدر اين سال سعد الدين كمشتكين در برابر يكصد و پنجاه هزار دينار صورى و يك هزار اسير آزادش كرد .\r\nوقتى به شهر خود رفت فرنگيان در اطرافش گرد آمدند و سلامت او را شاد باش گفتند .\r\nريموند در ميان بزرگان شياطين فرنگى بر همه برترى داشت .\r\nاتفاقا مرى ، ملك فرنگيان ، كه خدا لعنتش كناد در آغاز اين سال در گذشته بود .\r\nاو در دلاورى و دور انديشى و نيرنگ بازى و فريبكارى ، از بزرگترين ملوك فرنگى به شمار مىرفت .\r\nپس از مرگ او ، فرزندش كه پسرى بيمار و جذامى ، و در كشور دارى ناتوان بود بر جايش نشست .\r\nفرنگيان ظاهرا او را فرمانرواى خود ساخته بودند ولى فرمانروائى او صورتى بود كه معنائى در زير نداشت .\r\nاين قمص ريموند بود كه تدبير امور ملك را در دست گرفته بود و به حل و عقد مىپرداخت و تمام كارها به فرمان وى انجام مىشد .\r\nدر آن هنگام كه صلاح الدين حلب را محاصره كرده بود عده‌اى از كسانى كه در اين شهر به سر مىبردند براى قمص ريموند پيام فرستادند و ازو درخواست كردند تا به برخى از شهرهايى كه در دست صلاح الدين بود حمله برد تا صلاح الدين براى حفظ آن شهرها از حلب برود .\r\nريموند نيز به سوى شهر حمص روانه گرديد و در تاريخ هفتم ماه رجب در آن جا فرود آمد .\r\nصلاح الدين هم كه خبر حمله او به حمص را شنيده بود ، از حلب دور شد و روز هشتم رجب ، يعنى يك روز پس از فرود آمدن فرنگيان به حمص ، خود را به حماة رساند .\r\nبعد به سوى رستن رفت . ( رستن به فتح راء شهركى در ميان حمص و حماة است ) .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nفرنگيان وقتى خبر نزديك شدن او را شنيدند ، از شهر حمص رفتند .\r\nصلاح الدين به حمص رسيد و قلعه شهر را محاصره كرد تا روز بيست و يكم ماه شعبان اين سال كه آن را به تصرف خويش در آورد .\r\nدر اين هنگام قسمت اعظم سر زمين شام به دست او افتاده بود .\r\nپس از گشودن قلعه حمص به بعلبك رفت .\r\nدر بعلبك خادمى به نام يمن از روزگار نور الدين محمود والى بود .\r\nوقتى صلاح الدين آن جا را محاصره كرد ، يمن به دو پيام فرستاد و براى خود و كسان خود امان خواست .\r\nصلاح الدين آنان را امان داد .\r\nيمن نيز در تاريخ چهارم ماه رمضان سال مذكور قلعه بعلبك را به دو تسليم كرد .\r\n\r\nمحاصره كردن سيف الدين غازى برادر خود ، عماد الدين ، را در سنجار\r\nوقتى صلاح الدين شهرهاى دمشق و حمص و حماة را به تصرف خويش در آورد ، ملك صالح اسماعيل بن نور الدين به پسر عم خود ، سيف الدين غازى بن قطب الدين مودود ، نامه نگاشت و از او درخواست كرد كه وى را در پيكار با صلاح الدين يارى دهد .\r\nازو خواست كه از فرات بگذرد و به دو بپيوندد تا با همدستى يك ديگر صلاح الدين را از پاى در آوردند و شهرهايى را كه گرفته ، ازو باز ستانند .\r\nسيف الدين غازى نيز لشكريان خود را گرد آورد و به برادر\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nخود عماد الدين زنگى ، فرمانرواى سنجار ، نيز نامه نوشت و به دو فرمان داد كه با قشون خود نزد وى بيايد تا با هم به شام بروند .\r\nعماد الدين از اين كار خوددارى كرد .\r\nدر همان اوقات صلاح الدين نيز به عماد الدين نامه نگاشته و او را به طمع فرمانروائى انداخته بود زيرا او برادر بزرگ به شمار مىرفت و شايستگى آن مقام را داشت .\r\nعماد الدين نيز كه تحت تأثير نامه صلاح الدين واقع شده بود ، طمع وادارش كرد كه از فرمان برادر سرپيچى كند .\r\nسيف الدين غازى وقتى امتناع او را ديد ، برادر خود عز الدين مسعود را با لشكرى انبوه ، كه قسمت اعظم سپاه او به شمار مىرفت ، بسيج كرد .\r\nفرماندهى اين لشكر را هم در اختيار برادرش گذاشت ، همچنين ترتيب كارها را به عز الدين محمود سپرد كه او نيز به زلفندار ملقب بود .\r\nآنگاه اين لشكر را به سوى شام گسيل داشت .\r\nسيف الدين سپس خود به سوى سنجار روانه شد و آن جا را در ماه رمضان محاصره كرد و به جنگ پرداخت و در اين جنگ كوشش بسيار به كار برد .\r\nعماد الدين در برابر او ايستادگى كرد و شهر را به خوبى نگاه داشت و از آن دفاع نمود .\r\nسيف الدين نيز محاصره سنجار را ادامه داد .\r\nاو همچنان به كار محاصره سر گرم بود كه شنيد قشونى كه با برادر خود عز الدين مسعود فرستاده بود از صلاح الدين شكست خورده است .\r\nبدين جهة براى برادر خود ، عماد الدين ، پيام فرستاد و با او به آنچه در دست داشت مصالحه كرد و به موصل برگشت .\r\nصلاح الدين ، پس از شكستى كه به لشكر سيف الدين داد\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنيرومندى و استوارى بيشترى يافت . و مردم از او انديشناك شدند .\r\nميان او و سيف الدين غازى درباره صلح پيك و پيام‌هائى رد و بدل گرديد ولى صلح برقرار نشد .\r\n\r\nشكست خوردن لشكر سيف الدين از صلاح الدين و محاصره شهر حلب به وسيله صلاح الدين\r\nدر اين سال لشكر سيف الدين همراه برادرش عز الدين و عز الدين زلفندار رهسپار حلب شد .\r\nسپاهيان حلب نيز به آنان پيوستند و همه به سر وقت صلاح الدين رفتند تا با او بجنگند .\r\nصلاح الدين كه چنين ديد براى سيف الدين پيام فرستاد و حاضر شد كه شهرهاى حمص و حماة را تسليم كند ولى شهر دمشق را در دست خود داشته باشد و به عنوان نايب ملك صالح امور دمشق را اداره كند .\r\nسيف الدين اين پيشنهاد را نپذيرفت و گفت :\r\n« جز تسليم همه شهرهايى كه از سرزمين شام گرفته شده و بازگشت به مصر ، هيچ چاره ديگرى نيست . »\r\nصلاح الدين كه سرگرم گرد آوردن سپاه و آماده ساختن آنان براى جنگ بود ، وقتى ديد سيف الدين از پذيرفتن پيشنهاد وى خوددارى كرده ، با لشكريان خويش به سر وقت عز الدين مسعود و زلفندار رفت .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nآنان روز نوزدهم ماه رمضان ، نزديك شهر حماة ، در جائى كه قرون حماة خوانده مىشد با هم روبرو گرديدند .\r\nزلفندار ، با وجود جبن و ترسى كه در سرشتش بود ، راه و رسم جنگ را نيز نمىدانست و از ترتيب اين كار آگاهى نداشت .\r\nتنها خوشبختى او در اين بود كه سيف الدين به او علاقه نشان مىداد و از او خوشش مىآمد .\r\nوقتى دو لشكر متخاصم با يك ديگر روبرو شدند ، لشكر سيف الدين پايدارى نكرد و گريخت به شدتى كه برادر به برادر اعتنا نمىكرد .\r\nاما عز الدين ، برادر سيف الدين ، پس از شكست و گريز لشكريان خود ، همچنان پايدار ماند .\r\nصلاح الدين وقتى پايدارى او را ديد ، گفت : « اين مرد يا از همه مردم دليرتر است يا از جنگ سر رشته ندارد . »\r\nو كسان خود را فرمان داد كه به دو حمله برند .\r\nياران صلاح الدين به دو حمله‌ور شدند تا او را نيز از جاى خود گريزان ساختند .\r\nبدين گونه شكست بر ايشان تمام شد .\r\nصلاح الدين و يارانش شكت‌خوردگان را دنبال كردند تا به اردوگاه ايشان رسيدند . و غنائم فراوان كه شامل آلات و اسلحه بسيار و چارپايان چابك و تيز رفتار مىشد ، به دست آوردند . و برگشتند و پس از مدتى دراز كه پيكار كرده بودند ، به استراحت پرداختند .\r\nشكت‌خوردگان نيز به حلب باز گشتند .\r\nصلاح الدين باز به تعقيب ايشان پرداخت و در حلب بر آنان فرود آمد و شهر را محاصره كرد و سرگرم كارزار شد .\r\nدر اين هنگام خطبه‌اى را هم كه به نام ملك صالح بن نور الدين در شهرهاى خود مىخواند ، قطع كرد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nنام او را نيز از روى سكه‌ها محو ساخت . و محاصره حلب را ادامه داد .\r\nوقتى كار به طول انجاميد ، مردم حلب به تنگ آمدند و به صلاح الدين در باب صلح نامه نگاشتند كه از شهرهاى شام آنچه او در دست دارد همچنان داشته باشد و آنچه در دست ايشان است براى ايشان باقى بماند .\r\nصلاح الدين اين پيشنهاد را پذيرفت و ترتيب صلح داده شد .\r\nاو در دهه نخستين ماه شوال از حلب رفت و به شهر حماة رسيد .\r\nدر آن جا فرستاده خليفه عباسى به خدمت وى آمد و خلعت‌هاى خليفه را به دو داد .\r\n\r\nدست يافتن صلاح الدين ايوبى بر قلعه بعرين\r\nدر اين سال ، در دهه اول ماه شوال ، صلاح الدين قلعه بعرين را در شام تصرف كرد .\r\nصاحب اين قلعه فخر الدين مسعود بن زعفرانى بود كه از بزرگان امراء نور الدين به شمار مىرفت .\r\nاو همين كه به نيرومندى صلاح الدين پى برد ، از قلعه فرود آمد و به دو پيوست و چنين گمان مىبرد كه صلاح الدين او را گرامى خواهد داشت و در فرمانروائى خود شريك خواهد ساخت و همچنانكه نور الدين با وى رفتار مىكرد ، او را كنار نخواهد گذارد .\r\nولى وقتى التفاتى را كه انتظار داشت از صلاح الدين نديد ، او را ترك كرد در حالى كه از آنچه در روزگار نور الدين به اقطاع\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدر اختيار داشت جز بعرين و كسى كه از طرف وى در آن جا نيابت مىكرد ، محل ديگرى برايش نمانده بود .\r\nصلاح الدين وقتى با ملك صالح در حلب آشتى كرد به حماة برگشت و از آن جا به بعرين رفت كه نزديك حماة بود .\r\nبعرين را محاصره كرد و منجنيق‌هائى در برابر آن بر پا ساخت و جنگ را ادامه داد تا اينكه والى قلعه به تنگ آمد و امان خواست و قلعه را تسليم كرد .\r\nصلاح الدين پس از تصرف قلعه به حماة بازگشت .\r\nاو اين قلعه را به شهاب الدين محمود بن تكش حارمى ، دائى خود ، واگذاشت .\r\nحمص را نيز به ناصر الدين محمد واگذار كرد كه پسر عمويش اسد الدين شير كوه بود .\r\nاز آن جا رهسپار دمشق شد و در اواخر شوال اين سال داخل دمشق گرديد .\r\n\r\nدست يافتن پهلوان بر شهر تبريز\r\nدر اين سال پهلوان بن ايلدگز بر شهر تبريز دست يافت .\r\nاين شهر از جمله شهرهاى آقسنقر احمد يلى بود .\r\nسبب دست يا بى پهلوان به تبريز بر اثر اقدامى بود كه او در محاصره مراغه كرد .\r\nآقسنقر احمديلى فرمانرواى مراغه تازه از جهان رفته و وصيت كرده بود كه پس از وى پسرش فلك الدين فرمانروا گردد .\r\nهمين كه پسر به جاى پدر نشست ، پهلوان بن ايلدگز در انديشه دست اندازى بر قلمرو او افتاد و بر قلعه روئين دز فرود آمد و آن جا\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nرا محاصره كرد .\r\nولى ساكنان قلعه به دفاع پرداختند و حملات او را دفع كردند .\r\nاز اين رو پهلوان آن جا را ترك گفت و به محاصره شهر مراغه پرداخت .\r\nضمنا برادر خود ، قزل‌ارسلان ، را نيز با قشونى به شهر تبريز فرستاد و آن جا را هم محاصره كرد .\r\nپهلوان در مراغه سر گرم پيكار بود كه اهالى مراغه به گروهى از لشكريان وى غلبه كردند و اسيرشان ساختند .\r\nاما صدر الدين ، قاضى مراغه ، آنان را خلعت داد و آزاد كرد .\r\nاين طرز رفتار در نظر پهلوان بن ايلدگز بسيار پسنديده و نيكو جلوه نمود .\r\nقاضى مراغه كه بدين گونه دل پهلوان را به دست آورده بود گفت و گوى صلح را آغاز كرد بر اين پايه كه تبريز را به پهلوان واگذارند و او نيز در برابر اين واگذارى از مراغه دست بردارد .\r\nپهلوان اين پيشنهاد را پذيرفت و بر همين اساس قاعده صلح استقرار يافت .\r\nبدين ترتيب فلك الدين و پهلوان با يك ديگر آشتى كردند و هر يك نسبت به ديگرى سوگند وفادارى ياد نمود .\r\nپهلوان تبريز را تحويل گرفت و در اختيار برادر خود ، قزل‌ارسلان ، گذاشت و از مراغه رفت .\r\n\r\nدر گذشت امير شمله\r\nدر اين سال ، امير شمله تركمانى ، فرمانرواى خوزستان ، از دار جهان رخت بر بست .\r\nقلمرو فرمانروائى او بسيار شده و كارش بالا گرفته و چند دژ\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبنا كرده بود .\r\nبدين گونه بيش از بيست سال بر كرسى فرمانروائى باقى ماند .\r\nسبب مرگ او اين بود كه در انديشه حمله بر گروهى از تركمانان افتاد .\r\nآنان وقتى به انديشه او پى بردند ، از شمس الدين پهلوان بن ايلدگز ، صاحب عراق عجم ، يارى خواستند .\r\nپهلوان بن ايلدگز هم لشكرى را به يارى ايشان گسيل داشت كه با قشون امير شمله سر گرم پيكار شدند .\r\nدر اين جنگ امير شمله تيرى خورد . بعد هم خودش و فرزندش و برادرزاده‌اش اسير شدند .\r\nامير شمله پس از دو روز در گذشت . او از تركمانان اقشرى بود .\r\nبعد از فوت او پسرش به فرمانروائى رسيد .\r\n\r\nگريختن قطب الدين قايماز از بغداد\r\nدر اين سال ، در ماه شوال ، علاء الدين تنامش ، كه از بزرگان امراء بغداد به شمار مىرفت و پسر احمد قطب الدين قايماز هم شوهر خواهرش بود ، لشكريانى را به غراف فرستاد .\r\nاين عده در آن حدود به يغماى دارائى مردم پرداختند و آنان را بيش از اندازه آزار كردند .\r\nگروهى از آن ستمرسيدگان به بغداد آمدند و دادخواهى كردند . اما كسى بدادشان نرسيد زيرا خليفه عباسى - المستضيء باللّه - در برابر قطب الدين قايماز و علاء الدين تنامش ناتوان و زبون بود و\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاين دو تن بر او چيرگى داشتند .\r\nدادخواهان چون از شكايات خود نتيجه‌اى نگرفتند به مسجد جامع قصر خليفه هجوم بردند و از مردم كمك خواستند و واعظ را از وعظ باز داشتند و كارى كردند كه نماز بيشتر مردم نيز از دست رفت .\r\nخليفه عباسى از اين پيشامد ، سخت ناراحت شد . ولى قطب الدين و تنامش به نگرانى خليفه و دادخواهى ستمديدگان اعتنائى نكردند . ناچار خداوند بزرگ نيز ، به خاطر اينكه دعا و اهل دعا را خوار انگاشته بودند ، ديگر مهلتشان نداد .\r\nدر نتيجه ، روز پنجم ذى القعده قطب الدين قايماز در صدد تحقير و آزار ظهير الدين بن عطار بر آمد كه خزانه‌دار بود و از ياران خاص خليفه عباسى - المستضيء باللّه - شمرده مىشد .\r\nخليفه به ظهير الدين گرايش و عنايت كامل داشت ولى قطب الدين علاقه خليفه به ظهير الدين را در نظر نگرفت و براى ظهير الدين پيام داد و او را نزد خود خواند .\r\nظهير الدين كه بر جان خود بيمناك شده بود ، نرفت و گريخت .\r\nقطب الدين قايماز خانه او را آتش زد و اميران را قسم داد و به قيد سوگند آنان را يار و پشتيبان خود ساخت و همه را جمع كرد و در انديشه هجوم به اقامتگاه خليفه افتاد چون مىدانست كه ظهير - الدين بن عطار در آن جاست .\r\nخليفه كه از اين موضوع آگاه شد و آن چيرگى و ستيزه‌جوئى را ديد ، بر بام كاخ رفت و در برابر توده مردم نمايان شد و به يكى از خادمان خود فرمان داد تا مردم را به يارى طلبد .\r\nاو نيز فرياد كشيد و از مردم يارى خواست و به ايشان گفت : « دارائى قطب الدين مال شما و خون او مال ما . »\r\nمردم كه اين سخن شنيدند ، همه به سوى خانه قطب الدين روانه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nشدند تا آن را يغما كنند .\r\nقطب الدين قايماز به سبب تنگى راه‌ها و چيرگى توده مردم نمىتوانست در جاى خود پايدار بماند . و چون گروه انبوهى در خانه‌اش را گرفته بودند ، ناچار از درى كه در عقب حياط باز مىشد گريخت و از بغداد بيرون رفت .\r\nمردم خانه او را غارت كردند و آنقدر پول و مال از آن جا بيرون بردند كه حد و حساب نداشت .\r\nدر اين خانه از وسائل ناز و نعمت چيزهائى ديده شد كه همانندش در خانه هيچ كس نبود .\r\nاز جمله آنها اين كه در آبريز گاه ويژه او ، از سقف تا روبروى نشيمنگاه ، زنجير طلائى آويخته بود . و در اين زنجير زرين گوى طلائى بزرگى قرار داشت كه بر آن سوراخهائى ديده مىشد .\r\nاين گوى پر از مشك و عنبر بود تا قطب الدين ، وقتى كه در آبريزگاه مىنشيند ، بوى خوش آن را بشنود .\r\nيكى از كسانى كه سرگرم تاراج بودند در اين زنجير چنگ انداخت و آن را گسست و با خود برد .\r\nمردى تهيدست نيز كه در آن خانه رفته بود چند كيسه پر از دينار يافت .\r\nكسانى كه زور بيشترى داشتند بر در خانه ايستاده بودند و هر چه را كه مردم بيرون مىآوردند به زور از آنها مىگرفتند .\r\nآن مرد تهيدست وقتى كيسه‌هاى زر را برداشت ، به آشپزخانه رفت و ديگى پيدا كرد كه پر از خوراك بود .\r\nكيسه‌ها را در زير خوراك پنهان كرد و ديگر را روى سر گذاشت و از خانه بيرون آمد .\r\nكسانى كه دم در را گرفته بودند ، وقتى ديدند كه او از آن همه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nچيزهاى گرانبها تنها به يك ديگ ساخته ، بر او خنديدند .\r\nولى او گفت : « من فقط چيزى مىخواهم كه امروز با آن شكم زنم را سير كنم . »\r\nبدين ترتيب آنچه برداشته بود ، سالم بدر برد . بعد ثروتمند شد و دارائى او آشكار گرديد .\r\nدر ظرف يك ساعت از آنچه قطب الدين قايماز داشت ، هيچ باقى نماند ، نه كم نه زياد .\r\nوقتى قطب الدين از بغداد بيرون رفت ، علاء الدين تنامش و گروهى از آن امراء او را پيروى و همراهى كردند .\r\nمردم خانه‌هاى آن اميران را نيز غارت كردند و اموالشان را بردند و بيشتر آن خانه‌ها را آتش زدند .\r\nقطب الدين در حالى كه ساير اميران با وى بودند به حله رفت .\r\nخليفه عباسى صدر الدين شيخ الشيوخ را به نزد او فرستاد .\r\nصدر الدين آنقدر پيش او ماند و فريبش داد تا او از حله رفت و از راه بيابان روانه موصل شد .\r\nدر بيابان ، او و همراهانش دچار تشنگى سختى شدند و سر انجام بيشترشان از بسيارى گرما و تشنگى به هلاك رسيدند .\r\nقطب الدين پيش از رسيدن به موصل در گذشت . نعش او را به حومه باب العمادى بردند و به خاك سپردند .\r\nقبر او در آن جا مشهور است .\r\nاين فرجام سركشى و سر پيچى از فرمان خليفه و نمك نشناسى و ناسپاسى در برابر نيكى ، و بيدادگرى و بد انديشى بود .\r\nقطب الدين قايماز به مردم عراق ستم كرد و نيكى خليفه عباسى - المستضيء باللّه - را كه غرق محبتش كرده بود ناديده گرفت .\r\nاگر او در حله مىماند و لشكريانى گرد مىآورد و به بغداد باز مىگشت ، يقينا ، مانند پيش ، بر همه كارها دست مىيافت زيرا توده\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمردم او را مىخواستند و چون در چيره شدن بر شهرها نيرومند بود ، فرمانش را به گردن مىگرفتند .\r\nدر ماه ذى الحجه ، كه قطب الدين در گذشت ، علاء الدين تنامش به موصل رسيد . و چندى در آن جا ماند .\r\nبعد خليفه به دو فرمان داد كه به بغداد برود .\r\nاو نيز به بغداد برگشت و در آن جا ، بى آنكه تيولى در اختيار داشته باشد ، بسر برد تا از جهان رفت .\r\nاين پايان كار آنان بود .\r\nقطب الدين قايماز وقتى در حله اقامت كرد ، حاجيان را از رفتن به خانه خدا بازداشت .\r\nآنان ناچار سفر حج را به تأخير انداختند تا وقتى كه قطب الدين از حله رفت .\r\nبدين جهة از كوفه تا عرفات را ظرف هيجده روز طى كردند و اين كارى بود كه نظيرش قبلا شنيده نشده بود .\r\nبسيارى از ايشان نيز به حج نرسيدند .\r\nوقتى قطب الدين از بغداد گريخت ، خليفه به عضد الدين وزير خلعت بخشيد و او را به مسند وزارت باز گرداند .\r\nيكى از شاعران درباره قطب الدين قايماز و علاء الدين تنامش ، اين ابيات را گفت :\r\n ان كنت معتبرا بملك زائل * و حوادث عنقية الادلاج\r\nفدع العجائب و التواريخ الاولى * و انظر الى قايماز و ابن قماج\r\nعطف الزمان عليهما فسقاهما * من كأسه صرفا به غير مزاج\r\nفتبدلوا بعد القصور و ظلها * و نعيمها بمهامه و فجاج \r\n\r\n","description":"","footnote":"","page_name":" 120 ","page_number":120},
  {"content":"\r\n\r\n فليحذر الباقون من امثالها * نكبات دهر خائن مزعاج \r\n( يعنى : اگر از مقام و منصب فناپذير و حوادثى كه در تاريكى مىتازند و به سرعت پيش مىآيند ، عبرت مىگيرى ، شگفتىها و تواريخ قديم را فرو گذار و به پايان كار قايماز و ابن قماج بنگر .\r\nروزگار نخست بر آنان متمايل شد و مهربانى كرد . بعد ايشان را از جام بلا شراب خالص بىآب چشاند .\r\nبدين جهة بود كه آن دو ، پس از زندگى در كاخ‌ها و سايه ناز و نعمت ، همه آن خوشيها را به سرگردانى در بيابان‌ها و گردنه‌ها تبديل كردند .\r\nپس بايد باقى مردم از امثال اين حوادث كه گزندهاى روزگار غدار و دلازار است بر حذر باشند . )\r\nقطب الدين قايماز اميرى جوانمرد و گشاده روى بود و دادگرى و نيكوكارى را دوست داشت و بذل و بخشش بسيار مىكرد .\r\nكارهاى خلافى هم كه ازو سر مىزد به ميل خودش نبود و اين تنامش بود كه او را بدان كارها واميداشت .\r\n\r\nپاره‌اى ديگر از رويدادهاى سال\r\nدر اين سال زعيم الدين خزانه دار در گذشت .\r\nنام او يحيى بن عبد اللّه ابن محمد بن المعمر بن جعفر ابو الفضل بود .\r\nاو چند سال مردم را به زيارت خانه خدا برد و در اين راه تسلط يافت .\r\nمدتى نيز نيابت وزارت را بر عهده داشت . بيش از بيست سال بدين گونه كارها پرداخت .\r\nاو ، همچنين ، از حافظان قرآن بود\r\n.\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n( 571 ) وقايع سال پانصد و هفتاد و يكم هجرى قمرى\r\n\r\nشكست خوردن سيف الدين از صلاح الدين\r\nدر اين سال ، در دهم ماه شوال ، ميان سيف الدين غازى بن مودود و صلاح الدين يوسف بن ايوب ، جنگى در گرفت .\r\nاين جنگ در تل السلطان روى داد كه در راه حماة واقع بود و يك مرحله تا حلب فاصله داشت .\r\nدر اين نبرد سيف الدين شكست خورد .\r\nسبب بروز اين جنگ و شكست خوردن سيف الدين آن بود كه چون برادرش عز الدين مسعود در سال گذشته از صلاح الدين شكست يافت و خود او نيز با برادر ديگر خود ، عماد الدين صاحب سنجار ، آشتى كرد ، به موصل باز گشت .\r\nسيف الدين غازى در موصل لشكريان خود را گرد آورد و پول‌هائى ميان آنان پخش كرد .\r\nهمچنين از صاحب حصن كيفا و صاحب ماردين و فرمانروايان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو سرداران ديگر يارى خواست .\r\nبدين گونه لشكر انبوهى كه شماره آن به شش هزار سوار مىرسيد در اطراف او گرد آمد .\r\nسيف الدين ، در ربيع الاول اين سال ، با قشونى كه فراهم آورده بود به نصيبين رفت .\r\nاقامت او در نصيبين به درازا كشيد تا فصل زمستان سپرى شد و او همچنان در آن جا مانده بود .\r\nاز اين رو ، لشكريان او به تنگ آمدند و خواربار و زاد و توشه ايشان هم به پايان رسيد .\r\nبقدرى در شام مانده بودند كه پس از اين مدت ، اگر هم پيروز مىشدند ، باز شكست خوردن و برگشتن به خانه‌هاى خود را بيشتر دوست داشتند تا پيروز شدن و دست يافتن بر آنچه مىخواستند .\r\nسيف الدين كه چنين ديد از آن جا به حلب رفت . و سعد الدين كمشتكين خادم ، كه امور دولت ملك صالح را در دست داشت . با لشكريان حلب بر او وارد شد .\r\nصلاح الدين اندكى از سپاهيان خود را همراه داشت چون در محرم اين سال ، به نحوى كه اگر خدا خواست ذكر خواهيم كرد ، با فرنگيان صلح كرده و لشكريان خود را به مصر فرستاده بود .\r\nاين بود كه كسى را به مصر فرستاد و قشون خود را فرا خواند .\r\nاگر لشكريان وى در حركت شتاب مىكردند و خود را زود مىرساندند مىتوانستند مقصودى را كه صلاح الدين داشت بر آورده سازند .\r\nاما آنها درنگ كردند و دير به او رسيدند .\r\nصلاح الدين ، سر انجام كه قشونش به وى رسيد ، از دمشق به حلب رهسپار گرديد تا با سيف الدين روبرو شود .\r\nدو لشكر در تل السلطان به يك ديگر رسيدند .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nسيف الدين و سربازانش پيش از صلاح الدين به تل السلطان رسيده بودند .\r\nهنگامى كه صلاح الدين بدانجا آمد ، عصر بود . او و يارانش خسته و تشنه بودند . از اين رو خود را بر زمين افكندند در حالى كه هيچ تاب و توان حركت نداشتند .\r\nگروهى از ياران سيف الدين به او توصيه كردند كه فرصت را غنيمت شمارد و تا دشمنان وى در آن حال هستند بر ايشان بتازد و كارشان را بسازد .\r\nولى عز الدين زلفندار گفت :\r\n« هيچ احتياجى نداريم كه با اين بيگانه در چنين ساعتى بجنگيم .\r\nفردا صبح همه آنها را اسير خواهيم كرد . »\r\nبنا بر اين سيف الدين پيكار را به فردا انداخت .\r\nبامداد روز بعد دو لشكر براى جنگ صف آرائى كردند .\r\nعز الدين زلفندار كه عهده‌دار ترتيب قشون سيف الدين بود ، پرچم‌هاى لشكر را در زمين گود افتاده‌اى بر پاى كرد كه هيچ كس آنها را نمىديد مگر كسانى كه به پرچم‌ها نزديك بودند .\r\nسربازان سيف الدين وقتى پرچم‌ها را نديدند گمان بردند كه سلطان ايشان شكست خورده و گريخته است .\r\nاز اين رو بر جاى نماندند و پا به فرار نهادند . چنان كه برادر به برادر اعتنا نمىكرد . و از دو لشكر ، با وجود بسيارى آنان ، جز يك نفر هيچ كس ديگر كشته نشد .\r\nسيف الدين به حلب رسيد و برادر خويش ، عز الدين مسعود را با گروهى از سپاه خود ، در آن جا گذاشت .\r\nولى خود در حلب نماند و از رود فرات گذشت و روانه موصل شد در حالى كه باور نمىكرد از آن مهلكه رهائى يابد .\r\nسيف الدين گمان مىكرد كه صلاح الدين از فرات مىگذرد و خود را به موصل مىرساند و بر او حمله مىبرد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاز اين رو با وزير خود جلال الدين و مجاهد الدين قايماز به كنكاش پرداخت در اين باب كه از موصل برود و به قلعه عقر الحميديه پناهنده شود .\r\nمجاهد الدين به او گفت :\r\n« فكر مىكنى اگر موصل را نگاه دارى و آن را پايگاه قرار دهى ميتوانى با يكى از برج‌هاى حصار شهر ، به دفاع پردازى و شهر را حفظ كنى ؟ » گفت : « نه . »\r\nگفت : « يك برج در اين حصار بهتر از قلعه عقر حميديه است .\r\nملوك بارها شكست خورده و جنگ را از سر گرفته‌اند . »\r\nمجاهد الدين قايماز و جلال الدين وزير به تقويت قلب و ازدياد نيروى سيف الدين پرداختند تا جائى كه پايدارى كرد و ماندگار شد .\r\nبعد ، از عز الدين زلفندار برگشت و او را از كار بر كنار ساخت و مقام او را به سپهسالار مجاهد الدين قايماز سپرد به نحوى كه ما اگر خدا خواست در جاى خود ذكر خواهيم كرد .\r\nعماد كاتب در كتاب « البرق الشامى » كه در تاريخ دولت صلاح الدين است ، نوشته شماره لشكر سيف الدين در اين جنگ بيست هزار سوار بود . اما اينطور نبود و لشكر او به تحقيق از شش هزار سوار ، كمتر از پانصد سوار فزونى داشت . چون من صورت اسامى و شماره سربازان ، و جناح راست و چپ و قلب لشكر كه براى جنگ ترتيب داده شده بود ، همچنين شماره چالشگران و دسته‌هاى ديگر را به دقت مطالعه كردم .\r\nمتصدى اين كار و نويسنده اين صورت نيز ، برادرم ، ابو السعادات مبارك بن محمد بن عبد الكريم بود كه خداوند او را بيامرزاد .\r\nيقينا عماد كاتب خواسته كار سرور خود را بزرگ جلوه دهد و بگويد كه او با شش هزار سوار بيست هزار سوار را شكست داد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nولى پيروى از حق و حقيقت ، شايسته‌تر است .\r\nاز اين گذشته ، ايكاش مىدانستم كه موصل و توابعش تا فرات رويهمرفته چقدر عرض و طول دارد كه در آن بيست هزار سوار باشد ؟\r\n\r\nآنچه صلاح الدين پس از شكست دادن سيف الدين از شهرهاى صالح بن نور الدين به دست آورد .\r\nوقتى سيف الدين و لشكريانش شكست خوردند و به حلب رسيدند ، سيف الدين - همچنانكه گفتيم - به موصل بازگشت . و برادر خويش ، عز الدين مسعود را ، با گروهى از لشكريان خود براى كمك به ملك صالح در حلب گذاشت .\r\nاما صلاح الدين و سپاهيانش وقتى به بار و بنه لشكر موصل دست يافتند ، و آن را به غنيمت بردند و گشايشى در كارشان حاصل شد و نيروئى پيدا كردند ، به سوى بزاعه رفتند و آن جا را در حلقه محاصره گرفتند .\r\nكسانى كه در آن قلعه بودند با صلاح الدين به جنگ پرداختند .\r\nولى صلاح الدين ، سر انجام قلعه را گرفت و كسى را در آن جا به نگهدارى دژ گماشت .\r\nآنگاه رهسپار شهر منبج گرديد و در آخر ماه شوال آن جا را محاصره كرد .\r\nفرمانرواى منبج قطب الدين ينال بن حسان منبجى بود كه با صلاح الدين دشمنى سختى داشت و اين و آن را بر ضد وى تحريك مىكرد و به طمع مىانداخت كه با وى بجنگند . و پيوسته از او بدگوئى مىكرد و بر او نيش مىزد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاز اين رو صلاح الدين نسبت به دو خشمناك بود و تهديدش ميكرد .\r\nشهر منبج در برابر صلاح الدين پايدارى و مقاومتى ننمود و صلاح الدين آن جا را گرفت .\r\nقلعه شهر ماند كه قطب الدين ينال ، صاحب قلعه ، در آن به سر مىبرد و سرباز و اسلحه و ذخائر جنگى در آن جا گرد آورده بود .\r\nصلاح الدين اين قلعه را محاصره كرد و عرصه را بر ساكنان قلعه تنگ ساخت . و به لشكريان خود فرمان داد كه به سوى دژ پيشروى كنند .\r\nدر نتيجه اين پيشروى نقب زنان به پاى ديوار شهر رسيدند و نقب زدند و سربازان به درون دژ راه يافتند و آن جا را به قهر و غلبه گشودند .\r\nلشكر صلاح الدين آنچه در اين دژ بود به غنيمت برد و صاحب دژ ، قطب الدين ينال ، را گرفتار كرد و به اسارت در آورد .\r\nصلاح الدين همه دارائى او را گرفت چنان كه بىچيز شد و ديگر آه در بساط نداشت .\r\nبعد او را صلاح الدين آزاد ساخت ، كه به موصل رفت و سيف الدين غازى شهر رقه را به دو واگذاشت .\r\nصلاح الدين همين كه از كار منبج آسوده شد ، به سوى قلعه اعزاز روانه گرديد و در تاريخ سوم ذى القعده اين سال بر آن قلعه فرود آمد .\r\nقلعه اعزاز از دشوارترين و بلندترين دژها شمرده مىشد .\r\nصلاح الدين اين قلعه را در حلقه محاصره گرفت و احاطه كرد و عرصه را بر ساكنان آن تنگ ساخت و منجنيق‌هائى در برابر آن بر پا ساخت .\r\nدر اين پيكار گروه بسيارى از لشكر صلاح الدين كشته\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nشدند .\r\nدر آن گير و دار ، صلاح الدين روزى در خيمه يكى از اميران خود به سر مىبرد كه جاولى خوانده مىشد و سر دسته ياران اسد الدين شير كوه بود .\r\nناگهان يك نفر باطنى به صلاح الدين جست و با كارد به سرش زد و مجروحش كرد .\r\nاگر صلاح الدين در زير كلاه خود خويش زره نداشت آن باطنى او را كشته بود .\r\nصلاح الدين دست ضارب را در دست خود گرفت اما نتوانست از حملات و ضربات او به كلى جلوگيرى كند . تنها نتيجه‌اش اين بود كه او ضربه‌هاى سستى وارد مىساخت . و با كارد همچنان به گردن وى مىزد .\r\nصلاح الدين كژاغند [ ( 1 ) 
  ] پوشيده بود و ضربات كارد بر يقه كژاغند فرود مىآمد تا آن را تكه تكه كرد .\r\nاما زرهى كه از زير كلاه خود فرود آمده و اطراف گردن صلاح الدين را پوشانده بود مانع از آن مىشد كه كارد به گردن وى برسد زيرا هنوز زمان مرگش فرا نرسيده بود .\r\nسر انجام يكى از اميران صلاح الدين ، كه يازكش نام داشت ، و با دست خود آن كارد را گرفت .\r\nباطنى او را زخمى كرد . ولى او آن كارد را از دست خود رها نساخت تا وقتى كه باطنى كشته شد .\r\nآنگاه يكى ديگر از اسماعيليان پيش آمد و او نيز به قتل رسيد .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - كژاغند يا كژاگند ( به فتح كاف و غين ) : يك قسم جامه كه لاى آن را به جاى پنبه ، ابريشم يا كژ مىگذاشته‌اند و آن را در جنگ‌ها زير زره بر تن مىكرده‌اند .\r\n( فرهنگ عميد )\r\n","page_name":" 128 ","page_number":128},
  {"content":"\r\n\r\nسومى آمد و او هم جان خود را از دست داد .\r\nصلاح الدين سوار شد و وحشت زده به سوى خيمه خود رفت در حالى كه باور نمىكرد از آن ورطه جان برده باشد .\r\nبعد به وضع يكايك لشكريان خود رسيدگى كرد و هر كس را كه نمىشناخت ، از اردوگاه خود دور ساخت و هر كس را كه مىشناخت در خدمت خود نگه داشت .\r\nمحاصره اعزاز را نيز تا سى و هشت روز ادامه داد و جنگ را هر روز سخت‌تر از روز پيش مىساخت .\r\nنقب‌هائى هم كه بر ديوار دژ مىزدند زياد شد تا سر انجام كسانى كه درون دژ به سر ميبردند به زبونى و ناتوانى خود اقرار كردند و قلعه را به صلاح الدين تسليم نمودند . و او آن را در تاريخ يازدهم ذى الحجه تحويل گرفت .\r\n\r\nمحاصره حلب به وسيله صلاح الدين و صلح او با مردم حلب\r\nصلاح الدين وقتى قلعه اعزاز را گرفت ، از آن جا به حلب رفت . و در نيمه ماه ذى الحجه آن شهر را محاصره كرد .\r\nدر حلب ملك صالح و لشكريان وى به سر مىبردند .\r\nپيش از اين تاريخ ، توده مردم حلب به نگهدارى شهر برخاسته و مردانه از آن دفاع پسنديده‌اى كرده ، تا جائى كه صلاح الدين را از نزديك شدن به شهر بازداشته بودند . و صلاح الدين و يارانش از اقدام به جنگ با اهالى حلب زيان ديدند و كشته و زخمى در ميانشان افزايش يافت چون مردم حلب پى در پى از شهر بيرون مىآمدند و در حومه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nشهر بر آنان حمله مىبردند و جنگ مىكردند ، سپس از جنگ دست مىكشيدند و كنار مىرفتند .\r\nاين جنگ و گريز را همچنان ادامه دادند و مدتى را به دفع - الوقت گذراندند .\r\nسال 571 هجرى قمرى پايان يافت و سال 572 فرا رسيد ، و صلاح الدين همچنان حلب را در محاصره گرفته بود .\r\nبعد ، در تاريخ بيستم ماه محرم ، پيك و پيام‌هائى درباره صلح ميان ايشان رد و بدل گرديد و پيشنهادهائى شد كه هر دو طرف آن را پذيرفتند . زيرا مردم حلب از طول مدت محاصره نگران شده بودند و مىترسيدند از اينكه شايد سست شوند و از پا در آيند .\r\nصلاح الدين نيز مىديد كه نه مىتواند به شهر نزديك شود و نه مىتواند با مردم شهر بجنگد .\r\nاز اين رو ، او نيز صلح را پذيرفت .\r\nبدين گونه ، پايه صلح در ميان همه آنها استوار گرديد و ملك صالح و سيف الدين غازى ، فرمانرواى موصل ، و صاحب حصن كيفا و حاكم ماردين با همديگر آشتى كردند و سوگند خوردند و قرار گذاشتند بر ضد كسى كه پيمان شكنى نمايد ، همه با يك ديگر يارى و همدستى كنند .\r\nوقتى اين گره گشوده شد و صلح برقرار گرديد ، صلاح الدين قلعه اعزاز را ، كه گرفته بود ، به ملك صالح باز پس داد و از حلب رخت بر بست .\r\nعلت برگرداندن قلعه اعزاز به ملك صالح اين بود كه ملك صالح خواهر كوچك خود را كه كودك خردسالى بود پيش صلاح - الدين فرستاد .\r\nصلاح الدين دخترك خردسال را نوازش كرد و تحفه‌هاى بسيارى به وى داد .\r\nضمنا ازو پرسيد : « چه مىخواهى ؟ »\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nجواب داد : « قلعه اعزاز را مىخواهم . »\r\nالبته به دختر ياد داده بودند كه اينطور بگويد .\r\nصلاح الدين هم قلعه را به مردم حلب تسليم كرد و به سوى شهر اسماعيليان روانه شد .\r\n\r\nآشوب در مكه بر كنار كردن امير مكه و به كار گماشتن اميرى ديگر .\r\nدر اين سال ، در ماه ذى الحجه ، در مكه ميان امير الحاج طاشتكين و امير مكثر ، امير مكه ، جنگ سختى در گرفت .\r\nخليفه عباسى - المستضيء بامر اللّه - تازه دستور داده بود كه امير مكثر از كار بر كنار و برادرش داود به جايش گماشته شود .\r\nسبب اقدام به اين امر آن بود كه امير مكثر دژى بر روى كوه ابو قبيس ساخته بود .\r\nحاجيان وقتى از عرفات رفتند ، شب را در مزدلفه [ ( 1 ) 
  ] نماندند و از آن جا گذشتند .\r\nدر نتيجه مراسم رمى جمره [ ( 2 ) 
  ] بجاى نياوردند و برخى از\r\n\r\n\r\n\r\n\r\n","description":"","footnote":"\r\n[ ( 1 ) 
  ] - مزدلفه ( به ضم ميم و فتح دال و كسر لام و فتح فاء ) : جائى در حجاز كه ميان منى و عرفات واقع است .\r\nحاجيان ، ميان نهم و دهم ذى الحجه ، شب خود را در اين جا ميگذرانند .\r\n( از اعلام المنجد )\r\n[ ( 2 ) 
  ] - رمى جمره از مناسك حج است در نزول منى و آن انداختن سنگ ( بقيه ذيل در صفحه بعد )\r\n","page_name":" 131 ","page_number":131},
  {"content":"\r\n\r\nآنان در حال عبور چند سنگى انداختند .\r\nوقتى به ابطح وارد شدند ، مردمى از اهل مكه بر آنان حمله بردند .\r\nحاجيان نيز با ايشان به جنگ پرداختند . در نتيجه ، از هر دو دسته گروهى كشته شدند .\r\nمردم فرياد بر آوردند : به سوى مكه براى جنگ .\r\nهمه به مكه هجوم بردند .\r\nامير مكثر كه امير مكه بود گريخت و به قلعه‌اى كه بر فراز كوه ابو قبيس بنا كرده بود ، رفت .\r\nاو را در آن جا محاصره كردند .\r\nناچار از آن جا دور شد و از مكه رفت . و برادرش داود به امارت مكه رسيد .\r\nبسيارى از حاجيان ، مكه را غارت كردند و از اموال بازرگانانى كه در آن جا به سر مىبردند مقدار زيادى گرفتند .\r\nخانه‌هاى بسيارى را نيز آتش زدند .\r\nاز شگفت آورترين واقعه‌اى كه در اين فتنه روى داد ، اين بود كه مردى دغلباز شيشه نفتى را به خانه‌اى كوبيد و آن را آتش زد .\r\nاين خانه از آن يتيمان بود . و آنچه در آن جا بود سوخت .\r\nبعد شيشه ديگرى از نفت بر گرفت تا با آن خانه ديگرى را\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nدر جمره عقبه است .\r\nجمره در لغت كومه و تلى از سنگ‌ريزه را گويند .\r\nدر منى سه جمره است و يكى از آنها جمره عقبه است . و اين عمل انداختن هفت سنگ‌ريزه جمع آورى شده از حرم است به جمره عقبه . و بايد رمى به جمره اصابت نمايد . - از شرح تبصره علامه چاپ دانشگاه ص 228 ) ( لغتنامه دهخدا )\r\n","page_name":" 132 ","page_number":132},
  {"content":"\r\n\r\nآتش زند .\r\nولى سنگى كه پرتاب كرده بودند به شيشه او خورد و آن را شكست و خود او نيز آتش گرفت .\r\nسه روز زنده ماند در حالى كه از سوختگى رنج مىبرد . بعد در گذشت .\r\n\r\nپاره‌اى ديگر از رويدادهاى سال\r\nدر اين سال ، در ماه رمضان ، قرص خورشيد تماما گرفت و روى زمين تيره شد تا جائى كه همانند شب تاريك گرديد و ستاره‌ها در آمدند .\r\nاين خورشيد گرفتگى در نيمروز آدينه بيست و نهم ماه رمضان روى داد .\r\nمن در آن هنگام كودكى بودم كه در حومه جزيره ابن عمر مىزيستم . و با ما شيخى از علما بود كه نزدش حساب مىخواندم .\r\nوقتى اين خورشيد گرفتگى را ديدم ، سخت ترسيدم و به او پناه بردم .\r\nاو به من قوت قلب داد . و چون ستاره شناسى نيز مىدانست گفت : الآن مىبينى كه همه از ميان خواهد رفت .\r\nهمينطور هم شد و زود از بين رفت .\r\n* * * در اين سال ، خليفه عباسى - المستضيء بامر اللّه - منصب پرده‌دارى درگاه خود را به ابو طالب نصر بن على الناقد داد .\r\nابو طالب را در كوچكى قنبره يا قبره لقب داده بودند كه به معنى چكاوك يا چكاوه است . [ ( 1 ) 
  ]\r\n\r\n\r\n\r\n\r\n","description":"","footnote":"\r\n[ ( 1 ) 
  ] - چكاوك ( به فتح اول و چهارم ) : پرنده‌اى است كوچك و خوش آواز بقيه ذيل در صفحه بعد\r\n","page_name":" 133 ","page_number":133},
  {"content":"\r\n\r\nبدين جهة هر وقت كه ابو طالب بيرون مىآمد ، مردمى كه او را مىديدند فرياد مىزدند : قنبره . . قنبره .\r\nخليفه دستور داد كه هميشه جمعى از تركان با او همراهى كنند و مردم را ازين كار باز دارند .\r\nولى مردم دست بر نداشتند .\r\nيك روز پيش از عيد خليفه ابو طالب را خلعت داد تا سوار شود و در التزام ركاب وى باشد .\r\nگروهى از مردم بغداد كه به موضوع پى بردند ، مقدار زيادى چكاوك خريدند و تصميم داشتند كه وقتى ابو طالب را ديدند آنها را به موكب خليفه بفرستند .\r\nخليفه را ازين جريان آگاه ساختند و به او گفتند كه اگر چنين كارى انجام گيرد موكب او دستخوش تمسخر و خنده خواهد شد .\r\nخليفه نيز ناچار ابو طالب را از آن كار بر كنار كرد و ابن المعوج را به جاى او گماشت .\r\n* * * درين سال ، در ماه ذى الحجه ، روز عيد قربان ، در بغداد ميان توده مردم و برخى از تركان براى گرفتن گوشت شتر قربانى آشوبى بر پاى شد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nو حلال گوشت ، شبيه گنجشك و كمى بزرگتر از او .\r\nبالاى سرش تاج كوچكى از پر دارد .\r\nچكاوه و چكاو هم گفته شده . . . . به عربى قبره مىگويند .\r\nمثال از فردوسى :\r\nچو خورشيد سر برزد از چرخ گاو * ز هامون بر آمد خروش چكاو ( فرهنگ عميد )\r\n","page_name":" 134 ","page_number":134},
  {"content":"\r\n\r\nدرين فتنه گروهى از آنان به قتل رسيدند و اموال بسيارى به غارت رفت .\r\nخليفه عباسى - المستضيء بامر اللّه - مبالغى گزاف ميان غارت‌زدگان پخش كرد .\r\n* * * در اين سال ، همچنين ، در شهرهاى ايران از مرز عراق تا آن سوى رى ، زمين لرزه روى داد .\r\nبر اثر اين زلزله مردم بسيارى نابود شدند و خانه‌هاى بسيارى نيز ويران گرديد .\r\nبيشتر اين آسيب‌ها نيز به رى و قزوين رسيد .\r\n* * * در اين سال ، در ماه ربيع الآخر ، سيف الدين غازى ، فرمانرواى موصل ، وزارت خود را به جلال الدين ابو الحسن على بن جمال الدين محمد بن على سپرد .\r\nپدر جلال الدين ، جمال الدين بود كه وزارت اين خانواده اتابكى را داشت و قبلا احوال و اخبار او بيان شد .\r\nجمال الدين در جوانمردى و نيكى بلند آوازه بود .\r\nپسرش جلال الدين نيز وقتى به وزارت رسيد ، نشان داد كه شايستگى بسيار دارد و آئين وزارت را نيك مىداند .\r\nنامه‌هائى كه نگاشته و پيمان‌هاى نيكوئى كه بسته ، مدون و مشهور است .\r\nمردى بخشنده و دانا و نيكوكار بود و هنگامى كه به وزارت رسيد ، بيست و پنج سال داشت .\r\n* * * در اين سال ، در ماه ذى الحجه ، سيف الدين غازى همچنين مجاهد الدين قايماز را به نيابت از سوى خود در قلعه موصل گماشت .\r\nپيش از آن ، كار شهر اربل و توابع آن را به وى سپرده بود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمجاهد الدين قايماز ، كه خدا او را بيامرزاد ، از اميران شايسته و نيكوكار به شمار مىرفت .\r\nمسجدها و سراهاى بسيار در راه‌ها ساخت ، پلهايى بر رودها بست ، كاروانسراها و كارهاى نيك ديگر از خود به يادگار گذاشت .\r\nپيوسته از بينوايان دستگيرى مىكرد . نيكى بسيار مىنمود و عدالت پيشه بود . خدا او را بيامرزاد .\r\n* * * در اين سال خليفه عباسى - المستضيء بامر اللّه - پيشكار خود ، عماد الدين صندل مقتفوى را باز داشت كرد و مقام او را به ابو الفضل هبة اللّه بن على بن هبة اللّه بن صاحب ، سپرد .\r\n* * * در اين سال ، در ماه رمضان ، شمس الدوله تورانشاه بن ايوب ، كه يمن را به تصرف خود در آورده بود ، وقتى شنيد كه برادرش ، صلاح - الدين ، دمشق را گرفته ، روانه دمشق شد .\r\nاو براى ميهن و هم‌ميهنان و همگنان خود دلتنگى مىكرد .\r\nلذا از يمن دور شد و رهسپار شام گرديد .\r\nدر راه براى برادر خود پيام فرستاد و او را از فرا رسيدن خود آگاه ساخت .\r\nدر نامه‌اى هم كه براى او نگاشت ، اين شعر را از قول ابو المنجم مصرى نوشت :\r\n والى صلاح الدين اشكو اننى * من بعده مضنى الجوانح مولع\r\nجزعا لبعد الدار منه و لم اكن * لو لا هواه لبعد دار اجزع\r\nفلا ركبن اليه متن عزائمى * و يخب بى ركب الغرام و يوسع \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n و لاقطعن من النهار هواجرا * قلب النهار بحرها يتقطع\r\nو لا سرين الليل لا يسرى به * طيف الخيال و لا البروق اللمع\r\nو اقدمن اليه قلبى مخبرا * انى بجسمى من قريب اتبع\r\nحتى اشاهد منه اسعد طلعة * من افقها صبح السعادة يطلع \r\n( پيش صلاح الدين شكايت مىبرم كه پس از جدا شدن از وى نزار شده‌ام و به ديدار او اشتياق دارم .\r\nبيتابى من براى دورى ميهن به خاطر اوست . و اگر مهر و محبت او در كار نبود من براى دورى از وطن بيتابى نمىكردم .\r\nپس بر پشت مركب اراده خود سوار مىشوم تا اين كاروان مرا تند و شتابان به دو برساند .\r\nو از امروز پاى در راه مىنهم و گرماهاى سختى را طى ميكنم ، گرمائى كه دل روز را پاره پاره مىسازد .\r\nامشب نيز راه مىسپارم بدان تندى كه خيل خيال و برق‌هاى درخشان نيز چنين تند نمىروند .\r\nو دل خود را قبلا به نزد او مىفرستم تا به دو خبر دهد كه تن من نيز به زودى از پى وى خواهد رسيد .\r\nپيش او مىروم تا ازو فرخنده‌ترين طلعت را ببينم ، طلعتى كه از افق آن بامداد خوشبختى مىدمد . )\r\n* * * در اين سال ، در ماه محرم ، صلاح الدين ايوبى كه با تسخير برخى از شهرهاى شام و شكست دادن لشكر موصل كارش بالا گرفته بود و فرنگيان و ديگران از او مىترسيدند از دمشق بيرون شد و بر آن بود كه وارد شهر فرنگيان شود و بتازد و تاراج كند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nفرنگيان كه چنين ديدند كسى را به نزد او فرستادند و درخواست متاركه جنگ كردند .\r\nصلاح الدين درخواست ايشان را پذيرفت و صلح نمود .\r\nآنگاه به لشكريان مصرى فرمان داد كه به مصر باز گردند و بياسايند تا بار ديگر ايشان را فرا خواند .\r\nضمنا شرط كرد كه وقتى آنان را خواست ، در حركت درنگ نكنند .\r\nسربازان او به سوى مصر روانه شدند و در آن سرزمين ماندند تا وقتى كه صلاح الدين ايشان را براى پيكار با سيف الدين - به نحوى كه ذكر خواهيم كرد - فرا خواند .\r\n* * * در اين سال ابو الحسن على بن عساكر البطائحى مقرى از دار جهان رخت بر بست .\r\nاو حديث بسيار شنيده و روايت كرده بود . نحوى شايسته و زبر دستى نيز به شمار مىرفت .\r\n* * * در اين سال ، در ماه ذى الحجه ، ابو سعد محمد بن سعيد بن محمد بن رزاز در گذشت .\r\nاو حديث مىشنيد و روايت مىكرد .\r\nشعر نيز نيكو مىگفت .\r\nيكى از دوستانش طى نامه‌اى كه به وى نگاشت شعرى نيز برايش فرستاد . و او به وى چنين پاسخ داد :\r\n يا من اياديه تغنى من يعددها * و ليس يحصى مداها من لها يصف\r\nعجزت عن شكر ما اوليت من كرم * و صرت عبدا ولى فى ذلك الشرف \r\n\r\n","description":"","footnote":"","page_name":" 138 ","page_number":138},
  {"content":"\r\n\r\n اهديت منظوم شعر كله درر * فكل ناظم عقد دونه يقف\r\nاذا اتيت ببيت منه كان لنا * قصرا و در المعانى فوقه شرف\r\nو ان اتيت انا بيتا يناقضه * اتيت لكن ببيت سقفه يكف\r\nما كنت منه و من اهله ابدا * و انما حين ادنو منه اقتطف \r\n( يعنى : اى كسى كه جوانمردى و نيكىهاى او ، كسى را كه به شمارش آنها پرداخت توانگر مىسازد و شمارش همه نيكىهاى او از ستايشگرش ساخته نيست .\r\nمن از سپاس احسانى كه در باره‌ام كردى فرو ماندم و بنده تو شدم . و اين بندگى براى من بزرگى است .\r\nبراى من شعرى فرستادى كه مانند رشته در و گوره بود و هر كس كه رشته گوهرى مىسازد در برابرش از كار باز مىماند .\r\nهر بيتى از آن كه تو آوردى براى ما كاخى است كه گوهرهاى معانى ، كنگره‌هاى فراز آن هستند .\r\nو اگر من بيتى بسازم خلاف آن است . و بيتى ساختم كه سقف آن چكه مىكند .\r\nمن اهل كاخى نيستم كه تو ساخته‌اى و تنها هنگامى كه بدان نزديك مىشوم ، از آن گل چينى مىكنم . )\r\nگفته شده كه تاريخ در گذشت ابو سعد سال 572 بوده ، و اين درست است\r\n.\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\n( 572 ) وقايع سال پانصد و هفتاد و دوم هجرى قمرى\r\nصلاح الدين وقتى - همچنانكه پيش ازين گفتيم - از حلب رفت ، در ماه محرم آهنگ سر زمين اسماعيليان كرد تا با ايشان كه بر او حمله برده بودند و مىخواستند او را بكشند ، بجنگد .\r\nهمين كه بدانجا رسيد ، شهرشان را تاراج كرد و ويران ساخت و آتش زد .\r\nقلعه مصياب را نيز كه از بزرگترين و استوارترين دژهاى ايشان به شمار مىرفت ، محاصره كرد . و در برابر آن منجنيق‌ها بر پا ساخت و عرصه را بر ساكنان قلعه تنگ ساخت و بدين گونه ، محاصره را ادامه داد .\r\nسنان ، سر دسته اسماعيليان آن حدود ، چون كار را چنين ديد براى شهاب الدين حارمى ، فرمانرواى حماة كه دائى صلاح الدين بود ، پيام فرستاد و از او خواست كه ميان آنان ميانجيگرى كند و از ايشان شفاعت نمايد و آن حال را بهبود بخشد .\r\nو گفت : « اگر ميانجيگرى نكنى ، تو و همه افراد خاندان صلاح الدين و اميران او را خواهم كشت . »\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nشهاب الدين ، ناچار به نزد صلاح الدين رفت و از آنان شفاعت كرد . و درخواست نمود كه از گناهشان در گذرد .\r\nصلاح الدين در خواست وى را پذيرفت و با آنان آشتى كرد و از نزدشان رفت .\r\nلشكريان صلاح الدين از طول مدت پيكار افسرده خاطر شده بودند . در نتيجه تاراج لشكر موصل و شهر اسماعيليان ، غنائم بسيارى نيز در دست داشتند . ازين رو ، خواستار آن بودند كه به شهرهاى خود برگردند و بياسايند .\r\nصلاح الدين به ايشان اجازه بازگشت داد .\r\nخود نيز همراه لشكر خود رهسپار مصر شد چون دورى وى از مصر به درازا كشيده بود و پيش از آن نمىتوانست به مصر برود زيرا - چنان كه گذشت - نگران شهرهاى شام بود .\r\nولى پس از شكست دادن سيف الدين و محاصره حلب و تصرف شهرهاى شام و صلحى كه كرد ، از جهة آن شهرها آسوده خاطر شد .\r\nاز اين رو ، رهسپار مصر گرديد .\r\nوقتى به مصر رسيد فرمان داد تا در مصر گرداگرد شعارى و غياض و قاهره و دژى كه بر فراز كوه مقطم بود ديوارى بكشند .\r\nدر ازاى اين ديوار بيست و نه هزار و سيصد ذراع هاشمى بود [ ( 1 ) 
  ] و همچنان ، تا وقتى صلاح الدين از جهان رفت ، در ساختن آن كار مىكردند .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - ذراع : نام چندين واحد قديم براى طول است كه جملگى مبتنى بر فاصله آرنج تا نوك انگشت وسطى بوده است .\r\nذراع در مصر قديم معادل 5 / 52 سانتيمتر و در روم قديم معادل 36 / 44 سانتيمتر و ذراع عبرانيان را برابر 65 / 44 سانتيمتر شمرده‌اند .\r\nدر ممالك اسلامى ذراع‌هاى گوناگون رايج بوده است .\r\nاز آن جمله است ذراع شرعى به طول 8 و 49 سانتيمتر ، و ذراع سياه يا بقيه ذيل در صفحه بعد\r\n","page_name":" 141 ","page_number":141},
  {"content":"\r\n\r\n\r\nپيروزى مسلمانان بر فرنگيان و پيروزى فرنگيان بر مسلمانان\r\nشمس الدين محمد بن عبد الملك بن مقدم ، فرمانرواى شهر بعلبك بود .\r\nبه دو خبر رسيد كه گروهى از فرنگيان به بقاع ، از توابع بعلبك ، تاخته و آن جا را غارت كرده‌اند .\r\nبه شنيدن اين خبر به سر وقت آنان شتافت و در شعارى و غياض كمين كرد و بر آنان حمله برد و در ميانشان كشتار بسيار كرد .\r\nنزديك به دويست مرد نيز از آنان اسير گرفت و همه را پيش صلاح الدين فرستاد .\r\nشمس الدوله تورانشاه ، برادر صلاح الدين ، كه يمن را به تصرف در آورده بود ، همچنانكه بيش از اين گفتيم ، تازه به دمشق رسيده بود .\r\nدر آن جا بود كه شنيد گروهى از فرنگيان از شهرهاى خود بيرون رفته و به توابع دمشق تاخته‌اند .\r\nاز اين رو براى پيكار با ايشان حركت كرد و نزديك عين -\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nذراع السوداء به طول 04 و 54 سانتيمتر كه در زمان عباسيان رايج شد ، ذراع شاهى ( اصلا ايرانى ) يا ذراع الملك يا ذراع الهاشمية يا ذراع مساحى به طول متوسط 5 و 66 سانتيمتر كه از زمان منصور خليفه در كار آمد .\r\nذراع رايج در ايران ذرع يا گز است كه واحد قديم طول در ايران بوده است .\r\n( خلاصه از دائرة المعارف فارسى )\r\n","page_name":" 142 ","page_number":142},
  {"content":"\r\n\r\nالجر ، كه در مرغزارهاى آن حدود قرار داشت با ايشان روبرو گرديد .\r\nولى در جنگى كه روى داد نتوانست پايدارى كند و شكست خورد .\r\nفرنگيان پيروز شدند و بر گروهى از ياران وى دست يافتند و اسيرشان كردند .\r\nاز جمله اين اسيران سيف الدين ابو بكر بن سلار بود كه از بزرگان سپاه دمشق شمرده مىشد .\r\nفرنگيان پس از اين پيروزى گستاخ شدند و در آن ولايت تاخت و تاز خود را بسط دادند و شكستى را كه از ابن المقدم خورده بودند ، تلافى كردند .\r\n\r\nسرپيچى صاحب شهر زور از فرمان سيف الدين و بازگشت او به فرمانبردارى از وى\r\nدر اين سال ، شهاب الدين محمد بن بزان ، صاحب شهر زور كه از سيف الدين غازى فرمانبردارى مىكرد و در زير حكم او بود ، نسبت به وى سركشى نمود .\r\nسبب اين سركشى آن بود كه مجاهد الدين قايماز اداره امور شهر اربل را بر عهده داشت . و ميان او و شهاب الدين محمد بن بزان دشمنى سختى بود .\r\nوقتى سيف الدين غازى ، مجاهد الدين را در موصل نايب خود ساخت ، شهاب الدين محمد بن بزان نگران شد و ترسيد از اينكه مجاهد الدين به او آزارى برساند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nلذا از حضور در خدمت سيف الدين خوددارى كرد .\r\nجلال الدين وزير سيف الدين كه چنين ديد ، نامه‌اى به دو نگاشت كه از نو به اطاعت سيف الدين در آيد و از فرجام اين سركشى بر حذر باشد .\r\nنامه جلال الدين از بهترين و رساترين نامه‌هائى است كه در اين باره نوشته شده است .\r\nاگر بيم از دراز گوئى نبود من آن را در اين جا ذكر مىكردم .\r\nهر كس كه بخواهد بايد آن را از ميان نامه‌هاى او بجويد .\r\nوقتى اين نامه و فرستاده جلال الدين به نزد شهاب الدين رسيد به موصل رفت و در خدمت سيف الدين حاضر شد و مخالفت و سركشى را كنار گذاشت .\r\n\r\nرويدادى كه به تاريخ بستگى دارد درباره گشايشى در كار پس از سختى\r\nنزديك جزيره ابن عمر دژ بلندى است كه از بلندترين سنگرها به شمار مىرود و فنك نام دارد .\r\nاين دژ بر فراز كوه بلندى است و از آن كردان بشنويه است ، و نزديك به سيصد سال است كه در دست ايشان است .\r\nدر اين سال يكى از اميران ايشان كه ابراهيم نام داشت ، بر آن قلعه فرمان مىراند .\r\nابراهيم برادرى به نام عيسى داشت كه از قلعه بيرون رفته بود و پيوسته مىكوشيد كه اين دژ را از برادر خود ، ابراهيم بگيرد .\r\nيكى از نزديكان ابراهيم به فرمان او در آمد و در پنهانى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nدژ را گشود .\r\nبدين گونه ، راه براى رفتن به درون دژ باز شد و بيش از بيست تن از ياران عيسى بر فراز قلعه رفتند و ابراهيم كسانى را كه در نزدش بودند گرفتند .\r\nدر اين هنگام جز چند تن از خواص ابراهيم كسان ديگرى پيشش حضور نداشتند .\r\nآن جا نيز قله‌اى بود بر فراز صخره‌اى بزرگ كه بلندى بسيار داشت و بلندتر از جاهاى ديگر دژ بود .\r\nدر آن جا امير ابراهيم و خاندان و ياران ويژه او به سر مىبردند .\r\nباقى سپاهيان و ياران او در قلعه ، زير آن قله بودند .\r\nمهاجمان ، وقتى ابراهيم را گرفتند ، او را در خزانه‌اى گذاشتند .\r\nيكى از آنان با شمشيرى كه در دست داشت ضربتى به شانه او نواخت ولى اين ضربه كارى از پيش نبرد .\r\nپس از بازداشت او در آن خزانه ، دو مرد را نيز به پاسبانى وى گماشتند .\r\nديگران بر بام رفتند و شكى نداشتند كه بر آن دژ دست يافته‌اند و مانعى در كارشان نيست .\r\nامير عيسى بامداد روز بعد بدانجا رسيد كه قلعه را تحويل بگيرد .\r\nميان او و قلعه دجله قرار داشت .\r\nهمسر امير ابراهيم در خزانه ديگرى بود كه پنجره آهنى سنگين مشرف بر قلعه داشت .\r\nاين خانم پنجره را گرفت و از جا كند تا تدبيرى بينديشد ، در حالى كه لشكريان شوهرش كه در پائين ، در قلعه بسر مىبردند به آن جايگاه بلند دسترسى نداشتند و نمىتوانستند براى رهائى او و شوهرش كارى بكنند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nپس از كندن پنجره ، مىخواست ريسمانى از آن بالا به پائين اندازد تا سربازان آن را بگيرند و بالا بيايند .\r\nولى با خود جز جامه‌اى كه از پارچه‌اى خشن دوخته شده بود ، چيز ديگرى نداشت .\r\nاين جامه را تكه تكه كرد و تكه‌ها را بهم وصل كرد و سرش را به چوبى بست و آن را به سوى سربازانى كه در قلعه بودند فرود افكند .\r\nبدين وسيله ده تن از مردان قلعه را بالا رفتند و خود را بدان جا رساندند در حالى كه دشمنان ايشان بر بام بودند و نمىتوانستند ايشان را ببينند .\r\nامير عيسى كه بر كرانه دجله بود ، از دور بالا رفتن ايشان را مىديد .\r\nاو و همراهانش پياپى فرياد مىزدند تا كسانى را كه بر بام بودند از آنچه در پائين مىگذشت آگاه سازند .\r\nولى هر بار كه فريادشان بلند مىشد مردم قلعه نيز بانگ بر مىآوردند تا فريادها بهم در آميزد و كسانى كه بر بام بودند آگاهى نيابند و پائين نيايند كه از آن كار جلوگيرى كنند .\r\nخانم ، وقتى با تدبيرى كه كرده بود آن ده مرد را بالا كشاند ، به وسيله نوكرى كه داشت قدحى شراب براى شوهرش فرستاد و به نوكر گفت كه خود را به شوهرش نزديك كند چنان كه گوئى مىخواهد به دو شراب بنوشاند . و در آن حال ، وى را از آنچه روى داده آگاه سازد .\r\nخادم نيز چنين كرد . و پيش روى او نشست تا به دو شراب دهد .\r\nضمنا موضوع را به دو گفت .\r\nامير ابراهيم گفت : « به عده سربازانى كه براى كمك آمده‌اند بيفزائيد . »\r\nبر اثر اين دستور بيست تن ديگر از سربازان بالا آمدند و از\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nنزد خانم بيرون رفتند .\r\nآنگاه ابراهيم دست خود را به سوى دو نفر نگهبان خود دراز كرد و موهاى ايشان به چنگ آورد و گرفت و به آن نوكر كه در اين هنگام به نزدش بود گفت آن دو را بكشد .\r\nنوكر نيز آن دو را با همان سلاحى كه خودشان داشتند كشت .\r\nپس از كشته شدن اين دو تن ، امير ابراهيم بيرون رفت .\r\nسربازانى كه بالا آمده بودند در اطرافش جمع شدند و خواستند آن قله را بگيرند تا ساير سربازانى هم كه در قلعه بودند بالا بيايند و خود را به امير ابراهيم برسانند .\r\nولى كليدها را پيدا نكردند چون كليدها نزد كسانى بود كه بر آن بام نگهبانى مىكردند .\r\nچاره‌اى نداشتند جز اينكه بر بام قله بروند و ياران عيسى را بگيرند .\r\nياران عيسى همين كه از آن حال آگاه شدند آمدند و بر سر پلكان ايستادند و كارى كردند كه ديگر هيچ كس نمىتوانست بالا برود .\r\nيكى از كسان ابراهيم سپرى بر روى سر گرفت و خود را به پلكان رساند و از آن بالا رفت و با كسانى كه سر پله‌ها را گرفته بودند مبارزه كرد تا راه را گشود و يارانش توانستند بالا بروند و آنها را از دم تيغ بگذرانند .\r\nاز آن عده تنها يكى ماند كه خود را از بام به زير افكند و در پائين كوه افتاد و تكه تكه شد .\r\nامير عيسى وقتى ديد كه بر سر يارانش چه آمد ، در حالى كه آرزويش بر باد رفته بود بازگشت . و امير ابراهيم در قلعه خود همچنان استقرار يافت .\r\n\r\nيغماى بند نيجين\r\nدر اين سال ، پسر ملكشاه بن محمود كه در خوزستان نزد امير\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nشمله بود ، به بند نيجين رسيد و آن جا را ويران ساخت و غارت كرد و خون مردم را ريخت و زنان و فرزندانشان را به بند اسارت در آورد و از انجام هيچ كار زشتى فرو گذارى ننمود .\r\nوقتى اين خبر به بغداد رسيد ، عضد الدين وزير خليفه بيرون رفت و لشكريان بغداد را فراهم آورد .\r\nقشون : حله و سربازان واسط نيز همراه طاشتكين ، امير - الحاج ، و غرغلى فرا رسيدند .\r\nآنگاه همه با هم به سر وقت دشمن شتافتند .\r\nپسر ملكشاه ، وقتى خبر حركت ايشان را شنيد ، از جائى كه بود رفت ، ولى باز برگشت .\r\nبا او گروه انبوهى از تركمانان بودند .\r\nلشكريان بغداد آن تركمانان را غارت كردند و بى اينكه به ايشان دستور بازگشت داده شده باشد ، به جاى خويش باز گشتند .\r\nسرداران ايشان از اين بازگشت بدشان آمدند و فرمان دادند كه دوباره به مواضع خود بروند .\r\nآنها هم در اوائل ماه رمضان برگشتند .\r\nولى در مدت غيبت آنان پسر ملكشاه كه از بند نيجين رفته بود ، فرصت را غنيمت شمرد و مراجعت كرد و آنچه را هم كه از نخستين يغماى وى سالم مانده بود ، به يغما برد .\r\nضمنا ميان او و لشكريان بغداد زد و خوردى روى داد .\r\nبعد همه پراكنده شدند .\r\nپسر ملكشاه از بند نيجين رفت و از سرزمين عراق دور شد .\r\nلشكر بغداد نيز بازگشت .\r\n\r\nپاره‌اى ديگر از رويدادهاى سال\r\nدر اين سال ، در ماه جمادى الاول ، در مسجد جامعى كه فخر الدولة بن المطلب در كاخ مأمون واقع در جانب غربى بغداد\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nساخته بود ، نماز جمعه بر پا شد .\r\n* * * در اين سال ، صلاح الدين ايوبى ، فرمان داد تا در مصر ، مدرسه‌اى را كه در آرامگاه شافعى ، رضى اللّه عنه ، قرار داشت ، بسازند .\r\nهمچنين بيمارستانى در قاهره ساخت . و براى آن مدرسه و اين بيمارستان موقوفات بسيارى معين كرد .\r\n* * * در اين سال ، من در موصل دو گوسفند ديدم كه به يك ديگر چسبيده بودند و يك شكم داشتند .\r\nدو سر و دو گردن و دو پشت و هشت پا داشتند . درست مثل اين بود كه دو گوسفند هستند و يك شكم دارند .\r\nصورت يكى به سوى ديگرى بود .\r\nوجود چنين موجودى از عجائب شمرده مىشد .\r\n* * * درين سال ستاره‌اى فرود آمد كه زمين را روشن كرد و روشنى بسيار بخشيد .\r\nبانگى بلند نيز از آن شنيده شد .\r\nنشانه اين ستاره به اندازه يك ساعت در آسمان ماند . آنگاه از ميان رفت .\r\n* * * در اين سال ، تاج الدين ابو على حسن بن عبد اللّه بن مظفر بن رئيس الرؤسا ، برادر عضد الدين وزير خليفه از دار جهان رخت بر بست .\r\n* * * در اين سال ، در ماه محرم ، قاضى كمال الدين ابو الفضل محمد بن عبد اللّه بن قاسم شهرزورى در گذشت .\r\nاو قاضى دمشق و سراسر شام بود . و امور موقوفات و ديوان\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nنيز تحت نظر وى قرار داشت .\r\nمردى بخشنده و دانا و مدير و مدبر بود و در تدبير - كارهاى دولت ، عقل و معرفت داشت .\r\nخدا او را بيامرزاد و ازو خرسند باد\r\n.\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\n( 573 ) وقايع سال پانصد و هفتاد و سوم هجرى قمرى\r\n\r\nشكست خوردن صلاح الدين در رمله\r\nدر اين سال ، در اواخر جمادى الاول ، صلاح الدين يوسف بن ايوب از مصر به كرانه شام رفت .\r\nقصد او از اين سفر ، جنگ و جهاد در شهرهاى فرنگيان بود .\r\nاز اين رو لشكريان بسيار و ساز و برگ فراوان گرد آورد .\r\nآنان شتابان پيش مىرفتند تا در تاريخ بيست و چهارم جمادى الاول به شهر عسقلان رسيدند .\r\nميان شهر و مردم شهر دست به تاراج نهادند و اسير كردند و كشتند و آتش زدند . و در آن نواحى پراكنده شدند در حالى كه همچنان سر گرم يغما بودند .\r\nآنان وقتى ديدند كه لشكريان فرنگيان پيدا نيستند و سربازانى آماده ندارند كه شهرهاى ايشان را از تاخت و تاز مسلمانان حفظ كنند ، به طمع افتادند و پراكنده شدند و ايمن و آسوده خاطر ، در پى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nغارت و غنيمت ، به هر سو روانه گرديدند .\r\nصلاح الدين به رمله رسيد و بر آن بود كه به يكى از دژهاى فرنگيان حمله برد و آنجا را محاصره كند .\r\nدر آن جا به نهرى رسيد كه مردم براى گذشتن از آن ازدحام كرده بودند .\r\nهنوز مردم را پراكنده نساخته و راهى براى عبور نگشوده بود كه فرنگيان با همه مردان جنگى و انديشه‌هاى جنگ آورى خود به دو نزديك شدند .\r\nدر اين هنگام صلاح الدين را تنها اندكى از سرداران و سپاهيان وى همراهى مىكردند زيرا بيشتر سربازان او به جست و جوى غنيمت در اطراف پراكنده شده بودند .\r\nهمين كه فرنگيان را ديد با كسانى كه همراه داشت ، در برابرشان ايستاد .\r\nتقى الدين عمر بن محمد ، برادر زاده صلاح الدين ، براى پيكار با فرنگيان پاى مردانگى پيش نهاد و در برابر عم خود ، شخصا به جنگ پرداخت .\r\nدر اين نبرد گروهى از ياران او ، و همچنين برخى از فرنگيان كشته شدند .\r\nتقى الدين پسرى داشت كه نامش احمد بود . از بهترين جوانان به شمار مىرفت و آغاز مرحله‌اى را مىگذراند كه ريش سراسر صورت را فرا مىگيرد .\r\nپدرش به دو فرمان داد كه بر فرنگيان حمله برد .\r\nبر آنان حمله برد و پيكار كرد و سالم بازگشت در حالى كه از دليرى و جنگاورى خود نشانه‌هاى بسيارى ميان دشمنان بر جاى نهاده بود .\r\nاز اين رو پدرش باز فرمان داد كه به دومين حمله پردازد .\r\nاو باز حمله كرد ولى اين بار شربت شهادت چشيد و عاقبت\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبخير از جهان رفت .\r\nخدا او را بيامرزاد و از او خشنود باد .\r\nكسى كه در اين روز ، سخت‌تر از همه پيكار مىكرد ، فقيه عيسى بود كه خدا بيامرزدش .\r\nاين جنگ با شكست خوردن مسلمانان پايان يافت .\r\nيكى از فرنگيان بر صلاح الدين حمله برد و به او نزديك شد و چيزى نمانده بود كه به وى برسد ، ولى در پيش روى او كشته شد .\r\nتعداد فرنگيانى كه به قتل صلاح الدين كمر بسته بودند رو به فزونى نهاد . و او ناچار گريزان از ميدان بيرون رفت .\r\nاما پس از طى اندكى راه ايستاد كه لشكرش به وى بپيوندد ، تا اين كه شب فرا رسيد .\r\nآنگاه با اندكى از كسان خود ، از راه بيابان رهسپار مصر شد .\r\nاين عده در راه خود شكنجه‌اى سخت ديدند و زاد و توشه و آب ايشان كاهش يافت .\r\nبسيارى از چار پايان لشكر نيز ، از گرسنگى و تشنگى و تندروى به هلاك رسيدند .\r\nاما لشكريانى كه براى يغماگرى داخل شهرهاى فرنگيان شده بودند ، بيشترشان يا به قتل رسيدند يا به اسارت در آمدند .\r\nاز جمله كسانى كه اسير شد فقيه عيسى هكارى بود كه از بزرگان اصحاب اسد الدين شير كوه به شمار مىرفت .\r\nاو دانش و دين و دليرى را با هم گرد آورده بود .\r\nبرادر او ، ظهير ، نيز گرفتار گرديد و به اسارت در آمد .\r\nاين دو تن از چنگ فرنگيان گريختند ولى راه خود را گم\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nكردند ، از اين رو گرفتار شدند .\r\nفرنگيان آن دو را با گروهى از يارانشان گرفتند . و همه چند سال در اسارت ماندند .\r\nسر انجام صلاح الدين فقيه عيسى و گروه بسيارى از آن اسيران را به شصت هزار دينار باز خريد و از بند اسارت آزاد كرد .\r\nصلاح الدين پس از آن شكست و سر گردانى در بيابان ، در نيمه جمادى الآخر به قاهره رسيد .\r\nمن نامه‌اى ديدم كه صلاح الدين با دستخط خويش به برادر خود ، شمس الدوله تورانشاه كه در دمشق به سر مىبرد ، نگاشته و آن جنگ را شرح داده بود .\r\nدر آغاز نامه اين شعر بود :\r\n ذكرتك و الخطى يخطر بيننا * و قد نهلت منا المثقفة السمر \r\n( يعنى : من به ياد تو بودم در حالى كه نيزه خطى [ ( 1 ) 
  ] ميان ما مىخراميد و نيزه گندمگون از خون ما سيراب شده بود . )\r\nدر اين نامه نوشته بود :\r\n« ما چند بار به مرگ نزديك شديم ، و ما را خداوند بزرگ از مرگ نجات نداد مگر براى انجام كارى كه ذات پاكش اراده فرموده است اگر در اين واقعه حكمتى نبود ، به وقوع نمىپيوست .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - نيزه خطى : نيزه و سنانى است منسوب به « خط » و خط لنگر گاهى بوده است به بحرين كه در آن جا نيزه خوب مىساخته و مىفروخته‌اند .\r\n( خلاصه از لغتنامه دهخدا )\r\n","page_name":" 154 ","page_number":154},
  {"content":"\r\n\r\n\r\nمحاصره شهر حماة به وسيله فرنگيان\r\nدر اين سال ، در ماه جمادى الاول ، فرنگيان شهر حماة را نيز محاصره كردند .\r\nسبب اقدام به اين كار آن بود كه يك پهلوان سترك فرنگى كه از بزرگترين شياطين ايشان به شمار مىرفت ، از راه دريا به كرانه شام رسيد و ديد كه صلاح الدين شكست خورده و گريزان به مصر بازگشته است .\r\nاز اين رو تهى بودن شهرها را از مدافعان اسلامى غنيمت شمرد . چون در دمشق نيز شمس الدولة بن ايوب از سوى صلاح الدين نيابت مىكرد و سپاه بسيارى نداشت .\r\nاو ، همچنين ، بيش از اندازه به عيش و نوش مىپرداخت و به لذت‌طلبى و آسايش خواهى مىگرائيد .\r\nبنا بر اين پهلوان فرنگى همه فرنگيانى را كه در شام مىزيستند گرد آورد و ميانشان پول و ساز و برگ پخش كرد .\r\nآنگاه با لشكرى كه آماده ساخته بود روانه حماة شد و آن شهر را در حلقه محاصره گرفت .\r\nفرمانرواى حماة ، شهاب الدين محمود حارمى ، دائى صلاح - الدين ، دچار بيمارى سختى بود .\r\nولى گروهى از لشكريان صلاح الدين در آن نزديكى به سر مىبردند كه وقتى حماة را در خطر ديدند داخل شهر شدند و ساكنان شهر را يارى كردند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nفرنگيان با مردم حماة جنگ سختى كردند و در يكى از روزها به قسمتى از شهر هجوم بردند و نزديك بود كه شهر را با زور و فشار بگيرند .\r\nاز اين رو مردم شهر با سربازان در آن سو گرد آمدند و سخت مردانه جنگيدند . چنان كه هر دو دسته آسيب بسيار ديدند .\r\nمسلمانان دليرانه به حفظ آزادى خود پرداختند و از جان و مال و كسان و خاندان خود دفاع كردند .\r\nدر نتيجه اين سخت كوشى ، فرنگيان را از شهر به سوى حومه راندند و جنگ را در حومه شهر نيز شب و روز پى گرفتند .\r\nراندن فرنگيان از شهر مايه تقويت روحيه و افزايش نيروى مسلمانان گرديد چنان كه در انديشه دست يافتن بر فرنگيان افتادند و ميان ايشان كشتار بسيار كردند .\r\nدر اين هنگام فرنگيان كه از پيروزى نا اميد شده بودند از آن جا رفتند و خدا گزندشان را از سر مسلمانان دور ساخت .\r\nفرنگيان بعد به حارم رفتند و آن جا را محاصره كردند .\r\nاقامت آنان در حماة چهار روز بود .\r\nپس از رفتن فرنگيان از حماة ، شهاب الدين حارمى ، فرمانرواى حماة درگذشت .\r\nپسرى هم داشت كه از بهترين جوانان شمرده مىشد . او نيز سه روز پيش از درگذشت پدر خود دار فانى را بدرود گفته بود\r\n.\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nكشته شدن سعد الدين كمشتكين و محاصره حارم به وسيله فرنگيان\r\nدر اين سال ، ملك صالح بن نور الدين ، سعد الدين كمشتكين را زندانى ساخت .\r\nسعد الدين كمشتكين كار دولت او را در دست داشت و در دولت او حكومت مىكرد .\r\nسبب گرفتارى او اين بود كه در شهر حلب ، مردى از بزرگان آن شهر به نام ابو صالح بن العجمى مىزيست .\r\nاو در نزد نور الدين محمود بزرگى و منزلت و برترى داشت .\r\nپس از در گذشت نور الدين ، در دولت پسرش ملك صالح نيز مقام و سرورى يافت و به جائى رسيد كه در حلب همپايه وزير بزرگ و توانائى شمرده مىشد . زيرا پيروان بسيار داشت و هر كس كه به كمشتكين رشك مىبرد به ابو صالح مىپيوست .\r\nبدين گونه رفته رفته ابو صالح را نيرومند ساختند و دلش را قوى و هواخواهانش را زياد كردند .\r\nابو صالح اهل پيشگامى و دليرى بود . ازين رو تنها مرد توانا و صاحب دولت حلب گرديد و كسى شد كه همه به انديشه و فرمان او كار مىكردند .\r\nدر چنان احوالى يكى از روزها باطنيان در مسجد جامع به او حمله‌ور شدند و او را كشتند . و او شهيد در گذشت .\r\nپس از كشته شدن او سعد الدين كمشتكين تواناتر شد و\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nنيرومندى بيش‌ترى يافت .\r\nوقتى ابو صالح به قتل رسيد ، مردم كشته شدن او را به گردن سعد الدين گذاشتند و گفتند : « او باطنيان را بر ضد وى برانگيخت تا وى را كشتند . »\r\nاين موضوع را به ملك صالح نيز گوشزد كردند و او را زبون و ناتوان شمردند زيرا نمىتوانست سعد الدين را به فرمان خود در آورد بلكه سعد الدين بر او تسلط داشت و او را كوچك و خرد مىشمرد تا جائى كه وزيرش را به قتل رساند .\r\nاز اين گونه سخنان همچنان به گوش ملك صالح مىخواندند تا سرانجام از كمشتكين برگشت و او را به زندان انداخت .\r\nقلعه حارم تيول سعد الدين بود و ملك صالح آن را به وى وا گذاشته بود .\r\nپس از گرفتارى سعد الدين كمشتكين كسانى كه در قلعه به سر مىبردند ، به درون دژ پناهنده شدند و از تسليم قلعه خوددارى كردند .\r\nاز اين رو سعد الدين را بدان قلعه بردند به اميد اينكه به ياران خود فرمان دهد تا قلعه را تسليم ملك صالح كنند .\r\nسعد الدين به آنان دستور داد ولى حرفش را نشنيدند و همچنان از تسليم خوددارى كردند .\r\nسعد الدين را شكنجه دادند . يارانش نيز شكنجه او را مىديدند ولى بر او رحم نمىآوردند .\r\nسر انجام در زير شكنجه جان سپرد و كسان وى در خوددارى و سركشى همچنان اصرار ورزيدند .\r\nفرنگيان كه چنين ديدند ، در ماه جمادى الاول ، از شهر\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nحارم رهسپار حارم شدند به نحوى كه ما شرح خواهيم داد .\r\nآنان گمان مىبردند كه ساكنان حماة يار و ياورى ندارند .\r\nملك صالح نيز نوجوانى است كه لشكر اندكى در اختيار اوست و صلاح الدين نيز در مصر است .\r\nلذا اين فرصت را غنيمت شمردند و اقامت خود را در حارم تا مدت چهار ماه ادامه دادند .\r\nبر اين قلعه نردبان‌ها گذاشتند و منجنيق‌ها بر پاى داشتند .\r\nكار بدين منوال بود تا آنكه ملك صالح پرداخت پولى را بديشان وعده داد و گفت :\r\n« صلاح الدين به شام رسيده است و دور نيست كه ساكنان حارم ، اين قلعه را تسليم او كنند . »\r\nفرنگيان به شنيدن اين سخن پيشنهاد وى را پذيرفتند و از آن جا رفتند .\r\nپس از رفتن ايشان ملك صالح لشكرى به حارم فرستاد و آن دژ را محاصره كرد .\r\nكوششى كه لشكريان ملك صالح به كار بردند به پايه جهدى بود كه فرنگيان در محاصره حارم كرده بودند .\r\nولى اينان تازه نفس بودند و حكم پيشروان لشكر را داشتند .\r\nبر عكس ، ساكنان قلعه كشته و زخمى بسيار داده بودند و ديگر ياراى پيكار نداشتند . از اين رو قلعه را به ملك صالح تسليم كردند .\r\nملك صالح پس از گرفتن حارم ، آن را به يكى از مملوكان پدر خود واگذاشت كه سرخك نام داشت .\r\n\r\nپاره‌اى ديگر از رويدادهاى سال\r\nدر اين سال ، در ماه محرم ، به نام سلطان طغرل بن ارسلان\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبن طغرل بن ، محمد بن ملكشاه ، كه در همدان نزد ايلدگز به سر مىبرد ، خطبه سلطنت خوانده شد زيرا پدر او ارسلان تازه در گذشته بود .\r\n* * * در اين سال ، در تاريخ هفتم شوال ، بادى سخت در بغداد وزيدن گرفت و زمين به لرزه افتاد .\r\nكار بر مردم چنان سخت شد كه گمان بردند روز رستخيز فرا رسيده است .\r\nولى آن حال ساعتى بدين گونه باقى ماند . بعد بر طرف گرديد .\r\nدر آن زمين لرزه بسيارى از خانه‌ها فرو ريخت و گروه انبوهى زير آوار جان سپردند .\r\n* * * در اين سال ، عضد الدين ابو الفرج محمد بن عبد اللّه بن مظفر بن رئيس الرؤسا ابو القاسم بن مسلمه ، وزير خليفه عباسى - المستضيء بامر اللّه - كشته شد .\r\nاين واقعه در چهارم ذى القعده روى داد .\r\nاو آهنگ زيارت خانه خدا كرده بود از اين رو ، از رود دجله گذشت تا روانه حج گردد .\r\nعده‌اى از ارباب مناصب همراهش بودند و او در موكبى عظيم راه مىسپرد .\r\nبه ياران خود گفت كه مردم را از پيش راه وى نرانند و كسى را از ديدن وى باز ندارند .\r\nوقتى به دروازه قطفتا رسيد ، پيرمردى پيش او آمد و گفت :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n« به من ظلم كرده‌اند . »\r\nو پيش رفت تا وزير سخن وى را بشنود .\r\nآنگاه با كارد ضربه‌اى به تهيگاه وى وارد آورد .\r\nوزير فرياد زد : « مرا كشت . » و از فراز زين بر زمين سرنگون شد .\r\nعمامه‌اش نيز از سرش افتاد و سر خويش را با آستين خود پوشاند . و با شمشير آن باطنى را زد .\r\nباطنى برگشت و بر او ضربه ديگرى نواخت .\r\nابن المعوج ، حاجب درگاه خليفه ، پيش رفت تا وزير را يارى كند .\r\nولى باطنى بر او نيز با كارد ضربه‌اى نواخت . همچنين مىگفتند دوستى كه آن باطنى داشت اين زخم را زد .\r\nبعد ، باطنى و دوستش هر دو كشته شدند .\r\nآن دو تن ، دوست سومى داشتند كه فرياد زنان حمله كرد در حالى كه كاردى به دست داشت .\r\nاو نيز كشته شد و هيچ كارى از پيش نبرد .\r\nجسد هر سه نفر را آتش زدند . و وزير را به خانه‌اى كه در آن حدود داشت بردند .\r\nحاجب درگاه نيز زخمى به خانه‌اش برده شد .\r\nاو و وزير ، هر دو درگذشتند .\r\nوزير را بردند و پيش پدرش در مقبرة الرباط نزديك جامع - المنصور به خاك سپردند .\r\nاين وزير در خواب ديده بود كه با عثمان بن عفان سرگرم رو بوسى است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nپسرش مىگفت : « پدرم پيش از بيرون رفتن از خانه غسل كرد و گفت : اين غسل اسلامى است و من شك ندارم كه كشته خواهم شد . »\r\nاو ، يعنى عضد الدين وزير كه كشته شد ، در جمادى الاول سال 514 هجرى قمرى به جهان آمده بود .\r\nپدرش پيشكار خليفه عباسى ، المقتفى لامر اللّه ، بود . پس از درگذشت پدر خود ، بر جايش نشست . و همچنان منصب پيشكارى را داشت تا مقتفى از دنيا رفت .\r\nبعد از او ، المستنجد باللّه ، نيز وى را بر همين شغل نگاه داشت . و قدر و مقام وى بالا رفت .\r\nوقتى المستضيء بامر اللّه به خلافت رسيد ، وزارت خود را به او سپرد .\r\nعضد الدين حافظ قرآن بود و حديث مىشنيد .\r\nكارهاى نيك بسيار كرده است .\r\nخانه او مجمع علما بود .\r\nكارهاى نيك وى به شهادت وى پايان يافت در حالى كه آهنگ زيارت خانه خدا داشت .\r\n* * * همچنين در اين سال آشوبى در بغداد به پا شد .\r\nسبب بروز اين فتنه نيز آن بود كه مسلمانان مدائن به بغداد آمدند و از دست يهوديان مدائن شكايت كردند . و گفتند :\r\n« ما در مدائن مسجدى داريم كه نزديك كنيسه يهوديان است . در آن جا نماز ميگزاريم و اذان مىگوئيم .\r\n« يهوديان به ما گفتند : شما از بس اذان مىگوئيد با سر و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nصداى خود ما را به دردسر انداخته‌ايد .\r\n« مؤذن پاسخ داد : به ما چه كه شما به درد سر افتاده‌ايد ؟ چه اهميتى دارد ؟ » سر انجام كار به زد و خورد كشيده و در اين آشوب يهوديان پيروز شده بودند .\r\nاينك مسلمانان براى دادخواهى از دست يهوديان مداين به بغداد آمده بودند .\r\nولى ابن العطار ، كه خزانه‌دار بود ، دستور داد تا ايشان را به زندان بيندازند .\r\nبعد ، از زندان آزاد شدند و به مسجد جامع كاخ رفتند و پيش از اقامه نماز جمعه از مردم استمداد كردند .\r\nخطيب ناچار خطبه و نماز را كوتاه كرد .\r\nدادخواهان از مسجد بازگشتند . در حالى كه همچنان از مردم يارى مىجستند .\r\nدر اين هنگام گروهى از سربازان فرا رسيدند و از آنان جلوگيرى كردند .\r\nتوده مردم وقتى ديدند كه با ستمرسيدگان چگونه رفتار مىشود به خشم آمدند و به يارى اسلام برخاستند و فرياد دادخواهى بر آوردند و سخنان زشت بر زبان راندند و آجرهاى مسجد جامع را كندند و به سوى سربازان پرتاب كردند بطوريكه سربازان تاب نياوردند و گريختند .\r\nبعد توده مردم به مغازه‌هاى فلز كاران ، كه بيشترشان يهودى بودند ، حمله بردند و آنها را غارت كردند .\r\nحاجب درگاه بر آن شد كه ايشان را از اين كار باز دارد ولى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاو را نيز سنگباران كردند . و او ناچار گريخت .\r\nشهر بهم ريخت .\r\nتظاهر كنندگان كنيسه‌اى را كه نزديك سراى بساسيرى بود ويران ساختند ، توراة را نيز آتش زدند و يهوديان از بيم جان پنهان شدند .\r\nخليفه عباسى - المستضيء بامر اللّه - فرمان داد تا كنيسه‌اى را كه در مدائن بود در هم كوبند و آن را مسجد كنند .\r\nدر رحبه نيز چوب‌هائى بر پا شد تا آشوبگران را بر آنها به دار آويزند .\r\nمردم گمان بردند كه اين دارها براى ترساندن ايشان به خاطر كارهائى كه كرده‌اند بر پا شده است . از اين رو شبانگاه مقدارى موش مرده بيابانى را گرفتند و از آن دارها آويزان كردند .\r\nاما مأموران دولتى گروهى دزد را از زندان بيرون آوردند و در آن جا به دار زدند .\r\n* * * در اين سال ، در ماه شعبان ، سيف الدين غازى ، فرمانرواى موصل ، وزير خود ، جلال الدين على بن جمال الدين را گرفت و زندانى كرد .\r\nوزير او نه گناهى كرده و نه در كار خود ناتوانى يا كوتاهى روا داشته بود .\r\nگرفتارى جلال الدين تنها به خاطر زبونى سيف الدين بود .\r\nزيرا ميان او و مجاهد الدين قايماز كين‌توزى سختى وجود داشت .\r\nاز اين رو مجاهد الدين به سيف الدين گفت : « از بازداشت كردن اين وزير چاره‌اى نيست . »\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاو نيز وزير خود را زندانى ساخت با اينكه از انجام چنين كارى اكراه داشت .\r\nبعد ، ابن نيسان ، رئيس شهر « آمد » ، پاى ميانجيگرى در پيش نهاد و از او شفاعت كرد . زيرا ميان او و جلال الدين پيوند دامادى بود .\r\nبر اثر ميانجيگرى ابن نيسان ، جلال الدين از زندان آزاد شد و به شهر « آمد » رفت .\r\nولى در آن شهر بيمار گرديد و به دنيسر برگشت . و در آن جا به سال 574 هجرى قمرى در گذشت ، در حالى كه بيش از بيست و هفت سال نداشت .\r\nجنازه او به مدينة النبى ( ص ) حمل گرديد و پهلوى آرامگاه پدرش ، در كاروانسرائى كه پدرش در آن جا ساخته بود ، به خاك سپرده شد .\r\nجلال الدين ، كه خدا بيامرزدش ، از نيكان جهان به شمار مىرفت كه جوانمردى و دانش و دين و پاكدامنى و نيكرفتارى را با هم گرد آورده بود .\r\nسيف الدين غازى او را سوگند داد كه پيش صلاح الدين ايوبى نرود چون مىترسيد به خاطر دوستى و مودتى كه ميان جمال الدين و نجم الدين ايوب و اسد الدين شيركوه بود ، پيش صلاح الدين برود .\r\nبه همين جهة ، من شنيدم كه صلاح الدين او را به خدمت خود فرا خواند و او به خاطر همان سوگندى كه خورده بود ، از رفتن به نزد صلاح الدين خوددارى كرد .\r\n* * * در اين سال گروهى از فرنگيان اجتماع كردند و به توابع شهر حمص رفتند و در آن نواحى دست به يغما گشودند و غنائم بسيار\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبه چنگ آوردند و مردان را گرفتار كردند و زنان و فرزندان ايشان را به بند اسارت در آوردند .\r\nناصر الدين محمد بن شير كوه ، فرمانرواى حمص ، به سر وقت ايشان شتافت و بر ايشان پيشى گرفت و در راهشان ايستاد و كمين كرد . و وقتى كه فرا رسيدند او و كسانش كه در كمين نشسته بودند بر ايشان تاختند و شمشير در ميانشان نهادند .\r\nبيشتر فرنگيان كشته شدند و گروهى از سركردگانشان به اسارت در آمدند . از كسانى كه سالم ماندند جز آنها كه زخم‌هاى گران برداشته بودند ، از هلاك يا اسارت رهائى نيافتند .\r\nآنچه را هم كه فرنگيان به غنيمت برده بودند ، از ايشان پس گرفتند و به صاحبان آنها برگرداندند .\r\n* * * در اين سال ، در ماه ربيع الآخر ، صدقة بن حسين حداد ، در بغداد از دار جهان رخت بر بست .\r\nاين همان كسى است كه ذيلى بر تاريخ ابن الزغونى نگاشته است .\r\n* * * در اين سال ، در ماه جمادى الاول ، محمد بن احمد بن عبد الجبار فقيه حنفى معروف به مشطب در بغداد در گذشت\r\n.\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\n( 574 ) وقايع سال پانصد و هفتاد و چهارم هجرى قمرى\r\n\r\nدومين حمله فرنگيان بر شهر حماة\r\nدر اين سال ، در ماه ربيع الاول ، گروه بسيارى از فرنگيان در شام گرد هم آمدند تا رهسپار شهر حماة شوند .\r\nطمع يغما و چپاول باعث شد كه شماره سواران و پيادگانشان رو به فزونى نهاد .\r\nاينان وقتى بدانجا رسيدند دست به غارت زدند و يغما كردند و قريه‌ها را ويران ساختند و آتش زدند و مردم را اسير گرفتند يا كشتند .\r\nلشكرى كه در حماة اقامت داشت وقتى خبر حمله فرنگيان را شنيد ، به سر وقت ايشان شتافت .\r\nاين سربازان تعدادشان اندك بود ، ولى توكل به خداى بزرگ داشتند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nوقتى دو دسته با هم روبرو شدند و به زد و خورد پرداختند ، مسلمانان جنگى راستين كردند .\r\nازين روى خداى بزرگ ايشان را يارى داد و فرنگيان شكست خوردند و شماره كشته‌شدگان و اسيران در ميانشان فزونى يافت .\r\nمسلمانان آنچه را كه فرنگيان از روستاها و قريه‌هاى حومه حماة به غنيمت يافته بودند از ايشان پس گرفتند .\r\nصلاح الدين ايوبى در ماه شوال سال گذشته از مصر به شام بازگشته و در حول و حوش شهر حمص اردو زده بود .\r\nاز اين رو لشكريان پيروزمند حماة سرهاى فرنگيان شكست خورده و همچنين اسيران و غنائمى را كه از ايشان گرفته شده بود ، پيش صلاح الدين بردند .\r\nصلاح الدين دستور داد كه اسيران را بكشند . و اين دستور نيز انجام شد .\r\n\r\nسركشى ابن المقدم نسبت به صلاح الدين و محاصره بعلبك و گرفتن شهر از او\r\nدر اين سال ، شمس الدين محمد بن عبد الملك المقدم در بعلبك سركشى آغاز كرد و بر ضد صلاح الدين برخاست .\r\nبعلبك را صلاح الدين وقتى گرفت به شمس الدين بن المقدم\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nواگذار كرد و اين - همچنانكه ذكرش پيش از اين گذشت - به پاداش آن بود كه ابن المقدم دمشق را به صلاح الدين تسليم كرده بود .\r\nبعلبك ، تا اين هنگام همچنان در دست شمس الدين ابن المقدم باقى بود .\r\nدر اين وقت شمس الدولة بن ايوب ، برادر صلاح الدين ، شهر بعلبك را از صلاح الدين خواست ، و درين خواهش اصرار ورزيد چون زادگاه و محل پرورش وى بعلبك بود و آن جا را دوست داشت و به شهرهاى ديگر برترى مىداد .\r\nشمس الدوله برادر بزرگتر صلاح الدين بود . از اين رو صلاح - الدين نمىتوانست با خواست وى مخالفت ورزد .\r\nناچار به شمس الدين بن المقدم فرمان داد كه بعلبك را به برادرش تسليم كند تا او در عوض اين شهر ، شهر ديگرى را به وى واگذارد .\r\nشمس الدين زير بار اين دستور نرفت و پيمان‌هائى كه با او داشت و كوششى كه در تسليم شهرها به وى كرده بود به يادش آورد .\r\nولى صلاح الدين به سخنان وى گوش نداد و در گرفتن بعلبك پافشارى كرد .\r\nابن المقدم به بعلبك رفت و در آن جا پناهنده شد .\r\nصلاح الدين روانه بعلبك گرديد و مدتى اين شهر را در حلقه محاصره نگاه داشت .\r\nبعد ، از آن جا رفت بىاينكه شهر را گرفته باشد .\r\nولى لشكرى را در آن جا گذاشت كه محاصره را ادامه دهند .\r\nوقتى محاصره بعلبك به درازا كشيد ، شمس الدين بن المقدم به ستوه آمد و كسى را به نزد صلاح الدين فرستاد و جاى ديگرى را در\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nعوض خواست تا بعلبك را به وى تسليم كند .\r\nصلاح الدين نيز به او عوض داد و شهر را گرفت و به برادر خود ، شمس الدوله تورانشاه ، واگذار كرد .\r\n\r\nخشكسالى و وباء عمومى\r\nدر اين سال ، در شهرهاى شام و جزيره و عراق و ديار بكر و موصل و جبل و خلاط و جاهاى ديگر ، هيچ باران نباريد و خشكسالى سختى روى داد كه همه شهرها را گرفت .\r\nنرخ‌ها بالا رفت و يك جوال گندم كه دوازده مكوك [ ( 1 ) 
  ] موصلى بود ، در دمشق به بيست دينار صورى قديم ، و هر سه مكوك جو در موصل به يك دينار اميرى فروش رفت .\r\nدر ساير شهرها نيز نرخ‌ها به همين گونه بود .\r\nمردم در سراسر آن سرزمين‌هاى پهناور بىآب ماندند و آب بدست نياوردند .\r\nخواربار و ارزاق كمياب شد به شدتى كه مردم مردار و چيزهائى همانند آن خوردند .\r\nاين خشكسالى و نايابى تا پايان سال 575 هجرى قمرى همچنان پايدار بود .\r\nسپس ، وباى سخت همگانى در پى آن آمد . و از اين بيمارى ، مرگ و مير فزونى يافت .\r\nبيمارى مردم تنها يكى بود ، آن هم سرسام بود . و چندان مجال نمىيافتند كه مردگان خود را به خاك بسپارند .\r\nاين حال در همه جا وجود داشت . تنها در برخى از شهرها\r\n\r\n\r\n\r\n\r\n","description":"","footnote":"\r\n[ ( 1 ) 
  ] - مكوك پيمانه‌اى است كه كمى بيش از چهار كيلو گنجايش دارد .\r\n","page_name":" 170 ","page_number":170},
  {"content":"\r\n\r\nسخت‌تر بود .\r\nبعد ، خداى بزرگ بر بندگان و شهرها و چارپايان رحمت آورد و باران فرستاد و نرخ‌ها پائين آمد .\r\nرويداد شگفت‌آورى من ديدم و آن اين بود كه در ماه رمضان سال 575 هجرى قمرى ، در جزيره ابن عمر پيش يكى از علماء نيكوكار رفتم تا در نزد وى از احاديث پيغمبر عليه السلام چيزى بشنوم .\r\nدر آن هنگام مردم از خشكسالى و نااميدى از باران ، سخت - ترين روزگار را مىگذراندند .\r\nموسم بهار به نيمه رسيده و هنوز يك قطره باران نباريده بود .\r\nمن و گروهى ديگر چشم به راه شيخ نشسته بوديم كه مردى تركمانى فرا رسيد در حالى كه گرسنگى او را از پا در آورده و چنان در او نشان گذاشته بود كه گفتى تازه از گور بيرون آمده است .\r\nهمين كه به ما رسيد گريه كرد و از گرسنگى ناليد .\r\nمن كسى را فرستادم كه نان بخرد . ولى او رفت و برگشتن او دير شد زيرا نان ناياب بود .\r\nآن تركمانى نيز همچنان مىگريست و در زمين به خود مىپيچيد و از گرسنگى شكوه مىكرد .\r\nديگر از دست ما جز گريه به حال او و مردمى همانند او كار ديگرى بر نمىآمد . و همه به گريه افتاديم .\r\nدر اين هنگام آسمان تيره شد و لكه‌هاى پراكنده ابر بالا آمد .\r\nمردم فرياد بر آوردند و استغاثه كردند .\r\nبعد ، نان رسيد و تركمانى قسمتى از آن را خورد و باقى را برداشت و رفت .\r\nاز همان ساعت باران باريد و بارش زياد شد و ادامه يافت\r\n.\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nيغماگرىهاى فرنگيان در شهرهاى مسلمانان\r\nدر اين سال ، در ماه ذى القعده ، فرنگيان گرد هم آمدند و با فرمانرواى خود رهسپار دمشق گرديدند و به توابع اين شهر حمله بردند و غارت كردند . و گروهى را كشتند و گروهى را اسير ساختند . زنان و فرزندانشان را نيز به بند اسارت در آوردند .\r\nصلاح الدين ايوبى ، فرخشاه ، برادرزاده خود را با گروهى سرباز به سوى ايشان فرستاد .\r\nضمنا به او گفت كه وقتى به فرنگيان نزديك شد نامه‌اى به وى بنويسد و اين خبر را به وسيله كبوتر نامه‌بر براى وى بفرستد .\r\nهمچنين توصيه كرد كه به مردم شهرها دستور دهد كه از دسترس فرنگيان ، خود را دور نگاه دارند .\r\nفرخشاه با لشكرى كه در اختيارش گذاشته شده بود به جست و جوى فرنگيان شتافت . و هنگامى به خود آمد كه فرنگيان با لشكريان وى در آميخته بودند .\r\nناچار دست به جنگ زد . و اين سخت‌ترين جنگى بود كه تا آن زمان مردم ديده بودند .\r\nفرخشاه خود را در ميان فرنگيان انداخت و رشته جنگ را به دست گرفت و آن را به ديگرى وا نگذاشت .\r\nدر نتيجه جانبازى او فرنگيان شكست خوردند و مسلمانان بر آنان پيروزى يافتند .\r\nاز سركردگان فرنگى گروهى كشته شدند . هنفرى نيز در\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآن ميان به قتل رسيد .\r\nچه ميدانى كه اين هنفرى چه كسى بود ؟ او در دلاورى و انديشه نبرد ضرب المثل بود . بلائى بود كه خدا به جان مسلمانان انداخته بود و خدا نيز مسلمانان را از گزند وى آسوده ساخت .\r\nگروهى ديگر از همانندان او نيز كشته شدند . در صورتى كه لشكر فرخشاه به هزار سوار نمىرسيد .\r\nدر اين سال ، همچنين ، پرنس - فرمانرواى انطاكيه و لاذقيه به پرورشگاه اغنام و احشام مسلمانان در شيزر حمله برد و آن را گرفت .\r\nفرمانرواى طرابلس نيز به گروه بسيارى از تركمانان حمله برد و دارائى ايشان را ربود .\r\nصلاح الدين در بانياس بود ، به نحوى كه ما اگر خدا خواست بعدا شرح خواهيم داد .\r\nاو برادرزاده خود ، تقى الدين عمر ، را به حماة ، و پسر عم خود ، ناصر الدين محمد بن شير كوه را به مصر فرستاد و به آن دو فرمود كه شهرها را نگه دارند و اطراف آنها را از گزند دشمنان - كه خدا نابودشان سازد - حفظ كنند .\r\n\r\nپاره‌اى ديگر از رويدادهاى سال\r\nدر شب نيمه ربيع الآخر ، نزديك به دو سوم از شب گذشته بود كه ماه گرفت . و همچنان گرفته بود كه از چشم پنهان شد .\r\n* * * همچنين در بيست و نهم ربيع الآخر هنگام عصر خورشيد گرفت . و همچنان گرفته بود كه غروب كرد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nدر اين سال ، در ماه شعبان ، حيص بيص شاعر از دار جهان رخت بر بست .\r\nنام او سعد بن محمد بن سعد ابو الفوارس بود . حديث شنيده و خلفا و پادشاهان و بزرگان را ستايش كرده بود .\r\nاشعار او مشهور است . اين ، يكى از آنهاست :\r\n كلما اوسعت حلمى جاهلا * اوسع الفحش له فحش المقال\r\nو اذا شاردة فهت بها * سبقت مر النعامى و الشمال\r\nلا تلمنى فى شقائى بالعلى * رغد العيش لربات الحجال\r\nسيف عز زانه رونقه * فهو بالطبع غنى عن صقال \r\n( يعنى : هر وقت كه در برابر يك نادان بردبارى به خرج دادم ، زبان به بدگوئى دراز كرد .\r\nولى هر وقت كه نكته نيشدارى بر زبان آوردم ، بر باد شمال و جنوب پيشى گرفت . يعنى برندگى و پيشرفت داشت .\r\nاگر من از بزرگى و مردانگى خود به بدبختى افتاده‌ام ، سرزنشم مكن ، زيرا آسايش زندگى را زنان حرم دارند .\r\nشمشير ارجمندى و بزرگى را همان درخششى كه دارد ، زينت مىدهد . او خود به خود از صيقل بىنياز است . )\r\n* * * همچنين ، در ماه محرم ، شهدة دختر احمد بن عمر بن ابرى كاتبه از دنيا رفت .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاين خانم از سراج و طراد و كسان ديگرى جز اين دو ، حديث شنيده بود و مردم بسيارى ازو حديث مىشنيدند زيرا اسناد او در حديث ، عالى بود .\r\nنزديك به يكصد سال نيز عمر كرد\r\n.\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\n( 575 ) وقايع سال پانصد و هفتاد و پنجم هجرى قمرى\r\n\r\nويران كردن دژى كه فرنگيان در مخاضة الاحزان ساختند\r\nفرنگيان ، نزديك شهر بانياس ، پهلوى آرامگاه يعقوب عليه السلام ، دژى بلند ساخته بودند .\r\nاين دژ در جائى قرار داشت كه آن را مخاضة الاحزان مىخواندند ، صلاح الدين ، وقتى اين را شنيد ، از دمشق به بانياس رفت .\r\nو در آن جا ماند و حمله‌ها و يغماگرىهاى خود را در شهرهاى فرنگيان گسترش داد .\r\nبعد بدان دژ رفت و آن را در ميان گرفت تا از چگونگى آن آگاه شود و پس از گرد آمدن لشكريانش بدانجا باز گردد .\r\nوقتى بر آن دژ فرود آمد ، با فرنگيانى كه در دژ بودند به\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nپيكار پرداخت . سپس از آن جا برگشت .\r\nسال 575 هجرى قمرى هم كه فرا رسيد ، او از بانياس نرفت بلكه در آن جا ماند و سواران وى بر شهرهاى دشمن حمله مىبردند .\r\nصلاح الدين گروهى از لشكر خود را با حاملان خواربار و ارزاق از بانياس به سوى آن دژ فرستاد .\r\nاين دسته در راه غافلگير شدند و هنگامى به خود آمدند كه فرنگيان با فرمانرواى خويش بر ايشان تاخته بودند .\r\nناچار كسى را نزد صلاح الدين فرستادند و آن حال را به وى خبر دادند .\r\nصلاح الدين ، همين كه از آن پيشآمد آگاه شد ، درنگ نكرد و با لشكريان خود شتابان روانه شد تا به آنان رسيد كه سرگرم نبرد با دشمنان بودند .\r\nدر آن جا با فرنگيان جنگى سخت كرد .\r\nفرنگيان چند بار بر مسلمانان حمله بردند و نزديك بود كه آنان را از ميدان بدر كنند .\r\nولى خداوند يارى خود را براى مسلمانان فرستاد . و مشركان شكست خوردند .\r\nاز فرنگيان گروه بسيارى كشته شدند .\r\nتنها فرمانرواى ايشان ، رهائى يافت ولى بسيارى از سردارانشان اسير گرديدند .\r\nاز جمله اين اسيران ابن بيرزان ، صاحب رمله و نابلس بود كه در ميان فرنگيان ، پس از پادشاهشان ، بالاترين پايه را داشت .\r\nهمچنين برادر فرمانرواى جبيل و فرمانرواى طبريه ، و سپهسالار لشكريان داوى و سر كرده سپاهيان اسباتار ، و فرمانرواى جينين و بلند آوازگان ديگرى از شهسواران و شياطين فرنگى به اسارت در آمدند .\r\nاما ابن بيرزان در برابر پرداخت صد و پنجاه هزار دينار\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nصورى و رها ساختن هزار اسير مسلمان ، آزادى خود را باز خريد .\r\nدر آن روز - يعنى روزى كه اين پيكار تاريخى روى داد - عز الدين فرخشاه ، برادر زاده صلاح الدين ، بيش از همه كار كرد و دلاورى نشان داد .\r\nاز زبان او حكايت كردند كه گفت : « من در هنگام جنگ اين دو بيعت شعر متنبى را به ياد آوردم :\r\n فان تكن الدولات قسما فانها * لمن يرد الموت الزؤام تؤول .\r\nو من هون الدنيا على النفس ساعة ، * و للبيض فى هام الكماة صليل \r\n( يعنى : اگر پيروزهائى نصيب شود ، يقينا نصيب كسى خواهد شد كه به مرگ ناگهانى تن در ميدهد .\r\nكسى كه دنيا را ساعتى بر خود آسان مىگيرد ، در حالى كه شمشيرها در كاسه سرهاى دلاوران چكاچاكى دارند . )\r\n« با ياد آوردن آن دو شعر ، مرگ در چشمم آسان شد و به جانبازى پرداختم و اين مايهء پيروزى گرديد . »\r\nبعد صلاح الدين از ميدان جنگ به بانياس برگشت و لشكريان خود را براى محاصره آن دژ و دخول در آن آماده ساخت .\r\nآنگاه در ماه ربيع الاول بدانجا رفت و دژ را در ميان گرفت .\r\nو به واسطه شكست فرنگيان و پيروزى خود - كه ذكرش گذشت - علاقه او به جنگ شدت يافت و لشكريان خود را در سرزمين فرنگيان پراكنده ساخت تا حمله برند و تاراج كنند .\r\nآنان نيز چنين كردند . و مقدار زيادى هم چوب و زرگون گرد آوردند تا براى منجنيق‌ها كلون بسازند .\r\nولى جاولى اسدى كه سركرده ياران اسد الدين ، و از بزرگان امراء بود به صلاح الدين گفت :\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n« بهتر است با پيشروى به سوى دژ ، اول ساكنان قلعه را امتحان كنيم و جنگ‌آورى آنها را بسنجيم و ببينيم كه وضع ما با آنها از چه قرار خواهد شد . اگر زورمان به آنها رسيد كه چه بهتر .\r\nو گرنه بر پا كردن منجنيق‌ها دير نمىشود . »\r\nصلاح الدين نظر او را پذيرفت و به لشكريان خود دستور داد كه به سوى قلعه پيشروى كنند و در جنگ كوشش بسيار به كار برند .\r\nسربازان به پيشروى پرداختند و جنگى سخت كردند .\r\nكار بالا گرفت .\r\nدر آن گير و دار يكى از افراد معمولى كه پيرهنى پاره بر تن داشت از ديوار بيرونى دژ بالا رفت و با كسانى كه فراز ديوار بودند سرگرم زد و خورد شد .\r\nعده‌اى ديگر از همگنان وى نيز در پى او بالا رفتند . لشكريان نيز به آنان پيوستند و محوطه بيرونى قلعه را به تصرف در آوردند .\r\nفرنگيان كه چنين ديدند عقب نشستند و از ديوار اصلى قلعه بالا رفتند تا به قلعه پناهنده شوند و خود و قلعه خود را حفظ كنند تا كمك براى ايشان برسد .\r\nدرين هنگام فرنگيان در طبريه گرد آمده بودند . از اين رو مسلمانان در جنگ با ساكنان دژ پافشارى و اصرار ورزيدند چون مىترسيدند كه فرنگيان فرا رسند و ايشان را از آن جا دور سازند .\r\nهمين كه شب فرا رسيد ، صلاح الدين به لشكريان خود فرمان داد كه شب را در همان محوطه بيرونى دژ به روز آورند .\r\nآنان نيز چنين كردند .\r\nبامداد روز بعد برخاستند و در زير ديوار اصلى قلعه نقب زدند و نقب را گود كردند و در آن آتش افروختند و در انتظار فرود افتادن ديوار ماندند .\r\nولى ديوار فرو نيفتاد زيرا كلفتى بسيار داشت و كلفتى آن\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nنه ذراع نجارى بود كه هر ذراع آن يك ذراع و نيم است .\r\nدو روز منتظر فرو ريختن ديوار شدند ولى ديوار فرو نريخت .\r\nصلاح الدين دستور داد تا آتشى را كه در نقب روشن كرده بودند ، خاموش كنند .\r\nآب آوردند و بر آتش افشاندند تا فرو نشست .\r\nآنگاه نقب‌زنان بازگشتند و بار ديگر به نقب زدن پرداختند و ديوار را شكافتند و در آن شكاف آتش افروختند .\r\nسرانجام روز پنجشنبه - كه شش روز به پايان ربيع الاول مانده بود - ديوار فرو افتاد .\r\nمسلمانان به زور و قهر وارد دژ شدند و همه ساكنان آن را اسير كردند .\r\nهمچنين ، همه مسلمانانى را كه به اسارت فرنگيان در آمده بودند آزاد ساختند .\r\nصلاح الدين ، بسيارى از اسيران فرنگى را كشت و باقى را به دمشق فرستاد .\r\nولى خود بر جاى خود ماند تا آن دژ يكسره ويران شد و از ميان رفت و با خاك يكسان گرديد .\r\nاو حاضر شده بود كه شصت هزار دينار مصرى به فرنگيان بدهد تا بدون جنگ و خونريزى ، آن دژ را ويران سازند .\r\nولى فرنگيان اين پيشنهاد را نپذيرفته بودند زيرا گمان مىبردند كه اگر آن بنا بر جاى بماند ، به وسيله آن مىتوانند بر بسيارى از شهرهاى اسلام دست يابند .\r\nاما فرنگيان در طبريه گرد آمدند تا آن دژ را حفظ كنند .\r\nولى وقتى خبر تصرف دژ را شنيدند دست و دلشان سرد شد و پراكنده شدند و به شهرهاى خويش بازگشتند .\r\nدرباره پيروزى مسلمانان در مخاضة الاحزان ، سخنوران\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nشعرهاى بسيار ساختند .\r\nاز آن جمله ، دوست ما نشو بن نفاذه - كه خدا بيامرزدش - چنين سروده است :\r\n هلاك الفرنج اتى عاجلا * و قد آن تكسير صلبانها\r\nو لو لم يكن قد دنا حتفها * لما عمرت بيت احزانها \r\n( يعنى : مرگ فرنگيان زود فرا رسيد و شكستن صليب‌هاى ايشان آغاز شد .\r\nاگر مرگشان نزديك نشده بود ، بيت الاحزان خود را نمىساختند . )\r\nهمچنين سخن على بن محمد ساعاتى دمشقى است كه چنين گفته است :\r\n أ تسكن اوطان النبيين عصبة * تمين لدى ايمانها و هى تحلف\r\nنصحتكم و النصح للدين واجب * ذروا بيت يعقوب فقد جاء يوسف \r\n( يعنى : آيا بايد در زادگاه پيامبران به سر برد ، طائفه‌اى كه سوگند ياد مىكند و با وجود سوگندهائى كه خورده دروغ مىگويد ؟\r\nچون پند دادن در دين واجب است ، به شما پند مىدهم كه سراى يعقوب را فرو گذاريد زيرا يوسف فرا رسيده است .\r\nمنظور از « سراى يعقوب » بيت الاحزان يا مخاضة الاحزان و مراد از « وسف » صلاح الدين ايوبى است كه نامش يوسف بود . )\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nجنگ ميان لشكر صلاح الدين و لشكر قلج ارسلان\r\nدر اين سال ميان لشكر صلاح الدين يوسف بن ايوب ، به فرماندهى برادرزاده‌اش ، تقى الدين عمر بن شاهنشاه بن ايوب ، و لشكر ملك قلج ارسلان بن مسعود بن قلج ارسلان ، فرمانرواى - شهرهاى قونيه و اقصرا ، پيكار درگرفت .\r\nسبب بروز اين جنگ آن بود كه نور الدين محمود بن زنگى بن آقسنقر - كه خدا بيامرزدش - در قديم دژ رعبان را از قلج ارسلان گرفته بود .\r\nآن دژ تا اين هنگام در دست شمس الدين بن مقدم قرار داشت .\r\nقلج ارسلان طمع در تصرف آن بست زيرا ملك صالح در حلب ميان اين دژ و صلاح الدين حائل بود .\r\nلذا كسانى را فرستاد تا دژ را محاصره كنند .\r\nدر نتيجه ، گروه انبوهى در اطراف دژ گرد آمدند كه مىگفتند بيست هزار نفرند .\r\nولى صلاح الدين ايوبى ، برادرزاده خود ، تقى الدين را با هزار سوار به سر وقت ايشان فرستاد .\r\nتقى الدين بر آنان حمله برد و جنگ كرد و شكستشان داد .\r\nسپس وضع آن جا را سر و سامان داد و بهبود بخشيد و پيش صلاح الدين بازگشت . و در ويران كردن حصن الاحزان ، همراه صلاح الدين ، حضور نداشت .\r\nاو بعد از پيروزى بر لشكر قلج ارسلان به خود مىباليد و\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمىگفت : « من با هزار سوار بيست هزار سرباز را شكست دادم . »\r\n\r\nدرگذشت المستضيء بامر اللّه و خلافت الناصر لدين اللّه\r\nدر اين سال ، در تاريخ دوم ذى القعده ، امام المستضيء بامر اللّه امير المؤمنين ابو محمد حسن بن يوسف المستنجد ، رضى اللّه عنه ، از دار جهان رخت بر بست .\r\nمادر او ، ام ولد ، كنيزى ارمنى بود كه غضه خوانده مىشد .\r\nمدت خلافت المستضيء بامر اللّه نزديك به نه سال و هفت ماه بود .\r\nدر سال 536 هجرى قمرى به جهان آمده بود .\r\nمردى دادگر بود و با مردم نيكرفتارى مىكرد و پول و مال بسيار به نيازمندان مىبخشيد و از بابت ماليات و غيره هيچگاه بيش از آنچه عادتا مىبايست گرفته شود نمىگرفت .\r\nهمه مردم در دوره او از ايمنى و آرام و آسايش برخوردار بودند و در باره همه نيكى و احسان مىشد .\r\nهمانند او ديده نشد .\r\nبردبار بود و گناهان را خيلى كم كيفر مىداد . دوستدار عفو و گذشت از گناهكاران بود .\r\nنيكو زيست و خوشبخت مرد . خداوند ازو خرسند باد .\r\nروزگار خلافت او چنان بود كه گفته‌اند :\r\n كان ايامه من حسن سيرته * مواسم الحج و الاعياد و الجمع \r\n\r\n","description":"","footnote":"","page_name":" 183 ","page_number":183},
  {"content":"\r\n\r\n( يعنى : در نتيجه نيكرفتارى او ، روزگار او به خوشى - روزهاى موسم حج و عيد و آدينه بود . )\r\nعضد الدين ابو الفرج بن رئيس الرؤسا تا ذى القعده سال 573 كه كشته شد وزارت المستضيء بامر اللّه را داشت .\r\nپس از كشته شدن وى ، ظهير الدين ابو بكر منصور بن نصر ، معروف به ابن عطار ، در دولت او فرمان راند .\r\nاو نيز مردى نكوكار و نيكرفتار بود و بخشش بسيار داشت و نفوذ و قدرت و ثروت زياد بهم رساند .\r\nهمين كه مستضيء درگذشت ، ظهير الدين بن العطار شروع به بيعت گرفتن براى پسر او ، الناصر لدين اللّه ، امير المؤمنين ، كرد .\r\nوقتى كار بيعت پايان يافت ، زمام قدرت در دست مجد الدين ابو الفضل بن صاحب ، پيشكار خليفه ، افتاد و بر دولت او حاكم شد .\r\nدر هفتم ذى القعده ظهير الدين ابن العطار دستگير شد و در خانه خود تحت نظر قرار گرفت .\r\nبعد او را به عمارت التاج كه اقامتگاه خليفه بود بردند و به بند انداختند و نگهبان بر او گماشتند . و دارائى او را خواستند .\r\nآنگاه ، در شب چهارشنبه هيجدهم ذى القعده ، باربرى مرده او را روى سر گرفت و پنهانى بيرون برد .\r\nيكى به اين راز پى برد و آن را فاش ساخت . در نتيجه ، توده مردم بر سر باربر ريختند و مرده را فرود افكندند و عورت او را بيرون انداختند و طنابى به آلت وى بستند و او را در شهر كشاندند .\r\nچمچه‌اى هم كه در مدفوع آدمى فرو برده بودند در دستش نهادند يعنى اين قلمى است كه در مركب فرو رفته است .\r\nآنگاه به دو مىگفتند : « اى سرور ما ، براى ما فرمان بنويس . »\r\nكارهاى زشت ديگرى نيز در باره او روا داشتند .\r\nبعد نعش او را از دست مردم بدر آوردند و به خاك سپردند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاين كار را در باره كسى كردند كه با ايشان به نيكى رفتار كرده و به پول و مالشان چشم طمع ندوخته بود .\r\nكسى بود كه به منظور بيعت گرفتن براى خلافت الناصر - لدين اللّه رسولانى را به اطراف فرستاد .\r\nاز جمله آنها صدر الدين شيخ الشيوخ بود كه پيش پهلوان بن ايلدگز ، فرمانرواى همدان و اصفهان و رى و نقاط ديگر رفت و ازو براى خليفه بيعت خواست .\r\nپهلوان از بيعت خوددارى كرد ولى صدر الدين باز به تكرار پيشنهاد خود پرداخت و در سخن با او درشتى آغاز كرد تا جائى كه در نزد او به لشكريانش گفت :\r\n« فرمانبردارى از كسى كه با امير المؤمنين بيعت نكرده ، بر شما واجب نيست ، بلكه خلع كردن او از فرمانروائى و جنگ با او بر شما واجب است . »\r\nپهلوان كه چنين ديد ، ناچار از بيعت كردن و خطبه خواندن به نام خليفه شد .\r\nظهير الدين ، همچنين ، رضى الدين قزوينى ، مدرس مدرسه نظاميه را براى بيعت گرفتن به موصل فرستاد .\r\nدر نتيجه رسالت او ، فرمانرواى موصل ، بيعت كرد و به نام الناصر لدين اللّه امير المؤمنين خطبه خلافت خواند .\r\n\r\nپاره‌اى ديگر از رويدادهاى سال\r\nدر اين سال ، باد سياه تيره‌اى در سرزمين جزيره ابن عمر و عراق و جاهاى ديگر وزيد ، و در بيشتر شهرها از نيمروز تا يك چهارم از شب گذشته عموميت يافت .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nدر اين مدت ، جهان از بس تاريك شد چيزى نمانده بود كه كسى همدم خود را نيز نتواند ببيند .\r\nدر آن هنگام من در موصل بودم .\r\nما نماز عصر و مغرب و عشاء آخر را با گمان و تخمين خوانديم چون نمىدانستيم كه شب فرا رسيده يا نه .\r\nمردم به گريه و زارى و توبه و استغفار روى آوردند و گمان بردند كه رستخيز برپا شده است .\r\nهمين كه به اندازه يك چهارم شب سپرى شد تيرگى و ظلمتى كه آسمان را پوشانده بود ، از ميان رفت .\r\nآنگاه بر آسمان نگريستيم و ستارگان را ديديم و دانستيم كه چه اندازه از شب گذشته است ، زيرا ، مثل هر روز ، با فرا رسيدن شب تاريكى افزوده نشده بود .\r\nهمه كسانى هم كه از جاىهاى مختلف مىآمدند به همين گونه خبر مىدادند .\r\n* * * در اين سال ، در ماه ذى القعده ، شمس الدوله تورانشاه ، برادر صلاح الدين ايوبى ، از بعلبك فرود آمد و در عوض آن اسكندريه را خواست .\r\nصلاح الدين درخواست وى را پذيرفت و بعلبك را به عز الدين فرخشاه ، برادرزاده خود ، سپرد .\r\nفرخشاه به بعلبك رفت و ياران خود را گرد آورد و بر - شهرهاى فرنگيان حمله برد . تا به قلعه صفد رسيد كه مسلط بر طبريه بود .\r\nدر آن حدود مردان و زنان را اسير ساخت و اموالشان را\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبه غنيمت گرفت و ويرانگرى كرد . و در سرزمين فرنگيان از اين گونه كارهاى بزرگ انجام داد .\r\nاما شمس الدوله رهسپار مصر شد و در اسكندريه اقامت گزيد .\r\nخداوند وقتى مىخواهد جان كسى را در سرزمينى بگيرد .\r\nاو را به رفتن در آن جا نيازمند مىسازد . شمس الدوله هم در اسكندريه ماند تا در آن جا مرد .\r\n* * * در اين سال ، ساختمان مسجد جامعى كه مجاهد الدين قايماز در حول و حوش موصل ، طرف باب الجسر ، مىساخت به پايان رسيد و در آن جا نماز پنجگانه و همچنين نماز جمعه گزارده شد .\r\nاين مسجد از بهترين مساجد بود .\r\n* * * در اين سال ، احمد بن عبد الرحمن صوفى ، شيخ رباط زوزنى ، از جهان رخت بربست .\r\nحديث شنيده بود و هميشه روزه مىگرفت .\r\n* * * در اين سال ، همچنين ، عبد الحق بن عبد الخالق بن يوسف ، زندگانى را بدرود گفت .\r\nاو نيز حديث مىشنيد و حديث روايت مىكرد . . . و از خانواده محدثين بود .\r\n* * * در اين سال ، قاضى عمر بن على بن خضر ابو الحسن دمشقى ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاز دار دنيا رفت .\r\nاو نيز حديث مىشنيد و به روايت حديث مىپرداخت . و قاضى قريه حريم بود .\r\n* * * در اين سال على بن احمد زيدى نيز كه محدث بود و حديث بسيار شنيده بود درگذشت .\r\nاو كتب بسيارى را در بغداد وقف كرده است .\r\nمردى گوشه‌گير و نيكوكار و پرهيزگار بود .\r\n* * * در اين سال ، همچنين محمد بن على بن حمزه ابو على اقساسى ، كه در كوفه رياست علويان را داشت ، از جهان رفت .\r\nشعر بسيار مىساخت و اين دو بيت از آثار اوست :\r\n رب قوم فى خلائقهم * عرر قد صيروا غررا\r\nستر المال القبيح لهم * سترى ان زال ما سترا \r\n( يعنى : چه بسا كسان كه در سرشت ايشان رسوائىهائى است كه ظاهرا تبديل به خودنمائىهائى شده است .\r\nدارائى ، زشتى آنان را پوشانده است و اگر اين پوشش از ميان برود ، آن زشتى را مىبينى . )\r\n* * * در اين سال ، محمد بن محمد بن عبد الكريم معروف به ابن سديد الدولة الانبارى درگذشت .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاو پس از پدرش عهده‌دار دبيرخانه شد .\r\n* * * در اين سال ، همچنين ، ابو الفتوح نصر بن عبد الرحمن دامغانى فقيه زندگى را بدرود گفت .\r\nاو اهل بحث بود و به بهترين وجهى مباحثه مىكرد . عبادت نيز بسيار مىكرد .\r\nجسد او نزديك آرامگاه ابو حنيفه به خاك سپرده شد\r\n.\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\n( 576 ) وقايع سال پانصد و هفتاد و ششم هجرى قمرى\r\n\r\nدرگذشت سيف الدين ، صاحب موصل ، و فرمانروائى برادرش عز الدين بعد از او\r\nدر اين سال ، در سوم ماه صفر ، سيف الدين غازى بن مودود زنگى ، فرمانرواى موصل و ديار جزيره ، در گذشت .\r\nاو به بيمارى سل دچار بود كه مدتى طول كشيد ، در پايان نيز گرفتار سرسام شد و دار فانى را بدرود گفت .\r\nواقعه شگفت انگيزى درباره مرگ او حكايت مىكنند و آن اين است كه به سال 575 هجرى ، مردم به سبب قطع باران و خشكسالى سختى كه روى داده بود به جستجوى آب از شهر بيرون رفتند .\r\nسيف الدين نيز با موكب خود بيرون رفته بود .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمردم بر او هجوم بردند و اطرافش را گرفتند و استغاثه كردند . ازو خواستند تا دستور دهد كه از شراب فروشى جلوگيرى كنند .\r\nاو نيز با اين موضوع موافقت كرد .\r\nمردم هم به شهر برگشتند و به جايگاه‌هاى شرابفروشان حمله بردند و درها را شكستند و داخل شدند و به غارت پرداختند .\r\nهر چه شراب يافتند بر زمين ريختند و ظرف‌ها را خرد كردند و دست به كارهاى ناروائى زدند .\r\nصاحبان اين خانه‌ها ناچار به نايبان سلطان پناهنده شدند و به دادخواهى پرداختند . و مخصوصا از دست مردى شكايت كردند كه درستكار بود و ابو الفرج دقاق خوانده مىشد .\r\nاو در غارتگرىهائى كه از توده مردم سرزد و كارهاى ناروائى كه كردند هيچگونه دستى نداشت .\r\nاو فقط شرابها را ريخته بود . ولى مردم را از كارهائى كه انجام مىدادند ، منع مىكرد و هيچكس به حرفش گوش نمىداد .\r\nوقتى شرابفروشان از دستش شكايت كردند ، نگهبان قلعه او را احضار نمود و چنان به سرش كوفت كه عمامه او از سرش افتاد .\r\nهنگامى كه آزادش كردند تا از قلعه پائين برود با سر برهنه فرود آمد .\r\nمردم خواستند عمامه او را به سرش بگذارند و سرش را بپوشانند ولى وانگذاشت و گفت : « به خدا سوگند كه تا خداوند انتقام مرا از كسانى كه به من ظلم كرده‌اند نگيرد ، سر خود را نمىپوشانم ! » هنوز چند روزى از اين واقعه نگذشته ، نگهبان قلعه كه به آزار او پرداخته بود ، روزگارش بسر آمد و درگذشت .\r\nپس از او نيز سيف الدين بيمار شد . و بيمارى او ادامه يافت\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nتا به مرگ او منتهى گرديد .\r\nاز عمر او قريب سى سال مىگذشت و مدت فرمانروائى او نيز ده سال و سه ماه بود .\r\nمردى بود نيكو روى ، داراى ملاحت جوانى ، بلند قامت و سپيد رنگ .\r\nخردمند بود و وقار و سنگينى خود را حفظ مىكرد . وقتى كه سوار مىشد و بيرون مىرفت يا هنگامى كه در مجلسى مىنشست ، كمتر به اطراف نگاه مىانداخت . بسيار پاكدامن بود و كارى كه خلاف عفت باشد ، ازو شنيده نشد .\r\nاميرى غيرتمند بود و غيرت شديد داشت . جز - پيشخدمت‌هاى خردسال در خانه او حق ورود نداشتند و همين كه يكى از آنان بزرگ مىشد و به سن بلوغ مىرسيد او را از خدمت در خانه خود باز مىداشت .\r\nخونريزى را دوست نداشت ، همچنين از گرفتن اموال مردم روى حرص و آز يا ترس ، بيزار بود .\r\nهمين كه بيمارى او به سختى گرائيد ، مىخواست پسر خود - معز الدين سنجر شاه - را جانشين خويش سازد .\r\nاين پسر در آن هنگام دوازده ساله بود .\r\nسيف الدين از سپردن زمام دولت به دست پسرى خردسال انديشناك شد زيرا از طرفى صلاح الدين يوسف بن ايوب در شام قدرت پيدا كرده و كارش بالا گرفته بود . از طرف ديگر ، برادرش ( يعنى برادر سيف الدين ) ، كه عز الدين مسعود نام داشت ، فرمان كودكى خردسال را به گردن نمىگرفت و فرمانروائى او را نمىپذيرفت .\r\nاين بود كه اميران بزرگ ، و همچنين مجاهد الدين قايماز ، به او توصيه كردند كه عز الدين مسعود برادر خود را جانشين خود سازد و او را به فرمانروائى بگمارد . زيرا سالخوردگى و دليرى و خردمندى و قدرت روحى وى همه نشانه شايستگى او براى\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nفرمانروائى بود .\r\nضمنا سفارش كردند كه برخى از شهرها را نيز به دو پسر خود واگذارد . عز الدين عموى آن دو ، در موقع لزوم طرف مراجعه ايشان باشد ، مجاهد الدين قايماز هم به كارشان رسيدگى كند .\r\nسيف الدين به همين نحو عمل كرد . فرمانروائى را به برادر خود - عز الدين مسعود - سپرد . جزيره ابن عمر و دژهاى آن را به پسر خود - سنجر شاه - داد . و قلعه عقر حميديه را به پسر كوچك خود - ناصر الدين كسك - واگذاشت .\r\nبنا بر اين ، پس از در گذشت سيف الدين ، برادرش عز الدين به فرمانروائى موصل و ساير شهرها رسيد .\r\nامير مجاهد الدين قايماز نيز به تدبير امور دولت او پرداخت و بر همه كارها دست يافت و حاكم شد .\r\nكليه امور استقرار يافت و ميان آن دو نيز اختلافى پيش نيامد\r\n.\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nرفتن صلاح الدين به جنگ قزل‌ارسلان\r\nدر اين سال ، صلاح الدين يوسف بن ايوب از شام به سوى شهرهاى قلج ارسلان بن مسعود بن قلج ارسلان روانه شد .\r\nاين شهرها ملطيه و سيواس ، و نقاط ما بين اين دو شهر ، و قونيه بودند .\r\nمنظور ازين لشكركشى صلاح الدين جنگ با قزل‌ارسلان بود .\r\nسبب اين جنگ هم آن بود كه نور الدين محمد بن قرا - ارسلان بن داود ، صاحب حصن كيفا و نقاط ديگرى از ديار بكر ، با دختر قلج ارسلان مذكور ازدواج كرده و او را مدتى پيش خود نگهداشته بود .\r\nبعد به عشق زنى مطربه و آواز خوان دچار شده و او را به عقد خويش در آورده بود .\r\nاين زن مطربه بر شهرها و خزائن او تسلط يافته بود و حكم مىراند .\r\nنور الدين نيز دل در او بسته و از دختر قلج ارسلان كناره گرفته و او را به كلى از ياد برده بود .\r\nپدر دختر ، يعنى قلج ارسلان ، وقتى اين خبر را شنيد بر آن شد كه به نور الدين حمله برد و شهرهاى خود را از او بگيرد .\r\nنور الدين ، كسى را پيش صلاح الدين فرستاد و به دو پناهنده شد و ازو درخواست كرد كه دست قلج ارسلان را از سر او كوتاه گرداند .\r\nصلاح الدين نيز رسولى را به نزد قلج ارسلان گسيل داشت\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو درين باره پيامى براى او فرستاد .\r\nپاسخى كه قلج ارسلان داد ، چنين بود :\r\n« من ، هنگامى كه نور الدين با دخترم ازدواج كرد ، چند قلعه را كه در نزديكى شهرهاى او قرار داشت به او دادم . اكنون از من برگشته و كارش به جائى رسيده كه خود از آن آگاه هستى .\r\nبنا بر اين مىخواهم آنچه را كه از من گرفته به من بازگرداند . »\r\nدر اين باره پيك و پيام‌هائى ميان آن دو - يعنى صلاح الدين و قلج ارسلان - رد و بدل گرديد . ولى به نتيجه‌اى نرسيد و آن حال استقرارى نيافت .\r\nلذا صلاح الدين با فرنگيان قرار متاركه جنگ گذاشت و با لشكريان خود حركت كرد .\r\nملك صالح اسماعيل ، پسر نور الدين محمود ، صاحب حلب در حلب اقامت داشت . لذا صلاح الدين از سوى چپ اين شهر گذشت و به تل باشر رفت و از آن جا رهسپار رعبان [ ( 1 ) 
  ] گرديد .\r\nدر آن جا نور الدين محمد پيش وى آمد و در نزدش ماند .\r\nقلج ارسلان ، وقتى شنيد كه نور الدين محمد به صلاح الدين پيوسته ، بزرگترين سردار خود را پيش صلاح الدين فرستاد و پيام داد كه : « اين مرد با دختر من چنين و چنان كرده است . بدين جهة من ناچارم كه به شهرهاى او حمله برم و كارى كنم كه مقام خود را بشناسد و ديگر پا از گليم خود بيرون نگذارد . »\r\nوقتى فرستاده او رسيد و پيش صلاح الدين رفت و رسالت خود را انجام داد ، صلاح الدين بهم بر آمد و خشمگين شد و به او\r\n\r\n\r\n\r\n\r\n","description":"","footnote":"\r\n[ ( 1 ) 
  ] - رعيان ( به فتح راء ) : شهرى است در مرزهاى واقع ميان حلب و شمشاط در نزديكى فرات . و آن قلعه‌اى است زير كوهى كه زلزله آن را خراب كرد و سيف الدوله دوباره آن را ساخت . - از معجم البلدان .\r\n( لغتنامه دهخدا )\r\n","page_name":" 195 ","page_number":195},
  {"content":"\r\n\r\nگفت :\r\n« به سرور خود بگو به خدائى كه جز او خداى ديگرى نيست ، اگر برنگردد و دست از سر نور الدين بر ندارد ، به ملطيه خواهم آمد . كه نزديك است و از اين جا تا آن شهر دو روز بيش‌تر فاصله نيست . آن وقت از اسب خود پياده نخواهم شد مگر هنگامى كه به داخل شهر رسيده باشم .\r\nبعد به تمام شهرهاى او حمله خواهم برد و همه را از او خواهم گرفت . »\r\nفرستاده قلج ارسلان پى برد كه كارى سخت در پيش دارد .\r\nلذا از نزد صلاح الدين برخاست و رفت .\r\nاو تازه به اردوگاه صلاح الدين رسيده و كثرت سپاه و سلاح و چارپايان او را از نزديك بر انداز كرده و ديده بود كه صلاح الدين چقدر توانائى و تجمل دارد و همراهان او را ياراى برابرى با صلاح - الدين نيست .\r\nدانست كه اگر صلاح الدين در صدد پيكار با ايشان برآيد .\r\nشهرهاى ايشان را خواهد گرفت .\r\nاز اين رو ، روز بعد كسى را به خدمت صلاح الدين فرستاد و اجازه خواست كه به حضورش بار يابد .\r\nصلاح الدين او را به نزد خود فرا خواند .\r\nوقتى با صلاح الدين روبرو شد ، به او گفت : مىخواهم سخنى بگويم كه از خود مىگويم و پيامى نيست كه از سوى سرورم آورده باشم . دوست دارم كه در باره سخن من انصاف دهى . »\r\nگفت : « بگو ! » گفت : « اى سرور من ، هيچ كس به بدى تو نيست . تو در رديف بزرگترين سلاطين هستى و مقامت هم از همه بالاتر است . اگر مردم بشنوند كه با فرنگيان صلح كردى و جهاد با آنان ، همچنين مصالح مملكت خود را فرو گذاشتى و از آنچه به خير و صلاح خودت\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو ملتت و كليه مسلمانان بود ، دست كشيدى و روگردان شدى و لشگريان خود را از شهرهاى دور و نزديك گرد آوردى و راه افتادى و مبالغ بسيارى به خود و سپاه خود ضرر زدى به خاطر يك روسبى آواز خوان ، چه جوابى خواهى داد ؟ . . پيش خداوند بزرگ ، و بعد ، نزد خليفه مسلمانان و ملوك اسلام و ساير فرمانروايان جهان چه عذرى خواهى آورد ؟\r\nفرض كن كسى رفتارى كه با قلج ارسلان شده ، با تو بكند ، آيا كار به همين جا نمىكشد ؟\r\nاز اين گذشته ، فرض كن قلج ارسلان مرده و اين دخترش مرا پيش تو فرستاده تا از تو پناه بخواهد . و خواهش كند كه داد او را از شوهرش بستانى . اگر به داد او برسى ، پس قلج ارسلان هم كه اينك مرا فرستاده گمان داشته كه به داد دخترش خواهى رسيد و او را رد نخواهى كرد .\r\nصلاح الدين گفت : « به خدا سوگند كه حق با تست . درست همان است كه تو مىگوئى . ولى اين مرد پيش من آمده و به من پناهنده شده است . كنار گذاشتن او كار زشتى است .\r\nتو پيش او برو و با او گفت و گو كن . و هرطور كه دوست داريد كار را اصلاح كنيد .\r\nمن هم مانند چشمان شما او را زير نظر خواهم گرفت و زشتى كار او را بر او گوشزد خواهم كرد . »\r\nبدين گونه صلاح الدين سخن گفت و از جانب خود هر نوع مساعدتى را وعده داد .\r\nفرستاده قلج ارسلان ، همانطور كه صلاح الدين توصيه كرده بود ، پيش نور الدين محمد ، صاحب حصن كيفا ، رفت و با او به گفت و گو پرداخت .\r\nدر نتيجه ، قرار بر اين شد كه نور الدين تا يك سال ديگر زن آواز خوان را بيرون كند ، و در صورتى كه اين كار را نكرد\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nصلاح الدين از يارى او چشم بپوشد . و او ، و قلج ارسلان بر ضد وى برخيزند .\r\nروى اين قرار آشتى كردند .\r\nصلاح الدين به شام بازگشت و نور الدين نيز به سوى شهرهاى خود مراجعت كرد .\r\nهمين كه مدت مقرر سپرى شد ، نور الدين زن مطربه را از پيش خود براند .\r\nاين زن به بغداد رفت و در آن جا ماند تا هنگامى كه دار فانى را بدرود گفت .\r\n\r\nهجوم صلاح الدين بر شهر ابن ليون ارمنى\r\nدر اين سال صلاح الدين ، پس از فراغت يافتن از كار قلج ارسلان ، به شهر ابن ليون ارمنى حمله برد .\r\nسبب اين لشكركشى آن بود كه ابن ليون ارمنى ظاهرا به دلجوئى طايفه‌اى از تركمانان پرداخته و وعده داده بود كه آنان را امان دهد .\r\nآنگاه به ايشان دستور داده بود كه دام‌هاى خود را در شهرهاى او بچرانند .\r\nاين شهرها نيز بسيار مستحكم بودند و همه آنها دژهاى بلند و استوارى به شمار مىرفتند كه داخل شدن در آنها دشوار بود ، زيرا در كوه و كتل‌هاى صعب العبور و ناهموار قرار داشتند .\r\nابن ليون ارمنى ، پس از اينكه آن تركمانان را به سوى آن نواحى كشاند در حقشان خدعه و خيانت كرد . زنان و فرزندانشان را\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاسير ساخت و اموالشان را گرفت .\r\nاز مردانشان هم هر كس را كه اجلش رسيده بود ، كشت و بقيه را به بند اسارت در آورد .\r\nصلاح الدين براى پيكار با ابن ليون ارمنى در ساحل نهر اسود فرود آمد و به يغما و يورش در شهرهاى او پرداخت .\r\nابن ليون ارمنى دژى بر فراز كوهى داشت و ترسيد از اينكه صلاح الدين آن را بگيرد .\r\nاز اين رو ، آن را ويران كرد و سوزاند .\r\nصلاح الدين ، به شنيدن اين خبر ، شتابان به سوى دژ رفت و پيش از آنكه ذخائر و زاد و توشه قلعه را از آن جا ببرند ، به قلعه دست يافت و همه را به غنيمت گرفت .\r\nمسلمانان از آنچه به چنگ آورده بودند سود سرشار بردند .\r\nابن ليون ارمنى كه چنين ديد ، كسى را به خدمت صلاح - الدين فرستاد و وعده داد كه مردان و زنانى را كه اسير كرده ، آزاد سازد و اموالشان را نيز به ايشان بازگرداند تا از شهرهاى او مراجعت كنند .\r\nصلاح الدين پيشنهاد او را پذيرفت و آن حال به ترتيبى كه ابن ليون ارمنى گفته بود استقرار يافت .\r\nابن ليون اسيران را آزاد ساخت و اموالى كه از ايشان گرفته بود ، باز پس داد .\r\nصلاح الدين در ماه جمادى الآخر ، از ابن ليون دست كشيد و بازگشت\r\n.\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nدست يافتن يوسف بن عبد المؤمن بر شهر قفصه پس از نافرمانى حاكم قفصه با او\r\nدر اين سال ابو يعقوب يوسف بن عبد المؤمن رهسپار افريقيه گرديد و شهر قفصه را به تصرف خويش در آورد .\r\nسبب اين لشكر كشى آن بود كه صاحب قفصه ، على بن معز بن معتز وقتى ديد تركان وارد افريقيه شده و بر بعضى از شهرهاى آن سرزمين تسلط يافته و اعراب نيز به آنان گرويده‌اند ، او نيز به طمع خود مختارى و استبداد افتاد و در صدد بر آمد كه از يوسف بن عبد المؤمن - كه تا آن زمان در تحت فرمانش بود - كناره گيرد و خود را از قيد فرمانبردارى او آزاد سازد .\r\nبنابر اين آنچه در دل داشت فاش ساخت و مخالفت و سركشى با او را آشكار كرد .\r\nمردم قفصه نيز با او همراهى و همدستى كردند و از موحدينى كه ياران ابو يعقوب يوسف بن عبد المؤمن بودند ، هر كه را كه نزد خود يافتند از دم تيغ گذراندند .\r\nاين واقعه در ماه شوال سال 572 هجرى قمرى اتفاق افتاد .\r\nوالى شهر بجايه ، كه چنين ديد ، كسى را به نزد يوسف بن عبد المؤمن فرستاد و آشفتگى امور آن شهرها را به او خبر داد .\r\nهمچنين ، او را آگاه ساخت از اينكه بسيارى از اعراب در اطراف امير قراقوش تركى - كه وارد افريقيه شده - گرد آمده‌اند .\r\n( چنان كه ذكر اين واقعه ، پيش ازين گذشت . )\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nاز قتل عام موحدان و دستيارى مردم شهر قفصه با فرمانرواى خود در اين كشتار نيز آنچه روى داده بود به آگاهى او رساند .\r\nيوسف بن عبد المؤمن كه اين خبرها را شنيد ، نخست به بستن و استوار ساختن مرزهائى پرداخت كه مىترسيد پس از رفتن او به جنگ ، مورد سوء استفاده دشمنان قرار گيرد .\r\nوقتى از همه اين كارها فراغت يافت ، در سال 575 هجرى قمرى ، لشكريان خود را آماده كرد و رهسپار افريقيه شد .\r\nبا اين قشون در برابر شهر قفصه فرود آمد و آن جا را مدت سه ماه در حلقه محاصره گرفت و همه درختان اطراف را از پاى در آورد .\r\nاين شهر مستحكمى بود و مردم دلاورى داشت كه به آسانى تسليم نمىشدند .\r\nبا اين وصف وقتى كار به فرمانرواى شهر و مردم شهر سخت شد ، على بن معز ، فرمانرواى شهر ، پنهانى از شهر بيرون رفت به نحوى كه نه از مردم قفصه و نه از لشكريان او هيچ كس به اين موضوع پى نبرد .\r\nآنگاه به سوى سراپرده يوسف روانه شد و به حاجب او اطلاع داد كه به ديدار امير المؤمنين يوسف آمده است .\r\nحاجب داخل شد و يوسف را از آمدن فرمانرواى قفصه به در خيمه او آگاه ساخت .\r\nيوسف در شگفت شد از اينكه او چگونه بدون امان خواهى ، اقدام به حضور در نزد او كرده است .\r\nدستور داد كه او را پيش وى فراز آورند .\r\nفرمانرواى قفصه وارد شد و دست او را بوسيد و گفت :\r\n« من در اين جا آمده‌ام تا از امير المؤمنين درخواست كنم كه از گناهان من و مردم شهر من در گذرد و ما را ببخشد و چنان كند كه اهل آن است ( يعنى چنان كه سرشت نيك وى اجازه مىدهد ، با ما\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nرفتار كند ، نه چنان كه گناهان ما سزاوار آن است . )\r\nاز اين گونه پوزش خواهى بسيار كرد .\r\nدر نتيجه ، يوسف دلش به رحم آمد و او و مردم شهر او را مورد بخشايش قرار داد .\r\nدر آغاز سال 576 هجرى قمرى بود كه يوسف بن عبد المؤمن شهر قفصه را تحويل گرفت و على بن معز ، فرمانرواى آن جا ، را به شهرهاى مراكش فرستاد و ولايتى بزرگ را به دو واگذاشت .\r\nبدين گونه ، او در آن جا زندگى گرامى و آبرومندانه‌اى يافت .\r\nيوسف ترتيب امور شهر قفصه را نيز به عده‌اى از موحدان ، كه يارانش بودند ، سپرد .\r\nمسعود بن زمام ، امير عرب ، نيز به خدمت يوسف بن عبد المؤمن حضور يافت .\r\nيوسف او را نيز بخشيد و به مراكش فرستاد .\r\nپس از سر و سامان دادن به كار قفصه ، يوسف به سوى شهر مهديه روانه گرديد .\r\nدر آنجا فرستاده يكى از ملوك فرنگيان - كه فرمانرواى جزيره سيسيل بود - به خدمتش رسيد و درخواست صلح كرد .\r\nيوسف براى مدت ده سال متاركه جنگ ، با او پيمان بست .\r\nدر آن هنگام شهرهاى افريقيه دچار خشكسالى و تهيدستى شده بود و خواربار لشكريان و علوفه چارپايان به دشوارى فراهم مىگرديد .\r\nاز اين رو ، يوسف شتابان به سوى مراكش رفت . و اللّه اعلم\r\n.\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nپاره‌اى ديگر از رويدادها\r\nدر اين سال شمس الدوله تورانشاه بن ايوب ، برادر بزرگتر صلاح الدين ، در اسكندريه در گذشت .\r\nاو در آن شهر تيولى از برادر خود گرفته بود و آن جا به سر مىبرد . در آن جا نيز دار فانى را بدرود گفت .\r\nبيشتر شهرهاى يمن تعلق به دو داشت و نايبان او در آن سرزمين ، از در آمد زبيد و عدن ، و شهرها و دژهائى كه ميان آن دو شهر وجود داشت ، هر سال مبالغى برايش مىفرستادند .\r\nاو بخشنده‌ترين و گشاده دست‌ترين مردم بود و هر چه پول از دارائى وى در يمن برايش مىرسيد همه را خرج مىكرد .\r\nهنگامى هم كه در اسكندريه وارد شد و سكونت گزيد ، بر شهرهاى برادرش ، صلاح الدين ، و همچنين اموال او ، حكمش نافذ بود .\r\nبا اين وصف ، هنگامى كه از جهان رفت ، نزديك به دويست هزار دينار مصرى قرض داشت .\r\nبرادرش ، صلاح الدين ، همين كه وارد مصر گرديد قروض او را پرداخت .\r\nصلاح الدين به شنيدن خبر مرگ برادر ، در ماه شعبان اين سال ، عز الدين فرخشاه ، پسر برادر خود شاهنشاه ، را كه مردى خردمند و دورانديش و دلير بود به نيابت از طرف خود در شام گذاشت و خود روانه مصر شد .\r\n* * *\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nدر اين سال حافظ ابو طاهر احمد بن محمد بن سلفه اصفهانى ، در اسكندريه در گذشت .\r\nاو حافظ حديث بود و در علم حديث دست داشت و در اين باره بسيار سفر مىكرد .\r\n* * * همچنين در ماه محرم اين سال ، على بن عبد الرحيم معروف به ابن العصار لغوى ، در بغداد در گذشت .\r\nاو حديث بسيار شنيده بود و از اصحاب ابن الجواليقى به شمار مىرفت\r\n.\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\n( 577 ) وقايع سال پانصد و هفتاد و هفتم هجرى قمرى\r\n\r\nپيكار در شهر كرك ، از شهرهاى شام\r\nدر اين سال فرخشاه ، نايب صلاح الدين در دمشق ، به توابع كرك رفت و آن حدود را غارت كرد .\r\nعلت اين حملات آن بود كه پرنس ارناط ، فرمانرواى كرك ، كه از شياطين فرنگيان و مريدان ايشان به شمار مىرفت و از همه فرنگيان در دشمنى با مسلمانان سرسخت‌تر بود به تجهيز سپاه پرداخت و قشون خود و ساير افرادى را كه مىتوانست جمع كند ، گرد آورد و بر آن شد كه از طريق بيابان روانه تيماء [ ( 1 ) 
  ] گردد و از آنجا به\r\n\r\n\r\n\r\n\r\n","description":"","footnote":"\r\n[ ( 1 ) 
  ] - تيماء ( به فتح تاء و سكون ياء ) : آبادى قديمى است در شمال جزيره العرب ( عربستان ) . در واحه‌اى پر آب ، به فاصله چهار روز در جنوب دومة الجندل و به فاصله چهار روز از وادى القرى .\r\nبقيه ذيل در صفحه بعد\r\n","page_name":" 205 ","page_number":205},
  {"content":"\r\n\r\nمدينة النبى ( ص ) برود . و بر آن نواحى شريفه دست يابد .\r\nعز الدين فرخشاه همين كه خبر تاخت و تاز او را شنيد لشكريان دمشق را گرد آورد و به شهر كرك رفت و آن جا را غارت كرد و ويران ساخت .\r\nآنگاه به سوى ساير شهرهاى فرنگيان برگشت و در آن حدود ماند تا از پيشرفت پرنس به طرف شهرهاى اسلامى جلوگيرى كند .\r\nپرنس ارناط نيز ، به علت وجود فرخشاه و لشكريانش ، از پيشروى به سوى مقصد خود باز ايستاد .\r\nوقتى هر يك از آن دو ، به انتظار روبرو شدن با ديگرى ، در جاى خود ماند و اين درنگ به درازا كشيد ، پرنس دانست كه تا لشكريان وى پراكنده نشوند ، مسلمانان باز نخواهند گشت .\r\nاز اين رو ، قشون خود را متفرق ساخت و اميد از آن پيشروى و پيروزى بريد .\r\nفرخشاه نيز به دمشق برگشت و خداوند گزند كافران را از سر مؤمنان دور كرد .\r\n\r\n\r\n\r\n\r\n","description":"","footnote":"\r\n[ ( ) 
  ] در كتيبه‌هاى ميخى و در كتاب « عهد قديم » منزلگاه كاروانى مهمى به شمار آمده است . ( ايوب 1906 ، اشعيا 21 ، 14 ، ارميا 25 ، 23 ) .\r\nتيماء ميان سالهاى ( 556 - 539 پيش از ميلاد ) در دوره سلطنت نبونيدوس ، مدت كوتاهى پايتخت امپراطورى جديد بابل بود .\r\nدر قرون اخيره قبل از اسلام مسكن مهاجران يهود يا اعراب يهودى مذهب گرديد ، از آن جمله بود سموئل بن عاديا ، صاحب كاخ معروف ابلق الفرد .\r\nسكنه يهودى تيماء با محمد ( ص ) خصومت مىورزيدند ، ولى پس از اينكه سرنوشت يهوديان وادى القرى را ديدند ، از در اطاعت در آمدند و به پرداخت جزيه تن در دادند .\r\nآنها در عهد عمر ، مانند ساير يهوديان جزيرة العرب ، از عربستان رانده شدند .\r\n( دائرة المعارف فارسى )\r\n","page_name":" 206 ","page_number":206},
  {"content":"\r\n\r\n\r\nشرح يك پاپوش دوزى ، كه جا دارد از همانند آن پرهيز شود .\r\nسيف الدوله مبارك بن كامل بن منقذ كنانى ، در يمن از طرف شمس الدوله ، برادر صلاح الدين ، نيابت مىكرد .\r\nشمس الدوله - چنان كه پيش از اين شرح داديم - يمن را ترك گفته بود چون علاقه داشت كه به شام برود زيرا آنجا ميهن وى بود .\r\nسيف الدوله ، پس از رفتن شمس الدوله ، به كليه اموال و شهرهاى يمن تسلط و تحكم يافت و صاحب اختيار كامل گرديد .\r\nپس از چندى براى شمس الدوله پيام فرستاد و اجازه خواست كه پيش وى برود .\r\nشمس الدوله نيز به او اجازه داد .\r\nسيف الدوله برادر خود ، حطان بن كامل بن منقذ كنانى ، را به نيابت در شهر زبيد گماشت و خود به نزد شمس الدوله برگشت .\r\nبدين گونه ، او با شمس الدوله در مصر به سر مىبرد . و پس از درگذشت شمس الدوله در خدمت صلاح الدين ايوبى باقى ماند .\r\nدر باره او مىگفتند كه پول و مال زيادى از يمن برگرفته است و اندوخته فراوانى دارد .\r\nدشمنانش درباره او سعايت مىكردند ولى صلاح الدين ايوبى معارض وى نمىشد .\r\nدر اين سال ، هنگامى كه صلاح الدين در مصر بود ، سيف الدوله سفرهء سورى ترتيب داد و مهمانى مفصلى كرد و بزرگان دولت صلاح -\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nالدين را در قريه‌اى كه عدويه نام داشت ، دعوت نمود .\r\nبراى ترتيب اين مهمانى ياران خود را به شهر فرستاد كه همه چيز را آماده كنند و آنچه را كه مورد نيازشان است ، از خوردنىها و چيزهاى ديگر ، خريدارى نمايند .\r\nبه صلاح الدين گفتند كه ابن منقذ ، يعنى سيف الدوله ، مىخواهد بگريزد و به يمن برود ، و ياران او كه در بازار سرگرم خريد هستند براى سفر او زاد و توشه فراهم مىكنند . هر گاه پاى او به يمن برسد ، آن سرزمين را از زير فرمان تو بيرون خواهد برد .\r\nصلاح الدين نيز مأمورانى را فرستاد تا او و همه كسانى را كه نزد او بود بگيرند و به زندان بيندازند .\r\nبعد ، صلاح الدين همين كه حقيقت امر بر او روشن شد ، دانست كه آن پاپوش دوزى براى سيف الدوله به سود دشمنان او بوده است .\r\nاز اين رو لغزش‌هاى وى را به چيزى نشمرد و كار او را آسان كرد و در برابر هشتاد هزار دينار مصرى كه از او گرفت با او مدارا كرد .\r\nاين پول سواى مبلغى بود كه براى برادران و ياران صلاح - الدين فرستاد .\r\nصلاح الدين ، سيف الدوله را آزاد كرد و او را به مقام و منزلتى كه داشت ، باز گرداند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nسيف الدوله مردى اديب و شاعر بود .\r\n* * * \r\nفرستادن صلاح الدين سرداران خود را به يمن\r\nدر اين سال صلاح الدين چند تن از سرداران خود را ، كه صارم الدين قتلغ ابه والى مصر يكى از ايشان بود ، به سوى يمن گسيل داشت .\r\nفرستادن اين عده به خاطر اختلافى بود كه ميان نايبان برادرش ، شمس الدوله ، واقع شده بود .\r\nنايبان شمس الدوله كه عبارت بودند از عز الدين عثمان بن زنجبيلى ، والى عدن ، و حطان بن منقذ ، والى زبيد ، و چند تن ديگر ، همين كه خبر در گذشت سرور خود را شنيدند ، دو دستگى پيدا كردند و اختلاف بهم زدند .\r\nاين اختلاف منجر به جنگى ميان عز الدين عثمان و حطان بن منقذ شد .\r\nهر يك از اين دو مىخواست بر ديگرى پيروزى يابد و شهرى را كه در دستش بود ، از دستش بگيرد .\r\nوقتى كار به جاى باريك كشيد ، صلاح الدين ترسيد از اينكه\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمردم شهرهاى يمن به طمع استقلال بيفتند و اختلاف ميان ياران او را بهانه كنند و فرصت را غنيمت شمارند و آنان را از شهرها برانند .\r\nاز اين رو ، آن سرداران را به يمن فرستاد .\r\nقتلغ‌ابه بر شهر زبيد دست يافت و حطان بن منقذ را از آن جا بيرون كرد .\r\nچندى بعد ، قتلغ‌ابه درگذشت . و پس از فوت او حطان بار ديگر به فرمانروائى زبيد رسيد . مردم نيز به خاطر دليرى و بخشندگى وى فرمانش را گردن نهادند .\r\n* * *\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nدر گذشت ملك صالح و فرمانروائى پسر عم او ، عز الدين مسعود ، در شهر حلب\r\nدر اين سال ، در ماه رجب ، ملك صالح اسماعيل بن نور الدين محمود ، فرمانرواى حلب ، در آن شهر در گذشت .\r\nعمر او نزديك به نوزده سال بود .\r\nهمين كه بيمارى او سخت شد پزشكان براى درمان وى توصيه كردند كه شراب بنوشد .\r\nگفت : « من تا در اين باره نظر فقيهان را نپرسم ، به چنين كارى تن در نمىدهم . »\r\nآنگاه نظر فقيهان را خواست .\r\nفقيهى كه از مدرسان حنفى بود نوشيدن شراب را در چنان حالى مجاز دانست .\r\nملك صالح از او پرسيد : « آيا اگر خداى بزرگ ، فرا رسيدن مرگ مرا مقدر كرده باشد ، به نظر تو نوشيدن شراب مرگ را به تأخير خواهد انداخت ؟ » فقيه پاسخ داد : « نه ! » گفت : « پس به خدا سوگند من نبايد پروردگار پاك و منزه را در حالى ملاقات كنم كه لب به آنچه حرام كرده آلوده باشم . »\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو همچنان كه گفته بود به شراب لب نزد .\r\nوقتى از زندگانى خود نا اميد شد ، سرداران و ساير سركردگان لشكر را گرد آورد و به آنان وصيت كرد كه پس ازو شهر را تسليم پسر عمش ، عز الدين مسعود بن مودود بن زنگى ، كنند .\r\nو از آنان خواست كه در اين باره سوگند ياد كنند .\r\nيكى از ايشان به او گفت :\r\n« عماد الدين نيز ، هم پسر عم تست و هم شوهر خواهر تو .\r\nپدرت هم او را دوست مىداشت و گرامى مىشمرد و به تربيتش پرداخت .\r\nعماد الدين غير از سنجار جاى ديگرى ندارد . بهتر است كه اين شهر را به او بدهى . چون عز الدين مسعود از فرات تا همدان - شهرهائى را در اختيار دارد و به شهر تو نيازمند نيست . »\r\nملك صالح پاسخ داد :\r\n« اين از چشم من پوشيده نبود . ولى شما مىدانيد كه صلاح - الدين بر همه شهرهاى شام ، جز آن كه در دست من است ، چيره شده ، و هر گاه من حلب را به عماد الدين واگذارم در نگهدارى آن فرو خواهد ماند ، و اگر صلاح الدين اين شهر را بگيرد ، ديگر جائى براى خاندان ما باقى نخواهد گذارد .\r\nاما اگر اين شهر را به عز الدين مسعود بدهم ، به سبب بسيارى سپاهيان و كثرت شهرهايى كه زير فرمان دارد ، به خوبى مىتواند آن را حفظ كند . »\r\nهمه سخن او را پسنديدند و از بسيارى هوش او ، با وجود سختى بيمارى و كمى سن ، در شگفت شدند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nاو پس از اين وصيت ، جهان را بدرود گفت .\r\nاو جوانى بردبار و بخشنده بود . دامن به لكه شهوت نمىآلود .\r\nدل و دست و زبانش پاك بود .\r\nاز دين غافل نمىشد و به چيزهائى كه ملوك و جوانان بدانها مىگروند ، مانند شرابخوارى يا هوسرانىهاى ديگر ، آشنائى نداشت .\r\nنيك نهاد بود و با مردم به عدل و داد رفتار مىكرد .\r\nپس از در گذشت او ، سرداران وى براى اتابك عز الدين مسعود پيام فرستادند و او را به حلب فرا خواندند .\r\nعز الدين مسعود به دريافت اين پيام با مجاهد الدين قايماز به سوى فرات روانه شد .\r\nاز آنجا كسى را به نزد اميران حلب گسيل داشت و آنان را پيش خود احضار كرد .\r\nآنان به نزد وى حاضر شدند .\r\nآنگاه همه با هم رهسپار حلب گرديدند و در تاريخ بيستم ماه شعبان بدانجا وارد شدند .\r\nدر آن هنگام صلاح الدين ايوبى در مصر به سر مىبرد و گرنه راه را بر ايشان مىبست و با ايشان مىجنگيد .\r\nعز الدين مسعود وقتى از فرات به راه افتاد ، تقى الدين عمر ، برادرزاده صلاح الدين ايوبى ، در شهر منبج بود .\r\nهمين كه خبر نزديك شدن عز الدين مسعود را شنيد ، از آن جا گريخت و به شهر حماة رفت .\r\nمردم حماة شورش كردند و به هوادارى از عز الدين برخاستند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nلشكريان حلب كه چنين ديدند به عز الدين مسعود توصيه كردند كه بر شهر دمشق حمله‌ور شود .\r\nكوشيدند تا او را به طمع تصرف دمشق و شهرهاى ديگر شام اندازند . و او را از دوستى و علاقه‌اى كه مردم شام به او و خاندان او داشتند ، آگاه ساختند .\r\nاما او اين كار را نكرد و گفت : « ميان ما سوگندى است و من اين سوگند را نمىشكنم . »\r\nو چند ماه در شهر حلب ماند . بعد ، از آن جا به سوى رقه رهسپار گرديد .\r\n* * *\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nواگذارى حلب به عماد الدين و گرفتن سنجار به جاى آن\r\nوقتى عز الدين مسعود به شهر رقه رسيد ، فرستادگان برادرش عماد الدين ، صاحب سنجار ، به نزدش آمدند و پيام عماد الدين را رساندند و از او خواستند كه شهر حلب را به عماد الدين واگذارد و بجاى آن شهر سنجار را بگيرد .\r\nعز الدين اين پيشنهاد را نپذيرفت .\r\nعماد الدين به لجاجت پرداخت و گفت : « يا حلب را به من واگذار كنيد يا من سنجار را به صلاح الدين خواهم داد . »\r\nدر اين هنگام گروهى از سرداران عز الدين به او توصيه كردند كه حلب را به برادر خود بدهد .\r\nكسى كه در اين رأى بيش از همه پافشارى مىكرد ، مجاهد الدين قايماز بود .\r\nعز الدين مسعود نيز نمىتوانست با نظر مجاهد الدين مخالفت كند زيرا مجاهد الدين در دولت وى نفوذ و قدرتى بهم رسانده بود و شهرها و لشكريان بسيار در اختيار داشت .\r\nاز سوى ديگر ، آنچه مجاهد الدين را بر آن ميداشت كه در تحميل نظر خود پافشارى كند ، ترس او از عز الدين بود زيرا او كارش بالا گرفته و قشونش فزونى يافته بود .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسرداران حلب هم به مجاهد الدين اعتنا نمىكردند و آن احترام و ادبى را كه لشكريان موصل نسبت به وى روا مىداشتند ، مراعات نمىنمودند .\r\nسرانجام قرار بر اين شد كه حلب را به عماد الدين بدهند و بجاى آن سنجار را بگيرند .\r\nاز اين رو ، عماد الدين رفت و حلب را از برادر خود تحويل گرفت و سنجار را به دو تحويل داد .\r\nعز الدين مسعود سپس به موصل بازگشت .\r\nصلاح الدين ايوبى در مصر بود كه شنيد عز الدين مسعود به فرمانروائى حلب رسيده است .\r\nاين معنى بر او گران آمد و ترسيد از اينكه عز الدين مسعود از حلب به دمشق و شهرهاى ديگر برود و همه آن نواحى را متصرف شود .\r\nاو در ضمن ، به شنيدن اين خبر از دست يا بى بر حلب نااميد شد . ولى همين كه دانست عز الدين مسعود از حلب رفته و عماد الدين بر آن جا دست يافته ، به موقع خود از فرصت استفاده نمود و قيام كرد و رهسپار شام شد .\r\nدر اثر واقعه حلب سستى و ضعفى در دولت عز الدين راه يافت كه ما بخواست خداوند در جاى خود به شرح آن خواهيم پرداخت\r\n.\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nمحاصره قلعه بيره به وسيله فرمانرواى ماردين و پيوستن صاحب قلعه بيره به صلاح الدين ايوبى\r\nقلعه بيره كه مشرف و مسلط بر رود فرات بود ، جزء جزيره ابن عمر به شمار مىرفت .\r\nاين قلعه در اختيار شهاب الدين ارتقى ، پسر عم قطب الدين ايلغازى بن البى بن تمر تاش بن ايلغازى بن ارتق ، فرمانرواى ماردين ، بود .\r\nشهاب الدين ارتقى ، از نور الدين محمود بن زنگى ، فرمانرواى شام ، اطاعت مىكرد .\r\nپس از درگذشت شهاب الدين ، پسرش فرمانرواى قلعه بيره شد و به اطاعت عز الدين مسعود ، صاحب موصل ، در آمد .\r\nدر اين سال ، صاحب ماردين كسى را پيش عز الدين مسعود فرستاد و از او اجازه خواست كه قلعه بيره را محاصره كند و بگيرد .\r\nعز الدين نيز اين اجازه را داد .\r\nصاحب ماردين با قشون خود به قلعه سميساط رفت كه به وى تعلق داشت .\r\nدر آن جا فرود آمد و لشكر به بيره فرستاد و آن قلعه را در\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحلقه محاصره گرفت .\r\nولى به زور نيرو نتوانست پيروزى يابد ، فقط لشكريان او محاصره را ادامه دادند و دست بر نداشتند .\r\nصاحب قلعه بيره ، ناچار دست بدامن صلاح الدين ايوبى زد كه تازه از سرزمين مصر - به نحوى كه بعد شرح خواهيم داد - بيرون رفته بود .\r\nاو رسولى را پيش صلاح الدين فرستاد و درخواست كرد كه او را يارى دهد و لشكر ماردينى را از بيره دور سازد .\r\nضمنا اطمينان داد كه خود در خدمت وى خواهد بود چنان كه پدرش در خدمت نور الدين بوده است .\r\nصلاح الدين درخواست او را پذيرفت و رسولى را پيش صاحب ماردين گسيل داشت و ميانجيگرى كرد و ازو خواست كه قشون خود را از قلعه بيره ببرد .\r\nولى صاحب ماردين شفاعت او را قبول نكرد .\r\nصلاح الدين ، چنان كه در جاى خود باز خواهيم گفت ، سرگرم پيكار با فرنگيان بود .\r\nصاحب ماردين همين كه ديد اقامت لشكرش در بيره به طول انجاميده و منظور وى از آن لشكر كشى حاصل نشده به سربازان دستور داد كه برگردند .\r\nخود نيز به ماردين بازگشت .\r\nصاحب قلعه بيره نيز پيش صلاح الدين رفت و در شمار ياران وى در آمد و با او بود تا وقتى كه در خدمت وى از رود فرات عبور كرد ، به نحوى كه ما به خواست خداى بزرگ در جاى خود شرح خواهيم داد\r\n.\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nپاره‌اى ديگر از رويدادها\r\nدر اين سال فسق و فجور در بغداد زياد شد . از اين رو ، حاجب درگاه خليفه گروهى را برانگيخت تا ميكده‌ها را ببندند و شرابها را بر خاك ريزند و زنان هرجائى را بگيرند .\r\nميان آنان ، زنى هرزه در گوشه‌اى به سر مىبرد كه وقتى خبر آمدن مأموران حاجب خليفه را شنيد به بستر افتاد و خوابيد و وانمود كرد كه بيمار است . و مانند كسانى كه از شدت درد مىنالند ، آه و ناله سر داد .\r\nمأموران ، وقتى او را بدان حال ديدند ، از او دست برداشتند و رفتند .\r\nزن ، پس از رفتن ايشان ، كوشيد كه از بستر برخيزد ولى نتوانست . بناى فرياد را گذاشت كه : « وا مصيبتاه ! به دادم برسيد ، به دادم برسيد ! » بدين گونه آنقدر فرياد زد تا جان سپرد .\r\nاين از عجيب‌ترين وقايعى بود كه شنيده شد .\r\n* * * در اين سال ، در دهم ذى الحجه ، امير همام الدين تتر ، صاحب قلعه تكريت ، در مزدلفه [ ( 1 ) 
  ] درگذشت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - مزدلفه ( به ضم ميم و فتح دال و لام ) : موضعى است در حجاز كه ميان منى و عرفات واقع است .\r\nحاجيان ، ميان نهم و دهم ذى الحجه شب خود را در آن جا به روز مىرسانند .\r\n( اعلام المنجد )\r\n","page_name":" 219 ","page_number":219},
  {"content":"\r\n\r\nاو امير عيسى ، پسر برادر خود ، مودود ، را به نيابت از طرف خود در قلعه تكريت نهاده و به حج رفته بود كه در مزدلفه دار فانى را بدرود گفت .\r\nاو در معلى ، گورستان مكه ، به خاك سپرده شد .\r\n* * * در اين سال ، عبد الرحمن محمد بن ابو سعيد ابو البركات نحوى ، معروف به ابن الانبارى ، در بغداد در گذشت .\r\nفوت او در ماه شعبان اتفاق افتاد .\r\nاو فقيهى نيكوكار بود و در نحو نيز كتابهاى خوبى نوشته است .\r\n* * * در اين سال ، ابراهيم بن محمد بن مهران ، فقيه شافعى ، در جزيره ابن عمر از جهان رفت .\r\nمردى فاضل ، و بسيار پرهيزگار بود\r\n.\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\n( 578 ) وقايع سال پانصد و هفتاد و هشتم هجرى قمرى\r\n\r\nرفتن صلاح الدين به شام و حمله او بر فرنگيان\r\nدرين سال ، در تاريخ پنجم ماه محرم ، صلاح الدين از مصر رهسپار شام گرديد .\r\nواقعه شگفت آورى كه در باره فال بد زدن حكايت شده اين است كه صلاح الدين وقتى تصميم به حركت از قاهره گرفت در سراپرده خود اقامت كرد تا سرداران و سپاهيان و بزرگان دولت و علماء و ساير مردم پيشش جمع شوند .\r\nميان كسانى كه براى وداع و خداحافظى با او آمده و كسانى كه براى همراهى با او حاضر شده بودند ، گفت و گوهائى در باره وداع و جدائى جريان داشت . و هيچ كس در باره مقصود صلاح الدين از آن سفر ، سخنى نمىگفت .\r\nدر آن جا كسى كه آموزگار بعضى از فرزندان صلاح الدين\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبود ، از ميان حاضران سر برآورد و اين شعر را خواند :\r\n تمتع من شميم عرار نجد * فما بعد العشية من عرار \r\n( يعنى : از بوى خوش گلهاى شب بوى نجد بهره‌مند شو ، زيرا بعد از امشب ديگر شب‌بوئى نيست . )\r\nصلاح الدين از شنيدن اين شعر ، نخست شكفته شد ولى بعد افسرده خاطر گرديد و آن را به فال بد گرفت .\r\nشادى اهل مجلس نيز به اندوه مبدل شد .\r\nصلاح الدين از آن سفر ديگر به مصر باز نگشت تا از جهان رفت با وجود آنكه تا زمان فوت او مدتى دراز طول كشيد .\r\nبارى ، او از مصر حركت كرد . و از بازرگانان و مردم شهرها و كسانى كه به سبب خشكسالى در شام و غيره به مصر آمده بودند ، گروهى بسيار همراه او روان شدند .\r\nاو راه خود را به سوى بندر ايله انداخت . و چون شنيد كه فرنگيان گرد هم آمده‌اند تا با او بجنگند و از پيشروى او جلوگيرى كنند ، همين كه نزديك شهرهاى ايشان رسيد ، افراد ناتوان و بار و بنه را همراه برادر خود ، تاج الملوك بورى ، به دمشق فرستاد . و خود تنها با سپاهيان جنگاور خويش باقى ماند .\r\nآنگاه به اطراف شهرهاى فرنگيان حمله برد و بيشتر اين حملات هم به شهر كرك و شوبك [ ( 1 ) 
  ] بود .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - شوبك ( به فتح باء ) : قلعه‌اى است در اطراف شام ، در ميان عمان وايله ، نزديك كرك و آن بلده‌اى است كوچك و باغها در آن جا بسيار است . و اكثر بقيه ذيل در صفحه بعد\r\n","page_name":" 222 ","page_number":222},
  {"content":"\r\n\r\nولى از فرنگيان هيچ كس بر او خروج نكرد و براى نزديك شدن به دو گامى در پيش ننهاد .\r\nاز اين رو صلاح الدين حركت كرد و به سوى دمشق رهسپار شد و در تاريخ يازدهم ماه صفر اين سال به دمشق رسيد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nساكنان آنجا نصرانى هستند .\r\n( از معجم البلدان ) شوبك نام قلعه‌اى است كه صليبىها آن را در سال 509 هجرى قمرى در شرق عربه ، در كوه‌هاى « شراة » بر پا نمودند .\r\nاين قلعه مشرف بر راه بيابانى دمشق و حجاز و مصر است . به همين جهة تصرف آن براى مسلمانان حائز اهميت بود و صلاح الدين ايوبى در سال‌هاى 1171 و 1172 و 1182 و 1184 ميلادى چندين بار براى تسخير اين قلعه اقدام نمود ولى با شكست مواجه گرديد و به تخريب شهرهاى اطراف آن اكتفا نمود .\r\nتا آنكه در سال 1189 ميلادى قلعه مزبور به تصرف صلاح الدين در آمد .\r\nبعد از صلاح الدين ميان جانشينان وى براى تصرف و حكمرانى بر اين قلعه درگيرىهائى رخ داد . و اكنون قلعه شوبك يا « شوبش » به صورت مخروبه‌اى افتاده است .\r\n( لغتنامه دهخدا )\r\n","page_name":" 223 ","page_number":223},
  {"content":"\r\n\r\n\r\nگرفتن مسلمانان شقيف را از فرنگيان\r\nدر اين سال ، در ماه صفر ، مسلمانان قلعه‌اى را از فرنگيان گرفتند .\r\nاين قلعه ، « حبس جلدك » خوانده مىشد . از توابع طبريه به شمار مىرفت و مشرف بر سواد شهر بود .\r\nسبب تصرف اين دژ آن بود كه فرنگيان وقتى شنيدند صلاح - الدين از مصر به سوى شام روانه شده ، براى پيكار با او گرد هم آمدند و سواران و پيادگان خود را بسيج كردند .\r\nآنگاه در شهر كرك كه نزديك به راه صلاح الدين بود اجتماع نمودند تا شايد فرصتى به دست آورند و به پيروزى و نصرتى برسند چون بسا ممكن بود كه مسلمانان در سر برخى از گردنه‌ها توقف كنند و حركتشان به تعويق افتد .\r\nدر نتيجه اين كار كه فرنگيان كردند ، شهرهايى كه در ناحيه شام داشتند ، از نيروى محافظ خالى ماند .\r\nفرخشاه همين كه اين خبر را شنيد ، از لشكريان شام گروهى را به نزد خود گرد آورد و آهنگ شهرهاى فرنگيان كرد و بر آنها حمله برد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nشهر دبوريه [ ( 1 ) 
  ] و قريه‌هاى نزديك آن را غارت كرد و مردان را اسير ساخت و بسيارى از ايشان را كشت و زنان را نيز به بند اسارت در آورد .\r\nثروت سرشارى به غنيمت گرفت و قلعه شقيف [ ( 2 ) 
  ] را نيز كه در دست فرنگيان بود به تصرف در آورد .\r\nفرنگيان از اين قلعه به مسلمانان آزار بسيار مىرساندند . بدين جهة مسلمانان از تصرف آن شادى بسيار كردند و كسى را به خدمت صلاح الدين فرستادند تا گشوده شدن قلعه را به دو مژده دهد .\r\nفرستاده مسلمانان در راه با صلاح الدين ملاقات كرد .\r\nاين پيروزى ، دست و دل فرنگيان را سرد ساخت و نيروى ايشان را در هم شكست .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - دبوريه ( به فتح دال و فتح ياء مشدد ) : شهرى است در ناحيه اردن كه در نزديكى درياچه طبريه واقع است .\r\n( لغتنامه دهخدا )\r\n[ ( 2 ) 
  ] - شقيف ( به فتح شين ) : قلعه بسيار استوارى است در يك مغاره از كوه ، نزديك شهر بانياس از سرزمين دمشق ، كه بين بانياس و ساحل واقع است . - از معجم البلدان .\r\n( لغتنامه دهخدا )\r\n","page_name":" 225 ","page_number":225},
  {"content":"\r\n\r\n\r\nفرستادن سيف الاسلام به يمن و پيروزى او بر آن سرزمين\r\nدر اين سال ، صلاح الدين برادر خود ، سيف الاسلام طغتكين ، را به شهرهاى يمن فرستاد .\r\nبه او دستور داد كه يمن را تحت تصرف در آورد و آشوبهائى را كه در آن سرزمين بر پا شده بود فرو نشاند .\r\nاختيار امور يمن را نيز به دو سپرد .\r\nدر يمن - چنان كه پيش از اين گفتيم - حطان بن منقذ سر برافراشته بود .\r\nاز اين رو ، عز الدين عثمان زنجبيلى ، متولى يمن ، نامه‌اى به صلاح الدين نگاشت و او را از درهم ريختگى اوضاع شهرهاى يمن آگاه ساخت و توصيه كرد كه يكى از خويشاوندان خود را براى رسيدگى به كار يمن بفرستد .\r\nعز الدين عثمان زنجبيلى اين كار را از آن جهة كرد كه حطان بن منقذ بر او چيرگى يافته بود و نفوذ و قدرت او را براى خود خطرناك مىدانست و مىترسيد كه سرانجام وى را از ميان بردارد .\r\nصلاح الدين همين كه نامه عثمان را دريافت كرد ، برادر خود ، سيف الاسلام ، را مجهز و آماده ساخت و او را به سوى شهرهاى يمن\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nفرستاد .\r\nوقتى سيف الاسلام به شهر زبيد رسيد ، حطان بن منقذ ، از آمدن او آگاه شد و از او انديشه كرد و به يكى از دژهاى يمن پناهنده گرديد .\r\nسيف الاسلام با او به مدارا رفتار كرد . او را امان داد و به سوى خود فرا خواند . و اين نرمى و لطف را چندان ادامه داد كه او رام شد و از قلعه فرود آمد و به خدمت سيف الاسلام رسيد .\r\nسيف الاسلام صحبت او را گرامى داشت و بيش از آنچه او متوقع بود ، درباره‌اش نيكى و مهربانى كرد .\r\nاما حطان بن منقذ به او اعتماد نداشت بدين جهة از وى اجازه خواست كه به شام برود .\r\nسيف الاسلام از پذيرفتن درخواست او خوددارى كرد و چنين وانمود ساخت كه دلش مىخواهد او را در پيش خود نگاه دارد .\r\nولى حطان ، همچنان به او مراجعه مىكرد و اجازه سفر مىخواست تا بالاخره اين اجازه را به او داد .\r\nحطان بار و بنه و نقدينه و اموال و چارپايان و خويشاوندان و كسان و آنچه به وى تعلق داشت همه را گرد آورد و پيشاپيش روانه ساخت .\r\nروز بعد به خدمت سيف الاسلام رفت تا از او خداحافظى كند .\r\nسيف الاسلام او را گرفت و بازداشت كرد و تمام اموالى را كه روز پيش فرستاده بود برگرداند و ضبط نمود .\r\nتا آخرين دينار ثروت وى را گرفت و هيچ براى او باقى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nنگذاشت ، نه كم نه زياد .\r\nآنگاه او را در يكى از دژها زندانى ساخت و اين پايان عمر وى بود .\r\nبعد ، گفته شد كه سيف الاسلام او را كشت .\r\nاز جمله طلا آلاتى كه از او گرفته شد هفتاد بردهء زره مانند ، پر از طلاى خالص بود .\r\nاما عز الدين عثمان زنجبيلى كه خود ، آن نامه را به صلاح - الدين نگاشته و باعث آمدن سيف الاسلام شده بود ، وقتى شنيد كه بر سر حطان چه آمده ، ترسيد و روانه شام شد .\r\nقسمت اعظم اموال خود را نيز از راه دريا فرستاد .\r\nاتفاقا كشتى حامل اموال او با كشتىهائى برخورد كرد كه كسان سيف الاسلام در آنها بودند .\r\nلذا تمام ثروتى را كه به عز الدين تعلق داشت گرفتند و ضبط كردند و براى وى چيزى باقى نماند مگر آنچه در راه - يعنى در راه شام - بدست آورده بود .\r\nبدين گونه شهرهاى زبيد و عدن ، و آنچه تعلق به اين دو شهر داشت كاملا در اختيار سيف الاسلام قرار گرفت\r\n.\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nحمله صلاح الدين بر غور [ ( 1 ) 
  ] و ساير نقاط از شهرهاى فرنگيان\r\nصلاح الدين وقتى - چنان كه پيش ازين گفتيم - به دمشق رسيد ، چند روزى در آن جا اقامت گزيد تا خود بياسايد و سرداران و سپاهيانش نيز استراحت كنند .\r\nبعد ، در ماه ربيع الاول ، آهنگ شهرهاى فرنگيان كرد و به سوى طبريه روانه شد .\r\nدر نزديك طبريه فرود آمد و در اقحوانه كه جزء اردن بود خيمه و خرگاه خود را برپا ساخت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - غور ( به فتح غين و سكون واو ) : ناحيه‌اى است در اردن ، واقع در شام ، ميان بيت المقدس و دمشق . و آن پست‌تر از زمين دمشق و بيت المقدس است . ازين رو ، غور ناميده شده است .\r\nطول آن سه روز راه و عرض آن در حدود يك روز راه است .\r\nشامل نهر اردن و شهرها و دهات بسيارى است .\r\nدر انتهاى آن ، طبريه و درياچه آن است كه آب غور را تأمين مىكند .\r\nمشهورترين بلاد آن پس از طبريه بيسان است كه هوائى گرم و آبى ناگوار دارد و محصول عمده آن نيشكر است .\r\nاز ديه‌هاى آن « اريحا » شهر جباران است . و در مغرب غور درياچه بقيه ذيل در صفحه بعد\r\n","page_name":" 229 ","page_number":229},
  {"content":"\r\n\r\nفرنگيان جميعا آمدند و در طبريه اردو زدند .\r\nصلاح الدين ، فرخشاه ، برادرزاده خود ، را به شهر بيسان فرستاد .\r\nفرخشاه با خشم و خشونت وارد شهر بيسان شد و هر چه در شهر بود به غنيمت گرفت و مردان را كشت و زنان را اسير كرد .\r\nغور را نيز با يغماهاى پراكنده ، زير و زبر ساخت و مردم آن ناحيه را عموما كشت يا اسير گرفت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nمنتنه ( بدبو ) و در مشرق آن درياچه طبريه قرار دارد .\r\n( از معجم البلدان ) در اعلام المنجد آمده : غور فلسطين كه به قول مرجع همان « عربة - الغور » است ، جائى است كه در آن عمرو بن عاص لشكر خود را به لشكر شرق اردن رسانيد . و اين قبل از وقوع جنّت اجنادين بود كه بيزنطيان در آن شكست يافتند .\r\nدمشقى در نخبة الدهر ( ص 201 ) گويد :\r\nغور بر سه قسمت تقسيم مىشود :\r\nغور اعلى و غور اوسط كه غور حمقا و اريحا است . و غور اسفل كه غور زغر است .\r\nدر بالاى شهر زغر درياچه قدس است كه از آن آب جارى شود و نهر اردن را بسازد . سپس بگذرد و در درياچه طبريه واقع در وسط غور بريزد .\r\nسپس از آن جا بيرون شود و در درياچه لوط عم واقع در غور اسفل ريزد و از آن بيرون نشود .\r\nبارى رود اردن گوئى فلك گردنده‌اى است از درياچه قدس واقع در بالاى غور طلوع مىكند . و در وسط قوس آن درياچه طبريه است و غروب آن در درياچه زغر است .\r\n( لغتنامه دهخدا )\r\n","page_name":" 230 ","page_number":230},
  {"content":"\r\n\r\nاعراب باديه‌نشين نيز فرا رسيدند و به جينين و لجون [ ( 1 ) 
  ] و آن ولايت ، يعنى غور ، حمله بردند و به تاراج پرداختند تا به مرغزار عكا رسيدند .\r\nفرنگيان از طبريه حركت كردند و در پاى جبل كوكب فرود آمدند .\r\nصلاح الدين براى روبرو شدن با ايشان شتافت و لشكريانى را فرستاد تا ايشان را تيرباران كنند .\r\nولى فرنگيان از جا نجنبيدند و براى جنگ پاى در پيش ننهادند .\r\nصلاح الدين كه چنين ديد به دو برادرزاده خود ، تقى الدين عمر و عز الدين فرخشاه دستور داد كه با فرنگيان دست و پنجه نرم كنند .\r\nآن دو سردار نيز با سپاهيانى كه داشتند به فرنگيان حمله بردند و جنگى سخت كردند .\r\nفرنگيان به پادگان خود پيوستند و در غفر بلا اردو زدند .\r\nصلاح الدين ، وقتى ديد كه تا چه اندازه در حمله و كشتار و تاراج در شهرهاى فرنگيان افراط كرده ، از آنان دست برداشت و به دمشق بازگشت .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - لجون ( به فتح لام و تشديد جيم ) : نام شهرى است در اردن .\r\nميان اين شهر و طبريه بيست ميل و به رمله شهر فلسطين چهل ميل است .\r\nبدانجا صخره گردى است در وسط شهر و بر آن قبتى است كه برخى گمان برند مسجد ابراهيم باشد . و زير قبه چشمه‌اى است بسيار آب ( معجم البلدان ) .\r\n( لغتنامه دهخدا )\r\n","page_name":" 231 ","page_number":231},
  {"content":"\r\n\r\n\r\nمحاصره بيروت\r\nصلاح الدين سپس از دمشق رهسپار بيروت گرديد و شهر بيروت را تاراج كرد .\r\nاو به ناوگان مصرى فرمان داده بود كه حركت كنند و از راه دريا خود را به دو برسانند .\r\nكشتىها نيز به راه افتادند و در كرانه بيروت لنگر انداختند و به سواحل شهر و همچنين به خود شهر حمله بردند .\r\nصلاح الدين نيز به ناوگان خود پيوست و قسمت‌هائى را كه از دسترس حملات ناوگان بر كنار مانده بود غارت كرد .\r\nچند روز نيز بيروت را در حلقه محاصره گرفت و بر آن بود كه محاصره را ادامه دهد تا شهر را بگشايد .\r\nهنگامى كه سرگرم محاصره بيروت بود به دو خبر رسيد كه يك كشتى متعلق به فرنگيان نزديك دمياط در دريا واژگون شده و گروه بسيارى از فرنگيان در آن هستند كه نزديك است غرق شوند .\r\nمسلمانان خود را به كشتى رساندند و كسانى را كه در كشتى بود اسير كردند تا كشتى غرق شد .\r\nاين اسيران بسيار بودند چنان كه شمارهء ايشان به هزار و ششصد و هفتاد و شش تن مىرسيد .\r\nبه خاطر اين پيروزى طبل‌هاى بشارت نواخته شد\r\n.\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nگذشتن صلاح الدين ايوبى از رود فرات و دست يافتن او بر ديار جزيره\r\nدر اين سال صلاح الدين از رود فرات عبور كرد و به ديار جزريه [ ( 1 ) 
  ] رفت و آن جا را به تصرف در آورد .\r\nسبب اقدام به اين كار آن بود كه مظفر الدين كوكبرى بن زين الدين على بن بكتكين ، تيولدارى حران را بر عهده داشت ، چون عز الدين اتابك بر او اعتماد كرده و شهر حران و قلعه آن را به دو سپرده بود .\r\nهنگامى كه صلاح الدين سرگرم محاصره بيروت بود ، مظفر -\r\n\r\n\r\n\r\n\r\n","description":"","footnote":"\r\n[ ( 1 ) 
  ] - جزرى ( به فتح جيم و زاء ) : نسبت است به جزيره ، يعنى شهرهاى موصل و سنجار و حران و رها و رقه و رأس عين و آمد و ميافارقين و ديار بكر .\r\nاين شهرها را از آن جهته كه ميان دجله و فرات قرار دارند ، جزيره گويند . و تاريخ آن را گرد آورده‌اند . . . از لباب الانساب .\r\nاين كلمه نيز نسبت است به جزيره ابن عمر كه شهرى است معروف در سه منزلى موصل كه دجله از سه طرف به شكل هلال آن را احاطه كرده و يك طرف ديگر نيز با ايجاد خندقى پر آب شده و به جزيره معروف شده است .\r\nاز لباب الانساب و ريحانة الادب .\r\n( لغتنامه دهخدا )\r\n","page_name":" 233 ","page_number":233},
  {"content":"\r\n\r\nالدين كوكبرى كسانى را به خدمت وى فرستاد و او را آگاه ساخت كه دوستدار دولت او و طرفدار اوست . و وعده داد كه چنانچه از رود فرات بگذرد و در صدد تصرف شهرهاى اين سوى فرات برآيد ، او را يارى خواهد داد .\r\nبدين گونه صلاح الدين را در هوس تسخير آن شهرها انداخت و او را براى رسيدن به ديار جزيره بر انگيخت .\r\nصلاح الدين ، هنگامى كه فرستادگان مظفر الدين نزدش بودند و او را به رفتن به ديار جزيره تحريك مىكردند ، از بيروت روانه شد و براى پنهان داشتن منظور خود ، چنين وانمود كرد كه مىخواهد شهر حلب را محاصره كند .\r\nآنگاه با جديت به سوى مقصد شتافت .\r\nهمين كه نزديك رود فرات رسيد ، مظفر الدين به سوى او روانه شد و از رود فرات گذشت و خود را به صلاح الدين رساند و همراه او بازگشت .\r\nصلاح الدين به بيره رفت كه دژى بلند و استوار بود و بر كرانه فرات ، در طرف جزيره ، قرار داشت .\r\nصاحب قلعه بيره همراه صلاح الدين رفته بود و به فرمان او بود و ما سبب اين امر را قبلا شرح داده‌ايم .\r\nبا دستيارى او پلى را كه در بيره بود بر روى فرات انداختند و سربازان صلاح الدين به وسيله اين پل از رود فرات گذشتند و به سرزمين جزيره پاى نهادند .\r\nعز الدين ، صاحب موصل و مجاهد الدين وقتى از رسيدن صلاح الدين به شام خبردار شدند ، لشكر خود را گرد آوردند و روانه\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنصيبين شدند كه براى نبرد آمادگى داشته باشند و نگذارند كه صلاح - الدين متعرض حلب گردد . ( چون همانطور كه صلاح الدين وانمود كرده بود ، آنها گمان مىكردند كه او به حلب رفته است . )\r\nبعد به شهر دارا رفتند و در آن جا فرود آمدند .\r\nدر آن جا براى ايشان وضعى پيش آمد كه حسابش را نكرده بودند . و وقتى شنيدند كه صلاح الدين از رود فرات عبور كرده ، به موصل بازگشتند و لشكرى را به رها فرستادند تا آنجا را حفظ كنند و نگذارند كه بدست صلاح الدين بيفتد .\r\nصلاح الدين وقتى از بازگشت ايشان آگاه شد ، اشتياق او به تصرف آن شهرها قوت يافت .\r\nاو پس از عبور از فرات به فرمانروايان اطراف نامه نگاشته بود كه چنانچه وى را يارى دهند تا به پيروزى برسد ، پاداش‌هاى گزاف به ايشان خواهد بخشيد .\r\nنور الدين محمد بن قرا ارسلان ، صاحب حصن كيفا به او پاسخ مساعد داد و حاضر شد كه آنچه مىخواهد در اختيارش بگذارد چون او در شام ، هنگامى كه نزد صلاح الدين به سر مىبرد ، چنين قرارى را با او گذاشته بود .\r\nاينك قرار بر اين شد كه در برابر يارى و همراهى او ، صلاح - الدين شهر آمد را محاصره كند و بگيرد و به دو بسپارد .\r\nصلاح الدين به شهر رها رفت و آن جا را در ماه جمادى الاول محاصره كرد و به پيكار پرداخت و به سخت‌ترين وجه جنگيد . يكى از سربازان كه در آن جنگ بود براى من تعريف كرد كه در پوشش يك نيزه چهارده شكاف وجود داشت كه جاى اصابت تيرها بود .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nصلاح الدين سر انجام به پيشروى به سوى شهر پرداخت .\r\nتيولدار شهر رها در اين زمان امير فخر الدين مسعود بن زعفرانى بود .\r\nاو وقتى سختى پيكار را ديد حاضر به تسليم شد و امان خواست و شهر را تسليم كرد و به خدمت صلاح الدين در آمد .\r\nصلاح الدين پس از تصرف شهر رها شروع به پيشروى به سوى قلعه رها كرد .\r\nدزدار يا نگهبان آن قلعه نيز در برابر پولى كه از صلاح الدين گرفت ، دژ را به دو سپرد .\r\nصلاح الدين ، بدين گونه ، قلعه را گرفت و آن را با شهر حران به مظفر الدين كوكبرى واگذاشت .\r\nسپس از آن جا رفت و از برابر حران گذشت و روانه رقه شد .\r\nهنگامى كه صلاح الدين به رقه رسيد ، قطب الدين ينال بن حسان منبجى كه تيولدار رقه بود ، از آن جا به پيش عز الدين اتابك رفت و صلاح الدين رقه را گرفت .\r\nپس از تصرف رقه ، به سوى خابور ، قرقيسيا [ ( 1 ) 
  ] ، و ماكسين\r\n\r\n\r\n\r\n\r\n","description":"","footnote":"\r\n[ ( 1 ) 
  ] - قرقيسيا ( به كسر قاف ) : شهرى است در جزيره كه در محل اتصال رود خابور به رود فرات ، در شش فرسخى رحبه مالك بن طوق در نزديكى رقه واقع است .\r\nجرير بن عبد إله و عدى بن حاتم و حنظله كاتب ، پس از آنكه معاويه سب و لعن صحابه را آغاز كرد از كوفه بدان شهر هجرت كردند . انساب سمعانى .\r\n( از لغتنامه دهخدا )\r\n","page_name":" 236 ","page_number":236},
  {"content":"\r\n\r\nو عرابان رفت و تمام آن نواحى را تسخير كرد .\r\nهمين كه بر سراسر نواحى خابور دست يافت به سوى شهر نصيبين رهسپار گرديد .\r\nآن شهر را نيز در وقت خود گرفت و قلعه شهر باقى ماند كه آن جا را هم چند روز محاصره كرد و آن را به تصرف در آورد .\r\nآنگاه در نصيبين ماند تا كارهاى آن جا را سر و سامان بخشد .\r\nپس از اصلاح امور نصيبين ، آن جا را به اميرى كه همراهش بود و ابو الهيجاء سمين خوانده مىشد ، واگذار كرد .\r\nسپس از آن جا رفت در حالى كه نور الدين - صاحب حصن كيفا - نيز با او بود .\r\nدر اين هنگام به دو خبر رسيد كه فرنگيان متوجه دمشق شده و به غارت قريه‌هاى آن حدود پرداخته ، و به قريه داريا رسيده‌اند و مىخواهند مسجد جامع داريا را ويران كنند .\r\nنايب صلاح الدين در دمشق چند نفر مسيحى را پيش فرنگيان فرستاد و بوسيله آنها براى فرنگيان پيام داد :\r\n« اگر اين مسجد جامع را ويران كنيد ما از نو آن را خواهيم ساخت . ولى در عوض ، تمام كليساهائى را كه شما در شهرهاى ما داريد خراب مىكنيم و به هيچكس فرصت نمىدهيم كه دوباره آنها را بسازد . »\r\nفرنگيان كه وضع را چنين ديدند ، از ويران ساختن مسجد جامع داريا دست برداشتند .\r\nوقتى خبر تاخت و تاز فرنگيان در دمشق به صلاح الدين\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nرسيد ، يكى از همراهانش كه طرفدار عز الدين ، فرمانرواى موصل ، بود براى آنكه صلاح الدين را از آن نواحى دور سازد به او توصيه كرد كه به دمشق برگردد و به دفاع از آن جا پردازد .\r\nولى صلاح الدين گفت :\r\n« آنها چند قريه را خراب مىكنند و ما در عوض ، چند شهر را مىگيريم . بعد برمىگرديم و آن قريه‌ها را هم آباد مىكنيم . ضمنا خود را براى حمله به شهرهاى فرنگيان ، نيرومند مىسازيم . »\r\nو مراجعت نكرد و بعد هم ، همچنان شد كه خود گفته بود .\r\n* * *\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nمحاصره موصل به دست صلاح الدين\r\nصلاح الدين پس از دست يا بى بر نصيبين ، سرداران و مشاوران خود را فرا خواند و با آنان به كنكاش پرداخت كه تصرف شهرهاى ديگر را از كجا آغاز كند و نخست به كدام شهر حمله برد ، به موصل يا به سنجار يا به جزيره ابن عمر ؟ [ ( 1 ) 
  ] انديشه‌هاى ايشان با هم اختلاف داشت .\r\nمظفر الدين كوكبرى بن زين الدين به او گفت :\r\n« هيچ بهتر از اين نيست كه نخست موصل را بگيريم چون آنجا در دست ماست و هيچ مانعى براى تصرف آن نيست . زيرا عز الدين و مجاهد الدين - كه امور موصل را در دست دارند - وقتى\r\n\r\n\r\n\r\n\r\n","description":"","footnote":"\r\n[ ( 1 ) 
  ] - جزيره ابن عمر يا به اختصار : جزيره ، شهرى است با بيش از پنج هزار تن جمعيت كه در جنوب شرقى ولايت ماردين ، واقع در جنوب شرقى تركيه آسيائى ، بر ساحل غربى دجله ، كنار مرز سوريه ، قرار دارد .\r\nجزيره ابن عمر - به قول نويسندگان عرب - به وسيله شخصى به نام حسن بن عمر بن خطاب ( كه در سال 250 هجرى قمرى فوت كرد ) تاسيس شد .\r\nدر قرن چهارم هجرى قمرى رونق تمام داشت . در زمان ابن بطوطه قسمت اعظم آن ويران بود .\r\nامير تيمور آن را ويران‌تر كرد .\r\nاوزن حسن ( كه دوره سلطنتش از 857 تا 882 هجرى قمرى طول كشيد ) بقيه ذيل در صفحه بعد\r\n","page_name":" 239 ","page_number":239},
  {"content":"\r\n\r\nبشنوند كه ما به طرف موصل حركت كرده‌ايم ، از آن جا بيرون مىروند و به يكى از دژهاى كوهستانى پناه مىبرند . »\r\nناصر الدين محمد - پسر اسد الدين شيركوه ، عموى صلاح - الدين - نيز با نظر مظفر الدين كوكبرى موافقت كرد .\r\nاو ، يعنى ناصر الدين محمد ، به پسر عم خود ، صلاح الدين ، وعده داده بود كه پس از تصرف موصل ، چنانچه آنجا را به دو واگذارد ، مبلغ كثيرى به وى بپردازد . صلاح الدين نيز پيشنهاد وى را پذيرفته بود .\r\nبنابر اين ناصر الدين محمد نيز براى اينكه زودتر به مقصود خود برسد توصيه كرد كه نخست موصل را بگيرند .\r\nلذا صلاح الدين رهسپار موصل گرديد .\r\nعز الدين ، فرمانرواى موصل ، و مجاهد الدين كه همه كاره او به شمار مىرفت ، لشكريان بسيارى از سوار و پياده در موصل گرد آورده و از جنگ افزار و وسائل محاصره شهرها ، چيزهائى فراهم كرده بودند كه چشم از ديدن آنها به حيرت مىافتاد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nچندى آن را از دست سلسلهء امراء كرد كه سابقا بر آن فرمانروائى داشتند ، خارج ساخت .\r\nولى اين سلسله بار ديگر بازگشت .\r\nجزيره ، در زمان سلطان سليم تسليم دولت عثمانى شد تا از تعرض صفويه مصون بماند .\r\nخاندان معروف ابن اثير از مردم جزيره ابن عمر بوده‌اند .\r\n( دائرة المعارف فارسى )\r\n","page_name":" 240 ","page_number":240},
  {"content":"\r\n\r\nپول‌هاى زيادى نيز خرج كردند .\r\nمجاهد الدين از دارائى خود مبلغ گزافى صرف كرد و كارها را شخصا بدست گرفت و گرم به آنها چسبيد و طرح‌هاى نيكو ريخت .\r\nاين دو تن ، يعنى عز الدين و مجاهد الدين ، بقيه شهرهايى را هم كه در دستشان مانده بود ، مانند جزيره و سنجار و اربل و غيره ، همه را از مردان جنگى و اسلحه و كالا پر ساخته بودند .\r\nصلاح الدين وقتى نزديك موصل رسيد . لشكر خود را فرو گذارد و خود تنها با مظفر الدين كوكبرى ، و پسر عم خود ، ناصر - الدين بن شير كوه ، و چند تن ديگر از بزرگان دولت خود ، به راه افتاد و تا نزديك شهر موصل رفت .\r\nوقتى موصل را از نزديك ديد و در باره آن تحقيق كرد ، از آنچه ديده بود به هراس افتاد و دل او و يارانش پر از اندوه شد زيرا موصل شهرى بزرگ و با عظمت به نظر مىرسيد .\r\nصلاح الدين ديد ديوار بيرونى و ديوار درونى شهر ، هر دو ، پر از مردان جنگاور است و هيچ كنگره و ايوانى نيست كه در آن سربازى رزمجوى مشغول نگهبانى نباشد ، سواى كسانى كه از توده مردم شهر بودند و گردش كنان به مراقبت مىپرداختند .\r\nصلاح الدين كه چنين ديد دانست كه آن شهر را نمىتواند تصرف كند و زيان ديده و پشيمان از آن جا باز خواهد گشت .\r\nبه ناصر الدين ، پسر عم خود ، گفت :\r\n« وقتى به لشكرگاه رسيديم ، پولهائى را كه وعده كردى به من بده چون من بر سر قولى كه به تو داده بودم ايستاده‌ام . »\r\nناصر الدين پاسخ داد :\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n« من پيشنهادى كه راجع به پرداخت پول كرده بودم ، پس مىگيرم چون به اين شهر نمىتوان دست يافت . »\r\nصلاح الدين به او و به مظفر الدين گفت :\r\n« شما مرا فريب داديد و به طمع چيزى انداختيد كه نمىبايست در آن طمع بست . من اگر قبل از اين جا به جاى ديگرى حمله مىبردم ، به خاطر شهرت و هيبتى كه بدست آورده‌ام ، خيلى آسان‌تر آن جا را مىگرفتم . اكنون اگر با موصل جنگ كنيم و بدون پيروزى از اين جا برگرديم ، آبروى ما خواهد ريخت و به مقام و شهرت ما لطمه خواهد خورد . »\r\nآنگاه به لشكرگاه خود بازگشت و بامداد به شهر هجوم آورد . ماه رجب بود كه در برابر موصل اردو زد و به جنگ پرداخت .\r\nاو خود روبروى باب كنده فرود آمد . و نور الدين محمد ابن قرا ارسلان صاحب حصن كيفا را در باب الجسر فرود آورد .\r\nبرادر خود ، تاج الملوك ، را نيز با لشكريانش در مقابل باب العمادى جاى داد .\r\nآنگاه جنگ را آغاز كرد ولى نتيجه‌اى نگرفت .\r\nروزى يكى از توده مردم موصل از شهر بيرون شد و به سوى صلاح الدين رفت كه او را گرفتار ساختند .\r\nاما عز الدين و مجاهد الدين نمىگذاشتند كه هيچيك از لشكريان موصل براى جنگ بيرون رود بلكه به همه دستور داده بودند كه از ديوارهاى شهر و حفظ آنها غافل نشوند .\r\nسرانجام تقى الدين عمر به عم خود ، صلاح الدين ، توصيه كرد كه در برابر شهر منجنيق كار بگذارند .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nصلاح الدين پاسخ داد :\r\n« در برابر چنين شهرى منجنيق نبايد برپا كرد . چون اگر منجنيق نصب كنيم آن را خواهند گرفت . اگر هم يك برج با يك بدنه از ديوار شهر را با منجنيق خراب كنيم چه كسى مىتواند وارد شهرى شود كه اين همه جمعيت دارد ؟ » ولى تقى الدين اصرار كرد و گفت : « ما نصب منجنيق را امتحان مىكنيم . »\r\nبنابر اين منجنيقى بر پا كردند .\r\nمردم موصل نيز ، در مقابل آن ، نه منجنيق بر پا كردند .\r\nگروهى از مردم شهر نيز براى ربودن منجنيق بيرون ريختند و آن را گرفتند .\r\nميان مردم و لشكريان صلاح الدين بر سر آن منجنيق زد و خورد بسيار در گرفت .\r\nيكى از مردم موصل كفش خود را كه ميخ‌هاى زياد داشت از پا در آورد و آن را به سوى سردارى پرتاب كرد كه جاولى اسدى خوانده مىشد و سردستهء اميران و بزرگ سرداران امير اسد الدين شيركوه بود .\r\nاين لنگه كفش به سينهء او خورد و از اين ضربت احساس درد سختى كرد .\r\nاز اين رو ، كفش را برداشت و از ميدان كارزار برگشت و پيش صلاح الدين رفت و گفت :\r\n« مردم موصل با سلاح‌هاى احمقانه‌اى با ما جنگيدند كه نظير چنين جنگى را نديده‌ايم و نخواهيم ديد . »\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nو لنگه كفش را انداخت و سوگند خورد كه ديگر براى جنگ با اهل موصل برنگردد چون غرورش اجازه نمىدهد در جائى جنگ كند كه با چنين سلاحى او را بكوبند .\r\nبعد صلاح الدين از نزديك شهر دور شد و قدرى عقب‌تر فرود آمد زيرا از شبيخون مىترسيد چون به خاطر نزديك بودن به شهر از خطر شبيخون در امان نبود .\r\nعلت نگرانى او و اقدام به عقب‌نشينى نيز آن بود كه مجاهد - الدين در بعضى از شب‌ها گروهى را از در پنهانى قلعه شهر به بيرون مىفرستاد . و آنان مشعل‌هائى در دست داشتند .\r\nيكى از آنان ازين در بيرون مىرفت و بر كرانه دجله ، در محلى متصل به عين الكبريت توقف مىكرد و مشعل خود را خاموش مىنمود .\r\nلشكر صلاح الدين مردمى را ديدند كه از آن جا بيرون مىروند . و براى ايشان شكى باقى نماند كه مورد حمله ناگهانى واقع خواهند شد .\r\nاين انديشه ، ايشان را بر آن داشت كه از نزديك شهر دور شوند و به عقب‌تر بروند كه مردم موصل نتوانند بر ايشان شبيخون بزنند .\r\nصدر الدين شيخ الشيوخ - كه خدا او را بيامرزاد - پيش از فرود آمدن صلاح الدين در موصل ، به خدمت او رسيده بود .\r\nبشير خادم ، كه از خاصان خليفه الناصر لدين اللّه ، به شمار مىرفت ، نيز همراه او بود .\r\nاين دو تن كه براى مذاكره در باره صلح آمده بودند ، پيش\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nصلاح الدين در نزديك موصل ماندند .\r\nآنگاه پيك و پيام‌هائى راجع به صلح ميان صلاح الدين از يك سو و عز الدين و مجاهد الدين از سوى ديگر رد و بدل شد .\r\nعز الدين ، فرمانرواى موصل ، از صلاح الدين خواست تا شهرهايى كه ازو گرفته ، پس بدهد .\r\nصلاح الدين به شرطى اين پيشنهاد را پذيرفت كه در برابر آن شهرها ، شهر حلب به وى داده شود .\r\nعز الدين و مجاهد الدين حاضر به اين كار نشدند .\r\nبعد صلاح الدين سطح توقع خود را پائين آورد و حاضر شد شهرهايى را كه گرفته پس بدهد به شرط اينكه آنها فرمانرواى حلب را در جنگ بر ضد وى يارى نكنند .\r\nولى آنان به اين پيشنهاد نيز پاسخ مساعد ندادند و عز الدين گفت :\r\n« او برادر من است و با او عهدها و پيمان‌هائى دارم كه نمىتوانم بشكنم . »\r\nهمچنين فرستادگانى از سوى قزل‌ارسلان ، فرمانرواى آذربايجان ، و فرستادگانى از سوى شاه ارمن ، فرمانرواى خلاط ، براى گفت و گو در باب صلح آمدند .\r\nولى كار به جائى نرسيد و صلح و آشتى برقرار نشد .\r\nصلاح الدين ديد از محاصرهء موصل و نبرد با موصليان سودى نخواهد برد و جز رنج و سختى نصيبش نخواهد شد .\r\nاز اين گذشته ، آن عده از لشكريان وصل كه در سنجار هستند ، راه سپاهيان و يارانش را كه ميخواهند خود را به وى برسانند\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nقطع خواهند كرد .\r\nروى اين ملاحظات از موصل به سوى سنجار رهسپار گرديد .\r\n\r\nدست يافتن صلاح الدين بر شهر سنجار\r\nهمين كه صلاح الدين از موصل به طرف سنجار روانه شد ، مجاهد الدين لشكرى را به سنجار فرستاد كه آن شهر را نيرو بخشد و يارى دهد .\r\nصلاح الدين ، وقتى خبر حركت ايشان را شنيد ، از رسيدنشان به سنجار جلوگيرى كرد و بر آنان حمله برد و جنگ افزارها و چارپايان ايشان را گرفت .\r\nآنگاه به سنجار رفت و در آن جا جنگ را آغاز كرد .\r\nدر سنجار شرف الدين امير اميران هندو - برادر عز الدين ، فرمانرواى موصل - با لشكريان خود به سر ميبرد و آن جا را اداره مىكرد .\r\nصلاح الدين ، شهر را محاصره كرد و كار را بر مردم شهر سخت گرفت و در جنگ پافشارى نمود .\r\nيكى از اميران سنجار كه از كردان زرزائى [ ( 1 ) 
  ] به شمار\r\n\r\n\r\n\r\n\r\n","description":"","footnote":"\r\n[ ( 1 ) 
  ] - زرزا ( به فتح زاء ) : ايل كرد كه مشتمل بر حدود هفتصد خانوار است .\r\nبقيه ذيل در صفحه بعد\r\n","page_name":" 246 ","page_number":246},
  {"content":"\r\n\r\nمىرفت ، با صلاح الدين سازش كرد و به او گفت از ناحيه‌اى به شهر حمله برد كه وى در آن جاست ، تا شهر را تسليم او كند .\r\nصلاح الدين ، شب هنگام بدان مكان راه برد و آن امير كرد ناحيه‌اى را كه در اختيار داشت تسليم او كرد .\r\nصلاح الدين ، بدين وسيله فقط محوطهء بيرونى شهر را به تصرف خويش در آورد .\r\nشرف الدين ، وقتى اين خبر را شنيد ، دچار نگرانى و بيتابى شد و فروتنى نشان داد و امان خواست .\r\nبه او امان داده شد .\r\nاگر شرف الدين در آن ناحيه به جنگ مىپرداخت و دليرانه پيكار ميكرد يقينا لشكر صلاح الدين را از آن جا ميراند .\r\nهمچنين ، اگر از قلعه شهر با دشمن مىجنگيد ، بدون شك قلعه را حفظ مىكرد و نمىگذاشت به چنگ دشمن بيفتد .\r\nولى او ناتوان و زبون بود .\r\nهنگامى كه امان خواست ، صلاح الدين درخواست او را پذيرفت و به دو امان داد و شهر را گرفت .\r\nشرف الدين امير اميران ، و كسان و همراهانش ، پس از تسليم سنجار ، به موصل رفتند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nاين ايل در ناحيهء اشنويه ( كه فعلا جزء شهرستان نقده در آذربايجان غربى است ) ، زندگى مىكند .\r\n( دائرة المعارف فارسى )\r\n","page_name":" 247 ","page_number":247},
  {"content":"\r\n\r\nبا تصرف سنجار ، آنچه را كه صلاح الدين گرفته بود ، استوار و پا بر جاى شد .\r\nاو فكر كرده بود كه چنانچه نتوانست سنجار را با جنگ بگيرد و مجبور شد كه از آن شهر برود ، آنجا را از راه دوستى و خويشاوندى به دست آورد چون در آن حدود ديگر قلعه‌اى باقى نمانده بود جز رها كه آن را نيز تصرف كرده بود .\r\nوقتى بر سنجار دست يافت ، اين شهر براى تمام متصرفات او در آن نواحى ، حكم ديوار و حصار محافظى را پيدا كرد .\r\nاو سعد الدين بن معين الدين بن انز - يا انر - را از طرف خود در سنجار به نيابت گماشت .\r\nسعد الدين از بزرگان امراء صلاح الدين به شمار مىرفت و از جهت ظاهر و باطن و صورت و معنى از همه آنان بهتر بود\r\n.\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nبازگشت صلاح الدين به حران\r\nصلاح الدين ، پس از دست يافتن به سنجار و سر و سامان دادن به كارهاى آن شهر ، روانه نصيبين گرديد .\r\nمردم نصيبين پيش او آمدند و از دست ابو الهيجاء سمين شكايت كردند . از بيداد او گريستند . و متأسف بودند كه از فرمانروائى عز الدين و دادگسترى او محروم مانده‌اند .\r\nصلاح الدين كه اين سخنان را شنيد ، بيدادگرى ابو الهيجاء سمين را به دو گوشزد كرد و نكوهش نمود . و او را از كار خود بر كنار ساخت و همراه خود برد .\r\nاز نصيبين رهسپار حران گرديد .\r\nدر آنجا لشكريان خود را پراكنده ساخت تا بياسايند و خود تنها با خواص و ياران مورد اعتماد خود باقى ماند .\r\nرسيدن او به حران در آغاز ماه ذى القعده اين سال بود\r\n.\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nهمدستى عز الدين و شاه ارمن\r\nدر اين سال ، در ماه ذى الحجه ، اتابك عز الدين ، فرمانرواى موصل ، و شاه ارمن ، فرمانرواى خلاط ، براى پيكار با صلاح الدين ، به هم پيوستند .\r\nسبب اين همدستى آن بود كه فرستادگان عز الدين پيش شاه ارمن رفتند و از او خواستند كه عز الدين را در برابر صلاح الدين يارى دهد .\r\nشاه ارمن چند تنى را به نزد صلاح الدين فرستاد تا ميانجيگرى كنند و از او بخواهند كه از موصل و آنچه تعلق به عز الدين دارد ، چشم بپوشد .\r\nولى صلاح الدين پاسخ مساعدى نداد و به مغالطه و زبانبازى و فريبكارى پرداخت .\r\nشاه ارمن ، براى آخرين بار ، مملوك خود - سيف الدين بكتمر - را به رسالت فرستاد .\r\nاين سيف الدين همان كسى بود كه بعد از شاه ارمن به فرمانروائى شهر خلاط رسيد .\r\nهنگامى كه صلاح الدين سرگرم محاصره سنجار بود ، شاه\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nارمن سيف الدين را پيش او فرستاد تا از او بخواهد كه آن شهر را ترك گويد و از آن جا برود .\r\nبه سيف الدين گفت :\r\n« اگر صلاح الدين حاضر شد كه از سنجار برود ، فبها ! و گرنه تهديدش كن كه بر او حمله خواهيم برد و با او خواهيم جنگيد . »\r\nسيف الدين بكتمر نيز پيش صلاح الدين رفت و آن شفاعت را به دو ابلاغ كرد .\r\nولى صلاح الدين به اميد اينكه سنجار را بگيرد ، پاسخ او را به دفع الوقت گذراند و امروز و فردا كرد .\r\nبكتمر ، وقتى چنين ديد ، بار ديگر پيام شاه ارمن را رساند و صلاح الدين را تهديد كرد . و خشمناك از پيش او رفت . خلعت و پاداش او را نيز نپذيرفت .\r\nآنگاه به سرور خود ، شاه ارمن ، جريان امر را خبر داد و او را از فرجام سستى و اهمال در كار صلاح الدين ، ترساند .\r\nشاه ارمن كه درين هنگام در حول و حوش خلاط خيمه زده بود ، از خلاط حركت كرد و به سوى ماردين روانه شد .\r\nفرمانرواى ماردين در اين ميان ، قطب الدين بن نجم الدين البى بود .\r\nقطب الدين ، خواهرزاده شاه ارمن و پسر دائى عز الدين و پدر زن او به شمار ميرفت زيرا عز الدين تازه با دختر قطب الدين زناشوئى كرده بود .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدولتشاه ، فرمانرواى بدليس [ ( 1 ) 
  ] و ارزن [ ( 2 ) 
  ] نيز به شاه ارمن پيوست .\r\nاتابك عز الدين نيز از موصل با لشكر خود ، بدون بار و بنه ، پيش ايشان رفت .\r\nصلاح الدين تازه سنجار را گرفته و از آن جا به حران رفته و لشكر خود را نيز پراكنده ساخته بود .\r\nهمين كه خبر اجتماع دشمنان خود را شنيد ، كسانى را پيش تقى الدين ، برادرزاده خود ، كه در اين هنگام در حماة بود ، فرستاد و او را پيش خود فرا خواند .\r\nتقى الدين ، شتابان خود را به صلاح الدين رساند و به او\r\n\r\n\r\n\r\n\r\n","description":"","footnote":"\r\n[ ( 1 ) 
  ] - بدليس ( به كسر باء و سكون دال ) : شهرى است با بيش از يازده هزار نفر جمعيت در تركيه ، در آناتولى شرقى ، بر رود بتليس ، به فاصله بيست و پنج كيلومترى جنوب غرب ، غربىترين نقطهء درياچه وان .\r\nفرازاى آن 1400 و 1585 متر تخمين شده است .\r\nتاريخ بناى شهر معلوم نيست . در سال‌هاى اول فتوحات اسلامى فتح شد .\r\nدر سال 1207 به دست ايوبيان افتاد و آنان عده زيادى از اكراد را در اين ناحيه مستقر كردند .\r\nبعد خاندانى از اكراد در آن جا فرمانروائى يافتند كه متناوبا از تيموريان ، قراقوينلو ، آق‌قوينلو ، و شاهان صفوى اطاعت مىكردند .\r\nدر سال 1847 ميلادى ، بعد از جنگ‌هاى سخت ، تركان عثمانى قدرت امراى كرد بدليس و وان را درهم شكستند .\r\n[ ( 2 ) 
  ] - ارزن ( به فتح الف و سكون راء و فتح زاء ) : شهر قديم رومى بقيه ذيل در صفحه بعد\r\n","page_name":" 252 ","page_number":252},
  {"content":"\r\n\r\nتوصيه كرد كه از آن جا دور شود .\r\nديگران نيز او را از ماندن در آن جا بر حذر داشتند .\r\nصلاح الدين كه خود نيز مىخواست از آن جا برود ، بار سفر بست و به سوى رأس عين رفت .\r\nكسانى كه براى پيكار با او گرد هم آمده بودند ، وقتى خبر حركت او را شنيدند ، متفرق شدند .\r\nشاه ارمن به خلاط بازگشت و عذرش اين بود كه گفت :\r\n« لشكريان خود را جمع مىكنم و بر مىگردم . »\r\nاتابك عز الدين هم به موصل مراجعت كرد .\r\nقطب الدين در ماردين ماند .\r\nصلاح الدين به حرزم [ ( 1 ) 
  ] رفت كه زير ماردين بود . و چند روز در آن جا اردو زد .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nاست در قسمت شرقى آناتولى ، كنار رود ارزنسو ( غرزنسوى حاليه ) ، از ريزابه‌هاى دجله .\r\nشهر ارزن در سال بيستم هجرى قمرى به دست مسلمين افتاد .\r\nدر سال 330 هجرى قمرى ( 942 ميلادى ) دولت بيزانس اين شهر را گرفته تاراج كرد .\r\nاز آن پس شهر از اعتبار افتاد و در قرن دوازدهم ميلادى ويرانه‌اى بيش نبود .\r\nاين ارزن را نبايد با شهر ديگرى به همين نام در ناحيه سرچشمه رود فرات ، واقع در نزديكى ارزروم ، كه شهر اخير از آن نام گرفته ، اشتباه كرد .\r\n( دائرة المعارف فارسى )\r\n[ ( 1 ) 
  ] - حرزم ( به فتح حاء و سكون راء و فتح زاء ) : قصبه كوچكى است به جزيره ، ميان ماردين و دنيسر .\r\nاز اعمال جزيره است و بيشتر مردم آن ارامنه هستند - معجم البلدان ( از لغتنامه دهخدا )\r\n","page_name":" 253 ","page_number":253},
  {"content":"\r\n\r\n\r\nپيروزى بر فرنگيان در درياى عيذاب [ ( 1 ) 
  ]\r\nدر اين سال ، پرنس ، فرمانرواى كرك ، در شهر كرك ، كشتىهائى ساخت .\r\nاز كار ساختمان اين كشتىها هيچ باقى نمانده بود جز اينكه قطعات آنها را به يك ديگر متصل كنند .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - عيذاب ( به فتح عين ) : شهركى است بر ساحل درياى قلزم . و آن لنگرگاه كشتىهائى است كه از عدن به سوى صعيد حركت مىكنند - از معجم البلدان ( لغتنامه دهخدا ) ناصر خسرو در باره عيذاب مىنويسد :\r\n« هشتم ربيع الاول سنهء اثنى و اربعين و اربعمائه ( 442 ) به شهر عيذاب رسيديم .\r\nاز اسوان تا عيذاب كه به پانزده روز آمديم به قياس دويست فرسنگ بود .\r\nاين شهر عيذاب به كناره دريا نهاده است .\r\nمسجد آدينه دارد . و مردى پانصد در آن باشد . و تعلق به سلطان مصر داشت .\r\nو باجگاهى است كه از حبشه و زنگبار و يمن كشتىها آنجا آيد . و از ما بر شتران بارها بدين بيابان كه ما گذشتيم برند .\r\nبر دست راست اين شهر ، چون روى به قبله كنند ، كوهى است .\r\nدر پس آن كوه بيابانى عظيم ، و علفخوار بسيار ، و خلقى بسيارند بقيه ذيل در صفحه بعد\r\n","page_name":" 254 ","page_number":254},
  {"content":"\r\n\r\nبعد ، اين قطعات را به درياى ايله برد و آنها را در اسرع وقت به هم پيوند داد .\r\nوقتى از كار كشتىها فراغت يافت ، آنها را از مردان جنگى و اسلحه پر كرد و بر آب روانه ساخت .\r\nكشتىها در دريا به حركت در آمدند و به دو دسته شدند .\r\nيك دسته در برابر حصن ايله لنگر انداختند كه از آن مسلمانان بود . و به محاصرهء آن حصن پرداختند و مسلمانان را از رسيدن به آب منع كردند .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nآنجا ، كه ايشان را بجاهان گويند .\r\nايشان مردمانىاند كه هيچ دين و كيش ندارند . و به هيچ پيغمبر و پيشوا ايمان نياورده‌اند ، از آنكه از آبادانى دورند . و بيابانى دارند كه طول آن از هزار فرسنگ زياده باشد ، و عرض آن سيصد فرسنگ .\r\nدر اين همه بعد ، دو شهرك خرد بيش‌تر نيست ، كه يكى از بحر النعام گويند ، و يكى ديگر را عيذاب .\r\nطول اين بيابان از مصر است تا حبشه ، و آن از شمال است تا جنوب ، و عرض آن از ولايت نوبه تا درياى قلزم از مغرب تا مشرق .\r\nو اين قوم بجاهان در آن بيابان باشند . مردم بد نباشند و دزدى و غارت نكنند . به چهار پاى خود مشغول ، و مسلمانان و غيرهم كودكان ايشان بدزدند و به شهرهاى اسلام برند و بفروشند .\r\nاين درياى قلزم خليجى است كه از محيط به ولايت عدن شكافته است ( يعنى درياى قلزم ، از اقيانوس هند منشعب شده و در خاك عدن پيش رفته است . ) و در جانب شمال تا آنجا كه اين شهرك قلزم است بيامده .\r\nو اين دريا را هر جا كه شهرى بر كنارش است ، بدان شهر باز مىخوانند . مثلا بقيه ذيل در صفحه بعد\r\n","page_name":" 255 ","page_number":255},
  {"content":"\r\n\r\nمردم ايله ، درين محاصره ، به عذاب سخت و دست‌تنگى بسيار دچار شدند .\r\nاما دسته دوم اين كشتىها به سوى عيذاب رفت .\r\nسرنشينان كشتى در كرانه‌هاى عيذاب به تباهكارى پرداختند و تاراج كردند و از كشتىهاى مسلمانان و بازرگانانى كه در آن كشتىها بودند هر چه و هر كه را يافتند ، گرفتند .\r\nاينان مردم آن نواحى را در شهرهاى خود غافلگير كردند چون هرگز سابقه نداشت كه در آن دريا فرنگى وارد شود خواه\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nجائى به قلزم باز مىخوانند و جائى به عيذاب و جائى به بحر النعام .\r\nو گفتند درين دريا زيادت از سيصد جزيره باشد . و از آن جزائر كشتىها مىآيند و روغن و كشك مىآورند .\r\nو گفتند كه آنجا گاو و گوسفند بسيار دارند ، و مردم آنجا گويند مسلمانند . بعضى تعلق به مصر دارند و بعضى به يمن .\r\nدر اين شهرك عيذاب آب چاه و چشمه نباشد الا آب باران . و اگر گاهى آب باران منقطع باشد ، آنجا ، بجاهان آب آرند و بفروشند . و تا سه ماه كه آنجا بودم يك خيك آب به يك در خريديم و به دو درم نيز ، از آنكه كشتى روانه نمىشد . باد شمال بود و ما را باد جنوب مىبايست .\r\nمردم آنجا ، آن وقت كه مرا ديدند گفتند كه ما را خطيبى ميكن .\r\nبا ايشان مضايقه نكردم و در آن مدت خطابت ايشان مىكردم ، تا آنگاه كه موسم رسيد و كشتىها روى به شمال نهادند و بعد از آن به جده شدم .\r\nو گفتند شتر نجيب هيچ جاى چنان نباشد كه در آن بيابان ، و از آن جا به مصر و حجاز برند .\r\nو درين عيذاب مردى مرا حكايت كرد ، كه بر قول او اعتماد داشتم ، گفت بقيه ذيل در صفحه بعد\r\n","page_name":" 256 ","page_number":256},
  {"content":"\r\n\r\nبازرگان و خواه جنگجو .\r\nبدين جهت مردم انتظار هجوم ايشان را نداشتند و نتوانستند چنان كه بايد و شايد از خود دفاع كنند .\r\nدر اين هنگام ، الملك العادل ابو بكر بن ايوب ، از طرف برادر خود ، صلاح الدين ايوبى ، در مصر نيابت مىكرد .\r\nاو ناوگانى را تعمير كرد و گروهى انبوهى از مسلمانان را در آن كشتى نشاند و به راه انداخت .\r\nفرمانده اين كشتىها نيز حسام الدين لؤلؤ بود كه امور ناوگان را در مصر بر عهده داشت .\r\nاو در دريانوردى ، موفق و پيروزمند بود و مردى دلير و بخشنده به شمار مىرفت .\r\n\r\n\r\n\r\n\r\n","description":"","footnote":"\r\n[ ( ) 
  ] بقيه ذيل از صفحه قبل :\r\nوقتى كشتى ازين شهر به سوى حجاز مىرفت و شتر مىبردند به سوى امير مكه ، و من در آن كشتى بودم .\r\nشترى از آن بمرد . مردم آن را به دريا انداختند . ماهيئى در حال آن را فرو برد ، چنان كه يك پاى شتر قدرى بيرون از دهانش بود .\r\nماهى ديگر آمد و آن ماهى را كه شتر فرو برده بود ، فرو برد ، كه هيچ اثر از آن پديد نبود .\r\nو گفت كه آن ماهى را قرش مىگويند .\r\nو گمان برديم به خراسان ، كه آن نوعى از سوسمار است ، تا آنجا بديدم كه ماهى بود و همه پرها كه ماهى را باشد ، داشت .\r\nنقل از سفرنامه ناصر خسرو به كوشش دكتر ناصر وزين‌پور ص 87 تا 89\r\n","page_name":" 257 ","page_number":257},
  {"content":"\r\n\r\nلؤلؤ با جديت و شتاب به جست و جوى كسانى پرداخت كه بر شهرهاى عيذاب و ايله حمله برده بودند .\r\nنخست به دنبال مهاجمان ايله رفت و آنان را چنان به چنگ آورد كه عقاب شكار خود را به چنگ مىآورد .\r\nبا آنان به پيكار پرداخت و در نتيجه اين جنگ برخى كشته و برخى اسير شدند .\r\nپس از اين پيروزى ، بىدرنگ به تعقيب كسانى شتافت كه بر عيذاب تاخته بودند .\r\nولى ايشان را نديد چون در عيذاب آنچه يافته ، غارت كرده و هر كه را كه ديده بودند ، كشته و از آن جا به سوى لنگرگاه ديگرى رفته بودند تا همان قتل و غارتى كه در عيذاب كردند در آن جا بكنند .\r\nاين عده مىخواستند پا را ازين فراتر بگذارند و به حجاز و مكه و مدينه - كه خداى بزرگ حفظشان كناد - وارد شوند و حاجيان را بگيرند و از زيارت بيت الحرام محروم سازند .\r\nپس از آن نيز داخل يمن شوند .\r\nحسام الدين لؤلؤ وقتى به عيذاب رسيد و آنان را نديد ، رد پاى آنان را گرفت و دنبالشان رفت تا به نابغ و كرانه جوزاء و ساير نواحى آن حدود رسيد .\r\nدر كرانه جوزاء آنان را يافت و بر ايشان حمله برد .\r\nآنان وقتى چنان خطرى ديدند و مرگ خود را مشاهده كردند ، به بيابان گريختند و به برخى از كوه و كتل‌ها پناهنده شدند .\r\nحسام الدين لؤلؤ و يارانش از كشتىهاى خود پياده گرديدند و اسب‌هائى را از اعرابى كه در آن جا بودند ، گرفتند و سوار شدند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nآنگاه سوار و پياده به دنبال مهاجمان رفتند . تا برايشان دسترسى يافتند .\r\nبا ايشان جنگ سختى كردند و پيروز شدند . اكثر آنان را كشتند و باقى را نيز اسير ساختند .\r\nبرخى از آن اسيران را به منى فرستادند تا آنها را ذبح كنند به كيفر اينكه مىخواستند به خانه خداى بزرگ و حرم رسول او ( ص ) صدمه برسانند .\r\nباقى اسيران نيز به مصر برگشتند و همه آنها كشته شدند\r\n.\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nپاره‌اى ديگر از رويدادها\r\nدر اين سال ، در ماه جمادى الاولى ، عز الدين فرخشاه ، برادرزاده صلاح الدين ، از جهان رفت .\r\nاو از سوى صلاح الدين در دمشق نيابت مىكرد .\r\nصلاح الدين به او بيش از ساير خويشاوندان و اميران خويش اعتماد داشت .\r\nاو مردى دلاور ، بخشنده ، فاضل ، دانشمند و آگاه از فنون ادب و غيره بود .\r\nشعر مىساخت و شعرش نسبت به اشعارى كه ملوك مىسازند ، خوب بود .\r\nبيمارى او از هنگامى آغاز شد كه از دمشق براى پيكار با فرنگيان بيرون رفت .\r\nدر اين سفر جنگى بيمار شد و بيمار بازگشت و در گذشت .\r\nصلاح الدين تازه از رود فرات گذشته و به ديار جزرى رفته بود كه خبر درگذشت او را شنيد .\r\nبه شنيدن اين خبر ، شمس الدين محمد بن مقدم را به دمشق برگرداند كه فرمانده لشكر دمشق باشد .\r\n* * * در اين سال ، فخر الدوله ابو المظفر بن حسن بن هبة الله بن مطلب\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاز دار دنيا رفت .\r\nپدر او وزير خليفه ، و برادر او پيشكار خليفه بود .\r\nاو از كودكى به تصوف گرائيد و مدرسه و سرائى در بغداد - نزديك عقد المصطنع - ساخت .\r\nمسجد جامعى نيز در جانب غربى شهر بنا كرد .\r\n* * * در اين سال ، امير ابو منصور هاشم ، فرزند المستضيء بامر الله ، درگذشت و در آرامگاه پدر خود به خاك سپرده شد .\r\n* * * در اين سال ابو العباس احمد بن على بن رفيعى ، كه از مردم سواد واسط بود ، دار فانى را بدرود گفت .\r\nاو مردى نيكوكار بود كه ميان مردم محبوبيت زياد و شاگردان و پيروان بىشمار داشت\r\n.\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\n( 579 ) وقايع سال پانصد و هفتاد و نهم هجرى قمرى\r\n\r\nدست يافتن صلاح الدين بر شهر « آمد » و تسليم اين شهر بر صاحب قلعه كيفا\r\nپيش ازين گفتيم صلاح الدين در قصبه حرزم - كه در زير ماردين قرار داشت - فرود آمد .\r\nاو چون حرزم را محل بدردخور و قابل توجهى نيافت ، از آن جا رخت بر بست و به سوى شهر « آمد » روانه گرديد .\r\nآمد در سر راه با رعيه واقع شده بود .\r\nنور الدين محمد بن قرا ارسلان ، صاحب قلعه كيفا ، هميشه از صلاح الدين ايوبى درخواست مىكرد تا - همانطور كه با يك ديگر قرار گذاشته بودند - به شهر آمد حمله برد و آن جا را بگيرد و به دو بسپارد .\r\nبنابر اين ، صلاح الدين در هفدهم ماه ذى الحجه سال 578 به آمد رسيد و در آن جا فرود آمد و ماند و به محاصره شهر پرداخت .\r\nزمام امور شهر آمد در دست بهاء الدين بن نيسان بود و او در آن جا حاكم مطلق به شمار مىرفت . و با وجود ابن نيسان ، صاحب\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nشهر آمد هيچ اختيارى نداشت و كارى از دستش بر نمىآمد .\r\nوقتى صلاح الدين بر شهر آمد حمله برد ، بهاء الدين بن - نيسان سوء سياست و بىتدبيرى به كار برد . از گنجينه ثروت و پول و مال و ذخائرى كه در اختيار داشت چيزى به مردم نداد . نه پول ميان آنان پخش كرد و نه خواربار .\r\nبه اهل شهر گفت : « خودتان به ميدان جنگ برويد و بجنگيد . و اگر خرجى هم دارد ، از كيسه خود مايه بگذاريد . »\r\nيكى از ياران او به او گفت : « اين دشمن كافر كه نيست تا مردم شخصا تدارك جنگ ببينند و از بذل مال خود مضايقه نكنند . »\r\nولى او به حرف وى گوش نداد و كارى نكرد .\r\nصلاح الدين با مردم آمد به جنگ پرداخت و منجنيق‌هائى برپا كرد و به سوى شهر پيشروى نمود .\r\nاين شهر استوارى و بلندى بسيار داشت و استحكام شهر و ديوار آن ضرب المثل بود .\r\nبهاء الدين بن نيسان ، همچنان از پول خرج كردن دريغ مىورزيد و تنگ چشمى مىكرد . رفتار او رفتار كسى بود كه خوشبختى ازو برگشته و پيروزى به دو پشت كرده است .\r\nمردم وقتى اين تنگ نظرى را ازو ديدند در پيكار سست شدند و به سلامت گرويدند و تندرستى و ايمنى را بر جنگ و ستيز ترجيح دادند .\r\nروزگار ابن نيسان به درازا كشيده و وجود او و يارانش به خاطر بدرفتارى و بيداد در فرمانروائى و سختگيرى به مردم در كسب و كارى كه داشتند ، براى اهالى شهر بارى گران شده بود .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nازين رو ، مردم از فرمانروائى او خوششان نمىآمد و دلشان مىخواست كه او از ميان برود .\r\nدر چنين حالى ، صلاح الدين دستور داد نامه‌هائى بنويسند و با تير به سوى مردم شهر پرتاب كنند و به آنان وعده دهند كه اگر فرمانبردارى پيشه سازند نيكى و نوازش خواهند ديد و اگر سركشى آغازند و به جنگ پردازند به كيفر نافرمانى خود خواهند رسيد .\r\nاين نامه‌ها هم كناره گيرى مردم از جنگ و خانه‌نشينى آنان را افزايش داد .\r\nهمه دوستدار فرمانروائى صلاح الدين ايوبى شدند و از ستيزه‌جوئى كناره گرفتند .\r\nنقب زنان لشكر صلاح الدين به ديوار شهر رسيدند و در پاى آن نقب زدند و در آن رخنه كردند .\r\nلشكريان و ساير مردم شهر كه چنين ديدند در دارائى ابن نيسان طمع بستند و در خواسته‌هاى خود زياده‌روى كردند .\r\nوقتى اوضاع بدين صورت در آمد ابن نيسان زنان حرم خود را پيش « قاضى فاضل » ، وزير صلاح الدين ، فرستاد و درخواست كرد كه از صلاح الدين براى او و خويشاوندان و دارائى او امان بگيرد ، و كارى كند كه صلاح الدين به او سه روز مهلت بدهد تا آنچه اموال و اندوخته در شهر دارد ، از شهر بيرون ببرد .\r\nقاضى فاضل درين باره به ميانجيگرى كوشيد و صلاح الدين وساطت او را پذيرفت و به ابن نيسان امان داد .\r\nبنابر اين ، در دهه اول ماه محرم اين سال ابن نيسان شهر را تسليم كرد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nآنگاه خيمه‌هاى خود را به حول و حوش شهر برد و خواست اموال خود را هم به خارج شهر منتقل كند ولى در انجام اين كار با دشوارى روبرو شد زيرا يارانش به فرمان او گوش نميدادند و از امر و نهى او پروائى نداشتند و كمكش نمىكردند .\r\nابن نيسان ناچار براى صلاح الدين پيام فرستاد و صورت حال را باز گفت و ازو براى بردن اموال خود يارى خواست .\r\nصلاح الدين نيز مردان و چارپايانى را براى وى فرستاد .\r\nابن نيسان به كمك آنها مقدارى از اموال خود را برد ، مقدارى هم به سرقت رفت . و پيش از آنكه به نقل تمام اموال خود موفق شود مهلت سه روزه‌اى كه خواسته بود به پايان رسيد .\r\nبنابر اين باقى اموال او در شهر ماند و از بردن آنها جلوگيرى شد .\r\nبرج‌هاى اين شهر پر از انواع ذخائر بود كه ابن نيسان ناچار همه را به حال خود گذاشت در صورتى كه اگر مقدارى از اين ثروت را خرج مىكرد مىتوانست هم شهر را از دستبرد دشمن نگه دارد و هم ساير نعمت‌ها و اموالش را . ولى وقتى خداوند مىخواهد كه كارى انجام شود ، خود نيز اسباب آن را فراهم مىسازد .\r\nصلاح الدين ايوبى ، وقتى اين شهر را تحويل گرفت ، به نور الدين صاحب الحصن - يعنى صاحب حصن كيفا - تسليم كرد .\r\nپيش از واگذارى اين شهر به نور الدين ، به صلاح الدين گفتند : « درين شهر بيش از هزار هزار دينار ثروت خوابيده است .\r\nاگر اين گنجينه را بردارى و به سپاهيان و يارانت بدهى و تنها شهر را به نور الدين بسپارى ، يقينا راضى خواهد شد زيرا او چيزى جز\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nتصاحب اين شهر نمىخواهد . »\r\nصلاح الدين از پذيرفتن اين پيشنهاد خوددارى كرد و گفت :\r\n« وقتى در واگذارى اصل موضوع بخشش نشان دادم ، در باره فرع آن تنگ‌نظرى به خرج نمىدهم . »\r\nنور الدين محمد بن قرا ارسلان - صاحب حصن كيفا - وقتى شهر « آمد » را تحويل گرفت ، مهمانى بزرگى ترتيب داد و در آن صلاح الدين و سردارانش را كه تا اين زمان داخل شهر نشده بودند دعوت كرد .\r\nدرين مهمانى به او و يارانش از تحف و هدايا ، اشياء بسيارى پيشكش كرد .\r\n* * *\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nدست يافتن صلاح الدين بر تل خالد و عين تاب از توابع شام\r\nصلاح الدين هنگامى كه از كار شهر « آمد » بياسود ، به سوى شام رهسپار گرديد ، و آهنگ تل خالد كرد كه از توابع حلب به شمار مىرفت .\r\nوقتى به تل خالد رسيد ، آن جا را محاصره كرد و با منجنيق آماج قرار داد و كوبيد .\r\nمردم تل خالد آمدند و از او امان خواستند . او نيز ايشان را امان داد و آن جا را در ماه محرم تحويل گرفت .\r\nبعد به عين تاب رفت و آن جا را محاصره كرد .\r\nدر عين تاب ناصر الدين محمد حكم مىراند .\r\nاين ناصر الدين محمد برادر شيخ اسماعيل خزانه‌دار و دوست نور الدين محمود بن زنگى بود .\r\nعين تاب را نيز نور الدين محمود به ناصر الدين محمد واگذار كرده بود .\r\nآن قلعه تا اين زمان در اختيار ناصر الدين قرار داشت .\r\nوقتى صلاح الدين با ناصر الدين به جنگ پرداخت ناصر الدين\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nكسى را به نزد صلاح الدين فرستاد و ازو درخواست كرد كه اجازه دهد تا به خدمت وى برسد و به فرمان و اطاعت وى در آيد و عين تاب را نيز همچنان در دست داشته باشد .\r\nصلاح الدين درخواست او را پذيرفت و اين پذيرش را به قيد سوگند تضمين كرد .\r\nبنا بر اين ، ناصر الدين محمد ، از قلعه فرود آمد و به خدمت صلاح الدين رسيد و در زمره فرمانبرداران وى در آمد .\r\nواقعه عين تاب نيز در ماه محرم اين سال اتفاق افتاد .\r\n* * *\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nدو پيكار در دريا و در شام\r\nدر اين سال ، در دهم ماه محرم ، ناوگان مسلمانان از مصر به دريا روانه شد .\r\nاين ناوگان به يك كشتى رسيد كه در آن سيصد تن فرنگى مسلح بودند و با خود اموال و اسلحه‌اى را براى فرنگيان كرانه دريا مىبردند .\r\nمسلمانان با آنان به جنگ پرداختند .\r\nدرين كارزار هر دو دسته پايدارى كردند ولى سر انجام پيروزى از آن مسلمانان گرديد .\r\nمسلمانان پيروزمند فرنگيان را اسير كردند . گروهى را كشتند و گروهى را نيز در بند اسارت باقى گذاردند . آنچه را هم كه با فرنگيان بود به غنيمت بردند و سالم به مصر بازگشتند .\r\nدرين سال ، همچنين ، گروه انبوهى از فرنگيان ، از نواحى داروم [ ( 1 ) 
  ] رهسپار نواحى مصر شدند تا بر آن نواحى حمله برند و به يغماگرى پردازند .\r\nمسلمانان ، همين كه خبر هجوم ايشان را شنيدند ، در سر راه\r\n\r\n\r\n\r\n\r\n","description":"","footnote":"\r\n[ ( 1 ) 
  ] - داروم : دژى است در مصر كه در نزديكى غزه ، و در فاصله شش هزار گزى دريا قرار دارد .\r\n( معجم البلدان )\r\n","page_name":" 269 ","page_number":269},
  {"content":"\r\n\r\nصدر [ ( 1 ) 
  ] و ايله [ ( 2 ) 
  ] بر آنان تاختند .\r\nفرنگيان از دسترس ايشان دور شدند و بر كرانه آبى كه عسيله خوانده مىشد ، فرود آمدند . و در رسيدن به اين آب ، بر مسلمانان پيشى گرفتند .\r\nدر نتيجه ، مسلمانان وقتى رسيدند كه بسيار تشنه بودند و چيزى نمانده بود كه آنان را تشنگى از پاى در آورد .\r\nدر چنين حالى وقتى نزديك به آب شدند ، ديدند فرنگيان آن بركه را گرفته‌اند .\r\nاما خداوند پاك و بزرگ به مرحمت خود ابرى گران پديد آورد كه باران بسيار باريد و همه مسلمانان را سيراب ساخت .\r\nآن هنگام ، چله تابستان بود و در آن بيابان كشنده ، گرمائى سخت وجود داشت .\r\nمسلمانان كه در چنان موقع و موضعى چنين بارانى ديدند روحيه ايشان قوى گرديد و به يارى خداوند اميدوار شدند و با فرنگيان به ستيزه پرداختند .\r\nدر اين پيكار خدا ايشان را يارى داد و به پيروزى رساند .\r\nاز اين رو ، فرنگيان را از دم تيغ گذراندند چنان كه جز معدودى پراكنده كسى از ايشان سالم نماند .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - صدر ( به فتح اول و دوم ) : قلعه خرابى است بين قاهره و ايله .\r\n( معجم البلدان )\r\n[ ( 2 ) 
  ] - ايله : بندرى قديمى است در كنار خليج عقبه كه عقبه حاليه نزديك يا بر محل آن واقع است .\r\n( دائرة المعارف فارسى )\r\n","page_name":" 270 ","page_number":270},
  {"content":"\r\n\r\nمسلمانان ، آنچه فرنگيان از اسلحه و چارپايان داشتند به غنيمت گرفتند و ، به فضل خداوند ، چيره و پيروزمند بازگشتند .\r\n* * * \r\nدست يافتن صلاح الدين بر شهر حلب\r\nدر اين سال ، صلاح الدين ايوبى از عين تاب رهسپار حلب گرديد .\r\nبر اين شهر نيز ، در ماه محرم در ميدان الاخضر فرود آمد و چند روز در آن جا ماند .\r\nبعد به كوه جوشن رفت و بر فراز آن منزل گرفت و چنين وانمود كرد كه سرگرم ساختن خانه‌هائى براى خود و ياران و سپاهيان خود است .\r\nدر ظرف مدتى كه آنجا بود ، هر روز ميان دو لشكر زد و خوردهائى روى مىداد .\r\nصاحب حلب در اين هنگام عماد الدين زنگى بن مودود بن زنگى بود و لشكريان نور الدين محمود را در اختيار داشت كه همه در جنگ ورزيده و كوشا بودند .\r\nعماد الدين ، بسيارى هزينه كارزار را مىديد و چنين به نظر مىرسيد كه خست و تنگ چشمى نشان مىداد .\r\nروزى برخى از سرداران او پيشش رفتند و از او چيزى\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nدرخواست كردند .\r\nاو عذر خواست و كم پولى خود را بهانه كرد .\r\nيكى از آنان گفت : « كسى كه مىخواهد شهرى مانند حلب را نگه دارد ، بايد پول خرج كند و لو اينكه زيورهاى زنان خود را بفروشد . »\r\nدر اين هنگام عماد الدين مايل شده بود كه حلب را تسليم كند و در برابر آن شهر ديگرى را بگيرد .\r\nاز اين رو با امير طمان ياروقى - كه به صلاح الدين گرايش داشت و دوستدار وى بود - پيامى براى صلاح الدين فرستاد .\r\nامير طمان ياروقى نيز ترتيب صلح را بدين گونه داد كه عماد الدين حلب را به صلاح الدين واگذارد و در برابر آن سنجار و نصيبين و خابور و رقه و سروج را بگيرد .\r\nروى اين قرار سوگند ياد كردند و او حلب را به كم‌ترين بها فروخت . قلعه‌اى مانند حلب را داد و در عوض آن قريه‌ها و مزارع را گرفت .\r\nعماد الدين در هيجدهم ماه صفر از حلب فرود آمد و صلاح الدين آن را تحويل گرفت .\r\nمردم همه ازين معامله دچار شگفتى شدند و عماد الدين را براى اين كار نكوهش كردند .\r\nحتى يكى از توده مردم حلب طشتى فراهم آورد و آب در آن ريخت و به او خطاب كرد و گفت : « تو شايسته فرمانروائى نيستى و بهتر است كه رختشوئى كنى . »\r\nهمچنين مردم ديگر نيز به او بد گفتند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nبا گرفتن حلب ، فرمانروائى صلاح الدين كه سست و متزلزل بود ، استوارى يافت . و پاى او بر پايگاهى مستحكم قرار گرفت در صورتى كه پيش از آن ، بر كنار پرتگاهى سراشيب بود . وقتى خداوند بخواهد كه كارى انجام شود بىگمان انجام خواهد شد .\r\nعماد الدين به شهرهايى كه در برابر حلب به وى واگذار شده بود ، رفت و آنها را تحويل گرفت .\r\nصلاح الدين نيز حلب را گرفت .\r\nهمچنين ميان صلاح الدين و عماد الدين قرار بر اين شد كه هر گاه صلاح الدين احتياج داشته باشد ، عماد الدين با لشكريان خود بدون چون و چرا در خدمت صلاح الدين حاضر شود .\r\nاز رويدادهاى شگفت اين كه محيى الدين بن زكى ، قاضى دمشق ، صلاح الدين را در چكامه‌اى ستود كه يك بيت آن اين بود :\r\n و فتحكم حلبا بالسيف فى صفر * مبشر بفتوح القدس فى رجب \r\n( يعنى حلب را شما به ضرب شمشير در ماه صفر گرفتيد . و اين فتح مژده مىدهد كه قدس - يعنى اورشليم - هم در ماه رجب گشوده خواهد شد . )\r\nو همينطور هم شد و فتح اورشليم يا بيت المقدس در سال 583 صورت گرفت به نحوى كه ما - اگر خداى بزرگ بخواهد - در جاى خود به شرح آن خواهيم پرداخت .\r\nاز جمله مطالبى كه قاضى فاضل درباره اين پيروزى از زبان صلاح الدين نوشته يكى اين است كه : صلاح الدين گفت : « ما در برابر حلب به عماد الدين فلان جا و فلان جا را داديم و در حقيقت در\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاين معامله دينار گرفتيم و درهم داديم ، يعنى طلا گرفتيم و نقره داديم .\r\nو قريه‌ها را واگذاشتيم و پايتخت‌ها را گرفتيم . »\r\nهمچنين قاضى فاضل از زبان صلاح الدين نوشت كه گفت :\r\n« به عماد الدين جاهائى را داديم كه در حقيقت از دست نرفته است . »\r\nيعنى به سبب نا استوارى آنها ، هر وقت كه خواست ، ميتواند آنها را باز بگيرد .\r\nاز جمله كسانى كه در جنگ حلب كشته شدند تاج الملوك بورى برادر كوچك‌تر صلاح الدين بود .\r\nاو شهسوارى دلير و بخشنده و بردبار به شمار مىرفت كه دارنده همه خوىهاى نيك و صفات پسنديده بود .\r\nدرين جنگ سر نيزه‌اى به كاسه زانوى او خورد و مفاصل آن را از هم جدا ساخت .\r\nپس از استوارى صلح ميان صلاح الدين و عماد الدين .\r\nاو بر اثر ضربتى كه خورده بود در گذشت .\r\nصلاح الدين كه حلب را گرفته بود ، پيش از آنكه داخل اين شهر شود بر بالين برادر خود حاضر شد كه ازو عيادت كند .\r\nبه او گفت : « ما حلب را گرفتيم . و من اين شهر را به تو واگذار خواهم كرد . »\r\nتاج الملوك گفت : « اين در صورتى ميسر خواهد بود كه من زنده بمانم ولى اگر به بهاى از دست دادن من حلب را به دست آورده باشى ، خيلى برايت گران تمام شده است . »\r\nصلاح الدين از شنيدن اين سخن به گريه افتاد و برادر را نيز به گريه انداخت .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nعماد الدين هنگامى به خدمت صلاح الدين رسيد كه صلاح الدين مهمانى مفصلى ترتيب داده و او يارانش را دعوت كرده بود .\r\nدر گرما گرم سور و سرور ، مردى از در در آمد و خبر مرگ تاج الملوك را آهسته به گوش صلاح الدين فرو خواند .\r\nصلاح الدين از شنيدن اين خبر دردناك هيچگونه بيتابى و بىآرامى نشان نداد و گريه و زارى نكرد ، و دستور داد كه مقدمات كفن و دفن او را پنهانى فراهم آورد .\r\nبدين ترتيب عماد الدين و همراهانش كه در آن مهمانى دعوت داشتند ازين واقعه آگاهى نيافتند . و صلاح الدين به تنهائى بار آن اندوه را تحمل كرد تا مهمانان خود را اندوهگين نسازد .\r\nاين يكى از نشانه‌هاى پايدارى و بردبارى بسيار او بود\r\n.\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nگشودن قلعه حارم به دست صلاح الدين\r\nهنگامى كه صلاح الدين بر شهر حلب دست يافت ، يكى از مملوكان نور الدين محمود بن زنگى ، كه « سرخك » نام داشت ، در قلعه حارم فرمانروائى مىكرد .\r\nقلعه حارم از توابع حلب بود .\r\nاين قلعه را نيز ملك صالح به امير سرخك واگذاشته بود .\r\nسرخك از تسليم قلعه به صلاح الدين خوددارى كرد .\r\nصلاح الدين به او نامه‌اى نگاشت كه قلعه را تسليم كند . و نوشت : « در برابر اين دژ هر تيول ديگرى كه بخواهى به تو داده خواهد شد . »\r\nهمچنين ، وعده داد كه او را مورد نوازش و احسان قرار دهد .\r\nاما سرخك توقعات زياد داشت و در خواسته‌هاى خود زياده‌روى كرد .\r\nدر اين باره پيك و پيام‌هائى ميان سرخك و صلاح الدين رد و بدل گرديد .\r\nسرخك ضمنا نامه‌اى به فرنگيان نوشت تا از حمايت آنان برخوردار گردد .\r\nبرخى از سرداران او همين كه شنيدند او با فرنگيان نامه‌نگارى كرده ترسيدند از اينكه مبادا دژ را تسليم فرنگيان كند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاين بود كه بر او شوريدند و او را گرفتند و به زندان انداختند .\r\nآنگاه به صلاح الدين نامه نگاشتند و او را از آن ماجرى آگاه كردند و از او امان و انعام خواستند .\r\nصلاح الدين نيز درخواست‌هاى ايشان را پذيرفت .\r\nبدين گونه ، قلعه را تسليم صلاح الدين كردند و صلاح الدين هم يكى از خاصان خود را در آن جا به دژدارى گماشت .\r\nاما دژهاى ديگر حلب :\r\nصلاح الدين ، عين تاب را - چنان كه پيش ازين گفته شد - در دست صاحب آن باقى گذاشت .\r\nتل خالد را هم به اميرى كه صاحب تل باشر بود و او را داروم ياروقى مىخواندند واگذار كرد .\r\nقلعه اعزاز را نيز كه عماد الدين اسماعيل تازه ويران كرده بود ، به سردارى كه دلدرم سليمان بن جندر خوانده مىشد واگذاشت .\r\nو او آن دژ را از نو آباد ساخت .\r\nصلاح الدين در حلب مدتى ماند تا از ترتيب دادن اصول و رسيدگى به امور دولت و مردم فراغت يافت .\r\nتوابع حلب را نيز به كسانى كه صلاحيت داشتند واگذاشت .\r\nهمچنين كسانى را فرستاد كه از حلب و شهرك‌هاى وابسته به حلب لشكريانى را گرد آورند\r\n.\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nبازداشت مجاهد الدين و زيانى كه ازين كار به بار آمد .\r\nدر اين سال ، در ماه جمادى الاولى ، عز الدين مسعود ، فرمانرواى موصل ، نايب خود ، مجاهد الدين قايماز را دستگير كرد .\r\nمجاهد الدين بر همه شهرهاى عز الدين مسعود حكم مىراند و در همه جا نفوذ داشت .\r\nاز اين رو هميشه از روش‌هائى پيروى مىكرد كه به سود و مصلحت خودش بود و سود و زيان عز الدين مسعود را در نظر نميگرفت .\r\nاز كسانى كه به عز الدين مسعود توصيه كردند تا دست مجاهد الدين قايماز را از كارها كوتاه سازد ، يكى عز الدين محمود زلفندار بود و ديگرى شرف الدين احمد بن ابو الخير كه پدرش صاحب غراف [ ( 1 ) 
  ] بود .\r\nاين دو تن از بزرگان امراء عز الدين مسعود بودند .\r\n\r\n\r\n\r\n\r\n","description":"","footnote":"\r\n[ ( 1 ) 
  ] - غراف ( به فتح غين و تشديد راء ) : جوئى است ميان واسط و بصره . و بر آن شهرستانى است بزرگ .\r\n( منتهى الارب ) نهر كبيرى است در زير واسط ، ميان واسط و بصره .\r\nدر كنار اين نهر ناحيه‌اى است كه در آن قراء بسيار واقع است و از بطائح به شمار مىرود . و گروهى از اهل علم بدانجا منسوبند - از معجم البلدان .\r\n( لغتنامه دهخدا )\r\n","page_name":" 278 ","page_number":278},
  {"content":"\r\n\r\nعز الدين وقتى تصميم به بازداشت مجاهد الدين كرد ، قدرت و نفوذ وى را در نظر گرفت و مستقيما بدين كار اقدام ننمود و در اين باره تدبيرى انديشيد .\r\nازين رو چنين وانمود كرد كه بيمار است . و چند روزى از سوار شدن و بيرون رفتن خوددارى كرد .\r\nمجاهد الدين چون خواجه بود و از داخل شدن وى به حرمسرا جلوگيرى نمىشد ، براى عيادت عز الدين ، تنها به اقامتگاه وى رفت .\r\nهمين كه وارد شد ، عز الدين مسعود ، او را دستگير كرد و به بند انداخت و همان دم سوار شد و به قلعه موصل رفت كه در اختيار مجاهد الدين بود .\r\nدر آن قلعه بر كليه اموال و خزائن مجاهد الدين دست يافت و همه را ضبط كرد .\r\nپس از بازداشت مجاهد الدين ، توليت قلعه موصل را به عز الدين زلفندار واگذاشت .\r\nپسر صاحب غراف - يعنى شرف الدين احمد - را نيز امير حاجب خود قرار داد و فرمانروائى و اختيار امور دولت خود را به دست آنان سپرد .\r\nشهرهايى كه در زير فرمان مجاهد الدين قرار داشتند عبارت بودند از :\r\nشهر اربل و توابع آن كه ظاهرا در اختيار زين الدين يوسف بن زين الدين على بود . ولى او كودكى خردسال بود و هيچ قدرت و نفوذى نداشت و فرمانروائى و همچنين اختيار لشكر همه در\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nدست مجاهد الدين بود .\r\nجزيره ابن عمر هم در زير فرمان مجاهد الدين بود .\r\nاين ناحيه را نيز ظاهرا معز الدين سنجر شاه بن سيف الدين غازى بن مودود در دست داشت . ولى او هم بچه‌اى بيش نبود و زمام فرمانروائى و اختيار نايبان و لشكريان . درين جا هم بدست مجاهد الدين بود .\r\nشهر زور و توابع آن هم جزء قلمرو مجاهد الدين بود و نايبان او در آن نواحى به امور رسيدگى مىكردند .\r\nهمچنين ، دقوقا را در اختيار داشت و نايبى از سوى خود در آن جا گماشته بود .\r\nقلعه عقر حميديه هم از آن او بود و نايب او در آن جا فرمان مىراند .\r\nبدين گونه ، پس از آنكه صلاح الدين شهرهاى جزرى را گرفت ، ديگر براى عز الدين مسعود جائى باقى نماند جز موصل ، و قلعه موصل ، كه آن هم در دست مجاهد الدين بود .\r\nدر حقيقت فرمانروائى راستين را مجاهد الدين داشت و عز الدين فقط اسما فرمانروا بود .\r\nوقتى عز الدين مسعود ، مجاهد الدين قايماز را گرفت و به بند انداخت ، صاحب اربل از اطاعت او سر باز زد و به استبداد و خود مختارى گرويد .\r\nصاحب جزيره ابن عمر نيز از زير فرمان او بيرون رفت .\r\nخليفه عباسى هم لشكرى به دقوقا فرستاد و آن جا را محاصره كرد و گرفت .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو عز الدين مسعود از كارى كه كرد چيزى بدست نياورد جز شهر زور و قلعه عقر حميديه .\r\nاربل و جزيره ابن عمر هم بيش از هر جاى ديگر به زيان فرمانرواى موصل تمام شد .\r\nصاحب جزيره ابن عمر براى صلاح الدين پيام فرستاد كه حاضر است به فرمان وى در آيد و در خدمت وى باشد .\r\nخليفه عباسى ، الناصر لدين الله ، صدر الدين شيخ الشيوخ ، و با او بشير خادم خاص ، را به نزد صلاح الدين گسيل داشته بود تا با او درباره صلح با عز الدين مسعود ، فرمانرواى موصل ، مذاكره كنند و ترتيب اين كار را بدهند .\r\nعز الدين مسعود نيز قاضى محيى الدين ابو حامد بن شهرزورى را براى شركت در مذاكرات صلح همراه آنان فرستاد .\r\nصلاح الدين حاضر به صلح شد ولى گفت : « شما در خصوص جزيره ابن عمر و اربل حقى نداريد و حرفى نميتوانيد بزنيد . »\r\nاما محيى الدين زيرا اين بار نرفت و گفت : « اين دو شهر مال ماست . »\r\nصلاح الدين نيز تنها در صورتى به صلح تن در مىداد كه اربل و جزيره به او تعلق گيرد .\r\nاز اين رو محيى الدين نتيجه‌اى نگرفت و كار صلح به جائى نرسيد .\r\nصلاح الدين ، ضمنا ، از بازداشت مجاهد الدين فرصت را غنيمت شمرده و به هوس تصرف موصل افتاده بود .\r\nفرمانرواى موصل ، وقتى ديد كه با دستگير كردن مجاهد الدين\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nچه زيان‌هائى به بار آمده ، شرف الدين احمد ، پسر صاحب غراف ، و عز الدين زلفندار را كه مسبب بازداشت مجاهد الدين بودند به بند انداخت و آن دو را به كيفر رساند .\r\nبعد مجاهد الدين را از زندان آزاد ساخت ، چنان كه ما به خواست خداوند در جاى خود به شرح آن خواهيم پرداخت .\r\n* * *\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nجنگ بيسان\r\nصلاح الدين وقتى از كار حلب فراغت يافت ، پسر خود ، ملك ظاهر غازى را كه خردسال بود ، در آن جا گماشت .\r\nامير سيف الدين يازكج ( يا يازكوخ ) را هم كه از بزرگترين اميران اسد الدين شير كوه به شمار مىرفت به دستيارى ملك ظاهر منصوب ساخت .\r\nآنگاه رهسپار دمشق گرديد و خود را براى پيكار با فرنگيان آماده كرد .\r\nبا او لشكريان شام و جزيره و ديار بكر بودند .\r\nپس از تجهيز سپاه به سوى شهر فرنگيان روانه شد و در تاريخ نهم جمادى الاخر اين سال از نهر اردن گذشت و ديد كه مردم آن نواحى از بيم جان خود پراكنده شده و گريخته‌اند .\r\nاز آنجا آهنگ بيسان كرد و آن شهر را آتش زد و ويران ساخت و آنچه در آنجا يافت به يغما برد .\r\nفرنگيان كه چنين ديدند براى روبرو شدن با او گرد هم آمدند . ولى هنگامى كه به بسيارى سپاهيان وى پى بردند به پيكار با او اقدام نكردند .\r\nولى صلاح الدين براى نبرد با ايشان پا فشارى نمود .\r\nفرنگيان ناچار به كوهى كه در آن جا بود پناهنده شدند و خندقى گرداگرد خود كندند .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nصلاح الدين آنان را در ميان گرفت . لشكريان اسلام نيز آنان را تير باران كردند و جنگ و ستيز را ادامه دادند .\r\nولى فرنگيان از جايگاه خود بيرون نيامدند و پنج روز در آن جا همچنان ماندند .\r\nدر هفدهم آن ماه - يعنى جمادى الاخر - مسلمانان از آنان دست برداشتند و برگشتند به گمان اينكه شايد پس از رفتن ايشان فرنگيان ، به طمع حفظ اموال خود از دستبرد مسلمانان ، از جايگاه خود خارج شوند و در دام مسلمانان بيفتند . و بدين گونه مسلمانان به مقصود خود برسند و فرنگيان را از پا در آوردند .\r\nاما فرنگيان كه چنين ديدند جز به حفظ جان خود ، به چيز ديگرى دلبستگى نيافتند .\r\nمسلمانان به آن نواحى از چپ و راست حمله‌ور شدند و در آن حدود به غنائمى رسيدند كه ابدا در هوس دست يافتن بدانها يا جنگيدن براى آنها نبودند .\r\nوقتى غنائم بسيارى يافتند ، ديدند اگر با غنائمى كه در اثر آن پيروزى بدست آورده‌اند به شهرهاى خود برگردند ، بهتر است .\r\nاين بود كه بجاى پيكار با فرنگيان به شهرهاى خود باز گشتند .\r\n* * *\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nجنگ كرك و فرمانروائى عادل در حلب\r\nصلاح الدين و مسلمانان ديگر ، وقتى از جنگ بيسان برگشتند براى جنگ كرك آماده شدند .\r\nصلاح الدين با لشكريان خود به سوى كرك روانه گرديد .\r\nبه برادر خود ، عادل ابو بكر بن ايوب ، نيز كه نايب وى در مصر بود نوشت كه با همه سپاهيان خود رهسپار كرك گردد .\r\nعادل در همان اوقات براى صلاح الدين پيام فرستاده و شهر حلب و قلعه آن را ازو خواسته بود .\r\nصلاح الدين اين درخواست را پذيرفت و به دو دستور داد كه خانواده و دارائى خود را نيز با خود بياورد .\r\nصلاح الدين در ماه رجب به كرك رسيد . برادر او ، عادل ، نيز با لشكريان مصر به دو پيوست .\r\nبدين گونه جمعيت او افزايش يافت و محاصره كرك برايش امكان‌پذير گرديد .\r\nمسلمانان از ديوار گرد شهر بالا رفتند و ديوار را به تصرف در آوردند . و از روى ديوار به محاصره حصن پرداختند و در جنگ با اهالى تسلط يافتند .\r\nآنگاه هفت منجنيق در برابر آن بر پا كردند و حصن را شب و روز پى در پى سنگباران نمودند .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nصلاح الدين گمان مىبرد كه فرنگيان نمىگذارند او كرك را محاصره كند و همه كوشش خود را به كار خواهند برد كه او را از آن جا برانند و از پيش خود دور سازند .\r\nاز وسائل محاصره نيز آنچه براى چنان حصن بزرگ و سنگر بلندى لازم بود ، همراه نداشت .\r\nاز اين رو در نيمه ماه شعبان از آنجا رفت .\r\nآنگاه تقى الدين - برادر زاده خود - را به نيابت از سوى خود به مصر فرستاد تا توليت سرزمينى را كه برادرش - عادل - بر عهده داشت . به عهده گيرد .\r\nعادل ، برادر صلاح الدين ، نيز همراه صلاح الدين رهسپار دمشق گرديد .\r\nصلاح الدين شهر حلب و قلعه و توابع آن ، همچنين شهر منبج و متعلقات آن را به عادل داد و در ماه رمضان اين سال او را به سوى حلب روانه ساخت .\r\nسپس پسر خود ، ملك ظاهر ، را از حلب به دمشق فرا خواند\r\n.\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nپاره‌اى ديگر از رويدادها\r\nدر اين سال كاروانسرائى كه مادر خليفه عباسى ، الناصر لدين الله ، در مأمونيه ساخته بود ، گشايش يافت .\r\n* * * درين سال ، در ماه ذى الحجه ، مكرم بن بختيار ابو الخير زاهد ، از جهان رخت بر بست .\r\nدر گذشت او در بغداد اتفاق افتاد .\r\nاو حديث روايت ميكرد و بسيار مىگريست .\r\n* * * در اين سال ، در ماه جمادى الاخر ، محمد بن بختيار بن عبد الله ابو عبد المولد شاعر معروف به ابله در گذشت .\r\nاز جمله اشعار اوست :\r\n اراق دمعى لا بل اراق دمى * ظلما بظلم من ريقه الشبم\r\nذو قامة كالقضيب ناضرة * و ناظر من سقامه سقمى\r\nحصلت من وعده على اصدق ال * وعد و من وصله على التهم \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( يعنى : با درخشش دندان و آب لعل آبدار خود ، اشك مرا سرازير ساخت ، نه ، بلكه خون مرا از روى بيدادگرى فرو ريخت . )\r\nيارى كه قدى دارد مانند نهالى سر سبز و خرم ، و چشمى دارد كه بيمارى من از بيمارى اوست .\r\nمن از وعده او به راست ترين وعده رسيدم و از وصل او دچار تهمت‌ها شدم . )\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n.\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n.\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n.\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n.\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n.\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n.\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n.\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n.\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n.\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n.\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n.\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n.\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n.\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n.\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n.\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n.\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n.\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n.\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n.\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n.\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n.\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n.\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n.\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n.\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n.\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n.\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n.\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n.\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n.\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n.\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n.\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n.\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n.\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n.\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n.\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n.\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n.\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n.\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n.\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n.\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n.\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n.\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n.\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n.\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n.\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n.\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n.\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n.\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n.\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n.\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n.\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n.\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n.\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n.\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n.\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n.\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n.\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n.\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n.\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n.\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n.\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n.\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n.\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n.\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n.\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n.\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n.\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n.\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n","description":"","footnote":"","page_name":" 357 ","page_number":357}
  ]