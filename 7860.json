[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nيوسفى غروى ، محمد هادى ، 1327 -\r\nتاريخ تحقيقى اسلام [ موسوعة التاريخ السلامى 
  ] / محمدهادى يوسفى غروى ، مترجم : حسين على عربى ، 1339 -\r\nقم : مركز انتشارات مؤسسه آموزشى و پژوهشى امام خمينى رحمه الله ، 1382 .\r\nج .\r\nكتاب نامه :\r\n[ ج 1 . عصر نبوت تا مرحلهء اعلان دعوت . - ج 2 . عصر نوبت تا پايان سال دوم هجرت . - ج 3 . حوادث سال سوم تا ششم هجرت - ج 4 . حوادث سال هفتم تا يازدهم هجرت . - 
  ]\r\n1 . اسلام - تاريخ . الف . عربى . حسين على ، 1349 - مترجم . ب . عنوان .\r\n841 م 9 ى / 14 BP\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ تحقيقى اسلام\r\n( موسوعة التاريخ السلامى )\r\nجلد دوم\r\nعصر نبوت تا مرحله اعلان دعوت\r\nمؤلف محمد هادى يوسفى غروى\r\nمترجم\r\nحسين على عربى\r\nمركز انتشارات مؤسسه آموزشى و پژوهشى امام خمينى ( قدس سره )\r\n1382\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتاريخ تحقيقى اسلام ( جلد دوم ) [ موسوعة التاريخ الاسلامى 
  ]\r\nمؤلف : محمدهادى يوسفى غروى\r\nمترجم : حسين على عربى\r\nناشر : مركز انتشارات مؤسسه آموزشى و پژوهشى امام خمينى رحمه الله\r\nچاپ : صدف\r\nنوبت تاريخ چاپ : اول ، پاييز 1382\r\nشمارگان : 1000\r\nقيمت : 21000 ريال\r\nقم : صفاشهر ، جنب بانك تجارت ، پلاك 73\r\nتلفن و نمابر : 2911467\r\nتهران : خيابان انقلاب ، بين خيابان 12 فروردين و شهيد منيرى جاويد ، ساختمان شماره 310 ، طبقه سوم ، واحد 112\r\nتلفن و نمابر : 6410443 - 6965798\r\nكليه حقوق براى ناشر محفوظ است\r\nشابك 4 - 50 - 5883 - 964\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد دوم\r\n\r\nفهرست مطالب\r\nمقدمهء ناشر 11\r\nپيش گفتار 13\r\n\r\nفصل اول : تاريخ معراج و اسراء\r\nتاريخ يوم الدار 21\r\nسورهء پنجاه و پنجم : انعام 21\r\nسورهء پنجاه و هفتم : لقمان 31\r\nسورهء شصتم : لقمان 33\r\nظلم مشركان نسبت به مسلمانان ضعيف 35\r\n\r\nفصل دوم : هجرت اول\r\nهجرت به حبشه 39\r\nنامهء رسول اكرم صلّى اللّه عليه و آله به نجاشى 41\r\nحضور هيأت قريشى در درگاه نجاشى 48\r\nحديث شعب ابى طالب 60\r\nايمان ابو طالب رضى الله عنه 62\r\nسورهء شصت و يكم : سجدة ( فصلت ) 66\r\nسورهء شصت و سوم : زخرف 67\r\nسورهء شصت و چهارم : دخان 70\r\nسورهء شصت و ششم : احقاف 71\r\nسورهء شصت و نهم : كهف 74\r\nهفتادمين سوره : نحل 76\r\nشهادت ياسر و سميّه و شكنجه عمّار 81\r\nاولين ديدار خزرجىها با رسول اكرم صلّى اللّه عليه و آله در ايام موسم عمره 86\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nهجرت ابى سلمة به مدينه 89\r\nصحيفهء مقاطعهء ظالمانه 91\r\nوفات ابو طالب و خديجة 98\r\n\r\nفصل سوم : هجرت به طائف\r\nدرخواست پناهندگى پيامبر صلّى اللّه عليه و آله از قبايل 105\r\nهجرت پيامبر اكرم صلّى اللّه عليه و آله به طائف 107\r\nپناه بردن نبى اكرم صلّى اللّه عليه و آله به باغ بنى مخزوم 108\r\nمقدمات هجرت به مدينه 110\r\nسورهء هفتاد و سوم : « الانبياء » 112\r\nسورهء هفتاد و نهم : « المعارج » 113\r\nسورهء هشتاد و چهارم : « الروم » 114\r\nسورهء هشتاد و پنجم : عنكبوت 132\r\n\r\nفصل چهارم : بيعت عقبة و انتشار اسلام در مدينه\r\nبيعت عقبة 137\r\nانتشار اسلام در مدينه 144\r\nجهت قبله 150\r\nنقش عباس بن عبد المطلب 151\r\nقصهء بت عمرو بن جموح 154\r\n\r\nفصل پنجم : هجرت مسلمانان به مدينه\r\nاجازهء رسول الله صلّى اللّه عليه و آله براى هجرت به مدينه 155\r\nمهاجران بعد از أبى سلمة 156\r\n\r\nفصل ششم : توطئه براى قتل نبى اكرم صلّى اللّه عليه و آله\r\nشوراى دار الندوة 159\r\nخوابيدن على عليه السّلام در جاى پيامبر اكرم صلّى اللّه عليه و آله 162\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nهجرت نبى اكرم صلّى اللّه عليه و آله به مدينه 163\r\nمنزلگاه‌هاى بين راه 170\r\nهجرت على عليه السّلام به همراه فواطم 173\r\nتجديد بناى كعبه و نصب حجر الاسود 177\r\n\r\nمهم‌ترين حوادث سال اوّل هجرى\r\nورود نبى اكرم به قباء 181\r\nاسلام آوردن سلمان 182\r\nاسلام آوردن عبد الله بن سلام 183\r\nپايه‌گذارى مسجد قباء 184\r\nاوّلين نماز جمعه و اوّلين خطبه 186\r\nساير اخبار در مورد ورود رسول اكرم صلّى اللّه عليه و آله 190\r\nساخت مسجد النّبى 194\r\nوفات اسعد بن زراره و اقامهء نماز ميّت 197\r\nيثرب يا طيبه 198\r\nچاه‌ها و سيلاب‌هاى مدينه 198\r\nبازارهاى مدينه در زمان جاهليت و اسلام 201\r\nخانه‌هاى اطراف مسجد 201\r\nتشريع اذان اعلام 207\r\nبرقرارى پيمان برادرى ميان انصار و مهاجران 211\r\nاوّلين سرّيه در مدينه 214\r\nسريّهء عبيده بن حارث 214\r\nساختن دو اتاق براى سوده و عايشه 215\r\nسريّهء خدار 216\r\nموضع‌گيرى يهود و أحبار آنها 217\r\nيهوديان از پيمان با اوس و خزرج تا پيمان با مسلمانان 218\r\nشرايط عهدنامه در مورد يهوديان 224\r\nيثرب يا مدينه ؟ 225\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nسردستهء منافقين 226\r\nمنافقان أوس و خزرج 228\r\nمنافقان يهود 230\r\nنزول سورهء بقره 230\r\n\r\nمهم‌ترين حوادث سال دوم هجرى\r\nاوّلين غزوهء مسلمانان ؛ غزوهء أبواء 247\r\nازدواج على عليه السّلام با زهرا عليها السّلام 248\r\nغزوهء بواط 253\r\nاوّلين غزوهء بدر ( بدر صغرى ) 253\r\nغزوهء ذى العشيره 254\r\nدادن كنيهء ابو تراب به على عليه السّلام 254\r\nسريهء نخله 256\r\nغزوهء بدر كبرى 258\r\nخروج رسول اللّه صلّى اللّه عليه و آله 261\r\nافطار روزه و شكسته شدن نماز 261\r\nآزمايش انصار 264\r\nآمدن قريش 266\r\nدرگيرى دو لشكر 268\r\nاوّلين مبارزه 270\r\nپرچمدار قريش 272\r\nكشته شدن ابو جهل 274\r\nاسير شدن عباس و عقيل 274\r\nقضيهء گم شدن ( روپوش مخملى ) 277\r\nنزول سورهء انفال 277\r\nدر منزل اثيل 280\r\nعباس بن عبد المطلب و عقيل بن ابى طالب 281\r\nسفارش دربارهء اسيران 283\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nتقسيم غنائم 284\r\nفرستادن افرادى براى اعلام پيروزى 287\r\nاستقبال از رسول اللّه صلّى اللّه عليه و آله 288\r\nگريه براى شهدا 289\r\nاسيران در مدينه 290\r\nفديه دادن براى اسراء 291\r\nابو العاص بن ربيع ، داماد پيامبر اكرم صلّى اللّه عليه و آله 293\r\nاسيرى كه در برابر گروى ديگرى آزاد شد 295\r\nتغيير قبله از قدس به كعبه 295\r\nآياتى ديگر از سورهء بقره 301\r\nتحريم خمر ( مى ) 318\r\nزكات فطره و عيد فطر 321\r\nغزوهء بنى سليم 322\r\nسريهء بنى سليم 323\r\nازدواج با مشركان 323\r\nنذر براى كشتن تحريك‌كننده بر ضد پيامبر صلّى اللّه عليه و آله 332\r\nغزوهء بنى قينقاع 333\r\nتصميم صفوان به ترور پيامبر اكرم صلّى اللّه عليه و آله 338\r\nازدواج على با زهرا عليها السّلام 340\r\nاز سنت‌هاى شب ازدواج 341\r\nصبحگاه شب زفاف 345\r\nغزوهء سويق 346\r\nعيد قربان 347\r\nوفات عثمان مظعون 348\r\nوفات رقيّه دختر رسول اللّه 349\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمهء ناشر\r\nتاريخ ، معلمى است كه تجربه‌هاى نسلها و امتهاى پيشين را بازگو مىكند تا آيندگان عبرت گرفته و در مسير زندگى و صراط مستقيم را در پيش گيرند .\r\nبىشك تاريخ اسلام به اعتراف صاحبان فن ، يكى از بىنظيرترين گنجينه‌هاى موجود تاريخى جهان است و با وجود عيب‌ها و نقص‌هايى كه بر آن وارد است ، يكى از نعمتها و منتهايى است كه خداوند به امّت اسلامى عنايت كرده است و اديان و امتهاى ديگر از داشتن چنين نعمت بزرگى محروم هستند .\r\nدر طول تاريخ اسلام ، مورخان و سيره‌نويسان كوشش كرده‌اند كه اين گنجينهء ارزشمند را به نسلهاى بعد منتقل نمايند و از اين رو ، هزاران عنوان كتاب در زمينهء تاريخ و سيرهء پيامبر اكرم صلّى اللّه عليه و آله كه « اسوهء حسنه » است ، تأليف كرده‌اند .\r\nدر اين ميان ، استاد فاضل و ارجمند جناب حجت الاسلام و المسلمين آقاى محمد هادى يوسفى غروى كه از مورخان و كتاب‌شناسان صاحب نام حوزهء علميهء قم و نجف مىباشند ، پس از بيست سال و اندى تحقيق و تدقيق ، كتاب ارزشمند « موسوعة التاريخ الاسلامي » را به جامعه علم و ادب تقديم داشته‌اند . كتاب مذكور در سه مجلد به وسيله مجمع الفكر الاسلامى منتشر شده است .\r\nويژگيهاى منحصر به فرد اين كتاب سبب شد كه از همان آغاز انتشار جلدهاى اول و دوم ، مورد عنايت ويژهء استادان فن و صاحب نظران قرار گيرد . مركز انتشارات مؤسسه آموزشى و پژوهشى امام خمينى رحمه اللّه نيز كه در راستاى ترويج فرهنگ اسلامى فعاليت مىنمايد ، در صدد برآمد تا در اين ميان وظيفه خود را ادا كند . بر اين اساس اين اثر گرانبها را به فارسى برگردان نمود تا مورد استفاده تعداد بيشترى از علاقه‌مندان به تاريخ اسلام و سيرهء پيامبر اكرم صلّى اللّه عليه و آله قرار گيرد .\r\nاين كتاب در چهار مجلد با عنوان « تاريخ تحقيقى اسلام » ، با توجه به شأن نزول آيات و روايات اهل بيت عليهم السّلام به فارسى برگردان شده است و داراى ويژگىهاى زير مىباشد :\r\n1 . از آنجا كه كتابهاى تاريخى تحت تأثير سياست‌هاى حكومت‌هاى وقت به نگارش درآمده است ، متأسفانه داراى معايب و تحريفات فراوانى مىباشد ، از اين رو در تأليف اين مجموعه ، از قرآن به عنوان يك منبع متقن و مستدل و غير قابل تحريف براى بررسى و تحليل حوادث زمان پيامبر اكرم صلّى اللّه عليه و آله استفاده شده و شأن نزول آياتى كه دربارهء حوادث مختلف نازل شده ، بيان گرديده است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n2 . مؤلف در بررسى و تحقيق بيست سالهء خود از روش علمى مخصوصى در علم تاريخ استفاده كرده و كوشش كرده است كه علّت تناقض نصوص يا تحريف‌هاى انجام شده را ريشه‌يابى و تحليل كند .\r\n3 . با عنايت به اينكه « اهل البيت أدرى بما فى البيت » هستند ، مؤلف محترم كوشيده است تا روايات ائمهء اطهار عليهم السّلام پس از بررسى سند و دلالت در تبيين و تحليل حوادث صدر اسلام استفاده كند . ايشان با استدلال و منطق و روش علمى تحقيق در علم تاريخ ، بسيارى از فضائل جعل شده براى صحابيها را به چالش مىكشد .\r\n4 . مؤلف تلاش كرده است كه از منابع دست اول استفاده كند و در اين ميان عنايت ويژه‌اى به منابع شيعى ، داشته است .\r\n5 . مؤلف در آغاز كتاب ، ضمن مقدمه‌اى طولانى ، روش استفاده از متون تاريخى را ارائه كرده كه اين مقدمه براى دانشجويان رشتهء تاريخ بسيار مفيد و سودمند است .\r\n6 . در طول تاريخ ، شبهات بسيارى دربارهء اسلام و قرآن و به ويژه دربارهء شخصيت والاى پيامبر اكرم صلّى اللّه عليه و آله ايجاد شده است كه مؤلف در جاى مناسب با استدلال و برهان و به خصوص با استفاده از قرآن ، به اين شبهات پاسخ داده است .\r\n7 . اين كتاب ، بر خلاف مرسوم ، تنها جمع‌آورى و تبويب گزارش‌هاى تاريخى از كتاب‌هاى مختلف نمىباشد ، بلكه مؤلف كوشيده است هر گونه حادثه‌اى را تبيين نموده تا چراغى براى راه آيندگان باشد .\r\nدر همين جا لازم است از جناب استاد يوسفى غروى و همچنين از جناب حجة الاسلام آقاى حسين على عربى كه قبول زحمت نموده و با نظارت استاد يوسفى غروى ، اين مجموعه را به فارسى برگردان كرده‌اند سپاس‌گزارى نماييم . اميدواريم كه اين اثر ، گامى در راه خدمت به فرهنگ اسلام و قرآن باشد و مورد قبول صاحب نظران قرار گيرد .\r\nمركز انتشارات مؤسسه آموزشى و پژوهشى امام خمينى رحمه اللّه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيش گفتار\r\nگذشته ، چراغ راه آينده است و تاريخ ، حكيم جهان ديده‌اى است كه حوادث گذشته را بازخوانى مىكند تا راهى براى پيمودن آيندهء مبهم پيش روى ما بنهد .\r\nمطالعهء فعال و تحليل هوشمندانه حوادث تاريخى كه به قصد حقيقت‌يابى و عبرت‌آموزى انجام گيرد ، تأثيرى شگرف بر حيات فكرى و اجتماعى جوامع مىگذارد و راه را براى اصلاح و تفاهم بيشتر هموار مىكند .\r\nبا توجه به اهميت ويژهء تاريخ كه شناسنامهء يك ملت يا امت محسوب مىشود ، نخبگان هر جامعه‌اى ، پيوسته در صدد بوده‌اند كه آثارى را در شرح وقايع و حوادث مربوط به جامعهء خويش ارائه دهند .\r\nظهور اسلام در چهارده قرن پيش ، نقطهء عطفى در تاريخ جهان بود كه ، تمام جوانب فكرى و عقيدتى و اخلاقى و مناسبات سياسى و اقتصادى جهان را از آن زمان تا به امروز مورد تأثير خويش قرار داده است .\r\nشايسته آن بود كه ، چنين پديدهء مهمى و به خصوص زندگانى پيامبر اكرم صلّى اللّه عليه و آله گاه شمارى مىشد و تمام زواياى آن به ثبت مىرسيد ، اما جهل و تعصب و اغراض سياسى حاكمان ، باعث شد كه بسيارى از حوادث مهم تاريخى در پشت پردهء ابهام باقى بماند و تا حدود صد سال پس از رحلت رسول اكرم صلّى اللّه عليه و آله اثرى تأليف نشود ، ولى با اين وجود عده‌اى از اهل قلم و دانشمندان ، دامن همت به كمر بستند و به جمع‌آورى و تدوين تاريخ صدر اسلام پرداختند و مطمئنا غنىترين و دقيق‌ترين تاريخ موجود در جهان را پديد آوردند كه بسيارى از نكات جزئى مربوط به هزار و چهارصد سال قبل را ثبت كرده است .\r\nدر طول چهارده قرن گذشته ، مورخان بزرگى در عرصهء تاريخ اسلام ظهور كرده و آثار گرانبهايى به يادگار گذاشتند . تا اينكه در عصر حاضر - كه عصر انفجار اطلاعات است - نياز روز افزونى به منابع تاريخى مدوّن و منقح احساس شد و مورخانى آثار گرانبها و با ارزشى را پديد آوردند . در اين ميان استاد فاضل و ارجمند آقاى محمد هادى يوسفى غروى دست به كار شده و پس از حدود بيست سال\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمطالعه و بررسى آثار و منابع تاريخى ، كتاب ارزشمند و ماندگار موسوعة التاريخ الاسلامى را به جامعه علمى اسلام و به خصوص جامعه تشيع تقديم كرده است .\r\nاستاد در سال 1327 هجرى شمسى در نجف اشرف و در كانون علم و تقوى ديده به جهان گشود و از همان كودكى به تحصيل درس‌هاى حوزوى همت گماشت .\r\nهوش سرشار و قدرت حافظهء عجيب و تاريخى وى باعث شد كه در كنار درس‌هاى حوزوى به مطالعهء تاريخ علاقه‌مند شود و از همان اوايل منابع تاريخى را مورد مطالعه و پژوهش قرار دهد . ايشان در سال 1351 شمسى به جرم ايرانى بودن ، توسط رژيم بعث از نجف اشرف اخراج گرديد . پس از آن در قم رحل اقامت افكند تا تلاش‌هاى علمى خود را استمرار بخشد . وى در طول سال‌هاى متمادى در كنار تدريس و تحصيل ، كتاب‌هاى زيادى را در موضوعات فقهى ، اصولى و عقيدتى ترجمه و يا تأليف نموده است كه كتاب‌هاى : وقعة الطف و موسوعة التاريخ الاسلامى مربوط به رشتهء تاريخ مىباشد :\r\n« وقعة الطف لأبى مخنف » ، اولين گزارش مستند از وقايع عاشورا است كه در برخى موارد تنها يك واسطه در نقل اخبار آن وجود دارد و استاد تمامى اسناد اين كتاب مهم را جمع‌آورى و تحقيق نموده و انتشارات جامعهء مدرسين حوزهء علميهء قم آن را به چاپ رسانده است .\r\nاين كتاب يك بار با عنوان : اولين تاريخ كربلا توسط آقاى على كرمى و بار ديگر با عنوان :\r\nنخستين گزارش مستند از نهضت عاشورا ، توسط آقاى جواد سليمانى به فارسى ترجمه شده است .\r\nو امّا « موسوعة التاريخ الاسلامى » ، مهم‌ترين اثر تاريخى استاد مىباشد كه تاكنون سه جلد از آن به وسيلهء انتشارات مجمع الفكر الاسلامى به چاپ رسيده است .\r\nاين كتاب ، حاصل مطالعه و پژوهش بيست ساله‌اى است كه ويژگىهاى ذيل را دارا مىباشد :\r\n1 . داراى مقدمه‌اى عالمانه در مورد شيوهء استفاده از متون تاريخى مىباشد كه مطالعه آن براى پژوهش‌گر تاريخ ضرورى است .\r\n2 . با استفاده از منابع دست اول به نگارش درآمده و در اين راه تا حد امكان به منابع شيعى استناد شده است .\r\n3 . از آنجا كه زندگى پيامبر اكرم صلّى اللّه عليه و آله با قرآن ارتباط تنگاتنگى داشته است ، از آيات قرآن كه به مناسبت حوادث مختلف نازل شده ، استفاده گرديده و با استناد به روايات و تفاسير ، تحليل‌هاى بسيار دقيق و عالمانه‌اى ارائه شده است .\r\n4 . با روش تحقيق علمى تاريخ ، به بسيارى از شبهات در مورد تاريخ اسلام و شخصيت پيامبر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاكرم صلّى اللّه عليه و آله و عقايد حقهء شيعه ، پاسخ‌هاى متقن و مستدل داده شده است و با تحليل‌هاى دقيق و موشكافانه و بررسى كارنامهء رجال سياسى - دينى صدر اسلام ، مقاصد شوم بسيارى از آنها برملا شده است .\r\nبا توجه به اهميت و ويژگىهاى منحصر به فرد كتاب ، معاونت پژوهش مؤسسه آموزشى ، پژوهشى امام خمينى رحمه اللّه ، پس از مشاوره با مورخان و صاحب نظران تصميم به ترجمه اين كتاب گرفته و انجام آن را بر عهدهء اين جانب گذاشت .\r\nبنده با وجود مشغله‌هاى گوناگون و مشكلات متعدد ، با توكل بر خدا ترجمهء كتاب را كه در سه جلد و بيش از دو هزار صفحه مىشد ، آغاز كردم و به يارى و لطف خدا موفق شدم كه پس از دو سال ترجمهء اين سه جلد را كه تا رحلت پيامبر صلّى اللّه عليه و آله را شامل مىشود ، به پايان برسانم .\r\nسعى بنده بر اين بوده است كه ترجمه‌اى سليس و روان و در عين حال متعهد و مطابق با متن ارائه دهم ؛ زيرا متون تاريخى و به خصوص تاريخ صدر اسلام كه دربردارندهء احكام و دستورات شرع مقدس مىباشد ، به گونه‌اى است كه حذف و اضافه يا ترجمهء آزاد را برنمىتابد .\r\nدر خاتمه از معاونت پژوهش مؤسسه امام خمينى رحمه اللّه و همهء كسانى كه مرا در به ثمر رساندن اين ترجمه يارى كرده‌اند و مخصوصا از استاد ارجمند جناب آقاى يوسفى كه با صبر و حوصله و بزرگوارى مرا در ترجمهء اين اثر راهنمايى فرمودند ، و همچنين از مركز انتشارات مؤسسه آموزشى و پژوهشى امام خمينى رحمه اللّه كه زمينهء نشر آن را فراهم آوردند كمال قدردانى و تشكر را دارم و در آستانهء عيد غدير سال 1423 اين اثر را به پيشگاه با عظمت مولى الموحدين و امير المؤمنين حضرت على بن أبي طالب عليه آلاف التحية و الثناء تقديم مىدارم .\r\nقم المقدسه حسين على عربى بهمن ماه 1381 مطابق با ذى الحجّه 1423\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n( 1 )\r\n\r\nفصل اول تاريخ معراج و إسراء\r\n\r\nمعراج پيامبر صلّى اللّه عليه و آله\r\nدر مورد تاريخ إسراء قطب راوندى در الخرائج و الجرائح از على عليه السّلام نقل مىكند كه فرمود : سه سال پس از مبعث ، رسول الله صلّى اللّه عليه و آله در شب به بيت المقدس سير داده شد و در شب معراج از آنجا به سوى آسمان عروج كرد و صبح آن به قريشيان در مورد معراج خويش خبر داد . « 1 »\r\nتمام آنچه را كه مجلسى در مورد تاريخ معراج نقل كرده چنين است : او خبر الخرائج « 2 » را ذكر كرده و از مناقب به نقل از ابن عباس روايت كرده است كه معراج در ماه ربيع الاوّل و در سال دوم بعثت بوده است و در آن از واقدى و سدّى نقل كرده است كه معراج شش ماه قبل از هجرت و در هفدهم ماه رمضان بوده است . « 3 »\r\n( 2 ) از واقدى در المنتقى تأليف كازرونى نقل شده است كه اسراء در شب شنبه ، هفدهم ماه رمضان و در سال دوازدهم بعثت و هشت ماه قبل از هجرت بوده است . و در آن گفته شده است كه معراج در شب هفدهم ربيع الاوّل و يك سال قبل از هجرت از شعب ابى طالب به سوى بيت المقدس بوده است و گفته‌اند كه در شب بيست و هفتم رجب بوده است . گفته شده كه اسراء يك سال و دو ماه قبل از هجرت و در سال پنجاه و سوم بعد از عام الفيل رخ داده است . « 4 »\r\n( 3 ) از العدد القوية نقل شده است كه اسراء رسول اللّه صلّى اللّه عليه و آله در شب بيست و يكم ماه رمضان و شش ماه قبل از هجرت روى داده است و گفته شده كه در هفدهم ماه رمضان و در شب شنبه و گفته‌اند كه در شب دوشنبه از ماه ربيع الاول و دو سال بعد از نبوت رخ داده است . و در آن از كتاب التذكرة آمده است كه اسراء در شب بيست و هفتم ماه رجب و در سال دوم هجرت ( حدود چهارده سال ) مىباشد ! به نظر مىرسد كه قول راجح در ميان روايات ، روايت راوندى از على عليه السّلام مىباشد . اينك ساير مرجّحات را نيز ببينيم .\r\n\r\n\r\n","description":"","footnote":"\r\n( 1 ) . الخرائج و الجرائح ، ج 1 ، ص 141 .\r\n( 2 ) . بحار الانوار ، ج 18 ، ص 379 .\r\n( 3 ) . همان ، ص 381 .\r\n( 4 ) . همان ، ص 302 .\r\n","page_name":" 17 ","page_number":17},
  {"content":"\r\n\r\n( 1 ) سورهء نجم كه بعد از 22 و يا 23 سوره از قرآن نازل شده است و بعد از آن 64 سوره در مكه نازل شده است . « 1 » پس طبيعى است كه بين ثلث اول و دوم از ده سالى كه قرآن بر پيامبر اكرم صلّى اللّه عليه و آله نازل مىشده است ؛ يعنى در اواخر سال سوم تا اوايل سال چهارم از اين ده سال ، سورهء نجم نازل شده باشد .\r\nالّا اين كه ممكن است بگوييم سوره‌هاى اوليه ، سوره‌هاى كوتاه بوده پس احتمال دارد كه بيست سورهء اول در سال اول آن مدت نازل شده باشد و شصت سورهء باقيمانده در نه سال بعدى نازل شده باشند و بنابراين معراج و نزول سورهء مربوط به آن در اواخر سال اول آن مدت بوده است .\r\n( 2 ) قمى در تفسيرش نقل مىكند كه اسماعيل ملك از جبرئيل سؤال كرد : اين چه كسى است كه همراه تو مىباشد ؟ او گفت : محمد . گفت : آيا مبعوث شده است ؟ گفت : بله . « 2 » يا گفت : آيا به سوى او چيزى ارسال شده است ؟ « 3 » چنين سؤال‌هايى متناسب با دوران اوليهء بعثت يا رسالت يا نزول وحى بر او مىباشد نه با دوران بعد از آن تا چه رسد به دوران بعد از هجرت !\r\n( 3 ) با توجه به تفاوت بين بعثت به نبوت و رسالت ، اختلاف بين اقوال عمده كه مىگويد در سال دوم هجرت يا پنجم بوده است ، منتفى مىشود ، چون سال دوم بعد از رسالت و تنزيل قرآن سال پنجم بعد از بعثت بوده است . به خصوص كه روايت سال دوم به ابن عباس برمىگردد و او معروف به اين است كه قائل به نزول قرآن در ده سال مىباشد نه سيزده سال . بنابراين گويا كه وى سه سال او را نشمرده ، به اين اعتبار كه آن حضرت بعد از اين سه سال مأمور به انذار شده است .\r\n( 4 ) ابن عباس مدت كمى از حيات رسول اللّه صلّى اللّه عليه و آله را درك كرده ، ولى در زمان معراج آن حضرت نبوده است تا تاريخ آن را شاهد باشد . به ناچار وى آن را از شخص ديگرى بىنام نقل كرده است .\r\nبنابراين گفتهء وى يك نقل تاريخى بدون ذكر مأخذ است و لذا در مقام تحقيق چندان ارزشى ندارد ، الّا اين كه ما مىدانيم بيشترين علم ابن عباس مأخوذ از علم على عليه السّلام مىباشد ، و از همين ، ظاهر مىشود كه او آن را از آن حضرت عليه السّلام نقل كرده است ، جز اين كه نقل او تا نقل از امير المؤمنين عليه السّلام از سال دوم تا سوم تفاوت يافته است .\r\n( 5 ) كسانى كه تاريخ معراج را يك سال و نيم يا پانزده ماه « 4 » يا شانزده ماه « 5 » بعد از بعثت دانسته‌اند ، شايد\r\n\r\n\r\n","description":"","footnote":"\r\n( 1 ) . ر . ك : مجمع البيان ، ج 1 ، ص 612 ذيل سورهء انسان و التمهيد ، ص 105 و تلخيص آن ، ص 95 .\r\n( 2 ) . تفسير قمى ، ج 2 ، ص 5 .\r\n( 3 ) . تاريخ الخميس ، ج 1 ، ص 31 و مجمع الزوائد ، ج 1 ، ص 70 از المواهب اللّدنية ، ج 2 ، ص 6 .\r\n( 4 ) . سيرهء مغلطاى ، ص 27 .\r\n( 5 ) . شرح الشفا ؛ قارى ، ج 1 ، ص 222 .\r\n","page_name":" 18 ","page_number":18},
  {"content":"\r\n\r\nكه دو سال را از ابن عباس گرفته‌اند و در ماه‌هاى آن دقيق‌تر شده‌اند و لذا با هم اختلاف پيدا كرده‌اند .\r\n( 1 ) شايد از قوىترين قرائنى كه وقوع معراج در اوايل سال پنجم بعثت را تقويت نمايد ، ذكر ميلاد حضرت فاطمه زهرا عليها السّلام در سال پنجم باشد . علاوه بر اين كه از امام صادق عليه السّلام و ابن عباس و سعد بن مالك و سعد بن ابى وقّاص و عايشه روايت شده است كه وقتى عايشه آن حضرت را به خاطر زياد بوسيدن زهرا عليها السّلام مورد عتاب و سرزنش قرار داد ، فرمود : اى عايشه ! هنگامى كه به اسراء برده شدم ، جبرئيل مرا داخل بهشت برد و سيبى را به من داد . من آن را خوردم و همان تبديل به نطفه‌اى در صلبم شد و فاطمه از همان نطفه است . پس فاطمه از حوريان زمينى است و هرگاه به بهشت مشتاق شوم ، او را مىبوسم . « 1 »\r\n( 2 ) از آنچه گذشت اين مطلب ثابت شد كه فاطمه در سال پنجم بعثت و به عبارتى در سال دوم آغاز رسالت و تنزيل - كه همين مبناى شيخ مفيد و كسانى است كه ولادت او را در سال دوم رسالت دانسته‌اند - به دنيا آمده است . اگر ظهور نطفهء فاطمه و استقرار آن در جايگاهش طبيعى باشد ، چنين اقتضا مىكند كه معراج حد اقل نه ماه قبل از ولادت صورت گرفته باشد . لكن اين مسأله روشن نمىشود كه آيا اين واقعه در معراج اول بوده است يا دوم ؟ پس اگر در معراج اول بوده است ، همين اقتضا مىكند كه قول اول را ترجيح دهيم مبنى بر اين كه معراج يك سال پس از رسالت بوده است تا ميلاد حضرت زهرا عليها السّلام در سال دوم رسالت رخ داده باشد .\r\n( 3 ) از آنجا كه تاريخ با شروع مبعث نبى اكرم صلّى اللّه عليه و آله محاسبه شده است و نه با تاريخ هجرى قمرى كه از محرم شروع مىشود ؛ لذا آن را از ماه شعبان محاسبه مىكنند و بعثت هم در بيست و هفتم رجب رخ داده است . در اين صورت معراج اول در ماه رمضان به وقوع پيوسته است و شايد كه اين در يكى از شب‌هاى قدر ، نوزدهم يا بيست و يكم رخ داده باشد ، چنان كه از العدد القوية و از المنتقى از واقدى و از مناقب واقدى و سدّى گذشت . نه ماه بعد از ماه رمضان ، ماه جمادى الثانى قرار دارد كه ميلاد حضرت صديقه در آن واقع شده است . و در ماه رجب كه بعد از جمادى الثانى قرار دارد سال دوم رسالت و سال پنجم نبوت به پايان مىرسد .\r\n( 4 ) بنابراين آنچه كه در الخرائج از على عليه السّلام در مورد تاريخ اسراء و معراج دوم بوده يا در ماه رمضان\r\n\r\n\r\n","description":"","footnote":"\r\n( 1 ) . بحار الانوار ، ج 18 ، ص 315 و 350 و 364 به نقل از تفسير قمى و علل الشرائع و مختصر و ملحقات احقاق الحقّ ، مرعشى ، ج 1 ، ص 1 - 11 و اخبار الدول ، ص 87 و تاريخ بغداد ، ج 5 ، ص 87 و ذخائر العقبى ، ص 36 و كنز العمّال ، ج 30 ، ص 94 و 14 و 97 و مجمع الزوائد ، ج 9 ، ص 202 و محاضرات الاوائل ، ص 88 و مستدرك حاكم ، ج 3 ، ص 156 و تلخيص آن به وسيلهء ذهبى و المطالب السنية ، ص 239 و مفتاح النجاح ، ص 98 ( خطّى ) و مقتل خوارزمى ، ص 64 و مناقب مغازلى ، ص 358 و المواهب اللدنيه ، ج 2 ، ص 29 و ميزان الاعتدال ، ج 1 ، ص 38 و 253 و ج 2 ، ص 26 و 84 و 97 و نزهة المجالس ، ج 2 ، ص 179 و نظم درر السمطين ، ص 77 و وسيلة المآل ، ص 78 و ينابيع المودة ، ص 97 .\r\n","page_name":" 19 ","page_number":19},
  {"content":"\r\n\r\nيا در ماه ربيع الاول و در شب هفدهم آن كه مصادف با ميلاد آن حضرت بوده ، رخ داده است ، چنان كه از الاقبال « 1 » چنين به دست مىآيد و از العدد القوية و المنتقى و مناقب به نقل از ابن عباس گذشت .\r\n( 1 ) حال بر فرض كه ميلاد زهرا عليها السّلام بعد از اسراء و معراج دوم بوده و بر فرض كه آنچه در الخرائج به نقل از على عليه السّلام آمده براى تاريخ همين معراج دوم بوده است ، در اين صورت بايد كه ميلاد زهرا عليها السّلام در سال سوم رسالت و سال ششم بعثت رخ داده باشد و اين مطلبى است كه با قول مشهور و روايات مورد اعتماد موافقت ندارد و همين طور است اگر فرض كنيم كه معراج اول در سال سوم رخ داده باشد .\r\nمگر اين كه بگوييم ولادت بعد از اسراء و معراج و در سال پنجم رسالت به وقوع پيوسته است ؛ يعنى دو سال پس از معراجى در سال سوم ، اما اين بر خلاف ظاهر اخبار است . مگر اين كه بگوييم اسراء و معراج دوم در سال پنجم رسالت رخ داده است و ولادت نيز به همان ترتيب بعد از آن رخ داده است ، كه اين اقتضا مىكند كه عمر صديقه عليها السّلام به هنگام هجرت پنج سال و به هنگام ازدواج شش سال باشد كه معقول نيست و هيچ كس قائل به آن نشده است . بنابراين به همان قول برمىگرديم كه آن را از معراج اول بدانيم و ميلاد آن حضرت را همان طورى كه گذشت بعد از معراج بدانيم . و از آن جايى كه اين ميلاد با وقوع معراج اول در سال سوم رسالت هماهنگى ندارد ، لذا اين تاريخ را براى اسراء و معراج دوم بدانيم .\r\n( 2 ) حال مىماند كه اگر ما سال سوم را ، چنان كه الخرائج از على عليه السّلام نقل كرده است ، ترجيح داديم و آن را تاريخ اسراء و معراج دوم دانستيم ، دو اشكال پيش مىآيد :\r\nاولا : اين خبر در صدد بيان امور مربوط به معراج به طور مفصّل است ، پس چرا معراج اول يا معراج بعدى را خوب تبيين نكرده و بلكه حتى اشاره‌اى هم بدان نكرده است ؟ و همين طور اكثر اخبار اسراء و معراج متعرض آن نشده است ؟\r\nثانيا : اگر ما قولى را كه مىگويد اسراء و معراج دوم در سال پنجم رسالت رخ داده است ، ترجيح داديم ، در اين صورت با اين مطلب منسجم است كه سورهء اسراء پنجاهمين سوره در ترتيب نزول باشد و در پنج سال بعد از آن نزديك به سى سوره از سوره‌هاى نسبتا طولانى نازل شده باشد ، در حالى كه اگر ما سال سوم را به عنوان تاريخ اسراء و معراج ترجيح مىداديم ، مستلزم آن بود كه آنچه در اين سه سال نازل شده است ، پنجاه سوره باشد و آنچه كه در هفت سال بعد از آن نازل شده است ، سى سوره باشد . الا اين كه ملتزم به اين دليل شويم كه سوره‌هاى اوايل بعثت كوتاه بوده است و سوره‌هاى بعدى نسبتا طولانى و مفصّل بوده‌اند .\r\n\r\n\r\n","description":"","footnote":"\r\n( 1 ) . الاقبال ، ص 601 .\r\n","page_name":" 20 ","page_number":20},
  {"content":"\r\n\r\n( 1 ) شايد از جمله چيزهايى كه اين را تأييد مىكند ، روايتى باشد كه سيوطى آن را در الدر المنثور با اسناد از عبد الله بن مسعود نقل مىكند كه دربارهء سوره‌هاى اسراء و مريم و كهف گفت : اينها از سوره‌هاى اوليه « 1 » بوده‌اند و او از مهاجران به حبشه بوده است و اين هجرت در سال پنجم روى داده است . ظاهرا مقصود از سال پنجم ، سال پنجم از نبوّت مورد نظر مىباشد نه رسالت و تنزيل ؛ يعنى دو سال بعد از رسالت و تنزيل . و لكن اگر همهء سال پنجم از رسالت مورد نظر باشد ، ظاهر خبر اين است كه سورهء اسراء مدت زيادى قبل از هجرت به حبشه نازل شده است .\r\n( 2 )\r\n\r\nتاريخ يوم الدار\r\nاما تاريخ انذار يوم الدار ، تابع تاريخ اسراء و معراج دوم و نه ماه قبل از آن مىباشد و متناسب با نزول دو سورهء نمل و آيات 92 آن و قصص و آيات 88 آن مىباشد . اگر بگوييم كه معراج دوم در سال پنجم يا سوم بوده است ، در اين صورت اگر بگوييم كه در ربيع الاول آن سال كه هشتمين ماه سال است ، واقع شده باشد ، امكان دارد كه انذار در اوايل آن كه اواخر ماه رجب يا شعبان يا رمضان همان سال است رخ داده باشد . اما اگر معراج در ماه رمضان به وقوع پيوسته باشد ، اقتضا مىكند كه انذار در اوايل سال قبل ، يعنى سال چهارم يا دوم رسالت واقع شده باشد .\r\nعمر شريف حضرت على عليه السّلام در سال دوم رسالت بنابر آنكه ميلاد آن حضرت در سال سىام عام الفيل واقع شده باشد - پانزده‌ساله بوده است و در سال چهارم آن شانزده سال داشته است .\r\nاز آنجا كه بحث ما از مرحلهء سرى و علنى به ملاحظهء سير حوادث بعد از بعثت و تنزيل از خلال آيات كريمه تا آخر سورهء پنجاه و چهارم ، يعنى سورهء حجر كشيده شده است ، اشكالى ندارد كه همين روش را براى ملاحظهء حوادث از خلال نزول آيات ادامه دهيم .\r\n( 3 )\r\n\r\nسورهء پنجاه و پنجم ، انعام\r\nاين سوره به صورت يك جا نازل شده است ، چنان كه در خبر ابىّ بن كعب از نبى اكرم صلّى اللّه عليه و آله در مجمع البيان آمده است « 2 » و عياشى از امام صادق عليه السّلام « 3 » و قمى از امام رضا عليه السّلام « 4 » آن را نقل كرده‌اند .\r\n\r\n\r\n","description":"","footnote":"\r\n( 1 ) . الدر المنثور ، ج 4 ، ص 136 از ابن ضريس و ابن مردويه و صحيح بخارى ، ج 3 ، ص 96 .\r\n( 2 ) . مجمع البيان ، ج 4 ، ص 421 و از عكرمة و قتاده .\r\n( 3 ) . تفسير عياشى ، ج 1 ، ص 353 .\r\n( 4 ) . تفسير قمى ، ج 1 ، ص 193 .\r\n","page_name":" 21 ","page_number":21},
  {"content":"\r\n\r\n( 1 ) در اين سوره آمده است :    « وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ وَ قالُوا لَوْ لا أُنْزِلَ عَلَيْهِ مَلَكٌ وَ لَوْ أَنْزَلْنا مَلَكاً لَقُضِيَ الْأَمْرُ ثُمَّ لا يُنْظَرُونَ وَ لَوْ جَعَلْناهُ مَلَكاً لَجَعَلْناهُ رَجُلًا وَ لَلَبَسْنا عَلَيْهِمْ ما يَلْبِسُونَ »    « 1 » ؛ اگر نوشته‌اى بر كاغذ برايت بفرستيم كه با دست خود آن را لمس كنند ، كافران بازهم خواهند گفت : « اين جز جادويى آشكار نيست . » گفتند : « چرا فرشته‌اى بر او نازل نشده است ؟ » اگر فرشته‌اى فرستاده بوديم ، كار به پايان مىرسيد و به آنها ديگر مهلتى داده نمىشد اگر فرشته‌اى را مقرر مىداشتيم ، بىترديد او را به هيأت مردان در مىآورديم ( كه باز براى آنها جاى شبهه باقى مىماند . )\r\n( 2 ) طبرسى از كلبى روايت مىكند كه گفت : اين آيه در مورد عبد الله بن اميّه و نضر بن حارث و نوفل بن خويلد نازل شده است . آنها گفتند : اى محمد ! ما به تو ايمان نمىآوريم تا اين كه كتابى را از سوى خدا بياورى كه چهار فرشته نيز همراه آن باشند و شهادت دهند كه آن كتاب از سوى خداست و تو رسول او هستى . « 2 » و به همين صورت ابن شهر آشوب آن را در مناقب روايت كرده است . « 3 »\r\n( 3 ) در اين سوره آمده است :   « قُلْ أَ غَيْرَ اللَّهِ أَتَّخِذُ وَلِيًّا فاطِرِ السَّماواتِ وَ الْأَرْضِ وَ هُوَ يُطْعِمُ وَ لا يُطْعَمُ قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ وَ لا تَكُونَنَّ مِنَ الْمُشْرِكِينَ قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ »   « 4 » ؛ بگو : « آيا غير خدا را يار و ياور گيرم ؟ اوست كه آفرينندهء آسمان‌ها و زمين است و خود غذا مىدهد و از غذا بىنياز است . » بگو : « من مأمورم نخستين كسى باشم كه اسلام آورد » و از مشركان نباش . بگو : « پروردگارم را نافرمانى كنم از عذاب آن روز بزرگ مىترسم » .\r\n( 4 ) طبرسى مىگويد كه گفته شده است : اهل مكه به رسول الله صلّى اللّه عليه و آله گفتند : اى محمد ! دين و آيين قوم خويش را ترك كرده‌اى و ما مىدانيم كه تنگدستى تو باعث چنين تصميمى شده است . بنابراين ما اموالى را برايت جمع مىكنيم تا از غنىترين افراد ما باشى كه پس از آن اين آيه نازل شد . « 5 » ابن شهر آشوب نيز در مناقب مطلب را به همين صورت نقل كرده است . « 6 »\r\nو خداوند مىفرمايد :  « قُلْ أَيُّ شَيْءٍ أَكْبَرُ شَهادَةً قُلِ اللَّهُ شَهِيدٌ بَيْنِي وَ بَيْنَكُمْ وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ أَ إِنَّكُمْ لَتَشْهَدُونَ أَنَّ مَعَ اللَّهِ آلِهَةً أُخْرى قُلْ لا أَشْهَدُ قُلْ إِنَّما هُوَ إِلهٌ واحِدٌ وَ إِنَّنِي \r\n\r\n\r\n","description":"","footnote":"\r\n( 1 ) . انعام ( 6 ) ، 7 - 9 .\r\n( 2 ) . مجمع البيان ، ج 4 ، ص 428 .\r\n( 3 ) . مناقب آل ابى طالب ، ج 1 ، ص 48 .\r\n( 4 ) . انعام ( 6 ) ، 14 - 15 .\r\n( 5 ) . مجمع البيان ، ج 4 ، ص 433 .\r\n( 6 ) . مناقب آل ابى طالب ، ج 1 ، ص 49 .\r\n","page_name":" 22 ","page_number":22},
  {"content":"\r\n\r\n  بَرِيءٌ مِمَّا تُشْرِكُونَ الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمُ الَّذِينَ خَسِرُوا أَنْفُسَهُمْ فَهُمْ لا يُؤْمِنُونَ »   « 1 » ؛ بگو : « كدامين گواهى بزرگ‌تر است » بگو : « خدا ميان من و شما گواه است كه اين قرآن بر من وحى شده تا از طريق آن به شما و تمام كسانى كه به آنها مىرسد هشدار دهم . آيا واقعا گواهى مىدهيد كه معبودهاى ديگرى جز خدا هست ؟ » بگو : « من گواهى نمىدهم ، بگو خداى يگانه فقط اوست و من از آنچه با او شريك قرار داده‌ايد بيزارم . » كسانى كه به آنها كتاب داده‌ايم به خوبى او را مىشناسند همان گونه كه فرزندان خود را مىشناسند ، آنان كه در زيان خود مىكوشند ايمان نمىآورند .\r\n( 1 ) در تفسير قمى با روايت ابى جارود از امام باقر عليه السّلام آمده است كه فرمود : مشركان مكه در همان ابتدايى كه رسول الله صلّى اللّه عليه و آله آنها را دعوت كرد ، گفتند : اى محمد ! آيا خداوند رسولى غير از تو را نيافت كه بفرستد ؟ ! هيچ كس را نمىبينيم كه گفته‌هاى تو را تصديق كند و ما دربارهء تو از يهود و نصارى سؤال كرديم و آنها گفتند كه مطلبى دربارهء تو در كتاب‌هاى آنها وجود ندارد . بنابراين كسى را بياور كه به رسالت تو شهادت بدهد . رسول الله صلّى اللّه عليه و آله فرمود : « اللّه شهيد بينى و بينكم » « 2 » ؛ خداوند شاهد بين من و شماست .\r\nطبرسى هم مثل همين مطلب را از كلبى « 3 » نقل كرده و ابن شهر آشوب آن را در مناقب آورده است . « 4 »\r\n( 2 ) در اين سوره آمده است :  « وَ مِنْهُمْ مَنْ يَسْتَمِعُ إِلَيْكَ وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ يَرَوْا كُلَّ آيَةٍ لا يُؤْمِنُوا بِها حَتَّى إِذا جاؤُكَ يُجادِلُونَكَ يَقُولُ الَّذِينَ كَفَرُوا إِنْ هذا إِلَّا أَساطِيرُ الْأَوَّلِينَ »  « 5 » ؛ عده‌اى از آنها به تو گوش مىدهند و ما بر دل‌هايشان پرده افكنديم تا آن را در نيابند و گوش‌هايشان را سنگين كرديم و اگر هر معجزه‌اى ببينند ايمان نمىآورند تا اين كه نزد تو آيند و مجادله كنند و كافران بگويند : « اين جز افسانه‌هاى گذشتگان نيست . »\r\n( 3 ) طبرسى در مجمع البيان مىنويسد : گفته شده كه عده‌اى از مشركان مكه و از جمله ابو سفيان بن حرب و عتبه و شيبه فرزندان ربيعه ، و نضر بن حارث و وليد بن مغيره « 6 » و غيره در كنار رسول الله صلّى اللّه عليه و آله كه مشغول قرائت قرآن بود ، نشستند و آنگاه به نضر گفتند : محمد چه مىگويد ؟ گفت : افسانه‌هاى پيشينيان ، مثل همان چيزهايى است كه من از زمان‌هاى گذشته برايتان مىگفتم . پس از آن ، اين آيه نازل شد .\r\n( 4 ) همچنين روايت شده كه نبى اكرم صلّى اللّه عليه و آله در شب‌ها با صداى بلند قرآن و نماز مىخواند ، به اين اميد كه\r\n\r\n\r\n","description":"","footnote":"\r\n( 1 ) . انعام ( 6 ) ، 19 - 20 .\r\n( 2 ) . تفسير قمى 1 : 195 .\r\n( 3 ) . مجمع البيان ، ج 4 ، ص 436 ، واحدى در اسباب النزول ، ص 174 به نقل از كلبى .\r\n( 4 ) . مناقب سروى ، ج 1 ، ص 50 .\r\n( 5 ) . انعام : 25 .\r\n( 6 ) . اين چنين آمده است در صورتى كه نقل شد وى به همراه استهزا كنندگان شش‌گانه هلاك شده بود .\r\n","page_name":" 23 ","page_number":23},
  {"content":"\r\n\r\nفردى به قرائتش گوش فرا دهد و در آن تدبّر كند و ايمان بياورد . اما هنگامى كه مشركان صدايش را مىشنيدند او را اذيت مىكردند و از قرائت وى جلوگيرى به عمل مىآوردند . پس خداوند خواب را بر آنها غلبه مىداد يا در قلب‌هايشان موانعى ايجاد مىكرد كه آنها را از رسيدن به مقصود خويش بازمىداشت . « 1 »\r\n( 1 ) در اين سوره آمده است :  « وَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلَّا أَنْفُسَهُمْ وَ ما يَشْعُرُونَ »  « 2 » ؛ آنها مردم را از پيامبر بازمىدارند و خود نيز از او دورى مىجويند و غافلند كه جز خودشان را هلاك نمىكنند .\r\nطبرسى مىگويد : يعنى آنها مردم را از پيروى نبى اكرم صلّى اللّه عليه و آله نهى مىكردند و خودشان هم از آن حضرت دورى مىگزيدند يا اين كه مردم را از شنيدن قرآن منع مىكردند و خودشان هم از شنيدن آن خوددارى مىكردند . چنان كه از محمد بن حنفيه و ابن عباس و حسن بصرى و سدّى و قتاده و مجاهد نقل شده است و مقاتل و عطا گفته‌اند : منظور آيه ابو طالب بن عبد المطّلب مىباشد ! و اين درست نيست ؛ زيرا آيه معطوف به آيهء قبلى و معطوف عليه آيه بعدى است و همگى در ذمّ كفار و معاندين مىباشند . « 3 »\r\n( 2 ) در اين سوره آمده است :  « قَدْ نَعْلَمُ إِنَّهُ لَيَحْزُنُكَ الَّذِي يَقُولُونَ فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ »  « 4 » ؛ مىدانيم كه گفته‌هاى كافران غمگينت مىكند ، اما آنها تو را تكذيب نمىكنند بلكه ستمكارانى هستند كه آيات الهى را انكار مىكنند .\r\n( 3 ) طبرسى در مجمع البيان مىگويد : روايت شده است كه ابو جهل به نبى اكرم صلّى اللّه عليه و آله گفت : ما تو را مورد اتهام و تكذيب قرار نمىدهيم ، اما آنچه را كه با خويش آورده‌اى مورد اتهام و تكذيب قرار مىدهيم . « 5 »\r\n( 4 ) در سوره آمده است :  « وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ »  « 6 » ؛ اگر اعراض آنها بر تو گران آمد ، چنانچه بتوانى سوراخى در زمين پيدا كن يا نردبانى به آسمان بركش و نشانه‌اى براى آنها بياور ، اما اگر خدا بخواهد آنها را بر هدايت خود گرد مىآورد پس هرگز از نادانان مباش .\r\n( 5 ) در تفسير قمى در خبر ابى جارود از امام باقر عليه السّلام آمده است كه رسول الله صلّى اللّه عليه و آله بسيار دوست\r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 442 .\r\n( 2 ) . انعام ( 6 ) ، 26 .\r\n( 3 ) . مجمع البيان ، ج 4 ، ص 444 .\r\n( 4 ) . انعام ( 6 ) ، 33 .\r\n( 5 ) . مجمع البيان ، ج 3 ، ص 456 و واحدى آن را در اسباب النزول ، ص 176 از ابى ميسره و خبر ديگرى را از سدّى و قول ديگرى را از مقاتل نقل كرده است .\r\n( 6 ) . انعام ( 6 ) ، 35 .\r\n","page_name":" 24 ","page_number":24},
  {"content":"\r\n\r\nداشت كه حارث بن عامر بن نوفل بن عبد مناف اسلام بياورد . رسول الله صلّى اللّه عليه و آله او را به اسلام دعوت كرد ، اما شقاوت بر وى غلبه كرد و مسلمان نشد . اين واقعه بر رسول الله صلّى اللّه عليه و آله بسيار گران آمد و براى همين خداوند نازل كرد :  « وَ إِنْ كانَ كَبُرَ عَلَيْكَ إِعْراضُهُمْ »  « 1 »\r\n( 1 ) در اين سوره آمده است :     « وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحِيمٌ »     « 2 » ؛ كسانى را كه مىترسند در پيشگاه پروردگارت گرد آيند به اين كتاب هشدار ده ، جز او فرياد رس و شفيعى نيست ، كه پرهيزگارى پيشه كنند . كسانى را كه صبح و شام پروردگارتان را مىخوانند و خشنودى او را مىخواهند از خود دور مكن ، نه حساب آنها بر عهدهء توست و نه حساب تو بر عدهء آنها . اگر آنها را طرد كنى از ستمكاران خواهى بود . بدين گونه آنها را به يكديگر آزموديم تا بگويند : « اينها هستند كه خدا از ميان ما به آنها نعمت داد . » آيا خدا شكر كنندگان را بهتر نمىشناسد . هر وقت ايمان‌آورندگان به آيات ما نزد تو آمدند به آنها بگو : درود بر شما ، پروردگارتان رحمت را بر خود فرض كرده ، هر كس به جهالت مرتكب كار زشتى شود و بعد توبه و نيكوكارى كند البته خداوند بخشندهء مهربان است . »\r\n( 2 ) طبرسى از ثعلبى با اسناد از عبد الله بن مسعود نقل مىكند كه گفت : گروهى از قريش از كنار رسول الله صلّى اللّه عليه و آله مىگذشتند و در اين حال صهيب ، جنّاب ، بلال ، عمّار و عده‌اى ديگر از مسلمانان آنجا بودند ، قريشيان گفتند آيا ما بايد تابع آنها باشيم ؟ ! آيا اينها كسانى هستند كه خدا بر آنها منّت گذارده است ؟ ! آنها را از خود دور كن تا شايد كه از تو تبعيّت كنيم ! پس خداوند در مورد آنها نازل كرد كه :\r\n « وَ لا تَطْرُدِ . . . »  « 3 »\r\n( 3 ) در اين سوره آمده است :  « وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌّ وَ مَنْ قالَ سَأُنْزِلُ مِثْلَ ما أَنْزَلَ اللَّهُ وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا \r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 198 .\r\n( 2 ) . انعام ( 6 ) ، 51 - 54 .\r\n( 3 ) . مجمع البيان ، ج 4 ، ص 472 و واحدى آن را در اسباب النزول ، ص 176 و سيوطى در لباب النقول ، ص 107 نقل كرده‌اند .\r\n","page_name":" 25 ","page_number":25},
  {"content":"\r\n\r\n  أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ »   « 1 » ؛ كيست ستمكارتر از كسى كه به خدا دروغ ببندد و يا بگويد به من وحى شده است در حالى كه نشده باشد و كسى كه بگويد من هم چيزى مانند آنچه خدا نازل كرده نازل مىكنم و اگر ستمكاران را در سكرات مرگ ببينى كه فرشتگان دست‌ها را گشوده و به آنان مىگويند : « جانى را كه در تن داريد تسليم كنيد ، امروز عذاب خفّت بارى در برابر دروغ‌هايى كه به خدا بستيد و به آيات خدا تكبر ورزيدند خواهيد ديد . » يكّه و تنها به همان صورت كه در نخست خلقتان كرده بوديم نزد ما آمديد و آنچه را به شما ارزانى داشتيم پشت سر گذاشتيد و شفيعانى را كه در شفاعت خود شريك مىپنداشتيد با شما نمىبينيم ، پيوندهاى شما گسست و تكيه‌گاه خيالى از دسترس شما دور شده است .\r\n( 1 ) سيوطى در الدر المنثور از عكرمه از ابن عباس نقل كرده است كه نضر بن حارث جملاتى را به اين ترتيب با هم تعليق كرد : و الطاحنات طحنا و العاجنات عجنا . . . و آسيابان‌هايى كه گندم را آرد مىكنند و خميركنندگانى كه آرد را خمير مىكنند . . . كه اين در مقابل سورهء مرسلات ( سى و سومين سورهء نازل شده ) ساخته شده بود و براى همين اين آيه نازل شد . « 2 »\r\n( 2 ) طوسى مىگويد : عكرمه گفته است كه آيهء  « وَ لَقَدْ جِئْتُمُونا فُرادى . . . »  در مورد نضر بن حارث بن كلدة نازل شد كه گفته بود لات و عزّى در مورد من شفاعت خواهند كرد . « 3 »\r\n( 3 ) در اين سوره آمده است :   « وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ »   « 4 » ؛ و چون كسانى را ديدى كه آيات ما را به مسخره مىگيرند ، روى بگردان تا سخن ديگرى ساز كنند و اگر شيطان باعث شد فراموش كنى پس از يادآورى با گروه ستمگران منشين . چيزى از حساب آنها به عهدهء پرهيزگاران نيست ، ولى براى يادآورى است كه پرهيزگارى پيشه كنند .\r\n( 4 ) طبرسى از امام باقر عليه السّلام روايت كرده است كه فرمود : « هنگامى كه آيهء  « فَلا تَقْعُدْ بَعْدَ الذِّكْرى مَعَ \r\n\r\n\r\n","description":"","footnote":"\r\n( 1 ) . انعام ( 6 ) ، 93 - 94 .\r\n( 2 ) . الدر المنثور ، ج 3 ، ص 30 .\r\n( 3 ) . التبيان ، ج 4 ، ص 208 و از او در مجمع البيان ، ج 4 ، ص 521 .\r\n( 4 ) . انعام ( 6 ) ، 68 - 69 .\r\n","page_name":" 26 ","page_number":26},
  {"content":"\r\n\r\n الْقَوْمِ الظَّالِمِينَ »  ؛ بعد از اين تذكر با ظالمين در يك جا ننشين ، نازل شد . مسلمانان گفتند : اگر مشركان دائما قرآن را مسخره كنند ، ما آنها را ترك مىكنيم و ديگر داخل مسجد الحرام نمىشويم و طواف به جاى نمىآوريم ؟ ! اما قرآن فرمود :  « وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ وَ لكِنْ ذِكْرى لَعَلَّهُمْ يَتَّقُونَ »  ؛ چيزى از حساب آنها به عهدهء پرهيزگاران نيست ، ولى براى يادآورى پرهيزگارى پيشه كنند .\r\n( 1 ) در اين آيه به آنها دستور مىدهد تا جايى كه قدرت دارند ، به بيدار كردن و راهنمايى مردم بپردازند . سپس از بلخى نقل مىكند كه گفت : اين در اوّل اسلام و مخصوص نبى اكرم صلّى اللّه عليه و آله بود و مؤمنين با اين آيهء شريفه ترخيص شده بودند :  « وَ ما عَلَى الَّذِينَ يَتَّقُونَ مِنْ حِسابِهِمْ مِنْ شَيْءٍ »  ؛ و هنگامى كه تعداد مسلمانان زياد شد ، اين روش با اين آيه نسخ شد :  « فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ »  « 1 » ؛ با آنها ننشينيد تا به سخن ديگرى بپردازيد و گرنه شما هم مانند آنها هستيد .\r\nو خداوند مىفرمايد :  « وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ كَذلِكَ زَيَّنَّا لِكُلِّ أُمَّةٍ عَمَلَهُمْ ثُمَّ إِلى رَبِّهِمْ مَرْجِعُهُمْ فَيُنَبِّئُهُمْ بِما كانُوا يَعْمَلُونَ »  « 2 » ؛ به آنها كه غير خدا را مىخوانند دشنام ندهيد مبادا آنها از روى دشمنى و جهالت خدا را دشنام دهند ، بدين گونه كردار هر گروه را بياراستم . آنگاه بازگشت آنها به سوى پروردگارشان است و او آنها را از كردارشان باخبر مىكند .\r\n( 2 ) قمى در تفسيرش با سندى از امام صادق عليه السّلام روايت مىكند كه فرمود : مؤمنان الهه‌هاى مشركان را سبّ مىكردند و مشركان هم خداى مؤمنان را سب مىكردند . پس خداوند مؤمنان را از سبّ الهه‌هاى مشركان نهى كرد تا كفار خدايان مؤمنان را سبّ نكنند . « 3 »\r\n( 3 ) طبرسى از ابن عباس اين مطلب را اضافه مىكند كه مشركان به رسول الله صلّى اللّه عليه و آله گفتند : اى محمد ! از سبّ آلهه‌هاى ما دست بردار يا اين كه به خداى تو دشنام مىدهيم . پس اين آيه نازل شد :  « وَ لا تَسُبُّوا الَّذِينَ يَدْعُونَ مِنْ دُونِ اللَّهِ »  « 4 » .\r\nدر اين سوره آمده است :    « وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَتْهُمْ آيَةٌ لَيُؤْمِنُنَّ بِها قُلْ إِنَّمَا الْآياتُ عِنْدَ اللَّهِ وَ ما يُشْعِرُكُمْ أَنَّها إِذا جاءَتْ لا يُؤْمِنُونَ وَ نُقَلِّبُ أَفْئِدَتَهُمْ وَ أَبْصارَهُمْ كَما لَمْ يُؤْمِنُوا بِهِ أَوَّلَ مَرَّةٍ وَ نَذَرُهُمْ فِي طُغْيانِهِمْ يَعْمَهُونَ وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا إِلَّا أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ »    « 5 » ؛ سوگندهاى سختى به خدا ياد كردند كه اگر\r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 489 و سيوطى در اين مورد دو خبر از ابن عباس و ابن جريح در الدر المنثور نقل كرده است .\r\n( 2 ) . انعام ( 6 ) ، 108 .\r\n( 3 ) . تفسير قمى ، ج 1 ، ص 213 و التبيان ، ج 4 ، ص 232 از حسن بصرى و اسباب النزول ، ص 148 .\r\n( 4 ) . مجمع البيان ، ج 4 ، ص 537 و در تبيان از حسن بصرى كه آن را از ابن عباس گرفته است .\r\n( 5 ) . انعام ( 6 ) ، 109 - 111 .\r\n","page_name":" 27 ","page_number":27},
  {"content":"\r\n\r\nمعجزه‌اى برايشان بيايد به آن ايمان مىآورند . بگو : « معجزه‌ها از جانب خداست . » و شما نمىدانيد كه آنها پس از آمدن معجزات هم ايمان نمىآورند . همان گونه كه از اول ايمان نياوردند ، اين بار دل‌ها و ديدگانشان را دگرگون مىكنيم و آنان را سرگردان و در طغيان رها مىسازيم . اگر فرشتگان را بر آنها فرو فرستيم و مردگان با آنها سخن بگويند و همه چيز را در برابرشان گرد آوريم هرگز ايمان نخواهند آورد ؛ مگر خدا بخواهند ولى بيشتر آنها نادانند .\r\n( 1 ) طبرسى از كلبى و محمد بن كعب قرنطى نقل مىكند كه گفتند : قريشيان گفتند : اى محمد ! به ما خبر مىدهى كه موسى عصايى داشت كه با آن به سنگى مىزد و از آن دوازده چشمه مىجوشيد و به ما خبر مىدهى كه عيسى مردگان را زنده مىكرد و به ما خبر مىدهى كه قوم ثمود ناقه‌اى داشتند و . . . حال آيه‌اى از آيات را بياور تا تو را تصديق كنيم . پس رسول الله صلّى اللّه عليه و آله فرمود : چه چيزى را دوست داريد كه براى شما بياورم ؟\r\nگفتند : كوه صفا را به طلا تبديل كن ! و بعضى از مردگان ما را زنده كن تا از آنها بپرسيم كه آيا آنچه مىگويى حق است يا باطل ؟ و فرشتگان را به ما نشان بده كه تو را تصديق كنند و يا خدا فرشتگان را روياروى ما بياور !\r\n( 2 ) رسول الله صلّى اللّه عليه و آله فرمود : اگر بعضى از آنچه را كه مىگوييد انجام دهم ، آيا پس از آن مرا تصديق مىكنيد ؟ گفتند : بله . به خدا قسم كه اگر اين كارها را انجام دهى ، همهء ما از تو پيروى مىكنيم و مسلمانان هم از رسول الله صلّى اللّه عليه و آله درخواست كردند كه اين كارها را انجام دهد تا مشركان ايمان بياورند .\r\nپس رسول الله صلّى اللّه عليه و آله بلند شد كه دعا كند تا كوه صفا به طلا تبديل شود !\r\n( 3 ) در اين حال جبرئيل آمد و گفت : اگر بخواهى كوه صفا به طلا تبديل مىشود ، اما اگر بعد از آن تو را تصديق نكنند ، آنها را عذاب خواهيم كرد ! و اگر مىخواهى آنها را به حال خود واگذار تا توبه‌كنندگان توبه كنند . رسول الله صلّى اللّه عليه و آله فرمود : بله مىخواهم كه توبه‌كنندگان توبه كنند . پس از آن خداوند اين آيه « 1 » را در ميان آيات ده‌گانه‌اى كه از 112 تا 122 را شامل مىشود ، نازل فرمود و خداوند به رسول خويش به جهت گفته‌هاى كفار دلدارى داد كه به وى افترا و دروغ بسته بودند و اعلام كرد كه هر كسى از غير رسول خدا پيروى كند ، گمراه شده است و ديگران را هم گمراه مىكند و دشمنان آن حضرت شياطين جنّ و انس هستند ؛ و سخنانشان پوچ و بيهوده و باعث گناه است . حرف‌هاى آنها حكم به غير آن چيزى است كه خداوند نازل فرموده است و هر كسى كه از آنها اطاعت كند هرآينه از راه\r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 540 و به همين معنا در تبيان ، ج 4 ، ص 236 و در اسباب النزول ، ص 180 .\r\n","page_name":" 28 ","page_number":28},
  {"content":"\r\n\r\nخدا گمراه شده و به پيروى از ظن و گمان و افترا و تهمت روى آورده است و خداوند آگاه‌تر به هدايت‌شدگان و گمراه‌شدگان از راهش مىباشد . سپس مىفرمايد :   « فَكُلُوا مِمَّا ذُكِرَ اسْمُ اللَّهِ عَلَيْهِ إِنْ كُنْتُمْ بِآياتِهِ مُؤْمِنِينَ وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ وَ قَدْ فَصَّلَ لَكُمْ ما حَرَّمَ عَلَيْكُمْ إِلَّا مَا اضْطُرِرْتُمْ إِلَيْهِ وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ »   « 1 » ؛ اگر به آيات او ايمان داريد از آنچه نام خدا بر آن رفته است بخوريد . چرا از چيزهايى كه نام خدا بر آن برده شده نمىخوريد ؟ حال آن كه حرام‌شده‌ها را برايتان بيان كرده است . مگر اين كه ناچار باشيد . بسيارند مردمى كه به خاطر هوا و هوس و يا بىدانشى گمراه مىكنند و پروردگار ، تجاوزكاران را بهتر مىشناسد .\r\n( 1 ) در اين آيه آمده است :  « وَ قَدْ فَصَّلَ لَكُمْ ما حَرَّمَ عَلَيْكُمْ »  ؛ حال آن كه حرام‌شده‌ها را برايتان بيان كرده است . طبرسى مىگويد : گفته شده است كه اين همان چيزى است كه در سورهء مائده بدان اشاره شده است :  « حُرِّمَتْ عَلَيْكُمُ الْمَيْتَةُ وَ الدَّمُ . . . »  ؛ گوشت ميته و خون براى شما حرام شده است . و به اين اعتراض شده است كه سورهء مائده بعد از انعام نازل شده است و در اين صورت صحيح نيست كه گفته شود : هرآينه در سورهء مائده به طور مفصل اين مسأله آمده است . الّا اين كه بگوييم اين مطلب بر زبان رسول الله صلّى اللّه عليه و آله جارى شده و سپس در قرآن آمده است . « 2 »\r\n( 2 ) علامه طباطبائى مىنويسد : از اين آيه ظاهر مىشود كه محرّمات خوردن قبل از سورهء انعام در سورهء نحل كه از سوره‌هاى مكى مىباشد ، آورده شده است و اين سوره قبل از انعام نازل شده است . « 3 »\r\nآيات سورهء نحل در اين موضوع عبارتند از آيات 114 تا 118 و ابتداى آن چنين است :  « وَ عَلَى الَّذِينَ هادُوا حَرَّمْنا ما قَصَصْنا عَلَيْكَ مِنْ قَبْلُ »  ؛ چيزهايى را كه قبلا به شرح آورديم بر يهوديان حرام كرديم .\r\n( 3 ) پس اگر قول خداوند :  « فَصَّلَ لَكُمْ »  در سورهء انعام ما را به اين نتيجه برساند كه بگوييم سورهء نحل قبل از انعام نازل شده است ، در اين صورت اين آيهء سورهء نحل كه مىگويد :  « قَصَصْنا عَلَيْكَ مِنْ قَبْلُ »  ؛ ما را وامىدارد كه اخبارى را كه دال بر نزول انعام قبل از نحل است ، قبول كنيم ، زيرا انعام پنجاه و پنجمين سورهء نازل شده و نحل هفتادمين سوره است . اما در مورد قول خداوند در سورهء انعام كه مىفرمايد :  « وَ قَدْ فَصَّلَ لَكُمْ »  ؛ هرآينه براى شما تفصيل داده است ، سخن طبرسى دربارهء آن را مىپذيريم كه گفته بود : منظور از آن ، سخنان نبى اكرم صلّى اللّه عليه و آله مىباشد نه آيات قرآن .\r\n\r\n\r\n","description":"","footnote":"\r\n( 1 ) . انعام ( 6 ) ، ص 118 - 119 .\r\n( 2 ) . مجمع البيان ، ج 4 ، ص 552 و واحدى در اسباب النزول ، ص 180 و روايتى در علت نزول اين آيه آمده است كه بايد بدان جا مراجعه شود .\r\n( 3 ) . الميزان ، ج 7 ، ص 332 .\r\n","page_name":" 29 ","page_number":29},
  {"content":"\r\n\r\n( 1 ) بعد از آن خداوند مىفرمايد :  « وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ ، اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ »  « 1 » ؛ چون نشانه‌اى برايشان بيايد مىگويند ما ايمان نمىآوريم مگر آنچه به رسولان خدا داده شده است به ما هم داده شود ، خداوند بهتر مىداند كه رسالت خويش را كجا قرار دهد و دير نخواهد بود كه گناه‌كاران در پيشگاه خدا خوار شوند و مكرشان را عذاب سختى است .\r\n( 2 ) طبرسى در مجمع البيان از مقاتل نقل مىكند كه گفت : ابو جهل بن هشام گفت : بنو عبد مناف آن چنان به كسب شرافت و مقام در مقابل ما برآمده‌اند كه ما همانند غلامان فارسى شده‌ايم ، تا جايى كه گفتند پيامبرى از ما برگزيده شده است كه به او وحى مىشود ! به خدا قسم كه به او ايمان نمىآوريم و از او پيروى نمىكنيم مگر اين كه بر ما هم وحى نازل شود ! و مثل همين مطلب را ابن شهر آشوب در مناقب ذكر كرده است . « 2 »\r\n( 3 ) در آيات ده‌گانهء 136 تا 146 خداوند اعتقادات فاسد مشركان و خصلت‌هاى مذموم و سخنان باطل آنها را بازگو مىكند . به طورى كه بعضى از اشياء را براى خدا و بعضى را براى بت‌ها قرار داده بودند و حلال‌هايى را حرام كرده بودند و اولاد خويش را به خاطر اعتقادهاى باطل و گفتارهاى فاسد به قتل مىرساندند . آنها مقدارى از درآمد كشاورزى و دامدارى خويش را به خدا اختصاص داده بودند و فرزندان خويش را به قتل مىرساندند تا به فقر و ننگ و عار مبتلا نشوند و سوار شدن بر بعضى از چهارپايان را تحريم كرده بودند و ملتزم به ذكر نام خداوند به هنگام ذبح آن نبودند و بعضى از آنچه را كه چارپايان بدان حامله بودند براى زنان حرام مىكردند و آن را مخصوص مردان مىدانستند . و اگر مرده بود ، آن را براى هر دو مباح مىدانستند . سپس محرّمات را بر ايشان بيان مىكند كه عبارتند از : مرده ، خون ريخته شده ، گوشت خوك ، آنچه كه با نام غير خدا ذبح شده است . سپس مىگويد كه يهوديان طغيان كردند و براى همين پادشاهانشان پيه‌هاى گاو و گوسفند و گوشت تمام پرندگان چنگال دار را بر فقرايشان حرام كردند . خداوند به سبب طغيانشان تمام اين چيزها را بر آنها حرام كرد ، الّا آنچه كه از پيهء پشت گاو و گوسفند و امعاء و احشاى آنها باشد .\r\n( 4 ) و از آيهء 151 ساير محرماتى كه قبلا ذكر كرده بود را متذكر مىشود كه عبارتند از : شرك ، قتل اولاد به خاطر ترس از فقر و قتل نفس محترمه‌اى كه خداوند آن را حرام كرده است و فواحش ظاهر و باطن و أكل مال يتيم ، و در ضمن آن ، بعضى از فرائض را مىشمارد كه عبارتند از : احسان به والدين ،\r\n\r\n\r\n","description":"","footnote":"\r\n( 1 ) . انعام ( 6 ) ، 124 .\r\n( 2 ) . مناقب آل ابى طالب ، ج 1 ، 50 - 51 .\r\n","page_name":" 30 ","page_number":30},
  {"content":"\r\n\r\nوفاى به عهد الهى ، عدالت در پيمانه و ترازو ، رعايت عدالت در شهادت دادن اگر چه عليه خويشاوندان باشد و از راه راست و پيروى از اين كتاب با بركت و ارجمند و گرامى و تقواى الهى .\r\n( 1 ) در آيه 161 متذكر شده است كه راه راست و آيين ارزشمند همانا آيين حضرت ابراهيم پاك و پاكيزه از شرك است و رسول الله صلّى اللّه عليه و آله از كسانى است كه خداوند او را به راه راست و آيين ارزشمند رهنمون شده و مرگ و زندگىاش براى خداوند متعال مىباشد .\r\nدر اينجا طبرسى مىگويد : گفته شده است كه كفار به نبى اكرم صلّى اللّه عليه و آله گفتند : تو از ما پيروى كن و در صورتى كه راه ما اشتباه باشد ، گناهان تو بر عهدهء ما باشد ، كه خداوند اين آيه را نازل كرد . « 1 »\r\n( 2 ) با اين حال او در اول تفسيرش در مورد اين سوره از قتاده و عكرمه از ابىّ بن كعب از نبى اكرم صلّى اللّه عليه و آله نقل مىكند كه اين سوره به صورت كامل و در يك شب در مكه نازل شده است . « 2 » حال چگونه مىتوان بين اين مطلب و اخبارى كه مورد شأن نزول آيات اين سوره وارد شده است ، جمع كرد ؟ و اين سؤال بر مفسران قبل از طبرسى همانند قمى و عياشى نيز وارد است .\r\n( 3 ) اما علامهء طباطبائى جلد هفتم از تفسير الميزان را به تفسير سورهء انعام اختصاص داده است و آن را به ده قطعه تقسيم كرده و هر قطعه را با يك بحث روايى كه شامل تعدادى از روايات شأن نزول مىباشد به پايان برده است و در مواردى متذكر شده كه اين روايات با نزول دفعى تمام سوره منافات دارد .\r\nاز جمله در آنچه كه از قمى از امام باقر عليه السّلام نقل كرده كه فرموده است : رسول الله صلّى اللّه عليه و آله بسيار دوست داشت كه حارث بن عامر بن نوفل بن عبد مناف اسلام بياورد و . . . سپس فرموده است كه اين ، با روايات زيادى كه دال بر نزول دفعى اين سوره در مكه مىباشد ، سازگارى ندارد . در ادامه فرموده است : اگر چه ممكن است آن را به اين گونه توجيه كنيم كه سبب آن قبل از نزول سوره واقع شده است و سپس با اين آيه به سببى كه محقق شده اشاره شده است . « 3 » و اين توجيه در تمام آنچه كه در مورد اخبار شأن نزول براى آيات اين سوره نقل كرده‌ايم ، جارى است .\r\n( 4 )\r\n\r\nسورهء پنجاه و هفتم : لقمان\r\nدر اين سوره آمده است :   « وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَها هُزُواً أُولئِكَ لَهُمْ عَذابٌ مُهِينٌ وَ إِذا تُتْلى عَلَيْهِ آياتُنا وَلَّى مُسْتَكْبِراً كَأَنْ لَمْ يَسْمَعْها كَأَنَّ فِي  \r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 606 .\r\n( 2 ) . همان ، ص 421 .\r\n( 3 ) . الميزان ، ج 7 ، ص 68 .\r\n","page_name":" 31 ","page_number":31},
  {"content":"\r\n\r\n أُذُنَيْهِ وَقْراً فَبَشِّرْهُ بِعَذابٍ أَلِيمٍ »  « 1 » ؛ بعضى از مردم خريدار سخنان بيهوده‌اند تا به نادانى ، مردمان را از راه خدا گمراه كنند و آيات را به استهزا گيرند . عذاب خوار كننده‌اى نيز نصيب آنهاست . آن‌گاه كه آيات ما بر او خوانده شود با خودپسندى چنان روى برتابد كه گويى آن را نشنيده است ، يا گويى گوش‌هايش سنگين است . او را به عذاب دردناك بشارت ده .\r\n( 1 ) در تفسير قمى در روايت ابى جارود از ابى جعفر امام باقر عليه السّلام آمده است كه فرمود : اين شخص نضر بن حارث بن علقمة بن كلدة بوده و او راوى احاديث و اشعار مردم بوده است . « 2 » شايد او همان كسى است كه كلينى در اصول كافى با سندى از امام موسى بن جعفر عليه السّلام دربارهء او نقل كرده است :\r\nرسول الله صلّى اللّه عليه و آله وارد مسجد شد و ديد كه مردم دور مردى جمع شده‌اند . سؤال كرد : اين كيست ؟ گفته شد : علّامه است . فرمود : علامه چيست ؟ گفتند : عالم‌ترين مردم به انساب عرب و وقايع و حوادث جاهليت و اشعار عربى است . پس نبى اكرم صلّى اللّه عليه و آله فرمود : اين علمى است كه اگر كسى نسبت به آن جاهل باشد ، ضررى نمىبيند و كسى كه آن را بداند ، سودى نمىبرد . سپس فرمود : علم بر سه قسم است : آيهء محكم يا فريضهء عادلانه يا سنت برپا داشته شده و غير از اينها فضيلت يا زيادتى است . « 3 »\r\n( 2 ) خبر اول را طبرسى از كلبى نقل مىكند كه گفت : قول خداوند متعال :  « وَ مِنَ النَّاسِ مَنْ يَشْتَرِي لَهْوَ الْحَدِيثِ »  ؛ در مورد نضر بن حارث بن علقمة بن كلدة نازل شده است . او مردى تاجر بود كه به فارس مىرفت و اخبار أعاجم را مىشنيد و آنها را براى قريش بازگو مىنمود و به آنها مىگفت : محمد اخبار عاد و ثمود را براى شما بازگو مىكند و من اخبار رستم و اسفنديار و كسرىها را براى شما بيان مىكنم . براى همين استماع قرآن را ترك مىكردند تا به سخنان وى گوش فرا دهند . « 4 » مثل اين روايت را ابن شهر آشوب در مناقب آورده است . « 5 »\r\n( 3 ) رسول الله صلّى اللّه عليه و آله او را به اسلام دعوت مىكرد و در روايت ابى جارود در « تفسير قمى از امام محمد باقر عليه السّلام آمده است كه فرمود : رسول الله صلّى اللّه عليه و آله به نضر بن حارث فرمود : از آنچه كه از سوى پروردگارت نازل شده است ، پيروى كن . اما او گفت : از آنچه كه پدرانم را بر آن يافته‌ام پيروى مىكنم . اين همان\r\n\r\n\r\n","description":"","footnote":"\r\n( 1 ) . لقمان ( 31 ) ، 6 - 7 .\r\n( 2 ) . تفسير قمى ، ج 2 ، ص 161 .\r\n( 3 ) . اصول كافى ، ج 1 ، ص 32 .\r\n( 4 ) . مجمع البيان ، ج 8 ، ص 490 و اين خبر از ابن عباس در تفسير منسوب به وى تنوير المقباس ، ص 344 آمده است .\r\nابن اسحاق آن را در سيره‌اش ، ج 1 ، ص 321 نقل كرده و واحدى آن را در اسباب النزول ، ص 287 به نقل از مقاتل و كلبى ذكر كرده و سيوطى به نقل از او در الدر المنثور در ذيل سوره لقمان آورده است .\r\n( 5 ) . مناقب آل ابى طالب ، ج 1 ، ص 52 .\r\n","page_name":" 32 ","page_number":32},
  {"content":"\r\n\r\nقول خداوند است كه مىفرمايد :   « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما وَجَدْنا عَلَيْهِ آباءَنا أَ وَ لَوْ كانَ الشَّيْطانُ يَدْعُوهُمْ إِلى عَذابِ السَّعِيرِ »   « 1 » ؛ بعضى از مردم بدون علم و راهنما و كتاب روشن ، دربارهء خدا مجادله مىكنند و چون به آنها گفته مىشود كه آنچه را خدا نازل كرده پيروى كنيد ؛ گويند : نه ! ما از آيين نياكان خود پيروى مىكنيم ، آيا حتى اگر شيطان آنها به عذاب سوزان فرا خوانده باشد ؟ !\r\n( 1 ) در اين سوره آمده است :  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ إِنَّ اللَّهَ سَمِيعٌ بَصِيرٌ »  « 2 » ؛ آفريدن و برانگيختن همهء شما همانند زنده كردن يك نفر بيش نيست ، به راستى كه خدا شنواى بيناست . در روايت ابى جارود در تفسير قمى آمده است : از امام باقر عليه السّلام به ما رسيده است - و الله اعلم - كه فرمود :\r\nآنها گفتند : اى محمد ! ما به تدريج خلق شده‌ايم ، ابتدا نطفه بوده‌ايم و سپس علقه شده‌ايم و سپس چنان كه گمان مىكنى خلقت ديگرى يافته‌ايم و آنگاه تو خيال مىكنى كه در يك لحظه مبعوث مىشويم كه در جواب آن خداوند فرمود :  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ »  « 3 »\r\n( 2 ) در آخر سوره آمده است :  « إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ »  « 4 » ؛ خدا از وقت قيامت باخبر است و او باران نازل مىكند و آنچه را در رحم‌هاست مىداند و كسى نمىداند فردا چه مىكند و هيچ كس نمىداند در كدام ديار مىميرد ، به طور يقين خداوند داناى آگاه است .\r\n( 3 ) در اسباب النزول واحدى آمده است كه مردى از بنى مازن كه به وى حارث بن عمرو گفته مىشد نزد نبى اكرم صلّى اللّه عليه و آله آمد و گفت : اى محمد ! مىدانم كه در كدام سرزمين متولد شده‌ام ، اما بگو در كجا مىميرم ؟ و زنم را در حالى كه حامله بوده است ، ترك كرده‌ام پس چه وقت زايمان مىكند ؟ و سرزمين ما دچار خشكسالى شده است ، بگو چه وقت سرسبز مىشود ؟ و مىدانم كه امروز چه كار كرده‌ام ، پس فردا چه مىكنم ؟ و قيامت چه وقت برپا مىشود ؟ كه اين آيه نازل شد . « 5 »\r\n( 4 )\r\n\r\nسورهء شصتم : لقمان\r\nاز خلال آيات اين سوره به دست مىآيد كه مشركان قبيله‌اش از وى درخواست كردند كه از دعوت به\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 166 ذيل سوره لقمان ، آيات 20 - 21 .\r\n( 2 ) . لقمان ( 31 ) ، 28 .\r\n( 3 ) . تفسير قمى ، ج 2 ، ص 167 .\r\n( 4 ) . لقمان ( 31 ) ، 34 .\r\n( 5 ) . اسباب النزول ، ص 289 و سيوطى آن را در الدر المنثور به نقل از عكرمه روايت كرده و آن مرد را ورّاث ناميده است .\r\n","page_name":" 33 ","page_number":33},
  {"content":"\r\n\r\nتوحيد و تعرّض به خدايانشان دست بردارد و او را از الهه‌هاى خويش ترساندند كه اين سوره نازل شد . . . در اين سوره تأكيد شده است كه دينش را براى خداى متعال خالص گرداند و اعتنايى به الهه‌ها نداشته باشد و به مشركان بفهماند كه او مأمور در دعوت به توحيد و خالص قرار دادن دين براى خدا مىباشد و به مشركان تذكر داده و آنها را از خسران و عذاب آخرت كه علاوه بر بلاهاى دنيايى است ، بترساند و بگويد كه  « لَعَذابُ الْآخِرَةِ أَكْبَرُ » *  و مؤمنان را به زيباترين وجهى توصيف كرده و به ثواب‌هاى دائمى جهان آخرت كه بدان نايل مىآيند ، بشارت داده است . « 1 »\r\n( 1 ) در اين سوره آمده است :  « قُلْ يا عِبادِ الَّذِينَ آمَنُوا اتَّقُوا رَبَّكُمْ لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ »  « 2 » ؛ بگو : « اى بندگان مؤمن ، از پروردگارتان بترسيد و براى نيكوكاران در اين دنيا پاداشى نيكوست و زمين خدا پهناور است . فقط پاداش شكيبايان است كه بدون حساب داده مىشود . »\r\n( 2 ) علامه طباطبائى مىفرمايد : « اين ترغيب و تشويق مسلمانان براى هجرت از مكه است ؛ زيرا كه باقى ماندن در آن براى مؤمنان بسيار سخت شده بود و مشركان روز به روز به سخت‌گيرىهاى خويش مىافزودند . . . و چيزى كه منطبق بر مورد آيه است ، همان صبر بر مصائب دنيا مىباشد به خصوص براى كسى كه به خدا ايمان آورده و تقواى الهى پيشه كرده است و به همين جهت مورد اذيت و آزار كافران و فاسقان قرار گرفته است . » « 3 » ظاهرا اين مطلب را از طبرسى گرفته است كه گفته : اين آيه براى ترغيب مؤمنان به هجرت از مكه بوده است و او آن را از ابن عباس نقل كرده است .\r\n( 3 ) و اين بدان معناست كه راه عذر و بهانه‌اى براى هيچ كس در ترك عبادت خدا باقى نماند و اگر كسى در يك سرزمين نتوانست خدا را عبادت كند ، بايد به جاى ديگرى هجرت كند . چنان كه مىفرمايد :  « أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها »  « 4 » ؛ آيا زمين خداوند وسيع نبود ؟ ! تا در آن مهاجرت كنيد . و قبل از او شيخ طوسى معناى اين روايت را از مجاهد نقل مىكند . « 5 »\r\n( 4 ) پس اين سخن در واقع روايتى از مجاهد از ابن عباس مىباشد و اين روايت تصريح نمىكند كه مقصد هجرت از مكه به كجا بوده است و دليل يا اشاره‌اى وارد نشده است كه هجرت به حبشه را ناشى از وحى بداند . بلكه ظاهرا نبى اكرم صلّى اللّه عليه و آله به اين نتيجه رسيد كه بهترين مصداق براى توسعهء سرزمين\r\n\r\n\r\n","description":"","footnote":"\r\n( 1 ) . الميزان ، ج 17 ، ص 231 - 232 .\r\n( 2 ) . الزمر ( 39 ) ، 10 .\r\n( 3 ) . الميزان ، ج 17 ، ص 244 .\r\n( 4 ) . مجمع البيان ، ج 8 ، ص 767 .\r\n( 5 ) . التبيان ، ج 9 ، ص 13 .\r\n","page_name":" 34 ","page_number":34},
  {"content":"\r\n\r\nخدا براى آنها ، همان حبشه است . آن حضرت نظر خويش را چنين بيان مىكند : « حبشه سرزمين صدق و راستى است و در آن پادشاهى حكومت مىكند كه هيچ كس نزد او ستم نمىشود . » « 1 »\r\n( 1 ) در مورد موقعيتى كه اين آيه از سورهء زمر نازل شده است ، طبرسى مىگويد : مفسران مىگويند :\r\nقريش جلسه‌اى گرفتند و در آن قرار گذاشتند كه مؤمنين را به هر وسيله از دينشان برگردانند و قرار گذاشتند كه هر قبيله‌اى تازه مسلمانان خود را آزار و اذيت كند . در اين ميان عده‌اى از دين خويش بازگشتند و عده‌اى را خداوند حفظ كرد و خداوند از رسول خدا صلّى اللّه عليه و آله به وسيلهء عمويش محافظت كرد .\r\nهنگامى كه رسول الله صلّى اللّه عليه و آله وضعيت نامناسب اصحابش را ديد و از طرفى نمىتوانست از آنها حمايت كند و از سوى ديگر حكم جهاد هم صادر نشده بود ، به آنها دستور داد كه به سرزمين حبشه هجرت كنند و گفت : در حبشه پادشاه صالحى است كه ستم نمىكند و كسى در قلمرو او ستم نمىشود پس به سوى او برويد تا خداوند براى مسلمانان فرجى پيش آورد . منظور نبى اكرم صلّى اللّه عليه و آله نجاشى بود كه اسمش در حبشه « أصحمه » به معناى « عطيّه » بود و نجاشى لقب پادشاهان آنجا بود همانند كسرى و قيصر ( خسرو و سزار ) . پس از آن يازده نفر از مردان و چهار نفر از زنان به طور مخفيانه به سوى آنجا حركت كردند .\r\nآنها به كنار دريا آمدند و قايقى را براى رفتن به حبشه به نيم دينار كرايه كردند و اين واقعه در ماه رجب سال پنجم بعثت رسول الله صلّى اللّه عليه و آله ، اوّلين هجرت بود . « 2 » بنابراين سوره در سال پنجم نازل شد و از آنجا كه هجرت مسلمانان از خلال آزاد و شكنجه‌هاى قريش نسبت به مسلمانان شروع شده بود ، در اينجا به ذكر اخبار مربوط به آن مىپردازيم .\r\n( 2 )\r\n\r\nظلم مشركان به مسلمانان ضعيف\r\nابن اسحاق مىگويد : سپس مشركان به دشمنى با كسانى كه اسلام آورده و از رسول الله صلّى اللّه عليه و آله پيروى مىكردند ، پرداختند و هر قبيله‌اى به اذيت و آزار مسلمانان ضعيف در ميان خود پرداختند . آنها مسلمانان را زندانى و شكنجه كردند و با شلاق و تشنگى و گرسنگى آنها را در فشار قرار مىدادند و آنها را بر سنگ‌هاى گرم مكه مىخواباندند تا از عقيدهء خويش برگردند . در اين ميان ، بعضى تسليم\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 344 و طبرسى آن را در مجمع البيان ، ج 3 ، ص 36 به نقل از مفسران ذكر كرده است .\r\n( 2 ) . مجمع البيان ، ج 3 ، ص 360 و در بحار الانوار به نقل از المنتقى كازرونى آمده است : خروج آنها در رجب سال پنجم واقع شد و قريشىها به دنبال آنها رفتند ، اما آنها را گم كردند . آنها در شعبان و رمضان نزد نجاشى ماندند و در شوال بازگشتند . ( بحار الانوار ، ج 18 ، ص 422 ) .\r\n","page_name":" 35 ","page_number":35},
  {"content":"\r\n\r\nخواسته‌هاى مشركان مىشدند و خداوند بعضى را ثابت قدم نگاه مىداشت ؛ به طورى كه تا پاى شهادت پيش مىرفتند . . .\r\n( 1 ) ابو جهل فاسق به همراه عده‌اى از قريشىها به اذيت و آزار مسلمانان مىپرداختند و هنگامى كه مىشنيدند يكى از افراد صاحب شرف و مقام مسلمان شده است ، او را مورد سرزنش قرار داده و مىگفتند : دين پدرت را كنار گذاشتى در حالى كه او بهتر از تو بود ! ما به طور حتم صبر و بردبارى را از تو مىگيريم و عقيده‌ات را عوض مىكنيم و شرافت تو را نابود مىكنيم ! و اگر آن شخص تاجر بود به وى مىگفت : تجارت تو را به كسادى مىكشانيم و اموالت را نابود مىكنيم ! و اگر شخص ضعيفى بود او را مورد ضرب و شتم قرار مىدادند و ديگران را هم به اين كار تشويق مىكردند .\r\n( 2 ) تا اين كه وليد فرزند وليد بن مغيرة اسلام آورد . در اين هنگام عده‌اى از مردان بنى مخزوم نزد برادرش هشام بن وليد « 1 » رفتند تا او عده‌اى از جوانان را كه اسلام آورده بودند و از جمله آنها سلمة بن هشام و عيّاش بن ابن ربيعه بودند ، از اين كار بازدارد . آنها به هشام گفتند : ما مىخواهيم اين جوانان تازه مسلمان را ادب كنيم تا به اين طريق از اسلام آوردن جوانان ديگر جلوگيرى كنيم . هشام در مورد برادرش وليد گفت : او را سرزنش كنيد ؛ ولى از اذيت و شكنجه‌اش خوددارى كنيد و براى همين او را به حال خود واگذاشتند .\r\nآنها عمّار بن ياسر و پدر و مادرش را در گرماى ظهر بر سنگ‌هاى داغ مكه مىخواباندند و نقل شده است كه وقتى رسول الله صلّى اللّه عليه و آله از كنار آنها مىگذشت ، مىفرمود : اى خانوادهء ياسر صبر پيشه سازيد كه جايگاه شما در بهشت است . « 2 »\r\n( 3 ) از ابن عباس نقل شده است كه گفت : هر يك از مسلمانان را آن قدر مىزدند و تشنه و گرسنه نگه مىداشتند كه ديگر نتواند روى پاى خود بايستد و تسليم خواسته‌هاى آنها گردد ، به طورى كه اگر سوسكى از آنجا مىگذشت ، به وى مىگفتند كه آيا اين خداى توست و تازه مسلمان مىبايست بگويد : بله .\r\n( 4 ) از هشام بن عروة بن زبير نقل شده است كه عمر بن خطاب كه در آن هنگام مشرك بود ، كنيز مسلمانى از محلّه و عشيره‌شان را اذيت مىكرد و او را كتك مىزد تا از اسلام برگردد و پس از آن كه از كتك زدن خسته مىشد با استهزا به وى گفت : من از تو معذرت مىخواهم ! فقط به خاطر خستگى دست از سر تو برمىداشتم و كنيز به وى گفت : خدا همچنين بلايى را به سرت خواهد آورد ! تا اين كه ابو بكر او را خريد و آزاد كرد .\r\n\r\n\r\n","description":"","footnote":"\r\n( 1 ) . از اينجا فهميده مىشود كه اين واقعه بعد از هلاكت پدرش وليد به همراه استهزا كنندگان شش‌گانه بوده است .\r\n( 2 ) . نك . رجال كشى ، ص 300 .\r\n","page_name":" 36 ","page_number":36},
  {"content":"\r\n\r\nوى ، نهديّه و دخترش و امّ عبيس و زنّيره را آزاد كرد و پس از آزادى چشمان زنّيره نابينا شد و قريشيان گفتند : همانا لات و عزّى بينايىاش را از او گرفته‌اند . او گفت : به خداى كعبه كه دروغ گفتند ، لات و عزى هيچ ضرر و سودى نمىرساند و براى همين خداوند چشم‌هايش را به او بازگردانيد . و عامر بن فهيره را آزاد كرد و او بدر و احد را درك كرد و در حادثهء بئر معونه به شهادت رسيد .\r\n( 1 ) روزى ابو بكر از كنار بلال بن رباح گذشت ، در حالى كه اميّة بن خلف جمحى به هنگام ظهر او را بر سنگ‌هاى داغ مكه خوابانده بود و سنگ بزرگى بر روى سينه‌اش گذاشته بود و مىگفت : همين طور باقى مىمانى تا اين كه بميرى يا اين كه به خداى محمد كافر شوى و لات و عزّى را عبادت كنى ! بلال در حالى كه به درد و شكنجه مبتلا بود مىگفت : أحد . أحد . يكى است يكى است ! خانهء ابو بكر در ميان بنى جمح بود و يك روز كه از ميان آنها مىگذشت ، ديد كه مشغول اذيت كردن بلال هستند . پس به اميه بن خلف گفت : آيا از خدا نمىترسى كه در مورد اين بيچاره چنين مىكنى ؟ تا كى با او چنين خواهى كرد ؟ ! گفت : تو باعث گمراهى وى شده‌اى و اگر راست مىگويى او را نجات بده . ابو بكر گفت :\r\nقبول است . من غلامى دارم كه قوىتر و زرنگ‌تر از او است و بر دين شما مىباشد . او را در مقابل بلال به تو مىدهم . اميه گفت : قبول است ، پس ابو بكر غلام خود را به او داد و در مقابل ، بلال را گرفت و آزاد كرد . « 1 »\r\n( 2 ) يعقوبى مىگويد : مردم بسيارى مسلمان شدند و اسلام آنها آشكار شد و تعدادشان زياد شد و با خويشاوندان مشرك خويش به دشمنى پرداختند . براى همين قريشىها كسانى را كه ضعيف‌تر بودند ،\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، 339 - 343 با اندكى تغيير . با حفظ اين مطلب بايد گفت كه اسكافى در نقض العثمانيه از ابن اسحاق و واقدى روايت مىكند كه عامر بن فهيره و بلال به وسيله رسول الله صلّى اللّه عليه و آله خريدارى و آزاد شدند ، چنان كه در شرح نهج البلاغهء ابن ابى الحديد ، ج 13 ، ص 273 هم آمده است و براى همين ابن شهر آشوب بلال را از موالى نبى اكرم صلّى اللّه عليه و آله شمرده است ، ( ج 1 ، ص 171 ) ابن هشام در مورد عامر بن فهيره گفته است : او غلام سياهى از غلامان بنى اسد بود . ( ج 1 ، ص 277 ) و معناى آنچه را كه ابن اسحاق ذكر كرده اين است كه ابو بكر از مستضعفين نبود و براى همين در راه خدا شكنجه و عذاب نشد ، بلكه تعدادى از آنها خريدارى و آزاد كرد . لكن ابن هشام گفته است كه نوفل بن خويلد بن اسد ( عموزادهء خديجه و آيا او پدر ورقة بن نوفل بوده است ؟ ! ) كه از شياطين قريش بود ، ابو بكر و طلحة بن عبيد الله را با طنابى به هم بسته بود و براى همين آنها قرين همديگر ناميده مىشدند . چنان كه در سيرهء ابن هشام ، ج 1 ، ص 301 آمده است و آنگاه او را با طلحة بن عبيد الله با طنابى بست و آنها را در انبار عمير بن عثمان زندانى كرد و براى همين آن دو را قرين هم مىگفتند . اين مطلب در عثمانيه ، ص 28 آمده است و ابن ابى الحديد هم در شرح نهج البلاغه ، ج 13 ، ص 253 به نقل از او آن را ذكر كرده است و اسكافى در ردّ آنچه كه در عثمانيه آمده ، گفته است : شما در مورد ابو بكر دو ديدگاه كاملا متفاوت داريد ! گاهى او را رئيس و مطاع و بزرگ عشيره‌اش قرار مىدهيد و گاهى او را بدبخت و بيچاره و به طناب بسته شده ! ما نمىدانيم كه آيا اذيت و آزار واقعا نسبت به كسانى بوده است كه بنده يا اجير بوده‌اند و يا قوم و عشيره‌اى نداشته‌اند كه از آنها حمايت كند و يا نسبت به همه بوده است ؟ چنان كه در شرح نهج البلاغهء ابن ابى الحديد ، ج 13 ، ص 255 آمده است .\r\n","page_name":" 37 ","page_number":37},
  {"content":"\r\n\r\nمورد اذيت و آزار قرار مىدادند تا از اسلام برگردند و به رسول الله صلّى اللّه عليه و آله فحش دهند . از جمله كسانى كه بسيار در راه خدا رنج كشيدند ، عبارت بودند از : عمار بن ياسر و پدرش ياسر و مادرش سميه و خبّاب بن أرت و صهيب بن سنان و ابو فكيههء أزدى و عامر بن فهيرة و بلال بن رباح . اذيت و آزار مشركين به حدى رسيد كه پنج نفر از اسلام برگشتند كه برخى عبارت بودند از : ابو قيس فرزند وليد بن مغيره و عمويش ابو قيس فاكه بن مغيره . « 1 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 28 .\r\n","page_name":" 38 ","page_number":38},
  {"content":"\r\n\r\n( 1 )\r\n\r\nفصل دوم هجرت اول\r\n( 2 )\r\n\r\nهجرت به حبشه\r\nابن اسحاق مىگويد : هنگامى كه رسول الله صلّى اللّه عليه و آله رنج و گرفتارىهاى اصحاب و عافيت و آسايش خود را در پناه عمويش ابو طالب مشاهده كرد و از طرفى ديد كه نمىتواند از آنان حمايت كند ، گفت : خوب است به حبشه مهاجرت كنيد ، در آنجا پادشاه بزرگى است كه در حكومت وى به كسى ستم نمىشود و آنجا سرزمين صدق است ، تا اين كه خداوند فرجى براى شما پيش آورد .\r\nپس از آن ، عده‌اى از مسلمانان از ترس آزار و شكنجه و براى حفظ دين خويش به سرزمين حبشه مهاجرت كردند و اين اولين هجرت در اسلام بود .\r\n( 3 ) اولين كسانى كه هجرت كردند عبارت بودند از : ابو سلمه بن عبد الأسد مخزومى و همسرش ام سلمة دختر ابى اميّة بن مغيرة مخزومى ، عثمان بن عفّان بن ابى العاص بن اميّه و همسرش رقيّة دختر رسول الله صلّى اللّه عليه و آله ، ابو حذيفه بن عتبة بن ربيعه و همسرش سهله دختر سهيل بن عمرو ، زبير بن عوّام بن خويلد بن أسد ، مصعب بن عمير از بنى عبد الدار ، عبد الرحمن بن عوف زهرى ، ابو سبرة بن ابى رهم عامرى ، سهيل بن وهب فهرى ، عثمان بن مظعون جمحى . « 1 »\r\n( 4 ) بنابر قول ابن هشام مسئول آنها عثمان بن مظعون بود « 2 » و واقدى روايت مىكند : كسانى كه به اوّلين هجرت رفتند به صورت مخفيانه و به تدريج از مكه خارج شدند و در حالى كه ده مرد و چهار زن بودند به طور پياده و سواره به شعيبة رسيدند و خداوند به مسلمانان كمك كرد و در همان ساعتى كه به كنار دريا رسيدند ، دو كشتى تجارتى در مقابل نيم دينار آنها را به سرزمين حبشه حمل كردند .\r\n( 5 ) خروج آنها در ماه رجب سال پنجم بعثت به وقوع پيوست و عده‌اى از قريشىها براى دستگيرى آنها تا كنار دريا آمدند ، اما آنها سوار كشتى شده بودند و لذا به هيچ كدام دست نيافتند . « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 344 - 345 و واقدى عبد الله بن مسعود را هم به اين تعداد افزوده است ، چنان كه در طبقات ، ج 1 ، ص 204 آمده است و طبرى هم از او نقل كرده است ، ج 2 ، ص 330 .\r\n( 2 ) . سيرهء ابن هشام ، ج 1 ، ص 345 .\r\n( 3 ) . طبقات ابن سعد ، ج 1 ، ص 204 و از او در تاريخ طبرى ، ج 2 ، ص 329 .\r\n","page_name":" 39 ","page_number":39},
  {"content":"\r\n\r\n( 1 ) يعقوبى مىنويسد : هنگامى كه رسول الله صلّى اللّه عليه و آله رنج و گرفتارىهاى اصحاب و آسايش و امنيت خود در سايهء حمايت‌هاى عمويش ابو طالب را مشاهده كرد ، به آنها گفت : به حبشه ، نزد نجاشى مهاجرت كنيد ؛ زيرا او به پناهندگان نيكى مىكند .\r\nدر هجرت اول ، دوازده مرد به حبشه رفتند و در هجرت دوم هفتاد مرد به غير از فرزندان و همسرانشان به آنجا روانه شدند و داراى مقام و منزلت خاصى نزد نجاشى بودند . « 1 »\r\n( 2 ) خبر ابن اسحاق را نقل كرديم و او به توصيف مهاجران اول به همراه عثمان بن مظعون پرداخته بود ، لكن بعد از برشمردن يكايك آنها گفته است : « سپس جعفر بن ابى طالب - رضى الله عنه - و عده‌اى از مسلمانان به همراه همسر و فرزند و به صورت مجرد به سوى حبشه هجرت كردند . » سپس به بيان تعداد و نسب آنها پرداخته است : او از بنى هاشم يك نفر را مىشمارد كه همان جعفر بن ابى طالب و همسرش اسماء بنت عميس خثعميه مىباشد كه در حبشه عبد الله بن جعفر را به دنيا آورد . سپس از بنى اميه و هم‌پيمانانشان هفت نفر را مىشمارد كه اول آنها عثمان بن عفان را ذكر مىكند كه همسرش رقيه دختر رسول الله صلّى اللّه عليه و آله نيز با او است و سپس عمرو بن سعيد بن عاص و خالد بن سعيد بن عاص و همسرانشان را ذكر مىكند و از هم‌پيمانانشان : عبد الله بن جحش و برادرش عبيد الله ( كه در حبشه نصرانى شد ) به همراه همسرش امّ حبيبه دختر ابو سفيان و قيس بن عبد الله و همسرش بركة كنيز آزادشدهء ابو سفيان را نام مىبرد .\r\n( 3 ) سپس از بنى نوفل يك مرد و از بنى عبد بن قصى بن كلاب يك مرد و از بنى عبد شمس دو مرد و از بنى اسد و از قريش چهار مرد را نام مىبرد كه از جملهء آنها : زبير بن عوّام بن خويلد بن اسد و اسود بن نوفل بن خويلد بن اسد و يزيد بن زمعه بن اسود بن مطّلب بن اسد ( و زمعه يا پدرش اسود يكى از استهزا كنندگان شش‌گانه بوده‌اند ) مىباشند . و از بنى عبد الله پنج نفر را مىشمارد كه از جملهء آنها مصعب بن عمير بوده است و از بنى زهره هم‌پيمانانشان از بهراء و هذيل شش نفر را مىشمارد كه عبارتند از : عبد الرحمن بن عوف و ابى وقّاص و فرزندش عامر و عبد الله بن مسعود و برادرش عتبة و مقداد بن عمرو از قضاعه كه در جاهليت اسود بن عبد يغوث از بنى زهرة او را به فرزندخواندگى گرفته بود و لذا به او گفته مىشد : مقداد بن أسود .\r\n( 4 ) از بنى تميم دو مرد و از بنى مخزوم و هم‌پيمانانشان هشت نفر بودند كه عبارت بودند از : ابو سلمة عبد الله بن عبد الاسود و همسرش ام سلمه هند دختر ابى اميّة بن مغيره مخزومى و هشام بن ابى حذيفه\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 29 .\r\n","page_name":" 40 ","page_number":40},
  {"content":"\r\n\r\nبن مغيره و عياش بن ابى ربيعة بن مغيره و سلمة بن هشام و از بنى جمح چهارده مرد بودند كه برخى از آنها عبارت بودند از : عثمان بن مظعون و از بنى سهم چهارده مرد بودند و از بنى عدىّ پنج نفر و از بنى عامر هشت نفر و از بنى حارث بن فهر هشت نفر بودند كه برخى از آنها عبارت بودند از : ابو عبيدة عامر بن عبد الله بن جرّاح .\r\n( 1 ) سپس ابن اسحاق مىگويد : تمام كسانى كه به سرزمين حبشه پناه بردند و به آنجا مهاجرت كردند - به غير از فرزندان كوچكى كه همراه آنها رفتند يا اولادى كه در آنجا متولد شدند - هشتاد و سه مرد بودند ، در صورتى كه عمار بن ياسر را هم از آنها بدانيم ، در حالى كه حضور او مشكوك است . « 1 »\r\nبنابراين ابن اسحاق در اين شمارش به افراد هجرت دوم به حبشه نظر دارد كه تحت سرپرستى جعفر بن ابى طالب بودند . شايد وى در رقمى كه اعلام كرده ( 83 مرد ) افراد هجرت اوّل و دوم را با هم جمع كرده است . اين در حالى است كه يعقوبى تنها تعداد افراد هجرت دوم را كه ذكر كرده و گفته است كه هفتاد نفر بوده‌اند و ممكن است ابن اسحاق اطفال و زنان را در اين شمارش استثنا نكرده است .\r\n( 2 ) همچنين قمى در تفسيرش گفته است : هنگامى كه قريشيان به اذيت و آزار مسلمانان شدت بخشيدند ، رسول الله صلّى اللّه عليه و آله به اصحابش دستور داد كه به حبشه مهاجرت كنند و به جعفر بن ابى طالب فرمود كه سرپرستى آنها را بر عهده بگيرد و به دنبال آن جعفر به همراه هفتاد نفر از مسلمانان سوار كشتى شدند و به حبشه مهاجرت كردند . « 2 »\r\n( 3 )\r\n\r\nنامهء رسول اكرم صلّى اللّه عليه و آله به نجاشى\r\nمرحوم طبرسى در إعلام الورى از حافظ حسكانى از ابن اسحاق و همچنين طبرى از ابن اسحاق نقل مىكنند كه گفت : « رسول الله صلّى اللّه عليه و آله براى رسيدگى به امور جعفر بن ابى طالب و همراهانش عمرو بن اميّه ضمرى را به همراه نامه‌اى به سوى نجاشى فرستاد . » سپس عين نامه و جواب نجاشى را ذكر كرده است . « 3 »\r\n( 4 ) اين خبر در سيرهء ابن هشام وجود ندارد و ظاهر خبر طبرسى اين است كه اين نامه از مكه فرستاده شده است به هنگامى كه بر حسب خبر خود طبرسى ، عمرو بن عاص به همراه عمارة بن وليد به سوى پادشاه حبشه فرستاده شدند و بر حسب خبر ابن اسحاق از ام سلمه كه خواهد آمد به همراه عبد الله بن ربيعه به سوى پادشاه حبشه رفتند .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، 354 - 355 . طبرى آن را با عبارت : و ديگران گفته‌اند ، نقل كرده است و تعداد را هشتاد و دو نفر دانسته است ( طبرى ، ج 2 ، ص 330 ) و همچنين آن را از محمد بن اسحاق نقل كرده است ، ج 2 ، ص 331 .\r\n( 2 ) . تفسير قمى ، ج 1 ، ص 176 .\r\n( 3 ) . إعلام الورى ، ج 1 : ص 118 - 119 و مستدرك حاكم ، ج 2 ، ص 623 - 624 و تاريخ طبرى ، ج 2 ، ص 652 - 653 .\r\n","page_name":" 41 ","page_number":41},
  {"content":"\r\n\r\nدر اين نامه به اكرام و احترام به جعفر و همراهانش سفارش شده است و مناسب اين است كه در ابتداى هجرت به همراه جعفر و يا به هنگام خروج عمرو عاص از مكه كه از سوى مشركان مأمور اذيت و آزار جعفر و يارانش شده بود ، به سوى نجاشى فرستاده شده باشد .\r\n( 1 ) اما از گفتار حلبى ساروى در سيره چنين برمىآيد كه عمرو بن عاص پس از غزوهء بدر به حبشه رفت و هنگامى كه رسول الله صلّى اللّه عليه و آله متوجه اين موضوع شد ، عمرو بن اميه را با نامه‌اى به سوى نجاشى فرستاد و از او خواست كه نسبت به مسلمانان مهربانى كند . او مىنويسد : « هنگامى كه خداوند مشركان را از جنگ بدر با خوارى و ذلت برگردانيد ، گفتند : ما انتقام خويش را در حبشه مىگيريم . براى همين عمرو بن عاص و عبد الله بن ابى ربيعه را به سوى نجاشى فرستادند تا مسلمانان را به آنها تحويل دهد .\r\nاما پس از آن كه رسول الله صلّى اللّه عليه و آله متوجه اين جريان شد ، عمرو بن اميّه ضمرى را با نامه‌اى نزد نجاشى فرستاد و از او خواست كه به مسلمانان مهربانى كند . » « 1 »\r\n( 2 ) آنها بر اين نكته اتفاق نظر دارند كه قاصد رسول الله صلّى اللّه عليه و آله عمرو بن اميّهء ضمرى بوده است ، اما در مسلمانىاش با هم اختلاف دارند ؛ براى مثال در اسد الغابه از ابى تميم آمده است : او از قبل ، اسلام آورده و به حبشه مهاجرت كرده بود و سپس به مدينه مهاجرت كرد و براى اولين بار در جنگ بئر معونه حضور يافت . « 2 » در اين صورت هيچ اشكالى در اين كه وى نامهء اول يا نامهء دوم را برده باشد ، پيش نمىآيد كه نامهء دوم بعد از صلح حديبيه و قبل از جنگ خيبر و براى آماده كردن مسلمانان براى هجرت از حبشه به مدينه بوده است .\r\n( 3 ) اما در الاستيعاب و الاصابة از ابن سعد « 3 » آمده است : « او در جنگ بدر و احد در كنار مشركين شركت داشت و پس از جنگ احد مسلمان شد . » ؛ بنابراين او در جواب اشكال ، خبر ارسال عمرو به وسيلهء مشركان بعد از جنگ احزاب در سال پنجم هجرى را ترجيح داده است .\r\n( 4 ) همين خبر را ابن اسحاق در سيره‌اش با سندى از خود عمرو بن عاص چنين كرده است : هنگامى كه از جنگ احزاب برگشتيم ، جمعى از مردان قريش را كه نظرات مرا قبول داشتند و به حرف‌هايم گوش مىكردند جمع كردم و گفتم : - به خدا قسم - مىدانيد كه به نظر من كار محمد بالا مىگيرد ، براى همين من تدبيرى انديشيده‌ام و مىخواهم بدانم كه نظر شما چيست ؟ گفتند : نظر تو چيست ؟ گفتم : به نظر من بايد به نجاشى ملحق شويم و نزد او بمانيم . حال اگر محمد بر قوم ما مسلط شد كه ما نزد نجاشى هستيم\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 212 و نك . مكاتيب الرسول ، ج 1 ، 120 - 130 .\r\n( 2 ) . اسد الغابه ، ج 1 : ص 61 - 99 .\r\n( 3 ) . الطبقات الكبرى ، ج 1 ، ص 258 .\r\n","page_name":" 42 ","page_number":42},
  {"content":"\r\n\r\nو باقى ماندن تحت سيطرهء او براى ما بهتر از اين است كه تحت سيطرهء محمد باشيم و اگر قوم ما پيروز شدند كه ما از افراد شناخته شده هستيم و از آنها خير و نيكى به ما مىرسد .\r\n( 1 ) رفقايم اين نظر را پسنديدند و لذا پس از آن گفتم : هدايايى را جمع‌آورى كنيد تا به نجاشى هديه كنيم و بهترين چيزى كه از سرزمين ما به وى هديه مىشد ، پوست دبّاغى شده بود . براى همين ما تعداد زيادى پوست دبّاغى شده جمع‌آورى نموديم و حركت كرديم تا به بارگاه او رسيديم . به خدا قسم كه من نزد او بودم كه عمرو بن اميّه ضمرى ، كه رسول الله صلّى اللّه عليه و آله او را براى رسيدگى به امور جعفر و يارانش فرستاده بود ، نزد نجاشى آمد . من به يارانم گفتم : اين عمرو بن اميّه ضمرى است . من نزد نجاشى مىروم تا او را به من تحويل دهد كه اگر چنين كند ، گردنش را مىزنم و در اين صورت قريش مىبيند كه من با كشتن قاصد رسول الله صلّى اللّه عليه و آله ، دين خويش را نسبت به قوم خويش ادا كرده‌ام .\r\n( 2 ) بنابراين بر نجاشى داخل شدم و همانند دفعه‌هاى قبل ابتدا سجده كردم كه او گفت : درود بر رفيقم .\r\nآيا از سرزمين خويش برايم هديه‌اى آورده‌اى ؟ گفتم : بله اى پادشاه بزرگ . براى شما پوست‌هاى گران قيمتى آورده‌ام و سپس آنها را به او تقديم كرد كه باعث اعجاب و تحسين وى شد . سپس به وى گفتم : اى پادشاه بزرگ ! من مردى را ديدم كه از پيش شما خارج شد . او فرستادهء مردى است كه دشمن ماست و من از شما مىخواهم كه او را به من بسپاريد تا به قتل برسانم ؛ زيرا او ضربهء سنگينى بر اشراف و بزرگان قوم ما زده است .\r\n( 3 ) اما وى به شدت خشمگين شد و ضربه‌اى به دماغم زد كه گمان كردم حتما آن را شكسته است و در آن حال آرزو مىكردم كه زمين دهان باز مىكرد و مرا مىبلعيد . به او گفتم : به خدا ! اگر مىدانستم كه اين گونه ناراحت مىشوى ، از تو چنين درخواستى نمىكردم . گفت : يا از من مىخواهى كه رسول مردى را به تو بدهم كه ناموس اكبرى كه بر موسى عليه السّلام نازل مىشد ، بر او نازل مىشود و آنگاه او را بكشى ! گفتم : اى پادشاه بزرگ ! آيا او همين طور است كه مىگويى ؟ گفت : واى بر تو عمرو ، حرف مرا بشنو و از او پيروى كن . به خدا قسم كه او بر حق است و بر تمام مخالفانش پيروز مىشود چنان كه موسى بر فرعون و سپاهيانش غالب شد . . .\r\nپس به سوى قوم و يارانم رفتم در حالى كه نظرم عوض شده بود . سپس به سوى رسول الله صلّى اللّه عليه و آله حركت كردم و در راه خالد بن وليد را ديدم و اين كمى قبل از فتح مكه بود و آنگاه با هم نزد رسول الله صلّى اللّه عليه و آله رفتيم . « 1 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 3 ، ص 289 - 290 . با تلخيص آخر خبر .\r\n","page_name":" 43 ","page_number":43},
  {"content":"\r\n\r\n( 1 ) عمرو عاص در ابتدا مىگويد : « هنگامى كه از جنگ احزاب برگشتيم و سپس نزد پادشاه حبشه رفتيم و به خدا قسم كه عمرو بن اميّه ضمرى را نزد وى ديديم و او قاصد رسول الله صلّى اللّه عليه و آله بود كه براى رسيدگى به امور جعفر و اصحابش به حبشه آمده بود . »\r\nبا اين حساب بايد بگوييم كه ارسال عمرو بن اميّه به سوى نجاشى براى رسيدگى به امور جعفر و اصحابش يا در ابتداى هجرت آنها و براى طلب حمايت و ارفاق نسبت به مهاجران بوده است . بنابراين مسافرت عمرو بن عاص يا بعد از احزاب و در اواخر سال پنجم بوده است ؛ زيرا غزوهء احزاب در شوال سال پنجم هجرت بوده است و يا مسافرت او در اوايل سال ششم بوده و يك سال بعد از آن و در اوايل سال هفتم عمرو بن اميه با نامه‌اى از رسول الله صلّى اللّه عليه و آله به آنجا رفته است ، يعنى در سالى كه آن حضرت به پادشاهان و رؤساى قبايل نامه نوشتند .\r\n( 2 ) در اين مورد نسخه‌هاى نامه‌ها با هم متفاوت است و اكثر آنها مشتمل بر وصيت به جعفر و اصحابش مىباشد و بعضى ديگر به طور كلى آن را ندارد . مثل : صبح الاعشى « 1 » از قلقشندى ( متوفاى 821 ) و المواهب اللدنيه فى السيرة النبويّة « 2 » از قسطلانى ( متوفاى 923 ) و انسان العيون فى سيرة الامين المأمون « 3 » معروف به سيرهء حلبيه از برهان الدين حلبى ( متوفاى 1044 ) و اين مطلبى است كه مورد تأييد پروفسور حميد الله مستوفى در كتاب پرارزش الوثائق السياسية قرار گرفته و او مىگويد :\r\n« و از مطالب قابل ذكر اين است كه حلبى و قسطلانى و قلقشندى عبارت « و پسر عمويم را به سوى تو فرستادم » را ندارد و اين عبارت در متن جديدى كه اخيرا بدان دست يافته‌ام نيز وجود ندارد و براى همين احتمال مىدهيم كه رسول الله صلّى اللّه عليه و آله نامه‌اى را به جعفر داده است تا به هنگام مهاجرت به حبشه به نجاشى تقديم كند . » « 4 »\r\n( 3 ) در حالى كه ساير منابع اين عبارت را نقل مىكند و تمام آنها به جز اين سه منبع ، پاسخ نجاشى به نبى اكرم صلّى اللّه عليه و آله را ذكر كرده‌اند و در اين نامه آمده است : « آنچه را كه براى ما فرستادى دريافت كرديم و پسر عمويت و اصحابش را مورد لطف قرار داديم و هرآينه من با تو بيعت مىكنم ، و با پسر عمويت نيز بيعت كردم و بر دست او اسلام آوردم و تسليم خداوند العالمين شدم . » « 5 »\r\n\r\n\r\n","description":"","footnote":"\r\n( 1 ) . صبح الاعشى فى صناعة الانشاء ، ج 6 ، ص 379 .\r\n( 2 ) . المواهب اللدنية بشرح الزرقانى ، ج 3 ، ص 379 .\r\n( 3 ) . السيرة الحلبيه ، ج 3 ، ص 279 .\r\n( 4 ) . الوثائق السياسية ، ص 46 - 48 ، شمارهء 23 .\r\n( 5 ) . تاريخ طبرى ، ج 2 ، ص 652 - 653 و إعلام الورى ، ص 45 - 46 و الكامل ، ج 2 ، ص 63 و اسد الغابه ، ج 1 ، ص 62 و البداية ، ج 3 ، ص 84 و زاد المعاد ، ج 3 ، ص 61 و صبح الاعشى ، ج 6 ، ص 466 و السيرة لحلبيه و سيرهء زينى دحلان و إعلام السائلين .\r\n","page_name":" 44 ","page_number":44},
  {"content":"\r\n\r\n( 1 ) اين نامه مطلبى در مورد آماده‌سازى مسلمانان براى هجرت از حبشه به مدينه ندارد و اشاره‌اى هم به عقد كردن ام حبيبه دختر ابو سفيان به واسطهء نجاشى براى نبى اكرم صلّى اللّه عليه و آله نكرده است . اين در حالى است كه بسيار بعيد به نظر مىرسد كه اين دو مسأله بعد از ارسال اين نامه رخ داده باشد .\r\nشايد جواب صحيح همان مطلبى باشد كه طبرى از واقدى نقل مىكند و مىگويد : رسول الله صلّى اللّه عليه و آله پيغامى به نزد نجاشى فرستاد كه ام حبيبه دختر ابو سفيان را برايش عقد كند و مسلمانانى را كه نزد او هستند به مدينه بفرستد . « 1 » و نامه‌اى را در اين مورد ذكر نكرده‌اند .\r\n( 2 ) طبرى و واقدى اسم قاصدى كه اين پيام شفاهى را رسانده ذكر نكرده‌اند و الفاظ آن پيام را هم نياورده‌اند ، اما ابن سعد گفته است كه اين قاصد خود عمرو بن اميّه بوده و سطرى از نامهء شفاهىاش را به نجاشى ذكر كرده است ، اما مسأله خواستگارى از ام حبيبه براى نبى اكرم صلّى اللّه عليه و آله و يا درخواست آماده‌سازى مسلمانان براى بازگشت به مدينه را ذكر نكرده و گفته است : عمرو بن اميّه گفت : اى اصحمه ! من سخنانى را مىگويم كه از تو مىخواهم گوش فرا دهى ! تو با مهربانىهايت بر سر ما منت گذاشتى و ما بسيار به تو اعتماد داريم ، زيرا هيچ‌گاه جز خير و نيكى از تو به ما نرسيده است و از هيچ شرى به تو پناه نبرديم ، مگر اين كه ما را در امنيّت قرار دادى و از زمان حضرت آدم از تو عهد و ميثاق گرفته‌ايم و انجيل بين ما و شما حكم باشد كه هيچ يك جور و جفايى نمىكند پس اسلام بياور و خود را به فضل و خير نزديك كن و الّا تو در مورد اين پيامبر صلّى اللّه عليه و آله همانند يهود نسبت به حضرت عيسى عليه السّلام هستى كه رسولانش را به سوى مردم فرستاده بود . پس اميدوارم كه ايمان بياورى و از غير خدا ترسى به دل نداشته باشى و عاقبت به خير و اجر و ثواب آخرتى را براى خويش فراهم سازى .\r\n( 3 ) نجاشى گفت : خدا را شاهد مىگيرم كه او همان پيامبرى است كه اهل كتاب انتظار او را مىكشند و همانا بشارت موسى عليه السّلام به سوارشوندهء بر الاغ همانند بشارت عيسى عليه السّلام به سوارشوندهء شتر است و اين خبر بسيار روشن و آشكار است ؛ اما ياوران من در حبشه بسيار كم هستند . پس به من مهلت بده تا يارانم را زياد گردانم و دل‌ها را نرم كنم و اگر در آينده بتوانم به خدمت پيامبر مىآيم . « 2 »\r\n( 4 ) در اينجا بنا به دو روايت به ذكر عين نامه‌اى مىپردازيم كه نبى اكرم صلّى اللّه عليه و آله به نجاشى نوشته است كه در يكى ذكرى از جعفر به ميان نيامده و در ديگرى نامى از او برده شده است :\r\n« بسم الله الرحمن الرحيم . از محمد رسول الله به نجاشى ، بزرگ حبشه ، سلام بر كسى كه از هدايت پيروى مىكند . پس از آن من حمد و سپاس مىگويم خدايى را كه هيچ خدايى جز او نيست و او خداى\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 653 .\r\n( 2 ) . طبقات الكبرى ، ج 1 ، ص 259 و از او در سيرهء حلبى ، ج 3 ، ص 279 و حاشيهء زينى دحلان بر سيرهء حلبى ، ج 3 ، ص 67 .\r\n","page_name":" 45 ","page_number":45},
  {"content":"\r\n\r\nقدوس ، سلام ، مؤمن و مهيمن است و شهادت مىدهم كه عيسى بن مريم ، روح و كلمه‌اى از سوى خدا است كه آن را به مريم پاك و پاكيزه و پاكدامن القا كرده است و او از روح نفخهء الهى به عيسى بن مريم حامله شد ، چنان كه آدم را به قدرت خويش از هيچ خلق كرد .\r\n( 1 ) من تو را به سوى خداى واحد و بىهمتا و اطاعت از او دعوت مىكنم و از تو مىخواهم كه از من پيروى كنى و به آنچه كه با خود آورده‌ام ايمان و يقين بياورى كه من فرستادهء خدا هستم . من ، تو و سپاهيانت را به پرستش و اطاعت خداى عزّ و جل دعوت مىكنم . هرآينه من شرط ابلاغ پند و اندرز را به جاى آوردم . و سلام بر كسى كه از هدايت پيروى كند . » « 1 »\r\n( 2 ) نامهء دوم : « بسم الله الرحمن الرحيم از محمد رسول الله به نجاشى أصحمه ، پادشاه حبشه ، سلام عليك . من حمد و سپاس مىگويم خداى ملك و قدوس و سلام و مؤمن و مهيمن را و شهادت مىدهم كه عيسى فرزند مريم ، روح و كلمه‌اى از سوى خداست كه خدا آن را به مريم پاك و پاكيزه و پاكدامن القا كرده و او به عيسى عليه السّلام حامله شده است . پس او را از روح نفخهء خويش خلق كرده است ، چنان كه آدم را با قدرت و نفخهء خويش آفريد .\r\nمن تو را به سوى خداوند يكتا و بىانباز و اطاعت از او دعوت مىكنم و مىخواهم كه از من پيروى كنى و به آنچه كه از سوى خدا آورده‌ام ، ايمان بياورى و بدانى كه من فرستادهء خدا هستم . و پسر عمويم جعفر را به همراه عده‌اى از مسلمانان نزد شما فرستاده‌ام ، اگر آمدند به آنها احترام بگذار و از سخت‌گيرى بر آنها بپرهيز و من ، تو و سپاهيانت را به سوى خداى عزّ و جلّ دعوت مىكنم . هرآينه من شرط ابلاغ و پند و اندرز را به جاى آوردم . و السلام على من اتبع الهدى . » « 2 »\r\n( 3 ) هنگامى كه نامه به دست نجاشى رسيد ، آن را گرفت و بر چشمانش قرار داد و از تختش پايين آمد و براى احترام بر زمين نشست ، آنگاه اسلام آورد و درخواست كرد كه براى احترام صندوقچه‌اى از عاج برايش آوردند و آن نامه را در آن گذاشت . « 3 »\r\nسپس جعفر و اصحابش را فراخواند و به دست جعفر اسلام آورد و نامه‌اى به رسول الله صلّى اللّه عليه و آله\r\n\r\n\r\n","description":"","footnote":"\r\n( 1 ) . صبح الاعشى ، ج 6 ، ص 379 و المواهب اللدنيه به شرح زرقانى ، ج 3 ، ص 379 و السيرة الحلبية ، ج 3 ، ص 279 .\r\n( 2 ) . كسانى كه آن را از ابن اسحاق نقل كرده‌اند عبارتند از : طبرى ، ج 2 ، ص 652 و حاكم حسكانى در مستدرك ، ج 2 ، ص 624 و طبرسى در اعلام الورى ، ص 45 و ابن اثير در اسد الغابه ، ج 1 ، ص 62 و الكامل ، ج 2 ، ص 63 و ابن كثير در بداية .\r\n( 3 ) . مكاتيب الرسول ، ج 1 ، ص 128 به نقل از طبقات و سيرهء حلبيه و زينى دحلان در حاشيهء سيرهء حلبيه ، ج 3 ، ص 67 و 84 و ابن قيم در زاد المعاد ، ج 3 ، ص 61 و طبقات ابن سعد ، ج 1 ، ص 258 و الوثائق السياسية مستوفى ، ص 46 كه آن را از مصادرى از قبيل : اعلام السائلين از ابن طولون نقل كرده و محقق بزرگوار احمدى ميانجى در مكاتيب الرسول ، ج 1 ، ص 121 - 131 دربارهء آن بحث كرده است .\r\n","page_name":" 46 ","page_number":46},
  {"content":"\r\n\r\nنوشت : « بسم الله الرحمن الرحيم ، به محمد رسول الله از نجاشى ؛ اصحم بن أبجر ، السلام عليك و رحمة الله و بركاته از خدايى كه پروردگارى جز او نيست . همان خدايى كه مرا به سوى اسلام دعوت كرد .\r\n( 1 ) اما بعد ؛ اى فرستادهء خدا ! هرآينه نامه‌ات به من رسيد كه در آن دربارهء حضرت عيسى عليه السّلام نوشته بودى . قسم به خداى آسمان و زمين كه عيسى عليه السّلام بر آنچه كه ذكر كرده بودى ، ذره‌اى نيفزوده بود . ما هدف از بعثت تو را شناخته‌ايم و پسر عمويت و اصحابش را مورد اكرام قرار داده‌ايم . من شهادت مىدهم كه تو حقّا رسول خدا هستى و من با تو و پسر عمويت بيعت كرده‌ام و به دست او اسلام آورده و تسليم خداوند ربّ العالمين شده‌ام . من فرزندم أزها ابن أصحم بن أبجر « 1 » را به سوى تو مىفرستم و من مالك هيچ چيزى غير از خودم نيستم و اگر بخواهى به سويت بيايم ، مىآيم . من شهادت مىدهم كه آنچه مىگويى حق است . و السلام عليك يا رسول الله » « 2 »\r\n( 2 ) آنچه كه از محتواى اين نامه فهميده مىشود اين است كه اين جواب نجاشى به نامهء رسول اكرم صلّى اللّه عليه و آله مىباشد كه در آن او را به قبول اسلام دعوت كرده و اين نامه همراه با نامه‌هايى بوده كه به پادشاهان و سران قبايل بعد از صلح حديبيه و قبل از خيبر و در اوايل سال هفتم هجرى ارسال شده است . چنان كه تقريبا اين مطلب در تمام منابع تاريخى ذكر شده است و بسيار بعيد است كه ارسال نامهء پيامبر اكرم صلّى اللّه عليه و آله و جواب نجاشى همزمان با ابتداى هجرت به حبشه صورت گرفته باشد ، چنان كه اين مطلب از گفته‌هاى طبرسى در إعلام الورى به نقل از حاكم حسكانى فهميده مىشود . « 3 »\r\n\r\n\r\n","description":"","footnote":"\r\n( 1 ) . در الروض الانف آمده است كه على عليه السّلام ابا نيزر فرزند نجاشى را نزد تاجرى در مكه ديد . آنگاه او را خريد و به خاطر نيكىهاى پدرش به مسلمانان ، آزادش كرد و گفته مىشود : حبشىها گروهى را نزد ابا نيزر فرستادند تا او را بعد از پدرش پادشاه كنند ، اما او ابا كرد و گفت : بعد از اين كه خداوند بر من منت گذاشته و به اسلام هدايت كرده است ، به دنبال پادشاهى نيستم . و او همانند حبشىها سياه پوست نبود ، بلكه خوش صورت و بلند قامت بود .\r\n( 2 ) . تاريخ طبرى ، ج 2 ، ص 653 از ابن اسحاق و از او در مستدرك ، ج 2 ، ص 624 و از او در اعلام الورى ، ص 46 و اسد الغابه ، ج 1 ، ص 62 و الكامل ، ج 2 ، ص 63 و البداية ، ج 3 ، ص 84 و زاد المعاد ، ج 3 ، ص 61 و صبح الاعشى ، ج 6 ، ص 379 و المواهب اللدنية ، با شرح زرقانى ، ج 3 ، ص 379 و سيره حلبية ، ج 3 ، ص 279 و سيرهء زينى دحلان در حاشيه سيرهء حلبيه ، ج 3 ، ص 67 و مجموعه الوثائق السياسية ، ص 46 و مكاتيب الرسول ، ج 1 ، ص 121 - 131 و عجيب اين است كه با اين همه منبع ، سيد حسنى در سيره‌اش در مورد صحت روايت اسلام آوردن نجاشى تشكيك مىكند بعد از آن كه روايت نامه را از بدايهء ابن كثير نقل مىكند : ( سيرة المصطفى ، ص 183 - 184 )\r\n( 3 ) . دو واقعه با اين نامه هم زمان بوده است كه عبارتند از : خواستگارى و عقد نبى اكرم صلّى اللّه عليه و آله از ام حبيبه به واسطهء نجاشى و روانه ساختن مسلمانان از حبشه به سوى مدينه . و نامهء نبى اكرم صلّى اللّه عليه و آله با هر دو روايت از اين دو مسأله خالى مىباشد . و اشاره شد به اين كه احتمال دارد اين مسائل به صورت شفاهى به حامل نامه ، عمرو بن اميه ضمرى گفته شده باشد و نامهء ديگرى در اين زمينه روايت نشده است و روايت آن هم بسيار بعيد است .\r\nو در ميان مصادر تاريخى ، دو منبع به نقل دو جواب ديگر از نجاشى براى پاسخ گويى به نامه‌هاى رسول اكرم صلّى اللّه عليه و آله در\r\n","page_name":" 47 ","page_number":47},
  {"content":"\r\n\r\n( 1 )\r\n\r\nحضور هيأت قريشى در درگاه نجاشى\r\nدر تفسير قمى آمده است : هنگامى كه قريشيان به اذيت و آزار رسول الله صلّى اللّه عليه و آله و اصحابش شدت بخشيدند ، آن حضرت صلّى اللّه عليه و آله به ايشان فرمان داد كه به حبشه هجرت كنند و به جعفر بن ابى طالب دستور داد كه سرپرستى آنها را بر عهده بگيرد .\r\nپس از آن جعفر به همراه هفتاد نفر از مردان مسلمان حركت كرد تا در كنار دريا سوار كشتى شدند . وقتى كه اين خبر به قريش رسيد عمرو بن عاص و عمارة بن وليد را نزد نجاشى فرستادند تا تازه مسلمانان را بازگرداند و عمرو عمارة با هم دشمن بودند . . . براى همين بنى مخزوم از جنايت عماره و بنى سهم از جنايت عمرو بن عاص چشم‌پوشى كردند . « 1 »\r\n( 2 ) آنها بر نجاشى وارد شدند و هدايايى را كه آورده بودند تقديم كردند . سپس عمرو بن عاص گفت :\r\nاى پادشاه ! عده‌اى از افراد قوم ما به مخالفت با دين ما پرداختند و به خدايان ما فحش دادند و پس از آن به مملكت تو هجرت كردند . از تو مىخواهيم كه آنها را به ما بازگردانى .\r\nنجاشى فردى را به دنبال جعفر فرستاد تا بيايد . سپس به او گفت : اى جعفر ! اينها چه مىگويند ؟\r\nجعفر گفت : اى پادشاه مگر چه مىگويند ؟ گفت : درخواست مىكنند كه شما را به سوى آنها بازگردانم .\r\nگفت : اى پادشاه ! از آنها بپرس كه آيا ما غلام و بردهء آنها هستيم ؟ عمرو گفت : نه ، بلكه آزاد و با شرافت هستيد . گفت : از آنها بپرس كه آيا از ما طلبكارى دارند ؟ گفت : نه ، ما هيچ طلبى از آنها نداريم .\r\n\r\n\r\n","description":"","footnote":"\r\nمورد اين دو مسأله ، اشاره كرده‌اند كه آنها « سواطع الانوار » و « الطراز المنقوش » مىباشند . در آنجا آمده است كه نجاشى در جواب نامه رسول خدا صلّى اللّه عليه و آله براى عقد ام حبيبه نوشت :\r\n« بسم الله الرحمن الرحيم ، به محمد صلّى اللّه عليه و آله از نجاشى أصحمه . السلام عليك يا رسول الله من الله و رحمة الله و بركاته .\r\nاما بعد ؛ من زنى از قوم تو و هم آيين تو ام حبيبه دختر ابو سفيان را به تزويج تو درآوردم و هدايايى را به تو تقديم كردم كه عبارتند از : يك قميص و چند شلوار و چادر و دو جفت كفش . و السلام عليك و رحمة الله و بركاته »\r\nو در جواب نامهء رسول الله صلّى اللّه عليه و آله مبنى بر تجهيز مسلمانان براى بازگشت به مدينه نوشت : « بسم الله الرحمن الرحيم ، به محمد صلّى اللّه عليه و آله از نجاشى أصحمه . السلام عليك يا رسول الله من الله و رحمة الله و بركاته . هيچ خدايى جز پروردگار يكتا كه مرا به اسلام هدايت كرد وجود ندارد . اما بعد ، اى رسول الله ، تمام كسانى كه از مكه به اينجا مهاجرت كرده بودند را به سوى شما فرستادم و فرزندم اريحا را به همراه شصت نفر از اهالى حبشه به سوى شما ارسال كردم و اگر بخواهى من هم خواهم آمد ، اى رسول الله ! من شهادت مىدهم كه آنچه مىگويى حق است . و السلام عليك و رحمة الله و بركاته . »\r\nچنان كه اين نامه‌ها در الوثائق السياسية ، ص 48 به نقل از باب اول الطراز المنقوش و سواطع الانوار ، ص 81 آمده است .\r\n( 1 ) . هنگامى كه سوار كشتى شدند ، شراب نوشيدند و براى همين عمارة به عمرو - كه همسرش را با خود آورده بود - گفت :\r\nبه زنت بگو كه مرا ببوسد . عمرو گفت : اين كار جايز نيست ! پس عماره ساكت شد و هنگامى كه عمرو مست شد - و در اين حال در جلوى كشتى ايستاده بود - عمارة او را هل داد و داخل دريا انداخت ، اما عمرو به كنار كشتى چسبيد و ديگران دستش را گرفتند و نجات دادند .\r\n","page_name":" 48 ","page_number":48},
  {"content":"\r\n\r\nگفت : آيا بر گردن ما خونى داريد كه به خون خواهى آمده باشيد ؟ عمرو گفت : نه . گفت : پس از ما چه مىخواهيد ؟ شما ما را اذيت كرديد و ما از سرزمين شما هجرت كرديم .\r\n( 1 ) عمرو بن عاص گفت : اى پادشاه ! اينها با دين ما مخالفت كردند و به خدايان ما فحش دادند و جوانان ما را فاسد كردند و جمع ما را متفرق ساختند . پس آنها را به ما تحويل بده تا در مورد آنها تصميم بگيريم .\r\nجعفر گفت : بلى اى پادشاه ! با آنها مخالفت كرديم ، زيرا خداوند در ميان ما پيامبرى را برانگيخت كه دستور داد شريكان خدا را كنار بگذاريم و بازى با ازلام و قمار را ترك كنيم و به ما دستور داده تا نماز و زكات و روزه « 1 » را بر پاى داريم و ظلم و جور و ريختن خون ناحق و زنا و ربا و مردارخوارى و خون « 2 » را حرام كرده است و ما را به عدل و احسان و اداى حق خويشاوندان امر كرده و ما را از فحشا و منكر و فساد نهى كرده است .\r\n\r\n\r\n","description":"","footnote":"\r\n( 1 ) . زكات در بعضى سوره‌هاى مكى و از جمله در المزمل ، آيه 20 آمده است :  « وَ أَقِيمُوا الصَّلاةَ وَ آتُوا الزَّكاةَ وَ أَقْرِضُوا اللَّهَ قَرْضاً حَسَناً »  ؛ نماز به پاى داريد و زكات را بپردازند و به خدا قرض بدهيد . كه اين سورهء سوم يا چهارم مىباشد . و در سورهء اعراف ، آيه 156 آمده است :  « وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَ يُؤْتُونَ الزَّكاةَ »  ؛ و رحمت من همه چيز را فرا گرفته است و آن را شامل حال كسانى كه تقوى پيشه مىكنند و زكات مىپردازند ، مىكنم . و اين سى و نهم يا چهلمين سوره‌اى مىباشد كه نازل شده است . اين سوره قبل از مريم كه چهل و چهارمين سورهء قرآن مىباشد و جعفر آن را براى نجاشى تلاوت كرد ، نازل شده است .\r\nاگر چه ادعا مىشود كه اين آيات مدنى هستند كه در سوره‌هاى مكى آمده‌اند ، زيرا تشريع زكات در مكه و قبل از هجرت نبوده است ، بلكه در مدينه و چند سال پس از هجرت بوده است ، ولى هيچ ملازمه‌اى بين تسليم شدن به اين كه زكات در مدينه تشريع شده است و بين قبول اين ادعا كه اينها آياتى مدنى هستند كه در سورهء مكى قرار گرفته‌اند ، وجود ندارد ؛ مگر اين كه بگوييم منظور از زكات مذكور در اين آيات ، زكات واجب است و نه زكات مستحب . ما مىتوانيم كه اين نظر را نپذيريم ، زيرا زكاتى كه در اين آيات وجود دارد به زكات به معناى عام لغوى ، يعنى صدقات مستحب تفسير شده است و به اين ترتيب مىتوانيم در سخنان جعفر كه مىگويد ، پيامبر ما را امر به زكات نموده است ، قائل به توسعه شويم كه شامل صدقه‌هاى مستحب نيز بشود و به اين ترتيب از اشكالى كه بر كلام جعفر در مورد امر به زكات آمده است ، خلاص شويم .\r\nاشكال ديگر اين است كه روزه نيز در اين روايت آمده است ، و اين اشكال وارد و قطعى است ، زيرا امر به روزه پيش از هجرت به مدينه نبوده و مسلمانان پس از هجرت و در نيمهء سال دوم آن به روزهء ماه رمضان مأمور شدند . به همين جهت دكتر احمد امين مصرى در كتاب : فجر اسلام ، ص 76 قائل به رد اين خبر و جعلى بودن آن شده است ، اما اين تنها راه چاره نيست بل كه احتمال مىرود كه در سخن ام سلمه يا ديگرى از راويان آن سهو و اشتباهى شده باشد ، يا اين خود مرجح اين باشد كه اين واقعه پس از جنگ احزاب يا بدر بوده چنانچه در سيرهء حلبيه آمده بود ، با فرض اين كه اين احكام تازه به آنها در حبشه مىرسيده است ، و اين بعدى ندارد .\r\n( 2 ) . اوّلين آيه‌اى كه در مورد تحريم اكل ميته نازل شده آيهء 121 سورهء انعام بوده است و اين سوره پنجاه و پنجمين سورهء نازل شده مىباشد و احتمال دارد كه هجرت بعد از آن صورت گرفته باشد و به آن يقين نداريم ، زيرا در آن آمده است :  « وَ قَدْ فَصَّلَ لَكُمْ ما حَرَّمَ عَلَيْكُمْ »  كه قول طبرسى را در مورد آن پذيرفتيم مبنى بر اين كه قول تفصيلى پيامبر مراد است نه قرآن .\r\n","page_name":" 49 ","page_number":49},
  {"content":"\r\n\r\n( 1 ) نجاشى گفت : عيسى بن مريم عليه السّلام نيز براى همين چيزها مبعوث شده بود ! سپس گفت : اى جعفر ! آيا چيزى از قرآنى كه بر پيامبرت نازل شده حفظ هستى ؟ گفت : بله و سپس سورهء مريم را براى او خواند تا رسيد به اين آيه :   « وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا فَكُلِي وَ اشْرَبِي وَ قَرِّي عَيْناً »   تنهء درخت خرما را تكان بده تا خرماى تازه براى تو فرو ريزد ، بخور و بنوش و ديدگان روشن دار .\r\nهنگامى كه نجاشى اين را شنيد ، به سختى گريه كرد و گفت : به خدا قسم كه اين حق است .\r\nعمرو بن عاص گفت : اى پادشاه ، اين شخص مخالف ماست او را به ما تحويل بده . در اين هنگام نجاشى سيلى محكمى به صورت عمرو زد و گفت : ساكت باش ، به خدا قسم كه اگر كلمهء بىربطى در مورد او بگويى ، جان خودت را به خطر انداخته‌اى ! عمرو بن عاص در حالى كه از چهره‌اش خون جارى بود از جايش برخاست و گفت : اى پادشاه ! اگر اين قضيه آن طور كه تو مىگويى باشد ، ما متعرّض او نمىشويم .\r\nعمرو به سوى قريش بازگشت و به آنها خبر داد كه جعفر در حبشه در نهايت احترام زندگى مىكند . « 1 »\r\n( 2 ) ابن اسحاق با سندى از همسر رسول الله صلّى اللّه عليه و آله ، ام سلمه ، دختر ابى اميه بن مغيرهء مخزومى نقل مىكند كه گفت : هنگامى كه به سرزمين حبشه رفتيم ، نجاشى به بهترين وجهى از ما پذيرايى كرد و ما در امنيت كامل دين خويش را داشتيم و خدا را عبادت مىكرديم و اذيت و آزار نمىديديم و چيز مكروهى را از كسى نمىشنيديم .\r\nهنگامى كه اين خبر به گوش قريشىها رسيد ، جلسه‌اى گرفتند و تصميم گرفتند كه دو نفر از افراد زرنگ ، نزد نجاشى بفرستند و هدايايى از كالاهاى مرغوب مكه را به وى تقديم كنند . در آن زمان\r\n\r\n\r\n","description":"","footnote":"\r\n( 1 ) . بالاى سر نجاشى كنيزى بود كه او را باد مىزد و حشرات را دور مىكرد و هنگام اين مذاكرات وى نگاهى به عماره انداخت . پس از آن كه عمرو بن عاص به منزل برگشت به عماره گفت : آيا براى كنيز پادشاه پيغام نمىفرستى ؟ عماره برايش پيغام فرستاد و او هم جواب مثبت داد . عمرو به او گفت : از او بخواه كه مقدارى از عطر مخصوص پادشاه را براى تو بياورد . عماره به كنيز گفت و او هم آن را آورد . عمرو مقدارى از آن عطر را گرفت و نزد نجاشى برد و گفت : اى پادشاه ! بر ماست كه حرمت پادشاه را نگه داريم و از او اطاعت كنيم و با او خدعه و نيرنگ نكنيم ، اما اين رفيق و همراه من به يكى از كنيزان اندرون تو پيغام فرستاده و او را فريب داده است و او هم مقدارى از عطر مخصوص تو را براى رفيقم فرستاده است . سپس عطر را در مقابل او گذاشت . نجاشى بسيار خشمگين شد و تصميم به قتل عماره گرفت ، ولى سپس گفت : قتل او درست نيست ، زيرا مهمان كشور من هستند و در امان مىباشند ، اما افسونگران را فرا خواند و به آنها گفت : كارى با او بكنيد كه از مرگ بدتر باشد . آنها او را گرفتند و مقدارى جيوه در تهيگاه او دميدند ، لذا عماره به صورتى شد كه با حيوانات رفت و آمد مىكرد و با مردم مأنوس نمىشد . قريشىها براى رسيدگى به او اقدام كرده و در موضعى كمين كردند . وقتى كه او به همراه حيوانات وحشى به كنار آب آمد تا آب بخورد ، او را گرفتند ، او در دست آنها بىتابى مىكرد و دائما فرياد مىكشيد تا اين كه مرد . تفسير قمى ، ج 1 ، ص 176 - 178 و از او در اعلام الورى ، 43 - 45 ، بدون سند و تاريخ يعقوبى ، ج 2 ، ص 30 و اصفهانى از واقدى در الاغانى ، ج 8 ، ص 50 .\r\n","page_name":" 50 ","page_number":50},
  {"content":"\r\n\r\nبهترين سوغاتى مكه پوست دباغى شده بود ، براى همين پوست زيادى براى هديه كردن جمع نمودند و مىخواستند كه به تمام فرماندهان سپاه وى هديه‌اى تقديم كنند .\r\n( 1 ) آنها عبد الله بن ابى ربيعه و عمرو بن عاص را براى اين كار برگزيدند و به آنها گفتند : قبل از آن كه با نجاشى صحبت كنيد به تمام فرماندهان سپاهش هديه‌اى بدهيد ، سپس هداياى نجاشى را تقديم كنيد و قبل از آن كه با مهاجرين صحبت كند ، از او بخواهيد كه آنها را تحويل شما بدهد .\r\nآنها حركت كردند تا بر نجاشى وارد شدند . . . و هيچ فرماندهى باقى نماند مگر اين كه قبل از صحبت با نجاشى هديه‌اى را به او داده بودند و به هر كدام از فرماندهان گفته بودند : گروهى از بردگان و ديوانگان قوم ما كه از دين آباء و اجدادى خويش خارج شده و به دين شما نگرويده‌اند ، به سرزمين پادشاه پناهنده شده‌اند و اكنون اشراف و بزرگان قوم ، ما را فرستاده‌اند تا ايشان را به صاحبانشان برگردانيم . پس اگر با پادشاه در اين باره صحبت كرديم ، به او بگوييد كه آنها را به ما تحويل دهد و با آنها صحبت نكند ، زيرا قومشان بهتر مىدانند كه آنها به چه عيبى مبتلا شده‌اند . فرماندهان هم به آنها جواب مثبت دادند .\r\nسپس هداياى خود را به نجاشى تقديم كردند و او همهء آن را پذيرفت . آنگاه به ايراد سخن پرداختند و گفتند :\r\n( 2 ) پادشاها ! به تحقيق كه عده‌اى از جوانان كم عقل ما از دين قوم خويش خارج شده‌اند و به دين شما هم نگرويده‌اند ، بلكه دينى ابداعى و جديد را پذيرفته‌اند كه نه ما و نه شما آن را مىشناسيم . هرآينه اشراف و بزرگان قومشان ما را از طرف پدران و عموها و عشيرهايشان نزد شما فرستاده‌اند تا آنها را به ما بازگردانى و هرآينه آنها بهتر مىدانند كه اين جوانان چه عيب و عارى را بر آنها ديده و چه سرزنش و نكوهشى را بر آنان وارد دانسته‌اند .\r\nفرماندهانى كه در اطراف نجاشى بودند ، گفتند : پادشاها راست مىگويند . هرآينه آباء و عشيرهء ايشان بهتر مىدانند كه آنها چه فسادى ايجاد كرده‌اند . پس آنها را تحويل ايشان بده تا به سرزمين خويش و نزد اقوامشان برگردانند .\r\n( 3 ) نجاشى ناراحت شد و گفت : نه به خدا ، من آنها را تسليم نخواهم كرد . در ابتدا بايد اين افراد را كه به من پناه آورده‌اند و مرا بر ديگران ترجيح داده‌اند ، فرا بخوانم و از آنها در اين مورد سؤال كنم . اگر اين چنين باشد كه شما مىگوييد ، آنها را به شما تسليم خواهم كرد و اگر چنين نباشد آنها را تسليم نخواهم كرد و به نيكى با آنها رفتار خواهم نمود .\r\nسپس قاصدى نزد اصحاب رسول الله صلّى اللّه عليه و آله فرستاد تا آنها را فرا بخواند . هنگامى كه قاصد نزد\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمهاجران آمد ، بعضى از آنها به همديگر مىگفتند : اگر نزد نجاشى رفتيم ، چه بگوييم ؟ گفتند : مىگوييم كه به خدا قسم چيزى نمىدانيم و پيامبر هم به ما دستورى نداده است ، هر چه بادا باد .\r\n( 1 ) هنگامى كه وارد شدند ، نجاشى كه اسقف‌ها را هم فرا خوانده بود - به آنها گفت : اين چه دينى است كه به واسطه آن از دين قوم خويش دست كشيده‌اند و در دين ما يا دين ملّت‌هاى ديگر هم داخل نشده‌ايد ؟\r\nدر اين حال جعفر به صحبت با او پرداخت و گفت : پادشاها ! ما كسانى بوديم كه در جاهليت بت‌پرستى مىكرديم و گوشت مرده مىخورديم و فحشا مرتكب مىشديم و با ارحام قطع رابطه مىكرديم و با همسايگان بدرفتارى مىكرديم و اقويا حق ضعيفان را مىخوردند و . . . تا اين كه خداوند پيامبرى را در ميان ما برانگيخت كه به نسب و راستگويى و امانتدارى و پاكدامنىاش يقين داشتيم . او ما را دعوت كرد كه خداى يگانه را بپرستيم و بت‌پرستى را كنار بگذاريم و ما را به راستگويى و امانتدارى ، رابطهء خويشاوندى و خوش‌رفتارى با همسايگان ، پرهيز از محرّمات و خون‌ريزى دعوت كرد و ما را از فواحش و جدال و خوردن مال يتيم و تهمت زدن به زنان پاكدامن نهى كرد و به ما دستور داد كه خداى واحد را بپرستيم و چيزى را شريك او قرار ندهيم و ما را به نماز و زكات و روزه امر كرد .\r\n( 2 ) ما هم او را تصديق كرديم و به او ايمان آورديم و از او در آنچه كه از سوى خدا آورده بود ، تبعيت كرديم . پس از آن خداى يگانه را پرستيديم و چيزى را شريك او قرار نمىداديم و آنچه را كه او براى ما حرام كرد ، حرام مىدانستيم و آنچه را كه او براى ما حلال كرد ، حلال مىدانستيم . براى همين عده‌اى از قوم ما به دشمنى با ما پرداختند و ما را اذيت مىكردند و آن قدر ما را شكنجه مىكردند تا دست از دين خود و عبادت خدا برداريم و به بت‌پرستى بازگرديم و كارهاى زشتى را كه قبلا انجام مىداديم مرتكب شويم . پس از آن كه ما را مورد آزار و شكنجه قرار دادند و ما را در تنگنا قرار دادند و سعى كردند كه ما را از دينمان برگردانند ما به مملكت تو پناه آورديم و تو را بر ديگران ترجيح داديم . اى پادشاه بزرگ ، اميدواريم كه در مملكت تو مورد ظلم و ستم قرار نگيريم .\r\n( 3 ) نجاشى گفت : آيا چيزى از آنچه خدا بر نازل كرده است ، به خاطر دارى ؟ گفت : بله . نجاشى گفت :\r\nآن را بخوان . پس مقدارى از ابتداى   « كهيعص »   « 1 » را قرائت كرد و به خدا قسم كه نجاشى آن قدر گريه كرد تا محاسنش تر شد و اسقف‌ها هم در اثر شنيدن قرآن ، آن قدر گريه كردند كه مصحف‌هايشان تر شد . سپس نجاشى گفت : اين مطالب و آنچه را كه عيسى عليه السّلام آورده است از سرچشمهء واحدى هستند .\r\nآنگاه به عمرو و عبد الله گفت : برويد ، به خدا قسم كه آنها را به شما تحويل نمىدهم و آنها هم از نزد وى خارج شدند .\r\n\r\n\r\n","description":"","footnote":"\r\n( 1 ) . مريم ( 19 ) ، 1 : كه چهل و چهارمين سورهء نازل شده است .\r\n","page_name":" 52 ","page_number":52},
  {"content":"\r\n\r\n( 1 ) اما عمرو بن عاص گفت : به خدا قسم كه فردا مطلبى را مطرح خواهم كرد كه خوش‌حالىشان را مكدّر كند . فردا به اينها خبر خواهم داد كه مهاجران گمان مىكنند كه عيسى بن مريم بندهء ( خدا ) بوده است . اما عبد الله بن ربيعه كه مرد بهترى بود ، گفت : من چنين نخواهم كرد ، زيرا بعضى از اينها از خويشان ما هستند .\r\nفرداى آن روز عمرو بن عاص پيش نجاشى رفت و گفت : پادشاها ! آنها دربارهء عيسى بن مريم چه نظرى دارند . نجاشى هم شخصى فرستاد تا از آنها بپرسد .\r\nمهاجران جمع شدند و در اين حال بعضى به همديگر مىگفتند : اگر از شما در مورد عيسى بن مريم سؤال كردند ، چه مىگوييد ؟ گفتند : به خدا قسم كه همان چيزى را كه خدا گفته و پيامبر بر ما آورده است مىگوييم ، هر چه بادا باد .\r\n( 2 ) پس از آن كه بر نجاشى داخل شدند به آنها گفت : در مورد عيسى بن مريم چه مىگوييد ؟ جعفر بن ابى طالب گفت : همان چيزى را مىگوييم كه پيامبر ما آورده است : او بندهء خدا و رسول و روح و كلمهء خداوند بود كه آن را به مريم شوهر نديده و پاك القا كرد .\r\nپس نجاشى دستش را بر زمين گذاشت و چوبى را برداشت و سپس گفت : به خدا قسم كه عيسى بن مريم با اين اوصافى كه تو گفتى كمترين تفاوتى ندارد ، آن‌گاه كشيشان پيرامون وى غرّيدند و او به آنان گفت : گرچه شما بغرّيد !\r\nسپس به مسلمانان گفت : برويد كه در امان هستيد و هر كسى كه به شما بدى كند ، عذاب مىشود و هر كس به شما آزارى برساند عذاب مىشود و دوست ندارم كه كوهى از زر داشته باشم ، در برابر اين كه يكى از شما را بيازارم .\r\nسپس به اطرافيانش گفت : هدايايشان را به آنها برگردانيد كه نيازى به آن ندارم و آن دو با سرشكستگى و شرمندگى از آنجا بيرون رفتند و ما در پناه آن پادشاه در كمال خير و آسايش باقى مانديم . « 1 »\r\n( 3 ) خدا ، ام المؤمنين ، ام سلمه را رحمت كند كه اين حديث را با سند واحد در مورد هجرت به حبشه و اعزام هيأت قريش براى بازگرداندن آنها نقل كرده است . او يكى از مهاجرينى است كه به همراه حدود هشتاد نفر از مردان و زنان به حبشه هجرت كرد و كسى غير از ام سلمه اين واقعه را به طور مستند نقل نكرد است و تنها همان چيزى را كه از تفسير قمى نقل كرديم به صورت مرسل و بدون سند نقل شده\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 357 - 362 .\r\n","page_name":" 53 ","page_number":53},
  {"content":"\r\n\r\nاست . مطلبى كه از عمرو بن عاص نقل شد ، چنان كه ملاحظه كرديم ، تفاوت آشكارى بين اين دو حديث وجود داشت و اشاره‌اى به آنچه كه ام سلمه نقل كرده ، ننموده است و سخن از ديدار ابتدايى خويش با نجاشى بوده است ، اگر چه نقل مىكند كه نجاشى درباره‌اش گفت : « آفرين به دوست من » و او هنگام ورود برايش سجده كرد ، همانطور كه قبلا اين كار را مىكرد و گويى كه عمرو بن عاص مىخواهد نمايندگى خويش را از طرف قريش براى بازگرداندن مهاجران انكار كند .\r\n( 1 ) ابن اسحاق مىنويسد : جعفر بن محمد عليه السّلام از پدرش « 1 » براى من نقل كرده است كه گفت : حبشىها گرد هم آمدند و به نجاشى گفتند : به تحقيق كه تو دين ما را كنار گذاشته‌اى . براى همين او يك كشتى را براى جعفر و اصحابش آماده كرد و گفت : سوار شويد و منتظر بمانيد . اگر شكست خوردم كه در آن صورت به هر جا مىخواهيد برويد و اگر پيروز شدم كه برگرديد و در آسايش باشيد . سپس صفحه‌اى برداشت و بر آن نوشت كه او شهادت مىدهد كه لا إله الا الله و محمد عبده و رسوله و شهادت مىدهد كه عيسى بن مريم عبد و فرستاده و روح و كلمهء خداست كه آن را به مريم القا كرده است .\r\nآنگاه آن را در زير قبايش در زير شانهء چپ قرار داد و به سوى حبشىها رفت و گفت :\r\n( 2 ) اى حبشىها ! آيا سزاوارترين مردم براى شما نبودم ؟ گفتند : بله . گفت : پس روش و سيره‌ام را در ميان خود چگونه ديديد ؟ گفتند : بهترين روش بوده است . گفت : پس حرف شما چيست ؟ گفتند : دين ما را ترك كردى و گمان كردى كه عيسى بندهء ( خدا ) است ! گفت : شما در مورد عيسى چه مىگوييد ؟\r\nگفتند : مىگوييم كه او پسر خداست . پس دستش را بر سينه‌اش و روى نوشته گذاشت و گفت : او شهادت مىدهد كه عيسى بن مريم بر اين چيزى را نيفزود - و منظورش از او ، همان نوشته بود - كه بعد از آن حبشىها راضى شدند و از او دست برداشتند . « 2 »\r\nدر آخر خبر ، روايت كرده است كه ام سلمه گفت : به خدا قسم كه من آنجا بودم كه مردى از حبشىها به رويارويى با نجاشى پرداخت . . . و نجاشى به سوى او لشكركشى كرد در حالى كه آبى به اندازهء نيل بين آنها فاصله بود .\r\n( 3 ) اصحاب رسول الله صلّى اللّه عليه و آله گفتند : چه كسى جرأت دارد كه به محل حادثه برود و خبر آن را براى ما بياورد . زبير بن عوّام كه جوان‌ترين اصحاب بود گفت : من . گفتند : پس برو . آن‌گاه مشكى را باد كردند و آن را در زير سينه‌اش گذاشت و سپس بر روى آن شنا كرد تا اين كه به گوشه نيل كه محل تلاقى دو\r\n\r\n\r\n","description":"","footnote":"\r\n( 1 ) . براى همين شيخ طوسى در كتاب رجال خويش ابن اسحاق را از اصحاب امام صادق عليه السّلام شمرده است : ج 1 ، ص 28 ، چنان كه او را از اصحاب امام باقر عليه السّلام هم دانسته است ، ص 135 .\r\n( 2 ) . سيرهء ابن اسحاق ، ج 1 ، ص 365 .\r\n","page_name":" 54 ","page_number":54},
  {"content":"\r\n\r\nطرف بود ، رسيد . سپس جلوتر رفت تا به خوبى آنها را ببيند . به خدا قسم كه من و بقيه در آن روز در انتظار نتيجه بوديم كه ناگهان زبير هويدا شد و در حالى كه به شدت نفس نفس مىزد ، گفت : مژده ! مژده ! نجاشى پيروز شد و خدا دشمن او را كشت و او را در سرزمين حبشه پايدار نمود . . . .\r\nپس از آن كه خداوند دشمن نجاشى را هلاك كرد و او را در سرزمينش پايدارى بخشيد و امور حبشه را در اختيار او قرار داد ، ما به بهترين نحو و در كمال آسايش در كنار او زندگى كرديم تا اين كه بر رسول الله صلّى اللّه عليه و آله در مكه وارد شديم . « 1 »\r\n( 1 ) اين خبر را ابن اسحاق از ابن شهاب زهرى از ام سلمه به واسطهء يكى از نزديكانش ، ابو بكر بن عبد الله مخزومى روايت كرده است . سپس ابن اسحاق مىنويسد كه زهرى گفت : حديث عروة بن زبير را براى ابى بكر بن عبد الرحمن از امّ سلمه بازگو كردم و آخرين چيزى كه اين خبر بر آن دلالت مىكند ، تقرير خبر عروة بن زبير از ام سلمه به وسيلهء زبير است و حديث با اين مضمون از هجرت حبشه از خود زبير و نه بواسطهء يكى از فرزندانش و به خصوص به وسيلهء عروة كه محدّث و مورخ بوده نقل نگرديده است .\r\n( 2 ) بعد از اين ابن اسحاق حديث امام صادق عليه السّلام را نقل مىكند كه خروج حبشىها بر ضد نجاشى را بازگو مىكند و نهايت مطلب آن اين است كه حبشىها بر ضد نجاشى قيام كردند . آنگاه او جعفر و اصحابش را آماده رفتن به سوى مدينه نمود و گفت : اگر شكست خوردم كه برويد ، و اگر پيروز شدم ، برگرديد و بمانيد و به سوى حبشه بازگشت در حالى كه برايش صف‌آرايى كرده بودند . . . و سپس راضى شدند و برگشتند . . . و در اين خبر نيامده است كه خداوند دشمن نجاشى را هلاك كرد و او پيروز شد ، و اين مطلبى است كه در خبر ام سلمه آمده است . در حالى كه در حديث امام صادق عليه السّلام از كشتى و سوار شدن بر آن و انتظار اين كه گزارش شكست يا پيروزى نجاشى به آنها برسد صحبت شده است . اگر به ناچار بخواهيم يكى از اخبار را ترجيح دهيم ، خبر امام صادق عليه السّلام مرجّحاتى دارد كه در خبر ام سلمه وجود ندارد .\r\n( 3 ) انتهاى خبر ام سلمه را فراموش نكنيم كه گفت : تا اين كه نزد رسول الله صلّى اللّه عليه و آله بازگشتيم در حالى كه در مكه بود . اما در اين خبر ذكر نشده است كه اين بازگشت چه زمانى بوده است ؟ و ابن اسحاق يا ابن هشام هم اشاره‌اى بدان نكرده‌اند . وانگهى ام سلمه گويد كه نزد رسول الله صلّى اللّه عليه و آله بازگشتيم و كسى را استثنا نمىكند . امّا ظاهرا چنين به نظر مىرسد كه ام سلمه در هنگام صحبت براى ابى بكر مخزومى\r\n\r\n\r\n","description":"","footnote":"\r\n( 1 ) . همان ، ص 362 .\r\n","page_name":" 55 ","page_number":55},
  {"content":"\r\n\r\nفرض را بر اين گرفته كه تاريخ بازگشتشان معلوم بوده است . ابن اسحاق مىگويد : خبر اسلام آوردن اهل مكه به اصحاب رسول الله صلّى اللّه عليه و آله كه در سرزمين حبشه بودند ، رسيد . براى همين به دستور جعفر به سوى مكه بازگشتند تا اين كه به نزديكى مكه رسيدند و فهميدند كه آنچه در مورد اسلام آوردن اهل مكه شنيده بودند ، دروغ بوده است . براى همين هيچ كدام داخل مكه نشدند مگر اين كه نزد هم‌پيمانان خويش رفتند و يا خود را مخفى نگه داشتند « 1 » از جملهء اين افراد : عثمان بن عفان و همسرش رقيه دختر رسول الله صلّى اللّه عليه و آله و ابو سلمه مخزومى و همسرش ام سلمه مخزومى و سكران بن عمرو و همسرش سوده دختر زمعة بن قيس و ابو سبرة بن ابى رهم و همسرش ام كلثوم دختر سهيل بن عمرو و باجناقش ابو حذيفة بن عتبة و همسرش سهلة دختر سهيل بن عمرو و برادرش عبد الله بن سهيل بن عمرو و عامر بن ابى ربيعه و همسرش ليلى دختر ابى حمنه بودند .\r\n( 1 ) اينها ده زوج بودند و ديگران عبارت بودند از : زبير بن عوّام و عبد الله بن مسعود و عمّار بن ياسر و عثمان بن مظعون و برادرانش : عبد الله و قدامة و پسرش سائب بن عثمان و از همين رو ابن اسحاق مىگويد : و تمام اصحاب رسول الله صلّى اللّه عليه و آله كه از حبشه به مكه بازگشتند 33 نفر بودند . « 2 » و اين با توجه به مطلبى است كه خودش گفته است : مهاجران هشتاد مرد و زن بوده‌اند . « 3 »\r\nتمام كسانى كه نجاشى آنها را به همراه عمرو بن امية ضمرى در دو كشتى به سوى مدينه فرستاد ، شانزده مرد بودند و همراه آنها محمد و حارث فرزندان حاطب جمحى به همراه مادرشان فاطمه دختر مجلّل و عبد الله بن عبد المطّلب زهرى و مادرش رملة دختر ابى عوف سهمى نيز حضور داشتند كه شوهرانشان در حبشه فوت كرده بودند .\r\n( 2 ) سپس نه نفر « 4 » را مىشمارد كه در حبشه فوت كردند و يك نفر كه نصرانى شد و او عبيد الله بن جحش هم پيمان بنى اميّه و داماد ابو سفيان بر دخترش رملة امّ حبيبه بود . او وقتى كه وارد حبشه شد به نصرانيت گرويد و هنگامى كه از كنار مسلمانان مىگذشت ، مىگفت : « فقحنا و صأصأتم » « 5 » ، يعنى ما\r\n\r\n\r\n","description":"","footnote":"\r\n( 1 ) . همان ، ص 3 .\r\n( 2 ) . همان ، ص 3 - 10 .\r\n( 3 ) . همان ، ج 1 ، ص 353 .\r\n( 4 ) . سيرهء ابن اسحاق ، ج 4 ، ص 10 . ابتدا هفت مرد را مىشمارد و سپس يك نفر از فرزندانشان را هم ذكر مىكند و در ج 4 ، ص 7 مطلّب بن أزهر زهرى را از جملهء متوفيان حساب مىكند ، اما بعد از آن در ضمن هشت نفر او را مىشمارد .\r\n( 5 ) . تولهء سگ هنگامى كه مىخواهد براى اولين بار چشم‌هاى خود را باز كند عوعو مىكند و براى همين براى اولين بارى كه چشم‌هايش را مىگشايد ، گفته مىشود : فقح الجرو ، يعنى تولهء سگ چشم‌ها را باز كرد و اين چشم باز كردن در اينجا به استعاره گرفته شده و براى انسان مثال زده شده است .\r\n","page_name":" 56 ","page_number":56},
  {"content":"\r\n\r\nچشم‌هايمان را باز كرديم و هدايت شديم ، اما شما چشم‌هايتان را باز نكرديد تا مستبصر شويد ، در حالى كه به دنبال استبصار و هدايت هستيد ! او بر دين نصرانيت در همان جا بمرد و براى همين رسول الله صلّى اللّه عليه و آله به واسطهء نجاشى همسرش ام حبيبه را قبل از بازگشت به مدينه و در زمان صلح حديبيه و قبل از جنگ خيبر ، به عقد خويش درآورد . در همين حال دخترش حبيبه همراه او بود و كنيه‌اش به خاطر همين دختر بود .\r\n( 1 ) از جمله كسانى كه در راه آبى نوشيدند و بدان خاطر هلاك شدند ، موسى بن حارث و خواهرانش عايشه و زينب و مادرشان ريطه ، دختر حارث بوده‌اند و از اين خانواده كسى به جز فاطمه زنده نماند .\r\nبه طور كلى ابن اسحاق به غير از كسانى كه بر رسول الله صلّى اللّه عليه و آله در مكه وارد شدند و به جز كسانى كه نجاشى آنها را در دو كشتى سوار كرد و بعد از جنگ بدر برگشته بودند ، 34 مرد را مىشمارد . « 1 »\r\nهر چند اينها با كسانى كه به مكه بازگشته بودند و 33 مرد بودند ، همراه با كسانى كه نجاشى آنها را با كشتى فرستاده بود و 16 مرد بودند ، در مجموع 84 مرد بودند . او مجموع زنانى را كه به حبشه هجرت كردند شانزده نفر مىشمارد و اين غير از دخترانى است كه در آنجا به دنيا آوردند . « 2 » پسران و دخترانى كه در حبشه به دنيا آمدند را ده نفر مىشمارد . « 3 » كه در مجموع تعداد افراد بازگشته 110 نفر بوده است كه با احتساب كسانى كه مردند و يا نصرانى شدند ، اين تعداد به 120 نفر مىرسد .\r\n( 2 ) ابن اسحاق مىنويسد : مادر ابو سلمهء مخزومى ، دختر عبد المطّلب و خواهر ابو طالب بود ، لذا ابو طالب دايى ابو سلمه مىشد و براى همين پس از بازگشت از حبشه به ابو طالب پناهنده شد .\r\nسپس از پدرش اسحاق بن يسار از نوهء ابو سلمه ، سلمة بن عبد الله بن عمر بن ابى سلمة نقل مىكند كه گفت : هنگامى كه ابو سلمه به ابو طالب پناهنده شد ، عده‌اى از بنى مخزوم نزد وى رفتند و گفتند : اى ابو طالب ، تو برادرزاده‌ات را از ما در امان نگه داشتى . و حال چرا ابو سلمه را كه از قبيلهء ما است در امان گرفته‌اى ؟ و از او در برابر ما حمايت مىكنى ؟ گفت : او خواهرزادهء من است و به من پناه آورده است و اگر به خواهرزاده‌ام امان ندهم گويى كه به برادرزاده‌ام پناه نداده‌ام .\r\n( 3 ) ابو لهب بلند شد و گفت : اى گروه قريش ! به خدا قسم كه اين پيرمرد را بسيار ميازاريد و او را به خاطر پناه دادن به خويشاوندانش سرزنش مكنيد . يا دست از سر او برداريد و يا اين كه ما به كمك او برمىخيزيم تا هر كارى كه مىخواهد انجام دهد ! و آنها در مقابل گفتند : اى ابو عتبه ما كارى را كه باعث ناراحتى تو بشود نمىكنيم .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 4 ، ص 10 .\r\n( 2 ) . همان ، ج 4 ، ص 10 .\r\n( 3 ) . همان ، ص 4 ، ص 11 .\r\n","page_name":" 57 ","page_number":57},
  {"content":"\r\n\r\nوقتى كه ابو طالب سخنان ابو لهب را شنيد ، اميدوار شد كه وى در مورد رسول الله صلّى اللّه عليه و آله به حمايت از او برخيزد . براى همين قصيده‌اى سرود كه در آن ابو لهب را به حمايت و يارى رسول الله صلّى اللّه عليه و آله تشويق مىكند : سپس ده بيت از اين شعر را نقل مىكند كه بعضى از آن چنين است :\r\nخداوند جزاى بدرفتارى و دشمنى عبد شمس و نوفل و تيم و مخزوم نسبت به ما را بدهد .\r\nبه خاطر اين كه جمع ما را بعد از دوستى و الفت متفرق كردند تا به نارواها و محرمات دست يابند .\r\nو قسم به خداى كعبه كه دروغ گفتيد كه ما محمد را از خود طرد كنيم بدون اين كه روز جنگى را ببيند كه در كنار شعب برپا شود . « 1 »\r\n( 1 ) از شعر آخر فهميده مىشود كه اين شعر در زمان تبعيد در شعب ابى طالب گفته شده و در آن هنگام نبى اكرم صلّى اللّه عليه و آله در پناه عمويش بوده است كه ابو سلمه هم به او پناهنده شده است . همچنين ساير كسانى كه داراى قوم و عشيره بودند ، بدان‌ها پناهنده شدند و بعضى ديگر كه حامى و پشتيبان نداشتند دوباره به حبشه بازگشتند و بعضى ديگر به صورت مخفيانه زندگى مىكردند . عده‌اى هم كه در حبشه باقى مانده بودند بعد از جنگ بدر به مدينه بازگشتند و آخرين عده‌اى كه از حبشه بازگشتند ، بيست مرد و يك زن بودند كه سوار بر دو كشتى شدند و بعد از صلح حديبيه و قبل از جنگ خيبر بازگشتند .\r\nدر اين ميان اگر چه ابو سلمهء مخزومى حمايت عشيره‌اش ، بنى مخزوم را ترك كرد و به دايىاش ابو طالب پناهنده شد ، اما عثمان بن مظعون جمحى به وليد بن مغيرة بن مخزومى پناهنده شد « 2 » ، لكن وقتى كه بلا و گرفتارى اصحاب رسول الله صلّى اللّه عليه و آله و راحتى و آسايش خود را در پناه وليد بن مغيره ديد ، گفت : به خدا قسم كه راحتى و آسايش من در پناه مردى مشرك ، در حالى كه ياران و هم‌كيشان من در بلا و گرفتارى به سر مىبرند ، نقص و عيب بزرگى براى من است .\r\n( 2 ) براى همين نزد وليد بن مغيره رفت و گفت : اى ابا عبد شمس ، ذمّه و پناهندگى تو را از خويش برداشتم ، سپس گفت : به مسجد بيا تا ذمّه خود را به طور علنى از من بردارى چنان كه به طور علنى مرا در ذمّه خويش قرار دادى . آنگاه با هم به مسجد رفتند و در آنجا وليد گفت : اين عثمان است كه آمده و مىخواهد كه ذمّه‌ام را از او بردارم . عثمان گفت : درست مىگويد ، او را شخصى وفادار و همسايه دار يافتم و لكن دوست دارم كه به غير از خدا پناه نبرم و براى همين امان او را پس داده‌ام و سپس از آنجا رفت .\r\n( 3 ) در مجلسى كه لبيد بن ربيعه براى قريشيان شعر مىگفت عثمان هم شركت كرد و در گوشه‌اى\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 8 - 11 .\r\n( 2 ) . همان .\r\n","page_name":" 58 ","page_number":58},
  {"content":"\r\n\r\nنشست . در اين ميان لبيد در شعرش گفت : به هوش باشيد كه همه چيز به غير از خدا باطل است . عثمان گفت : راست گفتى . سپس لبيد گفت : و تمام نعمت‌ها ناچارا زايل مىشود . در اين هنگام عثمان گفت :\r\nنعمت بهشت زايل نمىشود . لبيد گفت : اى گروه قريش . به خدا قسم كه ميهمان در ميان شما آزرده نمىشد ، اين چيست كه در ميان شما پديدار شده است ؟\r\nمردى از ميان آن جمع برخاست و گفت : اين ديوانه از ديوانگانى است كه از دين ما دست كشيده‌اند و تو از سخن او آزرده مشو .\r\nعثمان هم جواب او را داد و كم كم نزاع در ميانشان بالا گرفت تا آن كه آن مرد ضربه‌اى به چشمش زد و آن را كبود كرد . « 1 »\r\n( 1 ) اين گفت‌وگو كه بين مردى از قريش و لبيد شاعر صورت گرفته است - اگر صحيح باشد - دلالت دارد بر اين كه اسلام ظاهرا هنوز آن قدر منتشر نشده بود كه به گوش لبيد بن ربيعه رسيده باشد و همچنين بيانگر اين مطلب است كه مسلمانان و مشركان به طور كامل با هم نزاع و مقابله نمىكردند به طورى كه ابن مظعون از هم‌نشينى و شركت در مجالس آنها و گوش دادن آشكار خوددارى كند . اين در حالى است كه در خبر ابى سلمهء مخزومى شعر ابو طالب ذكر شد كه مىگفت :\r\n كذبتم و بيت الله نبزى محمدا * و لما تروا يوما - لدى الشعب - قائما \r\nبه خداى كعبه قسم كه دروغ گفتيد و اشتباه فهميدند بر اين كه گمان كرديد محمد را تنها مىگذاريم !\r\n( 2 ) چنان كه گذشت از اين شعر فهميده مىشود كه آنها در آن زمان در شعب ابى طالب محصور بوده‌اند و قمى و طبرسى و راوندى و ابن شهر آشوب ذكر كرده‌اند كه مدت محاصره چهار سال « 2 » بوده است و سه نفر مذكور - به غير از قمى - گفته‌اند : ابو طالب دو ماه بعد از سرودن اين اشعار درگذشت .\r\nمرحوم صدوق از امام صادق عليه السّلام روايت كرده است كه وقتى ابو طالب وفات كرد ، خداوند متعال به رسولش وحى كرد كه از شعب ابو طالب خارج نشود و چون ياورى ندارى به مدينه مهاجرت كند . « 3 »\r\nعياشى از على بن حسين عليهما السّلام نقل مىكند كه وقتى رسول الله صلّى اللّه عليه و آله عمويش ابو طالب را از دست داد ؛ خداوند به سوى او وحى فرستاد ! اى محمد ! از محلى كه اهل آن ظالم هستند ، خارج شو و به سوى مدينه مهاجرت كن ، زيرا كه ديگر در مكه يار و پشتيبانى ندارى . « 4 »\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 380 ، اعلام الورى ، ج 1 ، ص 126 - 127 ، قصص الانبياء ، ص 329 ، مناقب ، ج 1 ، ص 65 .\r\n( 2 ) . همان مدارك .\r\n( 3 ) . كمال الدين ، ص 172 .\r\n( 4 ) . تفسير عياشى ، ج 1 ، ص 257 .\r\n","page_name":" 59 ","page_number":59},
  {"content":"\r\n\r\n( 1 ) بنابراين شروع محاصرهء شعب هم زمان يا نزديك به زمان شروع به مهاجرت به حبشه بوده است و ماه رجب سال پنجم بعثت يا دوم رسالت زمان شروع مهاجرت به حبشه بوده است . « 1 » و از آنجا كه بنابر مذهب اهل بيت عليهم السّلام و بر طبق اخبارى كه گذشت ، بعثت نبى اكرم صلّى اللّه عليه و آله در ماه رجب واقع گرديده ، اين بدان معناست كه هجرت به حبشه در پايان سال پنجم و آغاز سال ششم اتفاق افتاده است و بنابر قول ابن شهر آشوب : هنگامى كه ابو طالب وفات يافت ، نبى اكرم صلّى اللّه عليه و آله به شهر طائف رفت و يك ماه آنجا اقامت كرد و سپس به مكه بازگشت . براى همين ما در اينجا به بيان حديث شعب ابى طالب - رضى الله عنه - مىپردازيم .\r\n( 2 )\r\n\r\nحديث شعب ابى طالب « 2 »\r\nمنقرى تميمى ( ت 212 ه ) با سند خود از أبى روق همدانى از نسخه نوشته‌اى در دست ابن عمر ارحبى در دوران حكمرانى حجّاج ثقفى گزارش نموده كه : امير المؤمنان على عليه السّلام در پاسخ نامهء معاويه كه به دست زاهد شامى ابى مسلم ، براى آن حضرت فرستاده بود . نوشت : « . . . قوم ما مىخواستند پيغمبر ما را بكشند بلكه ريشه ما را بكشند ، و دربارهء ما ( سوء ) قصدها كردند و بدرفتارىها نمودند :\r\nارزاق را از ما جلوگيرى كردند و ( حتى ) آب گوارا را نگاهداشتند . و ما را بر پلاس ترس نشاندند و ديده‌بان‌ها بر ما نهادند و ما را به كوهى سخت پناه دادند و آتش جنگ را بر ما برافروختند . و عليه ما در ميان خودشان نوشتند كه : با ما نه بخورند و نه بياشامند و نه همسر بدهند و نه بفروشند . ما در ميان آنان جز در روزهاى موسم حج يا عمره تا موسم ديگر امان نداشتيم . پس خداوند عزم ما را جزم كرد كه در تمام ساعت‌هاى شبانه روز او را حمايت و از حوزهء او دفاع كنيم و از ميدان او ( بر دشمنانش ) تيراندازى نماييم ، و با شمشيرهاى خود در پيشرفت او برپا باشيم ، مؤمنان ما با اين كار اميد پاداش ( الهى ) داشتند ، و كافران ما با اين كار از خويش خود حمايت مىنمودند . . . اين ( حال اسف بار ) تا آنگاه كه خدا مىخواست همچنان بود . . . » « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 36 و المنتقى تأليف كازرونى ، ص 44 ، چنان كه در بحار الانوار ، ج 18 ، ص 422 آمده است .\r\n( 2 ) . در معجم « معالم مكه التاريخيه » از بلاذرى آمده است : امروزه اين منطقه شعب على ناميده مىشود و محلّ منزل‌هاى بنى هاشم از زمان قبل از نبوت بوده است و رسول الله صلّى اللّه عليه و آله در همين جا به دنيا آمده است . امروزه در اين مكان كتابخانهء مكه مكرّمه قرار دارد و در سال 1410 ه . ق تمام ساختمان‌ها به غير از اين كتابخانه منهدم شد و بعضى از افراد خيّر سعى كردند و از انهدام آن جلوگيرى كردند تا به موزه تبديل شود . اين مكان حدود سيصد متر بالاتر از مسجد الحرام واقع شده است و در سمت چپ آن ابو قبيس و در سمت راست آن خنادم و در مقابل آن سوق الليل در خيابان غزّه قرار دارد .\r\nبراى اطلاع بيشتر مراجعه كنيد به مجله ميقات الحج ، ش 54 ، ص 221 و الخرائج و الجرائح ، ج 1 ، ص 143 .\r\n( 3 ) . وقعة صفين ، ص 85 و 89 - 91 .\r\n","page_name":" 60 ","page_number":60},
  {"content":"\r\n\r\nمعتزلى شافعى بغدادى ( م 656 ه ) بخشى از اين سخن امير مؤمنان عليه السّلام را در شرح خود بر نهج البلاغه از كتاب نقض العثمانيه از اسكافى معتزلى سمرقندى بغدادى ( م 241 ه ) كه در ردّ بر كتاب العثمانيه از معاصرش جاحظ نوشته ، نقل نموده است . البته نه به عنوان نامه كه به عنوان خطبه‌اى مشهور و اضافه نموده است : تمام قبايل عليه بنى هاشم دست به يكى شدند و ارزاق و آمد و شد را از آنان بريدند تا آنجا كه از بام تا شام چشم داشتى جز مرگ نداشتند و هيچ چاره و گشايشى نمىديدند ، اميد آنها بريده و خواستشان نابود شده بود . « 1 »\r\n( 1 ) شيخ طبرسى در اعلام الورى مىنويسد : آنها در دار الندوة جلسه تشكيل دادند و با هم عهدنامه‌اى نوشته بودند كه در آن آمده بود : از بنى هاشم پشتيبانى نكنند و با آنها صحبت ننمايند و با آنها بيعت و ازدواج نكنند و دخترى را به ازدواج آنها درنياورند و با آنها ارتباط برقرار نكنند تا رسول الله صلّى اللّه عليه و آله را به آنها تحويل دهند كه او را به قتل برسانند و آنها با هم متحد شده بود كه محمد را به صورت آشكار يا مخفيانه به قتل برسانند . سپس قرارداد را با چهل مهر به امضا رسانده بودند ، هر كدام از رؤساى قريش در پايين آن مهر زده بود و آنگاه آن را در كعبه آويزان كرده بودند و ابو لهب از امضا كنندگان قرارداد بود . و مطعم بن عدىّ بن نوفل بن عبد المطلّب در جمع آنها داخل نشده بود . « 2 »\r\n( 2 ) قمى در تفسيرش مىنويسد : هنگامى كه قريش بر قتل محمد صلّى اللّه عليه و آله هم داستان شدند و عهدنامهء مقاطعه را نوشتند ، ابو طالب بنى هاشم را فراخواند و آنها را به بيت و ركن و مقام و مشاعر در كعبه قسم داد كه اگر تيغى به پاى محمد صلّى اللّه عليه و آله فرو رفت به سرعت حاضر شوند و قيام كنند ! آنگاه او را به شعب برد و شبانه روز به حراست از او پرداخت و چهار سال با شمشير خود بر بالاى سرش نگهبانى مىداد . « 3 »\r\n( 3 ) طبرسى مىگويد : او شبانه روز از محمد صلّى اللّه عليه و آله حفاظت مىكرد و هنگامى كه شب فرا مىرسيد و آن حضرت به خوابگاهش مىرفت ، با شمشير به نگهبانى از وى مىپرداخت و تمام شب‌ها اين برنامه را اجرا مىكرد و فرزندان و برادرزاده‌هايش را مأمور كرده بود كه در روز به حفاظت از وى بپردازند .\r\nدر همين زمان ابو جهل و عاص بن وائل سهمى و نضر بن حارث بن كلده و عقبة بن ابى معيط به سر\r\n\r\n\r\n","description":"","footnote":"\r\n( 1 ) . شرح نهج البلاغه از ابن ابى الحديد ، ج 13 ، ص 254 . و اين بخش از نامهء آن حضرت را شريف رضى در نهج البلاغه آورده است : نامه 9 و ابن ابى الحديد آن را شرح نموده ج 14 ، ص 47 - 84 و برادر شريف رضى ، سيد مرتضى نيز آن را از استادش شيخ مفيد در : العيون و المحاسن ، ص 287 آورده است . و دينورى در الاخبار الطوال ، ص 154 و بلاذرى در انساب الاشراف ، ص 277 از كلبى از ابى مخفف از أبى روق همدانى و اندلسى در العقد الفريد ، ج 2 ، ص 335 و خوارزمى در مناقب على بن ابى طالب ، ص 176 نقل نموده‌اند .\r\n( 2 ) . اعلام الورى 49 - 50 و شاگردش راوندى در قصص الانبياء ، ص 329 .\r\n( 3 ) . تفسير قمى ، ج 1 ، ص 380 .\r\n","page_name":" 61 ","page_number":61},
  {"content":"\r\n\r\nراه‌هاى ورودى مكه مىرفتند و هرگاه مىديدند كه كسى خوار و بار براى فروش به مكه آورده ، او را از فروش چيزى به بنى هاشم منع مىكردند و تهديدش مىكردند كه اگر چيزى به آنها بفروشد ، اموالش را غارت خواهند كرد .\r\n( 1 ) براى همين هر كسى كه وارد مكه مىشد ، جرأت نمىكرد چيزى به آنها بفروشد و هر كسى كه چيزى به آنها مىفروخت ، اموالش را غارت مىكردند و خديجه اموال فراوانى داشت كه همه آنها را در زمان شعب بر رسول الله صلّى اللّه عليه و آله و مسلمانان انفاق كرد .\r\nآنها چهار سال در شعب باقى ماندند و به جز در موسم حج ، امانى نداشتند و دادوستد نمىكردند ، در مكه هر سال دو موسم برپا مىشد : موسم عمره در ماه رجب و موسم حج در ماه ذى الحجّه .\r\nهنگامى كه موسم فرا مىرسيد ، بنى هاشم از شعب خارج مىشدند و به دادوستد مىپرداختند و پس از اتمام موسم كسى جرأت نمىكرد كه از آن خارج شود تا موسم بعدى فرا برسد كه دوباره به فعّاليّت مىپرداختند .\r\n( 2 ) رسول الله صلّى اللّه عليه و آله در هر موسمى از شعب خارج مىشد و نزد قبايل عرب مىرفت و به آنها مىگفت :\r\nمرا حمايت كنيد تا مقدارى از كتاب خدا را براى شما بخوانم و در عوض خداوند به شما بهشت را عطا مىكند ، اما ابو لهب در پشت سر وى حركت مىكرد و مىگفت : حرف‌هاى او را قبول نكنيد ، برادرزاده‌ام شخصى جادوگر و دروغگو است .\r\nابو العاص بن ربيع - كه داماد رسول الله صلّى اللّه عليه و آله بر دخترش زينب بود - شبانه مقدارى گندم و خرما را بر شتر بار مىكرد و آن را جلوى در شعب مىآورد و سپس حيوان راهى مىكرد تا داخل شعب برود .\r\nبراى همين رسول الله صلّى اللّه عليه و آله گفت : « ابو العاص داماد ما شد و حق دامادى را خوب ادا كرد . هنگامى كه ما در شعب محاصره بوديم او خوار و بار را بر شتر بار مىكرد و شبانه آن را به شعب مىفرستاد .\r\n( 3 )\r\n\r\nايمان ابو طالب - رضى الله عنه -\r\nقريش براى ابو طالب پيغام فرستاد كه محمد صلّى اللّه عليه و آله را به ما بسپار تا او را به قتل برسانيم ، آنگاه تو را پادشاه خويش قرار مىدهيم . ابو طالب قصيده‌اى طولانى در اين باب گفت كه بعضى از آن چنين است :\r\n- آيا نمىدانيد كه اين فرزند ما نزد ما تكذيب نشده است و به سخنان باطل اعتنايى ندارد .\r\n- او همان سفيدرويى است كه به خاطر او طلب باران مىشود و او اميد و پشت و پناه يتيمان و بيوه‌زنان است .\r\n- سؤال كنندگان بنى هاشم به دور او مىچرخند و در كنار او در نعمت و فضل به سر مىبرند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n- به خداى كعبه كه خيال باطل كرديد بر اين كه ما محمد صلّى اللّه عليه و آله را تنها بگذاريم و ما در همه حال از او دفاع مىكنيم و در كنار او مىجنگيم .\r\n- ما تابع او هستيم و در راه او مبارزه مىكنيم و از فرزندان و خانوادهء خود بىخود مىشويم :\r\n- به جانم سوگند كه شيفتهء احمد شده‌ام و او را همانند يك دوست خوش پيوند ، دوست مىدارم .\r\n- مىخواهم كه خودم را فداى او بكنم و با چنگ و دندان از او حمايت و دفاع كنم .\r\n- او هميشه در دنيا باعث افتخار و آبروى خانواده و اصحابش و سرشكستگى دشمنانش مىباشد و در همه جا زينت محافل و مجالس است .\r\nاو فردى حليم ، رشيد ، دورانديش و هدفدار است كه خداى حقيقت را دوست دارد و ستيزه جو و بهانه‌گير نيست .\r\n- پروردگار جهان او را با كمك نيروهاى خويش تأييد كند و دين حق او را ظاهر و آشكار بنمايد .\r\nهنگامى كه مشركان اين قصيده را شنيدند از او نااميد شدند . « 1 »\r\n( 1 ) ابن شهر آشوب هم اين خبر را ذكر نموده و اضافه كرده است : هنگامى كه نبى اكرم صلّى اللّه عليه و آله به خوابگاهش مىرفت و همه به خواب مىرفتند ، ابو طالب مىآمد و او را بيدار مىكرد و به جاى ديگرى مىبرد و على عليه السّلام را به جاى او مىخوابانيد و فرزندان خود و برادرزاده‌هايش را مأمور حفاظت از آن حضرت مىكرد . على عليه السّلام فرمود : اى پدر ! بالاخره من شبى به قتل مىرسم و ابو طالب به او گفت :\r\n- صبر داشته باش اى پسرم كه بردبارى خردمندى است و بدان كه همه به ناچار روزى مىميرند .\r\n- تو را به گرفتارى و بلاى سختى مبتلا كرده‌ايم و تو را فدايى براى يك نجيب كه پسر نجيب است كرده‌ايم .\r\n- تو را فدايى كسى قرار داده‌ايم كه عزيز و عالى نسب و بلند مرتبه و سخاوتمند و كريم و آزاده است .\r\n- چنانچه مرگ تو را هدف تير خود قرار داد ( ممكن است ) بهبوديابى كه بعضى از تيرها اصابت مىكند و بعضى اصابت نمىكند .\r\n- هر زنده‌اى اگر چه عمرش طولانى باشد بالاخره روزى تير روزگار به او اصابت خواهد كرد .\r\n( 2 ) على عليه السّلام در ضمن ابياتى فرمود :\r\n- آيا به من دستور مىدهى كه در يارى احمد صبر پيشه كنم . به خدا قسم كه آنچه را گفتم به خاطر ترس و آشفتگى نبود .\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 126 - 127 و قصص الانبياء ، ص 339 .\r\n","page_name":" 63 ","page_number":63},
  {"content":"\r\n\r\n- لكن دوست داشتم كه نصرت و يارىام را ببينى و بدانى كه من هميشه فرمانبردار تو هستم .\r\n- و سعى و تلاش من در يارى احمد براى رضاى خدا مىباشد ، همان پيامبر هدايتگرى كه در كودكى و بزرگسالى پسنديده و محبوب است . « 1 »\r\n( 1 ) و پيش از اين ، اشعار ديگرى را از ابو طالب در شعب ، چنين روايت نموده است :\r\n- و نقشه‌اى را از روى ظلم و حماقت طرح كردند ، اگر چه بعضى سخن‌ها واضح و مستقيم است .\r\n- مىخواستند كه بنى هاشم را از مكه خارج كنند تا از ركن و حطيم به دور باشند .\r\n- اى قوم ما صبر كنيد و بر ما ظلم و ستم روا نداريد كه پيامد خطرناكى دارد .\r\n- اگر چنين كنيد بعضى از شما پشيمان مىشود و بعضى ذليل مىشود و شخص ستمكار هيچ‌گاه رستگار نخواهد شد .\r\n- نه ( به خدا ) و به شترهايى كه از هر گوشه‌اى به سوى مكه عزم را جزم كرده‌اند .\r\nهيچ‌گاه رهايش نمىكنيم مگر اين كه با ما بجنگيد و ما هم با شما بجنگيم و دشمنان با يكديگر برخورد كنند .\r\n- و جماعتى كه با اقوام خود قطع رحم كردند و آنها را عاق نمودند ، بدانند كه آنها ستمكار هستند .\r\n- ستمكاران بر احمد تصميم گرفتند كه او را به قتل برسانند اما هيچ كدام قتل او را به گردن نمىگيرند .\r\n- و جوانان بنى هاشم كه شريف‌ترين افراد قبيله و از صميمىترين آنها هستند در كنار و همراه با محمد هستند .\r\n( 2 ) و قصيدهء ديگرى از او روايت كرده كه در آن مىگويد :\r\n- آيا نمىدانيد كه ما محمد را پيامبرى همانند موسى يافتيم كه در كتاب‌هاى آسمانى قبلى از او ياد شده است .\r\n- مگر پدر ما هاشم ، فرزندانش را به جنگ و دلاورى وصيت نكرد .\r\n- و آن چيزى كه از نامهء مقاطعهء خودتان در كعبه آويزان كرده‌ايد روزى براى شما ( از عيب و عار ) همانند صداى بچه شتر خواهد شد .\r\n- بيدار شويد ، بيدار شويد پيش از اين كه بميريد و گورتان را بكنند و فردى كه گناهى مرتكب نشده است همانند گناهكار دفن شود . « 2 »\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 96 و ابن ابى الحديد در شرح نهج البلاغه ، ج 14 ، ص 64 از أمالى محمد بن حبيب .\r\n( 2 ) . مناقب آل ابى طالب ، ج 1 ، ص 95 و 96 .\r\n","page_name":" 64 ","page_number":64},
  {"content":"\r\n\r\n( 1 ) و ابن اسحاق اين سروده را ذكر كرده و بدان اضافه كرده است :\r\n- از سخن‌چينان و بدگويان پيروى نكنيد تا باعث شود كه عهد و پيمان مودّت و خويشاوندى ما را بشكنيد .\r\n- و سپس جنگى سخت را برپا كنيد كه چه بسا بر ذائقه كسى كه جنگ را برپا كرده بسيار تلخ شود .\r\n- به خداى خانه قسم از كسانى نيستيم كه احمد را تسليم آنها كنيم به خاطر آن كه به گرفتارى و سختى روزگار مبتلا شده‌ايم .\r\n- و هنگامى كه گردن‌هاى ما و شما افراشته شد و دست‌هايى به وسيلهء شمشيرهاى گداخته قطع شد\r\n- در ميدان سخت جنگ و كارزار مىبينى كه گردن‌ها شكسته و لاشخورها بر سر مردارها جمع مىشوند\r\n- ما بچه‌هاى تازه جنگ ديده نيستيم كه از جنگ خسته شويم و از بلاها و گرفتارى آن شكايت كنيم .\r\n- ما اهل حفاظت و حراست هستيم در جايى كه از ترس ، روح از تن افراد پرواز مىكند و قالب تهى مىكنند .\r\n( 2 ) ابن اسحاق مىگويد : نقل مىكنند كه ابو جهل بن هشام ، حكيم بن حزام بن خويلد بن اسد ( برادرزادهء خديجه ) را ديد كه مقدارى گندم بر دوش نوجوانى گذاشته و مىخواهد آن را براى عمه‌اش خديجه كه همراه رسول الله صلّى اللّه عليه و آله در شعب بود ، ببرد . ابو جهل جلوى او را گرفت و گفت : تو مخفيانه براى بنى هاشم خوراك ( گندم ) مىبرى ؟ به خدا قسم كه تو و غذايت را آزاد نخواهم كرد تا تو را در مكه مفتضح كنم ! پس ابو البخترى بن هشام آمد و گفت : چه كار به او دارى ؟ گفت : او غذا براى بنى هاشم حمل مىكند ! ابو البخترى گفت : خوب غذا براى عمه‌اش بوده است و او اكنون آن را برايش حمل مىكند و تو او را منع مىكنى كه گندم‌هاى مربوط به خديجه را برايش حمل كند ! زود راهش را باز كن تا به دنبال كارش برود ، اما ابو جهل از اين كار امتناع كرد و لذا با هم درگير شدند و در اين حال ابو البخترى استخوان شترى پيدا كرد و آن را بر سر ابو جهل كوبيد و او را سخت مجروح كرد .\r\n( 3 ) ابن اسحاق در ادامه مىنويسد : كاتب عهدنامهء قريش منصور بن عكرمه بود كه رسول الله صلّى اللّه عليه و آله عليه او دعا كرد و بعضى از انگشت‌هايش شل شد « 1 » . يعقوبى مىنويسد : دست او فلج شد . او در تعداد امضا كنندگان عهدنامه هم مبالغه مىكند و مىنويسد : هشتاد مهر به وسيلهء رؤساى قريش بر اين عهدنامه\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 377 - 380 و طبرى در كتاب خود ، ج 2 ، ص 336 اين خبر را با همين الفاظ آورده است بدون آن كه اخبار مربوط به ابو طالب را آورده باشد !\r\n","page_name":" 65 ","page_number":65},
  {"content":"\r\n\r\nزده شد . « 1 » در حالى كه طبرى مىگويد : چهل نفر از رؤساى قريش اين عهدنامه را مهر كردند و آن را در كعبه آويختند « 2 » و گمان نمىكنم كه رؤساى قريش در مكه بيش از چهل نفر بوده‌اند .\r\n( 1 ) يعقوبى در باب تاريخ محاصرهء بنى هاشم و مدت آن مىنويسد : سپس قريش رسول الله صلّى اللّه عليه و آله و اهل بيت او از بنى هاشم و بنى مطلّب را در دره‌اى محصور كردند كه بدان شعب بنى هاشم مىگفتند و اين كار در سال ششم بعثت رخ داد . آن حضرت به همراه تمام افراد بنى هاشم و بنى مطلّب به مدّت سه سال در شعب باقى ماندند تا اين كه رسول الله صلّى اللّه عليه و آله و ابو طالب و خديجه تمام دارايىهاى خود را صرف كردند و به فقر و ندارى مبتلا شدند . « 3 » اين در حالى است كه ابن اسحاق اين مدت را تقليل داده و گفته است : آنها دو يا سه سال در شعب باقى ماندند تا به سختى افتادند و چيزى به آنها نمىرسيد مگر همان چيزهايى كه به صورت مخفى به وسيله كسانى كه مىخواستند حق خويشاوندى را ادا كنند فرستاده مىشد . « 4 » از قمى و طبرسى ذكر شد كه اقامت در شعب چهار سال طول كشيد و كمى قبل از هجرت به پايان رسيد .\r\n( 2 ) از آنجا كه پس از شرح آيهء دهم سورهء زمر به ذكر حديث هجرت به حبشه پرداختيم و سپس به خاطر نزديك بودن شروع محاصرهء شعب با ابتداى هجرت به حبشه ، به نقل حديث شعب پرداختيم ، حال بايد بگوييم كه نزول سوره‌هاى بعد از سورهء زمر در ايام اقامت در شعب بوده است ، مگر سوره‌هايى كه در موسم حج و عمره و يا بعد از اتمام محاصرهء شعب و قبل از هجرت به مدينه نازل شده باشند . بنابراين آياتى كه بيانگر گفت و گوى نبى اكرم صلّى اللّه عليه و آله و مشركان است احتمالا در ايام حج و عمره نازل شده است .\r\n( 3 )\r\n\r\nسورهء شصت و يكم : سجدة ( فصلت )\r\nدر اين سوره آمده است :    « كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ بَشِيراً وَ نَذِيراً فَأَعْرَضَ أَكْثَرُهُمْ فَهُمْ لا يَسْمَعُونَ وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ فَاعْمَلْ إِنَّنا عامِلُونَ »    « 5 » ؛ كتابى است كه آياتش به وضوح بيان شده است ، قرآنى عربى براى دانايان بشارت آور و هشدار دهنده است ، اغلب آنها روى گرداننده‌اند و نمىشنوند . گفتند : « دل‌هاى ما بر\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 31 .\r\n( 2 ) . اعلام الورى ، ج 1 ، ص 126 .\r\n( 3 ) . تاريخ يعقوبى ، ج 2 ، ص 31 .\r\n( 4 ) . سيرهء ابن اسحاق ، ج 1 ، ص 379 .\r\n( 5 ) . فصلت ( 41 ) ، 3 - 5 .\r\n","page_name":" 66 ","page_number":66},
  {"content":"\r\n\r\nچيزى كه به آن دعوتمان مىكنى پوشيده و گوش‌هايمان سنگين است و ميان ما و تو حايلى وجود دارد . پس تو به كار خود مشغول باش و ما نيز به كار خود مىپردازيم .\r\n( 1 ) طبرسى در مجمع البيان از مقاتل نقل مىكند كه گفت : ابو جهل پارچه‌اى را بين خود و نبى اكرم صلّى اللّه عليه و آله بلند كرد و گفت : اى محمد ! تو آن طرف و ما اين طرف . تو بر طبق دين خود عمل كن و ما بر طبق دين خود عمل مىكنيم . « 1 » كه پس از آن سورهء سجده نازل شد و مثل همين مطلب را ابن شهر آشوب در مناقب نقل مىكند . « 2 »\r\nبعد از آن خداوند مىفرمايد :   « قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَاسْتَقِيمُوا إِلَيْهِ وَ اسْتَغْفِرُوهُ وَ وَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ »   « 3 » ؛ بگو : « من فقط يك انسانم ، درست مانند شما ، به من وحى شده است كه معبود شما يگانه است به او روى آوريد و از او طلب آمرزش كنيد ، واى بر مشركان ، آنان كه زكات نمىدهند و به آخرت ايمان ندارند .\r\n( 2 ) طبرسى از فرّاء نقل مىكند كه گفت : قريش به حاجيان غذا و آب مىدادند ، ولى آن را بر كسانى كه به محمد ايمان مىآوردند ، تحريم كرده بودند و اين به منزلهء زكات در اين موضع بود . « 4 »\r\n( 3 )\r\n\r\nسورهء شصت و سوم : زخرف\r\nدر اين سوره خداوند متعال مىفرمايد :  « وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ »  « 5 » ؛ گفتند : « چرا اين قرآن بر مرد بزرگى از اين دو شهر نازل نشده است » ؟\r\n( 4 ) طبرسى در الاحتجاج از ابو محمد امام حسن عسكرى عليه السّلام نقل مىكند كه فرمود : به پدرم على بن محمد عليه السّلام گفتم : آيا رسول الله صلّى اللّه عليه و آله به هنگامى كه مشركان او را سرزنش مىكردند ، به بحث و مناظره مىپرداخت ؟\r\nفرمود : بله ، بارها با آنها به بحث مىپرداخت كه از جمله در مورد يكى از آنها خداوند متعال مىفرمايد :  « وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ »  و قضيه از اين قرار بوده كه روزى رسول الله صلّى اللّه عليه و آله در كنار كعبه نشسته بود . در اين هنگام جمعى از رؤساى قريش در اطراف او\r\n\r\n\r\n","description":"","footnote":"\r\n( 1 ) . مجمع البيان ، ج 9 ، ص 4 - 5 .\r\n( 2 ) . مناقب آل ابى طالب ، ج 1 ، ص 56 و مخفى نماند كه اين از چيزهايى است كه مناسب است هم زمان با شروع محاصره در شعب ابى طالب باشد .\r\n( 3 ) . فصلت ( 41 ) ، 6 - 7 .\r\n( 4 ) . مجمع البيان ، ج 9 ، ص 6 .\r\n( 5 ) . زخرف ( 43 ) ، 31 .\r\n","page_name":" 67 ","page_number":67},
  {"content":"\r\n\r\nجمع شدند كه بعضى از آنها عبارت بودند از : وليد بن مغيره مخزومى ، ابو البخترى بن هشام ، ابو جهل ، عاص بن وائل سهمى و عبد الله بن اميّهء مخزومى و به همراه آنها عدهء زيادى آمده بودند و رسول الله صلّى اللّه عليه و آله هم در ميان جمعى از اصحاب خويش نشسته بود و كتاب خدا را بر آنها قرائت مىكرد و دستورهاى الهى را بر ايشان توضيح مىداد .\r\n( 1 ) بعضى از مشركان به ديگران گفتند : هرآينه كار محمد عظمت يافته و دعوتش بالا گرفته است . پس بياييد به توبيخ و استدلال عليه او بپردازيم و آنچه را كه مىگويد باطل كنيم تا دعوت او در ميان اصحابش بىارزش شود و مقام و منزلتش پايين بيايد ، تا شايد از سركشى و طغيان‌گرى و ادعاهاى باطل دست بردارد . اگر چنين شود كه بسيار مطلوب است و الا با شمشير برنده جوابش را خواهيم داد !\r\nابو جهل گفت : چه كسى با او بحث و مجادله مىكند ؟\r\nعبد الله بن ابى اميهء مخزومى گفت : من . آيا مرا هم رديف و شايستهء بحث با او نمىدانيد ؟\r\n( 2 ) سپس همگى نزد آن حضرت آمدند و عبد الله بن ابى اميّهء مخزومى شروع به صحبت كرد و گفت :\r\nاى محمد ! تو ادعاى عظيمى كردى و سخنان فوق العاده گفتى : گمان كردى كه تو فرستادهء پروردگار جهانيانى ، در حالى كه براى پروردگار جهانيان و آفريدگار همهء آفريده‌ها سزاوار نيست كه فرستاده‌اش بشرى مثل تو باشد كه مىخورد و مىآشامد و در بازار همانند ما راه مىرود ! و مىبينى كه پادشاهان روم و فارس هرگاه فرستاده‌اى مىفرستند ، مال فراوانى را همراهش مىكنند و براى او كاخ‌ها و خانه‌ها و فرش‌ها و خيمه‌ها و غلام‌ها و خدمتكاران فراوان فراهم مىكنند و اين در حالى است كه پروردگار جهانيان برتر از همهء اينهاست و همهء اينها بندگان او هستند ، بنابراين اگر تو پيغمبر بودى ، هرآينه فرشته‌اى به همراهت بود كه تو را تصديق مىكرد و ما او را مىديديم و بلكه اگر خدا مىخواست كه فرستاده‌اى براى ما بفرستد ، يكى از فرشتگان را مىفرستاد نه بشرى مثل تو را .\r\nرسول الله صلّى اللّه عليه و آله فرمود : آيا چيزى ديگرى از سخنت باقى مانده است ؟\r\n( 3 ) گفت : بله ، اگر خدا اراده مىكند كه فرستاده‌اى به سوى ما بفرستد ، هرآينه والاترين و ثروتمندترين و بهترين شخص را انتخاب مىكرد . و اين قرآنى كه تو گمان مىكنى كه خدا آن را بر تو نازل كرده و به وسيلهء آن رسالت تو را تصديق كرده است ، چرا بر وليد بن مغيره در مكه يا عروة بن مسعود ثقفى در طائف كه از بزرگان و صاحب‌نفوذان اين دو شهر هستند ، نازل نشده است ؟\r\n( 4 ) رسول الله صلّى اللّه عليه و آله فرمود : اى عبد الله ! اما آنچه كه ذكر كردى . . . تا اين كه فرمود : و اما سخن تو كه گفتى :  « لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ »  ؛ چرا قرآن بر يكى از بزرگان مكه يا طائف نازل نشده است و منظورت وليد بن مغيره و يا عروة بوده‌اند ، بايد بگويم كه دنيا براى خداوند متعال\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nآن چنان كه براى تو ارزشمند مىباشد ، نيست ، اگر دنيا نزد او به اندازهء بال مگسى ارزش داشت ، به هيچ كافرى كه نافرمانى مىكرد ، قطرهء آبى نمىداد ، و قسمت كردن خداوند همانند تقسيم تو نيست ، بلكه خداوند ، تقسيم كنندهء رحمت‌ها و اختيار دار بندگان خود مىباشد و او كسى نيست كه از كسى بترسد چنان كه تو از كسى به خاطر مال يا مقام و موقعيتش مىترسى و او كسى نيست كه طمع در مال يا موقعيت كسى داشته باشد ، چنان كه تو دارى و او را براى خودت برمىگزينى و او كسى نيست كه از روى هوا و هوس كسى را دوست داشته باشد ، چنان كه تو چنين هستى و كسى را كه لياقت مقدم بودن را ندارد ، مقدم مىدارى بلكه معامله او با مردم معامله‌اى عادلانه است . در نظر او هيچ چيزى باعث برترى در دين‌دارى و مقام نمىگردد مگر اطاعت بيشتر و سعى در خدمت بيشتر . همچنين هيچ چيزى باعث تأخر در دين و مقام نمىگردد ، مگر دورى از اطاعت خداوند متعال و حال كه صفت خداوند چنين است او به مال و موقعيت اشخاص نگاه نمىكند ، بلكه اين مال و مقام از تفضّل‌هاى او هستند و هيچ كدام از بندگانش از او طلبكار نيست و به او گفته نمىشود : حال كه مال به بنده‌اى تفضّل كرده‌اى ، بايد او را به مقام نبوت هم برسانى ؛ زيرا هيچ كس نمىتواند او را به چيزى بر خلاف اراده‌اش مجبور كند ، چون او قبلا با نعمت‌هايش بر او تفضّل نموده است .\r\n( 1 ) و اين همان قول خداوند است كه مىفرمايد :   « وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ »   « 1 » ؛ گفتند : « چرا اين قرآن بر مرد بزرگى از اين دو شهر نازل نشده است ؟ مگر آنها قسمت‌كننده رحمت پروردگارت هستند ؟ » حال آن كه ما معاش آنها را در زندگى دنيا ميانشان تقسيم كرديم و درجات بعضى را بالاتر از ديگران قرار داديم تا بعضى از آنان بعضى ديگر را به خدمت گيرند و رحمت پروردگارت از آنچه آنها به دست مىآورند بهتر است .\r\n( 2 ) به علاوه او در احتجاج آنچه را كه ابو الحسن على بن محمد العسكرى عليه السّلام در نامه‌اش به اهل اهواز نوشته ، روايت كرده است . در اين نامه كه در مورد جبر و تفويض مىباشد ، آن حضرت مىفرمايد :\r\nبرگزيدن بندگان خاص در اختيار خداست و اوست كه هر كدام از بندگانش را كه بخواهد برمىگزيند .\r\nاو محمد صلّى اللّه عليه و آله را برگزيد و به رسالت خود مبعوث كرد و اگر اختيار آن را بر بندگان خود واگذار مىنمود ؛ هرآينه قريش اميّة بن ابى الصّلت و ابى مسعود ثقفى را برمىگزيدند ، زيرا اينها در نظرشان\r\n\r\n\r\n","description":"","footnote":"\r\n( 1 ) . زخرف ( 43 ) ، 31 - 32 .\r\n","page_name":" 69 ","page_number":69},
  {"content":"\r\n\r\nافضل از محمد صلّى اللّه عليه و آله بودند و مىگفتند :  « لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ »  ؛ چرا اين قرآن بر يكى از دو بزرگان مكه و طائف نازل نشد ؟ « 1 »\r\n( 1 ) خبر اوّل كه وليد بن مغيره مخزومى را از جمله رؤساى قريش شمرده است ، با آنچه كه طبرسى در الاحتجاج از امير المؤمنين عليه السّلام آورده است و او را از جملهء مسخره كنندگان پنج‌گانه يا شش‌گانه دانسته در تعارض مىباشد . « 2 » اين همان چيزى است كه صدوق هم آن را به طور مستند در الخصال نقل مىكند « 3 » و در آن آمده است كه آنها در روز واحدى به هنگام نزول آيهء  « إِنَّا كَفَيْناكَ الْمُسْتَهْزِئِينَ »  هلاك شدند و اين آيه در سورهء حجر قرار دارد كه پانزده سوره قبل از سورهء سجده نازل شده است ؛ بنابراين خبر دوم از امام هادى بدون معارض باقى مىماند و در آن به جاى وليد بن مغيره ، اميّة بن ابى الصلت ثقفى آمده است .\r\n( 2 ) خبرى كه با خبر اوّل احتجاج را در ذكر كردن نام وليد مشترك است ، خبرى مىباشد كه طبرسى در مجمع البيان از قتاده از ابن عباس نقل كرده است . خبر قتاده موافق با دو خبر احتجاج در مورد مرد طائفى ، عروة بن مسعود ثقفى مىباشد و مجاهد به صورت منفرد ، اين دو نفر را عتبة بن ابى ربيعة از مكه و ابن عبد ياليل از طائف دانسته است . ابن عباس هم به صورت منفرد در مورد مرد طائفى ، او را حبيب بن عمرو ثقفى دانسته است . « 4 » قمى در تفسيرش با دو خبر طبرسى و قتاده ، در مورد طائفى موافقت كرده و آن شخص را عروة بن مسعود دانسته و گفته است : او عموى مغيرة بن شعبهء ثقفى بوده است و مرد مكى را ذكر نكرده است . « 5 » مسعود و حبيب و عبد ياليل برادر همديگر و از فرزندان عمرو بن مسعود ثقفى بودند ، چنان كه از مجمع البيان گذشت . « 6 »\r\n( 3 )\r\n\r\nسورهء شصت و چهارم : دخان\r\nدر اين سوره آمده است :   « إِنَّ شَجَرَةَ الزَّقُّومِ طَعامُ الْأَثِيمِ »   ؛ مسلما درخت زقّوم ، غذاى گناه‌كاران است .\r\nدر تفسير قمى آمده كه آيه در شأن ابو جهل نازل شده است « 7 » و در مجمع البيان آمده است : الأثيم ،\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 255 و علامه طباطبائى در الميزان ، ج 18 ، ص 106 خبر اول را نقل كرده و خبر دوم را نقل نكرده است .\r\n( 2 ) . الاحتجاج ، ج 1 ، ص 321 - 323 .\r\n( 3 ) . الخصال ، ج 1 ، ص 280 .\r\n( 4 ) . مجمع البيان ، ج 9 ، ص 6 و در لباب النقول ، ص 138 آمده است : ابو مسعود ثقفى .\r\n( 5 ) . تفسير قمى ، ج 2 ، ص 283 .\r\n( 6 ) . مجمع البيان ، ج 9 ، ص 139 .\r\n( 7 ) . تفسير قمى ، ج 2 ، ص 292 .\r\n","page_name":" 70 ","page_number":70},
  {"content":"\r\n\r\nيعنى گناه كار كه همان ابو جهل مىباشد . روايت شده است كه ابو جهل مقدارى خرما و كره آورد و گفت : اين همان زقّومى است كه محمد ما را از آن مىترساند « 1 » . و تفصيل اين مطلب در سورهء صافات گذشت .\r\n( 1 )\r\n\r\nسورهء شصت و ششم : احقاف\r\nخداوند مىفرمايد :   « وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ فَلَمَّا حَضَرُوهُ قالُوا أَنْصِتُوا فَلَمَّا قُضِيَ وَلَّوْا إِلى قَوْمِهِمْ مُنْذِرِينَ قالُوا يا قَوْمَنا إِنَّا سَمِعْنا كِتاباً أُنْزِلَ مِنْ بَعْدِ مُوسى مُصَدِّقاً لِما بَيْنَ يَدَيْهِ يَهْدِي إِلَى الْحَقِّ وَ إِلى طَرِيقٍ مُسْتَقِيمٍ »   « 2 » ؛ در آن هنگام تنى چند از جنيان را نزد تو روانه كرديم كه قرآن بشنوند .\r\nچون نزد او رسيدند گفتند : « خاموش باشيد » و چون به پايان رسيد هم چون هشداردهندگانى به سوى قومشان بازگشتند . و گفتند : « اى مردم ! ما شنيديم كتابى بعد از موسى نازل شده است كه كتاب‌هاى پيشين را تصديق مىكند و هدايت كنندهء به سوى حق و راه راست است .\r\n( 2 ) طبرسى در مجمع البيان از زهرى نقل مىكند كه گفت : هنگامى كه ابو طالب وفات كرد ، گرفتارىها بر رسول الله صلّى اللّه عليه و آله شدت يافت ؛ لذا به ثقيف در طائف روى آورد به اين اميد كه او را در پناه خود بپذيرند .\r\nرسول الله صلّى اللّه عليه و آله به مكه بازگشت تا اين كه در « نخله » به اقامهء نماز در دل شب پرداخت . در اين حال گروهى از أجنّه كه اهل « نصيبين » بودند او را ديدند كه نماز صبح مىخواند و قرآن قرائت مىكند و آن را گوش كردند . اين حديث از جماعتى كه از جملهء آنها سعيد بن جبير مىباشد ، روايت شده است . « 3 »\r\nاين چيزى است كه طبرسى در اينجا نقل كرده است و اقتضا مىكند كه ابو طالب قبل از نزول احقاف ( شصت و ششمين سوره قرآن ) وفات كرده باشد و هنوز بيست سورهء مكى باقى مانده است كه اقتضا مىكند كه در مكه و بعد از وفات ابو طالب و بعد از هجرت به طائف و قبل از هجرت به مدينه نازل شده باشند و اين چيزى است كه مخالف خبر عياشى و صدوق است . « 4 »\r\n( 3 ) اما قمى گفته است : سبب نزول آيه اين بوده است كه رسول الله صلّى اللّه عليه و آله از مكه به سوى بازار عكاظ حركت كرد - و زيد بن حارثه همراهش بود - و در آنجا مردم را به اسلام دعوت كرد ، اما كسى به او جواب مثبت نداد و كسى را پيدا نكرد كه او را به عنوان مهمان بپذيرد ، پس به سوى مكه بازگشت و هنگامى كه به موضعى كه بدان « وادى مجنة » گفته مىشود رسيد ، به اقامهء نماز در نيمه شب پرداخت . در\r\n\r\n\r\n","description":"","footnote":"\r\n( 1 ) . مجمع البيان ، ج 9 ، ص 102 و سيرهء ابن اسحاق ، ج 1 ، ص 388 .\r\n( 2 ) . الاحقاف ( 46 ) ، 29 - 30 .\r\n( 3 ) . مجمع البيان ، ج 9 ، ص 139 - 140 .\r\n( 4 ) . تفسير عياشى ، ج 1 ، ص 257 و إكمال الدين ، ص 172 .\r\n","page_name":" 71 ","page_number":71},
  {"content":"\r\n\r\nاين حال گروهى از اجنه از كنارش عبور مىكردند و هنگامى كه قرائت رسول خدا صلّى اللّه عليه و آله را شنيدند ، تمام آن را گوش كردند و هنگامى كه قرائت رسول الله صلّى اللّه عليه و آله را مىشنيدند ، به همديگر مىگفتند : ساكت باشيد . پس از آن كه رسول الله صلّى اللّه عليه و آله از قرائت قرآن فارغ شد ، آنها به صورت هشدار دهنده نزد قوم خود رفتند و گفتند : « يا قومنا انا سمعنا كتابا . . . » سپس قمى مىگويد : و خداوند بر پيامبرش نازل فرمود :   « قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ »   ؛\r\nكه سوره تا آخر نازل شد و خدا در آن ، قول أجنه را نقل كرده است . « 1 »\r\n( 1 ) قمى به خاطر همين ، بين دو سورهء احقاف و جن دچار اشتباه شده است . در سورهء جن گفته است :\r\nخبر مربوط به اجنّه را در سورهء احقاف نوشته‌ايم . « 2 » ؛ يعنى سبب را در دو سوره يكى دانسته است ، در حالى كه سورهء جن چهلمين سوره و احقاف شصت و ششمين سورهء قرآن مىباشند . با اين نشانه كه در سورهء جن به مقدم بودن آن اشاره شده است :   « وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً وَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً »   « 3 » ؛ ما در محلى براى گوش دادن مىنشستيم ، اما هر كس گوش نشنيد شهاب آتشبار را در كمين خود خواهد يافت ما نمىدانيم آيا براى زمينيان شرى خواسته شده يا پروردگارشان خير و صلاح آنها را خواسته است .\r\n( 2 ) طبرسى در مجمع البيان خبر بازار عكاظ را از بخارى و مسلم و واحدى با اسناد آنها از سعيد بن جبير از ابن عباس نقل مىكند و مىگويد : رسول الله صلّى اللّه عليه و آله همراه عده‌اى از اصحابش به سوى بازار عكاظ حركت كرد و در اين زمان بين شياطين و بين خبر آسمانى ( وحى ) حايلى ايجاد شده بود و شهاب‌هايى به سوى شياطين پرتاب مىشد . پس آنها وقتى كه به قومشان رجوع كردند ، گفتند : حتما اتفاقى افتاده است و شما بايد مشارق و مغارب زمين را جست و جو كنيد تا باخبر شويد . پس هر گروهى كه به سوى تهامه حركت كرده بودند در راه نبى اكرم صلّى اللّه عليه و آله را ديدند كه در « نخله » است و قصد بازار عكاظ را دارد و در آن حال به همراه اصحابش مشغول خواندن نماز صبح بود . آنها هنگامى كه قرآن را شنيدند به آن گوش كردند و گفتند : همين بين ما و خبر آسمانى حايل شده بود ، لذا به سوى قوم خويش بازگشتند و گفتند :    « إِنَّا سَمِعْنا قُرْآناً عَجَباً يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً »    « 4 » ؛ ما از قرآن آيات عجيبى مىشنويم . اين قرآن مردم را به راه خير و صلاح هدايت مىكند ، براى همين ما\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 299 - 300 .\r\n( 2 ) . مجمع البيان ، ج 10 ، ص 554 .\r\n( 3 ) . الجن ( 72 ) ، 9 - 10 .\r\n( 4 ) . همان ، 1 - 2 .\r\n","page_name":" 72 ","page_number":72},
  {"content":"\r\n\r\nبدان ايمان آورده و ديگر به خداى خود مشرك نخواهيم شد . پس خداوند به پيامبرش وحى فرستاد :\r\n  « قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ »   ؛ بگو به من وحى شده است كه گروهى از اجنه به قرآن گوش فرا داده‌اند . « 1 » در اين صورت خبر عكاظ و منطقهء نخله براى سورهء جن است نه سورهء احقاف .\r\n( 1 ) طبرسى مىنويسد : ديگران گفتند : رسول الله صلّى اللّه عليه و آله مأمور شد كه اجنه را انذار كند و آنها را به سوى خدا دعوت نمايد و قرآن برايشان قرائت كند . سپس خداوند گروهى از اجنّه را از نينواى ( عراق ) به سوى آن حضرت ارسال كرد . پس رسول خدا صلّى اللّه عليه و آله به اصحابش فرمود : من مأمور شده‌ام كه امشب براى اجنه قرآن قرائت كنم ، كدام يك با من مىآييد ؟ عبد الله بن مسعود اعلام آمادگى كرد و رفت و بعدها عبد الله گفت : كسى غير از من با رسول خدا صلّى اللّه عليه و آله نبود . ما راه رفتيم تا به بالاى مكه رسيديم ، رسول الله صلّى اللّه عليه و آله داخل دره حجون شد و قبل از آن با عصايش دايره‌اى كشيد و به من فرمود : داخل آن بنشين و از آن خارج نشو تا بازگردم . سپس خودش رفت تا اين كه ايستاد و شروع به قرائت قرآن كرد . در اين حال صدايش را نمىشنيدم . سپس أجنه مثل پاره‌هاى ابر تكه تكه شدند و پراكنده گرديدند تا اين كه از آنها فقط يك ظرفى باقى ماند . در هنگامهء فجر رسول الله صلّى اللّه عليه و آله از قرائت قرآن فارغ شد . سپس پيش من آمد و گفت : آيا چيزى ديدى ؟ گفتم : بله ، مردان سياهى را ديدم كه لباس‌هاى سفيد پوشيده بودند .\r\nفرمود : آنها أجنه نصيبين بودند . « 2 »\r\n( 2 ) اما خود او بعد از نقل اين حديث از علقمة بن قيس روايت مىكند كه : از عبد الله بن مسعود پرسيدم كه چه كسى در ليلة الجن با رسول الله بود ؟ گفت : هيچ فردى از ما با او نبود . در شبى از شب‌ها كه در مكه بوديم ، رسول الله صلّى اللّه عليه و آله را گم كرديم . پيش خود گفتيم : حتما رسول الله صلّى اللّه عليه و آله ترور شده يا به پرواز درآمده است ، پس به دنبال يافتن او دره‌ها را جست و جو كرديم تا اين كه او را ديديم كه از سوى حراء بازمىگشت . گفتيم : يا رسول الله صلّى اللّه عليه و آله كجا بودى ؟ براى تو نگران شديم ، امشب بدترين شبى بود كه گذرانديم ، وقتى كه فهميديم تو را گم كرده‌ايم ! او فرمود : عده‌اى از أجنه آمده بودند و رفتم برايشان قرآن قرائت كنم . سپس ما را به محل ملاقات با ديوان برد كه آثار باقى مانده و آتش‌هاى خاموش شده را ديديم . اما هيچ كدام از ما در هنگام ملاقات با أجنه در كنار او نبوديم . « 3 »\r\n( 3 ) ظاهرا آنچه كه از اين دو خبر ابن مسعود براى قبول ، متعيّن است همان خبر دوم مىباشد ؛ زيرا با\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 544 و اين خبر در اسباب النزول واحدى نيشابورى در ذيل سوره احقاف نيامده و براى سورهء جن هم ذكر نشده است .\r\n( 2 ) . مجمع البيان ، ج 9 ، ص 140 .\r\n( 3 ) . مجمع البيان ، ج 9 ، ص 140 و ج 10 ، ص 544 .\r\n","page_name":" 73 ","page_number":73},
  {"content":"\r\n\r\nآيه‌اى از سوره احقاف منسجم مىشود كه مىفرمايد  « وَ إِذْ صَرَفْنا إِلَيْكَ نَفَراً مِنَ الْجِنِّ »  ؛ گروهى از ديوان را نزد تو فرستاديم .\r\nدر خبر دوم هم رسول الله صلّى اللّه عليه و آله مىفرمايد : « اتانى داعى الجنّ » ؛ نماينده‌اى از أجنه به نزد من آمدند ، نه در خبر اول كه مىگويد : « من مأمور شده‌ام كه امشب براى اجنّه قرآن قرائت كنم » ؛ بنابراين انگيزه‌اى براى قبول آنچه كه از زهرى در تفسير آيه سوره احقاف نقل شده است ، وجود ندارد . در صورتى كه معناى خبر ، همان خبر سعيد بن جبير است كه در آن منطقهء نخله ذكر شده است و از بخارى و مسلم و واحدى نقل شد كه خبر او دربارهء سوره جن مىباشد .\r\n( 1 )\r\n\r\nسورهء شصت و نهم : كهف\r\nقمى در تفسير خود با سندى از امام صادق عليه السّلام نقل مىكند كه فرمود :\r\nعلّت نزول سورهء كهف اين بود كه قريش ، عده‌اى را كه عبارت بودند از : نضر بن حارث كلدة ، عقبة بن ابى معيط و عاص بن وائل سهمى به نجران فرستادند . اينان مىبايست مسائلى را از يهود و نصارى ياد بگيرند و از رسول الله صلّى اللّه عليه و آله سؤال كنند .\r\n( 2 ) آنها نزد علماى يهود نجران رفتند و درخواست خويش را بيان كردند و آنها در پاسخ گفتند : از او در مورد سه مسأله سؤال كنيد ؛ اگر او طبق آنچه كه در كتاب‌هاى ما آمده است جواب داد ، راستگو است و سپس از او در مورد يك مسأله سؤال كنيد كه اگر ادعاى دانستن آن را كرد ، بدانيد كه دروغگو است . گفتند : اين مسائل چيست ؟ گفتند : از او در مورد جوان‌هايى سؤال كنيد كه در زمان‌هاى قبل زندگى مىكردند . آنها از شهر خارج گرديدند و غيب شدند و آنگاه خوابيدند و مدت‌هاى مديدى در خواب باقى ماندند . از او بپرسيد كه چه مدت در خواب بودند و تعدادشان چند نفر بود و چه چيز ديگرى از غير خودشان همراه آنها بود و قصه آنها چه بوده است ؟\r\nاز او در مورد عالمى سؤال كنيد كه موسى از سوى خدا مأمور شد كه از پيروى كنند و از او چيزهايى ياد بگيرد ، او چه كسى بود و چگونه موسى از او پيروى كرد و قصه‌اش چگونه بوده است ؟\r\nو از او در مورد طايفه‌اى سؤال كنيد كه از محل غروب تا طلوع خورشيد راه پيمودند تا اين كه به سدّ يأجوج و مأجوج رسيدند . او چه كسى بود و قصه‌اش چگونه است ؟\r\nسپس جواب اين سؤال‌هاى سه‌گانه را به آنها دادند و گفتند : اگر جواب‌هايش مطابق با آنچه كه ما گفتيم باشد ، در ادعايش صادق است و اگر جواب‌هايش بر خلاف اينها باشد دروغگو است و او را تصديق نكنيد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n( 1 ) فرستادگان قريش گفتند : مسأله چهارم چيست ؟ آنها در جواب گفتند : از او سؤال كنيد كه قيامت چه وقتى برپا مىشود ؟ اگر ادعا كرد كه مىداند ، دروغگو است ؛ زيرا هيچ كس به جز خداوند متعال نمىداند كه قيامت كى برپا مىشود .\r\nآنها به مكه مراجعت كردند و نزد ابو طالب جمع شدند و گفتند : اى ابو طالب ! برادرزاده‌ات گمان مىكند كه از آسمان براى او خبرهايى فرستاده مىشود و حال ، ما سؤال‌هايى را از او مىپرسيم ، اگر جواب‌هاى درستى دارد ، ادعايش صادق است و اگر نه دروغگو است .\r\n( 2 ) ابو طالب گفت : آنچه به نظرتان رسيده است از او سؤال كنيد : آنها هم از سه مسأله سؤال كردند و رسول الله صلّى اللّه عليه و آله فرمود : فردا جوابتان را مىدهم و ان شاء الله را نگفت ! براى همين چهل روز بر پيامبر صلّى اللّه عليه و آله وحى نازل نشد به طورى كه آن حضرت صلّى اللّه عليه و آله بسيار غمگين شد و يارانش كه به وى ايمان آورده بودند ، دچار شك و ترديد شدند و قريشىها شادمان گشته و به اذيت و استهزاى مسلمانان پرداختند و ابو طالب هم اندوهگين شد .\r\nتا اين كه پس از چهل روز جبرئيل سورهء كهف را بر نبى اكرم صلّى اللّه عليه و آله نازل كرد و رسول الله صلّى اللّه عليه و آله فرمود : يا جبرئيل ، چرا تأخير كردى ؟ گفت : ما نمىتوانيم كه جز با ارادهء الهى چيزى را نازل كنيم . « 1 »\r\n( 3 ) طبرسى در مجمع البيان مثل همين روايت را از محمد بن اسحاق از سعيد بن جبير و عكرمه از ابن عباس نقل كرده كه گفته‌اند : قريش نضر بن حارث بن كلدة و عقبة بن ابى معيط را نزد احبار يهود و مدينه فرستادند و به آنها گفتند : يهوديان صاحب كتاب اول آسمانى هستند و علومى از انبيا را مىدانند كه ما نمىدانيم ، بنابراين صفت محمد صلّى اللّه عليه و آله را برايشان بيان كنيد و آنها را از احوالش باخبر سازيد و سؤال‌هايى را بپرسيد .\r\n( 4 ) آن دو حركت كردند تا به مدينه رسيدند و از أحبار يهود دربارهء نبى اكرم صلّى اللّه عليه و آله سؤال كردند ، آنان گفتند : از او در مورد سه چيز سؤال كنيد كه اگر جواب درست داد ، پيامبر الهى مىباشد و الّا مردى دروغگو است و در آن صورت نظر خويش را در باب او مشخص كنيد : از او در مورد گروهى از جوانان روزگاران قديم بپرسيد كه قصهء آنها چگونه بوده است ؟ زيرا اينها داستان شگفتى داشته‌اند و از او در مورد مرد جهانگرد و فاتحى بپرسيد كه خاور و باختر زمين را زير پا گذاشت ؟ و از او دربارهء\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 31 - 32 و سند اين خبر چنين است : پدرم از ابن عمير از ابى بصير از امام صادق عليه السّلام برايم روايت كرده است . اگر انقطاع بين ابراهيم بن هاشم و ابن ابى عمير نباشد ، اين روايت صحيح است و خبر اقتضا مىكند كه مدت قطع چهل روز قبل از نزول سورهء كهف بوده است ، و در خبر ابن اسحاق هم به فترت اشاره شده ، جز اين كه مدت قطع وحى را پانزده شب مىداند .\r\n","page_name":" 75 ","page_number":75},
  {"content":"\r\n\r\nروح بپرسيد كه آن چيست ؟ پس اگر به دو سؤال اول جواب داد و در مورد روح پاسخى نداد ، بدانيد كه او پيامبر است .\r\n( 1 ) آنها به سوى مكه رفتند و گفتند : اى جماعت قريش ! مطالبى را آورده‌ايم كه باعث اتمام نزاع شما و محمد مىگردد و آنگاه جريان را براى آنها تعريف كردند .\r\nسپس نزد محمد صلّى اللّه عليه و آله آمدند و سؤال‌ها را مطرح كردند و او فرمود : فردا به سؤال‌هاى شما جواب خواهم داد ، اما ان شاء الله نگفت و سپس هر كدام به دنبال كار خويش رفتند .\r\nرسول اكرم صلّى اللّه عليه و آله به مدت پانزده شب انتظار كشيد ، اما در آن مدت ، وحى نازل نشد و جبرئيل به سراغ پيامبر صلّى اللّه عليه و آله نيامد ، به طورى كه اهل مكه متوجه شدند و در اين باب با هم گفت‌وگو مىكردند . و همين صحبت‌هاى اهل مكه پيامبر اكرم صلّى اللّه عليه و آله را بسيار غمگين مىساخت .\r\n( 2 ) پس از مدتى جبرئيل نازل شد و سورهء كهف را آورد كه در آن دربارهء گروه جوانان عهد قديم و مرد جهانگرد و فاتح صحبت شده بود و در آن آمده بود : « يسئلونك عن الروح » ؛ از تو در مورد روح سؤال مىكنند . رسول الله صلّى اللّه عليه و آله به جبرئيل فرمود : چرا مدتى نزول وحى را قطع كردى ؟ در جواب گفت :  « ما نَتَنَزَّلُ إِلَّا بِأَمْرِ رَبِّكَ »  « 1 » ؛ ما جز به ارادهء الهى نازل نمىشويم .\r\nو در مورد قول خداوند متعال :   « وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّهُ »   « 2 » ؛ هرگز نگو فردا چنين مىكنم ، مگر اين كه خدا بخواهد ؛ مىگويد : قبل از اين روايتى را نقل كرديم كه در آن آمده بود : نبى اكرم صلّى اللّه عليه و آله در باب اصحاب كهف و ذى القرنين مورد سؤال قرار گرفت و در جواب گفت : فردا پاسخ شما را خواهم داد ، اما ان شاء الله را نگفت : براى همين مدتى وحى بر او نازل نشد تا اين كه اندوهگين شد و پس از آن خدا اين سوره را بر او نازل كرد و به او دستور داد كه هميشه ان شاء الله را بگويد . « 3 »\r\n( 3 )\r\n\r\nهفتادمين سوره : نحل\r\nقمى در تفسير خود مىگويد : اين سوره هنگامى نازل شد كه قريش از وى درخواست نزول عذاب كردند و خداوند فرمود :   « أَتى أَمْرُ اللَّهِ فَلا تَسْتَعْجِلُوهُ »   « 4 » ؛ فرمان خدا فرا رسيده است ، بر آن شتاب نداشته باشيد .\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 697 و سيرهء ابن اسحاق ، ج 1 ، ص 321 .\r\n( 2 ) . كهف ( 18 ) ، 23 - 24 .\r\n( 3 ) . مجمع البيان ، ج 6 ، ص 712 و سيرهء ابن اسحاق ، ج 1 ، ص 327 .\r\n( 4 ) . تفسير قمى ، ج 1 ، ص 382 .\r\n","page_name":" 76 ","page_number":76},
  {"content":"\r\n\r\n( 1 ) و طبرسى در مجمع البيان از حسن بصرى نقل مىكند كه مشركان به نبى اكرم صلّى اللّه عليه و آله گفتند : عذاب خدا را بر ما نازل كن و خداوند در جواب آنها آياتى به اين معنا نازل كرد : همانا امر الهى محقق خواهد شد و هر چيزى كه محقق مىشود ، بسيار نزديك است ، بنابراين معناى   « أَتى أَمْرُ اللَّهِ »   اين است كه هنگامه عذاب اين مشركان كه بر كفر خود و تكذيب روز قيامت و عذاب الهى اصرار دارند ، نزديك شده است . و آنها در نزول عذاب بر خود عجله داشتند ، چنان كه خداوند متعال از قول آنها نقل مىكند كه مىگفتند :  « فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ »  ؛ اگر اين پيام حق از جانب تو است از آسمان سنگى بر ما بباران يا عذاب دردناكى بفرست .\r\n( 2 ) تقدير آيه چنين است كه اى پيامبر به اين كفار بگو : در مورد قيامت و عذاب الهى عجله نكنيد ، زيرا خداوند هر كدام را در وقتش بر طبق آنچه كه حكمتش اقتضا بكند ، نازل خواهد كرد . « 1 »\r\nهمين معنا را تأييد مىكند آنچه كه عياشى در تفسيرش از هشام بن سالم از بعضى از اصحاب خود نقل مىكند كه از امام صادق عليه السّلام در مورد قول خداوند متعال :   « أَتى أَمْرُ اللَّهِ فَلا تَسْتَعْجِلُوهُ »   ؛ سؤال كردم و آن حضرت فرمود : وقتى كه خداوند به پيامبر خود خبر مىدهد كه چيزى در فلان وقت واقع مىشود ، گويى كه واقع شده است و قول خداوند :   « أَتى أَمْرُ اللَّهِ فَلا تَسْتَعْجِلُوهُ »   به اين معناست كه هنگامهء انجام امر الهى فرا خواهد رسيد و عجله نكنيد . « 2 »\r\nخداوند در اين سوره مىفرمايد :   « وَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ »   « 3 » ؛ و چون به آنها گفته شود پروردگارتان چه نازل كرده است ؟ مىگويند : « افسانه‌هاى پيشينيان » تا در قيامت تمامى بار گناهان خود و نيز بخشى از گناهان كسانى را كه ندانسته گمراهشان مىكردند بر دوش كشند . بدانيد آنچه بر دوش مىكشند بد است .\r\n( 3 ) طبرسى از كلبى نقل مىكند كه گفت : اين آيات در مورد « مقتسمين » نازل شد و آنها شانزده نفر بودند كه در ايام حج به صورت دسته‌هاى چهار نفرى بر سر راه‌هاى ورودى مكه ايستاده بودند تا مردم را از گرايش به دعوت نبى اكرم صلّى اللّه عليه و آله بازدارند و اگر مردم از آنها دربارهء آنچه كه بر رسول الله صلّى اللّه عليه و آله نازل شده است سؤال مىكردند ، مىگفتند : اينها سخنان و افسانه‌هاى پيشينيان است « 4 » و مثل همين را در مناقب نقل كرده است . « 5 »\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 537 .\r\n( 2 ) . تفسير عياشى ، ج 1 ، ص 254 .\r\n( 3 ) . نحل ( 16 ) ، 24 - 25 .\r\n( 4 ) . مجمع البيان ، ج 6 ، ص 549 .\r\n( 5 ) . مناقب آل ابى طالب ، ج 1 ، ص 49 .\r\n","page_name":" 77 ","page_number":77},
  {"content":"\r\n\r\n( 1 ) سيوطى در الدر المنثور مفصّل اين داستان را از سدّى نقل مىكند كه گفت : قريش اجتماع كردند و گفتند : همانا محمد صلّى اللّه عليه و آله مردى شيرين زبان است و اگر با كسى صحبت كند ، عقل او را مىربايد ؛ بنابراين عده‌اى از بزرگان و افراد اصل و نسب دار را انتخاب كنيد و آنها را به راه‌هاى ورودى مكه بفرستيد تا هر كدام به مدت يك يا دو شبانه روز در آنجا بايستند و افرادى را كه به قصد ديدار محمد مىآيند ، منصرف كنند .\r\n( 2 ) پس از آن بر سر هر كدام از راه‌هاى ورودى مكه عده‌اى ايستادند و هرگاه مردى از سوى قومش به مكّه مىآمد تا جريان دعوت محمّد صلّى اللّه عليه و آله را بررسى كند و خبر آن را به قومش ببرد ، به او مىگفتند : من فلان بن فلان هستم و پس از آن كه نسب خويش را به او مىشناساندند ، مىگفت : من دربارهء محمد صلّى اللّه عليه و آله به تو خبر مىدهم و لازم نيست كه خودت را به زحمت بيندازى . او مردى دروغگو است كه به جز ديوانگان و بردگان و افراد فرومايه و پست از او پيروى نمىكنند و بزرگان و برگزيدگان قومش او را نپذيرفته‌اند . پس از اين توضيحات ، عده‌اى برمىگشتند و خداوند به اين مطلب اشاره مىكند و مىفرمايد :  « وَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ »  ؛ و چون به آنها گفته مىشود پروردگارتان چه نازل كرده است ؟ مىگويند : « افسانه‌هاى پيشينيان . »\r\nو اگر قاصد از كسانى بود كه خداوند اراده كرده بود هدايت شود ، وقتى كه چنين سخنانى به وى مىگفتند ، در جواب مىگفت : من قاصد بدى براى قوم خويش خواهم بود حال كه تا اينجا آمده‌ام و قبل از ملاقات اين مرد و شنيدن گفته‌هايش برگردم . براى همين داخل مكه مىشد و از مؤمنين در اين باب سؤال مىكرد و مىپرسيد : محمّد چه مىگويد ؟ آنها هم مىگفتند : « خيرا للذين احسنوا فى هذه الدنيا حسنة ، و الدار الآخرة خير » « 1 »\r\n( 3 ) بعيد نيست كه اين خبر سدّى به منزلهء تفصيل خبر مختصر كلبى است كه قبلا ذكر شد و لكن كلبى مىنويسد : « در كذرگاه‌هاى مكه در ايام حج » و سدّى مىنويسد : « در هر يك از راه‌هاى مكه در هر يك يا دو شبانه روز عده‌اى نگهبانى مىدادند و اگر مرد به عنوان قاصد از طرف قبيله‌اش مىآمد . . . »\r\nو به دنبال آن حج را ذكر نمىكند ، امّا قراين دال بر اين است كه در ايام حج بوده است . و خبر دوم بر عنوان مقتسمين و تعداد شانزده نفر تصريح مىكند ، چنان كه در خبر كلبى بدان اشاره شده است .\r\nهمچنين خبر مقتسمين ( كسانى كه بر سر راه‌هاى ورودى مكه تقسيم شده بودند ) را با استهزا كنندگان شش‌گانه كه خدا شر آنها را از رسول الله صلّى اللّه عليه و آله كوتاه كرد ، نقل مىكند و در اين صورت آيا منظور كلبى اين است كه مقتسمين با وجود هلاكت استهزا كنندگان شش‌گانه در يك روز به وسيلهء حضرت\r\n\r\n\r\n","description":"","footnote":"\r\n( 1 ) . الدر المنثور ، ج 4 ، ص 116 .\r\n","page_name":" 78 ","page_number":78},
  {"content":"\r\n\r\nجبرئيل ، بازهم كارهاى خويش را ادامه مىدادند كه در اين فاصلهء زمانى سورهء حجر كه پنجاه و چهارمين سوره است تا سورهء نحل كه هفتادمين سوره قرآن است نازل شده ؟ يا اين كه منظور وى اين است كه آيهء نازل شده ، شأن قديمى و غير مستمر آنها را بازگو مىكند ؟ يا اين كه امرى حاضر و تكرارى را بيان مىكند ؟ ظاهرا منظور آيه همين احتمال اخير است .\r\n( 1 ) آنچه كه به نظر مىرسد اين است كه مدت زمان بين نزول سوره‌هاى حجر تا نحل ، همان مدت زمان محاصرهء رسول اكرم صلّى اللّه عليه و آله و بنى هاشم در شعب ابى طالب در جحون بوده است و اين زمان فاصلهء بين مقتسمين اوّليه و بين تجديد عمل آنها به هنگام نزول سورهء نحل بوده است .\r\nامّا اين قول مردود است ، چون برگزارى موسم حج در ماه‌هاى حرام از قاعدهء محاصره استثنا بوده است و براى همين رسول الله صلّى اللّه عليه و آله در اين ايام از حصار خارج مىشده و به تبليغ مىپرداخته است و خبرهايى وارد شده است بر اين كه مشركان سعى مىكردند از فعاليت رسول اكرم صلّى اللّه عليه و آله در اين ايام جلوگيرى نمايند و بنابراين فاصله‌اى در اين ميان نبوده است .\r\n( 2 ) محاصرهء رسول اكرم صلّى اللّه عليه و آله و بنى هاشم به مدت سه سال در شعب ابى طالب از حوادث مهم تاريخ اسلام بوده است و ديگر حوادث مهم بعد از بعثت و قبل از هجرت عبارت بوده‌اند از : انذار در يوم الدار ، اسراء و معراج ، هجرت به حبشه ، هجرت به طائف و سپس هجرت به مدينه . در آيات قرآن كريم به صورت مجمل به انذار و اسراء و معراج در سوره‌هاى اسراء و نجم اشاره شده است و همچنين به هجرت به مدينه هم اشاره‌اى شده است ؛ اما به حادثه محاصرهء در شعب و هجرت به حبشه و هجرت به طائف در قرآن اشاره‌اى نشده است .\r\n( 3 ) براى روشن كردن اين كه ادعاى نزول قرآن به هنگام دعوت سرّى تا چه حدى صحت دارد ، سورهء نازل‌شدهء قرآن تا سورهء حجر را كه در آن آيهء :  « فَاصْدَعْ بِما تُؤْمَرُ »  آمده است بررسى كرديم و بعد از آن خواستيم كه حوادث را به ترتيب نقل كنيم ، اما از آنجا كه اختلاف در ترتيب و تاريخ اين حوادث را مشاهده كرديم ، به بررسى سوره‌هاى مكى بر اساس ترتيب نزول پرداختيم .\r\n( 4 ) در اينجا به بررسى آيهء چهل و يكم سورهء نحل مىپردازيم كه به بيان مسأله هجرت پرداخته است :\r\n « وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً وَ لَأَجْرُ الْآخِرَةِ أَكْبَرُ لَوْ كانُوا يَعْلَمُونَ »  « 1 » ؛ به ستمديدگانى كه به خاطر خدا تن به هجرت دادند در اين دنيا جايگاه خوبى خواهيم داد ، و اگر بدانند پاداش آخرت از آن هم بزرگ‌تر است .\r\nاين اوّلين آيه‌اى است كه از هجرت صحبت مىكند و در زمرهء آيات سوره مكى نحل مىباشد كه\r\n\r\n\r\n","description":"","footnote":"\r\n( 1 ) . نحل ( 16 ) ، 41 .\r\n","page_name":" 79 ","page_number":79},
  {"content":"\r\n\r\nهفتادمين سورهء قرآن است و بعد از آن شانزده سوره در مكه و قبل از هجرت نازل شده است و آيا مقصود آيه ، اوّلين هجرت به حبشه مىباشد ؟ يا دومين هجرت كه به مدينه بوده است ؟\r\n( 1 ) طبرسى در مجمع البيان از حسن و قتاده نقل مىكند كه گفتند : قول خداوند كه مىفرمايد :  « وَ الَّذِينَ هاجَرُوا فِي اللَّهِ »  ؛ به ستمديدگانى كه به خاطر خدا تن به هجرت دادند تا آخر سوره مدنى مىباشد « 1 » و همچنين سيوطى در الاتقان « 2 » مطلب را به همين صورت نقل مىكند سپس طبرسى اقوال ديگر را در مورد ساير استثنائات در آيات ذكر مىكند و نقل قول در مورد استثناى قتاده زياد نيست ، بلكه سيوطى در الدر المنثور از خود قتاده نقل مىكند كه مقصود ، هجرت اوّل به حبشه بوده است . « 3 »\r\n( 2 ) در آينده به اين مطلب اشاره خواهيم كرد كه اين سوره آخرين سوره‌اى است كه در شعب ابى طالب نازل شده است و بعد از آن ، بيعت عقبهء اوّل را ذكر مىكنيم كه آن هم در آخر موسم عمره و قبل از خروج از شعب صورت گرفته است و بعد از آن نبى اكرم صلّى اللّه عليه و آله به اصحابش اجازه داد كه به تدريج به مدينه هجرت كردند . بنابراين اگر آيهء دهم سورهء زمر كه مىگويد :  « وَ أَرْضُ اللَّهِ واسِعَةٌ »  : « سرزمين خدا پهناور است » ؛ ابتداى اجازه دادن نبى اكرم در هجرت به حبشه باشد ؛ احتمال دارد كه اين آيه مبدأ اذن رسول اكرم صلّى اللّه عليه و آله در هجرت به مدينه باشد ، با وجود فرق واضحى كه در اين مدت در اين دو سرزمين ايجاد شده است . لكن ما چيزى را در اين زمينه در روايت‌هاى حديثى و تفسير و تاريخ نمىيابيم .\r\nاحتمال دارد كه اين آيه ، بلكه اين سوره در اواخر سال يازدهم بعثت و يك سال قبل از بيعت عقبه نازل شده باشد ، همان وقتى كه ابو سلمه عبد الله بن عبد الأسد مخزومى به همراه همسرش ام سلمه از حبشه به مكه بازگشت و پس از آن كه قريش به اذيت و آزار وى پرداختند و او شنيد كه بعضى از اهالى مدينه ايمان آورده‌اند ، به آنجا مهاجرت كرد و او اوّلين نفر از اصحاب رسول الله صلّى اللّه عليه و آله بود كه به مدينه هجرت كرد . « 4 »\r\n( 3 ) همچنين خداوند متعال در اين سوره مىفرمايد :  « وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ »  « 5 » ؛ مىدانيم آنها مىگويند بشرى او را آموزش مىدهد ، در حالى كه زبان كسى كه اينها را به او نسبت مىدهند غير عربى است ولى اين به زبان عربى فصيح است .\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 535 .\r\n( 2 ) . الاتقان ، ج 1 ، ص 15 .\r\n( 3 ) . الدر المنثور ، ج 5 ، ص 118 و تمهيد ، ج 1 ، ص 153 .\r\n( 4 ) . سيرهء ابن اسحاق ، ج 2 ، ص 112 .\r\n( 5 ) . نحل ( 16 ) ، 103 .\r\n","page_name":" 80 ","page_number":80},
  {"content":"\r\n\r\n( 1 ) قمى در تفسيرش مىنويسد : مقصود زبان ابى فكيهه غلام ابن حضرمى مىباشد كه أعجمى زبان بود و از نبى اكرم صلّى اللّه عليه و آله پيروى كرد و به او ايمان آورد و قبل از آن از اهل كتاب بود . پس از آن قريشيان گفتند : به خدا قسم كه اين مرد به محمد صلّى اللّه عليه و آله مىآموزد . « 1 »\r\n( 2 ) طبرسى از مجاهد و قتاده نقل مىكند كه : منظور آنها برده‌اى از بنى حضرمى بود كه اهل روم بوده و عائش ناميده مىشد . وى در ابتدا از اهل كتاب بود كه اسلام آورد و مسلمان خوبى شد .\r\nو از عبد الله بن مسلم نقل مىكند كه گفت : در عصر جاهليت دو بردهء نصرانى از اهالى عين تمر عراق در مكه زندگى مىكردند كه اسم يكى يسار و اسم ديگرى خير بود . آنها كتاب خود را با زبان خودشان قرائت مىكردند . گاهى كه رسول الله صلّى اللّه عليه و آله از كنار آنها مىگذشت قرائت آنها را مىشنيد و براى همين گفتند : او از آنها ياد مىگيرد . « 2 »\r\n( 3 ) از ابن عباس روايت شده است كه قريشيان گفتند : شخصى به نام بلعام او را تعليم مىدهد و او فردى رومى و نصرانى بود كه در مكه زندگى مىكرد . « 3 »\r\n( 4 ) ابن اسحاق مىنويسد : برايم نقل شده است كه رسول الله صلّى اللّه عليه و آله بسيارى از اوقات در كنار مروه و نزد بساط غلامى نصرانى كه به وى جبر مىگفتند و بردهء بنى حضرمى به شمار مىرفت ، مىنشست .\r\nقريشىها مىگفتند : به خدا قسم كه بسيارى از مطالبى را كه محمد نقل مىكند ، جبر به وى تعليم داده است ، براى همين خداوند اين آيه را نازل كرد .  « وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ »  « 4 » ؛ مىدانيم آنها مىگويند بشرى او را آموزش مىدهد ، در حالى كه زبان كسى كه اينها را به او نسبت مىدهند غير عربى است ولى اين به زبان عربى فصيح است .\r\n( 5 )\r\n\r\nشهادت ياسر و سميّه و شكنجه عمّار\r\nخداوند متعال در ادامه مىفرمايد :  « إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ وَ أُولئِكَ هُمُ \r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 39 .\r\n( 2 ) . اسباب النزول واحدى ، ص 231 .\r\n( 3 ) . مجمع البيان ، ج 6 ، ص 595 و سيوطى هم از او روايت كرده است كه : رسول الله صلّى اللّه عليه و آله در مكه غلامى را كه اسمش بلعام و فردى اعجمى زبان بود ، تعليم مىداد و مشركان مىديدند كه رسول الله صلّى اللّه عليه و آله با وى رفت و آمد مىكند . براى همين گفتند : بلعام او را تعليم مىدهد ، الدر المنثور ، ج 4 ، ص 131 . روايت‌هاى ديگرى نيز ذكر شده و به نام‌هاى ابى السير و مقيس اشاره شده است .\r\n( 4 ) . سيرهء ابن اسحاق ، ج 2 ، ص 33 .\r\n","page_name":" 81 ","page_number":81},
  {"content":"\r\n\r\n      الْكاذِبُونَ مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ وَ أَنَّ اللَّهَ لا يَهْدِي الْقَوْمَ الْكافِرِينَ أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ لا جَرَمَ أَنَّهُمْ فِي الْآخِرَةِ هُمُ الْخاسِرُونَ ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحِيمٌ »       « 1 » ؛ فقط كسانى دروغ مىبافند كه به آيات خدا ايمان ندارند و آنها دروغگويند . كسى كه بعد از ايمان آوردن به خدا كافر شود . جز در صورتى كه مجبور شود و قلبش به ايمان آرام باشد - بلكه كسى كه سينهء خود را براى پذيرش كفر بگشايد خشم خدا بر اوست و عذاب عظيمى در انتظارش خواهد بود . اين به خاطر آن است كه زندگى دنيا را بر آخرت ترجيح دادند - خداوند كافران را هدايت نخواهد كرد . آنها كسانى هستند كه خدا بر قلب و گوش و ديدگانشان مهر زده است و آنها بىخبران واقعى هستند ، به ناچار هم آنان در آخرت زيانكارانند . آنگاه پروردگار بر كسانى كه بعد از عذاب كشيدن هجرت كردند و در جهاد مداومت نشان دادند آمرزندهء مهربان است .\r\n( 1 ) عيّاشى در تفسير خود از امام صادق عليه السّلام نقل مىكند كه : عمار بن ياسر را در مكه در بند كشيدند و به او گفتند از رسول الله صلّى اللّه عليه و آله بيزارى بجوى و او بيزارى جست و خداوند در معذور بودن وى فرمود :  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  ؛ مگر در صورتى كه مجبور شود و قلب او به ايمان آرام باشد .\r\n( 2 ) در همين تفسير از آن امام عليه السّلام نقل شده است : آيا قول خداوند را دربارهء عمار نشنيدى كه فرمود :\r\n « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  ؛ مگر كسى كه مجبور به ناسزاگويى شد ، ولى قلب او لبريز از ايمان بود .\r\nو باز ، در همين تفسير از آن امام همام عليه السّلام نقل كرده است كه : اين آيه در شأن عمار و اصحابش نازل شده است . « 2 »\r\n( 3 ) براى همين قمى در تفسير اين آيه مىگويد : مقصود آيه عمار بن ياسر مىباشد كه قريشيان او را در بند كشيده بودند و با آتش او را شكنجه مىكردند تا آنچه را كه مىخواهند بر زبان آورد ؛ در حالى كه قلب او مطمئن به ايمان بود . . . سپس مىگويد كه خداوند هم در شأن عمار مىگويد :  « ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحِيمٌ »  « 3 » ؛ آنگاه پروردگار تو بر كسانى كه بعد از عذاب كشيدن هجرت كردند و در جهاد مداومت نشان دادند ، آمرزنده و مهربان است .\r\n\r\n\r\n","description":"","footnote":"\r\n( 1 ) . نحل ( 16 ) ، 105 - 110 .\r\n( 2 ) . تفسير عياشى ، ج 2 ، ص 271 - 272 .\r\n( 3 ) . تفسير قمى ، ج 1 ، ص 390 - 391 .\r\n","page_name":" 82 ","page_number":82},
  {"content":"\r\n\r\n( 1 ) كلينى در كافى با سندى از امام صادق عليه السّلام روايت مىكند كه فرمود : همانا عمار ياسر به وسيلهء كفار قريش مجبور شد كه به پيامبر ناسزا بگويد در حالى كه قلبش مطمئن به ايمان بود . و نبى اكرم صلّى اللّه عليه و آله نيز به او گفت : اى عمار ، اگر دوباره چنين چيزى خواستند ، آن را تكرار كن ؛ زيرا كه خداوند تو را معذور كرده است :  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  ؛ خداوند به تو دستور داده است كه اگر تو را مجبور كردند ، همان جملات را تكرار كنى تا شكنجه نشوى . « 1 »\r\n( 2 ) طبرسى در مجمع البيان از قتاده و ابن عباس نقل مىكند كه : آيه در مورد عده‌اى نازل شده است كه بر كفر گويى مجبور شدند و عبارت بودند از : عمار و پدرش ياسر و مادرش سميّه و صهيب و بلال و خبّاب . اينها آن قدر شكنجه شدند تا اين كه پدر و مادر عمار به شهادت رسيدند و پس از آن عمار آنچه را كه مىخواستند بر زبان آورد و خداوند اين مطلب را به اطلاع رسولش رسانيد . پس از آن عده‌اى گفتند كه عمار كافر شده است ؛ اما رسول الله صلّى اللّه عليه و آله فرمود : هرگز ، سراپاى وجود عمار لبريز از ايمان است و ايمان با گوشت و خون او درآميخته است . پس از آن عمار در حالى كه گريان بود نزد رسول الله صلّى اللّه عليه و آله آمد . حضرت صلّى اللّه عليه و آله به او فرمود : تو را چه شده است ؟ گفت : به شر و بدى گرفتار شده‌ام اى رسول خدا . نتوانستم طاقت بياورم ؛ لذا به شما ناسزا گفتم و خدايان آنها را به خوبى ياد كردم . لكن رسول الله اشك چشمانش را با دست خود پاك كرد و مىگفت : اگر دوباره از تو خواستند ، همان چيزهايى را كه گفتى تكرار كن و سپس آيه نازل شد . « 2 »\r\n( 3 ) اين در حالى است كه در خبر مرحوم كلينى از امام صادق عليه السّلام گذشت كه نبى اكرم صلّى اللّه عليه و آله به عمار فرمود : « اگر دوباره از تو درخواست كردند ، همين كلمات را تكرار كن ، زيرا خداوند تو را معذور كرده و به تو دستور داده است كه هر چه خواستند بگو » . ظاهر اين حديث چنين است كه آيه قبل از روبه‌رو شدن عمار با پيامبر اكرم صلّى اللّه عليه و آله نازل شد نه بعد از آن . در خبر طبرسى هم آمده است : خداوند رسول خود را قبل از آمدن عمار بر اين مطلب آگاه كرد ؛ بنابراين ظاهر احاديث اين را مىرساند كه نزول آيه قبل از ملاقات عمار با رسول الله صلّى اللّه عليه و آله بوده است و نه بعد از آن و در نتيجه قول طبرسى كه مىگويد : « و سپس آيه نازل شد » صحيح نيست ، چنان كه جمع‌آورى اقوال و نتيجه‌گيرى سيوطى در الدر المنثور از مصنف عبد الرزاق و طبقات ابن سعد و تفسير ابن جرير طبرى و بيهقى در دلائل النبوة از طريق ابى عبيدة بن محمّد بن عمار بن ياسر از پدرش صحيح نيست كه گفتند : مشركان عمار را به بند كشيدند و آن قدر او را شكنجه كردند تا پيامبر صلّى اللّه عليه و آله را فحش داد و از الهه‌هايشان به خوبى ياد كرد .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 219 به نقل از تفسير قمى .\r\n( 2 ) . مجمع البيان ، ج 6 ، ص 597 .\r\n","page_name":" 83 ","page_number":83},
  {"content":"\r\n\r\nسپس او را رها كردند و او نزد رسول الله صلّى اللّه عليه و آله آمد . رسول الله صلّى اللّه عليه و آله به وى فرمود : تو را چه شده است ؟\r\nگفت : به شرى مبتلا شده‌ام ، آنها مرا رها نكردند تا اين كه تو را به بدى و الهه‌ها را به خوبى ياد كردم ! آن حضرت فرمود : قلب تو چه چيزى گواهى مىدهد ؟ گفت : مطمئن به ايمان است . گفت : پس اگر دوباره تو را گرفتند همين حرف‌ها را بزن و سپس آيه نازل شد .\r\n( 1 ) قول سيوطى كه از پيامبر نقل مىكند : « اگر دوباره تو را گرفتند همين حرف‌ها را بزن » نمىتواند با اقوال ديگرى كه نقل كرده ، سازگار باشد ، زيرا سيوطى در همين كتاب از ابن عباس نقل كرده كه گفته است : هنگامى كه رسول الله صلّى اللّه عليه و آله تصميم گرفت به مدينه مهاجرت كند به اصحابش گفت . . . پس بلال و خبّاب و عمار تنها شدند و مشركان آنها را دستگير كردند . . . و اما عمار از روى تقيّه سخنانى گفت كه باعث تعجّب آنها شد و سپس دست از سر بلال و خبّاب و عمّار برداشتند و آنها هم به رسول الله صلّى اللّه عليه و آله ملحق شدند و او را از آنچه بر سرشان رفته بود ، مطلع ساختند . . . و خداوند اين آيه را نازل كرد :  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  « 1 »\r\n( 2 ) همچنين آنچه را كه واحدى در اسباب النزول آورده است ، نمىتواند صحيح باشد وى از ابن عباس نقل مىكند كه : مشركان ، عمار و پدر و مادرش را و بلال و خبّاب و سالم را به بند كشيدند . در اين ميان سميّه را به دو شتر بستند و ضربه‌اى به تهيگاه او وارد كردند كه همين باعث شهادت وى شد و همسرش ياسر نيز به شهادت رسيد . آنها اولين كسانى بودند كه در اسلام به شهادت رسيدند . اما عمار از روى اجبار هر آنچه را كه مىخواستند ، بر زبان آورد تا آزادش كردند . سپس به نبى اكرم صلّى اللّه عليه و آله خبر داده شد كه عمار كافر شده است ! آن حضرت فرمود : هرگز ، همانا سراسر وجود عمار لبريز از ايمان است و ايمان با گوشت و خون او آميخته است ! پس از آن عمار در حالى كه گريان بود نزد رسول الله صلّى اللّه عليه و آله آمد و آن حضرت دست بر چشمانش كشيد و گفت : اگر دوباره گرفتار شدى ، همين سخنان را بگو و پس از آن آيه نازل شد . « 2 »\r\n( 3 ) آنچه كه كشى در كتاب رجال خود با سندى از ليث بن سعد از عمر غلام غفره نقل كرده ، به همين معنا است او مىگويد : عمار با عده‌اى ديگر مورد حبس و شكنجه قرار گرفت و سپس همراه ديگران آزاد شد . آنگاه وى نزد رسول الله صلّى اللّه عليه و آله رفت كه رسول الله صلّى اللّه عليه و آله فرمود : ابو يقظان رستگار باشد ! او گفت : چگونه چنين باشد در حالى كه بر خودش پيروز و رستگار نشد ، زيرا آنها آن قدر او را اذيت كردند تا اين كه به تو ناسزا گفت . رسول خدا صلّى اللّه عليه و آله فرمود : اگر بازهم با تو چنين كردند ، اين سخنان را تكرار كن . « 3 »\r\n\r\n\r\n","description":"","footnote":"\r\n( 1 ) . الدر المنثور ، ج 4 ، ص 132 - 133 .\r\n( 2 ) . اسباب النزول ، ص 231 .\r\n( 3 ) . رجال كشى ، ص 35 .\r\n","page_name":" 84 ","page_number":84},
  {"content":"\r\n\r\n( 1 ) بلكه وى در كتاب خود با سندى از محمد محمودى مروزى روايت كرده است كه : قريشيان پدر و مادر عمار را به شهادت رساندند و رسول الله صلّى اللّه عليه و آله به آنها گفت : اى خانوادهء ياسر ، صبر پيشه سازيد كه بهشت جايگاه شما خواهد بود . از عمار چه مىخواهيد ؟ عمار با حق است و حق با عمار است و هر جا كه باشد ؛ عمار نور چشم من است كه گروه سركش و ستمكار او را به شهادت مىرسانند در حالى كه او آنها را به بهشت دعوت مىكند و آنها او را به سوى آتش مىخوانند .\r\nقريشىها او را در آتش انداختند و رسول الله صلّى اللّه عليه و آله در اين باب فرمود : اى آتش ! بر عمار سرد و گوارا باش ، چنان كه بر ابراهيم عليه السّلام بودى . براى همين آتش با او تماس نگرفت و گزندى به وى نرسيد . « 1 »\r\nهمين دلالت مىكند بر اين كه در آن هنگام رسول الله صلّى اللّه عليه و آله در مكه حضور داشته است و احتمال دارد كه اين حادثه در موسم حج اتفاق افتاده است كه رسول الله صلّى اللّه عليه و آله و بنى هاشم از شعب خارج مىشده‌اند و اين مطلب نيز خواهد آمد كه آياتى از اوايل سورهء عنكبوت كه آخرين سورهء مكى است در شأن عمار بن ياسر نازل شده است . « 2 »\r\n( 2 ) شايد كه همين احتمال مذكور ، راه حل اشكال وارد بر اين اخبار باشد كه مىگويند : عمار كمى قبل از هجرت او ، بلكه بعد از هجرت رسول الله صلّى اللّه عليه و آله به مدينه مورد شكنجه قرار گرفته است به خاطر اين كه كلمات كفرآميزى را از روى اجبار گفته بود ، خجالت مىكشيد كه با رسول الله صلّى اللّه عليه و آله روبه‌رو شود و بنابر قولى در حالى كه گريان بود با رسول الله صلّى اللّه عليه و آله مواجه شد تا اين كه آن حضرت به وى اطمينان داد كه گناهى مرتكب نشده است . اين اخبار متناسب با همين مقطع زمانى است نه پيش از آن .\r\n( 3 ) همچنين مىبينيم كه پيش‌بينى برخورد متعدّد مشركين با عمار ، عمل لطيف و زيبايى است براى سخن رسول اكرم صلّى اللّه عليه و آله كه فرمود : « اگر دوباره تو را در فشار قرار دادند ، همان سخنان را تكرار كن » . در اين سفارش رسول الله صلّى اللّه عليه و آله با ملاطفت به وى تفهيم مىكند كه آنها دست از تو بر نخواهند داشت . اين گونه حوادث تكرار مىشود و به اين نكته اشاره مىكند كه اين حادثه در ايام هجرت آن حضرت صلّى اللّه عليه و آله تكرار مىشود . لكن برخى از راويان در اينجا دچار اشتباه شده‌اند و اين جمله را به نقل از رسول اكرم صلّى اللّه عليه و آله گرفته‌اند كه در مدينه و بعد از هجرت ايراد شده است با اين كه اصلا معنا ندارد كه رسول اكرم صلّى اللّه عليه و آله در مدينه به وى بگويد : اگر دوباره تو را تحت فشار قرار دادند ، همان سخنان را تكرار كن !\r\n( 4 ) همچنين با اين بحث‌ها مىتوانيم دليلى ارائه دهيم كه بعضى از راويان كه نقل كرده‌اند اين آيه از سورهء مكى نحل بعد از هجرت در شأن عمار نازل شده است ؛ دچار اشتباه شده‌اند . چنان كه سيوطى در الدر المنثور بدون دليل چنين ادعايى نموده بود كه مستلزم استثنا اين آيات از سورهء مكى نحل مىباشد .\r\n\r\n\r\n","description":"","footnote":"\r\n( 1 ) . خلاصهء اين خبر را ابن اسحاق در سيره ، ج 1 ، ص 342 ذكر كرده است .\r\n( 2 ) . همان .\r\n","page_name":" 85 ","page_number":85},
  {"content":"\r\n\r\n( 1 )\r\n\r\nاولين ديدار خزرجىها با رسول اكرم صلّى اللّه عليه و آله در موسم عمره\r\nبا عنايت به اين كه آيه 125 سورهء نحل ، اشاره به خروج مسلمانان از شعب را دارد و پيش از آن رسول اكرم صلّى اللّه عليه و آله در موسم عمرهء ماه رجب با عده‌اى از افراد قبيلهء خزرج ديدار كرده بود ، براى همين در اينجا به نقل اخبار مربوط به اين ديدار مىپردازيم :\r\n( 2 ) طبرسى در اعلام الورى از قمى نقل مىكند كه : اوس و خزرج با هم جنگ‌هايى داشتند كه ده‌ها سال طول كشيده بود و شبانه روز سلاح خويش را بر زمين نمىگذاشتند . آخرين جنگ آنها « يوم بعاث » « 1 » بود كه وقتى خزرجىها آمادهء جنگ شدند ، عبد الله بن أبيّ بن سلول را هم كه از اشراف و سخاوتمندانشان بود ، دعوت به همكارى كردند ؛ اما وى گفت : اين كار شما ظلم به أوس است و من همكارى بر ظلم نمىكنم . پس در جنگ بعاث شركت نكرد و خزرجىها را همراهى نكرد ، اتفاقا در اين جنگ اوسىها بر خزرجىها غالب شدند ، براى همين هر دو قبيله خواستار مصالحه شدند و به اين مطلب راضى شدند كه ابىّ را پادشاه خويش قرار دهند و به دنبال تهيهء تاجى براى وى برآمدند .\r\nدر اين ميان اوس و خزرج از يهوديان قينقاع و قريظه و نضير مىشنيدند كه در هنگام نزاع به آنها مىگفتند : اى جماعت عرب اين زمانى است كه پيامبرى در مكه ظهور مىكند و به يثرب مهاجرت مىكند و ما به كمك او با شما جنگ خواهيم كرد و شما را شكست خواهيم داد .\r\nگروهى از خزرجىها قبل از آن كه عبد الله بن ابى را بر خويش حاكم گردانند ، سعى كردند كه با قريشىها پيمانى عليه اوسىها منعقد كنند ، براى همين در موسم عمرهء ماه رجب به سوى مكه حركت كردند كه عبارت بودند از : ذكوان بن عبد القيس و اسعد بن زراره و در اين زمان بنى هاشم در شعب ابى طالب در محاصره بودند .\r\n( 3 ) اسعد بن زراره از قبل با عتبة بن ربيعهء مخزومى رفيق بود و براى همين به خانه‌اش رفت و گفت : بين ما و قبيلهء اوس جنگى بوده است و حال آمده‌ايم تا پيمانى با شما عليه آنها منعقد كنيم .\r\nعتبه گفت : شهر ما از شهر شما بسيار دور است و از طرفى آن چنان گرفتار شده‌ايم كه فرصت هيچ كارى نداريم .\r\nاسعد گفت : شما در حرم و در آسايش و امنيت زندگى مىكنيد ، پس گرفتارى شما چيست ؟ عتبه گفت : در ميان ما مردى ظهور كرده است كه ادّعا مىكند فرستادهء خداوند است و او خواب ما را آشفته ساخته و به خدايان ما توهين كرده و جوانان ما را فاسد نموده و جمع ما را پراكنده ساخته است .\r\n\r\n\r\n","description":"","footnote":"\r\n( 1 ) . نام منطقه‌اى از محله‌هاى اوس بود و جنگ در آنجا رخ داده بود و لذا به اين نام ناميده شد . ( النهاية ، ج 1 ، ص 139 )\r\n","page_name":" 86 ","page_number":86},
  {"content":"\r\n\r\n( 1 ) اسعد گفت : او كيست ؟ گفت : او پسر عبد الله بن عبد المطّلب است كه از خانواده‌اى شريف و با عظمت است .\r\nاسعد گفت : او الان كجاست ؟ گفت : آنها به جز در ايام حج از شعب خارج نمىشوند و امروز در حجر اسماعيل نشسته است و تو با او هم سخن نشو و به صحبت‌هايش گوش نده ؛ زيرا با سخنانش تو را افسون مىكند !\r\nاسعد گفت : چگونه اين كار را بكنم در حالى كه من بايد طواف انجام دهم و به ناچار سخنانش را مىشنوم .\r\nعتبه گفت : مقدارى پنبه در گوش‌هايت بگذار !\r\nبنابراين ، اسعد مقدارى پنبه در گوش‌هايش نهاد و داخل مسجد الحرام گرديد و به طواف كعبه پرداخت ، در حالى كه رسول الله صلّى اللّه عليه و آله در حجر نشسته بود و تعدادى از بنى هاشم اطراف او را گرفته بودند . هنگامى كه به مقابلش رسيد ، نگاهى گذرا به وى انداخت و رد شد . اما پيش خود گفت : آيا سزاوار است كه چنين خبر مهمى در مكه باشد و من از آن بىخبر بمانم و نتوانم به هنگام بازگشت ، خبر آن را به قوم خويش بدهم ؟ ! اين جهالتى بسيار بزرگ است ! براى همين در شوط دوّم پنبه را از گوش خود درآورد و آن را دور انداخت و به رسول الله صلّى اللّه عليه و آله نزديك شد و همانند آداب و رسوم جاهليّت بر وى درود فرستاد ، گفت : « أنعم صباحا » . رسول الله صلّى اللّه عليه و آله سرش را بالا آورد و به او فرمود :\r\nهمانا خداوند درودى بهتر از اين براى ما قرار داده است كه بهشتيان با آن بر همديگر تحيت مىگويند :\r\n« سلام عليكم » .\r\n( 2 ) اسعد در كنار وى نشست و گفت : به تازگى دعوت تو را شنيده‌ام ، به چه چيز دعوت مىكنى ؟\r\nفرمود : به اين كه شهادت دهى : لا إله الا الله و محمّد رسول اللّه . و شما را دعوت مىكنم به اين كه :   « أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ ، نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ ، لا نُكَلِّفُ نَفْساً إِلَّا وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ »   « 1 »\r\n« بگو : بياييد تا چيزهايى برايتان بگويم كه پروردگارتان بر شما حرام كرده است : چيزى را شريك خدا قرار ندهيد . به پدر و مادر نيكى كنيد . فرزندان خود را از بيم فقر نكشيد ، ما شما و آنها را روزى\r\n\r\n\r\n","description":"","footnote":"\r\n( 1 ) . انعام ( 6 ) ، 151 - 152 .\r\n","page_name":" 87 ","page_number":87},
  {"content":"\r\n\r\nخواهم داد و گرد كارى زشت ، چه پنهان ، چه آشكار نگرديد و كسى را كه خدا كشتنش را حرام كرده است ، جز به حق نكشيد . اين است چيزى كه خدا شما را به آن سفارش كرده است تا بينديشيد . به مال يتيم جز به نحو احسن نزديك نشويد تا به سن بلوغ و رشد برسد و حق پيمانه و وزن را به عدالت ادا كنيد ، ما هيچ كس را جز به اندازهء توانش تكليف نمىكنيم . هرگاه سخن گوييد ، عدالت را رعايت كنيد ، حتى اگر عليه نزديكان بوده باشد ، اين چيزى است كه خدا شما را بدان سفارش مىكند تا متذكر شويد .\r\n( 1 ) هنگامى كه اسعد اين مطلب را شنيد ، گفت : « اشهد ان لا إله الا الله وحده لا شريك له و انّك رسول الله » سپس گفت : پدر و مادرم به فدايت يا رسول الله ! من از اهالى يثرب و از قبيلهء خزرج هستم . بين ما و برادران ما از قبيلهء اوس ، جدايى و تفرقه ايجاد شده است . اگر خدا به وسيلهء تو بين ما اتحاد برقرار كند ، عزيزترين ما خواهى شد . مردى از قبيله‌ام به همراه من است كه اگر دعوت تو را بپذيرد ، اميدوارم كه خداوند كارهاى ما را سامان بخشد . اى رسول الله صلّى اللّه عليه و آله ! به خدا قسم ما از يهود خبر ظهور تو را مىشنيديم و آنها بعثت و صفات تو را به ما بشارت مىدادند . اميدوارم كه شهر ما مقصد هجرت تو باشد و نزد ما اقامت كنى ، زيرا يهوديان اين گونه به ما خبر داده‌اند . سپاس خدا را كه مرا با تو آشنا كرد . به خدا قسم كه به مكه نيامده بودم ، مگر براى اين كه پيمانى را با قريش عليه اوسىها منعقد كنم ، اما خداوند بهتر از آن را به من عنايت كرد .\r\nسپس به سوى ذكوان رفت و به او گفت : اين همان فرستادهء خداوند است كه يهوديان ظهورش را به ما بشارت مىدادند و صفات او را نقل مىكردند ، پس بيا نزد او برويم تا اسلام بياورى و بدين ترتيب ذكوان اسلام آورد .\r\nسپس گفتند : يا رسول الله ، كسى را به همراه ما بفرست كه قرآن را به ما ياد بدهد و مردم را به دين تو دعوت كند .\r\n( 2 ) در اين ميان مصعب بن عمير بن هاشم ( از بنى عبد الدار ) كه بسيار مورد علاقه و محبت پدرش بود و عمير او را بر ديگر فرزندانش ترجيح مىداد ، اسلام آورد و به خاطر همين مورد اذيت و آزار والدين خود قرار گرفت . او در ابتدا به حبشه مهاجرت كرد ، اما به همراه عده‌اى پس از دو ماه به مكه بازگشت و همراه رسول الله صلّى اللّه عليه و آله به شعب رفت تا اين كه آيات بسيارى از قرآن و احكام را فرا گرفت و هنگامى كه خزرجىها يك معلم قرآن و مبلغ اسلام درخواست كردند ، رسول الله صلّى اللّه عليه و آله به وى امر فرمود كه همراه آنها به يثرب برود . آنگاه اسعد بن زراره او را در منزل خويش جاى داد و همه روزه او را به ميان اجتماعات خزرجىها مىبرد تا آنها را به اسلام دعوت كند و گروه گروه از جوانان و نوجوانان محله‌هاى مختلف دعوت او را اجابت مىكردند و اسلام مىآوردند ، تا اين كه اسعد او را نزد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدايىاش سعد بن معاذ از بنى عمرو بن عوف كه از اوسىها بود ، برد و او هم اسلام آورد و به تبع او بسيارى از بنى عمرو بن عوف در قباء مسلمان شدند ( كه تفصيل آن خواهد آمد )\r\nمصعب به رسول الله صلّى اللّه عليه و آله نوشت كه اوس و خزرج اسلام را پذيرفته‌اند و هنگامى كه نامه به دست آن حضرت رسيد ، به مسلمانان اجازه داد كه به مدينه هجرت كنند . « 1 »\r\n( 1 )\r\n\r\nهجرت ابى سلمه به مدينه\r\nدر خبرها آمده كه يكى از اولين كسانى كه به حبشه هجرت كرد ، ابو سلمه ، عبد الله بن عبد الاسد مخزومى به همراه همسرش ام سلمه ، هند دختر ابى اميّه مخزومى بود . آنها در ماه رجب سال پنجم بعثت به سوى حبشه حركت كردند و دو ماه در حبشه مانده بودند كه اسلام آوردن اهل مكه را شنيدند و عده‌اى كه از جملهء آنها ابو سلمه و همسرش بودند در ماه شوّال بازگشتند . « 2 »\r\nمادر ابى سلمه ، برّه دختر عبد المطّلب و خواهر ابو طالب بود و براى همين وقتى كه به مكه بازگشت به دايىاش ، ابو طالب پناهنده شد . پس از آن عده‌اى از بنى مخزوم نزد ابو طالب رفتند و گفتند : اى ابو طالب ! برادرزاده‌ات ، محمد را در پناه خودت گرفتى ، اما چه حقى دارى كه هم عشيرهء ما را در پناه خويش بگيرى و ما را از دستيابى به وى بازدارى ؟ !\r\nابو طالب گفت : او به من پناه آورده است و خواهرزاده‌ام مىباشد و اگر قرار باشد كه از خواهرزاده‌ام حمايت نكنم ، از برادرزاده‌ام نيز حمايت نمىكردم .\r\nآنها به مشاجره با ابو طالب پرداختند تا اين كه ابو لهب برخاست و به آنها گفت : اى جماعت قريش ! به خدا قسم كه اين پيرمرد را زياد اذيت كرديد ( در آن حال وى نودساله بود ) و هنوز هم او را به خاطر پناه دادن به اقوامش مورد ملامت و اذيت قرار مىدهيد . به خدا قسم كه بايد به كار خويش خاتمه دهيد و يا اين كه به حمايت از او برمىخيزيم و هر كارى كه دستور دهد انجام مىدهيم !\r\nآنها گفتند : اى ابو لهب ما از هر كارى كه كراهت داشته باشى دست مىكشيم . « 3 »\r\nابن اسحاق مىنويسد : هنگامى كه ابو سلمه از سرزمين حبشه بازگشت ، قريش به آزار و اذيت وى پرداختند و هنگامى كه وى خبر اسلام آوردن عده‌اى از انصار را شنيد به يثرب مهاجرت كرد . و اين يك سال قبل از بيعت اصحاب عقبه با پيامبر اكرم صلّى اللّه عليه و آله بود ( او در ميان بنى عمرو بن عوف در قباء مسكن گزيد كه توضيح آن خواهد آمد ) .\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 136 - 139 .\r\n( 2 ) . بحار الانوار ، ج 18 ، ص 422 به نقل از المنتقى .\r\n( 3 ) . سيرهء ابن اسحاق ، ج 2 ، ص 112 .\r\n","page_name":" 89 ","page_number":89},
  {"content":"\r\n\r\n( 1 ) وى از پدرش از سلمة بن عبد الله بن عمر بن ابى سلمه از جدّه‌اش ام سلمة « 1 » نقل مىكند كه گفت :\r\nهنگامى كه ابو سلمه تصميم به مهاجرت به مدينه گرفت ، شترى براى من آماده كرد و مرا بر آن سوار كرد و در حالى كه فرزندم سلمه شيرخواره بود ، وى ما را به سوى مدينه حركت داد .\r\nدر اين حال عده‌اى از بنى مخزوم آمدند و گفتند : تو خودت را از دست ما نجات دادى « 2 » ، ولى چگونه به تو اجازه دهيم كه همسرت را نيز با خود به مدينه ببرى ؟ ! سپس افسار شتر را از وى گرفتند و مرا از او جدا كردند و خانواده‌ام مرا در خانه حبس كردند و در اين حال فرزندم سلمه با من بود . پس از آن كه ابو سلمة به مدينه رفت ، خانواده‌اش آمدند و گفتند : حال كه امّ سلمه را از پسر ما جدا ساختند ، اجازه نمىدهيم كه نوهء ما نزد شما باشد ! و بدين ترتيب فرزندم سلمه را نزد خود بردند و مرا تنها گذاشتند .\r\n( 2 ) پس از آن من هر روز صبح به بيابان ابطح مىرفتم و آنجا مىنشستم و تا غروب گريه مىكردم و سپس به خانه برمىگشتم ! اين كار نزديك به يك سال طول كشيد تا اين كه روزى يكى از عمو عموزاده‌هايم ، دلش به حالم سوخت . لذا نزد خانواده‌ام آمد و به آنها گفت : چرا دست از سر اين بيچاره برنمىداريد ؟ چرا بين او و همسرش و فرزندش جدايى انداختيد ؟ ! پس از آن فرزندم را به من برگرداندند و گفتند : اگر مىخواهى مىتوانى نزد همسرت به روى .\r\n( 3 ) پس شترى را آماده كردم و فرزندم را در بغل گرفتم و به سوى همسرم در مدينه حركت كردم و در اين حال هيچ كس با من نبود . . . پس از آن كه به تنعيم ( راه خروجى مكه به مدينه ) رسيدم ، عثمان بن طلحه از بنى عبد الدار مرا ديد و شناخت . او گفت : اى دختر ابى اميه به كجا مىروى ؟ گفتم : مىخواهم نزد همسرم در مدينه بروم ! گفت : آيا كسى تو را همراهى نمىكند ؟ گفتم : نه به خدا ، فقط خدا و اين پسرم همراه من هستند . سپس گفت : به خدا قسم كه تو را تنها نخواهم گذاشت و افسار شتر را به دست گرفت و حركت كرد . هنگامى كه به منزلگاهى مىرسيديم ، شتر را مىخوابانيد و سپس به كنارى مىرفت تا من پياده شوم و پس از آن كه پياده مىشدم ، شترم را تيمار مىكرد و آن را به درختى مىبست ، سپس خودش به زير درخت ديگرى مىرفت و مشغول استراحت مىشد . وقتى كه هنگامهء رفتن مىشد ، شتر را آماده مىكرد و مىخوابانيد و سپس خودش به كنارى مىرفت تا من سوار شوم و آنگاه افسارش را به دست مىگرفت و آن را پيش مىبرد و همين طور پيش رفتيم تا به روستاى بنى عمرو بن عوف در قباء رسيديم در آنجا وى گفت : همسر تو در همين روستا است و تو با توكل بر خدا به آنجا برو و خودش به سوى مكه بازگشت . « 3 »\r\n\r\n\r\n","description":"","footnote":"\r\n( 1 ) . به همين صورت نقل شده است و ام سلمه جدّه پدرش عبد الله بوده است و شايد كه او از پدرش عبد الله از جده‌اش ام سلمه روايت كرده است .\r\n( 2 ) . شايد كه به خاطر امان دادن ابو طالب به وى بوده است .\r\n( 3 ) . سيرهء ابن اسحاق ، ج 2 ، ص 113 - 112 با اندكى تغيير .\r\n","page_name":" 90 ","page_number":90},
  {"content":"\r\n\r\n( 1 )\r\n\r\nصحيفهء مقاطعهء ظالمانه\r\nدر سوره نحل خداوند متعال مىفرمايد :  « ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ »  « 1 » ؛ با فرزانگى و اندرزى نيكو به راه پروردگارت بخوان و با بهترين طريق با آنها مباحثه كن و پروردگار گمراهان و هدايت‌شدگان طريقش را بهتر مىشناسد .\r\nابن شهر آشوب در مناقب از شرف المصطفى تأليف خرگوشى نقل مىكند كه آيهء  « ادْعُ إِلى سَبِيلِ رَبِّكَ . . . »  در آخرين روزهاى محاصره در شعب ابى طالب بر پيامبر اكرم صلّى اللّه عليه و آله نازل شد و آن حضرت صلّى اللّه عليه و آله فرمود : چگونه آنها را دعوت كنم در حالى كه با من پيمان بسته‌اند كه دعوت را ترك كنم ؟ پس جبرئيل به نبى اكرم صلّى اللّه عليه و آله خبر داد كه خداوند موريانه‌ها را بر عهدنامه مسلط كرده است و آن را جويده‌اند . « 2 »\r\n( 2 ) قبل از او قطب راوندى در قصص الانبياء روايت كرده است كه وقتى پيامبر به مدت چهار سال در شعب به سر برد ، خداوند موريانه‌ها را بر عهدنامه مسلّط كرد و اين حشرات تمام كلمات آن را جويدند و تنها اسم « اللّه » را سالم گذاشته‌اند و پس از آن جبرئيل بر پيامبر اكرم صلّى اللّه عليه و آله نازل شد و او را با خبر ساخت . « 3 » او اين خبر را در الخرائج و الجرائح نيز نقل كرده و گفته است : بنى هاشم به مدت چهار سال در شعب ابى طالب محاصره بودند تا اين كه روزى رسول الله صلّى اللّه عليه و آله از خواب بيدار شد و به عمويش ابو طالب گفت : عهدنامه‌اى را كه قريش آن را در قطع رابطه با ما نوشته بودند ، به وسيلهء موريانه‌هايى كه خداوند فرستاده است ، خورده شد ، و تنها اسم « الله » در آن باقى مانده است .\r\nابو طالب گفت : اى برادرزاده‌ام آيا نزد قريش بروم و آنها را مطلع سازم ؟ رسول الله صلّى اللّه عليه و آله فرمود : هرطور كه بخواهى .\r\n( 3 ) ابو طالب ( رض ) نزد قريش رفت و آنها از آمدنش خوش‌حال شدند و با احترام به پيشواز او رفتند و گفتند :\r\nمىدانستيم كه رضايت قومت براى تو مهم‌تر از آن چيزى است كه در آن افتاده‌اى و آيا براى اين آمده‌اى كه محمد را به ما تسليم كنى ؟\r\nگفت : اى مردم ، من براى ابلاغ خبرى آمده‌ام كه برادرزاده‌ام محمد صلّى اللّه عليه و آله مرا از آن مطلع ساخته\r\n\r\n\r\n","description":"","footnote":"\r\n( 1 ) . نحل ( 16 ) ، 125 .\r\n( 2 ) . مناقب آل ابى طالب ، ج 1 ، ص 65 .\r\n( 3 ) . قصص الانبياء ، ص 329 .\r\n","page_name":" 91 ","page_number":91},
  {"content":"\r\n\r\nاست . پس به دقت به آن گوش فرا دهيد و اگر همانطور بود كه اطلاع داده است ، پس از خدا بترسيد و دست از قطع رابطهء با ما برداريد و اگر بر خلاف آن چيزى بود كه وى گفته است : او را به شما تسليم مىكنم و در پى جلب رضايت شما خواهم بود !\r\nگفتند : چه خبر مهمى به تو داده است ؟\r\nگفت : او به من اطلاع داده است كه خداوند موريانه‌هايى را بر عهدنامه مسلّط كرده است و آنها تمام آن را به جز اسم « اللّه » جويده‌اند . پس آن را بياوريد تا اگر سخنش بر خلاف واقع بود ، او را به شما تسليم كنم . « 1 »\r\nاين عهدنامه ابتدا در كعبه بود و قريش ترسيدند كه به سرقت برده شود ، براى همين آن را نزد مادر ابو جهل گذاردند . پس قاصدى نزد وى فرستادند تا آن را بياورد و امّ ابى جهل آن را صحيح و سالم در ميان جمع آنها گذاشت .\r\nابو طالب گفت : آيا چيزى از مهر و موم اين عهدنامه را دگرگون مىيابيد ؟ گفتند : نه . گفت :\r\nبرادرزاده‌ام كه هيچ‌گاه دروغ نمىگويد به من گفته است كه خداوند موريانه‌هايى را فرستاده است كه تمام عهدنامه به جز اسم « الله » را جويده‌اند ! پس اگر صحبت‌هايش راست بود شما از ظلم كردن به ما دست برمىداريد و اگر دروغ بود كه او را به شما تسليم مىكنيم تا او را بكشيد !\r\nمردم با صداى بلند گفتند : صحيح است ، صحيح است اى ابو طالب با ما به انصاف رفتار كردى .\r\nسپس عهدنامه را آوردند و پس از آن كه مهرهاى آن را گشودند مشاهده كردند كه در آن تنها كلمات « باسم اللهم » و « محمد » سالم باقى مانده است ! ابو طالب به آنها گفت : از خدا بترسيد و از كارهايتان دست برداريد كه در اين حال همهء افراد ساكت ماندند و به تدريج پراكنده شدند . ( 1 ) سپس هفت نفر از قريشيان براى نقض آن گرد هم آمدند كه بعضى از آنها عبارت بودند از : مطعم بن عدى بن نوفل بن عبد مناف كه نبى اكرم صلّى اللّه عليه و آله را هنگامى كه از طائف برگشت مورد حمايت خويش قرار داد . و زهير بن ابى اميّهء مخزومى همسر عاتكه ، دختر ابو طالب « 2 » و هشام بن عمرو بن لؤىّ بن غالب و ابو البخترى بن هشام و زمعة بن الاسود بن مطلّب و . . . آنها تصميم گرفتند كه دست راست كاتب آن صحيفه - منصور بن عكرمه - را قطع كنند كه ديدند دستش خشك شده است و گفتند : خداوند دست او را قطع كرده است .\r\n( 2 ) در اين مورد ابو طالب چنين سرود :\r\n\r\n\r\n","description":"","footnote":"\r\n( 1 ) . الخرائج و الجرائح ، ج 1 ، ص 142 ، ح 230 .\r\n( 2 ) . در آينده از ابن اسحاق نقل خواهيم كرد كه مادرش عاتكه ، دختر عبد المطلب بوده است و نقل ابن اسحاق از قوت بيشترى برخوردار است .\r\n","page_name":" 92 ","page_number":92},
  {"content":"\r\n\r\nآيا به دريائيان ما ( مهاجران حبشه ) خير كار پروردگار ما رسيده است ؟ با اين كه راهشان دور است ، و خداوند به آنها خبر دهد كه : آن پيمان را موريانه خورده است .\r\nافسون و افترا با هم در آن پيمان هست و شما افسونى را نمىيابيد كه تا آخر دوران كارش بالا گيرد .\r\n( 1 ) همچنين در اين مورد مىسرايد :\r\nهرآينه قضيهء صحيفه ، عبرت‌آموز است هرگاه براى شخص غائبى گزارش شود تعجب مىكند .\r\nو خداوند كفر قريش و قطع رحمشان و كينه‌توزىهاى آنها را نسبت به بيان كنندهء حقايق محو كرد .\r\nو هر چه گفته بودند ، باطل كرد و هر كسى كه سخنانى بر خلاف حقيقت بگويد تكذيب مىشود .\r\nو پسر عبد الله در ميان ما راستگو شناخته شد ، اگر چه قريش بسيار ناراحت و خشمگين شدند .\r\nو همچنين مىسرايد :\r\nفرزندان قصىّ خردهاى خودشان را به بازى گرفتند و پس از به بازى گرفتن خرد مگر برمىگردد ؟ !\r\nاين كه فرزندان بنى هاشم را از ميان خود دور كردند مانند اين بود كه آشپز هيزم‌هاى نيكو را از خود دور كند !\r\nو به احمد گفتند : تو مردى دروغگو و بىاصل و نسب هستى .\r\nگرچه احمد بر حق بر آنها فرستاده شد و براى آنها دروغى نياورده است با اين كه برادران ما فرزندان هاشم و فرزندان مطلّب ما را يارى نمودند .\r\nو نسبت به احمد با تمام روابط و خويشاوندى ، از سوء نيت خود كرديد آنچه كرديد ! « 1 »\r\nو من به كعبهء پوشيده با پرده‌ها و به حق كسانى كه به زيارتش مىآيند قسم مىخورم كه :\r\nهيچ‌گاه به احمد دست نمىيابيد ، مگر اين كه با نوك نيزه‌ها و تيزى شمشيرها گداخته شويد .\r\n( 2 ) راوندى هم اين خبر را نقل مىكند تا آنجا كه مىگويد : قريشيان پراكنده شدند و كسى حرفى نزد تا اين كه از بنى عبد مناف و بنى قصىّ و عده‌اى از قريشيانى كه از زنان بنى هاشمى متولد شده بودند ، گرد هم آمدند و گفتند : ما از آنچه كه در اين صحيفه بوده است ، بيزاريم و بعضى از آنها عبارت بودند از :\r\nمطعم بن عدى - كه پيرمردى ثروتمند و صاحب اولاد فراوان بود - و ابو البخترى بن هشام و زهير بن اميّة مخزومى و . . . ابو جهل گفت : اين كارى است كه در تاريكى شب پيش‌بينى شده است .\r\nآنگاه ابو طالب به شعب برگشت و به همراه نبى اكرم صلّى اللّه عليه و آله و عشيره‌اش از آن خارج شدند و در ميان مردم پراكنده گرديدند . « 2 »\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 65 - 67 و اين قطعه و قطعهء قبلى را سيد هاشم بحرانى در حلية الابرار ، ج 1 ، ص 62 - 64 به نقل از مستدرك ابن بطريق از مغازى ابن اسحاق نقل كرده است .\r\n( 2 ) . قصص الانبياء ، ص 330 .\r\n","page_name":" 93 ","page_number":93},
  {"content":"\r\n\r\nظاهرا او اين مطلب را از طبرسى در اعلام الورى نقل كرده است . « 1 »\r\n( 1 ) ابن هشام نيز اين مطلب را در سيره‌اش چنين نقل كرده است : بعضى از اهل علم ، ذكر كرده‌اند كه رسول الله صلّى اللّه عليه و آله به ابو طالب ( رض ) گفت : اى عمو ! خداوند موريانه‌هايى را بر صحيفهء قريش مسلّط كرده است كه موارد ظلم و قطع رحم و بهتان را پاره پاره كردند و تنها اسم « اللّه » را سالم گذاشته‌اند .\r\nابو طالب گفت : آيا خداوند اين خبر را به تو داده است ؟ فرمود : بله . گفت : به خدا قسم كه تو هيچ‌گاه دروغ نمىگويى .\r\nآنگاه نزد قريش رفت و گفت : اى جماعت قريش ، همانا برادرزاده‌ام به من چنين خبرى را داده است . حال صحيفه را بياوريد تا اگر حرف‌هاى برادرزاده‌ام درست باشد ، به قطع رحم خويش خاتمه دهيد و دست از اين كار برداريد و اگر او دروغ گفته باشد ، وى را به شما تحويل مىدهم . قريشيان گفتند : قبول است و بر اين مطلب قرار گذاشتند و سپس به سراغ صحيفه رفتند و ديدند كه به همان صورتى در آمده است كه رسول الله صلّى اللّه عليه و آله گفته بود و همين خشم و شر آنها را بيشتر كرد و عده‌اى از قريش به نقض آن صحيفه اقدام كردند . « 2 »\r\n( 2 ) اين خبر را سيد هاشم بحرانى از كتاب المستدرك از يحيى بن حسن ابن بطريق حلّى از كتاب المغازى ابن اسحاق نقل مىكند كه گفت : سپس خداوند موريانه‌ها را بر صحيفهء قريش كه در آن بر قطع رابطه با بنى هاشم اتفاق كرده بودند مسلّط گردانيد و آنها نيز تمام اسم‌هاى خداوند را جويدند ! و كلمات ظلم و قطع رحم و بهتان را باقى گذاشتند ! و خداوند رسولش را از اين امر مطلع گردانيد و او هم عمويش را از اين قضيه باخبر كرد .\r\nآنگاه ابو طالب به او گفت : اى برادرزاده‌ام چه كسى اين خبر را به تو داده است ؟ در حالى كه كسى پيش ما نيامده است و تو هم نزد كسى نرفته‌اى و به نظر من اهل دروغ هم نيستى !\r\nرسول الله صلّى اللّه عليه و آله گفت : خدايم اين خبر را به من داده است .\r\nعمويش گفت : همانا خداى تو حق است و من شهادت مىدهم كه تو راست مىگويى .\r\n( 3 ) سپس ابو طالب عشيره‌اش را گرد هم آورد و خبر رسول الله صلّى اللّه عليه و آله را به هيچ كس نگفت ، زيرا مىترسيد كه آن خبر افشا شود و به گوش مشركان برسد و آنها به دستكارى و تغيير صحيفه اقدام كنند .\r\nوى به همراه عشيره‌اش حركت كرد تا به مسجد الحرام رسيد و در اين حال عده‌اى از قريش در سايهء كعبه نشسته بودند .\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 126 - 127 .\r\n( 2 ) . سيرهء ابن هشام ، ج 2 ، ص 16 - 17 .\r\n","page_name":" 94 ","page_number":94},
  {"content":"\r\n\r\n( 1 ) هنگامى كه او را ديدند به همديگر مژده دادند و گمان كردند كه محاصره و گرفتارى باعث شده است كه رسول الله صلّى اللّه عليه و آله را تحويل دهند تا او را به قتل برسانند ! وقتى كه ابو طالب و عشيره‌اش به نزديك آنها رسيدند ، به او خير مقدم گفته و افزودند : وقت آن رسيده است كه خودت را از دست اين مرد راحت كنى ، مردى كه كشتن او به صلاح شما و جماعت شما است و زندگىاش باعث تفرقه و فساد شما است ؟\r\nابو طالب گفت : براى صحبت دربارهء امرى آمده‌ام كه شايد صلاح و وحدت ما در آن باشد و اميدوارم كه آن را قبول كنيد . برويد و صحيفه‌اى را كه عليه ما نوشته‌ايد ، بياوريد .\r\nمشركان هم آن را آوردند و شكى نداشتند كه اگر عهدنامه را ابطال كنند آنها رسول الله صلّى اللّه عليه و آله را تسليم خواهند كرد .\r\n( 2 ) پس از آن كه صحيفه را آوردند ، ابو طالب گفت : اين صحيفه بين من و شما است و هرآينه برادرزاده‌ام - كه هيچ‌گاه دروغ نمىگويد - به من خبر داده است كه : خداوند موريانه‌هايى را بر اين صحيفه مسلّط كرده است كه هيچ اسمى از ظلم و قطع رحم و بهتان باقى نگذارده‌اند ، مگر آن كه آن را پاره كرده‌اند و تنها اسامى خدا را سالم گذاشته‌اند . حال اگر حرف‌هاى او دروغ بود بر من لازم است كه او را به شما تحويل دهم تا او را به قتل برسانيد و اگر راست بود چه چيزى ديگر هست كه باعث قطع رابطهء شما باشد ؟\r\nآنگاه از همديگر قول و قرارهاى محكم گرفتند و وقتى كه آن را گشودند ، مشاهده كردند كه حرف رسول الله صلّى اللّه عليه و آله درست است . اين امر ، ابو طالب و اصحابش را خوش‌حال كرد و گفتند : ديديد كه كدام يك از ما به بهتان و محاصره سزاوارتر است ؟ !\r\n( 3 ) پس از آن مطعم بن عدىّ بن نوفل بن عبد مناف و هشام بن عمرو از بنى عامر بن لؤى ايستادند و گفتند : ما از اين صحيفه ظالمانه كه باعث قطع رحم شده است ، بيزاريم و به كسى اجازه نمىدهيم كه به ايجاد فساد در ميان ما اقدام كند و عده‌اى از اشراف قريش نيز از آنها پيروى كردند و پس از آن محاصره‌شدگان كه سختىهاى زيادى را متحمل شدند ، از شعب خارج شدند . « 1 »\r\n( 4 ) ابن اسحاق در سيرهء خود مىگويد : هشام بن عمرو بن ربيعه نزد زهير بن ابى اميّة بن مغيرهء مخزومى - كه مادرش عاتكه دختر عبد المطّلب بود - رفت و گفت : اى زهير ، آيا راضى هستى به اين كه غذا و لباس داشته باشى ، ولى دايىزاده‌هاى تو در سختى به سر ببرند و كسى با آنها دادوستد نكند ؟ ! به خدا\r\n\r\n\r\n","description":"","footnote":"\r\n( 1 ) . حلية الابرار ، ج 1 ، ص 61 - 62 .\r\n","page_name":" 95 ","page_number":95},
  {"content":"\r\n\r\nقسم كه اگر اينها دايىزاده‌هاى ابى الحكم بن هشام ( ابو جهل ) بودند و تو او را به چيزى دعوت مىكردى ، هرگز قبول نمىكرد .\r\n( 1 ) زهير گفت : واى بر تو اى هشام ، مىگويى كه چه كنم ؟ من تنها يك نفر هستم و به خدا قسم كه اگر فرد ديگرى يار و ياور من باشد به نقض آن اقدام مىكردم .\r\nهشام گفت : آن فرد را يافته‌اى ، گفت : او كيست ؟ هشام گفت : من ، گفت : پس برو و شخص سوّمى را پيدا كن .\r\nهشام نزد مطعم بن عدى رفت و گفت : اى مطعم ، آيا راضى شده‌اى كه دو طايفه بنى عبد مناف ( بنى هاشم و بنى مطلّب ) در معرض هلاكت باشند و تو شاهد آن باشى و با قريش همكارى كنى ؟ به خدا قسم كه اگر آنها به چنين كارى دعوت مىشدند ، هرگز با شما همكارى نمىكردند !\r\nگفت : واى بر تو ، چه كارى مىتوانم بكنم ؟ در حالى كه تنها هستم ؟ گفتم : هرآينه شخص دومى را يافته‌اى . گفت : او كيست ؟ گفتم : من ، گفت : شخص سومى را هم به ما ملحق كن . گفتم : ملحق كرده‌ام .\r\nگفت : او كيست ؟ گفتم : زهير بن ابى اميّه . گفت : شخص چهارمى را به ما ملحق كن .\r\n( 2 ) پس هشام نزد ابى البخترى بن هشام رفت و آنچه را كه به مطعم گفته بود ، به او هم گفت . پاسخ : آيا كسى ما را در اين امر يارى مىكند ؟ گفت : بله ، گفت : چه كسانى ؟ جواب داد : زهير بن ابى اميّة و مطعم بن عدىّ و من همراه تو هستيم . گفت : فرد پنجمى را به ما ملحق كن .\r\nهشام نزد زمعة بن اسود بن مطلّب رفت و با او صحبت كرد و قرابت و حق بنى هاشم نسبت به وى را بيان كرد . پس او گفت : آيا كسى را مىشناسى كه در اين امر ما را يارى كند ؟ هشام گفت : بله و آنگاه نام افراد را بيان كرد . سپس همگى قرار گذاشته كه بالاى مكه در جلوى حجون جلسهء شبانه‌اى داشته باشند .\r\nآنها در آن شب آنجا جمع شدند و با هم پيمان بستند كه در مورد نقض صحيفه اقدام كنند و زهير گفت : من اولين كسى بودم كه اين دعوت را پذيرفتم ؛ بنابراين اول من صحبت مىكنم .\r\n( 3 ) فرداى آن روز به محل قرارشان رفتند و زهير بن ابى اميّة هفت دور كعبه را طواف كرد و سپس رو به مردم كرد و گفت : اى اهالى مكه ! آيا سزاوار است كه ما بخوريم و بپوشيم ؛ اما بنى هاشم در معرض هلاكت باشند و كسى با آنها معامله نكند ؟ ! به خدا قسم كه من آرام نمىگيرم تا اين صحيفه ظالمانه پاره گردد . در اين حال ابو جهل كه در گوشه‌اى از مسجد نشسته بود ، گفت : دروغ گفتى ، به خدا قسم كه صحيفه پاره نمىشود .\r\nزمعة بن اسود گفت : به خدا قسم كه تو دروغگو هستى ، ما هنگامى كه اين صحيفه را نوشتى بدان راضى نبوديم .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n( 1 ) ابو البخترى گفت : زمعه راست مىگويد . ما به آنچه در آن نوشته شده است ، راضى نيستيم و بدان گردن نمىنهيم .\r\nمطعم بن عدى گفت : راست گفتيد هر كسى غير از حرف شما را زد ، دروغ گفته است . ما از اين صحيفه و آنچه در آن نوشته شده است ، بيزارى مىجوييم .\r\nابو جهل گفت : اين امرى است كه شبانه بر آن قرار گذاشته‌ايد و در جايى ديگر دربارهء آن مشورت كرده‌ايد .\r\nپس مطعم بلند شد كه صحيفه را پاره كند ، اما ديد كه موريانه‌ها آن را خورده‌اند و تنها كلمهء « باسمك اللهم » سالم باقى مانده است و در اين حال ابو طالب در گوشه‌اى از مسجد ناظر بر اين قضايا بود . « 1 »\r\nدر اينجا نبايد انگيزهء نفى نقش ابو طالب در اين موضوع از نظر مخفى بماند !\r\n( 2 ) آيه بعدى مىگويد :  « وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ »  « 2 » ؛ اگر خواستيد مجازات كنيد تنها به مقدارى كه به شما تجاوز شده است كيفر دهيد و اگر شكيبايى پيشه كنيد براى شكيبايان بهتر است .\r\nمشهور شده است كه آيه ، بعد از شهادت حمزه سيد الشهدا در احد در سال سوم هجرى نازل شده است و قمى مثل همين مطلب را در تفسيرش آورده است . « 3 » عياشى در تفسيرش آن را از امام صادق عليه السّلام ذكر كرده است . « 4 » لذا بعضى از مفسران اين آيه را از مستثناهاى سورهء مكى شمرده‌اند و گفته‌اند : مدنى است .\r\n( 3 ) اما طبرسى در مجمع البيان از حسن نقل كرده است كه اين آيه قبل از آن كه نبى اكرم صلّى اللّه عليه و آله به جنگ با مشركان امر شده باشد ، نازل شده است و خطاب آيه عام است .\r\nاز ابراهيم و ابن سيرين و مجاهد نقل شده است كه آيه عموميت در مورد هر ظلمى از قبيل غصب و مثل آن دارد و مثل همان كارى كه ظالم كرده است ، عليه او انجام مىشود ؛ بنابراين اگر خبر عياشى از امام صادق عليه السّلام صحيح باشد ، مىتوان آن را بر تعدّد نزول و يادآورى به آيه حمل كرد .\r\nپس قول خداوند كه مىفرمايد :  « وَ إِنْ عاقَبْتُمْ »  ؛ شايد به اين معنا باشد كه اگر خواستيد قطع رابطهء مشركان و قطع رحم آنها را تلافى كنيد ، پس با آنها شبيه خودشان رفتار كنيد و زياده روى نكنيد و\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 14 - 16 .\r\n( 2 ) . نحل ( 16 ) ، 126 .\r\n( 3 ) . تفسير قمى در آخر جزء اول .\r\n( 4 ) . تفسير عياشى ، ج 1 ، ص 275 .\r\n","page_name":" 97 ","page_number":97},
  {"content":"\r\n\r\nسپس در آيه بعدى مىگويد :  « وَ اصْبِرْ . . . »  ؛ صبر داشته باش و مقابله به مثل نكن .  « وَ لا تَحْزَنْ عَلَيْهِمْ »  ؛ از عدم هدايت و از پافشارى ايشان بر ضلالت ، ناراحت و اندوهگين مباش .  « وَ لا تَكُ فِي ضَيْقٍ مِمَّا يَمْكُرُونَ »  ؛ از اين كه شما را در شعب محاصره كردند و در آينده در فشار قرار خواهند داد ، ناراحت مباش .  « لِيُثْبِتُوكَ أَوْ يَقْتُلُوكَ أَوْ يُخْرِجُوكَ »  ؛ از اين كه نقشهء اخراج يا قتل تو را اجرا كنند ، غمى به دل راه مده . در آيهء بعدى كه پايان سوره است مىفرمايد :  « إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ »  ؛ خداوند يار و ياور كسانى است كه تقوا پيشه كنند و نيكوكار باشند . براى همين :  « يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ »  ؛ آنها نقشه مىكشند و خدا هم نقشه مىكشد و خداوند بهترين نقشه كشندگان است .\r\n( 1 ) بنابراين آيه ، به مرحلهء پايانى محاصره در شعب ابى طالب اشاره دارد و سورهء نحل آخرين سوره‌اى بوده است كه قبل از پايان محاصرهء شعب نازل شده است .\r\nاگر بگوييم كه محاصرهء شعب حدودا از زمان مهاجرت به حبشه كه اجازهء آن در آيهء دهم سورهء زمر داده شد ، آغاز گرديده است و اين سوره شصتمين سورهء نازل شده قرآن از جهت ترتيب نزول مىباشد ، و از طرفى ديگر ، سورهء نحل هفتادمين سورهء نازل شده مىباشد كه در اواخر محاصرهء شعب نازل شده است ؛ و با عنايت به اين كه بر طبق نظر مورخانى از قبيل طبرسى ، راوندى و ابن شهر آشوب مدت محاصره چهار سال بوده است « 1 » ، بنابراين مىتوان اين نكته جالب را نتيجه‌گيرى كرد كه شصت سورهء مكى در مدت پنج سال نازل شده است و چهار سالى كه رسول اكرم صلّى اللّه عليه و آله در حصار شعب به سر مىبرده است ، تقريبا ده سوره بر وى نازل شده است . و به اين صورت حدود شانزده سورهء مكى باقى مىماند كه احتمالا در مدت يك سال و شش ماهى كه رسول اكرم صلّى اللّه عليه و آله بعد از وفات ابو طالب و هجرت به طائف در مكه توقف داشته باشد ، بر وى نازل گرديده است و اين بر اساس قول ابن شهر آشوب در كيفيت نزول قبل از محاصرهء شعب مىباشد . « 2 »\r\n( 2 )\r\n\r\nوفات ابو طالب و خديجه\r\nعياشى در تفسير خود از سعيد بن مسيّب از على بن حسين عليه السّلام نقل مىكند كه : خديجه يك سال قبل از هجرت وفات كرد و ابو طالب يك سال بعد از خديجه از دنيا رفت و هنگامى كه رسول الله صلّى اللّه عليه و آله آنها را از دست داد ، توقف در مكه براى او بسيار سخت شد و اندوه فراوانى او را در بر گرفت . او كه از كفار قريش\r\n\r\n\r\n","description":"","footnote":"\r\n( 1 ) . قصص الانبياء ، ص 339 و الخرائج و الجرائح ، ص 142 ح 230 و مناقب آل ابى طالب ، ج 1 ، ص 65 و مروج الذهب ، ج 2 ، ص 294 .\r\n( 2 ) . مناقب آل ابى طالب ، ج 1 ، ص 173 .\r\n","page_name":" 98 ","page_number":98},
  {"content":"\r\n\r\nخسته شده بود ، نزد جبرئيل شكوه كرد و خداوند به او وحى فرستاد : اى محمد ! از سرزمينى كه اهل آن ظالم هستند خارج شو و به سوى مدينه هجرت كن ، زيرا بعد از اين در مكه يار و پشتيبانى نخواهى داشت . « 1 »\r\n( 1 ) شيخ صدوق با سندى از امام صادق عليه السّلام نقل مىكند كه فرمود : ابو طالب تظاهر به كفر مىكرد و ايمان خود را مخفى نگاه مىداشت ، و هنگامى كه وفات كرد ، خداوند عز و جل به رسول الله صلّى اللّه عليه و آله وحى كرد : اى محمد ! از شهرى كه اهالى آن ظالم هستند خارج شو كه ديگر پشتيبانى ندارى ؛ لذا آن حضرت به مدينه هجرت كرد . « 2 »\r\n( 2 ) اما شيخ طوسى در امالى خود با سندى از هند بن ابى هالهء أسدى ، دختر خواندهء رسول الله عليه السّلام از جانب خديجه ، نقل مىكند كه گفت : خداوند متعال به واسطهء ابو طالب ، پيامبرش را محافظت مىكرد و در مدتى كه او زنده بود ، كفار قريش آسيبى به رسول الله صلّى اللّه عليه و آله نمىرسانيدند ، اما وقتى ابو طالب وفات كرد ، آن حضرت به شدت مورد اذيت و آزار قريش قرار گرفت ، تا جايى كه گفت : اى عمو چه زود جاى خالى تو را احساس كرديم ، صلهء رحم تو برايت مفيد باشد . خداوند به تو جزاى خير عنايت فرمايد . يك ماه بعد خديجه از دنيا رفت و رسول الله صلّى اللّه عليه و آله در حزن و اندوه فراوان فرو رفت و براى همين آن سال عام الحزن ناميده شد . « 3 »\r\n( 3 ) شيخ طبرسى در اعلام الورى مىنويسد : نبى اكرم صلّى اللّه عليه و آله و عشيره‌اش از شعب خارج شده و به ميان مردم رفتند ، اما دو ماه بعد از آن ابو طالب وفات كرد و خديجه هم پس از آن از دنيا رفت و رسول الله صلّى اللّه عليه و آله به خاطر اين دو مصيبت بزرگ ، دچار غم و اندوه بزرگى شد . براى همين با جزع و فزع ، كنار قبر ابو طالب آمد و گفت : اى عمو ! در كودكى مرا تربيت و در بزرگى مرا حمايت كردى و اين يتيم را در كفالت خويش گرفتى . پس خداوند بهترين جزا و پاداش را به تو عنايت كند . « 4 »\r\n( 4 ) شاگرد شيخ طبرسى ، قطب راوندى هم در قصص الانبياء اين حديث را بدون استناد به استادش نقل كرده است . « 5 » او در مورد وفات ابو طالب مىنويسد : ابو طالب ، عموى پيامبر در زمانى كه چهل و شش سال و هشت ماه و چهل روز از عمر شريف آن حضرت مىگذشت ؛ وفات كرد و در ادامه مىگويد : قول صحيح اين است كه ابو طالب در آخر سال دهم مبعث از دنيا رفته است و خديجه سه روز بعد از ابو طالب وفات كرده است و براى همين رسول الله صلّى اللّه عليه و آله آن سال را عام الحزن ناميد . « 6 »\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 275 .\r\n( 2 ) . كمال الدين ، ص 172 .\r\n( 3 ) . امالى شيخ طوسى ، ص 463 ؛ و به نقل از او در بحار الانوار ، ج 19 ، ص 57 .\r\n( 4 ) . اعلام الورى ، ج 1 ، ص 129 .\r\n( 5 ) . قصص الانبياء ، ص 330 .\r\n( 6 ) . قصص الانبياء ، ص 317 .\r\n","page_name":" 99 ","page_number":99},
  {"content":"\r\n\r\n( 1 ) ابن شهر آشوب هم به تبع از آنها مىگويد : ابو طالب دو ماه بعد از خروج از شعب وفات كرده است و در تعيين سال آن گفته است : اين حادثه نه سال و هشت ماه بعد از مبعث بوده است . سپس مىگويد :\r\nهنگامى كه ابو طالب از دنيا رفت ، پيامبر صلّى اللّه عليه و آله به طائف رفت و يك ماه در آنجا توقف كرد و سپس به مكه بازگشت و يك سال و شش ماه در پناه مطعم بن عدىّ « 1 » در آنجا اقامت كرد كه مجموع آن يازده سال و چند ماه مىشود و اين حرف بر خلاف قول مشهور در مورد مدت زمان اقامت رسول اكرم صلّى اللّه عليه و آله در مكه مىباشد .\r\n( 2 ) اما ابن اسحاق بعد از آن كه هجرت به حبشه و اخبار مربوط به صحيفه و محاصره در شعب ابى طالب و نقض آن را نقل كرده ، گفته است : سپس خديجه و ابو طالب در يك سال از دنيا رفتند و رسول الله صلّى اللّه عليه و آله مصائب فراوانى را بعد از مرگ خديجه و عمويش ابو طالب متحمّل شد ؛ زيرا پناهگاه و يار و پشتيبان وى بودند و اين مصيبت سه سال قبل از هجرت به مدينه رخ داد .\r\nهنگامى كه ابو طالب رحلت كرد ، قريش به اذيت و آزار فزايندهء پيامبر پرداختند تا جايى كه هشام بن عروة از پدرش از جدّش براى من نقل كرده است كه ديوانه‌اى از ديوانگان قريش متعرض رسول الله صلّى اللّه عليه و آله شد و خاك بر سر آن حضرت ريخت .\r\nرسول الله صلّى اللّه عليه و آله در حالى كه سر و صورتش خاك‌آلود بود به منزل رفت و يكى از دخترانش با گريه مشغول شستن سر و رويش شد ؛ اما رسول الله صلّى اللّه عليه و آله به وى گفت : گريه نكن دخترم . خداوند نگهدار پدرت است و فرمود : تا وقتى كه ابو طالب زنده بود ، قريش از آزار من دست نگه مىداشت . « 2 »\r\n( 3 ) طبرسى در اعلام الورى اوايل سخن ابن اسحاق را نقل كرده و سپس از كتاب المعرفة ابن منده ، سخن واقدى را نقل كرده كه گفته است : آنها سه سال قبل از هجرت از شعب خارج شدند و در اين سال ابو طالب و خديجه به فاصلهء سى شب از همديگر وفات كردند . « 3 »\r\n( 4 ) ابن شهر آشوب قول واقدى را به همين صورت نقل كرده است : آنها سه سال قبل از هجرت از\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 173 . در اين موضوع بعدا بحث خواهد شد .\r\n( 2 ) . سيره ابن هشام ، ج 2 ، ص 57 - 58 . سپس در اينجا چيزى را از عباس بن عبد الله بن معبد از بعضى از اقوامش از ابن عباس نقل كرده و گفته است كه جمعى از بزرگان قريش در هنگامى كه ابو طالب به شدت مريض بود و در اثر همين مرض درگذشت ، گرد او جمع شدند و در شأن همين قضيهء سوره « ص » نازل شد . اما بايد گفت كه سورهء « ص » سى و هشتمين سورهء قرآن بر اساس روايت ابن عباس مىباشد و ما خبر مربوط به آن را قبلا در شأن نزول اين سوره ذكر كرديم . همچنين در سند اين خبر آمده است : « از بعضى از اقوامش » كه همين سند روايت را مرسل مىكند و لذا قابل استناد نيست و به علاوه عاقلانه نيست كه قريش دوباره طمع كرده باشند كه ابو طالب را راضى به خواسته‌هاى خويش كنند ، آن هم پس از آن محاصرهء طولانى كه چهار سال طول كشيد .\r\n( 3 ) . اعلام الورى ، ج 1 ، ص 132 .\r\n","page_name":" 100 ","page_number":100},
  {"content":"\r\n\r\nشعب خارج شدند و در اين سال ابو طالب وفات كرد . الّا اين كه او گفته است : خديجه شش ماه پس از ابو طالب وفات كرد . « 1 »\r\n( 1 ) واقدى در آنچه كه نقل كرده ، به نص خاصى استناد نكرده است ؛ اما ظاهرا وى در مورد وفات خديجه به نصى استناد كرده است كه شاگرد و كاتب وى ، ابن سعد با سندى از حكيم بن خرام بن خويلد بن اسد نقل كرده و گفته است . خديجه در ماه رمضان سال دهم مبعث وفات كرد و ما او را از منزلش خارج ساختيم و در حجون دفن كرديم و رسول الله صلّى اللّه عليه و آله براى دفن او وارد قبر شد . از او سؤال شد كه اين واقعه در چه تاريخى بوده است ؟ گفت : كمى بعد از خروج بنى هاشم از شعب و در حدود سه سال قبل از هجرت . « 2 » سبط ابن جوزى از ابن سعد از واقدى از على عليه السّلام نقل كرده است : « هنگامى كه ابو طالب از دنيا رفت ، رسول الله صلّى اللّه عليه و آله را باخبر ساختم و آن حضرت گريهء شديدى كرد و فرمود : برو او را غسل بده و كفن كن و به خاك بسپار . خدا او را رحمت كند . و عباس به او گفت : اى رسول خدا آيا تو براى او اميد خير دارى ؟ فرمود : بله به خدا قسم . من براى او اميد خير دارم و آن حضرت روزهاى متوالى از منزل خارج نمىشد و براى او استغفار مىكرد . « 3 »\r\n( 2 ) همچنين يعقوبى مىنويسد : خديجه دختر خويلد در ماه رمضان سال سوم قبل از هجرت وفات كرد و در اين زمان 65 سال داشت . رسول الله صلّى اللّه عليه و آله در حالى كه وى لحظات آخر زندگىاش را مىگذرانيد بر وى داخل شد و فرمود : ناخوش دارم كه شما را در اين حال مىبينم ، و شايد كه خداوند در چيز ناخوشايندى خير بسيارى قرار دهد ، اگر هووها را در بهشت ديدى ، سلام مرا به آن برسان .\r\nخديجه گفت : آنها چه كسانى هستند يا رسول الله ؟ ! فرمود : خداوند در بهشت تو و مريم بنت عمران و آسيه بنت مزاحم و كلثوم خواهر موسى عليه السّلام را به همسرى من در مىآورد .\r\nهنگامى كه خديجه وفات كرد ، فاطمه رسول الله صلّى اللّه عليه و آله را در بغل گرفت و با گريه گفت ؟ مادرم كجاست ؟ مادرم كجاست ؟ در اين حال جبرئيل نازل شد و گفت : به فاطمه بگو : همانا خداوند تعالى خانه‌اى را در بهشت از طلا براى مادر تو ساخته است كه هيچ خستگى و سر و صدا در آن نيست .\r\n( 3 ) ابو طالب سه روز بعد از خديجه و در 86 سالگى وفات كرد . و بنابر قولى در هنگام وفات ، نودساله بود و هنگامى كه خبر مرگ ابو طالب به رسول الله صلّى اللّه عليه و آله داده شد ، قلبش به شدت اندوهگين شد و بسيار جزع و فزع كرد . سپس بر سر جنازه‌اش آمد و چهار مرتبه بر طرف پيشانى راست و سه مرتبه بر طرف\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 173 .\r\n( 2 ) . كشف الغمة ، ج 2 ، ص 139 .\r\n( 3 ) . تذكرة الامة بخصائص الائمة ، ص 8 .\r\n","page_name":" 101 ","page_number":101},
  {"content":"\r\n\r\nپيشانى چپ او دست كشيد و آنگاه گفت : در كودكىام مرا تربيت كردى و در هنگام يتيمىام كفالت مرا به عهده گرفتى و در بزرگسالى مرا يارى نمودى . خداوند متعال به تو جزاى خير عنايت فرمايد . آن حضرت در جلوى سرير حمل جنازه‌اش حركت مىكرد و خطاب به وى مىگفت : صلهء رحم تو براى تو مفيد خواهد شد و خدا به تو پاداش خير دهد .\r\n( 1 ) او مىفرمود : در اين ايام به دو مصيبت بزرگ دچار شده‌ام كه نمىدانم براى كدام يك ناراحت و اندوهگين باشم : يكى مصيبت خديجه و ديگرى ابو طالب . و روايت شده است كه آن حضرت فرمود :\r\nخداوند متعال در مورد چهار نفر به من وعدهء شفاعت داده است كه عبارتند از : پدر و مادر و عمويم و برادرى كه در جاهليت داشتم .\r\nبعد از مرگ ابو طالب قريشيان جرأت بر اذيت و آزار رسول الله صلّى اللّه عليه و آله پيدا كردند و در فكر قتل وى افتادند . رسول الله صلّى اللّه عليه و آله نزد قبايل عرب مىرفت و از آنها مىخواست كه از وى حمايت و محافظت نمايند تا بتواند رسالت‌هاى پروردگارش را ابلاغ نمايد و آنها هم در جواب مىگفتند : قوم خودت بهتر مىدانند كه چه رفتارى با تو داشته باشند و او را در پناه خويش نمىگرفتند . « 1 »\r\n( 2 ) بلاذرى مىنويسد : گفته‌اند كه ابو طالب در سال دهم مبعث و در حدود هشتاد سالگى وفات كرد و در حجون مكه به خاك سپرده شد . « 2 »\r\nسپس با سندى از ابو صالح ، غلام ابن عباس نقل كرده است كه وقتى ابو طالب مريض شد ، به او گفته شد : خوب است شخصى را نزد برادرزاده‌ات بفرستى تا خوشه‌اى را از بهشت بياورد تا شايد تو را شفا دهد ؟ !\r\n( 3 ) ابو طالب قاصدى را نزد رسول اكرم صلّى اللّه عليه و آله فرستاد و او هنگامى كه ابو بكر هم در كنار رسول الله صلّى اللّه عليه و آله بود ، با آن حضرت ملاقات كرد . ابو بكر به قاصد گفت : « إنّ اللّه حرمها على الكافرين » ؛ خداوند آنها را بر كافران حرام كرده است ، [ اما هنگامى كه قاصد نزد ابو طالب آمد و جواب ابو بكر را بازگو كرد 
  ] ؛ ابو طالب گفت : اين جواب برادرزاده‌ام نيست . « 3 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 36 .\r\n( 2 ) . انساب الاشراف ، ج 2 ، ص 29 .\r\n( 3 ) . انساب الاشراف ، ج 2 ، ص 34 و نزديك به همين مطلب را ابن حنبل در كتاب الفضائل از مسند خود از أنس بن مالك نقل مىكند كه گفت : هنگامى كه ابو طالب مريض شد و به واسطه همان مريضى درگذشت ، قاصدى نزد رسول الله صلّى اللّه عليه و آله فرستاد تا به او بگويد : از خدايت بخواه كه مرا شفا دهد ، زيرا خدايت حرف تو را گوش مىدهد و ميوه‌اى از ميوه‌هاى بهشتى را برايم بفرست . نبى اكرم صلّى اللّه عليه و آله نيز قاصدى نزد وى فرستاد و پيغام فرستاد كه : اى عمو ! اگر از خداوند متعال اطاعت كنى ، او نيز تو را اجابت خواهد كرد . حديث : 274 و منافاتى بين او دو خبر نيست .\r\n","page_name":" 102 ","page_number":102},
  {"content":"\r\n\r\n( 1 ) طبرى هم دقيقا همان چيزى را كه ابن اسحاق نقل كرده ، آورده است و چيزى بر آن نيفزوده است . « 1 »\r\nمسعودى در دو كتابش موفق يك قول نبوده ، چون او در اين مورد در مروج الذهب گفته است : در سال چهل و ششم ميلاد ، قريشيان نبى اكرم و بنى هاشم و بنى مطلّب را در شعب محاصره كردند و در سال پنجاه آن حضرت به همراه يارانش از شعب خارج شد و در همين سال همسرش خديجه وفات كرد . « 2 » و در التنبيه و الاشراف نوشته است : عموى آن حضرت در هشتاد سالگى از دنيا رفت و همسرش خديجه در سال دهم بعثت در 65 سالگى وفات كرد و بين مرگ اين دو ، سه روز فاصله بود و گفته شده است كه بيش از اين فاصله بوده است . اين حادثه يك سال و شش ماه بعد از إبطال صحيفه و خروج بنى هاشم و فرزندان عبد المطّلب از محاصرهء شعب رخ داد . مدت محاصره در شعب سه سال و بنا به قولى دو سال و نيم و بنابر قول ديگرى دو سال بوده است . سپس مىگويد : در اين سال پيامبر اكرم صلّى اللّه عليه و آله پنجاه‌ساله بود . . . « 3 »\r\n( 2 ) چنان كه پيداست اين دو كتاب در مورد مدت زمان محاصره با هم اختلاف دارند . در مروج الذهب گفته است كه مدت آن چهار سال بوده است و در التنبيه و الاشراف مىگويد كه مدت سه سال بوده است و وفات ابو طالب و خديجه يك سال و نيم پس از اتمام محاصره رخ داده است و شيخ طوسى در المصباح از ابن عياش نقل كرده است كه وفات ابو طالب قدّس سرّه در بيست و ششم ماه رجب بوده است . « 4 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 243 - 244 .\r\n( 2 ) . مروج الذهب ، ج 2 ، ص 294 .\r\n( 3 ) . التنبيه و الاشراف ، ص 200 .\r\n( 4 ) . المصباح ، ص 566 .\r\n","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n( 1 )\r\n\r\nفصل سوم هجرت به طائف\r\n( 2 )\r\n\r\nدرخواست پناهندگى پيامبر صلّى اللّه عليه و آله از قبايل\r\nآن حضرت قبل از سفر به طائف ، ديدارهايى با بعضى از قبايل عرب داشت . ابن ابى الحديد معتزلى در اين مورد مىنويسد : بعد از وفات ابو طالب ، به آن حضرت وحى شد كه از مكه هجرت كن ، زيرا يار و پشتيبان خود را از دست داده‌اى .\r\nپس آن حضرت به همراه حضرت على عليه السّلام نزد قبيلهء بنى عامر بن صعصعه رفت و مقدارى از قرآن را براى آنها قرائت كرد و از آنها خواست كه او را يارى كنند ، اما آنها به او جواب مثبت ندادند ، لذا پس از ده روز به مكه بازگشت و اين اولين هجرتى بود كه وى بر آن اقدام كرده بود . « 1 »\r\nابن اسحاق از زهرى روايت مىكند كه : آن حضرت نزد قبيلهء بنى عامر بن صعصعه آمد و آنها را به پرستش خداى متعال دعوت كرد و رسالت خويش را اعلام كرد . پس از آن مردى به نام بحيرة بن فراس گفت : اگر ما با تو بيعت كنيم و از تو پيروى نماييم و سپس خداوند تو را بر مخالفانت پيروز كرد ؛ آيا قول مىدهى كه حكومت و رياست را بعد از خود به ما واگذار كنى ؟ آن حضرت فرمود : اين كار در اختيار و ارادهء خداوند است و او آن را به هر كه بخواهد واگذار مىكند ! مرد عرب با شنيدن جواب رسول الله صلّى اللّه عليه و آله گفت : آيا ما را از ساير اعراب كمتر و بىلياقت‌تر مىدانى و مىخواهى كه پس از پيروزى ، ما را از خود برانى ؟ ! ما احتياجى به دعوت تو نداريم . « 2 »\r\n( 3 ) ابن ابى الحديد از مفضّل ضبّى نقل مىكند كه رسول الله صلّى اللّه عليه و آله در يكى از سفرهاى تبليغىاش نزد قبيلهء ربيعه رفت و در اين سفر على عليه السّلام و ابو بكر او را همراهى مىكردند . آنها به يكى از مجالس عرب رفتند و از آنجا كه ابو بكر يكى از نسب‌شناسان به شمار مىرفت ، پيش رفت و سلام كرد و آنها نيز جواب سلام او را دادند . او پرسيد : شما از كدام قبيله هستيد ؟ گفتند : از ربيعه . گفت : آيا از بزرگان آنان\r\n\r\n\r\n","description":"","footnote":"\r\n( 1 ) . شرح نهج البلاغه ، ج 4 ، ص 128 و ظاهرا وى اين خبر را از مدائنى روايت كرده است .\r\n( 2 ) . سيرهء ابن اسحاق ، ج 2 ، ص 66 .\r\n","page_name":" 105 ","page_number":105},
  {"content":"\r\n\r\nيا از مردم عادى هستيد ؟ گفتند : از بزرگان و رؤسا هستيم . گفت : از كدام يك از بزرگان هستيد ؟ گفتند :\r\nاز فرزندان ذهل بزرگ هستيم . گفت : آيا عوفى كه درباره‌اش گفته مىشود : در سرزمين عوف خبرى از گرما نيست ؛ از شما است ؟ گفتند : نه . گفت : آيا بسطام صاحب پرچم و نيكوكارى از شما است ؟\r\nگفتند : نه . گفت : آيا جسّاس كه از شترها حمايت و از همسايگان محافظت مىكرد ، از شما است ؟\r\nگفتند : نه . گفت : حوفذان كه هلاك‌كننده و اسير كنندهء پادشاهان بوده است ، از شما است ؟ گفتند : نه .\r\nگفت : آيا شما دايى پادشاهان كنده هستيد ؟ گفتند : نه . گفت : در اين صورت شما از فرزندان ذهل بزرگ نيستيد ، بلكه از فرزندان ذهل كوچك هستيد .\r\n( 1 ) در اين حال نوجوانى به نام دغفل كه تازه مو بر صورتش روييده بود ، برخاست و گفت : اى مرد ! سؤالاتى كردى كه جواب شنيدى و چيزى را از تو پنهان نكرديم . حال تو بگو كه از چه طايفه‌اى هستى ؟ گفت : از قريش . گفت : به به . از طايفهء شرف و رياست هستى . از كدام تيرهء قريش هستى ؟ گفت :\r\nاز تيم بن مره . گفت : به خدا قسم كه وابسته به كسى هستى كه ناهموارىها را از صفا برداشت . آيا قصى بن كلاب كه قبايل را به دور هم جمع كرد و براى همين جمع كنندهء قبايل خوانده مىشد ، از شما است ؟\r\nگفت : نه . گفت : آيا هاشم كه براى اقوامش خورشت تهيه مىكرد و در اين حال كه ثروتمندان مكه بخل و خسيسى را پيشه كرده بودند ، از شما است ؟ گفت : نه . گفت : آيا شبية الحمد كه به پرندگان آسمان غذا مىداد و در چهره‌اش چنان نورى بود كه همانند ماه ، تاريكى را روشن مىكرد ، از شما است ؟ گفت : نه .\r\nگفت : آيا تو از كسانى هستند كه مردم را از عرفات به منى برمىگردانند ؟ گفت : نه . گفت : آيا تو از اعضاى دار النّدوه هستى ؟ گفت : نه . گفت : آيا از پرده داران كعبه هستى ؟ گفت : نه . گفت : آيا از آبياران حاجيان هستى ؟ گفت : نه . سپس ابو بكر شترش را گرفت تا به سرعت از آن نوجوان فرار كرده و به سوى رسول الله صلّى اللّه عليه و آله برود . دغفل گفت : « سرش به سنگ خورد » و به خدا قسم كه اگر مكث مىكردى به تو خبر مىدادم كه تو از كوچكان قريش هستى . و على عليه السّلام به ابو بكر گفت : اى ابو بكر ! گويا از جانب اين اعرابى در تنگنا و سختى قرار گرفتى ؟ ! گفت : آرى ، همين طور است ؛ در برابر هر مصيبتى ، مصيبتى هست ، و بلا به دنبال سخن زبان است . « 1 »\r\n( 2 ) همچنين آن حضرت صلّى اللّه عليه و آله به قبيلهء بنى شيبان سفر كرد و تمام سيره‌نويسان اتفاق نظر دارند كه تنها على عليه السّلام آن حضرت را همراهى مىكرد ، آنها به مدت سيزده روز از مكه غايب شدند و هنگامى كه خواسته‌هاى خويش را نزد بنى شيبان نيافتند به مكه بازگشتند . « 2 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد ، ج 4 ، 126 - 127 و اين خبر به نقل از ميدانى از مجمع المثال 17 - 18 آمده است .\r\n( 2 ) . همان ، ص 126 .\r\n","page_name":" 106 ","page_number":106},
  {"content":"\r\n\r\nنبى اكرم صلّى اللّه عليه و آله بارها از مكه خارج مىشد و نزد قبايل عرب مىرفت و براى ابلاغ رسالت از منطقه‌اى به منطقه ديگر حركت مىكرد و در اين سفرها تنها على عليه السّلام همراه او بود . « 1 »\r\n( 1 )\r\n\r\nهجرت پيامبر اكرم صلّى اللّه عليه و آله به طائف\r\nبنابر روايت ابى الحسن مدائنى به هنگام هجرت آن حضرت به طائف ، على عليه السّلام و زيد بن حارثه او را همراهى مىكردند ، ولى محمد بن اسحاق اين مطلب را نقل نكرده است . « 2 » در طى اين سفر رسول الله صلّى اللّه عليه و آله به مدت بيست و شش روز از مكه غايب شد . « 3 »\r\n( 2 ) ابن اسحاق مىنويسد : رسول الله صلّى اللّه عليه و آله براى طلب كمك و يارى از ثقيف و درخواست پشتيبانى آنها از او در مقابل قوم قريش به طائف سفر كرد و اميدوار بود كه دعوت آسمانى او را نپذيرند .\r\nاز محمد بن كعب قرظى « 4 » روايت كرده است كه گفت : هنگامى كه رسول الله صلّى اللّه عليه و آله به طائف سفر كرد ، به سه نفر از بزرگان ثقيف كه با هم برادر بودند به نام‌هاى : عبد ياليل بن عمرو و مسعود بن عمرو و حبيب بن عمرو پناه برد . او در جمع آنها نشست و ايشان را به پذيرش اسلام دعوت كرد و مقدارى در مورد انگيزهء سفر خويش به طائف و طلب حمايت و پشتيبانى از آنها در مقابل قوم قريش سخن گفت .\r\nپس از آن يكى از آنها گفت : اگر خداوند تو را فرستاده باشد ، من پردهء كعبه را پاره پاره مىكنم و دور مىاندازم !\r\nديگرى گفت : آيا خداوند فرد ديگرى غير از تو را نيافت كه مبعوث كند ؟ !\r\nسوّمى گفت : به خدا قسم كه ديگر با تو سخن نخواهم گفت ؛ زيرا اگر تو رسول الله صلّى اللّه عليه و آله باشى - چنان كه ادّعا مىكنى - بلندمرتبه‌تر از آن هستى كه من با تو هم سخن شوم و اگر دروغگو باشى كه سزاوار نيست من با تو سخن بگويم .\r\n( 3 ) رسول الله صلّى اللّه عليه و آله از هدايت ثقيف نااميد شد و قصد بازگشت از آنجا را كرد . در همين حال بردگان و ديوانگان را تحريك كردند تا به پيامبر صلّى اللّه عليه و آله فحش دهند و سنگ به سوى او پرتاب نمايند . « 5 » آنها آن قدر\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n( 3 ) . آن حضرت سه روز آخر ماه شوال از مكه به سوى طائف حركت كرد و در بيست و سوم ذى القعده به مكه بازگشت .\r\n( انساب الاشراف ، ج 1 ، ص 337 ) و در اين صورت بازگشت او در ماه حرام موسم حج بوده و نيازى به پناه گرفتن از مطعم عدوى نداشته است ، بر خلاف معروف .\r\n( 4 ) . منسوب به بنى قريظه در مدينه ( 40 - 120 ه . ق ) ، او از ابن عمر و ابن عباس و غيره روايت كرده است .\r\n( 5 ) . يعقوبى خبر مربوط به اين سه برادر را نقل مىكند ( ج 2 ، ص 36 )\r\n","page_name":" 107 ","page_number":107},
  {"content":"\r\n\r\nاين كار را ادامه دادند تا او را به كنار باغى كه متعلق به عتبة بن ربيعة و شيبة بن ربيعه بود رسانيدند و سپس برگشتند .\r\n( 1 )\r\n\r\nپناه بردن نبى اكرم صلّى اللّه عليه و آله به باغ بنى مخزوم\r\nپس از حملهء تحريك‌آميز بردگان و ديوانگان ثقيف به پيامبر ، آن حضرت به زير سايهء درخت انگورى رفت و نشست و پس از آن كه اندكى استراحت كرد فرمود : « خدايا از ضعف نيرو و كم‌چارگى ام به تو شكايت مىبرم . اى مهربان‌ترين مهربانان خدايا تو پروردگار بىپناهانى و تو پروردگار من هستى . خدايا مرا به چه كسى وامىگذارى ؟ به بيگانه‌اى كه بر من ترشرويى كند يا به دشمنى كه امورم را در اختيار او قرار داده‌اى ؟ با اين حال اگر بر من خشمگين نباشى هيچ اهميّتى نمىدهم ؛ اما عاقبت تو بر من با گشايش بيشترى است . خدا به نور تو كه ظلمت‌ها با آن نورانى شده و با آن امر دنيا و آخرت سامان يافته است ، پناه مىبرم از اين كه خشمت را بر من نازل كنى يا غضب تو بر من وارد شود تو مىتوانى از من گله‌مند باشى تا اين كه راضى شوى ، و من هيچ نيرويى جز از تو نخواهم داشت . »\r\n( 2 ) هنگامى كه عتبه و ربيعه از فرزندان ربيعه اين حالت را ديدند ، دلشان براى او سوخت « 1 » و به غلام نصرانى خويش كه « عدّاس » نام داشت ، گفتند : يك خوشه انگور بر طبقى بگذار و براى آن مرد ببر تا بخورد . عدّاس طبق انگور را آماده كرد و آن را در برابر رسول الله صلّى اللّه عليه و آله گذاشت و گفت : بخور .\r\nهنگامى كه رسول الله صلّى اللّه عليه و آله دست به سوى انگورها برد ، فرمود : باسم اللّه و سپس آن را خورد . عدّاس در چهرهء آن حضرت خيره شد و گفت : اين كلامى است كه اهل اين منطقه آن را به زبان نمىآورند .\r\nرسول الله صلّى اللّه عليه و آله از او سؤال كرد : اى عدّاس تو از كدام سرزمين هستى و چه دينى دارى ؟ گفت : من نصرانى و از اهالى نينوى هستم . رسول الله صلّى اللّه عليه و آله فرمود : از سرزمين عبد صالح خداوند ، يونس بن متّى ؟\r\nعدّاس با تعجب پرسيد : تو چه مىدانى كه يونس بن متّى كيست ؟ رسول الله صلّى اللّه عليه و آله فرمود : او برادر من است . او پيامبر خدا بود و من هم پيامبر خدا هستم . پس عدّاس خود را به روى رسول الله صلّى اللّه عليه و آله انداخت و شروع به بوسيدن صورت و دست و پاهايش كرد . « 2 »\r\nپس از آن كه عدّاس برگشت ، ربيعه به او گفت : واى بر تو عدّاس ، تو را چه شده است كه دست و پاى اين مرد را مىبوسى ؟ !\r\n\r\n\r\n","description":"","footnote":"\r\n( 1 ) . زيرا مادر پدر بزرگوار آن حضرت ، عبد الله از بنى مخزوم بود .\r\n( 2 ) . يعقوبى به اسلام آوردن عدّاس اشاره كرده است . ( ج 2 ، ص 36 ) و واقدى گفته است كه وى به همراه عتبه و شيبه به صحنه بدر آمد و كشته شد ( ج 1 ، ص 33 ) اما سپس دچار ترديد شده و اين قول را ترجيح داده است كه وى همراه آنها به صحنهء بدر نيامده و كشته نشده است . ( ج 1 ، ص 35 )\r\n","page_name":" 108 ","page_number":108},
  {"content":"\r\n\r\nگفت : اى مولاى من ! در اين سرزمين كسى بهتر از اين فرد وجود ندارد . او مرا از چيزى باخبر كرد كه جز پيامبر خدا از آن اطلاع ندارد !\r\nآنها گفتند : واى بر تو عدّاس ! مواظب باش كه تو را از دينت خارج نكند ، زيرا دين تو بهتر از دين او مىباشد .\r\nپس از آن كه رسول الله صلّى اللّه عليه و آله از ثقيف مأيوس شد . از طائف به مكه بازگشت . « 1 »\r\n( 1 ) سپس ابن اسحاق اخبارى را نقل مىكند كه بر اساس آنها نبى اكرم صلّى اللّه عليه و آله در ايام موسم حج و عمره خودش را به قبايل عرب عرضه مىكرد و اين كار پس از رجوع آن حضرت صلّى اللّه عليه و آله از طائف بوده است و همين كار منجر به بيعت عده‌اى از حاجيان انصار با آن حضرت صلّى اللّه عليه و آله در عقبه شد .\r\n( 2 ) ابن اسحاق از ابن شهاب زهرى نقل مىكند كه نبى اكرم صلّى اللّه عليه و آله به منازل كنده رفت و آنها و به خصوص رئيسشان مليح را به اسلام دعوت كرد ، اما آنها از پذيرش دعوت پيامبر صلّى اللّه عليه و آله ابا كردند .\r\nهمچنين نزد بنى عامر بن صعصعة رفت و آنها را به اسلام دعوت كرد ، اما يكى از افراد قبيله گفت :\r\nاگر ما با تو بيعت كنيم و سپس خداوند تو را بر همه پيروز گرداند ، آيا قول مىدهى كه رياست را پس از خود به ما واگذار كنى ؟\r\nرسول الله صلّى اللّه عليه و آله فرمود : اين كار بر عهدهء خداوند است و او هر كسى را كه بخواهد برمىگزيند .\r\nآن مرد هم گفت : آيا مىخواهى كه ما را به وسيلهء اعراب به كشتن دهى و خودت سالم بمانى و پس از آن كه بر همه غالب شدى ديگران را بر ما حاكم كنى ؟ ما احتياج به دعوت تو نداريم .\r\nروايت كرده است كه آن حضرت ، نزد تيره‌اى از بنى كلب كه به آنها بنى عبد الله گفته مىشد ، رفت و آنها را به سوى اسلام دعوت كرد . . . اما آنها دعوت او را نپذيرفتند .\r\nروايت كرده است كه آن حضرت صلّى اللّه عليه و آله نزد قبيلهء بنى حنيفه رفت و آنها را به اسلام دعوت كرد ؛ اما هيچ يك از قبايل اعراب به زشتى آنها ، جواب ردّ به آن حضرت ندادند . « 2 »\r\n( 3 ) يعقوبى مىنويسد : آن حضرت در تمام ايام حج ، خودش را بر قبايل عرب عرضه مىكرد و با بزرگان اقوام صحبت مىكرد و مىگفت : هيچ كدام از شما را مجبور به پذيرش اسلام نمىكنم ، اما مىخواهم كه مانع كشتن من شويد تا بتوانم رسالت پروردگارم را ابلاغ كنم ! لكن هيچ كس درخواست وى را نمىپذيرفت و مىگفتند : اقوام هر فردى نسبت به وى آگاه‌تر هستند . « 3 »\r\n\r\n\r\n","description":"","footnote":"\r\n( 1 ) . طبرسى خبر هجرت به طائف و برادران سه‌گانه و عدّاس را از دلائل النبوة بيهقى به نقل از زهرى نقل كرده است .\r\n( ص 53 - 54 )\r\n( 2 ) . سيرهء ابن اسحاق ، ج 2 ، ص 60 - 66 با تلخيص .\r\n( 3 ) . تاريخ يعقوبى ، ج 2 ، ص 36 . و طبرسى هم آن را از دلائل النبوة بيهقى به نقل از زهرى ( ج 1 ، ص 133 ) نقل مىكند .\r\n","page_name":" 109 ","page_number":109},
  {"content":"\r\n\r\n\r\nمقدمات هجرت به مدينه\r\nدر اخبارى كه در مورد آخرين روزهاى محاصره در شعب ابى طالب نقل كرديم ، خبر طبرسى از قمى در مورد اسلام آوردن اسعد بن زراره را هم ذكر نموديم ( 1 ) و گفتيم كه نبى اكرم صلّى اللّه عليه و آله مصعب بن عمير را به مدينه فرستاد تا به اهالى آن قرآن بياموزد و آنها را به اسلام دعوت كند . پس اسعد بن زراره به همراه او به سوى مدينه حركت كرد و او را در منزل خودش جاى داد و پس از آن هر روزه او را به ميان مجالس خزرج مىبرد تا آنها را به اسلام دعوت كند و در نتيجه عده زيادى از جوانان به اسلام مىگرويدند و براى همين كار عبد الله بن ابىّ بن سلول به واسطه اقدامات اسعد بن زرارة و ذكوان فروكش كرد .\r\n( 2 ) روزى أسعد بن مصعب گفت : دايى من ، سعد بن معاذ از بزرگان قبيلهء اوس مىباشد . او مردى عاقل و شريف است كه بنى عمرو بن عوف از او تبعيت مىكنند و اگر او اسلام را بپذيرد ، كار ما حل شده است ، پس بيا نزد او برويم .\r\nبنابراين مصعب به همراه أسعد به محلهء سعد بن معاذ آمد و در كنار چاهى توقف كرد . در اين حال عده زيادى از جوانان به دورش جمع شدند و او براى آنها شروع به قرائت قرآن كرد .\r\nاين خبر به گوش سعد بن معاذ رسيد و او به اسيد بن حضير گفت : شنيده‌ام كه ابا امامة اسعد بن زراره ، اين قريشى ( مصعب بن عمير ) را به محلّه ما آورده است تا جوانان ما را فاسد كند ! نزد او برو و او را از اين كار نهى كن .\r\n( 3 ) اسيد بن حضير به سوى آن محله حركت كرد و وقتى كه نگاه أسعد بن زراره به وى افتاد ، به مصعب بن عمير گفت : اين فرد مرد شريفى است و اگر اسلام را بپذيرد ، اميدوارم كه كار تمام شود . پس از خدا براى هدايت او كمك بخواه .\r\nپس از آن كه اسيد به آنها نزديك شد ، گفت : اى أبا امامه ! دايى تو مىگويد كه به محلّه ما نيا و نوجوانان ما را فاسد نكن . و از خشم أوس بر حذر باش !\r\nمصعب گفت : آيا نمىنشينى تا مطلبى را به تو عرضه كنيم كه اگر دوست داشتى آن را قبول كنى و\r\n\r\n\r\n","description":"","footnote":"\r\nسپس به نقل از قمى خبر رجوع نبى اكرم صلّى اللّه عليه و آله به مكه براى به جا آوردن عمره در پناه جبير بن مطعم عدوى به مدت يك روز روايت مىكند ( ج 1 ، ص 135 ) و اگر هجرت به طائف در ماه شوال و به مدت يك ماه كامل يا چهل روز صورت گرفته باشد ، در اين صورت بازگشت آن حضرت در ماه ذى الحجّه كه از ماه‌هاى حرام است ، صورت پذيرفته است و احتياجى به پناه بردن به كسى نداشته است و ابن اسحاق و يعقوبى هم پناه بردن وى به كسى را نقل نكرده‌اند و به علاوه طبرى سند مدعاى خويش را نياورده و فقط گفته است : بعضى گفته‌اند ( ج 2 ، ص 347 ) ؛ اگر چه ابن هشام ( ج 2 ، ص 20 ) و واقدى ( ج 1 ، ص 11 ) و شاگرد او ابن سعد در طبقات ( ج 1 ، ص 210 ) و از آن دو ابن اثير در البداية و النهايه ( ج 3 ، ص 137 ) به اين مطلب اشاره كرده‌اند .\r\n","page_name":" 110 ","page_number":110},
  {"content":"\r\n\r\nاگر از آن كراهت داشتى ، ما از اينجا مىرويم . پس اسيد نشست و معصب سوره‌هايى از قرآن را براى او خواند . اسيد پس از شنيدن گفت : چگونه مىتوان در اين دين داخل شد ؟ گفت : غسل مىكنيم و دو لباس پاك مىپوشيم و سپس شهادتين را مىگوييم و دو ركعت نماز به جاى مىآوريم .\r\n( 1 ) اسيد با همان لباس‌هايش خودش را داخل چاه آب انداخت و سپس لباس را فشرد و به تن كرد و گفت : دين را بر من عرضه كن . مصعب به او گفت كه بگويد : اشهد ان لا إله الا الله و أشهد ان محمدا رسول الله . اسيد آن را گفت و سپس دو ركعت نماز به جاى آورد و آنگاه به اسعد گفت : اى ابا امامه ! من هم اكنون دايىات را به سوى تو مىفرستم و او را وادار مىكنم كه دعوت شما را بپذيرد .\r\nپس اسيد نزد اسعد بن معاذ برگشت و هنگامى كه نگاه سعد به وى افتاد ، گفت : قسم مىخورم كه اسيد با حالتى غير از آنچه كه رفته بود ، به نزد ما بازگشته است .\r\nسپس سعد بن معاذ هم به كنار چاه آمد و مصعب سورهء فصّلت را براى او قرائت كرد :    « بِسْمِ اللَّهِ الرَّحْمنِ الرَّحِيمِ ، حم ؛ تَنْزِيلٌ مِنَ الرَّحْمنِ الرَّحِيمِ . . . »    « 1 » پس از آن كه سعد آن را شنيد ، شخصى را به منزلش فرستاد تا دو لباس پاك بياورد . آنگاه غسل كرد و شهادتين را گفت و دو ركعت نماز به جاى آورد . پس از آن بلند شد و دست مصعب را گرفت و او را به منزل خودش منتقل كرد .\r\n( 2 ) سپس به محلّه بنى عمرو بن عوف رفت و با صداى بلند گفت : اى بنى عمرو بن عوف ، هيچ كدام در خانه نمانيد ، زيرا امروز وقت در خانه ماندن و مخفى شدن نيست .\r\nپس از آن كه تمام افراد جمع شدند ، او دست مصعب را گرفت و گفت : دعوت خويش را ظاهر كن و مردم را به صورت آشكار به اسلام دعوت كن و هيچ ترسى نداشته باش .\r\nسپس سعد به آنها گفت : من در ميان شما چگونه هستم ؟ گفتند : تو سرور و بزرگ ما هستى كه از او اطاعت مىكنيم و حال هر چه مىخواهى دستور بفرما . او گفت : از اين لحظه با هيچ كدام از زن و مرد و پير و جوان شما سخن نمىگويم ، مگر اين كه شهادتين را گفته باشد و حمد و سپاس خدايى را كه ما را مفتخر به اين دين كرد ؛ همان دينى كه يهوديان ما را از آن خبر مىدادند .\r\n( 3 ) پس از آن هيچ خانه‌اى در ميان عمرو بن عوف باقى نماند ، مگر اين كه يك نفر از آن خانواده مسلمان شده بود و به تدريج اسلام در مدينه شيوع پيدا كرد و عده‌اى از اشراف و بزرگان اوس و خزرج بدان گرويدند و اين به خاطر اخبارى بود كه از يهود در مورد ظهور آن حضرت صلّى اللّه عليه و آله شنيده بودند .\r\n\r\n\r\n","description":"","footnote":"\r\n( 1 ) . فصلت ( 41 ) ، 1 - 2 .\r\n","page_name":" 111 ","page_number":111},
  {"content":"\r\n\r\nپس از آن مصعب گزارشى به رسول الله صلّى اللّه عليه و آله نوشت و آن حضرت به افرادى كه مورد اذيت و آزار قرار مىگرفتند ، دستور مىداد كه به مدينه هجرت كنند و اصحاب آن حضرت به تدريج به مدينه هجرت مىكردند و اوس و خزرج آنها را يارى كرده و به آنها جا و مكان مىدادند . « 1 »\r\n( 1 )\r\n\r\nسورهء هفتاد و سوم : « الانبياء »\r\nدر اين سوره خداوند مىفرمايد :  « إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ »  « 2 » ؛ شما و آنچه غير خدا مىپرستيد آتش افروزان جهنم هستيد و همگى در آن وارد خواهيد شد .\r\n( 2 ) طبرسى در مجمع البيان مىنويسد : نقل شده است كه وقتى آيه فوق نازل شد ؛ عبد الله بن الزّبعرى نزد رسول الله صلّى اللّه عليه و آله آمد و گفت : اى محمد ، آيا نمىگويى كه عزير و عيسى و مريم افرادى صالح و نيكوكار بوده‌اند ؟ فرمود : چرا همين طور است . گفت : اينها كسانى هستند كه همچون خدا عبادت مىشوند ، بنابراين بر طبق آيه جهنّمى هستيد ؟ كه خداوند اين آيه را نازل فرمود :  « إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ »  « 3 » ؛ آنان كه وعدهء نيكوى ما بر آنها سبقت يافته باشد از آن دور خواهند بود .\r\n( 3 ) اين در حالى است كه در روايت ابى جارود از امام باقر عليه السّلام آمده است كه وقتى اين آيه نازل شد ، اهالى مكه بسيار خوش‌حال شدند و عبد الله بن الزّبعرى در حالى كه كفار قريش در مورد اين آيه با هم صحبت مىكردند بر آنها وارد شد و گفت : آيا محمد اين را خوانده است ؟ گفتند : بله . گفت : در اين صورت با او به مخاصمه خواهم پرداخت ! پس آنها كنار هم جمع شدند و ابن الزّبعرى گفت : اى محمد ! آيا اين آيه‌اى كه نازل شده است در مورد ما و الهه‌هاى ماست و يا در مورد امت‌هاى گذشته و الهه‌هاى آنها است ؟ آن حضرت صلّى اللّه عليه و آله فرمود : بلكه در مورد شما و الهه‌هايتان و در مورد امت‌هاى گذشته نازل شده است ، مگر آنهايى را كه خداوند استثنا كرده باشد .\r\n( 4 ) ابن الزّبعرى گفت : به خدا قسم كه بر تو پيروز شدم ، آيا عيسى عليه السّلام را به خير و نيكى ياد نمىكنى ؟\r\nدر حالى كه مىدانى نصارى عيسى و مادرش را پرستش مىكنند و عده‌اى از مردم ملائكه را پرستش مىكنند و در اين صورت آيا اين افراد به همراه الهه‌هايشان روانهء آتش نيستند ؟ رسول الله صلّى اللّه عليه و آله فرمود :\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 139 - 141 و شاگرد او قطب راوندى آن را در قصص الانبياء ، ص 331 - 333 بدون سند از استادش نقل كرده است و اين خبر در تفسير قمى وجود ندارد .\r\n( 2 ) . الانبياء ، ص 98 .\r\n( 3 ) . مجمع البيان ، ج 7 ، ص 103 .\r\n","page_name":" 112 ","page_number":112},
  {"content":"\r\n\r\nخير و در اين هنگام قريش و ابن الزّبعرى خنديدند و قريشيان گفتند : هرآينه ابن الزّبعرى تو را محكوم كرد ! اما رسول الله صلّى اللّه عليه و آله فرمود : حرف باطل مىزنيد ، مگر نگفتم : « مگر آنهايى را كه خداوند استثنا كرده باشد . » و اين همان قول خداوند است :  « إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ »  « 1 » ؛ آنان كه وعدهء نيكوى ما بر آنان سبقت يافته باشد از آن دور خواهند بود .\r\nاين روايت تمام و كامل است و در آن ذكر نشده است كه استثنا بعد از اعتراض ابن الزّبعرى وارد شده است ، بلكه در آن تصريح شده است كه استثنا از قبل وجود داشته و رسول الله صلّى اللّه عليه و آله بدان اشاره كرده است .\r\nظاهر اين خبر - همانند خبر سابق - با اين كه در ايام محاصرهء شعب وارد شده باشد سازگار نيست ، مگر اين كه بگوييم در ايام موسم واقع شده است .\r\n( 1 )\r\n\r\nسورهء هفتاد و نهم : « المعارج »\r\nخداوند متعال مىفرمايد :    « سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَهُ دافِعٌ . . . »    « 2 » ؛ پرسنده‌اى از عذاب قيامت پرسيد كه براى كافران است و كسى نمىتواند از آن جلوگيرى كند .\r\n( 2 ) شيخ طوسى در التبيان از حسن بصرى روايت مىكند كه گفت : مشركان از نبى اكرم صلّى اللّه عليه و آله سؤال كردند كه اين عذاب مذكور براى چه كسانى مىباشد ؟ و در جواب آنها نازل شد كه :  « لِلْكافِرينَ لَيْسَ لَهُ دافِعٌ »  ؛ براى كافران است و كسى نمىتواند از آن جلوگيرى كند . از فرّاء نقل شده است كه : سأل ؛ يعنى درخواست كرد و درخواست‌كننده نضر بن كلده بوده است كه در جنگ بدر به همراه عقبة بن ابى معيط اسير شد و هر دو به قتل رسيدند . « 3 » طبرسى در مجمع البيان قول حسن بصرى را ذكر كرده و به جاى قول فرّاء ، قول مجاهد را آورده است . « 4 » سيوطى هم در الدر المنثور از سدّى نقل مىكند كه گفت :\r\nاين آيه در مكه در مورد نضر بن حارث بن كلده نازل شد و درخواست وى اين چنين بود :  « اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ »  ؛ خدايا اگر سخن اين فرد حق است و از جانب تو مىباشد ، بارانى از سنگ بر ما بباران و يا عذاب دردناكى بر ما نازل كن . و عذاب او اين بود كه در جنگ بدر به هلاكت رسيد . « 5 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 76 .\r\n( 2 ) . المعارج ( 70 ) ، 1 - 2 .\r\n( 3 ) . التبيان ، ج 10 ، ص 113 .\r\n( 4 ) . مجمع البيان ، ج 10 ، ص 529 .\r\n( 5 ) . به نقل از الميزان ، ج 20 ، ص 11 .\r\n","page_name":" 113 ","page_number":113},
  {"content":"\r\n\r\n( 1 ) اما آنچه را كه طبرسى در مجمع البيان از حاكم حسكانى با سندى از سفيان بن عيينة از امام صادق عليه السّلام نقل كرده اين است كه آيه در شأن نعمان بن حارث فهرى نازل شده است كه در روز غدير بر انتصاب على عليه السّلام به وسيله پيامبر اكرم صلّى اللّه عليه و آله اعتراض كرد « 1 » . البته ممكن است حادثهء مشابهى باشد كه دوباره رخ داده است و اين آيات به مناسبت در آنجا تلاوت شده است ، و بحث بيشتر دربارهء اين آيه در بحث غدير خواهد آمد .\r\n( 2 )\r\n\r\nسورهء هشتاد و چهارم : « الروم »\r\nدر اين سوره آمده است :      « الم غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ »      « 2 » ؛ الف . لام . ميم . نزديك اين سرزمين روميان مغلوب شدند و بعد از مغلوب شدن ديرى نخواهد گذشت كه در ظرف چند سال غلبه خواهند كرد قبل و بعد از پيروزى ، فرمان و در آن روز مؤمنان به يارى خدا شادمان خواهند شد .\r\n( 3 ) شيخ طوسى در التبيان مىنويسد : روايت شده است كه سبب نزول اين آيه آن بود كه وقتى فارس‌ها بر رومىها پيروز شدند ، مشركان خوش‌حال گرديدند و گفتند : فارس‌ها كه دينى ندارند بر رومىها كه اهل كتاب هستند ، پيروز شدند ، پس ما هم كه هيچ دين و كتابى نداريم بر محمد كه صاحب كتاب است ، پيروز خواهيم شد . در نتيجه خداوند اين آيات را براى دلدارى نبى اكرم صلّى اللّه عليه و آله و مؤمنان نازل فرمود و خبر داد كه به زودى رومىها بر فارس‌ها غلبه يافتند و براى همين مؤمنان از دو جهت خوش‌حال بودند و گفته شده است كه پيروزى روم بر فارس در روز حديبيه رخ داده است . « 3 »\r\n( 4 ) طبرسى قول اول را از مقاتل نقل كرده و گفته است : در همان روزى كه مسلمانان در جنگ بدر بر كفار قريش پيروز شدند ، نبى اكرم صلّى اللّه عليه و آله به آنها خبر داد كه رومىها نيز بر فارس‌ها پيروز شده‌اند و همين خوش‌حالى مؤمنان را دو چندان كرد و قول دوم را از زهرى نقل كرده و گفته است : به مدت نه سال فارس‌ها بر رومىها ، غلبه داشتند تا اين كه در زمان حديبيه رومىها بر فارس‌ها غالب شدند و مسلمانان به سبب پيروزى اهل كتاب خوش‌حال شدند . « 4 »\r\nاما در مورد معناى « أدنى الارض » از زجّاج نقل كرده است كه اين به معناى نزديكى به سرزمين\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 530 .\r\n( 2 ) . روم ( 30 ) ، 1 - 4 .\r\n( 3 ) . التبيان ، ج 8 ، ص 461 .\r\n( 4 ) . مجمع البيان ، ج 8 ، ص 461 .\r\n","page_name":" 114 ","page_number":114},
  {"content":"\r\n\r\nعرب است و سپس آن را به نقل از عكرمه ، معيّن كرده و گفته است : منظور منطقهء أذرعات و كشكر مىباشد . « 1 » طبرى از عطاء از يحيى بن يعمر نقل كرده است كه أذرعات و بصرى از نزديك‌ترين سرزمين‌هاى شام به عرب‌ها بوده است . « 2 »\r\n( 1 ) طبرى در تاريخ خود در اين مورد گفته است : شهر أذرعات و بصرى از دهات اطراف حوران شام بوده است . در حالى كه حموى در معجم البلدان مىنويسد كه آن سرزمين‌ها در اطراف شام است كه بعد از بلقاء و عمّان واقع شده است « 3 » و اين منطقه از بصرى و حوران شام به سرزمين عرب در حجاز نزديك‌تر مىباشد و اما كشكر از سرزمين‌هاى عراق مىباشد كه بعد از مدائن و در نزديكى واسط در پايين دست دجله واقع شده است و شايد كه اين منطقه نزديك قلعهء كشكر واقع شده بود و از سمت عراق به سرزمين‌هاى عرب نزديك‌تر بوده است .\r\n( 2 ) و طبرسى در مجمع البيان به نقل از مجاهد مىنويسد كه مقصود از « أدنى الارض » ، همان نزديك‌ترين منطقه از سرزمين‌هاى شام به سرزمين‌هاى فارس ؛ يعنى الجزيره بوده است . كه در واقع نزديك‌ترين مناطق روم به فارس‌ها بوده است . « 4 » شيخ طوسى در التبيان مىنويسد : مقصود از « ادنى الارض » ، جهت نزديك‌تر به سمت دشمن بوده است . « 5 » ، در حالى كه طبرسى در مجمع البيان مىگويد :\r\nبيت المقدس نزد روميان به منزلهء كعبه نزد مسلمانان بود كه فارس‌ها آن را به تصرف در آورده بودند و منظور از « أدنى الارض » همين شهر بيت المقدس مىباشد . « 6 »\r\nاما چيزى كه سريع به ذهن مىرسد ، تعبير قرآن در مورد مسجد بيت المقدس است كه آن را مسجد الاقصى ناميده است و در اين صورت قابل قبول نيست كه اين سرزمين ادنى الارض باشد و مسجد واقع در آن ، مسجد الاقصى باشد .\r\n( 3 ) اما خبر كامل همان است كه طبرى آن را در تفسير و تاريخ خود از عكرمه نقل كرده است كه : بين ايران و روم جنگى در « أدنى الارض » كه در آن روزگار در حوالى أذرعات بود ، واقع شد و روميان شكست خوردند . اين خبر به نبى اكرم صلّى اللّه عليه و آله و اصحابش كه در مكه بودند ، رسيد و باعث ناراحتى آنها شد ، زيرا آنها دوست نداشتند كه فارسان گبر و مجوس و بىدين بر روميان اهل كتاب پيروز شوند ؛ اما\r\n\r\n\r\n","description":"","footnote":"\r\n( 1 ) . همان ، ص 460 .\r\n( 2 ) . تاريخ طبرى ، ج 2 ، ص 185 .\r\n( 3 ) . معجم البلدان ، ج 1 ، ص 162 .\r\n( 4 ) . مجمع البيان ، ج 8 ، ص 460 .\r\n( 5 ) . التبيان ، ج 8 ، ص 229 .\r\n( 6 ) . مجمع البيان ، ج 8 ، ص 460 .\r\n","page_name":" 115 ","page_number":115},
  {"content":"\r\n\r\nكفّار خوش‌حال شدند و به زخم زبان زدن پرداختند و گفتند : شما و رومىها از اهل كتاب هستيد ؛ ولى ما و فارس‌ها از امىها مىباشيم و دوستان ما از فارس بر هم‌كيشان شما از روم پيروز شده‌اند و شما هم اگر به جنگ با ما بپردازيد ، بر شما غالب مىشويم در همين احوال سورهء روم را نازل فرمود :    « الم غُلِبَتِ الرُّومُ . . . »   \r\n( 1 ) در اين ميان ابو بكر نزد كفار رفت و گفت : آيا به خاطر پيروزى برادرانتان بر برادران ما خوش‌حال شده‌ايد ؟ ! زياد خوش‌حالى نكنيد و بدانيد كه خداوند به زودى رومىها را بر فارس‌ها غالب خواهد كرد و اين خبرى است كه نبى اكرم صلّى اللّه عليه و آله به ما داده است .\r\nپس ابىّ بن خلف جمحى برخاست و گفت : دروغ مىگويى اى ابو فصيل !\r\nابو بكر هم گفت : تو دروغگو هستى اى دشمن خدا !\r\nابى گفت : با تو بر سر ده شتر شرط مىبندم كه تا سه سال ديگر اگر روم پيروز شد من به تو بدهكار باشم و اگر فارس پيروز شد ، تو به من بدهكار باشى .\r\nسپس ابو بكر نزد نبى اكرم صلّى اللّه عليه و آله آمد و او را از اين قضيه باخبر كرد . آن حضرت فرمود كه من اين چنين نگفتم ؛ بلكه « بضع سنين » ما بين سه الى نه سال مىباشد ؛ بنابراين مقدار شرط را بالا ببر و مدت آن را هم زياد كن .\r\nابو بكر از رسول اكرم صلّى اللّه عليه و آله جدا شد و در راه ابى را ديد . ابى گفت : شايد كه از اين شرط پشيمان شده‌اى ؟ گفت : نه . اما حاضرم كه مقدار شرط را زيادتر كنم و تو هم مدت آن را اضافه كنى ، يعنى مقدار شرط را صد شتر و مدت آن را تا نه سال قرار مىدهيم و ابى هم آن را قبول كرد . « 1 »\r\n( 2 ) طبرى هم اين را نقل كرده و گفته است : بنابر نقلى ، قول خداوند متعال :    « الم غُلِبَتِ الرُّومُ »    در مورد جنگى كه بين پادشاه روم ، هرقل و پادشاه فارس ، پرويز رخ داده بود ، نازل شده است . « 2 »\r\nدر مورد پرويز گفته است : او خسرو پرويز بن هرمز بوده و مدت پادشاهى او دوازده سال بوده است « 3 » . از هشام كلبى روايت كرده است كه گفت : در سال يازدهم پادشاهى هرمز ، حدود سيصد هزار نفر از ترك‌هاى جنگجو براى نبرد با او حركت كردند و به نواحى هرات و بادغيس آمدند و پادشاه روم ( قيصر موريقى ) « 4 » نيز با هشتاد هزار جنگجو به قصد جنگ با وى به سمت مرزهاى ايران حركت\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 145 - 184 و تفسير طبرى ، ج 20 ، ص 13 .\r\n( 2 ) . تاريخ طبرى ، ج 2 ، ص 184 .\r\n( 3 ) . تاريخ طبرى ، ج 2 ، ص 176 .\r\n( 4 ) . مختصر الدول ، ص 90 .\r\n","page_name":" 116 ","page_number":116},
  {"content":"\r\n\r\nكرد و پادشاه خزر هم با لشكر عظيمى به سوى باب الابواب ( دربند ) حركت كرد و در آنجا به قتل و غارت شهرها پرداخت و در اين ميان دو نفر از اعراب به نام‌هاى عباس أحول و عمرو أزرق به همراه جمع زيادى از ساكنان اطراف فرات به چپاول و غارت سرزمين سواد كه متعلق به ايران پرداختند . . . .\r\n( 1 ) هرمز از اين همه مشكل در مبارزه هراسان شد و پس از مشاوره با فرماندهانش به اين نتيجه رسيدند كه ابتدا پادشاه ترك ( شابه ) را منهزم كنند ، براى همين فرماندهى از اهالى رى به نام بهرام چوبين را به همراه دوازده هزار نفر كه بهرام آنها را از ميان افراد مسن برگزيده بود ، به جنگ با شابه فرستادند . در نتيجه جنگ‌هاى زيادى در ميان آنها در گرفت تا اين كه بهرام ، شابه را با تيرى كه به سويش پرتاب كرد از پاى درآورد . پس از او پسرش برموذة بن شابه جانشين وى شد و جنگ ادامه پيدا كرد تا اين كه او و افرادش در محاصره افتادند . « 1 » بر موذة بن شابه از بهرام خواست كه امان نامه‌اى را از هرمز برايش بياورد و بهرام نيز نامه‌اى به هرمز نوشت و هرمز امان نامه‌اى را فرستاد و تأكيد كرد كه بهرام او را به مركز بفرستد . پس بر موذة بن شابه از محاصره خارج شد و به سوى هرمز فرستاده شد .\r\nهرمز او را مورد احترام و اكرام قرار داد و در پهلوى خويش بر تخت نشانيد . « 2 »\r\nبهرام آنچه را كه در محل محاصره بود به غنيمت گرفت كه شامل گنج‌هاى فراوان بود و آنها را بر دويست و پنجاه هزار شتر بار كرد و به سوى هرمز فرستاد و هرمز از تلاش‌هاى بهرام و غنايمى كه فرستاده بود ، سپاس‌گزارى كرد . « 3 »\r\n( 2 ) اما بر موذه به هرمز گفت كه اموال و غنايم بسيار زيادى به دست بهرام افتاده است كه او برخى از آنها را مخفى نگه داشته و مقدارى از آنها را به مركز فرستاده است ، در نتيجه هرمز نامه‌اى به بهرام نوشت و به او دستور داد كه تمام اموالى را كه در اختيار دارد به سوى مركز بفرستد . اين كار بر بهرام بسيار گران آمد و آن را به اطلاع لشكريانش رسانيد و آنها به فحش و ناسزا عليه هرمز پرداختند و او را خلع كردند . سپس بهرام دو خنجر خميده را در جعبه‌اى قرار داد و آن را براى هرمز فرستاد . هرمز فهميد كه بهرام نافرمانى خويش را اعلام كرده است . براى همين اطراف خنجرها را قطع كرد و آنها را پس فرستاد . پس بهرام مقصود هرمز را فهميد و براى همين نامه‌اى به پادشاه ترك ، خاقان فرستاد و از او خواست كه با هم مصالحه كنند و بهرام تمام سرزمين‌هايى را كه اشغال كرده بود تخليه كرد و خودش عقب‌نشينى كرد تا به سرزمين رى رسيد .\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 174 .\r\n( 2 ) . تاريخ يعقوبى ، ج 1 ، ص 167 .\r\n( 3 ) تاريخ طبرى ، ج 2 ، ص 175 .\r\n","page_name":" 117 ","page_number":117},
  {"content":"\r\n\r\n( 1 ) در اين ميان به هرمز خبر رسيد كه عده‌اى فرزندش پرويز را تحريك كرده‌اند كه به كودتا عليه پدرش بپردازد . بهرام نيز اين قضيه را مىدانست ، از اين رو تدبيرى انديشيد كه به واسطه آن بين هرمز و پسرش پرويز اختلاف ايجاد كند ، لذا درهم‌هاى زيادى را به اسم پرويز ضرب كرد و آنها را به شهرهاى مختلف فرستاد . به طورى كه اين سكه‌ها در دست مردم فراوان شد و خبر آن به گوش هرمز رسيد .\r\nاو تصميم گرفت فرزندش پرويز را زندانى كند ، اما پرويز از اين تصميم مطلع شد و به سوى آذربايجان فرار كرد و در آنجا رؤسا و مرزبانان با وى بيعت كردند و گرد وى جمع شدند . از طرفى لشكريان هرمز از وى ناراضى بودند و براى همين مخفيانه نامه‌اى به پسرش پرويز نوشت و اعلام همكارى نمودند . سپس هرمز را از سلطنت خلع كرده و پرويز را بر تخت نشاندند و جهت اطمينان چشم‌هاى هرمز را كور كردند و او را زندانى نمودند . به اين ترتيب كارهاى پرويز سر و سامان گرفت و بهرام با لشكريانش به سوى او آمد و در نهروان با هم ملاقات كردند . در آنجا پرويز با او سخن گفت و كارهاى سختى را بر عهده‌اش گذاشت . بهرام نيز در مقابل با شدت و تندى جوابش را داد . كم كم بين آنها درگيرى ايجاد شد و سپاهيان پرويز تسليم شده و مىخواستند كه او را به بهرام تحويل دهند ، اما او فرار كرد و به « الرّها » رفت و مىخواست كه به پادشاه روم پناه ببرد . حاكم « الرها » نامه‌اى به موريقى پادشاه روم نوشت و گفت كه پرويز براى درخواست كمك به او پناه آورده است .\r\n( 2 ) پادشاه روم به خواست پرويز جواب مثبت داد و او سه نفر را نزد پادشاه روم فرستاد و تمام شرايط او را قبول كرد . همچنين دختر خويش را به ازدواج پرويز درآورد و لشكرى عظيم را به كمك وى فرستاد و برادر خود ثيادوس را به فرماندهى آن گماشت . پرويز پس از ازدواج با دختر پادشاه روم با لشكر خود به سوى آذربايجان حركت كرد و دايىاش نيز از قبل به آذربايجان رفته بود تا لشكرى فراهم سازد و هنگامى كه فهميد پرويز به سوى آذربايجان مىآيد ، به ملاقات او رفت و با هم متحد شدند و آن‌گاه پرويز با اين لشكر فراوان به جنگ بهرام چوبين رفت . پس از جنگ سختى در ميان آنها ، پرويز عقب‌نشينى كرد و به كوهى پناه برد و نزديك بود كه هلاك شود اما لشكريانش مقاومت كردند و به دور او جمع شدند تا اين كه بهرام چوبين شكست خورد و فرار كرد و به پادشاه تركان پناهنده شد .\r\n( 3 ) كم كم پايه‌هاى قدرت پرويز مستحكم شد و او نامه‌اى به پادشاه روم نوشت و او را از اوضاع باخبر كرد . او دستور داد كه به نصاراى فارس احترام كنند و آنها را در همه جا مقدم بدارند و آنچه را كه بين او و پادشاه روم گذشته بود به اطلاع نصارى رسانيد . سپس دو لباس نفيس كه شكل صليب بر آن‌ها نقش بسته بود براى پادشاه روم فرستاد و او آنها را پوشيد . « 1 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 167 - 169 .\r\n","page_name":" 118 ","page_number":118},
  {"content":"\r\n\r\n( 1 ) گفته شده است كه : پرويز نامه‌اى به نصارى نوشت و به آنها اجازه داد كه به تأسيس و آبادانى كليساهاى خود بپردازند و اجازه داد كه مجوسىها به دين نصارى بگروند و براى توجيه كار خويش به اقدامات انوشيروان احتجاج كرد كه با گرفتن مقدارى خراج از قيصر ( سزار ) با او صلح كرد و به اصلاح امور مملكت و تأسيس آتشكده‌ها پرداخت و قيصر ( موريقى ) نيز همين دستورهاى را به نصارى در مورد رفتار با مجوسىها صادر كرده بود و اين دوستى و رفاقت بين موريقى و پرويز مدت‌ها ادامه داشت « 1 »\r\n( 2 ) اينها مطالبى بود كه در تاريخ يعقوبى و طبرى ، از مورّخان مسلمان آمده بود و اما ابن عبرى مسيحى ، تاريخ اين حادثه را سال هشتم پادشاهى موريقى دانسته و گفته است : در سال هشتم سلطنت موريقى ؛ فارس‌ها عليه پادشاه خود قيام كردند و ابتدا چشم‌هاى او را كور كردند و سپس او را به قتل رساندند و پس از آن بهرام مرزبان به تخت پادشاهى تكيه زد . هرمز فرزندى خراسانى داشت كه اسم او را « خسرو پرويز » بود . او خود را به صورت درويشان درآورد و از قلمرو پادشاهى فارس‌ها خارج شد تا به نصيبين ( در شمال عراق ) رسيد و از آنجا به الرّها و سپس به منبج رفت و آن‌گاه نامه‌اى به موريقى نوشت كه چنين است :\r\n( 3 ) « خدمت پدر مبارك و آقاى مكرم ، موريقى پادشاه روم ؛ از خسرو پرويز هرمز ، نمك‌پروردهء آن بزرگوار بدرود باد . اما بعد به اطلاع آن پادشاه بزرگ مىرسانم كه بهرام چوبين و عده‌اى از خدمت‌كاران پدرم از روى جهالت ، نافرمانى كردند و فراموش نمودند كه من آقا و آنها بندگان من هستند و نعمت‌هاى پدرم را كفران كردند و به دشمنى با من پرداخته و تصميم قتل مرا گرفتند : من نيز تصميم گرفتم كه به مثل تويى پناه ببرم و چشم اميد به الطاف تو داشته باشم و در مقابل تو خاضع باشم ؛ زيرا خضوع در مقابل پادشاهى مثل تو ، و اگر چه دشمن باشد ، بهتر از گرفتار شدن در دست بردگان نافرمان است . و اگر به دست پادشاه كشته شوم بهتر و افتخارآميزتر از آن است كه به دست بردگان خويش به قتل برسم . براى همين به لطف و كرم تو اميدوار شده‌ام و آرزوى همكارى و پشتيبانى تو را دارم و اين كه مرا با لشكريانت حمايت كنى تا در مقابل دشمنانم قوى و پيروز باشم و فرزندى مطيع و گوش به فرمان براى تو باشم . اگر خدا بخواهد »\r\n( 4 ) پس از آن كه موريقى نامهء پرويز بن هرمز را خواند ، تصميم گرفت كه او را كمك كند . . . آنگاه نامه‌اى به او نوشت كه متن آن چنين است : « از موريقى بندهء مسيح به خسرو پادشاه فارس ، پسر و\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 180 - 184 .\r\n","page_name":" 119 ","page_number":119},
  {"content":"\r\n\r\nبرادرم ، بدرود باد . اما بعد ، نامه‌ات را خواندم و آنچه را كه در مورد بردگان متمرد نوشته بودى فهميدم . گفته بودى كه آنها نعمت‌هاى پدرت را ناسپاسى كرده و عليه تو قيام كرده و تو را از سلطنت خلع كرده بودند . همين امر باعث شد كه تصميم به حمايت از تو بگيرم و درخواست‌هاى تو را اجابت كنم . اما آنچه كه در مورد پناه بردن به سايهء پادشاه دشمن نوشته بودى و آن را بهتر از گرفتار شدن در دست بردگان متمرد دانسته بودى و مرگ به دست پادشاهان را بهتر از مرگ به دست بردگان دانسته بودى مورد تصديق من است . تو بهترين راه را انتخاب كردى و ما را هم به چنين خصلتى رهنمون شدى . هرآينه ما قول تو را پذيرفتيم و درخواست تو را قبول كرديم و از حسن ظنّ شما به خوبى استقبال كرديم و لشكر آماده و اموال فراوانى براى شما فرستاديم . من تو را به عنوان فرزند خويش برگزيدم و مىخواهم كه در حق تو پدرى كنم . پس لشكر را در اختيار بگير و با اعتماد بر خدا حركت كن و از مشكلات و سختىها هراسى نداشته باش ، بلكه بر دشمنانت سخت بگير و در انجام كارها كوتاهى نكن . اميدوارم كه بر دشمنانت پيروز شوى و با تكيه بر خداوند دوباره به مقام و رياست خويش دست يا بى » .\r\n( 1 ) موريقى او را با بيست هزار نفر يارى كرد ( نه شصت هزار نفر كه طبرى از كلبى آن را نقل كرده بوده ) و مقدار چهل كيسه طلا براى وى فرستاد . پس از آن كه لشكريان روم به پرويز ملحق شدند و او كيسه‌هاى طلا را تحويل گرفت و نامهء سزار را قرائت كرد ، با لشكر عظيم خود به سوى بهرام چوبين حركت كرد تا در مدائن و واسط ( نه نهروان و يا آذربايجان ) به هم برخورد كردند . در اين درگيرى بهرام شكست خورد و تمام لشكريانش هلاك شدند . پس از آن كه پرويز تمام لشكريان بهرام را قلع و قمع كرد به پايتخت رفت و بر تخت نشست و مردم با او بيعت كردند .\r\nسپس رومىها را به بارگاه خويش پذيرفت و هدايايى به آنها تقديم كرد و آنان را به مملكتشان فرستاد . و هدايايى نفيس و چندين برابر اموالى كه موريقى به وى داده بود به همراه اين لشكريان براى پادشاه روم ارسال كرد و شهرهاى دارا و ميّا را به ترتيب به روم بازگرداند و دستور داد كه دو مجسمه براى نصارى در مدائن بسازند كه يكى تمثال حضرت مريم و ديگرى تمثال مارسرجيس شهيد بود .\r\n( 2 ) موريقى پس از آن كه با فارس‌ها صلح كرد ، جيره و حقوق لشكريانش را قطع كرد و براى همين بزرگان روم در شهر هرقله اجتماع كردند و تصميم گرفتند كه وى را از سلطنت خلع و برادرش را به جاى وى برگزينند . اما برادرش « فطرى » نپذيرفت و موريقى هم به سوى مقدونيه فرار كرد ؛ اما رومىها او را در حالى كه لباس درويشان را پوشيده بود يافتند و پس از بيست سال سلطنت ، وى را به قتل رساندند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nپس از آن ، يكى از فرماندهان لشكر روم را به پادشاهى انتخاب كردند كه فوقا ناميده مىشد . و وقتى اين خبر به پرويز بن هرمز رسيد ، قرار داد با روميان را شكست و به شهر دارا حمله كرد و سپس شهرهاى آمد و حلب را به تصرف درآورد و آنگاه آهنگ « قصر شيرين » را نمود و بعد به « الرّها » بازگشت .\r\n( 1 ) در سال هشتم از پادشاهى فوقا ، هرقل فرزند هرقل از افريقيه عليه او قيام كرد و با لشكريانش از راه دريا وارد قسطنطنيه شد و فوقا را به قتل رسانيد و به مدت سى سال و پنج ماه به جاى وى حكومت كرد .\r\nوى در اوّلين سال حكومتش ، هيأتى را به پايتخت فارس فرستاد تا با پادشاه ايران مصالحه كند ؛ اما دربار ايران جواب او را ندادند بلكه به سرعت انطاكيه و فاميّه و حمص و قيساريثه را به تصرّف درآوردند . در سال پنجم حكومت وى ، فارس‌ها بيت المقدس را فتح كردند و بعد از سه سال اسكندريه و مصر را گشودند و به « نوبه » رسيدند و به مقدونيه حمله كردند تا آن را هم به تصرف درآوردند . در سال پانزدهم حكومت او فارس‌ها به جزيرهء رودزيا حمله كردند و آن را اشغال كردند و پرويز دستور داده بود كه تمام سنگ‌هاى مرمر كليساها را پس از فتح شهرهاى روم به مدائن ( تيسفون ) حمل كنند . لكن در پايان همين سال هرقل به فارس حمله كرد و آنها پس از جنگ سختى پايتخت خسرو را به تصرف درآوردند و مردم زيادى را به اسارت گرفتند و رفتند . « 1 »\r\n( 2 ) تاريخ ابن عبرى اشاره مىكند كه گرد هم آيى بزرگان روم براى خلع موريقى از پادشاهى و نصب برادرش « فطرى » به جاى وى كه سرانجام منجر به سلطنت فوقا گرديد ، در سال بيستم پادشاهى موريقى و سال دوازدهم پادشاهى پرويز رخ داد . « 2 »\r\nاين در حالى است كه طبرى به نقل از كلبى مىگويد : چهارده سال پس از پادشاهى پرويز بن هرمز رومىها موريقى را از سلطنت خلع كردند و او را به قتل رسانيدند و وارثان او را آواره و قلع و قمع كردند و يكى از فرماندهان به نام فوقا به حكومت بر آنها پرداخت .\r\nهنگامى كه اين خبر به پرويز رسيد ، بسيار ناراحت شد و وقتى كه پسر موريقى به سوى او فرار كرد ، به او پناه داد و سه نفر از فرماندهانش را با لشكريان بسيار به سرزمين‌هاى روم فرستاد . « 3 »\r\n( 3 ) سپس طبرى فرماندهان سه‌گانه را به ترتيب چنين مىشمارد : دميران يا رميوزان و شاهين و فرّهان كه رتبهء وى شهربراز ناميده مىشد . تاريخ حملهء فرماندهء اول به شام و فلسطين و بيت المقدس را بيست و چهارمين سال سلطنت پرويز مىداند و با تاريخ ابن عبرى مطابق آمده است كه فارس‌ها در سال\r\n\r\n\r\n","description":"","footnote":"\r\n( 1 ) . مختصر تاريخ الدول ، ص 90 - 92 .\r\n( 2 ) . همان ، ص 90 .\r\n( 3 ) . تاريخ طبرى ، ج 2 ، ص 181 .\r\n","page_name":" 121 ","page_number":121},
  {"content":"\r\n\r\nپنجم حكومت هرقل بيت المقدس را تصرف كردند . « 1 » آنچه كه در ساير تاريخ‌هاى فارسى و اجنبى آمده است مىگويد كه فتح بيت المقدس در سال پنجم بعثت و 615 ميلادى رخ داده است . « 2 »\r\n( 1 ) روايت طبرى از كلبى تاريخ حملهء فرماندهء روم ، شاهين به افريقيه و از آنجا به مصر و اسكندريه را در سال بيست و هشتم سلطنت پرويز مىداند و اين قريب به تاريخى است كه ابن عبرى براى آن نقل كرده و گفته است : سه سال پس از فتح بيت المقدس ، فارس‌ها اسكندريه و مصر را به اشغال خود در آوردند و در سال 618 م . به سرزمين‌هاى « نوبه » رسيدند . « 3 »\r\n( 2 ) روايت طبرى از كلبى تاريخ حملهء فرماندهء سوم ، فرّهان كه صاحب درجهء شهر براز به قسطنطنيه را در سال اول بعثت كه مصادف با 610 ميلادى بوده است ، مىداند . او وظيفه داشت كه فوقا را به قتل برساند و هرقل را به پادشاهى برساند و اين هشت سال پس از موريقى بوده است و حملات فارس‌ها از سال 602 ميلادى شروع شده بود . همچنين براى دومين بار تاريخ آن را از هنگام حملهء هرقل به مملكت فارس‌ها مىداند كه تا نزديكىها مدائن پيش آمدند . ابن عبرى تاريخ آن را سال پانزدهم پادشاهى هرقل مىداند ؛ يعنى سال 625 ميلادى .\r\n( 3 ) تفاوت اين دو تاريخ پانزده سال است كه با اين وجود نمىتوان دو حمله را يكى دانست ؛ بلكه دو حمله بوده‌اند كه با احتساب دو حملهء ديگر به فرماندهى دميران و شاهين در مجموع چهار حمله بوده‌اند كه مىتوان اين چنين آنها را مرتب كرد : حملهء شهر برازجان در سال 610 ميلادى و دميران در سال 615 ميلادى و شاهين در سال 618 ميلادى و همچنين شهر برازجان در سال 625 ميلادى . اوّلين حمله در سال 610 ميلادى ، يعنى پس از قتل موريقى و هشت سال پس از جانشينى فوقا صورت گرفت . اين در حالى است كه اين حملات و به خصوص حملهء اول موصوف به اين بوده است كه براى انتقام‌گيرى پرويز از قاتلان موريقى و تلاش براى به حكومت رساندن پسر موريقى كه به او پناهنده شده بود ، صورت گرفته است ، و آيا چنين كارى بايستى هشت سال پس از قتل موريقى پىگيرى شود ؟ !\r\n( 4 ) تاريخ‌هاى اسلامى به وجود حمله‌اى قبل از آن اشاره نمىكنند ، اما تاريخ فارسى و اجنبى ، هنگام حمله را در سال 605 ميلادى مىدانند كه در طى آن شهر « دارا » كه در بين النهرين واقع شده بود ، محاصره گرديد و پس از چند ماه به اشغال درآمد . همچنين در سال 607 ميلادى كه سه سال قبل از\r\n\r\n\r\n","description":"","footnote":"\r\n( 1 ) . مختصر تاريخ الدول ، ص 91 .\r\n( 2 ) . تاريخ ايران قديم ، ص 222 ؛ تأليف پيرنيا و از ترجمهء فارسى ، تاريخ ايران ، ترجمهء ژنرال سير پرسى سايكس ، ج 1 ، ص 665 - 670 . اين بنابر آن است كه ميلاد رسول اكرم صلّى اللّه عليه و آله را در چهلمين سال پادشاهى كسرى و 570 ميلادى بدانيم كه بعثت آن حضرت در سال 610 ميلادى واقع شده باشد .\r\n( 3 ) . مختصر تاريخ الدول ، ص 91 - 92 .\r\n","page_name":" 122 ","page_number":122},
  {"content":"\r\n\r\nبعثت مىشد شهرهاى ديار بكر ، شامل : آمر ، إدس ، حرّان و قلعه‌هايى از رومىها به تصرف فارس‌ها درآمد و آنها از فرات در سوريه عبور كردند و بر شهر حلب مسلط گرديدند و آن قدر پيش رفتند تا به نزديكى بيروت فعلى رسيدند . « 1 » ابن عبرى در مورد اين حملات مىنويسد : هنگامى كه خبر قتل موريقى به خسرو پرويز رسيد ، عهدنامه را شكست و به « دارا » حمله برد و آن را فتح كرد و سپس آمر و حلب را به تصرف درآورد و آنگاه رو به « قصر شيرين » نهاد و سپس به « الرّها » بازگشت . « 2 »\r\n( 1 ) در اينجا به ذكر حملهء اول ، كه طبرى از كلبى آن را نقل كرده ، مىپردازيم . اين حمله به فرماندهى ، فرماندهء ايرانى ، فرّهان كه داراى درجه شهر براز بود صورت گرفت . او به دستور خسرو پرويز به سوى قسطنطنيه حركت كرد و تمام شهرهاى روم را به خاطر انتقام از خون موريقى ويران كرد تا به ساحل خليجى كه نزديك قسطنطنيه است رسيد و در آنجا اطراق كرد . اين در حالى بود كه هيچ كدام از رومىها حاضر به اطاعت از پسر موريقى نبودند ، إلّا اين كه آنها به مبارزه با فوقا پرداختند تا اين كه مردى به نام هرقل « 3 » در سال 610 ميلادى قدرت را در روم به دست گرفت . هرقل يا همان هراگليوس در ابتدا فرماندار روم در كارتاز ( تونس فعلى ) بود كه از آنجا به قسطنطنيه آمد و با همكارى مردم زمام امور را به دست گرفت . « 4 »\r\n( 2 ) هرقل بن فوق بن مرقس در زمانى كه اهل قسطنطنيه در محاصرهء شهر براز بودند ، از راه دريا براى آنها آذوقه مىبرد و در طى همين كار ، شهامت و شجاعت وى آشكار گرديد و براى همين اهل قسطنطنيه بسيار به وى علاقه‌مند شدند . او هم به طور مخفيانه با فرماندهان رومى و صاحب منصبان صحبت مىكرد و آن‌ها را بر ضد فوقا تحريك مىكرد و بلاهايى را كه در دوران سلطنت وى بدان مبتلا شده بودند يادآور مىشد و پيروزى فارس‌ها و فتح شهرهاى روم را به واسطه بىتدبيرى فوقا متذكر مىگرديد . سپس از آنها درخواست كرد كه در يك اقدام هماهنگ فوقا را از سلطنت خلع كنند و آنها هم به وى جواب مثبت و وعدهء همكارى دادند و پس از مدتى فوقا را به قتل رساندند .\r\nپس از آن فرماندهان و صاحب منصبان رومى جلسه‌هايى را برگزار كردند تا جانشين فوقا را انتخاب كنند كه بعد از صحبت‌هاى طولانى و نزاع‌هاى فراوان ، تصميم گرفتند كه هرقل را به پادشاهى انتخاب كنند و اين كار را كردند .\r\n\r\n\r\n","description":"","footnote":"\r\n( 1 ) . تاريخ ايران قديم ، ص 222 و از ترجمهء فارسى : تاريخ ايران از پرسى سايكس ، ج 1 ، ص 665 - 670 .\r\n( 2 ) . مختصر تاريخ الدول ، ص 91 .\r\n( 3 ) . تاريخ طبرى ، ج 2 ، ص 182 .\r\n( 4 ) . تاريخ‌هاى فارسى مذكور .\r\n","page_name":" 123 ","page_number":123},
  {"content":"\r\n\r\n( 1 ) مسعودى اين قضايا را در التنبيه و الإشراف نقل مىكند ، ولى مىگويد : پادشاهى هرقل 33 سال بعد از پادشاهى خسرو پرويز در بابل بود . و او 29 سال سلطنت كرده و در اوّلين سال پادشاهىاش - و بنا به قولى بيشتر از آن - هجرت رسول الله صلّى اللّه عليه و آله رخ داده است . « 1 »\r\nاين در حالى است كه قبل از آن در مروج الذّهب گفته است : سپس هرقل به پادشاهى رسيد كه قبلا يكى از فرماندهان روم در الجزاير بود و در سال هفتم ( يا نهم ) پادشاهى او ، نبى اكرم صلّى اللّه عليه و آله از مكه به مدينه هجرت كرد . وى كسى بود كه درهم‌ها و دينارهاى هرقلى را ضرب كرد و به مدت پانزده سال سلطنت كرد . و در تاريخ‌هاى سيره‌نويسان آمده است : رسول الله صلّى اللّه عليه و آله در زمانى هجرت كرد كه پادشاه روم ، براى جنگ با شهريار آماده شد و طلا و جواهرات خزانه را نيز به همراه خويش آورد و آنها را بر هزار قايق در دريا بار كرد ؛ اما باد شديدى اين قايق‌ها را به ساحل انطاكيه آورد و شهريار همهء آنها را به غنيمت گرفت و براى پرويز فرستاد و براى همين اين غنايم ، گنج‌هاى بادآورده ناميده شدند . « 2 »\r\n( 2 ) اما در مورد تاريخ اين حمله بايد گفت آنچه با تاريخ ابن عبرى مطابقت دارد ، و با تاريخ مسعودى ناهمناهنگ نيست ، همان چيزى است كه در ترجمهء فارسى تاريخ ايران ، اثر پرسى سايكس آمده است مبنى بر اين كه اين حمله در سال 611 ميلادى ؛ يعنى سال دوم بعثت رخ داده است .\r\nدر سال پنجم بعثت ( 614 م ) فارس‌ها بر دمشق مسلط شدند و در سال ششم بعثت ( 615 م ) بيت المقدس را محاصره كردند تا آن را به اشغال خود در آوردند و با كمك بيست و شش هزار يهودى آن را غارت و چپاول كردند . سپس به جست و جوى صليبى پرداختند كه نصارى عقيده داشتند ، حضرت مسيح عليه السّلام بر روى آن به دار آويخته شده است و اين ارزشمندترين شيء روى زمين براى آنها بود ، تا اين كه آن را يافتند و به پايتخت خودشان تيسفون ( تقريبا بغداد فعلى ) منتقل كردند و بعد از آن پرويز نامه‌اى به اين مضمون براى هرقل نوشت :\r\n( 3 ) « از خسرو پرويز شاهنشاه ، پادشاه پادشاهان و بزرگ روى زمين به هراگليوس ، بندهء ذليل و بىغيرت خودش ! شما كسانى هستيد كه مىگوييد به خداوندتان اعتماد داريد و به او توكل مىكنيد ، حال كه نتوانستيد بيت المقدس را از چنگ من درآوريد ، پس خودتان را به اين عقيدهء باطلى كه به مسيح داريد ، دل خوش نكنيد ، مسيح كسى بود كه نتوانست حتى خودش را از چنگال يهوديان نجات بخشد تا اين كه او را به صليب كشيدند و بدنش را به آن ميخ‌كوب كردند و او را به آن وضع فجيع كشتند . » « 3 »\r\n\r\n\r\n","description":"","footnote":"\r\n( 1 ) . التنبيه و الإشراف ، ص 133 - 134 .\r\n( 2 ) . مروج الذهب ، ج 1 ، ص 306 .\r\n( 3 ) . از ترجمهء فارسى تاريخ ايران ، تأليف پرسى سايكس ، ج 1 ، ص 665 - 670 و تاريخ ايران قديم ؛ پيرنيا ، ص 222 .\r\n","page_name":" 124 ","page_number":124},
  {"content":"\r\n\r\n( 1 ) طبرى به نقل از كلبى اين حمله را چنين نقل مىكند : ( پرويز ) دميران يا رميوزان را به سوى سرزمين شام فرستاد و او شهرهاى آن را يكى پس از ديگرى به تصرف درآورد تا اين كه به سرزمين فلسطين رسيد و وارد شهر بيت المقدس شد . صليب معروف در تابوتى از طلا گذاشته شده بود و در باغى دفن گرديده بود و بر روى آن مزرعهء باقلا ايجاد شده بود . دميران اسقف و كشيشان و ساير نصارى را تحت فشار قرار داد تا اين كه او را به مخفيگاه تابوت رهنمون شدند . او با دستان خودش آن موضع را حفر كرد و صليب را خارج كرد در چهاردهمين سال پادشاهى پرويز آن را براى او فرستاد .\r\n( 2 ) ابن عبرى در مورد تاريخ آن نوشته است : در سال پنجم حكومت هرقل ، فارس‌ها بيت المقدس را فتح كردند « 1 » و پرسى سايكس مىنويسد : در سال 616 ميلادى ( سال هفتم بعثت ) فرماندهء ايرانى ، شهر براز با عبور از صحراى سينا به مصر رسيد و توانست كه بر بندر تجارى مشهور ، اسكندريه مسلط شود و مرزهاى ايران را تا حدود مرزهاى دوران هخامنشيان گسترش دهد . « 2 »\r\n( 3 ) اما ابن عبرى مىنويسد : ايرانيان سه سال پس از فتح بيت المقدس ، اسكندريه و مصر را تصرف كردند و به سرزمين‌هاى النوبه ( افريقيه ) رسيدند و آنگاه به مقدونيه حمله كردند و آن را به اشغال درآوردند . « 3 » اين قريب به همان مطالبى است كه طبرسى از كلبى نقل كرده و گفته است : اما فرماندهء اول - كه به او شاهين گفته مىشد حركت كرد تا مصر و اسكندريه و سرزمين‌هاى نوبه را تصرف كرد و كليدهاى شهر اسكندريه را در سال بيست و هشتم پادشاهى خسرو پرويز براى او فرستاد . « 4 »\r\n( 4 ) پرسى سايكس مىنويسد : در سال 617 ميلادى ( سال هشتم بعثت ) يكى ديگر از فرماندهان ايرانى به نام شاهين ، شهر « كاپادوكيه » را پشت سر گذاشت و به تدريج به شهرهاى تركيهء فعلى مسلط شد تا به شهر « كالسدون » ، نزديك قسطنطنيه رسيد . در ديدارى كه بين شاهين و هراگليوس اتفاق افتاد ، شاهين به او سفارش كرد كه نماينده‌اى را براى صلح به دربار ايران بفرستد و هراگليوس هم آن را قبول كرد . . .\r\nاما خسرو پرويز كه سرمست از فتوحات خويش بود ، دستور داد كه نمايندهء روم را بازداشت كنند و فرماندهء خويش را مورد سرزنش قرار داد كه چرا امپراتور روم را دست و پا بسته به سوى او نفرستاده است ؟ !\r\nدر سال هشتم بعثت شهر « كالسدونه » سقوط كرد و لشكريان ايرانى به پشت درهاى شهر قسطنطنيه در ساحل درياى به سفر رسيدند . « 5 »\r\n\r\n\r\n","description":"","footnote":"\r\n( 1 ) . تاريخ مختصر الدول ، ص 91 .\r\n( 2 ) . تاريخ ايران ، ج 1 ، ص 665 - 670 .\r\n( 3 ) . تاريخ مختصر الدول ، ص 91 - 92 .\r\n( 4 ) . تاريخ طبرى ، ج 2 ، ص 182 .\r\n( 5 ) . تاريخ‌هاى فارسى مذكور .\r\n","page_name":" 125 ","page_number":125},
  {"content":"\r\n\r\n( 1 ) ظاهرا ابن عبرى به اين حمله اشاره مىكند آنجا كه گويد : در سال پانزدهم پادشاهى هرقل فارس‌ها به جزيرهء رودزيا حمله كردند و آن را فتح نمودند و خسرو پرويز دستور داد كه سنگ‌هاى مرمر تمام كليساهايى شهرهايى كه فتح مىشود به مدائن منتقل شود ، براى اجراى اين خواستهء خسرو ، مردم دچار سختىهاى فراوانى شدند . در همين سال هرقل به سرزمين فارس حمله كرد و پايتخت خسرو را به اشغال درآورد و مردم زيادى را به اسارت گرفت و بازگشت . « 1 »\r\n( 2 ) در روايت طبرى از كلبى آمده است : هنگامى كه هرقل قتل و غارت‌هاى عظيم لشكريان فارس را در سرزمين خويش مشاهده كرد ، به مشاورهء با بزرگان روم پرداخت و آنها به او پيشنهاد كردند كه به آنها حمله كنند و او آمادهء براى اين كار شد .\r\nخسرو به « شهر براز » پيغام فرستاد كه اردوگاهى را در همان مكانى كه در آن استقرار دارد ، برپا كند و از طرفى بر شاهين فادوسبان مغرب خشمگين شد و او را نزد خود فراخواند و از فرماندهى لشكر عزل كرد . از سوى ديگر هرقل پسر خويش را به جانشينى خود در قسطنطنيه گمارد و از غير راهى كه « شهربراز » در آن اردو زده بود ، عبور كرد تا به سرزمين‌هاى ارمنستان رسيد و بعد از يك سال در نصيبين اطراق كرد .\r\n( 3 ) و در آن هنگام ، خسرو در تفريحگاه سلطنتى به سر مىبرد . و وقتى كه خبر ورود هرقل به همراه لشكريانش به نصيبين را شنيد ، يكى از فرماندهانش به نام « راهزار » را به همراه دوازده هزار نفر به مقابلهء وى فرستاد و به او دستور داد كه در نينوى در نزديكى شهر موصل و در كنارهء رودخانهء دجله اردو بزند و از عبور روميان از دجله جلوگيرى كند . راهزار دستور خسرو را اجرا كرد و در همان جايى كه وى دستور داده بود ، اردوگاه زد ؛ اما هرقل از ناحيهء ديگرى از دجله عبور كرد .\r\n( 4 ) هنگامى كه خبررسان‌ها به « راهزار » خبر دادند كه هرقل با هفتاد هزار نفر از دجله عبور كرده است ، مطمئن شد كه توانايى مقابلهء با آنها را ندارد و براى همين بارها به خسرو نوشت كه نيروهاى كمكى براى او بفرستد ، زيرا او توانايى مقابله با نيروهاى زياد و كارآمد هرقل را ندارد . خسرو نيز در جوابش مىنوشت كه اگر او از مقابلهء با روميان عاجز است از بذل خون خود و لشكريانش در راه اطاعت از پادشاه عاجز نيست ، براى همين او با لشكريان خود به دل سپاه روم زد و خودش و حدود شش هزار نفر از سربازانش كشته شدند و بقيه شكست خورده و فرار كردند .\r\nاين خبر به خسرو رسيد و او از تفريحگاه خويش به مدائن آمد و در آن مستقر گرديد و خود را آمادهء جنگ با هرقل كرد . هرقل نيز تا نزديكىهاى مدائن پيش آمد و سپس به سوى سرزمين روم بازگشت . « 2 »\r\n\r\n\r\n","description":"","footnote":"\r\n( 1 ) . تاريخ مختصر الدول ، ص 92 .\r\n( 2 ) . تاريخ طبرى ، ج 2 ، ص 182 - 183 .\r\n","page_name":" 126 ","page_number":126},
  {"content":"\r\n\r\n( 1 ) روايت طبرى از كلبى مطلب را اين گونه نقل مىكند : او از راهى كه « شهر براز » در آن اردوگاه نزده بود به سوى مدائن حركت كرد و خسرو ، شاهين فادوسبان مغرب را هم به خاطر اختلافى كه به وجود آمده بود از فرماندهى بر منطقهء نصيبين عزل كرد و او در وقتى كه هرقل به سوى ايران حركت كرد تا به ارمنستان رسيد و بعد از يك سال نصيبين را به اشغال خود درآورد ، در دربار خسرو به سر مىبرد .\r\n( 2 ) اما مسعودى مىنويسد : لشكر خسرو به فرماندهى « شهر براز » قسطنطنيه را به محاصره درآورده بود تا اين كه بين او و خسرو پرويز اختلاف افتاد و هرقل نزد او آمد و او را عليه پرويز تحريك كرد و پس از اتمام محاصرهء قسطنطنيه ؛ هرقل با لشكريان فراوانى از راه خليج به طرف درياى خزر حركت كرد و از آنجا به سوى « طرابزنده » و « أبواب لازقه » رفت و در آنجا از حاكمان لان ، خزر ، سير ، آن جازى ، كرزان ، أرمن و غيره كمك گرفت ، تا اين كه به سرزمين‌هاى أران و بيلقان و آذربايجان و ماهات رسيد و لشكريانش وارد مملكت عراق شدند و به قتل و غارت و چپاول پرداختند تا اين كه پرويز حيله‌اى به كار برد كه او را از ادامهء پيش روى بازداشت و او به سوى قسطنطنيه بازگشت . « 1 »\r\n( 3 ) از اين عبارت چنين استنباط مىشود كه گويى هرقل رابطهء پرويز و « شهربراز » را به هم زده است و به ملاقات « شهر براز » رفته و او را به خروج از دستورهاى پرويز تشويق كرده است و « شهر براز » در مقابل تحركات هرقل خويشتن‌دارى كرده است و او هم بدون دردسر وارد قلمرو فارس‌ها شده و به قتل و غارت پرداخته است .\r\nاما او قبل از آن در مروج الذهب بر خلاف اين اظهار نظر كرده و گفته است : سپس رابطهء بين پرويز و شهريار به هم خورد و شهريار به پادشاه روم تمايل پيدا كرد و هرقل را متمايل به حركت به سوى عراق كرد تا اين كه با هم به منطقهء نهروان رسيدند . در آنجا پرويز ، اقدام به ارسال نامه‌هاى متعدّد به وسيلهء اسقف‌هاى مستقر در عراق كرد و بين هرقل و شهريار اختلاف انداخت و همين باعث شد كه هرقل به قسطنطنيه عقب‌نشينى كند . « 2 »\r\n( 4 ) اما قول اوّل از قول دوم مقبول‌تر است و بسيار بعيد است كه « شهربراز » يا « شهريار » ، خودش هرقل را به سوى عراق راهنمايى كرده باشد و آنچه كه در التنبيه و الاشراف آمده ، بر آنچه كه در مروج الذّهب آمده است ترجيح دارد ، زيرا نسخهء دومى كه موجود و متداول است همان نسخهء مربوط به سال 332 هجرى مىباشد كه در موارد مختلف كتاب به اين نكته اشاره كرده است و كتاب التنبيه را در سال 345 هجرى تأليف كرده كه در جاهاى مختلف كتاب بدان اشاره نموده است . در همين سال\r\n\r\n\r\n","description":"","footnote":"\r\n( 1 ) . التنبيه و الاشراف ، ص 134 .\r\n( 2 ) . مروج الذهب ، ج 1 ، ص 306 .\r\n","page_name":" 127 ","page_number":127},
  {"content":"\r\n\r\nمسعودى رحلت كرده است و در التنبيه به اين نكته اشاره كرده است كه به هنگام تأليف آن ، بسيارى از عبارت و معانى مروج الذهب را كه در سال 332 هجرى آن را تأليف كرده ، تغيير داده است و مطالب بسيارى به آن افزوده است به صورتى كه چندين برابر نسخهء اولى شده است . « 1 » اين بدان معنا است كه مطالب مروج به وسيلهء التّنبيه منسوخ شده است و در واقع التنبيه ؛ بازنگرى و تصحيح مروج مىباشد .\r\n( 1 ) ولى قول صحيح همان است كه در مروج الذهب آمده است كه مىگويد : هرقل به سوى عراق حركت كرد تا به نهروان رسيد ، سپس از ادامهء حركت منصرف شد و به قسطنطنيه بازگشت ؛ نه آنچه كه از ابن عبرى نقل شده و با اين كتاب آنها را ناگريز كرده است كه در مورد او اختلاف پيدا كنند و به دنبال راه چاره‌اى براى نجات خويش باشند . « 2 »\r\n( 2 ) طبرى روايتى را از عكرمه نقل مىكند كه علت اختلاف بين خسرو و « شهر براز » و برادرش « فرّخان » را به تفصيل بازگو مىكند . او مىگويد : به خسرو خبر رسيد كه فرّخان شراب‌خوارى كرده و گفته است : هرآينه مرا مىبيند كه بر تخت خسرو نشسته‌ام . براى همين به « شهربراز » نوشت : به محض آن كه نامه به تو رسيد ، سر « فرّخان » را براى من بفرست .\r\n« شهر براز » هم به پرويز نوشت : اى پادشاه ! تو هرگز مثل « فرّخان » را نخواهى يافت ، اگر هم با او خصومت و دشمنى دارى ، صرف نظر كن . پرويز دوباره براى من پيام فرستاد كه : او در ميان فارس‌ها هواداران زيادى دارد ، پس هر چه زودتر سرش را براى من بفرست . اما « شهر براز » دوباره برايش نامه فرستاد و پرويز از اين اقدام « شهر براز » خشمگين شد و ديگر جوابش را نداد .\r\n( 3 ) سپس « فرّخان » را حاكم فارس گردانيد و به او دستور داد كه برادرش « شهربراز » را به قتل برساند .\r\nاو به محض اين كه نامه را خواند ، برادرش « شهر براز » را فرا خواند تا گردنش را بزند ، اما « شهر براز » به وى گفت : عجله نكن و مهلت بده تا وصيتم را بنويسم . آنگاه درخواست نمود كه جعبه‌اى را برايش آوردند كه در آن سه صفحه بود و گفت : اينها نامه‌هايى است كه خسرو برايم فرستاده بود تا تو را به قتل برسانم و چنين نكردم و تو با يك نامه مىخواهى گردنم را بزنى ؟ « فرّخان » نيز از اطاعت پرويز خوددارى كرد و با هم قرار گذاشتند كه از دستورهاى پرويز سرپيچى كنند . پس « شهربراز » نامه‌اى به سزار روم ، هرقل نوشت و گفت : من با تو كارى دارم كه با نامه و قاصد نمىتوانم آن را انجام دهم . پس تو به همراه پنجاه رومى و من هم با پنجاه ايرانى به ملاقات همديگر مىآييم .\r\n( 4 ) پس قيصر به همراه پانصد رومى به سوى وعده‌گاه حركت كرد و در مسير راه نيز جاسوسانى را به\r\n\r\n\r\n","description":"","footnote":"\r\n( 1 ) . التنبيه و الاشراف ، ص 84 - 85 و 149 .\r\n( 2 ) . تاريخ طبرى ، ج 2 ، ص 183 .\r\n","page_name":" 128 ","page_number":128},
  {"content":"\r\n\r\nكار گرفت تا مبادا « شهر براز » قصد توطئه عليه او را داشته باشد ؛ اما جاسوسان خبر دادند كه « شهر براز » تنها با پنجاه نفر به وعده‌گاه آمده است . آنها به خيمه‌اى از ديبا كه برايشان آماده شده بود رفتند و هر كدام تنها يك چاقو به همراه داشتند . پس از ديدار همديگر ، مترجمى خواستند و « شهر براز » شروع به سخن كرد و گفت : كسانى كه شهرهاى تو را خراب كردند ، من و برادرم بوديم كه با ابتكار و شجاعت خويش لشكريان تو را عقب مىرانديم . اما با همهء اين خدمت‌ها ، خسرو نسبت به ما حسادت مىكند و لذا از من خواسته است كه برادرم را به قتل برسانم و من امتناع ورزيده‌ام و سپس به برادرم دستور داده است كه مرا به قتل برساند . حال ما از او بيزارى جسته و حاضريم كه در كنار تو با او بجنگيم .\r\n( 1 ) هرقل گفت : قبول كردم و سپس يكى از آنها به ديگرى اشاره كرد كه اين راز بايد بين دو نفر باقى بماند و اگر مترجم زنده بماند ، ممكن است كه آن را فاش كند ؛ لذا او را با چاقوهاى خودشان به قتل رساندند .\r\nسپس عكرمه مىگويد : پس خداوند خسرو را هلاك كرد و اين خبر در روز حديبيه به رسول الله صلّى اللّه عليه و آله رسيد و آن حضرت و يارانش خوش‌حال شدند . « 1 »\r\nهمچنين وى روايت ديگرى را از يحيى بن يعمر نقل مىكند و مىگويد : خسرو پرويز « شهر براز » را همراه لشكرى به شام فرستاد و قيصر روم ( هرقل ) نيز لشكرى را به فرماندهى « قطمه » فرستاد . آنها به مقابل هم رسيدند و پس از درگيرى شديد ، فارس‌ها بر روم غالب شدند و كفار قريش با شنيدن اين خبر خوش‌حال شدند و در مقابل مسلمانان ناراحت شدند كه خداوند اين آيات را نازل كرد :     « الم غُلِبَتِ الرُّومُ فِي أَدْنَى الْأَرْضِ »     ؛ الم ؛ رومىها در نزديك اين شهر مغلوب شدند .\r\n( 2 ) « شهر براز » به تدريج در شهرهاى آنها پيشرفت مىكرد و آنها را غارت و چپاول مىكرد تا به خليج قسطنطنيه رسيد و در همين حال خسرو پرويز هلاك شد . خبر آن به لشكريانش رسيد و همين باعث عقب‌نشينى « شهر براز » و نيروهايش شد و لشكريان روم نيز فرصت را غنيمت شمرده و به تعقيب و كشتار آنها پرداختند . « 2 »\r\n( 3 ) دو روايت مذكور از يحيى بن يعمر و روايت قبلى از عكرمه بر اين نكته اتفاق نظر دارند كه غلبهء فارس‌ها بر رومىها در منطقهء أذرعات كه در كناره‌هاى سرزمين‌هاى شام به سمت صحراى عرب واقع شده ، رخ داده است و غلبهء رومىها بر فارس‌ها به سبب مرگ خسرو پرويز و عقب‌نشينى « شهر براز » و لشكريانش و هجوم رومىها بر آنها اتفاق افتاده است . اين خبر در روز حديبيه به رسول الله صلّى اللّه عليه و آله رسيد و او و اصحابش از آن خوش‌حال شدند .\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 186 و تفسير طبرى ، ج 20 ، ص 13 - 14 .\r\n( 2 ) . تاريخ طبرى ، ج 2 ، ص 185 .\r\n","page_name":" 129 ","page_number":129},
  {"content":"\r\n\r\n( 1 ) اين موافق با آن چيزى است كه طبرى از كلبى حكايت مىكند مبنى بر اين كه بعثت نبى اكرم صلّى اللّه عليه و آله در بيستمين سال پادشاهى خسرو پرويز بوده است و هجرت آن حضرت در سى و سومين سال سلطنت او بوده است . « 1 » و مدت پادشاهى خسرو پرويز 38 سال به طول كشيد . « 2 »\r\n( 2 ) اما قولى را كه طوسى از ابى سعيد خدرى « 3 » و طبرسى از مقاتل « 4 » نقل مىكند ، اين است كه در روز بدر وقتى مسلمانان بر كفار پيروز شدند ، رسول الله صلّى اللّه عليه و آله خبر داد كه رومىها نيز بر فارس‌ها پيروز شده‌اند . . . و روز بدر در نيمهء سال دوم هجرت واقع شده بود ؛ يعنى پنج سال يا پنج سال و شش ماه قبل از مرگ خسرو پرويز و شكست ايرانىها در مقابل رومىها . تا آن تاريخ رومىها هيچ‌گاه بر فارس‌ها غالب نشده بودند و در مقابل ، فارس‌ها به طور متوالى بر آنها پيروز شده و سرزمين‌هايشان را اشغال كرده بودند .\r\n( 3 ) اما دربارهء آنچه كه در زمان خسرو پرويز اتفاق افتاده است ، طبرى مىگويد : از جملهء اين حوادث جنگ قبيلهء ربيعه با لشكرى بود كه خسرو پرويز براى سركوب آنها ارسال كرده بود و در اين جنگ كه در ذى قار واقع شد ، ربيعه پيروز شدند و رسول اكرم صلّى اللّه عليه و آله هنگامى كه شنيد ربيعه پيروز شده‌اند ، فرمود : « اين اولين روزى است كه عرب‌ها بر عجم‌ها پيروز شده‌اند و اين پيروزى به خاطر من بوده است » « 5 » چنانچه قبلا گذشت .\r\n( 4 ) مسعودى مىنويسد : در زمان پادشاهى خسرو پرويز جنگ ذى قار اتفاق افتاد و اين همان جنگى بود كه رسول الله صلّى اللّه عليه و آله دربارهء آن فرمود : « اين اولين روزى است كه عرب بر عجم غالب مىشود و اين به خاطر من است » و در روايتى آمده است كه اين جنگ چند ماه پس از جنگ بدر و بين بكر بن وائل و هامرز ، فرماندار خسرو پرويز « 6 » اتفاق افتاد و به احتمال بسيار زياد ، خبرى كه در مورد پيروزى بر فارس به رسول الله صلّى اللّه عليه و آله رسيد و او اصحابش را از آن مطلع كرد ، همان پيروزى عرب‌ها بر فارس‌ها بوده است ، نه پيروزى رومىها بر فارس‌ها .\r\n( 5 ) اما به واقعهء كشكر و أذرعات در ميان كتاب‌هاى تاريخ رومى و فارسى و عربى كه در دسترس من مىباشد ، اشاره‌اى جداگانه نشده است و به احتمال زياد جزء يكى از حملات سه‌گانه : فتح انطاكيه ، فتح دمشق و فتح بيت المقدس ، مىباشد و احتمال دارد كه يكى از اين حمله‌ها تا أذرعات كه در أواخر\r\n\r\n\r\n","description":"","footnote":"\r\n( 1 ) . همان ، ص 187 .\r\n( 2 ) . همان ، ج 2 ، ص 218 و 227 و 229 .\r\n( 3 ) . التبيان ، ج 8 ، ص 228 .\r\n( 4 ) . مجمع البيان ، ج 8 ، ص 461 .\r\n( 5 ) . تاريخ طبرى ، ج 2 ، ص 193 و 207 .\r\n( 6 ) . مروج الذهب ، ج 1 ، ص 307 و تاريخ يعقوبى ، ج 1 ، ص 214 - 215 .\r\n","page_name":" 130 ","page_number":130},
  {"content":"\r\n\r\nمرزهاى اردن به سمت حجاز واقع شده است ، گسترش يافته باشد . لكن اين با زمان نزول سورهء روم كه اندكى قبل از هجرت به مدينه نازل شده است ، مطابقت ندارد ، زيرا حملهء اول در سال 611 ميلادى ( ششم بعثت ) رخ داده است و به احتمال زياد اين واقعه حد اقل در سال هشتم بعثت كه مصادف با 617 ميلادى مىباشد ، رخ داده است و در اين سال حملهء فرمانده ايرانى شاهين به كاپادوكيه و كالسدونه اتفاق افتاده است كه در ادامهء آن به دروازه‌هاى قسطنطنيه در ساحل درياى به سفر رسيدند . و احتمال دارد كه اين حمله مطابق با قول شيخ طوسى باشد كه گفته است : مقصود از « أدنى الارض » از جهت نزديكى به دشمن بوده است « 1 » و يا آنچه را كه طبرسى از مجاهد نقل كرده است مبنى بر اين كه « أدنى الارض » همان نزديك‌ترين سرزمين رومىها به مملكت فارس‌ها بوده است . « 2 »\r\n( 1 ) اما آنچه را كه طبرسى گفته است مبنى بر اين كه بيت المقدس در نظر روميان به منزلهء كعبه نزد مسلمانان بوده است كه فارس‌ها آن را به تصرف درآورده بودند . روايت شده است كه آنها بيت المقدس را دوباره پس گرفتند و پادشاه روم به شكرانهء اين نعمت با پاى پياده به اين شهر آمد و تمام مسير عبور وى را تزيين كردند . « 3 »\r\n( 2 ) قبلا نقل شد كه قرآن از مسجد شهر قدس كه در كنار « بيت المقدس » قرار دارد به مسجد الاقصى تعبير مىكند و براى ما دشوار است كه قبول كنيم مسجد ، أقصى است و محل جنگ و واقعه ، أدنى است كه در « أدنى الارض » بدان اشاره شده است و قابل قبول نيست كه اين سرزمين أدنى ( نزديك ) و مسجد أقصى ( دور ) باشد . از سوى ديگر در تاريخ نقل شده رومىها بيت المقدس را در زمان پادشاهى خسرو پرويز و هرقل كه معاصر رسول الله صلّى اللّه عليه و آله بوده‌اند ، پس گرفته‌اند .\r\n( 3 ) از جمله روايت‌هايى كه تأكيد مىكند بر اين كه پيروزى رومىها بر فارس مدت‌ها پس از جنگ بدر بوده ، روايتى است كه طبرسى در مجمع البيان نقل مىكند مبنى بر اين كه وقتى ابو بكر مىخواست به مدينه هجرت كند ، ابىّ بن خلف مانع از مهاجرت وى شد تا اين كه پسرش عبد الله بن ابى بكر را به عنوان كفيل پدرش گرو گرفت . سپس ابىّ در جنگ احد به دست رسول الله صلّى اللّه عليه و آله زخمى شد و با همان جراحت به مكه بازگشت و به هلاكت رسيد و آنگاه از شعبى روايت مىكند كه : آن مدت معين شده ( نه سال ) بين ابو بكر و ابىّ بن خلف تمام نشده بود كه رومىها غلبه پيدا كردند و به دنبال آن ابو بكر مبلغ شرط را از ورثهء ابىّ گرفت و نزد رسول الله صلّى اللّه عليه و آله آورد و آنگاه همهء آن را صدقه داد . « 4 »\r\n\r\n\r\n","description":"","footnote":"\r\n( 1 ) . التبيان ، ج 8 ، ص 229 .\r\n( 2 ) . مجمع البيان ، ج 8 ، ص 460 و منظور از جزيره شهر موصل است .\r\n( 3 ) . مجمع البيان ، ج 8 ، ص 460 - 461 .\r\n( 4 ) . مجمع البيان ، ج 8 ، ص 461 - 462 و الكشاف ، ج 3 ، ص 214 .\r\n","page_name":" 131 ","page_number":131},
  {"content":"\r\n\r\n( 1 )\r\n\r\nسورهء هشتاد و پنجم : عنكبوت\r\n    « الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ »     « 1 » ؛ الم ؛ آيا مردم را گمان اين است كه چون بگويند « ايمان آورديم » رها مىشوند و ديگر آزمايش نمىشوند ؟ ما پيشينيان را آزموديم تا خدا را راستگويان و دروغگويان را معلوم كند .\r\n( 2 ) طبرسى در مجمع البيان از شعبى نقل مىكند كه : آيه در مورد مردمى نازل شد كه از مكه خارج شده بودند تا به مدينه هجرت كنند و در اين حال عده‌اى از مشركان در پى آنها آمده بودند و آنها را اذيت مىكردند و در نتيجه عده‌اى نجات يافتند و عده‌اى به شهادت رسيدند . از ابن عباس نقل شده است كه منظور از « الناس » ، كسانى هستند كه در مكه ايمان آوردند از قبيل : عمار بن ياسر و وليد بن مغيرهء مخزومى و عياش بن ابى ربيعهء مخزومى و سلمة بن هشام مخزومى و از ابن جريح نقل شده است كه آيه در شأن عمار بن ياسر نازل شده است كه در راه خدا بسيار شكنجه مىشد . « 2 »\r\nشايد كه اين مصداق همان چيزى است كه كشى در كتاب رجال خويش از ليث ابن سعد از عمر غلام بنى غفره نقل مىكند كه گفت : عمار به همراه عده‌اى محبوس و شكنجه شد و سپس آزاد شد و نزد رسول الله صلّى اللّه عليه و آله رفت . آن حضرت صلّى اللّه عليه و آله فرمود : هرآينه ابو يقظان رستگار شد ! اما عمار با ناراحتى گفت : او رستگار نشد و نتوانست كه خويشتن‌دارى كند ؛ زيرا آن قدر او را اذيت كردند تا مجبور شد به تو فحش و ناسزا بگويد . « 3 »\r\n( 3 ) آنچه را كه سيوطى از ابن عباس نقل كرده ، چنين است : هنگامى كه رسول الله صلّى اللّه عليه و آله تصميم گرفت به مدينه هجرت كند به اصحابش فرمود : كه شما پيش از من حركت كنيد ؛ اما بلال و خبّاب و عمار به دست مشركان گرفتار شدند و در اين ميان عمار از روى تقيّه سخنانى را كه مشركان مىخواستند ، بر زبان آورد و همين باعث خوش‌حالىشان شد و او را آزاد كردند . « 4 »\r\n( 4 ) اخبار مذكور با زمان قبل از هجرت متناسب است و ارتباطى با آنچه كه در مرتبهء اول و به هنگام نزول سورهء نحل در اواخر ايام محاصرهء شعب اتّفاق افتاد ، ندارد ؛ در آنجا كه مشركان قريش ، او و پدر و مادرش را شكنجه كردند و والدين او را به شهادت رساندند و او از روى تقيه درخواست‌هاى مشركان را به زبان آورد و آزاد شد . رسول الله صلّى اللّه عليه و آله در آن روز به او فرمود : « اگر دوباره چنين\r\n\r\n\r\n","description":"","footnote":"\r\n( 1 ) . عنكبوت ( 29 ) ، 1 - 2 .\r\n( 2 ) . مجمع البيان ، ج 8 ، ص 427 .\r\n( 3 ) . رجال كشى ، ص 35 .\r\n( 4 ) . الدر المنثور ، ج 4 ، ص 132 .\r\n","page_name":" 132 ","page_number":132},
  {"content":"\r\n\r\nدرخواست‌هايى از تو كردند ، آنها را تكرار كن » كه اشاره به تكرار آن در همين زمان قبل از هجرت داشته و قضيه به همان صورت كه رسول الله صلّى اللّه عليه و آله چند سال قبل بدان اشاره كرده بود ، اتفاق افتاد .\r\n( 1 ) بنابراين آنچه در خبر به نقل از ابن عباس آمده است كه : « ابو جهل عمار را اسير كرد و شكم مادرش را از هم دريد . » و آنچه در آخر خبر آمده است كه : نبى اكرم صلّى اللّه عليه و آله در مدينه بر چشم‌هايش دست مىكشيد و مىفرمود : « اگر دوباره چنين درخواست‌هايى از تو كردند ، آنها را تكرار كن . » خلط احاديث و توهّم است ؛ زيرا چگونه ممكن است كه رسول الله صلّى اللّه عليه و آله اين مطلب را بعد از هجرت در مدينه به وى بگويد در حالى كه مشركان براى شكنجهء عمار به وى دسترسى ندارند ؟ !\r\n( 2 ) همچنين آنچه كه در آخر خبر كشى از ابن سعد آمده است كه رسول الله صلّى اللّه عليه و آله فرمود : « اگر دوباره چنين درخواستى از تو كردند ، بيش از گذشته آنها را تكرار كن » ؛ خلط احاديث است ؛ زيرا چگونه ممكن است كه مشركان چنين درخواستى از عمار داشته باشند در حالى كه مطابق مفاد خبر آن حضرت و عمار به مدينه هجرت كرده بودند ؟ !\r\nچنان كه آنچه در آخر خبر سيوطى آمده است مبنى بر اين كه : « سپس بلال و خباب و عمار را رها كردند و آنها نزد رسول الله صلّى اللّه عليه و آله رفتند و جريان را بازگو كردند . . . و اين آيات نازل شد :  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  ؛ مگر كسى كه مجبور شود ، در حالى كه در دل ايمان محكمى دارد ؛ با آنچه كه در مرتبهء اول دربارهء عمار نازل شد ، خلط شده است . و همين موجب استثناى بدون دليل اين آيات از سورهء نحل مكى مىشود ، چنان كه هنگام صحبت دربارهء آيات سورهء نحل به اين مطلب اشاره كرديم .\r\n( 3 ) همچنين در اين سوره آمده است :     « وَ وَصَّيْنَا الْإِنْسانَ بِوالِدَيْهِ حُسْناً وَ إِنْ جاهَداكَ لِتُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما إِلَيَّ مَرْجِعُكُمْ فَأُنَبِّئُكُمْ بِما كُنْتُمْ تَعْمَلُونَ وَ الَّذِينَ آمَنُوا وَ عَمِلُوا الصَّالِحاتِ لَنُدْخِلَنَّهُمْ فِي الصَّالِحِينَ وَ مِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ وَ لَئِنْ جاءَ نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ وَ لَيَعْلَمَنَّ اللَّهُ الَّذِينَ آمَنُوا وَ لَيَعْلَمَنَّ الْمُنافِقِينَ »     « 1 » ؛ انسان را به نيكى كردن به پدر و مادر سفارش كرديم و اگر آن دو سعى كردند چيزى را كه به آن واقف نيستى شريك من قرار دهى ، اطاعت نكن ، بازگشت شما به سوى من است و شما را از كردارتان آگاه خواهم كرد و مؤمنان صالح را در زمرهء شايستگان قرار داديم . بعضى از مردم گويند به خدا ايمان آورديم و چون در راه خدا مورد آزار قرار گيرند ، فتنهء مردم را مانند عذاب خدا مىپندارند و اگر مردى از جانب پروردگارت برسد ، مىگويند : ما نيز با شما بوده‌ايم ، آيا خداوند به آنچه در دل‌هاى مؤمنان مىگذرد آگاه‌تر نيست ، البته خدا مؤمنان و منافقان را مىشناسند .\r\n\r\n\r\n","description":"","footnote":"\r\n( 1 ) . عنكبوت ( 29 ) ، 8 - 11 .\r\n","page_name":" 133 ","page_number":133},
  {"content":"\r\n\r\n( 1 ) سيوطى در الدر المنثور از سعد بن ابى وقاص نقل مىكند كه گفت : مادرم به من مىگفت : هيچ غذا و آبى نمىخورم تا به محمد كافر شوى و مدت‌ها از خوردن و آشاميدن امتناع كرد تا اين كه نازل شد :\r\n « وَصَّيْنَا الْإِنْسانَ بِوالِدَيْهِ حُسْناً » \r\n( 2 ) طبرسى در مجمع البيان از كلبى نقل مىكند كه : آيهء  « وَ مِنَ النَّاسِ مَنْ يَقُولُ آمَنَّا بِاللَّهِ »  در مورد عيّاش بن ابى ربيعهء مخزومى نازل شد و علت آن هم اين بود كه او مسلمان شد و از ترس خانواده‌اش قبل از نبى اكرم صلّى اللّه عليه و آله به مدينه مهاجرت كرد به همين خاطر مادرش ، اسماء دختر مخزمهء تميمى قسم خورد كه از خوردن و آشاميدن و شستن سر و به خانه رفتن امتناع خواهد ورزيد ، تا پسرش از مدينه برگردد .\r\nوقتى كه فرزندانش ابو جهل بن هشام و حرث بن هشام اين منظره را ديدند ، براى بازگرداندن برادر خويش به سوى مدينه حركت كردند و وقتى او را ديدند ، قضيهء بىتابى مادرش را نقل كردند . آنها آن قدر اصرار كردند تا اين كه او از آنها قول و پيمان گرفت كه او را از دينش برنگردانند . اما با وجودى كه آنها قول داده بودند به محض اين كه با برادران خويش به خارج از مدينه رسيدند ، دست‌هايش را بستند و آن قدر با شلاق او را زدند كه از دين محمد برائت جست و كلمات زشتى را بر زبان آورد و به دنبال آن آيه نازل شد . « 1 »\r\n( 3 ) بنابراين آيه از بازگشت وى به هنگام حصول نصرت الهى در مورد رسول الله صلّى اللّه عليه و آله و اصحابش خبر مىدهد . همچنين آيه اين مسأله را بعيد نمىداند كه او را در باطن مؤمن بوده است و خداوند به ايمان افراد آگاه‌تر است و اين چنين هم بوده است . اين را به صورت كامل طبرسى از كلبى اين گونه نقل كرده است : هنگامى كه نبى اكرم و مؤمنان به مدينه هجرت كردند ، عياش نيز به مدينه هجرت كرد و مسلمان خوبى شد و از آنجا كه برادرش حرث به خاطر قبول اسلام ، او را بسيار اذيت كرده بود ، قسم خورده بود كه اگر به برادرش حرث در خارج از حرم دست يابد ، او را به قتل برساند . در همين ايام حرث اسلام آورد و به مدينه هجرت كرد اما عياش از اين قضيه آگاهى نداشت و در يكى از روزها او را در محله قبا ديد و فورا گردنش را زد ، ولى وقتى كه از اسلام وى آگاه شد ، گريست و آيهء استرجاع را قرائت كرد و به همين مناسبت اين آيه نازل شد :  « وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً »  « 2 » ؛ سزاوار نيست كه مؤمنى ، مؤمن ديگر را به قتل برساند ، مگر آن كه از روى خطا باشد .\r\n( 4 ) در واقع اين آيه از ايمان اين دو برادر خبر مىدهد و بنابراين احتمال دارد كه منظور از منافقين در آيه ، همان سعد بن ابى وقاص باشد كه بعد از نبى اكرم صلّى اللّه عليه و آله به سرنوشت بدى دچار شد .\r\nبعد از اين آيه خداوند مىفرمايد :  « وَ قالَ الَّذِينَ كَفَرُوا لِلَّذِينَ آمَنُوا اتَّبِعُوا سَبِيلَنا وَ لْنَحْمِلْ خَطاياكُمْ \r\n\r\n\r\n","description":"","footnote":"\r\n( 1 ) . مجمع البيان ، ج 8 ، ص 429 .\r\n( 2 ) . همان ، ص 429 - 430 .\r\n","page_name":" 134 ","page_number":134},
  {"content":"\r\n\r\n  وَ ما هُمْ بِحامِلِينَ مِنْ خَطاياهُمْ مِنْ شَيْءٍ إِنَّهُمْ لَكاذِبُونَ وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ وَ لَيُسْئَلُنَّ يَوْمَ الْقِيامَةِ عَمَّا كانُوا يَفْتَرُونَ »   « 1 » ؛ كافران به مؤمنان گفتند : « از ما پيروى كنيد . گناهانتان بر گردن ما . »\r\nآنها دروغ مىگويند ، هرگز بار گناهان كسى را بر گردن نخواهند گرفت ، بلكه بار سنگين گناهان خود و بار گران ديگران بر دوش آنها خواهد بود و در روز قيامت به خاطر دروغ‌هايى كه به هم مىبافتند بازخواست خواهند شد .\r\n( 1 ) قمى در تفسير آن مىنويسد : كفار به مؤمنان مىگفتند : با ما باشيد ، زيرا چيزى كه از آن مىترسيد ، پوچ و باطل است و بر فرض كه حقيقت داشته باشد ، ما گناهان شما را تحمل مىكنيم و در اين صورت خداوند آنها را دو مرتبه عذاب مىكند : يك مرتبه به خاطر گناهان خودشان و يك مرتبه به خاطر گناهان ديگران . « 2 »\r\nهمچنين خداوند در اين سوره مىفرمايد :  « يا عِبادِيَ الَّذِينَ آمَنُوا إِنَّ أَرْضِي واسِعَةٌ فَإِيَّايَ فَاعْبُدُونِ »  « 3 » ؛ اى بندگانى كه ايمان آورده‌ايد ، همانا سرزمين من گسترده است و براى عبادت من در آن مهاجرت كنيد .\r\n( 2 ) طبرسى در مجمع البيان از مقاتل و كلبى نقل مىكند كه گفتند : اين آيه در مورد مؤمنان مستضعف نازل شده است كه در مكه زندگى مىكردند و با اين آيه مأمور شدند كه به مدينه مهاجرت كنند . « 4 »\r\nو از جمله مىفرمايد :  « وَ كَأَيِّنْ مِنْ دَابَّةٍ لا تَحْمِلُ رِزْقَهَا . اللَّهُ يَرْزُقُها وَ إِيَّاكُمْ وَ هُوَ السَّمِيعُ الْعَلِيمُ »  « 5 » ؛ چه بسيار جنبندگانى كه نمىتوانند روزى خود را برگيرند و خداوند آنها و شما را روزى مىدهد و او شنواى داناست .\r\n( 3 ) طبرسى در مجمع البيان از مقاتل و كلبى نقل مىكند كه گفتند : اين آيه در مورد گروهى نازل شد كه مورد اذيت و آزار مشركان واقع مىشدند ، براى همين مأمور به هجرت از مكه شدند ، لكن گفتند :\r\nچگونه به مدينه هجرت كنيم ، در حالى كه در آنجا مسكن و زاد و توشه‌اى نداريم و اگر به آنجا برويم ، چه كسى به ما آب و غذا مىدهد ؟ كه در جواب آنها اين آيه نازل شد . « 6 »\r\nدر خاتمه سوره ، مسلمانان را به صبر و جهاد توصيه مىكند و مىفرمايد :  « وَ الَّذِينَ جاهَدُوا فِينا \r\n\r\n\r\n","description":"","footnote":"\r\n( 1 ) . عنكبوت ( 29 ) ، 12 - 12 .\r\n( 2 ) . تفسير قمى ، ج 2 ، ص 149 . و سيوطى در الدر المنثور از محمد بن حنفيه نقل مىكند كه گفت : ابو جهل و بزرگان قريش به كسانى كه اسلام مىآورند ، مىگفتند : محمد شراب و زنا را تحريم مىكند ، پس دست از اسلام برداريد و مطمئن باشيد كه ما گناهان شما را بر گردن مىگيريم كه به دنبال آن اين آيه را نازل شد .\r\n( 3 ) . عنكبوت ( 29 ) ، 56 .\r\n( 4 ) . مجمع البيان ، ج 8 ، ص 455 .\r\n( 5 ) . عنكبوت ( 29 ) ، 60 .\r\n( 6 ) . مجمع البيان ، ج 8 ، ص 455 .\r\n","page_name":" 135 ","page_number":135},
  {"content":"\r\n\r\n لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ »  ؛ كسانى را كه در راه ما مجاهدت كنند به راه‌هاى خويش راهنمايى خواهيم كرد و خداوند با نيكوكاران است .\r\n( 1 ) در اينجا خبرهايى كه از ابن عباس در مورد آخرين سوره‌اى كه قبل از هجرت نازل شده ، مختلف است ؛ يعنى در همان حال كه طبرسى در مجمع البيان از حاكم حسكانى از عطاء از ابن عباس نقل كرده است ، آخرين سوره‌اى كه بعد از عنكبوت و قبل از هجرت نازل شده ، مطفّفين بوده است . « 1 »\r\nو زركشى در البرهان و سيوطى در الاتقان « 2 » و ابن نديم در الفهرست از محمد بن بشير انصارى همين مطلب را نقل مىكنند ، لكن وى اضافه مىكند كه گفته مىشود : اين سوره مدنى است . « 3 » و سيوطى در الاتقان خبرى را از ابن عباس و خبر ديگرى را از بيهقى از عكرمة از ابن عباس نقل مىكند كه اين دو خبر در ترتيب سوره‌ها اختلاف دارند ؛ اما بر اين كه سورهء مطففين ، سوره‌اى مدنى است اتفاق نظر دارند ، بر خلاف خبر سابق كه آن را مكى مىدانست . « 4 » ( 2 ) طبرسى در مجمع البيان اين قول را از حسن بصرى و ضحاك « 5 » نقل كرده و اضافه مىكند كه عكرمه از ابن عباس سبب نزول آن را چنين دانسته است : هنگامى كه رسول الله صلّى اللّه عليه و آله به مدينه آمد ، مردم آنجا بسيار كم‌فروشى مىكردند و براى همين خداوند فرمود :   « وَيْلٌ لِلْمُطَفِّفِينَ »   ؛ واى بر كم‌فروشان ، از آن به بعد بود كه مردم مدينه كم‌فروشى را كنار گذاشتند . و از سدّى روايت كرده است كه : وقتى رسول الله صلّى اللّه عليه و آله به مدينه آمد ، مردى به نام ابو جهينه در آنجا زندگى مىكرد كه دو پيمانه متفاوت داشت كه با يكى جنس مىخريد و با يكى مىفروخت ، براى همين آيات اين سوره نازل شد ، « 6 » بلكه در روايت ابى جارود در تفسير قمى آمده است كه امام باقر عليه السّلام فرمود : وقتى نبى اكرم صلّى اللّه عليه و آله وارد مدينه شد ، مردم مدينه بسيار كم‌فروشى مىكردند و پس از اين كه اين آيات نازل شد ، « 7 » آنها دست از اين كار خويش برداشتند و اين معناى همان روايتى است كه عكرمه از ابن عباس نقل كرده و ما آن را اختيار كرده‌ايم .\r\n( 3 ) بنابراين آخرين سوره‌اى كه در مكه نازل شده ، همان عنكبوت بوده است كه در آن مسلمانان مأمور به هجرت شده‌اند و پس از نزول اين سوره ، رسول الله صلّى اللّه عليه و آله به اصحابش دستور داد كه به صورت انفرادى و جمعى به مدينه هجرت كنند و خودش بعدا به آنها پيوست .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 613 .\r\n( 2 ) . الاتقان ، ج 1 ، ص 11 به نقل از ابن ضريس كه در قرن پنجم مىزيسته است .\r\n( 3 ) . الفهرست ، ص 37 .\r\n( 4 ) . الاتقان ، ج 1 ، ص 10 .\r\n( 5 ) . مجمع البيان ، ج 10 ، ص 685 .\r\n( 6 ) . همان ، ص 687 .\r\n( 7 ) . تفسير قمى ، ج 2 ، ص 410 .\r\n","page_name":" 136 ","page_number":136},
  {"content":"\r\n\r\n( 1 )\r\n\r\nفصل چهارم بيعت عقبه و انتشار اسلام در مدينه\r\n( 2 )\r\n\r\nبيعت عقبه\r\nقمى در تفسيرش مىنويسد : « هنگامى كه أوسىها و خزرجىها به مكه آمدند ، اكثرا مشرك بودند و دين جاهليت خويش را داشتند و در ميان آنها عبد الله بن ابىّ بن سلول هم حضور داشت . در اين حال رسول الله صلّى اللّه عليه و آله در منزل عبد المطّلب ( در منى در ايام موسم حج ) اقامت داشت و على عليه السّلام و حمزه و عبّاس نيز با وى بودند . رسول الله صلّى اللّه عليه و آله نزد أوس و خزرج رفت و فرمود : آيا از من مواظبت مىكنيد تا بتوانم مقدارى از آيات قرآن را براى شما بخوانم و در مقابل ، خداوند بهشت را به شما ارزانى خواهد كرد ؟ گفتند : بله از تو حمايت خواهيم كرد و تو هر چه كه مىخواهى بر ما عرضه كن . رسول الله صلّى اللّه عليه و آله فرمود : قرار ما در عقبه در شب وسطى از شب‌هاى تشريق و با هم در خانهء عبد المطلّب در عقبه گرد هم خواهيم آمد و كسانى كه خواب هستند را آگاه نسازيد كه كجا مىرويد . آنها پس از اتمام حج خود به منى بازگشتند و از ميان آنها هفتاد نفر از أوسىها و خزرجىها نزد آن حضرت در خانهء عبد المطلّب آمدند . پس از آن كه همه جمع شدند ، رسول الله صلّى اللّه عليه و آله به آنها فرمود : آيا از من مواظبت مىكنيد تا بتوانم كتاب خدايتان را بر شما بخوانم و شما به واسطهء ثواب آن مستحق بهشت خداوند گرديد ؟ اسعد بن زراره و براء بن معرور و عبد الله بن حرام « 1 » گفتند : بله ، هر شرطى كه مىخواهى بگذار .\r\n( 3 ) پس رسول الله صلّى اللّه عليه و آله فرمود : آيا شرط مىكنيد كه همان گونه كه از خود و خانوادهء خود محافظت مىكنيد ، از من و خانواده‌ام محافظت كنيد ؟ گفتند : اگر چنين كنيم در مقابل به چه چيزى دست مىيابيم ؟ فرمود : در دنيا بر تمام عرب حاكم خواهيد شد و عجم‌ها زير سيطرهء شما قرار خواهند گرفت و در بهشت از پادشاهان خواهيد بود . گفتند : قبول كرديم .\r\n( 4 ) پس از آن عباس بن نضلهء أوسى بلند شد و گفت : اى جماعت أوس و خزرج ، آيا مىدانيد كه به چه\r\n\r\n\r\n","description":"","footnote":"\r\n( 1 ) . پدر جابر بن عبد الله انصارى كه در احد به شهادت رسيد .\r\n","page_name":" 137 ","page_number":137},
  {"content":"\r\n\r\nكارى اقدام كرده‌ايد ؟ هرآينه به جنگ با سرخ و سفيد و به جنگ با پادشاهان دنيا برخاسته‌ايد . پس اگر مىدانيد كه با دچار شدن به مصيبت ، او را تنها مىگذاريد و عهد و پيمان خويش را مىشكنيد ، او را اغوا نكنيد ، زيرا رسول الله صلّى اللّه عليه و آله با وجودى كه قريش با او مخالفت مىكنند ، با عزت و سربلندى زندگى مىكند .\r\n( 1 ) در اين حال عبد الله بن حرام و أسعد بن زراره و ابو هيثم بن تيهان به وى گفتند : تو را چه به حرف زدن ؟ سپس گفتند : يا رسول الله ! خون ما خون شما و جان ما جان شما است و شما هر شرطى كه مىخواهى بگذار .\r\nرسول الله صلّى اللّه عليه و آله فرمود : حال دوازده نفر از ميان خويش انتخاب كنيد كه به عنوان نمايندهء شما با من بيعت كنند ، چنان كه موسى عليه السّلام دوازده نفر را از ميان بنى اسرائيل برگزيد . گفتند : هر كسى را مىخواهى انتخاب كن .\r\nپس جبرئيل عليه السّلام به آنها اشاره كرد و گفت : اين نماينده است و اين نماينده است و . . . تا اين كه نه نفر را از خزرج انتخاب كرد كه عبارت بودند از : اسعد بن زراره و براء بن معرور ، عبد الله بن حرام ، رافع بن مالك ، سعد بن عباده ، منذر بن عمر ، عبد الله بن رواحه ، سعد بن ربيع و عبادة بن صامت . سه نفر را از أوسىها انتخاب كرد كه عبارت بودند از : ابو هثيم بن تيهان يمنى ، هم پيمان بنى عمرو بن عوف و اسيد بن حضير و سعد بن خيثمه .\r\n( 2 ) پس از آن كه آنها اجتماع كردند و با رسول الله صلّى اللّه عليه و آله بيعت كردند ، ابليس فرياد كشيد : اى جماعت قريش و عرب ! اين محمد و عده‌اى از اوسىها و خزرجىها هستند كه در اين گردنه با هم پيمان مىبندند كه به جنگ با شما برخيزيد . به اين ترتيب اهل منى صداى او را شنيدند و قريشىها سلاح‌هاى خويش را برداشتند و به سوى گردنهء عقبه شتافتند .\r\nاز سوى ديگر رسول الله صلّى اللّه عليه و آله فرياد ابليس را شنيد و براى همين به انصار فرمود : متفرق شويد . آنها گفتند : يا رسول الله صلّى اللّه عليه و آله : اگر اجازه دهيد كه با سلاح به استقبال آنها برويم ، چنين خواهيم كرد .\r\nرسول الله صلّى اللّه عليه و آله فرمود : مأمور به اين دستور نشده‌ام و خداوند اجازهء جهاد با آنان را نداده است .\r\nگفتند : پس اى رسول الله صلّى اللّه عليه و آله شما هم با ما خارج شويد .\r\nفرمود : منتظر امر الهى در مورد هجرت هستم و متفرق شدند .\r\n( 3 ) در اين حال حمزه و على عليه السّلام حركت كردند و حمزه با شمشير برهنه جلوى گردنه ايستاد و وقتى كه قريشىها آمدند ، حمزه را ديدند و به همديگر گفتند : اين كه فقط حمزه است كه براى جنگ با او آمده‌ايد ؟\r\nحمزه نيز گفت : ما اجتماعى نداشته‌ايم و اينجا كسى نيست و به خدا قسم كه هر كس بخواهد از اين گردنهء عقبه بگذرد ، گردنش را مىزنم ! پس آنها برگشتند و رسول الله صلّى اللّه عليه و آله نيز به مكه بازگشت .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( 1 ) اوس و خزرجىهاى مشرك كه در ميان آنها عبد الله بن ابىّ بن سلول نيز بود ، از جلسهء شبانهء مسلمانان مطّلع نشدند و فرداى آن روز ، هنگامى كه قريشىها نزد آنها رفتند و گفتند : به ما خبر رسيده است كه قوم تو با محمد پيمان بسته‌اند كه به جنگ ما بيايند ! عبد الله براى آنها قسم خورد كه آنها چنين كارى نكرده‌اند و او هيچ اطلاعى در اين مورد ندارد و آنها هم او را تصديق كردند .\r\n( 2 ) اين قضيه را قمى در تفسير خود ذكر كرده است و « طبرسى » آن را از او در إعلام الورى و قطب راوندى در قصص الانبياء نقل كرده‌اند ، ولى شاگرد وى ، ابن شهر آشوب آن را در مناقب آل ابى طالب نقل نكرده ، بلكه گفته است : نبى اكرم صلّى اللّه عليه و آله در ايام موسم حج خودش را به قبايل عرب عرضه مىكرد تا اين كه در روزى با يك گروه شش نفره از خزرجىها برخورد كرد و به آنها فرمود : آيا نمىنشينيد تا مقدارى براى شما صحبت كنم ؟ گفتند : چرا ، پس نشستند و رسول الله صلّى اللّه عليه و آله آنها را به پرستش خدا دعوت كرد و اسلام را به آنها عرضه كرد و مقدارى از قرآن را براى آنها قرائت كرد .\r\n( 3 ) پس از آن بعضى از آنها به همديگر مىگفتند : به خدا قسم كه اين همان پيامبرى است كه يهود وعدهء ظهور وى را مىدادند پس مواظب باشيد كه ديگران در بيعت با وى از شما سبقت نگيرند ، لذا او را تصديق كردند و اسلام را قبول كردند و گفتند : ما در حالى قوم خويش را ترك كرديم كه هيچ قوم و قبيله‌اى مثل آنها به اختلاف ، تفرقه و عداوت مبتلا نبوده است و اميدواريم كه خدا به واسطهء وجود شما اين تفرقه و اختلاف را به وحدت و همدلى تبديل كند . و ما هم پيش آنها خواهيم رفت و آنها را به اسلام دعوت خواهيم كرد و اگر خداوند به واسطه شما ، بين آنها دوستى و همدلى ايجاد كند ، در اين صورت كسى از شما در ميانشان عزيزتر نخواهد بود . آنگاه از رسول الله صلّى اللّه عليه و آله جدا شدند و به سوى شهر خود بازگشتند ، در حالى كه ايمان آورده بودند و نبوّت رسول الله صلّى اللّه عليه و آله را تصديق كرده بودند .\r\n( 4 ) پس از آن كه موسم حج سال آينده فرا رسيد ، دوازده نفر از انصار به ملاقات رسول الله صلّى اللّه عليه و آله آمدند و با او « بيعت نساء » « 1 » را به جاى آوردند و آن حضرت مصعب بن عمير بن هاشم را به همراه آنها فرستاد و او نيز براى آنها نماز مىخواند و قرآن قرائت مىكرد ، به طورى كه به « مقرئ » يعنى آموزگار قرآن معروف شد و پس از مدتى هيچ خانه‌اى در مدينه نبود مگر اين كه در آن زن يا مرد مسلمانى وجود داشت .\r\nدر موسم حج سال آينده جمعى از انصار به همراه حاجيان قوم خويش راهى مكه شدند و يكى از شب‌هاى ايام تشريق در عقبه گرد هم آمدند و تعدادشان 73 مرد و دو زن بود .\r\nرسول الله صلّى اللّه عليه و آله در ميان ايشان ايستاد و فرمود : با شما بر سر اسلام بيعت مىكنم .\r\n\r\n\r\n","description":"","footnote":"\r\n( 1 ) . بعدها مسلمانان بيعت نساء را براى بيعتى كه در آيهء دوازدهم سوره ممتحنه آمده است به كار مىبردند و قبلا منظور از بيعت نساء بيعتى بود كه در آن بر سر جنگ بيعت كردند و در مقابل « بيعت حرب » قرار داشت و سورهء ممتحنه پس از صلح حديبيه نازل شده و لذا نام‌گذارى بيعت نساء بعد از صلح حديبيه بوده است .\r\n","page_name":" 139 ","page_number":139},
  {"content":"\r\n\r\n( 1 ) بعضى از آنها گفتند : اى رسول خدا ! مىخواهيم كه براى ما توضيح دهى تا بدانيم كه چه وظايفى در مقابل خدا داريم و خدا چه كارهايى براى ما انجام مىدهد ؟ آن حضرت فرمود : اما حقوقى كه خداوند بر شما دارد اين است كه : او را بپرستيد و چيزى را شريك او قرار ندهيد و حقى كه من بر گردن شما دارم ، اين است كه : بايد مرا همانند زنان و فرزندانتان مورد حمايت قرار دهيد و بر داغ شمشير و از دست دادن عزيزان خويش صبر داشته باشيد . « 1 »\r\nگفتند : اگر چنين كنيم خداوند در مقابل به ما چه مىدهد ؟\r\nفرمود : در دنيا شما را بر دشمنان غالب مىكند و در آخرت رضوان و بهشت را به شما ارزانى مىكند .\r\nپس ابو هيثم بن تيهان گفت : بين ما و بعضى از قريشيان پيمان‌هايى است و آيا اميد دارى كه پس از آن كه ما اين پيمان را شكستيم يا آنها اين پيمان‌ها را شكستند و خداوند تو را غالب و پيروز كرد ، به سوى قوم خويش بازگردى و ما را تنها بگذارى ؟\r\n( 2 ) رسول الله صلّى اللّه عليه و آله تبسمى كرد و سپس فرمود : بلكه خون من ، خون شما و خرابى خانه‌ام ، خرابى خانهء شما است و من با كسانى كه با شما بجنگند ، مىجنگم و با كسانى كه با شما صلح كنند ، صلح مىكنم .\r\nسپس براء بن معرور دست آن حضرت را گرفت و گفت : قسم به كسى كه تو را مبعوث كرده است ، ما از تو همانند جان و مال خويش محافظت مىكنيم . پس با ما بيعت كن و بدان كه ما اهل جنگ و شمشير هستيم و آن را از پدرانمان به ارث برده‌ايم .\r\nسپس رسول الله صلّى اللّه عليه و آله فرمود : دوازده نفر از ميان خويش انتخاب كنيد تا با من بيعت كنند و آنها دوازده نفر را انتخاب كردند .\r\nپس به آنها فرمود : من همانند بيعت عيسى بن مريم با حواريين با شما بيعت مىكنم مبنى بر اين كه از من همانند زن و فرزندانتان حمايت و محافظت كنيد و آنها با همين شرط با وى بيعت كردند .\r\n( 3 ) پس شيطان در گردنهء عقبه فرياد زد : اى اهل منى ! آيا از پيمان محمد صلّى اللّه عليه و آله و عده‌اى از جوانان آگاه هستيد ؟ ! آنها با هم قرار گذاشته‌اند كه با شما بجنگند . اين خبر شايع شد و عده‌اى از قريش از چادرهاى خويش خارج شدند ، اما به كسى دست نيافتند مگر سعد بن عباده و منذر بن عمرو . در اين ميان منذر فرار كرد و آنها توانستند سعد را دستگير كنند . سپس او را با طناب بستند و به مكه آوردند و شروع به كتك زدن وى كردند .\r\nاين خبر به جبير بن مطعم و حارث بن حرب بن اميه ( برادر ابى سفيان ، صخر بن حرب ) رسيد و آنها آمدند و او را آزاد كردند . « 2 »\r\n\r\n\r\n","description":"","footnote":"\r\n( 1 ) . اين بدان معنا است كه معناى بيعت نساء تغيير كرده و در اينجا به معناى جنگ به كار رفته است .\r\n( 2 ) . مناقب آل ابى طالب ، ج 1 ، 181 - 182 و اين مختصر خبر ابن اسحاق در سيره مىباشد .\r\n","page_name":" 140 ","page_number":140},
  {"content":"\r\n\r\n( 1 ) اين مطلبى است كه ابن شهر آشوب در فصل هجرت ذكر كرده و در فصل سابق در مورد احوال و تاريخ نبى اكرم صلّى اللّه عليه و آله گفته است : « محاصره در شعب ابى طالب چهار سال طول كشيد و قبل از آن گفته است : ابو طالب نه سال و هشت ماه پس از نبوت پيامبر اكرم صلّى اللّه عليه و آله وفات كرد و اين در حالى بود كه دو ماه از اتمام محاصرهء شعب مىگذشت و خديجه شش ماه پس از ابو طالب رحلت كرد و نبى اكرم صلّى اللّه عليه و آله سه ماه در مكه اقامت كرد و سپس به اصحابش دستور داد كه به حبشه هجرت كنند ( ! ) و لذا گروهى از اصحاب آن حضرت به همراه خانواده‌هايشان به حبشه هجرت كردند و اين در سال پنجم بعثت بوده است ( ! ) و مىنويسد : پس از آن كه ابو طالب رحلت كرد ، آن حضرت به طائف سفر كرد و يك ماه در آنجا اقامت نمود ، سپس به مكه مراجعت كرد و يك سال و شش ماه در پناه مطعم بن عدىّ زندگى كرد .\r\n( 2 ) سپس خلاصهء خبر بيعت عقبهء اول و دوم و نام‌هاى افراد را ذكر مىكند و مىنويسد :\r\nبيعت عقبه اول در منى بوده و در اين جلسه پنج نفر از خزرجىها و يك نفر از أوسىها دور از چشم قوم و قبيله خويش با آن حضرت « بيعت نساء » را منعقد كردند و آنها عبارت بودند از : جابر بن عبد الله « 1 » ، قطبة بن عامر بن حرام ، عوف بن حارث ، حارثة بن ثعلبة « 2 » مرثد بن اسد و ابو امامة ثعلبة بن عمرو كه به وى أسعد بن زراره مىگفتند .\r\nدر سال بعدى كه عقبهء دوم منعقد شد ، شش نفر ديگر مسلمان شدند و با آن حضرت بيعت كردند كه عبارت بودند از : ابو الهيثم بن تيهان ، عبادة بن صامت ، ذكوان بن عبد الله ، نافع بن مالك بن عجلان ، عباس بن عبادة بن نضلة و هم پيمان با او ، يزيد بن ثعلبه و گفته مىشود كه : مسعود بن حارث و عويم بن ساعده نيز از هم‌پيمانان آنها بوده‌اند .\r\nسپس نبى اكرم صلّى اللّه عليه و آله پسر عمويش ( در نسخه اين گونه آمده است ) مصعب بن ( عمير ) بن هاشم را به همراه آنها فرستاد و او در منزل أسعد بن زراره سكونت كرد و مردم به ديدار وى مىآمدند و اسلام را قبول مىكردند .\r\n( 3 ) و در سال بعدى « بيعت جنگ » منعقد شد و قضيه به اين صورت بود كه هفتاد مرد و زن از أوس و خزرج ، دوازده نفر نماينده از ميان خويش برگزيدند كه با نبى اكرم صلّى اللّه عليه و آله بيعت كنند و نه نفر از آنها خزرجى بودند كه عبارت بودند از : أسعد بن زراره ، جابر بن عبد الله انصارى « 3 » ، براء بن معرور ، عبد الله\r\n\r\n\r\n","description":"","footnote":"\r\n( 1 ) . جابر در ميان كسانى كه در بيعت عقبه شركت داشته‌اند ، نبوده است ؛ بلكه پدرش عبد الله بن عامر بن حرام در آن حضور داشته است و جابر همان است كه در روز اربعين امام حسين صلّى اللّه عليه و آله به زيارت آن حضرت رفت .\r\n( 2 ) . اين اسم نيز در شش نفر اول و يا دوم به چشم نمىخورد ، بلكه او جدّ اوس و خزرج به شمار مىرفته است ، تاريخ يعقوبى ، ج 2 ، ص 30 .\r\n( 3 ) . كشى در كتاب رجال خود از امام باقر عليه السّلام روايت مىكند كه فرمود : عبد الله ، پدر جابر هم در بيعت هفتاد نفره و هم در بيعت دوازده نفره شركت داشت ؛ اما جابر تنها در بيعت هفتاد نفره شركت داشت ؛ رجال كشى ، ص 41 .\r\n","page_name":" 141 ","page_number":141},
  {"content":"\r\n\r\nبن عمرو بن حرام ، سعد بن عبادة ، منذر بن عمرو ، عبد الله بن رواحة ، سعد بن ربيع ، و عبادة بن صامت .\r\nو سه نفر أوسى بودند كه عبارت بودند از : ابو هيثم بن تيهان ، اسيد بن حضير و سعد بن خثيمه . » « 1 »\r\n( 1 ) ظاهر عبارت وى - چنان كه مشاهده مىشود - اين مطلب را مىرساند كه سه بيعت متوالى در سه سال منعقد شده است و سند خبر را در اينجا و در فصل هجرت نبى اكرم صلّى اللّه عليه و آله ذكر نمىكند و از سيرهء ابن هشام يا ابن اسحاق به هنگام ذكر طرق حديث‌هايش به كتاب‌هاى عامه در مقدمه كتاب ، نامى نمىبرد . بلكه طريقهء خويش به مغازى « 2 » را ذكر مىكند ، با اين وجود احتمال مىدهم كه خبرش را از سيره ابن هشام خلاصه كرده است ، چنان كه در سيرهء ابن هشام با اندك تفاوتى آمده است :\r\n( 2 ) ابن اسحاق با خبر اسلام آوردن انصار مطلب را شروع مىكند و سپس نقل مىكند كه رسول اكرم صلّى اللّه عليه و آله خودش را بر عرب‌ها عرضه كرد كه در اين ميان با شش نفر از خزرجىها در عقبه ديدار كرد و آنها به دعوت وى جواب مثبت دادند و اسلام آوردند . . . سپس در حالى كه ايمان آورده بودند و نبوت آن حضرت را تصديق نموده بودند ، به وطن خويش بازگشتند و آنگاه اسامى يكايك آنها را مىشمارد . و چيزى از بيعت ذكر نمىكند و آن را « بيعت نساء » و يا « عقبهء اول » نمىنامد ، در حالى كه ابن شهر آشوب آنها را بيعت عقبهء اول و بيعت نساء مىنامد . وى عقبهء اول را كه شش نفر به تعداد افراد اضافه شده بود و در مجموع دوازده نفر شده بودند و مصعب بن عمير به همراه آنها فرستاده شد عقبهء دوم مىنامد و عقبهء دوم را كه تعداد افراد آن 73 مرد و دو زن بودند ، بيعت جنگ مىنامد و اين چنين هم بوده است . لكن ابن شهر آشوب آن را بيعت سوم در سال بعدى ، يعنى سال سوم قرار مىدهد و شايد كه منشأ شبهه اين بوده است كه ابن اسحاق يا ابن هشام ديدار اول را نام‌گذارى نمىكنند « 3 » و ديدار دوم را عقبهء اوّل « 4 » و ديدار سوم را عقبهء دوم مىنامند . « 5 »\r\nسپس شروط اين بيعت را به عنوان : شروط بيعت در عقبهء اخير ياد مىكند و ابن اسحاق مىنويسد : و اين بيعت ، بيعت جنگ بود « 6 » و شايد كه او گمان كرده است كه بيعت اخير ؛ يعنى بيعت جنگ ، غير از بيعت عقبهء دوم و بلكه عقبهء سوم بوده است .\r\n( 3 ) ابن اسحاق خبر اوّل در مورد ديدار اول نبى اكرم صلّى اللّه عليه و آله با شش نفر از خزرجىها را از عاصم بن\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 174 - 175 و اين خلاصهء خبر ابن اسحاق در سيره است ، ج 2 ، ص 73 - 75 و 81 - 87 .\r\n( 2 ) . مناقب آل ابى طالب ، ج 1 ، ص 10 .\r\n( 3 ) . سيرهء ابن اسحاق ، ج 2 ، ص 70 .\r\n( 4 ) . همان ، ص 73 .\r\n( 5 ) . همان ، ص 81 .\r\n( 6 ) . همان ، ص 97 .\r\n","page_name":" 142 ","page_number":142},
  {"content":"\r\n\r\nعمر بن قتادة از شيوخ قوم خويش نقل مىكند . « 1 » و خبر عقبهء اوّل را از عبادة بن صامت به سه واسطه نقل مىنمايد . « 2 » و به طريق ديگرى از همين شخص به دو سند نقل مىكند . « 3 » و خبر عقبهء دوم را از كعب نقل مىكند . « 4 » و خبر دستگيرى سعد بن عباده را از عبد الله بن ابى بكر از خود سعد نقل مىكند . « 5 »\r\nقول او چنين توهمى را ايجاد مىكند كه : بيعت اول همان بيعت نساء بوده است و اين بدان خاطر بوده كه خداوند اذن به جنگ را به رسولش نداده بوده است . و پس از آن كه خداوند اذن جنگ را به آن حضرت داد ، رسول الله صلّى اللّه عليه و آله بيعت جنگ را با آنها منعقد كرد . « 6 »\r\n( 1 ) خلاصه سخن اين كه وى مىنويسد : به رسول الله صلّى اللّه عليه و آله قبل از بيعت عقبه اذن به جنگ و حلال شمردن خون‌ها داده نشده بود . . . تا اين كه قريشىها نسبت به خداوند راه سركشى و طغيان را در پيش گرفتند . . . آنگاه خداوند به رسول خويش اجازهء جنگ و جهاد و يارى مظلومان را صادر كرد . . . و از عروة بن زبير و علماى ديگر برايم نقل شده است كه : اولين آيه‌اى كه اذن جهاد و حلال شمردن خون مشركان و كسانى كه به ظلم و تعدى نسبت به مسلمانان مىپرداختند ، را صادر كرده است ، آيه سى و نهم سورهء حج مىباشد كه خداوند مىفرمايد :  « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ »  « 7 » ؛ به كسانى كه جنگ بر آنان تحميل شده ، رخصت [ جهاد 
  ] داده شده ، چرا كه مورد ظلم قرار گرفته‌اند و البته خداوند ، بر پيروزى آنها سخت ، تواناست .\r\nپس از آن كه خداوند اذن جهاد را صادر كرد اين گروه از انصار « 8 » با وى بيعت جنگ را منعقد كردند ، قول ابن اسحاق اين توهم را ايجاد مىكند كه : اذن به جنگ با اين آيه و قبل از بيعت جنگ در عقبهء دوم ، قبل از هجرت صادر شده است ، از اين رو نبى اكرم صلّى اللّه عليه و آله با آنها بيعت جنگ را منعقد كرد .\r\n( 2 ) آنچه كه ابن اسحاق از معبد بن كعب از برادرش عبد الله بن كعب از پدرش كعب بن مالك نقل مىكند ، اين مطلب را رد مىكند ، او مىنويسد : عباس بن عبادة بن نضله به آن حضرت عرض كرد : اگر اجازه بدهى با شمشيرهايمان با اهل منى روبرو مىشويم ؟ ! اما آن حضرت فرمود : مأمور به اين كار نشده‌ايم و شما به كاروان‌هاى خويش بازگرديد . « 9 »\r\n\r\n\r\n","description":"","footnote":"\r\n( 1 ) . همان ، ص 70 .\r\n( 2 ) . همان ، ص 75 .\r\n( 3 ) . همان ، ص 76 .\r\n( 4 ) . همان ، ص 81 .\r\n( 5 ) . همان ، ص 92 .\r\n( 6 ) . همان ، ص 97 .\r\n( 7 ) . حج ( 22 ) ، 39 .\r\n( 8 ) . سيرهء ابن اسحاق ، ج 2 ، ص 110 - 111 .\r\n( 9 ) . همان ، ص 90 .\r\n","page_name":" 143 ","page_number":143},
  {"content":"\r\n\r\n( 1 ) آيهء سورهء حج در سوره‌اى است كه در ترتيب نزول ، در شمارهء بيش از صد قرار دارد ؛ يعنى بعد از آن كه بيست سورهء بعد از هجرت نازل شد ، اين سوره نازل شده است ! و اين چيزى است كه تناسبى با نزول آن حتى قبل از واقعهء بدر ندارد كه در نيمهء سال دوم هجرى به وقوع پيوست بلكه مناسب اين است كه اين آيه بعد از سال‌ها از هجرت نازل شده باشد و علت اذن را هم بيان مىكند . و هيچ دليلى ندارد كه قبل از هجرت و آن هم قبل از بيعت عقبهء دوم نازل شده باشد ، چنان كه ظاهر گفتار ابن اسحاق آن را تداعى مىكند ، اما در اينجا بعضى از احاديث به علّت نامعلومى با هم اختلاط پيدا كرده‌اند . البته از بيعت حرب فهميده مىشود كه در آينده جنگى در خواهد گرفت و ابن اسحاق روايتى را از عروة بن زبير و غيره در مورد اولين آيه‌اى كه در مورد اذن به جهاد نازل شده است ، نقل مىكند و سپس به نقل روايت به صورت جملهء معترضه مىپردازد و مثل اين قضيه ، در كتاب‌هاى قديمى ، بسيار اتفاق افتاده است .\r\n( 2 )\r\n\r\nانتشار اسلام در مدينه\r\nقمى در تفسيرش آورده است : رسول الله صلّى اللّه عليه و آله به همراه دوازده نفر از برگزيدگان در بيعت عقبهء اول ، مصعب بن عمير بن هاشم را فرستاد كه براى آنها نماز بخواند . مصعب براى آنها نماز مىخواند و قرآن قرائت مىكرد ، به طورى كه در ميان آنها به مقرى ، يعنى آموزگار قرآن مشهور شده بود و هيچ خانه‌اى در مدينه باقى نمانده بود ، مگر اين كه مرد يا زنى از آن مسلمان شده بود .\r\n( 3 ) در تعبيرات ابن شهر آشوب در مناقب آمده بود كه : سپس نبى اكرم صلّى اللّه عليه و آله مصعب بن عمير بن هاشم را به همراه انصار فرستاد و او در منزل اسعد بن زراره سكونت كرد و مردم مدينه اطراف وى جمع شدند و اكثرا مسلمان مىشدند .\r\nاما سؤال اين است كه چرا در منزل اسعد بن زراره سكونت كرد ؟ در اخبار مربوط به محاصرهء بنى هاشم در شعب ابى طالب از طبرسى در إعلام الورى نقل شد كه على بن ابراهيم قمى مىگويد : بين أوس و خزرج جنگى برافروخته شده بود كه سال‌هاى طولانى ادامه يافته بود ؛ به گونه‌اى كه آنها شبانه روز سلاح خويش را به همراه خويش حمل مىكردند و آخرين جنگى كه در ميان آنها به وقوع پيوسته بود ، جنگ « يوم بعاث » بود كه در آن أوسىها بر خزرجىها پيروز شدند .\r\n( 4 ) عبد الله بن ابى از اشراف قبيلهء خزرج بود ، لكن در جنگ « يوم بعاث » با قبيلهء خويش همراهى نكرد و اعلام كرد كه اين ستم بر قبيلهء اوس مىباشد و من در ستمكارى همكارى نمىكنم . براى همين اوس و خزرج توافق كردند كه او را به سبب شرافت و سخاوتش ، بر خويش حاكم كنند و حتى تاجى برايش تهيه كردند كه براى تكميل آن به مرواريدى نياز داشتند كه به دنبال آن مىگشتند . . .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n( 1 ) اسعد بن زراره خزرجى از بنى نجار بود كه از دايىهاى رسول اكرم صلّى اللّه عليه و آله به شمار مىرفتند و وى رفيق عتبة بن ربيعهء مخزومى بود . او به همراه ذكوان براى انجام عمره رجب به سوى مكه رفتند و مىخواستند كه هم‌پيمانانى را عليه اوسىها براى خويش دست و پا كنند . پس از آن كه اسعد بن زرارة بر عتبه در مكه وارد شد ، به وى گفت : بين ما و قبيلهء اوس جنگى در گرفته است و حال ما آمده‌ايم كه با شما عليه آنان هم پيمان شويم .\r\nعتبه گفت : شهر ما از شهر شما دور است و براى ما يك گرفتارى پيش آمده كه خواب را از چشم ما ربوده است ! اسعد گفت : گرفتارى كدام است ، در حالى كه شما در حرم و در امنيت زندگى مىكنيد ؟ !\r\nعتبه گفت : مردى در ميان ما ظاهر شده است كه ادعا مىكند رسول خدا است و خواب ما را آشفته كرده و الهه‌هاى ما را مورد سب و ناسزا قرار داده و جوانان ما را فاسد كرده و جمع ما را پريشان نموده است .\r\nاسعد گفت : او كيست ؟ گفت : فرزند عبد المطلّب است كه از طبقهء شريف مردم و از خانواده‌اى بزرگوار است .\r\n( 2 ) از سوى ديگر اسعد و ذكوان و تمام اوس و خزرج به طور مكرر از يهوديان نضير و قريظه و قينقاع كه در كنارشان زندگى مىكردند ، شنيده بودند كه اين زمان ، دوران ظهور پيامبرى از مكه است كه به مدينه مهاجرت مىكند و ما به همكارى او به جنگ با شما عرب‌ها مىپردازيم ! هنگامى كه اسعد اين خبر را از عتبه شنيد ، دلش گواهى داد كه اين همان موعود يهودىها است . پس پرسيد : او را كجا مىتوان ديد ؟ گفت : در حجر اسماعيل نشسته است و آنها به جز در ايام موسم حج از شعب ابو طالب بيرون نمىآيند . مواظب باش كه با او هم سخن نشوى و به سخنانش گوش فرا ندهى ، زيرا با كلامش تو را افسون مىكند .\r\nاسعد گفت : من مىخواهم عمره به جاى آورم و به ناچار بايد كعبه را طواف كنم ؟\r\nگفت : مقدارى پنبه در گوش‌هايت بگذار .\r\n( 3 ) پس اسعد مقدارى پنبه در گوش‌هايش گذاشت و مشغول طواف شد و در اين حال رسول الله صلّى اللّه عليه و آله به همراه عده‌اى از بنى هاشم در حجر اسماعيل نشسته بود . پس اسعد نگاهى گذرا به وى كرد و از كنارش رد شد ؛ اما در شوط دوم به خودش گفت : گمان نمىكنم كسى از من احمق‌تر باشد ! آيا سزاوار است كه چنين حادثه‌اى در مكه رخ داده باشد و من از آن بىخبر بمانم و نتوانم پس از بازگشت به ميان شهر و قبيله‌ام ، آنها را آگاه سازم ؟ ! براى همين پنبه را از گوش‌هايش درآورد و دور انداخت و نزد رسول الله صلّى اللّه عليه و آله رفت و گفت : أنعم صباحا ! ( صبح بخير ) ! رسول الله صلّى اللّه عليه و آله سرش را بالا آورد و فرمود : هرآينه خداوند چيزى بهتر از اين را براى ما برگزيده است كه تحيّت اهل بهشت است : السلام عليكم . اسعد\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nگفت : به تازگى دعوت تو را شنيده‌ام . تو مردم را به سوى چه چيزى دعوت مىكنى اى محمد ؟ فرمود :\r\nبه اين كه شهادت دهند و بگويند لا إله الا الله و محمد رسول الله و شما را دعوت مىكنم به اين كه :   « أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ لا نُكَلِّفُ نَفْساً إِلَّا وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ »   « 1 » ؛ چيزى را شريك خدا قرار ندهيد ، به پدر و مادر نيكى كنيد ، فرزندان خود را از بيم فقر نكشيد ، ما شما و آنها را روزى خواهيم داد و گرد كارهاى زشت ، چه پنهان و چه آشكار ، نگرديد و كسى را كه خدا كشتن وى را حرام كرده است - جز به حق نكشيد . اين است آنچه خداوند شما را به آن سفارش كرده است تا بينديشيد . به مال يتيم جز به نحو احسن نزديك نشويد تا به سن بلوغ برسد و حق پيمانه و وزن را به عدالت ادا كنيد ، ما هيچ كس را جز به اندازهء توانش تكليف نمىكنيم . هرگاه سخن گوييد عدالت را رعايت كنيد . حتى اگر عليه نزديكان بوده باشد . اين چيزى است كه خدا شما را به آن سفارش مىكند تا متذكر شويد .\r\n( 1 ) پس از آن كه اسعد اين كلمات را شنيد ، گفت : اشهد ان لا إله الا الله وحده لا شريك له و انّك رسول الله . اى رسول خدا جانم و پدر و مادرم به فدايت ، من از اهل يثرب و خزرجى هستم و بين ما و برادران اوسى جدايى و جنگ در گرفته است و اگر خدا به واسطهء تو اين اختلاف و جدايى را به وحدت و همدلى تبديل كند ، گمان نمىكنم كه كسى از تو عزيزتر باشد . من همسفرى دارم كه اگر اسلام را قبول كند ، اميدوارم كه خداوند كار ما را سامان دهد . اى رسول خدا ، به خدا قسم كه ما از يهود ، خبر ظهور تو را مىشنيديم . آنها به ظهور تو بشارت مىدادند و صفات تو را بيان مىكردند .\r\nاميدوارم كه به شهر ما هجرت كنى و نزد ما اقامت نمايى ؛ زيرا كه يهوديان ما را به اين مطلب خبر داده‌اند . خدا را سپاس مىگويم كه توفيق ديدار تو را به من عنايت كرد و به خدا قسم كه من نيامده بودم ، مگر براى اين كه هم‌پيمانانى عليه اوسىها پيدا كنم و خداوند بهتر از آن را به من عنايت كرد .\r\n( 2 ) سپس نزد ذكوان رفت و گفت : اين رسول خدا است كه يهوديان ظهور وى را به ما بشارت مىدادند و صفاتش را بيان مىكردند ، پس بيا و مسلمان شو . ذكوان هم اسلام را پذيرفت . سپس گفتند : اى رسول الله ، مردى را همراه ما بفرست كه به ما قرآن بياموزد و مردم را به امر تو دعوت كند . در اين زمان\r\n\r\n\r\n","description":"","footnote":"\r\n( 1 ) . انعام ( 6 ) ، 151 - 152 .\r\n","page_name":" 146 ","page_number":146},
  {"content":"\r\n\r\nمصعب بن عمير بن هاشم ، جوانى نو رسيده بود كه به راحتى نزد والدين خود زندگى كرده بود و آنها او را برتر از تمام فرزندان خويش مىديدند ؛ اما پس از آن كه اسلام آورد او را مورد اذيت و آزار قرار داده و از خود طرد كردند . او از مكه خارج نشد ، بلكه همراه رسول الله صلّى اللّه عليه و آله به شعب رفت و فشارهاى بيش از حد چهرهء او را دگرگون و جسمش را ناتوان كرده بود . او به علت مصاحبت با نبى اكرم صلّى اللّه عليه و آله مقدار زيادى از قرآن را حفظ كرده بود و براى همين رسول الله صلّى اللّه عليه و آله به وى دستور داد كه همراه اسعد به مدينه برود و او هم رفت و در منزل اسعد بن زراره سكونت كرد و هر روز به همراه وى به ميان مجالس خزرجىها مىرفت و آنها را به اسلام دعوت مىكرد و از هر خانواده‌اى ، يك يا چند نفر از جوانان دعوتش را مىپذيرفتند .\r\n( 1 ) پس از مدتى اسعد به مصعب گفت : دايى من سعد بن معاذ از بزرگان اوس به شمار مىرود و او مردى عاقل و شريف است كه بنى عمرو بن عوف از وى حرف شنوى دارند . اگر او اسلام بياورد ، مشكل ما حل است ، بنابراين بيا به محلهء ايشان برويم . پس مصعب و اسعد به محلهء سعد بن معاذ رفتند و خبر آن به سعد رسيد . او به اسيد بن حضير كه از اشراف بود ، گفت : خبردار شده‌ام كه ابا امامة ، اسعد بن زراره با اين جوان قريشى به محلهء ما آمده است تا جوانان ما را فاسد كند ، نزد او برو و او را از اين كار نهى كن .\r\nاسيد بن حضير به سوى آنجا حركت كرد و وقتى كه نگاه أسعد به وى افتاد ، به مصعب بن عمير گفت : اين شخص مرد شريفى است و اميد است كه اگر اسلام را بپذيرد ، مشكل ما حل شود با او با جديّت و اخلاص برخورد كن .\r\nپس از آن كه اسيد به نزديك آنها رسيد ، گفت : اى ابا امامه ، دايىات مىگويد : به محلّه ما نيا و جوانان ما را فاسد نكن و خودت را از أوس دور نگه دار !\r\n( 2 ) مصعب گفت : آيا نمىنشينى تا امرى را به تو عرضه كنيم كه اگر دوست داشتى آن را بپذيرى و اگر از آن كراهت داشتى ، ما از شما آنچه اكراهت داشته باشى دور خواهيم كرد . اسيد نشست و مصعب نيز سوره‌اى از قرآن را بر وى قرائت كرد . اسيد گفت : چگونه داخل اين دين مىشويد ؟ گفت : غسل مىكنيم و دو لباس پاك مىپوشيم و شهادتين را مىگوييم و دو ركعت نماز مىخوانيم .\r\nاسيد با همان لباس‌هايش خود را به چاه آب انداخت و سپس خارج شد و لباس‌هايش را فشرد و سپس گفت : دينت را بر من عرضه كن . مصعب گفت كه بگويد : لا إله الا الله و محمد رسول الله . اسيد هم شهادتين را گفت و سپس دو ركعت نماز خواند . آنگاه به ابا امامه گفت : من همين الان دايىات را به سوى تو مىفرستم و حيله‌اى به كار مىبندم كه فورا پيش شما بيايد !\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاسيد به سوى سعد بن معاذ بازگشت و وقتى كه نگاه سعد به وى افتاد ، گفت : قسم مىخورم كه اسيد با حالتى دگرگون برگشته است . « 1 »\r\n( 1 ) وقتى اسيد به كنار جمع آنها رسيد ؛ معاذ به وى گفت : چه كردى ؟ گفت : با اين دو نفر صحبت كردم و به خدا قسم كه هيچ بدى در آنها نديدم و وقتى كه آنها را نهى كردم ، گفتند كه هر كارى بخواهى انجام مىدهيم . خبردار شده‌ام كه بنى حارثه تصميم گرفته‌اند كه اسعد بن زراره را به قتل برسانند ؛ زيرا فهميده‌اند كه او خواهرزاده‌ات مىباشد و بدين ترتيب مىخواهند تو را خوار كنند !\r\nسعد با شنيدن اين خبر خشمگين شد و از خوف آنچه كه از بنى حارثه شنيده بود ، سلاح را از اسيد گرفت و گفت : به خدا قسم كه هيچ وقت كارى را درست انجام ندادى ! و سپس به سوى محل مصعب و اسعد حركت كرد .\r\nهنگامى كه اسعد او را ديد ، به مصعب گفت : اى مصعب ! به خدا قسم كسى به سوى تو مىآيد كه اگر مسلمان شود ، تمام افراد قوم و قبيله‌اش از او پيروى مىكنند و به جز چند نفر همه مسلمان مىشوند !\r\n( 2 ) وقتى سعد بن معاذ آنها را ديد كه با اطمينان نشسته‌اند ، فهميد كه اسيد مىخواسته است كه با اين طريق او را مجبور كند كه با آنها هم كلام شود . براى همين با شمشير بالاى سر آنها رفت و گفت : اى ابا امامه ، به خدا قسم كه اگر از قوم من نبودى ، با تو رفتار ديگرى داشتم ! آيا در محلهء ما كارهايى را انجام مىدهى كه مورد پسند ما نيست ؟ !\r\nمصعب به وى گفت : آيا نمىنشينى كه كلام ما را بشنوى ؟ اگر مورد پسند و رضايت تو بود كه مىپذيرى و اگر نپذيرفتى ما به دنبال كار خويش مىرويم .\r\n( 3 ) سعد گفت : حرف منصفانه‌اى زدى . سپس سلاح را به كنار انداخت و نشست . مصعب اسلام را به وى عرضه كرد « 2 » و سورهء فصلت را براى او قرائت كرد :    « حم تَنْزِيلٌ مِنَ الرَّحْمنِ الرَّحِيمِ »    « 3 » ؛ حم ، اين كتابى است كه از سوى خداوند بخشنده و مهربان نازل شده است . هنگامى كه سعد اين سخنان را شنيد ، قاصدى را به منزل خود فرستاد تا دو لباس پاك بياورد و آنگاه غسل كرد و شهادتين را گفت و دو ركعت نماز به جاى آورد . سپس بلند شد و دست مصعب را گرفت و او را به محلهء خود برد و گفت :\r\nدعوت خويش را آشكار كن و از هيچ كس ترسى نداشته باش .\r\nسپس در ميان بنى عمرو بن عوف رفت و با صداى بلند گفت : اى بنى عمرو بن عوف هيچ مرد و زن\r\n\r\n\r\n","description":"","footnote":"\r\n( 1 ) . اعلام الورى ، ص 136 - 140 و اين در تفسير قمى نيامده است .\r\n( 2 ) . سيرهء ابن اسحاق ، ج 2 ، ص 78 .\r\n( 3 ) . فصّلت ( 41 ) ، 1 - 2 .\r\n","page_name":" 148 ","page_number":148},
  {"content":"\r\n\r\nو كوچك و بزرگ و پير و جوان شما در منزل باقى نماند و همگى خارج شويد ؛ زيرا امروز ، وقت در منزل ماندن و مخفى كارى نيست .\r\nپس از آن كه همهء آنها اجتماع كردند ، گفت : موقعيت من در ميان شما چگونه است ؟ گفتند : تو بزرگ ما هستى كه از تو اطاعت مىكنيم و هيچ‌گاه از تو سرپيچى نمىكنيم و حال هر چه مىخواهى ، دستور بده .\r\n( 1 ) سعد گفت : صحبت كردن هر كدام از شما با من حرام است ، مگر اين كه شهادت دهد به اين كه : لا إله الا الله و محمد رسول الله . و خدا را شكر مىكنيم كه منت بر سر ما گذاشت و ما را چنين توفيقى عنايت فرمود و اين همان واقعه‌اى است كه يهوديان ما را بدان خبر مىدادند .\r\nپس از آن هيچ خانه‌اى در بنى عمرو بن عوف باقى نماند ، مگر اين كه مرد يا زنى از آن مسلمان شده بود و بدين ترتيب اسلام در مدينه شايع شد و اشراف و بزرگان أوس و خزرج به اسلام گرويدند و اين به خاطر پيش‌گويىهاى يهوديان مدينه بود .\r\nآنگاه مصعب نامه‌اى به رسول الله صلّى اللّه عليه و آله نوشت و گفت كه اوس و خزرج اسلام را قبول كرده‌اند .\r\nوقتى نامه به رسول الله صلّى اللّه عليه و آله رسيد ، به اصحابش دستور داد كه به مدينه مهاجرت كنند و ياران وى به تدريج به مدينه مىرفتند و انصار آنها را در منازل خويش جاى مىدادند و آنها را يارى مىكردند . « 1 »\r\n( 2 ) ابن سيرين ( متوفاى 110 ه ق ) نقل مىكند كه : انصار نزد اسعد بن زراره اجتماع كردند و گفتند :\r\nيهوديان در روز شنبه و نصارى در روز يكشنبه گرد هم جمع مىشوند و ما هم مىخواهيم در يكى از روزهاى هفته گرد هم آييم و خدا را ياد كنيم و او را سپاس بگذاريم ؛ بنابراين روز عرويه را ( كه همان اسم جمعه در جاهليت بود ) براى اين كار انتخاب و همگى بر سر اين مطلب موافقت كردند و آنگاه در آن روز معين نزد اسعد جمع شدند و او هم براى پذيرايى از آنها گوسفندى را ذبح كرد . سپس سخنانى را ايراد كرد و بر ايشان نماز خواند و آنگاه با هم ناهار خوردند و آن قدر آنجا ماندند تا شام را هم با باقيماندهء همان گوسفند صرف كردند و سپس پراكنده شدند . اين بدان خاطر بود كه هنوز تعداد مسلمانان كم بود و آن روز را هم به خاطر جمع شدن در منزل اسعد بن زراره ، جمعه ناميدند . اين اوّلين جمعى بود كه به خاطر اسلام تشكيل شده بود . « 2 » آنها نماز ظهر را به امامت اسعد بن زراره به\r\n\r\n\r\n","description":"","footnote":"\r\n( 1 ) . اعلام الورى ، ص 136 - 141 و اين خبر را قبلا در ضمن اخبار مربوط به محاصرهء شعب ابى طالب نقل كرديم و در اينجا آن را دوباره آورده‌ايم تا نقش اسعد بن زرارهء خزرجى و سعد بن معاذ أوسى در انتشار اسلام در مدينه را بازگو نماييم .\r\nو اين خبر در سيرهء ابن هشام ، ج 2 ، ص 77 - 80 با اختلاف اندكى در الفاظ آمده است .\r\n( 2 ) . مجمع البيان ، 10 ، ص 432 .\r\n","page_name":" 149 ","page_number":149},
  {"content":"\r\n\r\nصورت دسته جمعى خواندند و اين قبل از تشريف آوردن رسول الله صلّى اللّه عليه و آله و تشريع نماز جمعه و خطبه‌هاى قبل از آن بود .\r\n( 1 ) ابن اسحاق با سندى از كعب بن مالك انصارى نقل مىكند كه گفت : اسعد بن زراره اوّلين كسى بود كه ما را در مدينه جمع كرد و ما ، در كوى ( بنى ) نبيت در زمين‌هاى بنى بياضه در نقيع كه بدان « نقيع الخضمات » گفته مىشد ، گرد هم آمديم و در حدود چهل مرد بوديم . « 1 » شايد كه اين واقعه پس از رجوع مصعب به مكه و قبل از بيعت عقبهء دوّم بوده است . « 2 »\r\n( 2 )\r\n\r\nجهت قبله\r\nابن اسحاق مىنويسد : پس از بيعت عقبهء اول و هنگامى كه انصار مىخواستند به مدينه بازگردند ، رسول الله صلّى اللّه عليه و آله مصعب بن عمير بن هاشم را همراه آنها فرستاد و به او دستور داد كه براى آنها قرآن بخواند و اسلام و احكام دين را به آنها بياموزد . . . او بر ايشان نماز مىخواند « 3 » و حضرت دربارهء قبله چيزى نگفت . سپس از معبد بن كعب از برادرش عبد الله بن كعب از پدرش كعب بن مالك خزرجى روايت مىكند كه گفت : ما شاهد بوديم كه نبى اكرم صلّى اللّه عليه و آله جز به طرف شام نماز نمىخواند ، براى همين به هنگام فرا رسيدن وقت نماز به سوى شام ( يعنى قدس ) نماز مىخوانديم . . . تا اين كه روزى به همراه حاجيان قوم خويش راهى مكه شديم و در اين ميان ، سيد و بزرگ قوم ما ؛ براء بن معرور گفت : اى دوستان ، من به چيزى معتقد شده‌ام و نمىدانم كه شما هم با من موافقت مىكنيد يا خير ؟ گفتيم : چه عقيده‌اى ؟ گفت :\r\nمعتقد شده‌ام كه اين بنا ( كعبه ) را پشت سر خود قرار ندهم ، بلكه به سوى آن نماز بخوانم . گفتيم : به خدا قسم ما نديده‌ايم كه پيامبر اكرم صلّى اللّه عليه و آله جز به سوى شام نماز بخواند و ما نمىخواهيم با او در اين امر مخالفت كرده باشيم . براى همين به هنگام نماز ما به سوى شام نماز مىخوانديم و او به سوى كعبه و ما بر او ايراد مىگرفتيم ؛ ولى او هم چنان بر كار خويش اصرار مىورزيد و مىگفت : من فقط به سوى كعبه نماز مىخوانم تا اين كه به مكه رسيديم .\r\n( 3 ) در آنجا به من گفت : اى برادرزاده‌ام ، از اين كه در طول اين سفر بر خلاف شما رفتار كرده و به سوى كعبه نماز خوانده‌ام ، ناراحت هستم ، پس بيا نزد رسول الله صلّى اللّه عليه و آله برويم تا دربارهء كارى كه كرده‌ام از او سؤال كنيم .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 77 .\r\n( 2 ) . همان ، ص 81 .\r\n( 3 ) . همان ، ص 76 - 77 .\r\n","page_name":" 150 ","page_number":150},
  {"content":"\r\n\r\n( 1 ) در آن روزگار عباس بن عبد المطلّب ، عموى پيامبر اكرم صلّى اللّه عليه و آله به عنوان تاجر به مدينه مىآمد و براى همين او را مىشناختيم ، اما رسول الله صلّى اللّه عليه و آله را نمىشناختيم و تا آن زمان او را نديده بوديم . براى همين براى ملاقات عباس از منزل خارج شديم و در راه به مردى برخورديم . از او در مورد رسول الله صلّى اللّه عليه و آله سؤال كرديم . گفت : آيا او را مىشناسيد ؟ گفتيم : نه . گفت : آيا عمويش عباس را مىشناسيد ؟\r\nگفتيم : بله . گفت : هنگامى كه وارد مسجد شديد ، او را مىبينيد كه در كنار عباس نشسته است .\r\nپس وارد مسجد شديم و ديديم كه عباس نشسته و رسول الله صلّى اللّه عليه و آله هم در كنارش نشسته است . به آنها سلام كرديم و نشستيم . رسول الله صلّى اللّه عليه و آله به عباس فرمود : اى أبو الفضل ، آيا اين دو مرد را مىشناسى ؟ گفت : بله ، اين براء بن معرور و از بزرگان قوم خويش است و اين كعب بن مالك مىباشد .\r\nرسول الله صلّى اللّه عليه و آله فرمود : كعب شاعر ؟ عباس گفت : بله .\r\nپس براء بن معرور گفت : اى رسول الله ، همانا خداوند مرا به اسلام هدايت كرده است . وقتى كه براى اين سفر حج از مدينه خارج شدم ، تصميم گرفتم كه اين خانه ( كعبه ) را پشت سر خويش قرار ندهم ؛ براى همين با وجود مخالفت همسفرانم ، به سوى كعبه نماز مىخواندم و همين باعث شده كه در وجدانم كمى ناراحت باشم . حال نظر شما چيست يا رسول الله ؟\r\nآن حضرت فرمود : هرآينه قبله‌اى خواهيم داشت اگر صبر كنى و پس از آن براء به قبلهء رسول الله صلّى اللّه عليه و آله بازگشت و با ما به سوى شام نماز مىخواند . « 1 »\r\n( 2 )\r\n\r\nنقش عباس بن عبد المطلب\r\nچنان كه ابن اسحاق در روايت سابق از معبد بن كعب از برادرش عبد الله بن كعب از پدرش كعب بن مالك خزرجى نقل مىكند : عباس در ايام موسم حج در كنار رسول الله صلّى اللّه عليه و آله مىنشست و مردم را به وى معرفى مىكرد . . . و روايت را همچنان ادامه مىدهد و از او روايت مىكند كه : آن حضرت صلّى اللّه عليه و آله به همراه عباس بن عبد المطّلب در عقبهء دوم به ميان ما آمد و در آن هنگام عباس بر دين قوم خويش بود ؛\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، 81 - 82 . با حفظ اين مطلب بايد گفت كه بر طبق آنچه گذشت ، براء بن معرور انصارى تميمى يكى از برگزيده‌شدگان دوازده‌گانه در بيعت عقبهء دوم بود و او اوّلين كسى بود كه با نبى اكرم صلّى اللّه عليه و آله بيعت كرد و در اين صورت اگر اين خبر صحيح باشد ، بايد كه برخورد نبى اكرم صلّى اللّه عليه و آله با وى را حمل بر تجاهل نزد عباس كرد ، زيرا عباس به بيعت وى با نبى اكرم صلّى اللّه عليه و آله آگاه نبود . در كافى از امام صادق عليه السّلام روايت شده است كه : رسول الله صلّى اللّه عليه و آله و مسلمانان به سوى بيت المقدس نماز مىخواندند و براء بن معرور در مدينه زندگى مىكرد كه هنگامهء وفاتش رسيد . ( در ماه صفر و يك ماه قبل از هجرت ) و او وصيت كرد كه به هنگام دفن صورتش را به سوى رسول الله صلّى اللّه عليه و آله ؛ يعنى به سوى قبله قرار دهند و همين به صورت سنت درآمد و مثل همين روايت را مرحوم صدوق در الخصال ، ج 1 ، ص 192 از قمى به نقل از امام صادق عليه السّلام نقل كرده است .\r\n","page_name":" 151 ","page_number":151},
  {"content":"\r\n\r\nاما دوست داشت كه در كارها با برادرزاده‌اش همكارى و او را تأييد كند . هنگامى كه نبى اكرم صلّى اللّه عليه و آله نشست ، اوّلين كسى كه شروع به صحبت كرد ، عباس بن عبد المطلّب بود كه گفت : اى جماعت خزرج ، همانا مقام و جايگاه محمد را در ميان ما مىدانيد و ما او را از گزند قريش كه هم عقيدهء ما هستند ، حفظ كرده‌ايم و مىدانيد كه او با عزّت و امنيت در شهر خويش زندگى مىكند ( ؟ ! ) و او ابا دارد كه به شما بپيوندد پس اگر خود را قادر مىبينيد كه مىتوانيد به عهد خويش وفا كنيد و او را از مخالفانش محافظت كنيد ؛ با او دست بيعت بدهيد و به شهر خويش ببريد و اگر احتمال مىدهيد كه او را رها مىكنيد و تنها مىگذاريد ، از همين حالا او را واگذاريد ، زيرا او با عزت و سربلندى در ميان قوم و سرزمين خويش زندگى مىكند ( ؟ ! )\r\nما به او گفتيم : آنچه را كه گفتى شنيديم . حال اى رسول خدا ، سخن بگو و آنچه را كه براى خود و خدايت مىخواهى و دوست دارى شرط كن .\r\n( 1 ) پس رسول الله صلّى اللّه عليه و آله شروع به صحبت كرد و مقدارى قرآن خواند و همگى را به سوى خدا دعوت كرد و همه را به اسلام ترغيب نمود و سپس گفت : به اين شرط با شما بيعت مىكنم كه از من همانند زن و فرزندانتان حمايت و محافظت كنيد .\r\nسپس از عاصم بن عمر بن قتاده از شيوخ قومش نقل مىكند كه گفتند : هنگامى كه انصار براى بيعت با رسول الله صلّى اللّه عليه و آله مصمّم شدند ، عباس بن عبادة بن نضلهء انصارى گفت : اى جماعت خزرج ، آيا مىدانيد كه بر سر چه با اين مرد بيعت مىكنيد ؟ گفتند : بله . گفت : شما با او بيعت مىكنيد كه با مردم سرخ و سياه بجنگيد و اگر احتمال مىدهيد كه با از دست دادن اموال و اشراف و عزيزان خود ، او را تنها مىگذاريد از همين الان او را واگذاريد ، زيرا اگر چنين كنيد به خدا قسم كه در دنيا و آخرت حقير و زبون خواهيد بود و اگر مىدانيد كه شما به عهد خويش وفا مىكنيد و بر از دست دادن اموال و عزيزان و اشراف خود ، صبر پيشه مىسازيد ، پس با او بيعت كنيد . زيرا - به خدا قسم - خير دنيا و آخرت در همين است .\r\n( 2 ) انصار گفتند : ما بر مصيبت اموال و اشراف و اولاد صبر مىكنيم ، ولى اى رسول الله ، در مقابل اين صبر و وفاى به عهد چه چيزى را به ما مىدهى ؟ فرمود : بهشت . گفتند : پس دست خود را باز كن و آن حضرت دست خويش را باز كرد و با او بيعت كردند .\r\n( 3 ) ابن اسحاق در ادامه مىنويسد : عباس آن سخنان را نگفت مگر به جهت اين كه عهد و ميثاقى جدى از انصار بگيرد . « 1 » و سپس خبر را به همين صورت از عبد الله بن ابى بكر نقل مىكند كه او در آخر خبر گفته است : عباس آن سخنان را گفت تا افراد را در آن شب به مدت بيشترى نگاه دارد ، به اين اميد كه عبد الله بن\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، 88 - 89 .\r\n","page_name":" 152 ","page_number":152},
  {"content":"\r\n\r\nأبيّ بن سلول هم در جمعشان حاضر شود ؛ زيرا او براى محكم كارى بسيار مفيد بود . « 1 » گويى كه ابن اسحاق متوجه اختلاف دو قول شده است و براى همين گفته است : خداوند آگاه‌تر است كه كدام يك بوده است .\r\n( 1 ) پس اگر اين دو قول ، اختلافى در ارادهء عباس بن عباده به وجود آورده است كه آيا وى با اين سخن خويش تصميم داشته است كه مجلس را به تأخير بيندازد تا عبد الله بن ابىّ بن سلول در آن حاضر شود ، بايد گفت كه هيچ اختلافى در اين نيست كه وى اين را گفته است تا بيعت با رسول اكرم صلّى اللّه عليه و آله را محكم كارى كند و حال فرقى نمىكند كه در ضمن آن حضور ابن سلول را هم اراده كرده باشد يا خير ؟ و با حفظ اين مطلب بايد گفت كه قول ابى بن بكر دلالت مىكند بر اين كه درخواست رسول الله صلّى اللّه عليه و آله از آنها براى برقرارى « بيعت جنگ » يك درخواست معين شده از قبل نبوده ، بلكه به طور اتفاقى و ناگهانى اين جمع بر آن تصميم گرفتند .\r\n( 2 ) سخنان عباس بن عباده با سخنان عباس بن عبد المطلّب بسيار به هم شبيه است و هر دوى آنها با اين سخن خويش مىخواسته‌اند كه بيعت او را استحكام بخشند . براى همين يكى مىگويد : اگر مىبينيد كه او را در آينده رها مىكنيد و تنها مىگذاريد ، از همين حالا او را واگذاريد ، و ديگرى مىگويد : اگر مىبينيد كه شما اگر . . . از همين حالا او را رها كنيد . و هر كدام از گفتارهاى اين دو مرد در دو روايت نقل شده است و به صورت روايت واحدى ذكر نشده است و آيا در اين صورت اين روايت از هر دو يا يكى از آنها نقل شده است ؟ و آيا اين يك نفر عباس بن عباده يا عباس بن عبد المطلّب بوده است ؟\r\nآيا آنچه كه از عباس روايت شده ، مبنى بر اين كه نبى اكرم صلّى اللّه عليه و آله با عزت و سربلندى در ميان قوم خويش زندگى مىكند ، صحيح است ؟ و آيا او را از قوم خويش كه عقيده‌اى مثل او دارند ، محافظت كرده ؟ چنان كه در نص آمده است ؟ و آيا صحيح است كه آن حضرت از اقدام به هر كارى ، مگر پناه بردن به خزرجىها و ملحق شدن به آنها امتناع ورزيده است ؟ و آيا هجرت وى به مدينه از همان زمان بيعت عقبهء دوم آشكار شده بود ؟ ! يا چنان كه ابن اسحاق مىگويد : رسول الله صلّى اللّه عليه و آله در مكه اقامت كرده بود و منتظر اذن الهى در خروج از مكه به مدينه بود . « 2 »\r\n( 3 ) يا اين كه بايد بگوييم ، روايت صحيح همان روايت عاصم بن عمر بن قتاده از شيوخ قومش و روايت عبد الله بن ابى بكر مىباشد و متكلم در هنگام بيعت عباس بن عباده بوده است ، نه عباس بن عبد المطلّب ، آن چنان كه روايت معبد بن كعب مىگويد . البته نبايد فراموش كنيم كه سيرهء ابن اسحاق ، خلاصه‌شدهء كتاب تاريخ بزرگى است كه به امر منصور براى مهدى بن منصور عباسى نوشته شده است . « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 89 .\r\n( 2 ) . سيرهء ابن هشام ، ج 2 ، ص 111 .\r\n( 3 ) . مقدمهء سيرهء ابن هشام ، ج 1 ، ص ط و ى و يعقوبى - از غلامان بنى عباس - بر آن مىافزايد و مىگويد : عباس به نبى\r\n","page_name":" 153 ","page_number":153},
  {"content":"\r\n\r\n( 1 )\r\n\r\nقصهء بت عمرو بن جموح\r\nاز جمله قصه‌هايى كه در اخبار اسلامى در مورد انصار نقل گرديده ، قصهء معاذ بن عمرو بن جموح با بت پدرش ، عمرو بن جموح مىباشد . گفته‌اند كه اشراف مدينه ، بت‌هايى براى خويش در نظر مىگرفتند و آنها را دائما تطهير كرده و مورد تعظيم قرار مىدادند . عمرو بن جموح يكى از بزرگان بنى سلمه و از اشراف آنها بود . او بتى از چوب را در منزلش داشت كه او را مناة ( يعنى الهه‌اى كه آرزو دارد خون‌هاى قربانى در پايش ريخته شود ) مىناميد . فرزند او ، معاذ بن عمرو بن جموح از كسانى بود كه در عقبه شركت كرده و با رسول اكرم صلّى اللّه عليه و آله بيعت كرده بود . براى همين او و رفقايش شبانه به سراغ بت عمرو بن جموح مىرفتند و آن را برداشته و در يكى از گودال‌هاى توالت بنى سلمه مىانداختند و مقدارى كثافت را هم به سرش مىماليدند ! ( 2 ) هنگام صبح عمرو بن جموح به دنبال بت گمشدهء خويش مىگشت و پس از آن كه آن را پيدا مىكرد ، آن را مىشست و تطهير مىكرد و بدان عطر مىماليد و سر جاى اولش مىگذاشت ! دوباره كه شب فرا مىرسيد ، پسر عمرو بن جموح و رفقايش ، كار خود را تكرار مىكردند و او هم همان كار سابق را تكرار مىكرد ؛ تا اين كه يك روز پس از تطهير و خوشبو كردن بت ، شمشيرش را به گردن او آويخت و گفت : اگر در تو خيرى است ، پس با شمشير از خودت دفاع كن ! هنگامى كه شب فرا رسيد و عمرو خوابيد ، آنها آمدند و شمشير را از گردن وى برداشتند و او را در گودال يكى از توالت‌هاى بنى سلمه انداختند و سپس سگ مرده‌اى را پيدا كردند و با طناب او را به گردن بت بستند ! فرداى آن روز وقتى كه عمرو بن جموح به دنبال بت خويش رفت ، او را ديد كه در گودال توالت افتاده و سگ مرده‌اى هم با طناب به گردنش بسته شده است ! وقتى كه اين منظره را ديد ، رو به بت خود كرد و گفت :\r\n و اللّه لو كنت الها لم تكن * انت و كلب وسط بئر فى قرن \r\n افّ لمقاك الها مستدن * الآن فتّشناك عن سوء الغبن \r\nبه خدا سوگند كه اگر الهه بودى ، هيچ‌گاه تو و يك سگ وسط چاهى به هم بسته نمىشديد .\r\nاف بر اين كه بخواهيم تو را به عنوان الههء برآورنده حاجت‌ها بدانيم و الان از خسران عبادت تو آگاه شديم .\r\nپس از آن ، عدّه‌اى از افراد كه مسلمان شده بودند ، با وى صحبت كردند و او به لطف خدا اسلام آورد و از مسلمانان خوب شد .\r\n\r\n\r\n","description":"","footnote":"\r\nاكرم صلّى اللّه عليه و آله گفت : پدر و مادرم به فدايت ، اجازه دهيد كه عهد از آنها بگيرم . رسول الله صلّى اللّه عليه و آله به وى اجازه داد و او از آنها عهد و ميثاق گرفت « تاريخ يعقوبى ، ج 2 ، ص 31 » .\r\n","page_name":" 154 ","page_number":154},
  {"content":"\r\n\r\n( 1 )\r\n\r\nفصل پنجم هجرت مسلمانان به مدينه\r\n( 2 )\r\n\r\nاجازهء رسول الله صلّى اللّه عليه و آله براى هجرت به مدينه\r\nابن شهر آشوب مىنويسد : نبى اكرم صلّى اللّه عليه و آله تنها به دعا و صبر بر آزار و اذيت‌ها و چشم‌پوشى از جهالت مشركان مأمور شده بود و بدين ترتيب ، آزار و اذيت قريش نسبت به مسلمانان بسيار زياد شده بود و هنگامى كه طغيان‌گرى آنها اوج گرفت نبى اكرم صلّى اللّه عليه و آله دستور هجرت را صادر كرد و فرمود : خداوند سرزمينى را براى شما در نظر گرفته است كه در آن با برادرى و آرامش زندگى مىكنيد . به تدريج مسلمانان به مدينه هجرت كردند تا جايى كه فقط على عليه السّلام و ابو بكر در كنار آن حضرت باقى مانده بودند . « 1 »\r\n( 3 ) محمد بن اسحاق مىگويد : رسول الله صلّى اللّه عليه و آله تا قبل از بيعت عقبه اجازهء جنگ نداشت و ريختن خون كسى برايش حلال نشده بود « 2 » و تنها مأمور به دعا و صبر بر اذيت‌ها و چشم‌پوشى از جهالت‌ها شده بود . قريش مسلمانان را تحت فشار قرار مىدادند تا آنها را از دين يا سرزمينشان جدا كنند ، بنابراين آنها يا بايد دست از دين خويش برمىداشتند و يا مورد اذيت و شكنجه مشركان قرار مىگرفتند و يا از سرزمين خويش به سوى حبشه يا مدينه يا جاى ديگر فرار مىكردند .\r\n( 4 ) هنگامى كه قريش راه طغيان بر خداى عز و جل را پيش گرفتند و بر خلاف خواسته الهى كه خواهان كرامت آنها بود ، گام برداشتند و پيامبر خدا را تكذيب كردند و مسلمانانى كه خدا را عبادت مىكردند و پيامبرش را تصديق مىنمودند ، مورد اذيت و آزار قرار دادند و آنها را از خانه و كاشانهء خويش آواره كردند ، خداوند عزّ و جل به پيامبرش در هنگام بيعت گرفتن ، اجازه داد كه براى جنگ و همكارى در مبارزه با ظلم و طغيان‌گرى از انصار بيعت بگيرد .\r\nپس از آن كه خداوند اجازه داد كه پيامبر براى همكارى در جنگ از انصار بيعت بگيرد و عده‌اى از انصار با همين قرار با وى بيعت كردند و به تدريج عده‌اى از ياران پيامبر صلّى اللّه عليه و آله به مدينه پناه بردند ، آن\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 182 و نگاه كنيد به الطبقات الكبرى ج 1 ، ص 226 .\r\n( 2 ) . در بيعت عقبه در مورد اين موضوع صحبت شد .\r\n","page_name":" 155 ","page_number":155},
  {"content":"\r\n\r\nحضرت به بقيهء مسلمانانى كه در مكه بودند ، دستور داد كه به مدينه هجرت كنند و به برادران انصار خويش بپيوندند و به آنها فرمود : همانا خداوند براى شما برادران و سرزمينى را قرار داد كه در آن آرامش مىيابيد .\r\nبه دنبال آن ، مسلمانان گروه گروه و به تدريج از مكه خارج شدند و رسول الله صلّى اللّه عليه و آله در مكه باقى ماند و منتظر اذن الهى براى هجرت ماند . در اين ميان اولين كسى كه به مدينه هجرت كرد ، ابو سلمه ، عبد الله بن عبد الأسد مخزومى بود كه بعد از بازگشت از حبشه روانهء مدينه شده بود ، زيرا شنيده بود كه عده‌اى از انصار ، اسلام آورده‌اند و هجرت وى يك سال قبل از بيعت عقبه صورت گرفته بود . « 1 »\r\n( 1 )\r\n\r\nمهاجران بعد از أبى سلمه\r\nپس از ابى سلمه ، عامر بن ربيعه به همراه همسرش ليلى دختر ابى حثمة وارد مدينه شد و سپس عبد الله بن جحش با خانواده‌اش و برادرش عبد بن جحش كه شاعرى نابينا بود وارد مدينه شدند . او داماد ابو سفيان بود و آنها از هم‌پيمانان بنى اميّة به شمار مىرفتند و او در اين مورد شعرى را سروده بود .\r\nسپس عمر بن خطّاب و عيّاش ابى ربيعهء مخزومى از مكه خارج شدند و ابن اسحاق از نافع ، آزادشدهء عبد الله بن عمر از وى ، از پدرش نقل مىكند كه گفت : هنگامى كه من و عياش بن ابى ربيعه و هشام بن عاص وائل سهمى مىخواستيم از مكه خارج شويم ، بر سر درخت‌هاى تناضب ، بالاتر از منزلگاه سرف ( به فاصلهء شش ميل از مكه ) قرار گذاشتيم و گفتيم : هر كس كه نيامد ، دليل بر اين است كه گرفتار شده است و رفقايش بايد كه بروند . در سر وقت قرار ، من و عيّاش بن ابى ربيعه زير درخت‌هاى تناضب حاضر شديم و هشام گرفتار شد و نيامد . هنگامى كه به مدينه رسيديم نزد بنى عمرو بن عوف در قباء منزل كرديم .\r\n( 2 ) عيّاش بن ابى ربيعهء مخزومى ، پسر عموى ابو جهل بن هشام مخزومى و بلكه ، برادر مادرى وى بود ، براى همين ابو جهل و برادرش حارث به دنبال وى به مدينه آمدند و به او گفتند : مادرت نذر كرده است كه به موهايش شانه نزند و به سايه نرود تا وقتى كه تو را ببيند ! من به او گفتم : اى عيّاش ، به خدا قسم كه اينها قصد فتنه و برگرداندن تو از دينت را دارند ، پس از آنها دورى كن ؛ اما او گفت : مىروم تا هم ، قسم مادرم را جبران كنم و هم اين كه اموالى را كه در آنجا دارم ، تحصيل كنم و هر چه اصرار كردم قبول نكرد و با آنها رفت .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 110 - 111 . با مقايسهء عبارت ابن شهر آشوب و ابن اسحاق روشن مىشود كه سخنان ابن شهر آشوب ، خلاصه‌شدهء كلام ابن اسحاق است كه بدون سند بيان كرده است .\r\n","page_name":" 156 ","page_number":156},
  {"content":"\r\n\r\nآنها با هم حركت كردند تا اين كه در ميانهء راه ، ابو جهل گفت : به خدا قسم كه اين شتر مرا خسته كرده است اگر ممكن است ، مدتى شتر ماده‌ات را به من بده . پس هر دو شترهايشان را خواباندند تا با هم معاوضه كنند ، اما همين كه پاى عيّاش به زمين رسيد ، به او حمله كردند و او را كتك زدند و با دست و پاى بسته وارد مكه كردند و بدين ترتيب گرفتار شد .\r\n( 1 ) هنگامى كه عمر بن خطاب وارد مدينه شد ، به منزل رفاعة بن عبد المنذر از طايفهء بنى عمرو بن عوف در قباء رفت و سپس خانواده و اقوامش كه عبارت بودند از : برادرش زيد بن خطّاب و دامادش خنيس بن خذافة سهمى و سپس هم‌پيمانانشان ؛ واقد بن عبد الله تميمى و خوّنى بن ابى خولّى و برادرش مالك و سعيد بن زيد و إياس بن بكير و برادرانش عاقل و عامر و خالد به آنها پيوستند و عثمان بن عفّان بر أوس بن ثابت برادر حسّان بن ثابت از بنى نجّار وارد شد .\r\n( 2 ) عبد الرّحمن بن عوف هجرت كرد و در منزل سعد بن ربيع خزرجى وارد شد و صهيب بن سنان ( رومى ) هجرت كرد و ابن هشام از ابى عثمان نهدى روايت مىكند كه گفت : هنگامى كه صهيب تصميم به هجرت گرفت ، كفار قريش به وى گفتند : وقتى كه پيش ما آمدى فقير و بينوا بودى و پيش ما ثروتمند شدى و به اين مال و منال دست يافتى و حال مىخواهى كه خودت به روى و مالت را هم ببرى ؟ ! به خدا قسم كه چنين چيزى امكان ندارد ؟ ! صهيب گفت : اگر اموالم را به شما بدهم ، به من اجازه خروج مىدهيد ؟ گفتند : بله . گفت : اموال خويش را به شما دادم و سپس هجرت كرد و بر خبيب بن أساف خزرجى در سنخ وارد شد و طلحة بن عبيد الله نيز با وى بود . وقتى كه رسول الله صلّى اللّه عليه و آله از جريان صهيب خبردار شد ، فرمود : هرآينه صهيب سود برد ! صهيب سود برد !\r\n( 3 ) زبير بن عوّام بر منذر بن محمد از بنى جحجبى در عصبه وارد شد و ابن سبره نيز با وى بود و مصعب بن عمير بن هاشم ( اين دفعه ) بر سعد بن معاذ وارد شد .\r\nكسانى كه از بنى عبد المطلّب مهاجرت كردند ، عبارت بودند از : حمزة بن عبد المطلّب كه بر أسعد بن زرارة وارد شد ( جاى قبلى مصعب ) و آزادكرده‌هاى رسول الله صلّى اللّه عليه و آله زيد بن حارثه ، ابو كبشه و أنسة و هم‌پيمانان حمزة : ابو مرثد غنوى و پسرش مرثد بر كلثوم بن هدم از بنى عمرو بن عوف در قباء يا سعد بن خيثمة وارد شدند ؛ چون او مجرّد بود و مجرّدها نزد وى اقامت مىكردند .\r\n( 4 ) از بنى مطبّ : مسطح بن اثاثة بن عبّاد بن مطّلب و فرزندان حارث بن مطلّب : عبيده و برادرانش طفيل و حصين مهاجرت كردند و سويبط بن سعد از بنى عبد الدّار و طليب بن عمير و خبّاب ( بن الأرت ) آزاد كردهء عتبة بن غزوان به همراه ايشان بودند كه بر عبد الله بن سلمه در قباء وارد شدند . و آزاد كنندهء خبّاب ؛ عتبة بن غزوان و ابو حذيفة ، عتبة بن ربيعة و سالم آزاد كردهء او بر عبّاد بن بشر از\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبنى اسهل وارد شدند و در مكه هيچ يك از مهاجران كه محبوس يا گرفتار نشده بودند ، باقى نماندند ، مگر على بن ابى طالب و ابو بكر بن أبى قحافة و نبى اكرم صلّى اللّه عليه و آله كه بعد از هجرت اصحابش در مكه باقى مانده و منتظر بود كه اجازهء هجرت از سوى خداوند صادر شود . « 1 »\r\n( 1 ) از اينجا فهميده مىشود كه عبيدة بن حارث بن عبد المطلّب و برادرانش و آزادكرده‌هاى رسول الله صلّى اللّه عليه و آله : زيد بن حارثه و ابا كبشه و أنسه مهاجرت كرده بودند و شايد كه اين هجرت قبل از بيعت عقبهء اول بوده است تا چه رسد به عقبهء دوم و براى همين هيچ ذكر و نامى از آنها در اين بيعت نيست ؛ بلكه ابن اسحاق روايت كرده است كه عباس در هنگام بيعت حاضر شد تا در حالى كه بر دين مشركان بود ، براى پيامبر اكرم صلّى اللّه عليه و آله قول و قرار شديد و محكم بگيرد ، كه در اين باره سخن گفتيم .\r\n( 2 ) از ابن عباس نقل شده است كه گفت : پدرم و مادرم از مردان و زنان مستضعف بودند و من نيز از مستضعفين بودم ، زيرا طفلى كوچك بودم و منظور وى از مستضعفين ، اشاره به قول خداوند است كه مىفرمايد :    « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً »    ؛ كسانى كه بر خويشتن ستمكار بوده‌اند ، [ وقتى 
  ] فرشتگان جانشان را مىگيرند ، مىگويند : « در چه [ حال 
  ] بوده‌ايد ؟ » پاسخ مىدهند : « ما در زمين از مستضعفان بوديم » مىگويند : « مگر زمين خدا وسيع نبود تا در آن مهاجرت كنيد ؟ » پس آنان جايگاهشان دوزخ است ، و [ دوزخ 
  ] بد سرانجامى است . مگر آن مردان و زنان و كودكان فرو دستى كه چاره‌جويى نتوانند و راهى نيابند . پس آنان [ كه فى الجمله عذرى دارند 
  ] باشد كه خدا از ايشان درگذرد كه خدا همواره خطابخش و آمرزنده است .\r\nالبته اگر سخنان وى در مورد خودش و مادرش درست باشد ، در مورد پدرش صحيح نيست و خداوند نسبت به عبد المطلب آگاه‌تر است !\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 118 - 123 .\r\n","page_name":" 158 ","page_number":158},
  {"content":"\r\n\r\n( 1 )\r\n\r\nفصل ششم توطئه براى قتل نبى اكرم صلّى اللّه عليه و آله\r\n( 2 )\r\n\r\nشوراى دار الندوه\r\nعياشى در تفسيرش از زراره و حمران و محمد بن مسلم از امام باقر يا صادق عليها السّلام نقل مىكند كه فرمودند : قريشىها جلسه‌اى برقرار كردند و سپس از هر طايفه‌اى ، افرادى انتخاب شدند تا در مورد رسول الله صلّى اللّه عليه و آله تصميم بگيرند . در اين حال پيرمردى جلوى در ايستاده بود و هنگامى كه مىخواستند داخل دار الندوه شوند ، گفت : مرا هم به داخل ببريد ، گفتند : تو كه هستى اى پيرمرد ؟ گفت : من پيرمردى از مضر هستم و نظرى دارم كه شما را به آن راهنمايى مىكنم .\r\nپس همگى وارد شدند و نشستند و به مشاوره پرداختند ، در حالى كه پيرمرد هم نشسته بود . پس از بحث و نظر قرار گذاشتند كه رسول الله را اخراج كنند .\r\nاو گفت : اين رأى خوبى نيست ، اگر او را اخراج كنيد ، افرادى را جمع مىكند و به جنگ با شما مىپردازد .\r\nگفتند : راست مىگويى ، اين رأى خوبى نيست . براى همين با هم مشورت كردند و قرار گذاشتند كه وى را حبس كنند .\r\nاو گفت : اين رأى خوبى نيست ، اگر چنين كنيد ، از آنجا كه محمد صلّى اللّه عليه و آله مردى شيرين زبان است ، فرزندان و بردگان شما را به تدريج فاسد مىكند ، و اگر برادر و فرزند و همسر شما را فاسد كند حبس وى چه فايده‌اى خواهد داشت ؟ !\r\nسپس با هم مشورت كردند و تصميم گرفتند كه وى را به قتل برسانند و براى اين كار جوانانى را از هر يك از طوايف انتخاب كنند كه با شمشير آن حضرت را بكشند . « 1 »\r\n( 3 ) و صدوق در الخصال از جابر جعفى از امام باقر عليه السّلام از امام على عليه السّلام نقل مىكند كه فرمود :\r\nقريشىها دائما براى كشتن نبى اكرم صلّى اللّه عليه و آله نقشه مىكشيدند تا اين كه در يوم الدار در دار الندوه به نتيجه رسيدند و همگى تصميم گرفتند كه از هر يك از طوايف قريش ، جوانى را انتخاب كنند و همهء آنها به\r\n\r\n\r\n","description":"","footnote":"\r\n( 1 ) . تفسير عياشى ، ج 2 ، ص 54 .\r\n","page_name":" 159 ","page_number":159},
  {"content":"\r\n\r\nصورت دسته جمعى بر سر نبى اكرم صلّى اللّه عليه و آله بريزند و او را در بستر خواب به قتل برسانند و آنگاه هر طايفه‌اى از فرد خويش حمايت كند و او را تحويل ندهند تا به اين ترتيب خون پيامبر صلّى اللّه عليه و آله به هدر برود . « 1 »\r\n( 1 ) قمى در تفسيرش مىنويسد : قريش در دار الندوه اجتماع كردند و قرار اين گونه بود كه اگر كسى كمتر از چهل سال داشت ، حق نداشت وارد دار الندوه شود ؛ بنابراين چهل نفر از پيرمردان قريش وارد دار الندوه شدند .\r\nدر اين ميان ، ابليس با چهرهء پيرمردى ظاهر شد كه نگهبانان به وى گفتند : تو كيستى ؟ او گفت : من پيرمردى از اهالى نجد هستم . « 2 » من در اين زمينه پيشنهاد بسيار خوبى دارم و هنگامى كه از اجتماع شما در مورد اين مرد آگاه شدم ، آمدم تا رأى و نظر خود را براى شما بيان كنم . نگهبانان گفتند : برو داخل و ابليس وارد جلسه شد .\r\n( 2 ) پس از شروع جلسه ، ابو جهل گفت : اى جماعت قريش ، شما مىدانيد كه هيچ قبيله‌اى از قريش ، عزيزتر از ما نيست . ما اهل الله هستيم كه هر ساله اعراب دو مرتبه به سوى ما مىآيند و ما را در مورد احترام قرار مىدهند . ما در حرم امن الهى هستيم و براى همين هيچ كس به ما طمع نمىكند . ما هميشه اين گونه بوده‌ايم تا اين كه محمد بن عبد الله در ميان ما ظهور كرد . در ابتدا به علت امانت‌دارى و صداقت و درست‌كارىاش او را « امين » مىناميديم و وقتى اكرام و احترام ما را ديد ، ادّعا كرد كه او رسول خداست و اخبار آسمانى بر وى نازل مىشود و با اين كار خويش ، خواب ما را پريشان كرد و خدايان ما را مورد بىاحترامى قرار داد و جماعت ما را متفرق كرد و گمان كرد كه هر يك از گذشتگان ما كه فوت كرده‌اند ، در آتش مىسوزند ، و اين بزرگ‌ترين اهانتى بود كه به ما كرد و با اين توضيحات من پيشنهادى دربارهء وى دارم .\r\n( 3 ) گفتند : پيشنهاد تو چيست ؟ گفت : فردى را از ميان خويش براى كشتن محمد انتخاب كنيم و اگر بنى هاشم خون بهاى او را طلب كردند ، ده برابر به آنها خون بها بدهيم .\r\nخبيث گفت : اين پيشنهاد نادرست است ! گفتند : چرا ؟ گفت : زيرا قاتل محمد صلّى اللّه عليه و آله در هر صورت به قتل مىرسد و در اين صورت كدام يك از شما حاضر است كه محمد را به قتل برساند ؟ اگر كسى محمد را به قتل برساند بنى هاشم و هم‌پيمانان آنها از خزاعه به خود مىآيند و بنى هاشم راضى\r\n\r\n\r\n","description":"","footnote":"\r\n( 1 ) . الخصال ، ص 367 .\r\n( 2 ) . سهيلى در الروض الأنف از بعضى از اهل سيرة نقل مىكند كه قريش گفتند : هيچ يك از اهل تهامه را به مجلس مشاوره راه ندهيد ؛ زيرا آنها طرفدار محمد صلّى اللّه عليه و آله هستند . و براى همين ابليس در قيافهء يك پيرمرد از اهالى نجد بر آنها ظاهر شد و اين خبر در حاشيهء سيرهء ابن هشام ، ج 2 ، ص 124 از وى نقل گرديده است و در آنجا از قول ابن عباس روايت شده است .\r\n","page_name":" 160 ","page_number":160},
  {"content":"\r\n\r\nنمىشوند كه قاتل محمد بر روى زمين راه برود و در آن صورت جنگ‌ها بين شما در مىگيرد و هر دو طرف ضعيف و فانى مىشويد .\r\n( 1 ) شخص ديگرى گفت : من نظر ديگرى دارم . گفتند : آن را بيان كن . گفت : او را در خانه‌اى زندان مىكنيم و آب و غذا هم به وى مىدهيم . او آن قدر در آن خانه بماند تا قابض الروح به سراغش بيايد و جانش را بگيرد ؛ چنان كه زهير و نابغه و امرؤ القيس به همين صورت مردند .\r\nابليس گفت : اين رأى و نظر بدتر از اولى است ! گفتند : چرا ؟ گفت : زيرا بنى هاشم به اين كار راضى نمىشوند و هنگامى كه موسمى از موسم‌هاى عرب فرا برسد ، آنها از ديگران درخواست كمك مىكنند و با همكارى آنها محمد را آزاد مىكنند .\r\nشخص ديگرى گفت : رأى من اين است كه او را از شهر خويش اخراج كنيم و با خيال آسوده به پرستش خدايان خويش بپردازيم .\r\n( 2 ) ابليس گفت : اين رأى از همه بدتر است ! گفتند : چرا ؟ گفت : زيرا شما با اين كار فصيح‌ترين و سخنورترين و زيباروىترين فرد را به ميان قبايل عرب مىفرستيد و او با زبان شيرين خود ، آنها را افسون مىكند و چيزى نمىگذرد كه آنها را سواره و پياده عليه شما به جنگ مىفرستد .\r\nآنها كه ديگر حيران مانده بودند به ابليس گفتند : نظر شما در اين باره چيست اى پير مرد ؟ گفت : تنها يك راه وجود دارد . گفتند : آن چيست ؟ گفت : از هر طايفه قريش و حتى از بنى هاشم فردى انتخاب مىشوند ، آنگاه هر كدام چاقو يا شمشيرى در دست مىگيرند و هر يك ضربه‌اى بر او وارد مىكنند تا به هلاكت برسد و خونش در ميان قريش متفرق شود . به اين ترتيب بنى هاشم نمىتوانند به خون خواهى از وى برخيزند ؛ زيرا طايفه‌هاى مختلف قريش در آن شريك هستند و اگر از شما درخواست كردند ، سه برابر خون بهاى معمولى به آنها بدهيد . آنها گفتند : بلكه ده برابر خون‌بهاى معمولى به وى مىدهيم .\r\nسپس گفتند : رأى همان رأى و نظر پيرمرد نجدى است و پس از اين مجلس جبرئيل بر رسول اكرم صلّى اللّه عليه و آله نازل شد و او را از واقعه مطلع كرد . « 1 »\r\n( 3 ) شيخ طوسى در أمالى با سندى از ابى عبيدة بن محمد بن عمّار بن ياسر ، حديثى را در مورد خوابيدن حضرت على عليه السّلام در جاى خواب رسول الله صلّى اللّه عليه و آله و هجرت آن حضرت به مدينه روايت كرده است كه اول آن از سنان بن سنان از هند بن أبى هاله ، دختر خواندهء رسول الله صلّى اللّه عليه و آله از خديجه است و ساير آن از پدرش محمد بن عمار از پدرش عمار ياسر و از عبيد الله بن رافع از پدرش ابى رافع ، غلام\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 273 - 275 .\r\n","page_name":" 161 ","page_number":161},
  {"content":"\r\n\r\nرسول الله ، مىباشد كه گفتند : بزرگان و اشراف قريش در دار الندوه جلسه تشكيل دادند تا در مورد رسول الله صلّى اللّه عليه و آله تصميم بگيرند و اين قضيه را بين خودشان مخفى نگه داشتند .\r\n( 1 ) بعضى از آنها - كه عاص بن وائل بيهقى و امية بن ابى خلف جمحى بودند - گفتند : براى او زندانى بنا مىكنيم و او را در آن محبوس مىكنيم و نمىگذاريم كه هيچ جوانى با وى ارتباط برقرار كند و او با كمال آرامش و راحتى در آنجا مىماند تا قابض الارواح ، روح او را قبض كند .\r\nابو سفيان و عتبه و شيبه ، فرزندان ربيعه گفتند : نظر ما اين است كه شتر سركشى را انتخاب كنيم و محمد را محكم بر پشت آن ببنديم و آن شتر را با نوك نيزه زخمى مىكنيم و آنگاه به احتمال زياد شتر او را به منطقهء دورى مىبرد و او را بين كوهپايه‌ها قطعه‌قطعه مىكند .\r\n( 2 ) اما رئيس جلسه گفت : شما با اجراى اين نظر هيچ سودى نمىبريد ، زيرا ممكن است شتر او را سالم نگه داشته و به بعضى از دوستدارانش برساند كه در اين صورت او با بيان بليغ و شيرين خود ، دل آنها را به دست مىآورد و آنگاه قبايل عرب ، يكى پس از ديگرى طرفدار او مىشوند و دسته دسته براى جنگ عليه شما قيام مىكنند و آنگاه شما همانند اقوام گذشته هلاك مىشويد . پس پيشنهادهاى ديگر را بگوييد :\r\nابو جهل گفت : رأى من اين است كه از ميان طايفه‌هاى ده‌گانهء قريش ، افرادى را انتخاب كنيد و آنها را با خنجرهاى تيزى مسلح كنيد ، وقتى كه شب فرا رسيد اين ده نفر در منزل ابى كبشه بيتوته كنند و با هم براى قتل محمد اقدام كنند . در اين صورت خون محمد صلّى اللّه عليه و آله به گردن تمام طايفه‌هاى قريش قرار مىگيرد و بنى هاشم و بنى عبد المطلّب نمىتوانند با تمام آنها درگير شوند و لذا به گرفتن خون بها راضى مىشوند .\r\nدر اين هنگام رئيس جلسه آنها گفت : رأى درست را گفتى اى ابا الحكم . سپس رو به ديگران كرد و گفت : اين رأى درست است و آن را عوض نكنيد و زبان‌هايتان را نگه داريد تا اين امر مخفى بماند و سپس همگى پراكنده شويد ، آنگاه جبرئيل نبى اكرم صلّى اللّه عليه و آله را از اين قضيه باخبر كرد . « 1 »\r\n( 3 )\r\n\r\nخوابيدن على عليه السّلام در جاى پيامبر اكرم صلّى اللّه عليه و آله\r\nوى در ادامه مىگويد : هنگامى كه جبرئيل نبى اكرم صلّى اللّه عليه و آله را از اين قضيه باخبر كرد و به او دستور هجرت را صادر كرد ، آن حضرت صلّى اللّه عليه و آله على را فراخواند و به او گفت : اى على ، جبرئيل بر من نازل شده و به من خبر داده است كه قريش براى كشتن من جلسه تشكيل داده و نقشه‌اى ريخته‌اند . خداوند به من دستور داده است كه به شهر اقوام خودم هجرت كنم و براى اين كار همين امشب بايد به غار ثور بروم و خداوند به من فرمان داده كه به تو بگويم در جاى من بخوابى تا گمان كنند كه من در جاى خوابم هستم . حال چه مىكنى ؟\r\n\r\n\r\n","description":"","footnote":"\r\n( 1 ) . أمالى شيخ طوسى ، ص 463 - 465 ، حديث 35 .\r\n","page_name":" 162 ","page_number":162},
  {"content":"\r\n\r\n( 1 ) على عليه السّلام فرمود : اگر در جاى خواب شما بخوابم ، سالم مىمانيد ؟ فرمود : بله . على عليه السّلام از روى خوش‌حالى تبسّمى كرد و به خاطر شكرگزارى از خبرى كه شنيده بود ، به سجده بر زمين افتاد و او اوّلين كسى بود كه سجدهء شكر به جاى آورد و اولين نفر بعد از رسول الله صلّى اللّه عليه و آله بود كه گونه‌اش را به علامت شكرگزارى بر خاك گذاشت .\r\nهنگامى كه سرش را بالا آورد ، به او عرض كرد : به آنچه كه مأمور شده‌اى بپرداز ، اى كسى كه چشم و گوش و پاره‌هاى قلبم فداى تو باد و به آنچه كه مىخواهى به من دستور بده . . . و هيچ توفيقى براى من نيست ، مگر به كمك خداوند متعال . رسول الله صلّى اللّه عليه و آله فرمود : در جاى من بخواب و پارچهء حضرمى مرا به روى خود بينداز . اى على ، خداوند اولياى خويش را به اندازهء ايمان و منزلت دينى آنها امتحان مىكند و كسانى كه بيشتر از همه به بلا و گرفتارى مبتلا مىشوند ، انبياى الهى هستند و سپس كسانى كه به آنها نزديك‌تر مىباشند . اى عموزاده ، هرآينه خداوند تو را دربارهء من آن گونه امتحان كرده است كه ابراهيم خليل و اسماعيل ذبيح را امتحان كرد . پس صبر پيشه كن و بدان كه رحمت خداوند به احسان كنندگان نزديك است . سپس نبى اكرم صلّى اللّه عليه و آله او را در بغل گرفت و از شوق به گريه افتاد و على عليه السّلام از فراق رسول الله صلّى اللّه عليه و آله گريهء جانكاهى كرد . « 1 »\r\n( 2 )\r\n\r\nهجرت نبى اكرم صلّى اللّه عليه و آله به مدينه\r\nدر ادامه مىگويد : قرار شد كه ابو بكر بن ابى قحافه « 2 » و هند بن ابى هاله ، رسول الله صلّى اللّه عليه و آله را در اين سفر\r\n\r\n\r\n","description":"","footnote":"\r\n( 1 ) . همان .\r\n( 2 ) . عياشى در تفسير خود ( ج 1 ، ص 101 ) از ابن عباس نقل مىكند كه : ابو بكر به جايگاه على عليه السّلام آمد و على عليه السّلام را ديد كه آنجا خوابيده است در ابتدا گمان كرد كه شخص خوابيده ، نبى اكرم صلّى اللّه عليه و آله است ، وقتى كه فهميد او على عليه السّلام است ، گفت : پيامبر كجاست ؟ على عليه السّلام فرمود : همانا نبى اكرم صلّى اللّه عليه و آله به سوى بئر ميمونه رفته است و برو به او برس . ابو بكر حركت كرد تا به همراه نبى اكرم صلّى اللّه عليه و آله به داخل غار رفت .\r\nطبرى در تاريخ خود ( ج 2 ، ص 347 ) با اشاره به اين مطلب مىنويسد : بعضى مدّعىاند كه : أبو بكر نزد على عليه السّلام آمد تا در مورد نبى اكرم صلّى اللّه عليه و آله سؤال كند و على عليه السّلام او را راهنمايى كرد و فرمود : او به غار ثور رفته است . اگر با او كار دارى خود را به او برسان . ابو بكر با سرعت خود را به نبى اكرم صلّى اللّه عليه و آله رسانيد و در ابتدا كه رسول الله صلّى اللّه عليه و آله صداى زنگ ( مركب ) أبو بكر را شنيد ؛ گمان كرد كه او از مشركان است ، براى همين به سرعت خود افزود و براى همين بند كفش وى پاره شد و انگشت شصت وى به سنگى خورد و مجروح شد . وى همين طور تلاش مىكرد كه ابو بكر ترسيد رسول الله صلّى اللّه عليه و آله به مشقت بيفتد ، براى همين با صداى بلند صحبت كرد تا اينكه رسول الله صلّى اللّه عليه و آله او را شناخت و ايستاد . ابو بكر به او رسيد و آنگاه با هم حركت كردند و پاى رسول الله صلّى اللّه عليه و آله همين طور خون‌ريزى مىكرد تا نزديكى صبح به غار رسيدند و به داخل آن رفتند .\r\nاز سوى ديگر گروهى كه براى قتل رسول الله صلّى اللّه عليه و آله كمين كرده بودند ، داخل منزل شدند و على عليه السّلام از جايش\r\n","page_name":" 163 ","page_number":163},
  {"content":"\r\n\r\nهمراهى كنند ، براى همين آن حضرت به آنها دستور داد كه در سر راه غار منتظر بمانند و رسول الله صلّى اللّه عليه و آله در جايگاه خويش باقى ماند تا سفارش‌هاى لازم را به على عليه السّلام بكند و او را به صبر دعوت كند . او نماز مغرب و عشا را در منزل به جاى آورد . سپس در تاريكى اول شب از منزل خارج شد .\r\nجاسوسانى از قريش ، منزل را محاصره كرده بودند و منتظر بودند كه نيمه شب فرا برسد و مردم به خواب بروند ، تا نقشهء خويش را اجرا كنند . آن حضرت به هنگام خروج از منزل اين آيه را خواند :  « وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »  « 1 » .\r\n( 1 ) پس از آن ، مشتى خاك برگرفت و به طرف مشركان پاشيد . به اين ترتيب آن افراد متوجه عبور او نشدند . آن حضرت سپس نزد هند و ابو بكر آمد و آنها هم با او حركت كردند تا به غار رسيدند . سپس هند به دستور رسول الله صلّى اللّه عليه و آله به مكه بازگشت و رسول الله صلّى اللّه عليه و آله و ابو بكر به داخل غار رفتند .\r\n( 2 ) پس از آن كه پردهء شب بر همه جا گسترانيده شد و سكوت همه جا را فرا گرفت ، گروه قريشى به سوى على عليه السّلام رفتند و چون شكى نداشتند كه او رسول الله صلّى اللّه عليه و آله است ، با سنگ به سر و روى او مىزدند تا اين كه هنگامهء طلوع فجر فرا رسيد و آنها ترسيدند كه رسوا شوند ، براى همين به صورت دسته جمعى بر وى حمله‌ور شدند . در آن زمان خانه‌هاى مكه داراى در ورودى نبود و تنها پارچه‌اى بر ورودى آن آويزان بود . على وقتى آنها را مشاهده كرد كه شمشيرهايشان را كشيده‌اند و به سوى وى\r\n\r\n\r\n","description":"","footnote":"\r\nبرخاست . آنها وقتى كه نزديك وى رسيدند ، او را شناختند و گفتند : رسول الله صلّى اللّه عليه و آله كجاست ؟ فرمود : نمىدانم ، مگر او را به من سپرده بوديد ؟ به او گفته بوديد كه خارج شود و او هم خارج شده است . آنها بر سرش فرياد كشيدند و او را كتك زدند و به مسجد بردند و مدتى او را در آنجا نگه داشتند و سپس او را آزاد كردند .\r\nخبر بازداشت او در روايتى كه سيد رضى آن را در الخصائص ، ص 58 ، از على عليه السّلام نقل كرده ، آمده است . در آنجا آمده است كه على عليه السّلام فرمود : در جايگاه رسول الله صلّى اللّه عليه و آله خوابيده بودم و رواندازى بر روى خويش كشيده بودم كه ناگهان گروهى از قريشيان كه هر كدام سلاحى در دست داشتند ، وارد اتاق شدند . آنها نديده بودند كه رسول الله صلّى اللّه عليه و آله از چه جايى خارج شده است و براى همين مرا در ميان گرفته بودند و با هر چه كه در دستشان بود مورد ضرب و شتم قرار دادند ، به گونه‌اى كه تمام بدنم كبود و متورم شد ، سپس مرا با خود به بردند تا به قتل برسانند ، اما بعضى از آنها گفتند : او را امشب به قتل نرسانيد ، بلكه او را نگه داريد و در حال حاضر به دنبال محمد بگرديد . پس مرا با زنجير بستند و در خانه‌اى نزديك مسجد الحرام زندانى كردند و در منزل را با قفل بستند .\r\nمن در همان حالتى كه با غل و زنجير بسته شده بودم ، شنيدم صدايى از داخل خانه مىگويد : يا على ! پس دردى را كه احساس مىكردم ، آرام شد و ورم‌هايى كه در بدنم بود ، ناپديد گرديد ، سپس صداى ديگرى را شنيدم كه مىگويد : يا على ؛ كه در اين حال زنجيرى كه با آن بسته شده بودم ، از هم پاره شد . سپس دوباره شنيدم كه صدايى مىگويد : يا على ! كه پس از آن قفل در شكسته شد و در بازشد . من برخاستم و از منزل خارج شدم و ديدم كه آنها پيرمردى را نگهبان قرار داده‌اند كه مشغول چرت زدن است . پس از منزل بيرون آمدم و پيرمرد هم نفهميد . حلية الابرار ، ج 1 ، 97 و از الخرائج ، ص 143 حديث 231 و از او در بحار الانوار ، ج 19 ، ص 76 .\r\n( 1 ) . يس ( 36 ) ، 9 از سوره‌هاى مكى و چهل و يكمين سورهء نازل شده مىباشد ، التمهيد ، ج 1 ، ص 105 .\r\n","page_name":" 164 ","page_number":164},
  {"content":"\r\n\r\nمىآيند و در پيشاپيش آنها خالد بن وليد بن مغيره قرار دارد ، شجاعت به خرج داد و با ترفندى شمشير خالد را از دستش گرفت و در اين حال خالد به خود مىپيچيد و شتروار نعره مىكشيد . بقيهء افراد هنوز بر پله‌هاى خانه بودند كه على عليه السّلام با شمشير خالد به سراغ آنها رفت و آنها همانند گلهء گوسفند از مقابلش گريختند و به پشت بام فرار كردند . هنگامى كه با دقت به وى نگاه كردند ، فهميدند كه او على عليه السّلام است .\r\nگفتند : تو على هستى ؟ فرمود : بله ، من على هستم . گفتند : ما با تو كارى نداريم ، ولى بگو كه محمد كجاست ؟ فرمود : من اطلاعى از وى ندارم . پس قريشيان با دقت و با چشم‌هاى تيزبين سوار مركب‌هاى خود شدند و به جست و جوى رسول الله صلّى اللّه عليه و آله پرداختند . « 1 »\r\n( 1 ) قمى در تفسيرش مىنويسد : پس از آن كه رسول الله صلّى اللّه عليه و آله خوابيد ، گروه قريش آمدند تا به خانه‌اش حمله‌ور شوند ، اما ابو لهب گفت : اجازه نمىدهم كه شبانه داخل خانه شويد ؛ زيرا زنان و بچه‌ها در آن هستند و مىترسيم كه خطرى متوجه آنها گردد ، بنابراين به مواظبت و حفاظت از اطراف خانهء وى مىپردازيم و هنگام صبح داخل خانه مىشويم ، براى همين اطراف جايگاه پيامبر صلّى اللّه عليه و آله خوابيدند .\r\nرسول الله صلّى اللّه عليه و آله دستور داد كه بستر وى را پهن كردند ، سپس به على عليه السّلام فرمود : خودت را فداى من كن . على عليه السّلام فرمود : بله يا رسول الله . فرمود : در جاى خواب من بخواب و برد مرا به روى خود بينداز ، على در جاى رسول الله صلّى اللّه عليه و آله خوابيد و برد او را روى خود كشيد .\r\nجبرئيل نازل شد و دست رسول الله صلّى اللّه عليه و آله را گرفت و او را از ميان قريش كه در خواب بودند ، عبور داد و آن حضرت مىخواند :  « وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »  . آنگاه جبرئيل به وى فرمود : به سوى غار ثور حركت كن و اين كوهى در طريق منى بود كه قلهء آن همانند شاخ‌هاى گاو بود و داخل غار گرديد . « 2 »\r\n( 2 ) شيخ طوسى در امالى با سندى از واقدى از ابن عباس روايت مىكند كه : مشركان در دار الندوه جلسه‌اى تشكيل دادند تا در مورد رسول الله صلّى اللّه عليه و آله ؛ با هم مشورت كنند و جبرئيل خبر آن را به اطلاع رسول الله صلّى اللّه عليه و آله رسانيد و به وى دستور داد كه در آن شب در جايگاه خود نخوابد . براى همين وقتى كه هنگامهء خواب فرا رسيد ، آن حضرت صلّى اللّه عليه و آله به على عليه السّلام دستور داد كه در جايگاه وى بخواند . على عليه السّلام در آنجا خوابيد و برد يمانى سبزى را كه مخصوص رسول الله صلّى اللّه عليه و آله بود ، بر خود كشيد و شمشيرى را هم در كنار خود گذاشت . پس از آن كه گروه قريشى در اطراف خانه جمع شدند و مراقب خانهء بودند ،\r\n\r\n\r\n","description":"","footnote":"\r\n( 1 ) . امالى شيخ طوسى ، ص 466 - 467 ، حديث 35 و از او در بحار الانوار ، ج 19 ، 58 - 63 و حلية الابرار ، ص 83 - 90 .\r\n( 2 ) . تفسير قمى ، ج 1 ، ص 275 - 276 و طبرسى هم اعلام الورى ، ص 61 - 63 آن را نقل كرده است و قطب راوندى هم در قصص الانبياء ، ص 335 - 337 بدان اشاره كرده است .\r\n","page_name":" 165 ","page_number":165},
  {"content":"\r\n\r\nآن حضرت از منزل خارج گرديد ، در حالى كه بيست و پنج نفر از آنها جلوى در نشسته بودند . آن حضرت صلّى اللّه عليه و آله مشتى از خاك بطحاء را برداشت و بر آنها پاشيد و سورهء يس را قرائت كرد :    « يس وَ الْقُرْآنِ الْحَكِيمِ »    تا به اين آيه رسيد :  « فَأَغْشَيْناهُمْ فَهُمْ لا يُبْصِرُونَ »  . سپس رفت . پس از مدت‌ها عابرى كه از آنجا مىگذشت ، از آنها سؤال كرد : منتظر چه كسى هستيد ؟ گفتند : محمد . گفت : به خدا قسم كه زيانكاريد . او از ميان شما گريخته است ! و بر سر تمام شما خاك پاشيده است ، آنها گفتند : به خدا قسم كه ما او را نديده‌ايم ! « 1 »\r\n( 1 ) حبرى در كتاب ما نزل من القرآن فى اهل البيت ، آياتى از قرآن كريم كه در مورد اهل بيت نازل شده را آورده است . وى با سندى از ابن عباس روايت كرده است : هنگامى كه رسول الله صلّى اللّه عليه و آله به سوى غار حركت كرد ، على عليه السّلام را به جاى خود خواباند و برد يمانى خود را بر او كشيد . قريش ، گروه گروه به خانه ريختند و مىخواستند محمد صلّى اللّه عليه و آله را به قتل برسانند ، و براى همين به او ضربه زدند و ديدند كه از درد ناله مىكشد و وقتى كه پارچه را كنار زدند ، ديدند كه او على عليه السّلام است . گفتند : تويى كه خوابيده‌اى ؟ اگر محمد مىبود ، از درد ناله نمىكشيد . حقيقتا ما نفهميديم كه تو هستى . « 2 »\r\n( 2 ) شيخ طوسى در أمالى با سندى از حسن بصرى از أنس بن مالك نقل كرده كه : وقتى رسول الله صلّى اللّه عليه و آله به همراه ابو بكر متوجه غار شد ، به على عليه السّلام دستور داد كه در جايش بخوابد و برد او را روى خود بيندازد . على عليه السّلام كه خودش را آماده مرگ كرده بود ، در جاى آن حضرت صلّى اللّه عليه و آله خوابيد و گروهى از قريشىها كه تصميم به قتل نبى اكرم صلّى اللّه عليه و آله گرفته بودند ، وقتى كه مىخواستند شمشيرهايشان را بر آن حضرت بزنند ، دچار ترديد شدند كه آيا او محمد است ، يا خير ؟ پس او را بيدار كردند و ديدند كه او على عليه السّلام است و براى همين رهايش كردند و براى يافتن رسول الله صلّى اللّه عليه و آله دست به كار شدند . « 3 »\r\n\r\n\r\n","description":"","footnote":"\r\n( 1 ) . امالى شيخ طوسى ، ج 2 ، ص 60 و از او در بحار الانوار ، ج 19 ، ص 53 ، 54 و ابن اسحاق از محمد بن كعب قرظى ، ج 2 ، ص 127 .\r\n( 2 ) . ما نزل من القرآن فى اهل البيت عليهم السّلام ، ص 47 ، و آن را عياشى ج 1 ، ص 101 و فرات در ص 9 و برهان در ج 1 ، ص 207 روايت كرده‌اند و طبرسى خلاصهء آن را در اعلام الورى ، ص 190 آورده است . اين دو خبر از ابن عباس نقل شده و در آنها مطلبى كه ابن اسحاق در سيره‌اش به روايت ابن هشام از ابن عباس نقل كرده است ، نيامده كه رسول الله صلّى اللّه عليه و آله به على عليه السّلام فرمود : در جاى من بخواب و اين برد حضرمى سبز رنگ مرا به روى خويش بينداز و بخواب و بدان كه در اين صورت ضررى از آنها به تو نمىرسد . سيرهء ابن اسحاق ، ج 2 ، ص 127 - 126 . بلكه در روايت شيخ طوسى از : عمار بن ياسر و ابى رافع و هند بن ابى هاله خواهد آمد كه : رسول اكرم صلّى اللّه عليه و آله اين سخن را بعد از پايان كار و هنگام ملاقات در غار به وى گفت : بلكه از حسن بصرى از أنس بن مالك روايت كرده است كه : على عليه السّلام در آن شب ، خودش را براى مرگ آماده كرد و در جاى پيامبر صلّى اللّه عليه و آله خوابيد . ولى غير شيعه خبر ابن اسحاق را ساخته‌اند تا ايثار و فداكارى شوهر زهرا عليها السّلام را كم رنگ كنند .\r\n( 3 ) . امالى شيخ طوسى ، ص 446 ، حديث 4 و بحار الانوار ، ج 19 ، ص 55 .\r\n","page_name":" 166 ","page_number":166},
  {"content":"\r\n\r\n( 1 ) قمى در تفسير خود مىنويسد : وقتى نزديكىهاى صبح ، گروه قريش به اتاق پيامبر آمده و به سوى جاى خواب آن حضرت رفتند ، ناگهان على عليه السّلام از جاى خود برخاست و گفت : چه كار داريد ؟ گفتند :\r\nمحمد كجاست ؟ گفت : مگر او را به من سپرده بوديد ؟ مگر نگفته بوديد كه مىخواهيد او را از شهر خود اخراج كنيد ؟ ! او با پاى خود از شهر شما خارج شده است . آنها متوجه ابو لهب شدند و او را كتك زدند و گفتند : از سر شب تا به حال ما را فريب مىدادى .\r\nدر ميان آنها مردى بود كه به وى « ابو كرز » مىگفتند و رد پاى افراد را شناسايى مىكرد . به او گفتند :\r\nاى ابو كرز عجله كن ! او جلوى اتاق پيامبر اكرم صلّى اللّه عليه و آله آمد و گفت : اين ، جاى پاى محمد صلّى اللّه عليه و آله است و به خدا قسم كه عين جاى پاى در مقام ابراهيم است . اين هم جاى پاى پسر ابى قحافه يا پدرش مىباشد .\r\nجاى پاها را رديابى كردند تا به جلوى غار رسيدند ، سپس گفت : از اينجا عبور نكرده‌اند يا اين است كه به آسمان عروج كرده‌اند و يا در زمين فرو رفته‌اند !\r\nخداوند عنكبوتى را مأمور كرده بود و تارهايى را جلوى در غار تنيده بود . . . و خداوند آنها را از دسترسى به رسول خود منصرف كرد و متفرق شدند . « 1 »\r\n( 2 ) طبرسى در اعلام الورى مىنويسد : قريشىها براى يافتن رسول الله صلّى اللّه عليه و آله از مكه خارج شدند ، اما خداوند چشم‌هاى آنها را كور كرد و با وجودى كه او جلوى چشمانشان بود ، آنها را از دسترسى به وى مأيوس كرد ، در حالى كه از تيزبين‌ترين افراد عرب بودند و خداوند عنكبوت را مأمور كرد كه بر در غار ، تار بتند و آنها را از جست و جوى بيشتر مأيوس كند . و خداوند دو كبوتر وحشى را مأمور كرد كه جلوى غار بخوابند . « 2 »\r\n( 3 ) گروهى از قريش كه نيزه‌ها و شمشيرها و خنجرهاى خود را در دست داشتند به طرف غار آمدند تا جايى كه به چهل ذرعى ( بيست مترى ) غار رسيدند و يكى از آنها جلو رفت تا ببيند كه در غار چه خبر است . ولى زود برگشت . ياران وى به او گفتند : تو را چه شده است كه در غار نگاه نمىكنى ؟ گفت :\r\nكبوترى را جلوى غار ديدم كه خوابيده است و براى همين فهميدم كه كسى در آن نيست . نبى اكرم صلّى اللّه عليه و آله آنچه را كه وى گفت ، شنيد . آنگاه پيامبر صلّى اللّه عليه و آله دست به دعا برداشت و عليه‌شان نفرين كرد و آنها راه مكه را در پيش گرفتند . « 3 »\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 273 - 276 و طبرسى آن را در اعلام الورى ، ص 61 - 63 و قطب راوندى آن را در قصص الانبياء ، ص 335 - 337 و در الخرائج و الجرائح ، ج 1 ، ص 44 حديث 231 نقل كرده و آن مرد را « ابا كريز » نام برده است .\r\n( 2 ) . ابن شهر آشوب در مناقب آل ابى طالب ، ج 1 ، ص 128 از زيد بن مالك و مغيره بن شعبه نقل نموده است .\r\n( 3 ) . ابن شهر آشوب آن را از زهرى در مناقب آل ابى طالب ( ج 1 ، ص 128 ) آورده است .\r\n","page_name":" 167 ","page_number":167},
  {"content":"\r\n\r\nسيد حميرى در قصيدهء معروف مزهّبه به اين مطلب اين گونه اشاره مىكند :\r\n حتى اذا قصدوا لباب مغارة * ألفوا عليه نسيج غزل العنكب \r\n صنع الا له له ، فقال فريقهم * ما فى المغار لطالب من مطلب \r\n ميلوا و صدّهم المليك و من يرد * عنه الدفاع مليكه ، لم يعطب « 1 » \r\nرفتند تا جلوى غار رسيدند و ديدند كه عنكبوتى جلوى غار را با تارهايش تنيده است . خدا اين وضع را براى او ساخته بود و براى همين يكى از آنها گفت : در اين غار كسى وجود ندارد ، از اينجا برويد . خداوند آنها را برگردانيد و هر كسى كه خدا بخواهد از او دفاع كند هيچ‌گاه هلاك نمىشود .\r\n( 1 ) على عليه السّلام صبر كرد تا شب آينده فرا رسيد . او همراه هند بن ابى هاله حركت كرد تا نزد رسول الله صلّى اللّه عليه و آله در غار رفتند و در آنجا آن حضرت صلّى اللّه عليه و آله به هند دستور داد كه براى وى و همراهش دو شتر خريدارى كند ، اما ابو بكر گفت : اى پيامبر خدا ، براى خود و شما دو مركب آماده كرده‌ام كه با آنها تا مدينه سفر مىكنيم . رسول الله صلّى اللّه عليه و آله فرمود : من هر دو و حتى يكى از آنها را قبول نمىكنم ، مگر آن كه بهاى آنها را بپردازم ، ابو بكر گفت : اختيار با شماست و او به على عليه السّلام دستور داد كه بهاى شترها را بپردازد « 2 » و سپس به او سفارش كرد كه امانت‌ها را رد كند و تعهدات او را بپردازد .\r\n( 2 ) قريش در زمان جاهليت پيامبر اكرم صلّى اللّه عليه و آله را « امين » مىناميدند ، براى همين اموال و دارايىهاى خود را نزد وى به امانت مىگذاشتند . همچنين افرادى كه در هنگام موسم حج وارد مكه مىشدند ، دارايىهاى خود را به او مىسپردند و اين كار پس از نبوّت آن حضرت هم ادامه داشت . براى همين به على عليه السّلام دستور داد كه در مكه بماند و صبح و شام در ابطح فرياد بزند : هر كسى كه نزد محمد صلّى اللّه عليه و آله امانت يا وديعه‌اى دارد ، بيايد و آن را پس بگيرد . سپس به على عليه السّلام فرمود : آنها هيچ آسيبى به تو نخواهند رسانيد و تو با صداى بلند و در ميان جمع امانت‌هاى مردم را به آنها تحويل بده و بدان كه من دخترم را به تو مىسپارم و هر دوى شما را به خدا مىسپارم و او نگهدار شما است .\r\n( 3 ) سپس به او دستور داد كه مركب‌هايى را براى خود و فواطم و كسانى از بنى هاشم كه قصد هجرت به مدينه دارند ، خريدارى كند و فرمود : پس از آن كه اين كارها را انجام دادى ، آمادهء هجرت به سوى خدا و رسولش باش و پس از آن كه نامهء من به تو رسيد بىدرنگ حركت كن . سپس به مدت سه روز در غار مكث كرد و آنگاه به سوى مدينه حركت كرد . « 3 »\r\n\r\n\r\n","description":"","footnote":"\r\n( 1 ) . اعلام الورى ، ص 25 .\r\n( 2 ) . ابن اسحاق نيز چيزى به همين معنا را نقل كرده ، چنان كه در سيره ( 2 : 131 ) آمده است .\r\n( 3 ) . امالى شيخ طوسى ، ص 467 - 468 ، چنان كه در بحار الانوار ، ج 19 ، ص 63 و حلية الابرار ، ص 90 آمده است .\r\n","page_name":" 168 ","page_number":168},
  {"content":"\r\n\r\n( 1 ) طبرسى مىنويسد : نبى اكرم صلّى اللّه عليه و آله على عليه السّلام را در مكه جانشين خود نمود تا خانوادهء او را همراه خويش به مدينه ببرد و به او دستور داد كه امانت‌هايش را بپردازد و به سفارش‌هايش عمل كند .\r\nعلى عليه السّلام تمام امانت‌هاى او را به صاحبانش رد كرد . « 1 »\r\n( 2 ) ابن شهر آشوب مىنويسد : رسول اكرم صلّى اللّه عليه و آله على عليه السّلام را جانشين خود براى ردّ امانت‌ها در مكه قرار داد ، زيرا او امين مردم مكه بود . . . على هم با صداى بلند اعلام كرد : اى مردم ، آيا كسى هست كه امانتى به رسول الله صلّى اللّه عليه و آله سپرده باشد ؟ آيا كسى هست كه سفارشى به رسول الله صلّى اللّه عليه و آله داشته باشد ؟ آيا كسى هست كه عهد و پيمانى با رسول الله صلّى اللّه عليه و آله بسته باشد ؟ هنگامى كه امانت‌ها را پرداخت به رسول الله صلّى اللّه عليه و آله ملحق شد . « 2 »\r\n( 3 ) لكن طبرسى در اعلام الورى علاوه بر آنچه كه قمى در تفسيرش نقل كرده ، مىافزايد :\r\nرسول الله صلّى اللّه عليه و آله از غار خارج شد و در آنجا چوپانى را ديد كه گوسفندان قريش را مىچراند و به او اريقط گفته مىشد . رسول الله صلّى اللّه عليه و آله او را فراخواند و فرمود : اى پسر اريقط ، آيا از تو بر خون من امان داشته باشم ؟ گفت : من از تو محافظت و نگهدارى مىكنم و جاى تو را به كسى نشان نمىدهم .\r\nقصد كجا را دارى اى محمد ؟ فرمود : يثرب ، گفت : به خدا قسم كه راهى را به تو نشان مىدهم كه هيچ كس تو را پيدا نكند . . . پس رسول الله صلّى اللّه عليه و آله به او فرمود : على را پيدا كن و به او بشارت بده كه خداوند به من اجازهء هجرت داده است و بگو كه مركب و زاد و توشه راه را فراهم كند .\r\nابو بكر به او گفت : دخترم أسماء را پيدا كن و به او بگو : كه دو مركب و زاد و توشه را براى من فراهم كند و به عامر بن فهيره كه از غلامان ابو بكر بود - كه مسلمان شده بود - بگو كه زاد و توشه و مركب‌ها را براى ما بياورد .\r\nپس ابن اريقط نزد على عليه السّلام آمد و اين خبر را به او داد و على بن ابى طالب عليه السّلام زاد و توشه و مركب را براى رسول الله صلّى اللّه عليه و آله فرستاد و ابن فهيره نيز زاد و توشه و دو مركب براى آنها فرستاد . « 3 »\r\n( 4 ) اما طبرسى در ذكر مقامات على عليه السّلام مجدّدا خلاصهء خبر ابن ابى رافع را از على بن ابراهيم بن هاشم نقل مىكند كه گفت : على عليه السّلام در هنگامى كه پيامبر اكرم صلّى اللّه عليه و آله در غار به سر مىبرد ، مسئوليت تهيهء آب و غذاى آنها را بر عهده داشت و او سه مركب را براى نبى اكرم صلّى اللّه عليه و آله و ابو بكر و راهنماى آنها تهيه كرد . « 4 »\r\n\r\n\r\n","description":"","footnote":"\r\n( 1 ) . اعلام الورى ، ص 374 - 375 .\r\n( 2 ) . مناقب آل ابى طالب ، ج 2 ، ص 57 .\r\n( 3 ) . اعلام الورى ، ج 1 ، ص 148 .\r\n( 4 ) . همان ، ص 374 - 375 ، به نقل از قمى و ما آن را در تفسيرش نيافتيم .\r\n","page_name":" 169 ","page_number":169},
  {"content":"\r\n\r\n( 1 ) ابن شهر آشوب به نقل از ثعلبى در تفسيرش و ابن عقبه در كتاب ملحمه و ابى السعادت در فضائل العشرة و غزّالى در احياء العلوم و كيمياى سعادت با روايت از ابى يقظان ( عمار بن ياسر ) و از طريق خاصه ، از ابن بابويه و ابن شاذان و كلينى و طوسى و ابن عقده و ابن فياض و عبدلى و صفوانى و ثقفى با سندهايشان از ابن عباس و ابى رافع و هند بن ابى هاله از نبى اكرم صلّى اللّه عليه و آله نقل مىكنند كه فرمود : خداوند به جبرئيل و ميكائيل وحى فرمود كه من بين شما برادرى ايجاد كردم و عمر يكى از شما را طولانىتر از عمر ديگرى قرار دادم . حال كدام يك از شما حاضر است كه خود را فداى برادرش كند ؟ هر دوى آنها را از مرگ كراهت داشتند .\r\nپس خداوند به آنها وحى كرد : آيا مثل ولى من ، على بن ابى طالب نيستند كه بين او و پيامبرم ، محمد صلّى اللّه عليه و آله برادرى برقرار كردم و على جان خويش را فداى پيامبر صلّى اللّه عليه و آله نمود ؟ او در جاى پيامبر صلّى اللّه عليه و آله خوابيده است تا آن حضرت صلّى اللّه عليه و آله جان سالم به در ببرد ، حال به زمين برويد و او را از دشمنان در امان نگه داريد .\r\nپس جبرئيل به زمين هبوط كرد و بالاى سر آن حضرت و ميكائيل پايين آن حضرت نشستند و در اين حال جبرئيل مىگفت : به به ! چه كسى مثل تو است اى پسر ابو طالب ، به خدا قسم كه ملائكه به تو افتخار مىكنند !\r\nخداوند در شأن على عليه السّلام اين آيه را نازل كرد :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ »  « 1 » ؛ و از ميان مردم كسانى هستند كه جان خويش را براى كسب رضاى خداوند ، فدا مىكنند .\r\n( 2 )\r\n\r\nمنزلگاه‌هاى بين راه\r\nطبرسى در اعلام الورى در تكملهء خبر على بن ابراهيم قمى مىنويسد : رسول الله صلّى اللّه عليه و آله از غار خارج شد و ابن اريقط او را از ميان كوه‌ها به راه نخله راهنمايى كرد و جز به مقدار كمى به مسير اصلى بازنگشتند . « 2 »\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 2 ، ص 64 - 65 و كلينى در الروضة ، ص 119 و شيخ طوسى در امالى ، ص 469 و كراجكى در كنز الفوائد از خطيب خوارزمى و در تاريخ يعقوبى ، ج 2 ، ص 39 ، آمده است و آيه از سوره بقره آيه 207 است .\r\n( 2 ) . ابن اسحاق اين مطلب را در سيره‌اش نقل كرده و اضافه كرده است : سپس آنها را از خرّاز عبور داد و سپس از ثنيّة المرّة ، مدلجة لقف بعد ، مدلجة مجاج ، مرجح ، ذى الغضوين يا العضوين ، وادى ذى كثر ، جدا جد از راه أجرد ، ذا سلم از راه مدلجة تعهن ، قلعهء عبابيد ، الفاجّة يا القاحه ، العرج و سپس گردنهء العائر يا عاشر گذشتند تا به وادى رثم رسيدند . آنگاه راهنما آنها را به قباء در ميان بنى عمرو بن عوف برد و اين در دوشنبه ، دوازدهم ربيع الاول به هنگام ظهر اتفاق افتاد . ( سيره ابن اسحاق ، ج 2 ، ص 136 ) در كتاب اطلس تاريخ اسلام ، ص 69 نقشهء 39 همين مسير با قياس با راه اصلى ترسيم شده است .\r\n","page_name":" 170 ","page_number":170},
  {"content":"\r\n\r\n( 1 ) در راه در منزل امّ معبد توقّف كردند . « 1 » او زن مريضى بود كه بيرون خيمه نشسته بود . آنها از او درخواست كردند كه مقدارى خرما و گوشت به آنها بفروشد ، ولى فهميدند كه چيزى پيش او يافت نمىشود و از سوى ديگر آنها بسيار خسته و گرسنه شده بودند ، ام معبد گفت : اگر چيزى مىداشتيم از شما دريغ نمىكرديم . در اين حال رسول الله صلّى اللّه عليه و آله به پشت خيمه نگاه كرد و گفت : اين گوسفند مال كيست اى ام معبد ؟ گفت : اين گوسفندى است كه از گله بازمانده است . فرمود : آيا شير دارد ؟ گفت : او ضعيف‌تر از آن است . فرمود : آيا اجازه مىدهى كه آن را بدوشم ؟ گفت : بله ، پدر و مادرم به فدايت ، اگر مىبينى كه شير دارد ، آن را بدوش . پس رسول الله صلّى اللّه عليه و آله گوسفند را گرفت و دست بر پستان‌هايش گذاشت و نام خدا را بر زبان آورد و گفت : خدايا اين گوسفند را بركت ده . ناگهان پستان‌هايش پر از شير و لبريز شد ! آن حضرت تقاضا كرد كه ظرفى بياورند و در آن شير دوشيد تا پر شد و آن را به همراهان داد تا بنوشند و همگى آن قدر نوشيدند تا سيراب شدند و او در آخر از آن شير نوشيد و فرمود : ساقى هر قومى بايد كه بعد از همه بنوشد . و سپس بار ديگر همگى از شير نوشيدند تا سيراب شدند و حركت كردند .\r\nاندكى بعد از آن ، ابو معبد به همراه بزهايش كه گرسنه و ضعيف بودند ، برگشت در حالى كه پستان‌هاى آنها را داراى كمى شير شده بود . او وقتى كه شير را ديد ، گفت : اين شير را از كجا آورده‌ايد در حالى كه گوسفندها خشك هستند و شيرى هم در خانه نبوده است ؟ ام معبد گفت : مردى مبارك كه چنين خصوصياتى داشت از اينجا عبور كرد و چنين كارهايى را انجام داد . « 2 »\r\n( 2 ) كلينى در روضهء كافى با سندى از امام صادق عليه السّلام روايت مىكند كه فرمود : قريش براى كسى كه رسول الله صلّى اللّه عليه و آله را پيدا كند ، صد شتر جايزه تعيين كرده بودند و سراقة بن مالك بن جعشم از جمله كسانى بود كه براى يافتن رسول الله صلّى اللّه عليه و آله اقدام كرده بود و او را در ميان راه پيدا كرد . رسول الله صلّى اللّه عليه و آله دست به دعا برداشت و فرمود : خدايا شرّ سراقه را كفايت كن . به ناگاه دست و پاى اسب وى در شن فرو رفت و اسب زمين‌گير شد . او گفت : اى محمد ، مىدانم كه آنچه باعث زمين‌گير شدن اسبم شده ، نفرين تو بوده است ، پس از خدا بخواه كه اسب مرا نجات دهد ، و به جانم سوگند كه اگر خير من به شما نرسد ، شرّ من به شما نخواهد رسيد . پس رسول الله صلّى اللّه عليه و آله دعا كرد و خداوند عزّ و جل اسب او را نجات داد ، اما او بازهم براى دستگيرى آن حضرت صلّى اللّه عليه و آله اقدام كرد ، تا سه مرتبه اين قضيه تكرار شد و هر مرتبه\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 149 .\r\n( 2 ) . اعلام الورى ، ج 1 ، ص 76 و الخرائج ، ج 1 ، ص 146 - 147 حديث 234 و در آن مانده است كه او به قصد ديدار رسول الله صلّى اللّه عليه و آله حركت كرد و خودش و خانواده‌اش ايمان آوردند .\r\n","page_name":" 171 ","page_number":171},
  {"content":"\r\n\r\nرسول الله صلّى اللّه عليه و آله نفرين مىكرد و اسب سراقة زمين‌گير مىشد و پس از آن كه در مرتبهء سوم رسول الله صلّى اللّه عليه و آله براى نجات يافتن اسب او دعا كرد ، او گفت : اى رسول خدا ، اين شتر به همراه غلامى كه بر آن سوار شده است را در اختيار تو مىگذارم تا اگر به مركب يا شتر احتياج پيدا كردى ، از آن استفاده كنى و من برمىگردم و از تعقيب تو دست برمىدارم . آن حضرت صلّى اللّه عليه و آله فرمود : من احتياجى به غلام و شتر تو ندارم . « 1 »\r\n( 1 ) طبرسى در اعلام الورى بدون نقل روايتى گفته است : در حالى كه رسول الله صلّى اللّه عليه و آله به سمت مدينه حركت مىكرد ، سراقة بن جعشم مدلجى به تعقيب او پرداخت و اميد داشت كه رسول الله صلّى اللّه عليه و آله را دستگير كند تا بدين وسيله از قريش جايزه بگيرد . تا اين كه فرصت خوبى برايش فراهم شد و پيش خود گمان كرد كه حتما موفق خواهد شد ، اما در همين حال اسب وى زمين‌گير شد و خودش و اسبش در رمل‌هاى صحرا فرو رفتند . اين حادثه در منطقه‌اى صاف و خشك رخ داد و او فهميد كه اين بلا از آسمان بر وى نازل شده است ، براى همين فرياد زد : اى محمد ، از خدايت بخواه كه اسب مرا آزاد كند و من خدا را شاهد مىگيرم كه هيچ كس را از مكان و طريق تو آگاه نكنم .\r\n( 2 ) رسول الله صلّى اللّه عليه و آله براى نجات وى دعا كرد و اسب او از ميان رمل‌ها بيرون جهيد و گويى كه نشاط تازه‌اى يافت و چون مرد باهوشى بود ، فهميد كه به زودى كار پيامبر صلّى اللّه عليه و آله بالا مىگيرد ، براى همين به آن حضرت گفت : امان نامه‌اى براى من بنويس ، و آن حضرت براى او نوشت و حركت كرد . « 2 » فرداى آن روز گروهى از قريشيان او را ديدند و گفتند : اى سراقه ، آيا محمد را نديدى ؟ گفت : خبر يافته‌ام كه از ميان شما رفته است و من تمام اين ناحيه را جست و جو كرده‌ام و كسى را نديده‌ام . شما هم برگرديد و بدانيد كه همين جست و جوهاى من كافى است . « 3 » در اين حال ابو جهل اشعارى در مورد سراقه گفت كه سراقه هم اين گونه جواب او را داد :\r\nاى ابو جهل ، به خدا قسم كه اگر مىديدى كه چگونه اسبم در شن زارها فرو رفته است يقين پيدا مىكردى و ترديدى نداشتى كه محمد پيامبرى از سوى خداست كه با دليل و برهان آمده است و كسى نمىتواند در مقابل او مقاومت كند .\r\nبر تو باد كه مردم را از اذيت و آزار وى بر حذر دارى ، زيرا من مىبينم كه به زودى نشانه‌ها و آثار كار او هويدا خواهد شد . « 4 »\r\n\r\n\r\n","description":"","footnote":"\r\n( 1 ) . روضهء كافى ، ص 219 و بحار الانوار ، ج 19 ، ص 88 و ج 17 ، ص 378 به نقل از روضه و خلاصهء خبر در قرب الاسناد ، ص 248 حديث 1221 از امام كاظم عليه السّلام آمده است .\r\n( 2 ) . اعلام الورى ، ج 1 ، ص 77 - 78 .\r\n( 3 ) . همان ، ج 1 ، ص 129 .\r\n( 4 ) . همان ، ص 78 به نقل از محمد بن اسحاق و اين حديث در سيره‌اش بنا به روايت ابن هشام وجود ندارد و براى همين\r\n","page_name":" 172 ","page_number":172},
  {"content":"\r\n\r\n( 1 ) قطب راوندى در الخرائج و الجرائح آن را همين طور نقل كرده و گفته است : هنگامى كه نبى اكرم صلّى اللّه عليه و آله و همراهانش در آن شب خارج شدند ، فرداى آن روز به منطقهء سراقة بن جعشم رسيدند ، وقتى كه سراقه نبى اكرم صلّى اللّه عليه و آله را ديد ، پيش خود گفت : مىخواهم مقام و منزلتى در ميان قريش پيدا كنم ، براى همين سوار اسب خود شد و به سوى محمد صلّى اللّه عليه و آله حركت كرد . همراهان آن حضرت صلّى اللّه عليه و آله گفتند : اين شيطان ما را تعقيب مىكند ! و رسول الله صلّى اللّه عليه و آله فرمود : همانا خداوند ما را از شرّ او كفايت مىكند . براى همين وقتى كه سراقه به نزديكى آنها رسيد ، رسول الله صلّى اللّه عليه و آله فرمود : خدايا او را درمانده كن ! فورا اسب سراقه در شن زار فرو رفت و او فرياد زد : اى محمّد ، اسب مرا نجات بده كه در آن صورت كار بدى انجام نخواهم داد . او فهميد كه گرفتارىاش به سبب دعاى محمد صلّى اللّه عليه و آله بوده است و رسول اكرم صلّى اللّه عليه و آله دعا كرد كه : خدايا اگر راست مىگويد او را نجات بده و فى الحال اسب او از جا جهيد . آنگاه او گفت : اى ابو القاسم ، چارپايان و غلامان مرا با خود ببر و شلاق مرا نيز بردار . من تو را حاكم بر اموال خويش قرار دادم تا هر چه مىخواهى بردارى . آن حضرت فرمود : افرادى از قريش را كه در طلب ما هستند منحرف كن . سراقه از آنجا رفت و در راه به جماعتى از قريش برخورد كرد كه در تعقيب رسول الله صلّى اللّه عليه و آله بودند . او به آنها گفت : اين راه را رها كنيد ؛ زيرا هيچ كس از آن نگذشته است و اگر من كسى را ببينم ، او را به شما معرفى مىكنم . شما برويد و راه‌هاى يمن و طائف را جست و جو كنيد . « 1 »\r\n( 2 )\r\n\r\nهجرت على عليه السّلام به همراه فواطم\r\nدر خبرى از أمالى شيخ طوسى گذشت كه على عليه السّلام صبر كرد تا مقدارى از شب آينده سپرى شد و سپس به همراه هند بن ابى هاله حركت كرد تا نزد رسول الله صلّى اللّه عليه و آله در غار رسيدند . در آنجا نبى اكرم صلّى اللّه عليه و آله به وى دستور داد كه براى خود و فاطمه‌ها و افرادى از بنى هاشم كه قصد هجرت به مدينه را دارند ، مركب تهيه كند و در آخر گفت : پس از آن كه تمام كارها را انجام دادى آمادهء هجرت باش و به محض اين كه نامهء من به تو رسيد ، حركت كن و لحظه‌اى درنگ نكن . تا اين كه رسول الله صلّى اللّه عليه و آله نامه‌اى به على عليه السّلام نوشت و به او دستور داد كه حركت كند و معطل نماند و اين نامه را ابو واقد ليثى به على عليه السّلام رسانيد .\r\n\r\n\r\n","description":"","footnote":"\r\nمحققان آن را در حاشيه سيره ( ج 2 ، ص 135 ) از كتاب الروض الأنف سهيلى نقل كرده‌اند و طبرسى آن را از سهيلى از دلايل النبوه بيهقى ( ج 2 ، ص 489 ) نقل كرده است . بقيهء خبر سراقة از ابن اسحاق چنين است : رسول الله صلّى اللّه عليه و آله نوشته‌اى براى من بر روى استخوانى يا رقعه‌اى يا سفالى نوشت و به من داد . من هم آن را گرفتم و برگشتم و آن را نگهدارى كردم تا آن حضرت مكه را فتح كرد و از جنگ‌هاى حنين و طائف فارغ شد آنگاه من در جعرانه به خدمت او رفتم و اسلام آوردم و به سوى قوم خويش بازگشتم . سيرهء ابن اسحاق ج 2 ، ص 635 و دو بيت اول را يعقوبى ( ج 2 ، ص 40 ) آورده است .\r\n( 1 ) . الخرائج و الجرائح ، ج 1 ، ص 145 .\r\n","page_name":" 173 ","page_number":173},
  {"content":"\r\n\r\nپس از آن كه نامهء رسول الله صلّى اللّه عليه و آله به على عليه السّلام رسيد ، آمادهء هجرت شد و به همهء مؤمنانى كه در فشار و سختى بودند ، اعلام كرد كه شب هنگام به طور مخفيانه به وادى ذى طوى بيايند . « 1 »\r\n( 1 ) ابن شهر آشوب در مناقب از بكرى و طبرانى و نجدى و واقدى نقل مىكند : هنگامى كه على عليه السّلام تصميم به هجرت گرفت ، عباس به او گفت : محمد صلّى اللّه عليه و آله به طور مخفيانه خارج شد ، ولى با اين حال قريش به شدت به تعقيب وى پرداختند و تو به صورت آشكارا خارج مىشوى و به همراه خويش مال و اثاثيه و زنان و مردان را مىبرى ؟ ! چگونه با اين حال مىخواهى از ميان قبايل قريش عبور كنى ؟ ! به نظر ما بايد كه در پناه خزاعه اقدام به حركت كنى اما على عليه السّلام فرمود :\r\nهمانا مرگ يك شربت گوارايى است كه گريزى از آن نيست و بايد براى رفتن آماده شد ، همانا فرزند آمنه و پيامبر خدا ، محمد مردى راستگو است كه از سوى جبرئيل سخن مىگويد ، ايشان به من فرموده است : اى على حركت كن و ترسى از كسى نداشته باش ؛ زيرا كه خداوند آنها را از مكر و حيله‌باز بازمىدارد . همانا به خداوند و احمد اعتماد دارم و راه او همان راه من است .\r\n( 2 ) گفته‌اند كه مطلع غلام حنظله بن ابى سفيان شبانه در مسير آن حضرت كمين كرد و هنگامى كه او را ديد ، شمشيرش را كشيد و به او حمله ور شد . على فريادى كشيد و مطلع از ترس با صورت بر زمين افتاد و على عليه السّلام بر او شمشير كشيد . به هنگام صبح آن حضرت عليه السّلام متوجه مدينه شد و هنگامى كه به نزديكىهاى ضجنان رسيدند ، هشت نفر از سواره‌هاى قريش آنها را ديدند . « 2 »\r\nعلى عليه السّلام به همراه فاطمه ، دختر رسول الله صلّى اللّه عليه و آله و مادرش فاطمهء بنت اسد بن هاشم و فاطمه دختر زبير بن عبد المطلّب و گفته شده است كه ضباعه از مكه خارج شد و ايمن بن ام أيمن ، غلام رسول الله صلّى اللّه عليه و آله و ابو واقد فرستادهء رسول الله صلّى اللّه عليه و آله نيز به همراه او بودند . ابو واقد با عجله شترها را مىراند و بر آنها سخت مىگرفت كه على عليه السّلام به او فرمود : اى ابو واقد با زنان مدارا كن ! زيرا آنها توانا نيستند . او گفت : مىترسم كه تعقيب كنندگان به ما برسند ؛ اما على عليه السّلام فرمود : تو را از اين كار بازمىدارم و بدان كه رسول الله صلّى اللّه عليه و آله به من فرمود : اى على ، آنها نمىتوانند ضررى به تو برسانند . پس از آن على عليه السّلام شترها را با رفق و مدارا مىراند و مىخواند :\r\n و ليس الا اللّه فارفع ضنّكا * يكفيك ربّ الناس ما أهمّكا \r\nكسى به جز خداوند نيست ، اعتماد خود را به او بالا ببر كه پروردگار مردم آنچه موجب همّ و غمّ تو شده را كفايت مىكند .\r\n\r\n\r\n","description":"","footnote":"\r\n( 1 ) . امالى شيخ طوسى ، ص 469 - 470 و از او در بحار الانوار ، ج 19 ، ص 64 .\r\n( 2 ) . مناقب آل ابى طالب ، ج 2 ، ص 59 .\r\n","page_name":" 174 ","page_number":174},
  {"content":"\r\n\r\n( 1 ) هنگامى كه به منطقهء ضجنان رسيدند ، هفت نفر از تعقيب كنندگان قريش كه مسلّح بوده و صورت‌هايشان را پوشانده بودند ، به آنها رسيدند و هشتمين نفر آنها آزاد كردهء حارث بن اميّه بود كه جناح ناميده مىشد . در اين حال على عليه السّلام به سوى أيمن و أبى واقد رفت و فرمود : شترها را بخوابانيد و آنها را ببنديد و جلو رفت تا زن‌ها را پياده كند .\r\nسپس شمشيرش را كشيد و به سوى سواره‌هاى قريشى رفت . آنها هم جلو آمدند و گفتند : اى حيله گر ! آيا گمان كرده‌اى كه مىتوانى به همراه اين زنان از دست ما خلاصى يا بى ؟ برگرد اى بىپدر ! او فرمود : اگر برنگردم ، چه مىكنيد ؟ گفتند : بايد حتما خودت با بينى به خاك كشيده شده برگردى و گرنه ما با سرت برمىگرديم و چه قدر نابودى تو بر ما سبك و آسان است .\r\nسواره‌ها به زنان و اثاثيه نزديك‌تر شدند تا آنها را غارت كنند ، اما على عليه السّلام بين آنها و زنان و اثاثيه مانع شد . در اين هنگام جناح شمشيرى را حوالهء على عليه السّلام كرد و آن حضرت جا خالى داد و فورا ضربه‌اى را بر شانه‌اش زد كه او را دونيم كرد و شمشير به زين اسب رسيد و على عليه السّلام با پاى پياده آن چنان حمله مىكرد كه گويى بر اسب نشسته است و با شمشيرش به آنها ضربه مىزد و چنين رجز مىخواند :\r\n خلّوا سبيل الجاهد المجاهد * آليت لا أعبد غير الواحد \r\nراه اين كوششگر مجاهد را باز بگذاريد كه من قسم خورده‌ام كه غير از خداى يكتا را نپرستم .\r\n( 2 ) آنها از مقابل وى پراكنده و متفرق شدند و گفتند : اى پسر ابو طالب ! خودت را از ما نگهدار ! او فرمود : من بايد به سوى عموزاده‌ام در يثرب بروم پس هر كسى خوشش بيايد از اين كه گوشت‌هايش را پاره پاره كنم و خونش را بريزم ، به تعقيب من بپردازد يا به من نزديك شود . سپس به كنار همراهانش : ايمن و ابى واقد رفت و به آنها گفت : شترها را آماده كنيد .\r\n( 3 ) سپس به صورت آشكار و بدون هيچ گونه مخفى كارى به مسير خويش ادامه داد تا به ضجنان رسيد و در آنجا يك شبانه روز توقف كرد و در اين مدت ، عده‌اى از مؤمنان ناتوان كه در ميان آنها ام ايمن كنيز رسول الله صلّى اللّه عليه و آله نيز بود ، به وى ملحق شدند . او آن شب را به همراه فاطمه‌ها : فاطمهء بنت اسد - رضى الله عنها - و فاطمه دختر رسول الله صلّى اللّه عليه و آله ، و فاطمه دختر زبير ، شب‌زنده‌دارى كردند و نماز خواندند و خدا را در قيام و قعود و در همه حال ياد كردند و همين كار را ادامه دادند تا فجر طلوع كرد و على عليه السّلام نماز را به جماعت براى آنها برگزار كرد . سپس حركت خود را منزل به منزل ادامه دادند و هيچ‌گاه از ياد خدا غافل نشد و فواطم و ديگر همراهان نيز همين گونه بودند تا به مدينه رسيدند و قبل از ورود آنها به مدينه آياتى در شأن آنها نازل شده و پيامبر اكرم صلّى اللّه عليه و آله آنها را تلاوت كرد :  « إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ \r\n\r\n","description":"","footnote":"","page_name":" 175 ","page_number":175},
  {"content":"\r\n\r\n     الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ . رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَ ما لِلظَّالِمِينَ مِنْ أَنْصارٍ . رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا وَ تَوَفَّنا مَعَ الْأَبْرارِ . رَبَّنا وَ آتِنا ما وَعَدْتَنا عَلى رُسُلِكَ وَ لا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ . فَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ »      ؛ مسلما در آفرينش آسمان‌ها و زمين و رفت و آمد شب و روز عبرتى است براى خردمندان . آنان كه ايستاده و نشسته و به پهلو خفته خدا را ياد مىكنند و در آفرينش آسمان‌ها و زمين مىانديشند . پروردگارا ! اين جهان را بيهوده نيافريده‌اى ، تو منزهى ، ما را از عذاب آتش نگه دار ، پروردگارا ! ما نداى منادى توحيد را شنيديم كه دعوت مىكرد : « به پروردگارتان ايمان آوريد ! » و ما ايمان آورديم . پروردگارا ! آنچه را از طريق پيامبران به ما وعده فرمودى به ما مرحمت فرما و ما را در روز رستاخيز رسوا نكن ، زيرا تو هيچ‌گاه از وعدهء خود تخلف نمىكنى . و خداوند درخواست آنها را پذيرفت . من كار هيچ كس را ، خواه زن باشد يا مرد ، تباه نخواهم كرد و همه از يكديگرند .\r\n( 1 ) در اين آيات منظور از ذكر حضرت على عليه السّلام است و منظور از انثى ، فواطم هستند و على عليه السّلام از فواطم و آنها از على عليه السّلام هستند . در ادامه آمده است :  « فَالَّذِينَ هاجَرُوا وَ أُخْرِجُوا مِنْ دِيارِهِمْ وَ أُوذُوا فِي سَبِيلِي وَ قاتَلُوا وَ قُتِلُوا لَأُكَفِّرَنَّ عَنْهُمْ سَيِّئاتِهِمْ وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ »  ؛ من گناهان مهاجران و آنان را كه از خانه‌هاى خود رانده شدند و در راه من آزار ديدند و جنگ كردند و كشته شدند مىبخشم و آنها را به درون باغ‌هايى كه جويبارها در آن روان است مىبرم .\r\n( 2 ) رسول الله صلّى اللّه عليه و آله به على صلّى اللّه عليه و آله فرمود : اى على ، تو اوّلين نفر از اين امّت هستى كه به خدا و رسولش ايمان آوردى و اولين كسى هستى كه به سوى خدا و رسولش هجرت كردى و آخرين كسى هستى كه از رسول خدا ( جدا مىشوى ) قسم به آن كه جانم در دست اوست ، هيچ مؤمنى تو را دوست ندارد ، مگر كسى كه خداوند قلب او را براى ايمان امتحان كرده باشد و كسى به جز منافق يا كافر با تو دشمنى نمىورزد .\r\nعبيد الله بن ابى رافع مىگويد : على بن ابى طالب خوابيدن خود در جاى پيامبر در ليلة المبيت و پناه بردن نبى اكرم صلّى اللّه عليه و آله را به غار اين گونه يادآور مىشد :\r\nجان فداى كسى شدم كه بهترين كسى است كه بر روى ريگ‌هاى زمين پا نهاده است ، و بهترين كسى است كه بر بيت العتيق و حجر اسماعيل طواف كرده باشد .\r\nآن شب را در جايى گذراندم كه چشم انتظار بودم كسى مرا اسير يا پاره پاره كند ، در حالى كه من\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nخود را آمادهء قتل و حبس نموده بودم و رسول الله صلّى اللّه عليه و آله به طور مخفيانه و در پناه خداى متعال و در كمال امنيت و آرامش در غار به سر مىبرد . « 1 »\r\nاو سه روز در غار اقامت كرد و سپس بارهاى سفر را بست و در ميان شن‌زارها به سوى مدينه حركت كرد .\r\n( 1 ) شيخ طوسى در مصباح مىنويسد : اولين شب ماه ربيع الاوّل ، على عليه السّلام در جاى خواب نبى اكرم صلّى اللّه عليه و آله بوده است ( ليلة المبيت ) و هنگامى كه آن حضرت صلّى اللّه عليه و آله از مكه هجرت كرد ، شب پنج شنبه بود و چهار شب پس از آن از غار بيرون آمد و به سوى مدينه حركت كرد . « 2 »\r\nشيخ طوسى اگر چه اين خبر را به سند خاصى استناد نداده است اما احتمال دارد كه او آن را از كلينى در روضة الكافى با سندى از على بن الحسين عليه السّلام نقل كرده باشد كه فرمود : خروج رسول الله صلّى اللّه عليه و آله از مكه در اولين روز ماه ربيع الاول سال سيزدهم بعثت ، در روز پنج شنبه رخ داد و آن حضرت صلّى اللّه عليه و آله در شب دوازدهم ربيع الاول به هنگام زوال ظهر به مدينه رسيد و نماز ظهر را به صورت دو ركعتى به جاى آورد . « 3 »\r\n\r\nتجديد بناى كعبه و نصب حجر الاسود\r\nدر تفسير قمى به نقل از امام صادق عليه السّلام دربارهء تجديد بناى كعبه نقل شد كه آن حضرت كعبه را تا نه ذرع ( چهار و نيم متر ) بالا برد . « 4 »\r\nدر كافى نيز از آن حضرت عليه السّلام نقل شده است كه كعبه در زمان ابراهيم عليه السّلام نه ذرع بود و دو در داشت . « 5 » در روايتى ديگر آمده است : ارتفاع كعبه بدون دورچينى بام آن ، نه ذرع بود . « 6 » در روايت\r\n\r\n\r\n","description":"","footnote":"\r\n( 1 ) . امالى شيخ طوسى ، ص 464 ، حديث 35 و از او در حلية الابرار ، ج 1 ، ص 91 و بحار الانوار ، ج 19 ، ص 66 - 67 و منظور از اين كه على عليه السّلام نخستين مهاجر به سوى خدا و رسولش بوده است ، نخستين عددى نيست ؛ چنان كه خداوند مىفرمايد :  « وَ أَنَا أَوَّلُ الْمُسْلِمِينَ »  ؛ يعنى از حيث نيّت و بصيرت و اقدام ، آن حضرت استعداد و آمادگى كامل براى پذيرش هجرت داشت و شايد كه قول خداوند متعال كه مىفرمايد :  « قاتَلُوا »  كنايه از مقاومت على عليه السّلام در مقابل مشركان باشد كه به دفاع از فواطم پرداخته بود و قول خداوند متعال كه مىفرمايد :  « وَ قُتِلُوا »  ؛ كنايه از افرادى باشد كه مظلومانه به شهادت رسيدند از قبيل : ياسر و سميّه .\r\n( 2 ) . مصباح المتهجد : اولين اعمال ماه ربيع الاول .\r\n( 3 ) . روضة كافى ، ص 280 و از او در بحار الانوار ، ج 19 ، ص 115 .\r\n( 4 ) . تفسير قمى ، ج 1 ، ص 62 .\r\n( 5 ) . فروع كافى ، ج 4 ، ص 207 ، باب 7 ، حديث 7 .\r\n( 6 ) . همان ، حديث 8 و در الفقيه ، ج 2 ، ص 247 ، باب 14 ، حديث 2319 .\r\n","page_name":" 177 ","page_number":177},
  {"content":"\r\n\r\nديگرى آمده است : ارتفاع بنايى كه ابراهيم ساخته بود ، نه ذرع و طول آن سى ذرع و عرض آن بيست و دو ذرع بود .\r\nدر همين خبر و با تعبير ديگرى آمده است : چون كه ديوار كعبه كوتاه بود ، سيلى از بالاى مكه آمد و در كعبه نفوذ كرد و ديوارهايش را خراب كرد . « 1 » در نتيجه يك آهوى طلايى ، از هداياى كعبه ربوده شد « 2 » و براى همين قريشيان تصميم گرفتند كه كعبه را ويران كنند و آن را دوباره بسازند .\r\nدر همين زمان پادشاه روم يك كشتى پر از چوب‌هاى ساختمانى و زيور آلات براى ساختن كليسايى در حبشه فرستاده بود كه طوفان اين كشتى را به ساحل جزيرة العرب كشاند و در آنجا به گل نشسته بود . وقتى كه قريشيان از اين جريان مطلع شدند ، به سوى آن رفته و هر چيزى را كه به درد ساختن كعبه مىخورد ؛ خريدند و به مكه بازگشتند .\r\nآنگاه شروع به خراب كردن كعبه نمودند و سنگ‌هاى آن را به كنار نهادند تا به سنگ‌هاى پايه كه ابراهيم عليه السّلام آنها را نهاده بود ؛ رسيدند . چون درصدد افزايش مساحت كعبه بودند ؛ مىخواستند كه سنگ‌هاى پايه را جابه‌جا كنند ؛ امّا ناگهان زمين به لرزه درآمد و تاريكى همه جا را فرا گرفت ؛ براى همين از اين كار منصرف شدند . . . و اين سى سال قبل از بعثت پيامبر اكرم صلّى اللّه عليه و آله بوده است . « 3 »\r\nاز امام صادق عليه السّلام نقل شده است كه وقتى قريشيان كعبه را خراب كردند و مىخواستند دوباره آن را بسازند ، ترس و دلهره آنها را فرا گرفت تا اين كه شخصى « 4 » گفت : هر يك از شما ، پاكيزه‌ترين اموال خويش را براى ساختمان كعبه بياورد ، اموالى كه از راه حرام و از راه گسستن پيوندهاى خانوادگى به دست نيامده باشد و آنها نيز چنين كردند . « 5 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 204 - 205 . وى مىنويسد : سنگ‌هاى كعبه روى هم چيده شده بود و بدون ملاط مانده بود .\r\n( 2 ) . ابن اسحاق در سيره ، ج 1 ، ص 205 مىنويسد : در نتيجه دست دزد را بريدند . و اين نشان مىدهد كه بريدن دست دزد از احكام باقيمانده از اديان گذشته بوده است .\r\n( 3 ) . فروع كافى ، ج 4 ، ص 217 باب 9 حديث 4 . ابتداى آن بدون سند در الفقيه ، ج 2 ، ص 194 ، باب 61 ، حديث 2120 آمده است و در علل الشرائع ، ج 2 ، ص 157 ، باب 202 ، حديث 1 با سندى از امام صادق عليه السّلام نقل شده است . امّا اگر تجديد بناى كعبه سى سال قبل از بعثت باشد در اين صورت پيامبر صلّى اللّه عليه و آله در آن هنگام حدود ده سال داشته است و اين با روايات ديگر منافات دارد ؛ لذا به احتمال زياد در اصل خبر ، سى سال قبل از هجرت آمده است ؛ ولى تصحيف يا تحريف شده است كه در اين صورت سنّ آن حضرت در آن هنگام بيست سال و اندى خواهد بود كه با نقل يعقوبى ج 3 ، ص 19 هم مطابق است كه سن آن حضرت را بيست و پنج سال دانسته است نه با نقل ابن اسحاق ، ج 1 ، ص 204 كه آن حضرت را سى و پنج‌ساله دانسته است .\r\n( 4 ) . ابن اسحاق در سيره ج 1 ، ص 205 - 206 از عبد الله بن صفوان نقل كرده كه اين شخص ابو وهب بن عمرو مخزومى بوده است و مىنويسد كه مردم آن را به وليد بن مغيرهء مخزومى نسبت داده‌اند . يعقوبى ج 2 ، ص 19 آن را به ابو طالب نسبت داده است كه اگر چنين بود ، امام صادق آن را نقل مىكرد .\r\n( 5 ) . فروع كافى ، ج 4 ، ص 217 ، باب 9 ، حديث 3 . و در الفقيه ، ج 2 ، ص 247 ، باب 64 ، حديث 2320 آمده است .\r\n","page_name":" 178 ","page_number":178},
  {"content":"\r\n\r\nدر ساختن كعبه طايفه‌هاى بنى سهم ، بنى مخزوم ، بنى عبد شمس و بنى أسد بن عبد العزّى شركت داشتند . هر كدام از اينها فاصلهء ميان دو ركن را بالا مىبردند و بنى هاشم در ميان كسانى بودند كه مسئول بالا بردن ديوار ما بين ركن شامى و حجر الاسود بودند و پيامبر صلّى اللّه عليه و آله هم در اين كار شركت داشت و سهم او از در كعبه تا نيمهء ميان دو ركن يمانى و حجر الاسود بود . « 1 »\r\nپس از آن كه وقت نصب حجر الاسود فرا رسيد هر كدام مىخواستند كه اين افتخار نصيب طايفهء خودشان شود و نزديك بود كه شرّ عظيمى به پا شود تا اين كه به توافق رسيدند كه اوّلين فردى كه از در مسجد وارد مىشود داور خويش قرار دهند . « 2 »\r\nناگهان پيامبر اكرم صلّى اللّه عليه و آله از در بنى شيبه وارد شد و همگى گفتند : محمد امين آمد و او را به داورى دعوت كردند . او عبايش را كه از پارچهء خز بود ، پهن كرد و حجر الاسود را در آن گذاشت و فرمود : از هر طايفهء قريش يك نفر به پيش آيد . از بنى عبد شمس ، عتبة بن ربيعه و از بنى اسد بن عبد العزى ، أسود بن مطلب و از بنى مخزوم ، ابو حذيفة بن مغيره و از بنى سهم ، قيس بن عدى پيش آمدند .\r\nپيامبر صلّى اللّه عليه و آله دستور داد كه هر كدام يك گوشهء عبا را بگيرند و سنگ را بالا بياورند ، آنگاه آن حضرت صلّى اللّه عليه و آله با دستان مباركش حجر الاسود را از ميان عبا برداشت و در جايگاهش مستقر كرد و اين افتخارى بود كه خداوند نصيب او كرد . و پس از اتمام ساختمان كعبه ، آن را با پرده‌هايى پوشاندند . « 3 »\r\n\r\n\r\n","description":"","footnote":"\r\n( 1 ) . فروع كافى ، ج 4 ، ص 219 و الفقيه ، ج 2 ، ص 248 .\r\n( 2 ) . فروع كافى ، ج 4 ، ص 217 و الفقيه ، ج 2 ، ص 247 به نقل از امام صادق عليه السّلام .\r\n( 3 ) . فروع كافى ، ج 4 ، ص 217 ، باب 9 ، حديث 4 .\r\n","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n( 1 )\r\n\r\nمهم‌ترين حوادث سال اول هجرى\r\n( 2 )\r\n\r\nورود نبى اكرم به قباء\r\nمرحوم كلينى در روضهء كافى با سندى از سعيد بن مسيّب از على بن الحسين عليه السّلام نقل مىكند كه ( آن حضرت در مسجد الرسول مدينه ) فرمود : رسول اللّه صلّى اللّه عليه و آله در دوازدهم ماه ربيع الاول و به هنگام ظهر به مدينه رسيد و در قباء فرود آمد و نماز ظهر را به دو ركعت و نماز عصر را نيز دو ركعتى به جاى آورد . در آنجا نزد ( بنى ) عمرو بن عوف مهمان شد و كمى بيشتر از ده روز پيش آنان اقامت كرد .\r\nآنها به آن حضرت گفتند : آيا نزد ما ساكن مىشوى تا منزلى را براى شما تهيه كنيم ؟ فرمود : نه . من منتظر رسيدن على بن ابى ابى طالب هستم ؛ زيرا به او گفته‌ام كه به من ملحق شود و من منزلى را براى اقامت اختيار نمىكنم تا على عليه السّلام بيايد و ان شاء الله به سرعت خواهد آمد .\r\nابو بكر به آن حضرت صلّى اللّه عليه و آله گفت : بيا تا به مدينه برويم ، زيرا مردم با ورود شما بسيار خوش‌حال خواهند شد و آنها انتظار قدوم شما را مىكشند . پس بيا تا به سوى مدينه حركت كنيم و در اينجا منتظر على عليه السّلام نمانيد ؛ زيرا گمان نمىكنم كه تا يك ماه ديگر بيايد !\r\n( 3 ) رسول اللّه صلّى اللّه عليه و آله به او فرمود : من حركت نمىكنم تا عموزاده و برادرم و محبوب‌ترين فرد اهل بيتم به من ملحق شود ؛ زيرا او با جان خود مرا از دست مشركان حمايت و حفاظت نمود .\r\nدر اين حال ابو بكر خشمگين شد و روى ترش كرد و به خاطر همين مطلب به على عليه السّلام حسادت ورزيد و اين اوّلين اظهار دشمنى وى نسبت به على عليه السّلام بود كه نزد رسول اللّه صلّى اللّه عليه و آله آشكار گرديد و اوّلين مخالفت با رسول اللّه صلّى اللّه عليه و آله بود كه اظهار شد ؛ زيرا ابو بكر حركت كرد و به مدينه رفت و رسول اللّه صلّى اللّه عليه و آله در قباء به انتظار على عليه السّلام باقى ماند . « 1 »\r\n\r\n\r\n","description":"","footnote":"\r\n( 1 ) . روضهء كافى ، ص 280 .\r\n","page_name":" 181 ","page_number":181},
  {"content":"\r\n\r\n( 1 )\r\n\r\nاسلام آوردن سلمان\r\nطبرسى در اعلام الورى روايت مىكند كه : بعضى از اهل كتاب به سلمان فارسى در مورد دين حنيف اطلاعاتى را داده بودند براى همين او از شهر خويش در سرزمين فارس خارج شده بود و به دنبال اين دين مىگشت . در سفر خويش به راهبى از راهبان نصرانى در شام برخورد كرد و با او رفيق شد . پس از مدتى از او دربارهء اين موضوع سؤال كرد . راهب گفت : در مكه به دنبال آن بگرد ؛ زيرا در آنجا مبعوث مىشود و سپس در مدينه به دنبال وى باش ؛ زيرا بدان جا مهاجرت مىكند .\r\nسلمان آهنگ مكه كرد ، ولى در راه ، بعضى از اعراب وى را اسير كردند و در مدينه به يك مرد يهودى فروختند . سلمان در نخلستان وى كار مىكرد . او روزى در نخلستان مشغول كار بود كه مردى يهودى نزد ارباب وى آمد و گفت : اى ابا فلان ، آيا شنيده‌اى كه پيامبر مسلمانان بر آنها وارد شده است ؟\r\n( 2 ) سلمان گفت : فداى تو شوم ، چه مىگويى ؟ !\r\nارباب وى گفت : سؤال از اين موضوع به تو چه مربوط است ؟ برو سراغ كارت . . . و پس از آن سلمان يك طبق از خرماى نخلستان را برداشت و آن را نزد رسول اللّه صلّى اللّه عليه و آله برد . آن حضرت صلّى اللّه عليه و آله به وى فرمود : اين چيست ؟\r\nگفت : صدقه است ؛ زيرا با خبر شده‌ايم كه شما افراد غريبى هستيد كه به اين شهر آمده‌ايد . براى همين دوست داشتم كه از صدقه ما بخورى . رسول اللّه صلّى اللّه عليه و آله به اصحابش فرمود : با نام خدا از اين خرما بخوريد .\r\nسلمان با انگشت خود محاسبه كرد و به فارسى گفت : « اين يكى » . سپس طبق ديگرى از خرما را آورد . رسول اللّه صلّى اللّه عليه و آله فرمود : اين چيست ؟ گفت : ديدم كه از صدقه نمىخوريد ؟ براى همين اين خرما را آوردم كه هديه است و آن حضرت صلّى اللّه عليه و آله از آن خورد . و سلمان با انگشت‌هايش محاسبه كرد و گفت :\r\n« اين دو تا » . سپس به پشت آن حضرت رفت ( از او درخواست كه لباسش را از روى كتفش كنار بزند ) و آن حضرت لباس را از كتف خود كنار زد و سلمان مهر نبوت را با شانه‌اش ديد و نزديك‌تر رفت و آن را بوسيد و اسلام آورد . رسول اللّه صلّى اللّه عليه و آله به او فرمود : تو كه هستى ؟ گفت : مردى از اهالى فارس هستم - و سرنوشت طولانى خود را بازگفت . رسول اللّه صلّى اللّه عليه و آله به او فرمود : بشارت باد بر تو و صبر پيشه كن و بدان كه به زودى از دست اين يهودى خلاص مىشوى . « 1 »\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 151 - 152 . ابن اسحاق اين خبر را در سيره‌اش ، ج 1 ، ص 87 - 93 و ابن هشام از او در سيره‌اش ، ج 1 ، 228 - 236 نقل كرده‌اند . سندى از عبد اللّه بن عباس و طبرسى خلاصهء آن را با اختلاف كمى در الفاظ نقل كرده است .\r\nو صدوق در إكمال الدين ، ص 159 - 164 . خبرى را از امام كاظم عليه السّلام در مورد اسلام آوردن سلمان نقل كرده كه اختلافى در معانى هم دارد . من تاريخ معيّنى براى اسلام آوردن سلمان و مكان آن نيافتم و معلوم نشد كه اسلام آوردن وى در قباء يا\r\n","page_name":" 182 ","page_number":182},
  {"content":"\r\n\r\n( 1 )\r\n\r\nاسلام آوردن عبد الله بن سلام\r\nابن اسحاق در مورد اسلام آوردن عبد الله بن سلام ( از بعضى از خويشاوندان او ) حديثى را از او نقل كرده كه شبيه اسلام آوردن سلمان است . او مىگويد : هنگامى كه خبر رسول اللّه صلّى اللّه عليه و آله را شنيدم و اسم و صفات و زمانى را كه ظهور كرده بود شناختم ؛ فهميدم همان پيامبرى كه ما منتظر ظهور او بوديم ؛ مبعوث شده است ؛ امّا من اين راز را مخفى نگاه مىداشتم و ساكت بودم تا اين كه رسول اللّه صلّى اللّه عليه و آله به مدينه آمد . « 1 »\r\nپس از آن كه نبى اكرم صلّى اللّه عليه و آله به قباء در ميان بنى عمرو بن عوف وارد شد ، من در ميان نخلستان خود مشغول كار بودم كه مردى آمد و خبر ورود پيامبر صلّى اللّه عليه و آله را به من داد . در اين حال عمهء من خالده نزد من نشسته بود . وقتى كه خبر ورود پيامبر صلّى اللّه عليه و آله را شنيدم ، تكبير گفتم . عمه‌ام كه صداى تكبير مرا شنيده بود ، گفت : خدا تو را نااميد كند ! به خدا سوگند كه اگر خبر ورود موسى بن عمران عليه السّلام را مىشنيدم ، به اندازهء تو خوش‌حالى نمىكردم . گفتم : به خدا سوگند كه او برادر موسى بن عمران عليه السّلام و بر دين او است و بر همان چيزى مبعوث شده است كه موسى عليه السّلام برانگيخته شد . گفت : آيا او همان پيامبرى است كه به ما خبر مىدادند كه در آخر الزّمان ظهور مىكند ؟ گفتم : بله .\r\n( 2 ) سپس نزد رسول اللّه صلّى اللّه عليه و آله رفتم و اسلام آوردم ، آنگاه پيش خانواده‌ام برگشتم و به آنها پيشنهاد دادم كه اسلام بياورند و همگى اسلام آوردند و عمه‌ام خالدة دختر حارث هم اسلام آورد و من اسلام آوردن خويش را از يهوديان مخفى نگاه مىداشتم .\r\nسپس نزد رسول اللّه صلّى اللّه عليه و آله آمدم و گفتم : دوست دارم كه مرا در خانه‌ات مخفى كنى و آنگاه يهوديان را جمع كرده و دربارهء من از آنها سؤال كنى ؛ زيرا آنها اگر بفهمند كه من اسلام آورده‌ام ، مرا مورد سرزنش و بهتان قرار مىدهند .\r\nپس رسول اللّه صلّى اللّه عليه و آله مرا در يكى از اتاق‌هاى خانه‌اش مخفى كرد و به دنبال يهوديان فرستاد كه\r\n\r\n\r\n","description":"","footnote":"\r\nبعد از ورود آن حضرت در مدينه بوده است ، لكن چنين به نظر مىرسد كه اسلام وى در همان ابتدا بوده است و خبر اسلام آوردن او شبيه اسلام آوردن عبد الله بن سلام مىباشد .\r\n( 1 ) . طبرسى در مجمع البيان از قاضى در تفسيرش نقل مىكند كه : عبد الله بن سلام نزد رسول اللّه صلّى اللّه عليه و آله در مكه رفت و آن حضرت صلّى اللّه عليه و آله به او فرمود : تو را به خدا قسم آيا بشارت به ظهور مرا در تورات يافته‌اى ؟ گفت : خداى خود را براى من توصيف كن . پس سورهء توحيد نازل شد و نبى اكرم صلّى اللّه عليه و آله آن را قرائت كرد و همين سبب اسلام آوردن وى شد ؛ الا اين كه او اسلام خويش را مخفى نگاه مىداشت تا پيامبر صلّى اللّه عليه و آله به مدينه هجرت كرد و آنگاه وى اسلام خود را آشكار كرد ؛ مجمع البيان ، ج 10 ، ص 859 و ابن اسحاق مىنويسد : عبد الله بن سلام يكى از عالم‌ترين أحبار بنى قينقاع بود كه اسم اصلىاش حصين بن سلام بود و هنگام كه مسلمان شد ، رسول الله صلّى اللّه عليه و آله او را عبد الله ناميد ؛ سيرهء ابن هشام ، ج 2 ، ص 162 .\r\n","page_name":" 183 ","page_number":183},
  {"content":"\r\n\r\nبيايند . آنها آمدند و آن حضرت فرمود : حصين بن سلام در ميان شما چگونه شخصى است ؟ گفتند : او سرور و سرورزادهء ما است و از أحبار و عالمان ما به شمار مىرود .\r\nدر اين حال من از اتاق خارج شدم و به آنها گفتم : اى گروه يهود ، از خدا بترسيد و به آنچه كه شما را بدان دعوت مىكند ، ايمان آوريد . به خدا سوگند شما مىدانيد كه او رسول خدا است و من به او ايمان آورده و او را تصديق مىكنم و او را مىشناسم .\r\nامّا آنها گفتند : دروغ مىگويى و عليه من قيام كردند !\r\nمن به رسول اللّه صلّى اللّه عليه و آله گفتم : اى رسول خدا ، آيا به شما خبر ندادم كه اينها اهل خدعه و نيرنگ مىباشند ! « 1 »\r\n( 1 ) سپس حديثى را در مورد شهادت صفيه دختر حيىّ بن اخطب از بنى نضير - كه بعدها به ازدواج رسول اللّه صلّى اللّه عليه و آله درآمد - نقل مىكند كه در آن او شهادت مىدهد كه پدر و عمويش پيامبر را مىشناختند ؛ ولى با او دشمنى مىكردند . او مىگويد : من محبوب‌ترين فرزندان پدرم نزد وى بودم و همين طور نزد عمويم ، ابو ياسر . . . و هنگامى كه رسول اللّه صلّى اللّه عليه و آله وارد مدينه شدند و در قباء در ميان بنى عمرو بن عوف اقامت كردند ، فرداى آن روز پدرم حيىّ بن أخطب و عمويم ابو ياسر ، براى ديدار وى صبحدم حركت كردند و هنگام غروب خورشيد برگشتند . آنها بسيار خسته و كوفته بودند و به سختى راه مىرفتند و براى همين هيچ كدام متوجه حضور من نشدند .\r\nدر همين حال شنيدم كه عمويم ، ابو ياسر به پدرم حيىّ ابن اخطب مىگويد : آيا او خودش بود ؟\r\nگفت : آرى به خدا قسم . گفت : آيا او را مىشناسى و تأييد مىكنى ؟ گفت : بله . گفت : او را در دل خود چگونه مىيابى ؟ گفت : به خدا قسم تا زنده باشم دشمنى او را به دل خواهم داشت . « 2 »\r\n( 2 )\r\n\r\nپايه‌گذارى مسجد قباء\r\nاختلافى در اخبار سيره نبوى نيست كه رسول اكرم صلّى اللّه عليه و آله در قباء اقامت نمود تا على عليه السّلام به او ملحق شد .\r\nو ديار بكرى و سمهودى نقل كرده‌اند كه آن حضرت صلّى اللّه عليه و آله به على عليه السّلام دستور داد كه محدودهء مسجد قباء را مشخص كند .\r\nگفته‌اند كه زمين مسجد قباء مال زنى به نام ليّة بود كه چارپايان را در آن مىبستند . « 3 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 163 - 164 .\r\n( 2 ) . همان ، ص 165 - 166 .\r\n( 3 ) . ابن شبّة ، تاريخ مدينه ، ج 1 ، ص 54 . و براى همين منافقان نماز خواندن در آن را مكروه مىشمردند .\r\n","page_name":" 184 ","page_number":184},
  {"content":"\r\n\r\n( 1 ) سهيلى مىگويد : عمار به نبى اكرم صلّى اللّه عليه و آله پيشنهاد كرد كه مسجد قباء را بنا كنند و سنگ‌هاى لازم براى ساختن آن را جمع‌آورى كرد ، « 1 » براى همين شعبى مىگويد : اوّلين كسى كه مسجدى را بنا نهاد ، عمار بن ياسر بوده است . « 2 »\r\nديار بكرى و سمهودى مىنويسند : پيامبر اكرم صلّى اللّه عليه و آله به ابو بكر دستور داد كه بر شترى سوار شود و با آن دور بزند تا محدودهء مسجد مشخص شود و او اقدام به اين كار نكرد ! سپس به عمر دستور داد و او نيز اقدام نكرد ! سپس به على عليه السّلام دستور داد و آن حضرت سوار شتر شد و محدودهء مسجد را مشخص كرد . و آنگاه مسجد بر اساس همان محدوده ساخته شد و رسول اللّه صلّى اللّه عليه و آله فرمود كه ناقه‌اش به اين كار مأمور است . « 3 » پس از آن كه مسجد بنيان‌گذارى شد ، عمار ساخت آن را به اتمام رسانيد . « 4 »\r\nو بزّار روايت مىكند : ابن ابى أوفى نقل مىكرد كه ما سنگ‌هاى مسجدى را كه بر اساس تقوا بنيان‌گذارى شد دو تا دو تا در روز حمل مىكرديم و همسر و بچه‌هايش شبانه براى ساختن آن سنگ حمل مىكردند . « 5 »\r\n( 2 ) كلينى در فروع كافى با سندى از امام صادق عليه السّلام روايت مىكند كه فرمود : مسجدى كه بر اساس تقوا بنيان‌گذارى شد و خداوند هم دربارهء آن فرموده است :\r\n « لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ »  ؛ « 6 »\r\nهمان مسجد قباء مىباشد . « 7 » از آن حضرت روايت شده است : از قباء شروع كن و در آن نماز به جاى آور ؛ زيرا اوّلين مسجدى است كه رسول اللّه صلّى اللّه عليه و آله در اين عرصه در آن نماز خوانده است . « 8 »\r\nعياشى در كتاب تفسير خود از امام صادق عليه السّلام نقل مىكند كه از آن حضرت سؤال شد : آيا نبى اكرم صلّى اللّه عليه و آله در مسجد قباء نماز مىخواند ؟ فرمود : بله و در آن هنگام در منزل سعد بن خيثمة انصارى اقامت داشت . « 9 »\r\n( 3 ) در اينجا امام عليه السّلام با اشاره به اقامت نبى اكرم صلّى اللّه عليه و آله در منزل سعد بن خيثمه اين نكته را بيان مىكند\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 143 ، كه در حاشيه از الروض الانف نقل گرديده است .\r\n( 2 ) . همان ، ج 2 ، ص 143 و طبقات ابن سعد ج 3 ، ص 178 و تاريخ ابن كثير ، ج 7 ، ص 311 .\r\n( 3 ) . تاريخ الخميس ، ج 1 ، ص 338 و وفاء الوفاء ، ج 1 ، ص 251 .\r\n( 4 ) . سيرهء ابن هشام ، ج 2 ، ص 143 ، از حاشيه الروض الانف .\r\n( 5 ) . حياة الصحابة ، ج 3 ، ص 112 به نقل از مجمع الزوائد هيثمى ، ج 2 ، ص 10 .\r\n( 6 ) . توبه ( 5 ) ، 108 .\r\n( 7 ) . فروع كافى ، ج 1 ، ص 81 ؛ بحار الانوار ، ج 19 ، ص 120 .\r\n( 8 ) . همان ، ص ج 1 ، 318 ، چنان كه در بحار الانوار ، ج 19 ، ص 120 آمده است .\r\n( 9 ) . تفسير عياشى 2 : 112 - 111 .\r\n","page_name":" 185 ","page_number":185},
  {"content":"\r\n\r\nكه اين اقامت در جنب مسجد بوده است و همين باعث شده است كه عده‌اى دچار توهم شوند و بناى مسجد را به سعد بن خيثمه نسبت دهند . « 1 »\r\nابن اسحاق مىنويسد : شنيده‌ايم كه رسول اللّه صلّى اللّه عليه و آله نزد كلثوم بن هدم اقامت كرد و مىگويند : وقتى از منزل كلثوم بن هدم خارج شد ، براى ملاقات با مردم در منزل سعد بن خيثمه اقامت كرد و اين بدان خاطر بود كه وى مجرّد بوده و اهل و عيال نداشت . براى همين مهاجران مجردى كه وارد مدينه مىشدند ، در منزل وى اقامت مىكردند و به خانهء سعد ؛ « بيت الأعزاب » ؛ خانهء مجردها مىگفتند . « 2 »\r\n( 1 )\r\n\r\nاوّلين نماز جمعه و اوّلين خطبه\r\nكلينى در فروع كافى با سندى از سعيد بن مسيّب از على بن ابى الحسين عليه السّلام ( كه در مسجد الرسول مدينه حضور داشت ) نقل مىكند : وقتى على عليه السّلام وارد شد ، نبى اكرم صلّى اللّه عليه و آله در خانهء ( بنى ) عمرو بن عوف حضور داشت ، على عليه السّلام هم به او پيوست . سپس به همراه على عليه السّلام در هنگام طلوع روز جمعه ، نزد بنى سالم بن عوف رفت و براى آنها مسجدى را مشخص كرد و قبلهء آن را ( به سمت بيت المقدس ) معين نمود و دو ركعت نماز جمعه را در آنجا خواند و دو خطبه ايراد كرد . « 3 » امّا خطبه‌ها را نقل نكرده است .\r\n( 2 ) طبرى در كتاب تاريخ خود با سندى از سعيد بن عبد الرحمن جمعى نقل مىكند كه آنچه از خطبهء رسول اللّه صلّى اللّه عليه و آله كه در اوّلين جمعه‌اى كه در بنى سالم بن عوف در مدينه ايراد كرده ، به وى رسيده است اين چنين است :\r\nحمد و سپاس مخصوص خداوندگار است . او را سپاس مىگويم و از او يارى مىطلبم و از او طلب بخشش و هدايت مىكنم . به او ايمان داشته و كفر نمىورزم و كافران را دشمن مىدارم . همانا محمد بنده و رسول او است كه او را براى هدايت و راهنمايى به سوى نور و موعظه كردن فرستاده است ؛ در عصرى كه از زمان بعثت پيامبران مدت‌ها گذشته و علم ناياب شده و مردم به گمراهى كشيده شده‌اند و قيامت نزديك شده و عمرها كوتاه گشته است . هر كسى كه از خدا و رسولش اطاعت كند ، هر\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 138 و تنها يعقوبى به صورت انفرادى نقل كرده است كه : نبى اكرم صلّى اللّه عليه و آله در منزل كلثوم بن هدم اقامت كرد و هنوز چند روزى از حضور وى در منزل وى نگذشته بود كه كلثوم فوت كرد . آنگاه آن حضرت به منزل سعد بن خيثمه منتقل شد و چند روزى آنجا باقى ماند . سپس ديوانگان بنى عمرو بن عوف و منافقان آنها شبانه بر آن حضرت سنگ پرتاب مىكردند . آن حضرت سؤال كرد : اين سنگ‌پرانى چيست ؟ و آنگاه سوار مركب خود شد و از آنجا رفت . « تاريخ يعقوبى ، ج 2 ، ص 41 » .\r\n( 2 ) . سيره ابن هشام ، ج 2 ، ص 138 .\r\n( 3 ) . روضة الكافى ، ص 338 - 341 .\r\n","page_name":" 186 ","page_number":186},
  {"content":"\r\n\r\nآينه هدايت و رستگار شده و هر كسى كه مخالفت بورزد ، بدبخت و زيانكار شده و به گمراهى آشكار مبتلا شده است .\r\n( 1 ) شما را به تقواى الهى امر مىكنم و بدانيد كه بهترين چيزى كه مسلمانان به همديگر سفارش مىكنند ، اين است كه همديگر را به آخرت تشويق كنند و به تقوا سفارش نمايند . از آنچه كه خدا شما را از آن برحذر داشته است ، بر حذر باشيد و بدانيد كه تقواى الهى براى كسى كه بدان پايبند باشد بهترين ياور براى دست يا بى به خواسته‌هاى آخرت است و كسى كه بين خود و خدا را در پنهان و آشكار اصلاح كند و در همهء كارها نيت الهى داشته باشد ، در اين صورت در دنيا به خوبى از وى ياد مىشود و اين اعمال ذخيره‌اى براى بعد از مرگ وى مىباشد كه در آن هنگام بدان‌ها نيازمند است و اگر غير از اين باشد آرزو مىكند كه اى كاش بين او و اعمالش فاصلهء زيادى باشد .  « . . . أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ »  « 1 » ؛ . . . فاصله‌اى دور و خداوند شما را از نافرمانى خويش بر حذر مىدارد و خداوند نسبت به بندگانش مهربان است .\r\n( 2 ) و كسى كه سخن خودش را تصديق كرده و به وعده‌اش عمل كرده است ، هيچ خلافى در وعده و وعيدش نيست ؛ مىگويد :  « ما يُبَدَّلُ الْقَوْلُ لَدَيَّ وَ ما أَنَا بِظَلَّامٍ لِلْعَبِيدِ »  ؛ « 2 » احكام و وعدهء عذاب نزد من تغيير نمىكند و من به بندگانم هيچ ظلمى روا نمىدارم .\r\nاز خدا در آشكار و پنهان در مورد امر دنيا و آخرت خويش بترسيد ؛ زيرا  « . . . مَنْ يَتَّقِ اللَّهَ يُكَفِّرْ عَنْهُ سَيِّئاتِهِ وَ يُعْظِمْ لَهُ أَجْراً »  ؛ « 3 » هر كسى كه از خدا بترسد ، خداوند از گناهانش مىگذرد و اجر عظيمى به وى مىدهد . و هر كسى كه تقواى خداوند داشته باشد  « . . . فَقَدْ فازَ فَوْزاً عَظِيماً »  ؛ « 4 » به رستگارى عظيمى دست يافته است . بدانيد كه تقواى الهى خشم و غضب خدا را فرو مىنشاند و از ابتلاء به عذاب خدا جلوگيرى مىكند و تقواى الهى صورت‌ها را نورانى مىكند و باعث رضايت خداوند و ترفيع درجات مىگردد .\r\n( 3 ) بهرهء خويش را از دنيا برگيريد و افراط و تفريط نكنيد ؛ زيرا خداوند كتاب خودش را بر شما نازل كرده و راه خودش را به شما نشان داده تا بداند  « . . . الَّذِينَ صَدَقُوا وَ لَيَعْلَمَنَّ الْكاذِبِينَ »  ؛ « 5 » چه كسانى راستگو و چه كسانى دروغگو هستند . پس به همديگر احسان كنيد ؛ چنان كه خداوند به شما احسان كرده\r\n\r\n\r\n","description":"","footnote":"\r\n( 1 ) . آل عمران ( 3 ) ، 30 .\r\n( 2 ) . ق ( 50 ) ، 29 .\r\n( 3 ) . الطلاق ( 65 ) ، 5 .\r\n( 4 ) . احزاب ( 33 ) ، 71 .\r\n( 5 ) . عنكبوت ( 29 ) ، 3 .\r\n","page_name":" 187 ","page_number":187},
  {"content":"\r\n\r\nاست و با دشمنانش دشمنى كنيد و در راه خدا جهاد كنيد ؛  « . . . حَقَّ جِهادِهِ هُوَ اجْتَباكُمْ »  « 1 »  « . . . هُوَ سَمَّاكُمُ الْمُسْلِمِينَ . . . »  « 2 »  « . . . لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ »  « 3 »  « لا قُوَّةَ إِلَّا بِاللَّهِ »  ؛ « 4 »\r\nحق جهاد را ادا كنيد كه خدا شما را اختيار كرده است و شما را مسلمانان ناميده است تا از روى بيّنه و دليل هر كسى كه مىخواهد راه هلاكت يا راه رستگارى را پيش گيرد . و هيچ دگرگونى و قوتى نيست مگر به كمك خداوند متعال .\r\n( 1 ) پس خدا را زياد ياد كنيد و براى فرداى قيامت تلاش كنيد و بدانيد كه اگر كسى بين خود و خدا را اصلاح كند ، خدا او را در مورد آنچه كه بين او و مردم است ، كفايت مىكند ؛ و اين بدان خاطر است كه خدا بر مردم حكمرانى مىكند و آنها تسلط و سيطره‌اى ندارند . و خداست كه مالك همه چيز است و مردم بر خدا حكومت و تسلطى ندارند . خداوند بلند مرتبه است و هيچ قوت و نيرويى نيست مگر به خداوند بزرگ و بلند مرتبه . « 5 »\r\nچنان كه مىبينيد تنها همين يك خطبه نقل شده و به علاوه در آن به آياتى استشهاد شده كه بعدا نازل شده است . لكن ابن اسحاق دو خطبهء مذكور را از ابى سلمة بن عبد الرحمن نقل مىكند كه چنين است : آن حضرت صلّى اللّه عليه و آله در ميان مردم ايستاد و پس از حمد و ثناى خداوند فرمود :\r\n( 2 ) « و اما بعد ، اى مردم از دنياى خود ، براى آخرت خويش زاد و توشه پيش بفرستيد . به خدا قسم مىدانيد كه گاهى مىشود يكى از شما ناگاه بىهوش مىگردد و مىميرد و گوسفندان خود را بدون چوپان رها مىكند . سپس خدايش بدون هيچ درنگ و پرده‌دارى از او سؤال مىكند : آيا رسول من نيامد كه تو را ارشاد و تبليغ كند ؟ و آيا به تو مال ندادم و به تو بخشش نكردم پس چه چيز براى خود پيش فرستادى ؟ در اين حال به راست و چپ خود مىنگرد و چيزى نمىبيند ، سپس به جلوى خود مىنگرد و چيزى غير از جهنم را مشاهده نمىكند . پس هر كس كه مىتواند صورت خود را از آتش جهنم و لو با شقّه‌اى از خرما نجات بخشد ، بايد چنين كند و اگر آن را هم ندارد با سخنانى زيبا با ديگران برخورد كند ، در مقابل آن ده برابر و حتى هفتصد برابر پاداش مىبيند .\r\nو السلام عليكم و رحمة اللّه و بركاته . »\r\n\r\n\r\n","description":"","footnote":"\r\n( 1 ) . حج ( 22 ) ، 78 .\r\n( 2 ) . حج ( 22 ) ، 78 ؛ الا اين كه ضمير در آن به ابراهيم برمىگردد .\r\n( 3 ) . انفال ( 8 ) ، 42 .\r\n( 4 ) . كهف ( 18 ) ، 39 ؛ غير از اين آيه ، آيات سوره‌هاى : ق ، قصص و عنكبوت مدنى هستند كه قبل از اين زمان نازل شده‌اند و اين مطلبى است كه در صحت اين خبر خدشه وارد مىكند .\r\n( 5 ) . الطبرى ، ج 2 ، ص 394 - 395 و طبرسى هم آن را در مجمع البيان ، ج 10 ، ص 432 بدون سند بيان كرده است .\r\n","page_name":" 188 ","page_number":188},
  {"content":"\r\n\r\n( 1 ) سپس بار ديگر خطبه خواند و فرمود :\r\n« به درستى كه حمد و سپاس مخصوص پروردگار است . او را حمد و سپاس مىگويم و از او يارى مىخواهم . و از شرور نفس‌ها و گناهان اعمال خود به خدا پناه مىبريم .\r\nهر كسى كه خدا او را هدايت كند ، گمراه نمىشود و هر كسى كه خدا او را گمراه كند ، هدايت نمىشود . من شهادت مىدهم به اين كه لا إله الا اللّه وحده لا شريك له . همانا بهترين سخن ، كتاب خداى تبارك و تعالى است كه هر كس كه خدا آن را در دل او زينت دهد ، رستگار شده است و او را پس از كفر وارد اسلام كرده و او است كه آن را بر سخنان مردم برگزيده است . اين كتاب بهترين و بليغ‌ترين سخنان است . دوست بداريد آنچه را كه خدا دوست دارد . با تمام دل خود خدا را دوست داشته باشيد و از كلام خداوند و ذكر او خسته نشويد و مواظب باشيد كه دل‌هايتان سخت نشود . همانا قرآن از تمام آنچه كه خداوند آفريده است ، برتر و بالاتر مىباشد و خداوند آن را از بهترين و برگزيدهء تمام مخلوقات دانسته است . قرآن صالح‌ترين سخن است كه تمام حلال و حرام‌هاى مردم در آن آمده است . اى مردم ، خدا را عبادت كنيد و چيزى را شريك او قرار ندهيد . از خدا آن گونه كه شايسته است بترسيد و با خداوند در سخنان شايسته‌اى كه بر زبان خود مىرانيد با صداقت و راستى باشيد ، و با يكديگر در راه او دوستى كنيد . و خداوند از اين كه عهد و پيمانش شكسته شود ، خشمگين مىگردد . و السلام عليكم » . « 1 »\r\nدر اين روايت ابن اسحاق ، آنچه كه در روايت اول طبرى آمده بود ، وجود ندارد . در آنجا به آيات مدنى بسيارى استشهاد شده بود كه در زمان‌هاى بعد نازل شده است كه همين روايت اول ( طبرى ) را تضعيف مىكند ؛ اما روايت دوم ابن اسحاق چنين نيست .\r\n( 2 ) در ادامهء خبر كلينى در روضه كافى از سعيد بن مسيب از على بن الحسين عليه السّلام آمده است كه : سپس ( بعد از ظهر ) همان روز سوار بر ناقه‌اش شد كه با آن تا قباء آمده بود و به سوى مدينه حركت كرد و على عليه السّلام نيز به همراه وى بود و لحظه‌اى از او جدا نمىشد و پيامبر صلّى اللّه عليه و آله از هيچ محلّه‌اى از محلّه‌هاى انصار عبور نمىكرد ، مگر اين كه از او درخواست مىكردند كه در محلّهء آنها ساكن شود و پيامبر اكرم صلّى اللّه عليه و آله به آنها مىگفت : راه ناقه را باز بگذاريد ؛ زيرا او مأمور است . پس ناقه حركت مىكرد و رسول اللّه صلّى اللّه عليه و آله افسار آن را رها كرده بود ، تا اين كه به اين جايى رسيد كه مىبينى ( و با دست خود به در مسجد رسول اللّه صلّى اللّه عليه و آله اشاره كرد كه در آنجا بر جنازه‌ها نماز خوانده مىشد ) و آنگاه ايستاد و سپس\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 146 - 147 .\r\n","page_name":" 189 ","page_number":189},
  {"content":"\r\n\r\nبر زمين زانو زد و رسول اللّه صلّى اللّه عليه و آله از آن پياده شد و ابو ايوب جلو رفت و اثاثيهء آن حضرت صلّى اللّه عليه و آله را به منزل خود برد و رسول اللّه صلّى اللّه عليه و آله به منزل وى رفت و على عليه السّلام نيز به همراه او بود تا وقتى كه مسجد الرسول و خانه‌هاى آن حضرت صلّى اللّه عليه و آله و منزل على عليه السّلام ساخته شد و آنها به منازل خود نقل مكان كردند . « 1 »\r\n( 1 )\r\n\r\nساير اخبار در مورد ورود رسول اكرم صلّى اللّه عليه و آله\r\nطبرسى در إعلام الورى از ابن شهاب زهرى نقل مىكند كه گفت : عده‌اى از مهاجرين قبل از رسول اللّه صلّى اللّه عليه و آله بر ( بنى ) عمرو بن عوف وارد شده و در خانه‌هاى آنها ساكن شده بودند . . . هنگامى كه رسول اللّه صلّى اللّه عليه و آله به سوى مدينه آمد و به ذو الحليفه رسيد ، از راهى كه منتهى به بنى عمرو بن عوف مىشود سؤال كرد و او را راهنمايى كردند تا بدان جا رسيد . در آنجا بنى عمرو بن عوف در اطرافش جمع شدند و خوش‌حالى كردند و او در منزل پيرمردى صالح به نام كلثوم بن هدم كه نابينا بود ، اقامت كرد و بنى عمرو بن عوف از طايفهء أوس بودند و براى همين رسول اللّه صلّى اللّه عليه و آله وقتى به چهره‌هاى آنها نگاه كرد ، هيچ فردى از خزرج را نديد و اين به خاطر جنگ‌ها و دشمنى ميان آنها بود . « 2 »\r\n\r\n\r\n","description":"","footnote":"\r\n( 1 ) . روضة الكافى ، ص 28 .\r\n( 2 ) . در اين باره طبرسى مىگويد : روايت شده است كه نبى اكرم صلّى اللّه عليه و آله به هنگامى كه وارد مدينه شد . زنان و بچه‌ها به دورش جمع شدند و خواندند :\r\n طلع البدر علينا من ثنيّات الوادع * وجب الشّكر علينا ما دعا لله داع \r\nماه بدر از منطقهء ثنيات الوداع بر ما طلوع كرد و شكرگزارى بر ما لازم است تا دعوت كننده‌اى به سوى خدا دعوت كند .\r\nسپس به بيان اخبار مربوط به رسول اللّه صلّى اللّه عليه و آله در قباء مىپردازد ، در حالى كه اين خبر در مورد زنان مدينه است و او آن را با اخبار قباء مخلوط كرده است و سيرهء ابن هشام و سيرهء ابن اسحاق و تواريخ يعقوبى و طبرى ، و مسعودى خالى از اين خبر مىباشد و شايد اوّلين كسى كه آن را نقل كرده ، بيهقى ( وفات 458 ) در دلائل النبوة ، ج 2 ، ص 233 و سپس ابن حجر ( وفات 852 ) در فتح البارى ، ج 7 ، ص 204 و سپس سمهودى ( وفات 911 ) در وفاء الوفاء ، ج 4 ، ص 1172 و سپس ديار بكرى ( وفات 982 ) در تاريخ الخميس ، ج 1 ، ص 341 و سپس حلبى ( وفات 1044 ) در سيره‌اش ، ج 2 ، ص 54 مىباشد .\r\nو سمهودى آن را نقل كرده و گفته است : ذكرى از ثنيّة الوداع را در هيچ كدام از مسيرهاى منتهى به مكه نديدم ، و ياقوت حموى ( وفات 626 ) در معجم البلدان ، ج 2 ، ص 85 مىنويسد : الثنية : به هر گردنه‌اى مىگويند كه در كوه‌ها از آن عبور مىكنند . و ثنية الوداع به فتح واو - گردنه‌اى مشرف بر مدينه مىباشد كه هر كس كه مىخواهد به مكه برود ، از آن مىگذرد و به خاطر وداع با مسافران در آنجا آن را ، ثنية الوداع گويند . در مراصد الاطلاع ، ج 1 ، ص 301 نيز همين مطلب آمده است .\r\nسمهودى با رد اين نظر مىنويسد : ثنيات الوداع از جهت مكه نيست و كسى كه از طرف مكه وارد مدينه مىشود ، آن را نمىبيند و از آن نمىگذرد ، مگر آن كه كسى بخواهد به طرف شام برود ؛ زيرا در جهت شام قرار دارد . و ظاهرا مستند كسانى كه آن را از جهت مكه قرار داده‌اند همان سخنان زنانى است كه اين اشعار را به هنگام ورود آن حضرت مىخواندند و خانه‌هاى بنى ساعده در جهت شام قرار دارد و شايد كه آن حضرت از همين جهت وارد مدينه شده است .\r\nلكن كسانى كه اين خبر را روايت كرده‌اند ، گفته‌اند : سپس به سمت راست متمايل شد تا در قباء اقامت نمود . در اين\r\n","page_name":" 190 ","page_number":190},
  {"content":"\r\n\r\n( 1 ) و هنگامى كه رسول اللّه صلّى اللّه عليه و آله نماز مغرب و عشاء را به جاى آورد ، أسعد بن زراره در حالى كه صورت خود را پوشانده بود ، بر آن حضرت صلّى اللّه عليه و آله وارد شد و سلام نمود و گفت : يا رسول اللّه ، به خود گمان نداشتم كه خبر ورود شما را بشنوم و از ديدار شما بمانم ، الّا اين كه بين ما و برادران ما از قبيلهء أوس كدورت‌هايى هست كه خودتان مىدانيد . براى همين كراهت داشتم كه در ميان آنها بيايم ؛ امّا بالاخره صبرم لبريز شد و نتوانستم به ديدار شما نيايم !\r\nرسول اللّه صلّى اللّه عليه و آله به اوس گفت : كدام يك از شما به او امان مىدهد ؟\r\nگفتند : يا رسول اللّه صلّى اللّه عليه و آله أمان ما در امان دادن شما است ، به او امان دهيد .\r\nفرمود : خير ، بلكه بعضى از شما بايد به او امان دهيد . در اين حال عويم بن ساعده و سعد بن خيثمه گفتند : ما به او أمان مىدهيم و پس از آن أسعد نزد رسول اللّه صلّى اللّه عليه و آله رفت و آمد مىكرد و پشت سر آن حضرت نماز مىخواند .\r\nپس از آن شب ، ابو بكر از رسول اللّه صلّى اللّه عليه و آله جدا شد و وارد مدينه گرديد و نزد بعضى از انصار اقامت كرد و رسول اللّه صلّى اللّه عليه و آله در قباء نزد كلثوم بن هدم باقى ماند .\r\n( 2 ) سپس ابو بكر نزد پيامبر صلّى اللّه عليه و آله آمد و گفت : يا رسول اللّه صلّى اللّه عليه و آله ، به مدينه وارد شويد ؛ زيرا مردم مدينه مشتاق ديدار شما هستند . آن حضرت فرمود : من اينجا را ترك نخواهم كرد تا برادرم على عليه السّلام به من بپيوندد .\r\nابو بكر گفت : گمان نمىكنم كه على عليه السّلام به اين زودى بيايد ! رسول اللّه صلّى اللّه عليه و آله فرمود : بلكه به زودى خواهد آمد ، ان شاء الله . آنگاه پانزده روز منتظر ماند تا على عليه السّلام وارد شد .\r\nبعد از ورود على عليه السّلام رسول اللّه صلّى اللّه عليه و آله يك يا دو روز ديگر در قباء ماند و سپس سوار مركب خود شد تا حركت كند ، در اين بين بنى عمرو بن عوف در اطراف وى جمع شدند و گفتند : يا رسول اللّه ، نزد ما بمان ؛ زيرا ما اهل سعى و تلاش و شمشير و سپر مىباشيم ! امّا آن حضرت صلّى اللّه عليه و آله فرمود : ناقه را آزاد بگذاريد ؛ زيرا مأمور است .\r\n\r\n\r\n","description":"","footnote":"\r\nصورت آيا قبل از اقامت در قباء از بنى ساعده گذشته است ؟ ! اين مطلب خيلى بعيد به نظر مىرسد .\r\nو ابن شبّه در تاريخ مدينه ، ج 1 ، ص 269 با سندى از جابر بن عبد الله انصارى نقل مىكند كه : اين منطقه ثنيّة الوداع ناميده شد ؛ زيرا رسول اللّه صلّى اللّه عليه و آله از سمت خيبر وارد شد و به همراه وى مسلمانانى بودند كه زنان صيغه‌اى ( موقّت ) به همراه داشتند و در آنجا آن حضرت صلّى اللّه عليه و آله به آنها فرمود : زنان متعه را كنار بگذاريد و آنها را به محل خودشان بفرستيد و براى همين آنجا محل ثنيّة الوداع نام‌گذارى شد ؛ زيرا مسلمانان با زنان متعه‌اى خود خداحافظى كردند . اين مطلب در وفاء الوفاء ، ج 2 ، 275 و خلاصهء آن در ص 361 آمده است . بنابراين ثنيات الوداع از سمت مكه نيست و در وقت هجرت منطقه‌اى به اين اسم وجود نداشته است و امروز بدان منطقه كشك يوسف پاشا العثمانى گفته مىشود ؛ زيرا وى منطقهء ثنيه را در سال 1914 هموار نمود ؛ چنان كه در حاشيهء تاريخ مدينه آمده است .\r\n","page_name":" 191 ","page_number":191},
  {"content":"\r\n\r\n( 1 ) خبر حركت رسول اللّه صلّى اللّه عليه و آله به ساير افراد أوس و خزرج رسيد ، براى همين سلاح‌هاى خود را برداشتند و اطراف ناقهء رسول اللّه صلّى اللّه عليه و آله حلقهء حفاظتى تشكيل دادند و آن حضرت صلّى اللّه عليه و آله از كنار هيچ طايفه‌اى از انصار نمىگذاشت ؛ الّا اين كه جلوى ناقه‌اش را مىگرفتند و از او درخواست مىكردند كه نزد آنها اقامت كند و رسول اللّه صلّى اللّه عليه و آله مىفرمود : راه ناقه را باز بگذاريد زيرا مأمور است .\r\nخروج رسول اللّه صلّى اللّه عليه و آله از قباء در روز جمعه صورت گرفت و هنگام ظهر به ميان بنى سالم رسيد ، آنان به استقبال وى رفتند و گفتند : اى رسول اللّه به ميان اهل سعى و تلاش و شمشير و سپر خوش آمدى ! و آنها قبل از ورود رسول اللّه صلّى اللّه عليه و آله مسجدى را بنا كرده بودند و آن حضرت صلّى اللّه عليه و آله نماز ظهر را همراه آنها به سمت بيت المقدس به جاى آورد و برايشان سخنرانى كرد و تعداد حاضران صد مرد بود ، و اين اوّلين مسجدى بود كه رسول اللّه صلّى اللّه عليه و آله روز جمعه در آن سخنرانى كرد . « 1 »\r\n( 2 ) سپس رسول اللّه صلّى اللّه عليه و آله سوار شتر شد و افسار آن را رها كرد . اين شتر رسول اللّه صلّى اللّه عليه و آله را به سوى عبد الله بن أبيّ بن سلول برد . آن حضرت صلّى اللّه عليه و آله احتمال مىداد كه ابن أبيّ او را دعوت به نزول خواهد كرد ، براى همين توقف كرد و در اثر ازدحام جمعيت گرد و خاك بلند شده بود كه ابن أبيّ آستين خود را جلوى بينىاش گرفت و گفت : اى مرد ، به همان جايى برگرد كه تو را فريب داده و اغوايت كردند و تو را به اينجا آوردند و نزد آنها اقامت كن و به خانه‌هاى ما ميا !\r\nسعد بن عباده گفت : اى رسول خدا ، از گفته‌هاى اين شخص ناراحت نشو ، زيرا ما تصميم گرفته بوديم كه او را شاه خويش قرار دهيم و حال وى مىبيند كه تو اين منصب را از او گرفته‌اى . اى رسول اللّه ، به منزل من بيا ، كه نه در ميان خزرج و نه در ميان اوس كسى ديگرى نيست كه دهانهء چاه ( و آب ) او بيشتر از من باشد ، و ما أهل پايدارى و نگهبانى هستيم ، پس از اينجا گذر مكن .\r\n( 3 ) آن حضرت افسار شترش را رها كرد و شتر آن قدر راه رفت تا در جايى كه در حال حاضر درب مسجد در آن واقع شده است ، زانو بر زمين زد . آنجا قطعه زمينى از دو طفل يتيم از قبيلهء خزرج بود كه به نام سهل و سهيل ، و زير نظر اسعد بن زراره بودند . محل خوابيدن شتر جلوى در خانهء ابو ايّوب خالد بن يزيد بود و پس از آن كه رسول اللّه صلّى اللّه عليه و آله از ناقه‌اش پياده شد ، مردم اطراف او را گرفتند و هر كسى درخواست مىكرد كه به منزل او برود . مادر ابو ايّوب پيشدستى كرد و اثاثيهء رسول اللّه صلّى اللّه عليه و آله را به منزل برد و از آنجا كه درخواست‌هاى مردم زياد بود ، فرمود : اثاثيه‌ام كجاست ؟ گفتند مادر ابو ايوب آن را به منزل خود برده است . آنگاه رسول اللّه صلّى اللّه عليه و آله فرمود : مرد بايد همراه اثاثيه‌اش باشد و در اين حال اسعد بن زراره افسار ناقه را گرفت و آن را جلوى خانهء ابو ايّوب برد .\r\n\r\n\r\n","description":"","footnote":"\r\n( 1 ) . اين در حالى است كه در خبر كلينى از على بن الحسين عليه السّلام گذشت كه آن حضرت صلّى اللّه عليه و آله مسجد را براى آنها مشخص و قبله را نصب كرد و در روز جمعه بر ايشان نماز خواند و دو خطبه ايراد كرد كه خطبه‌ها را ذكر كرديم .\r\n","page_name":" 192 ","page_number":192},
  {"content":"\r\n\r\n( 1 ) ابو ايوب در طبقهء پايين منزل خود سكونت داشت و در طبقهء دوم منزل وى هم اتاقى وجود داشت .\r\nاو كراهت داشت كه بالاتر از رسول اللّه صلّى اللّه عليه و آله باشد ، براى همين گفت : يا رسول اللّه صلّى اللّه عليه و آله ، پدر و مادرم فداى شما باد . آيا طبقهء بالا براى شما خوب است يا طبقهء پايين ؟ پيامبر فرمود : براى كسانى كه به زيارت ما مىآيند ، طبقهء بالا مناسب‌تر است . هر صبح و شام أسعد بن زراره و سعد بن خيثمه « 1 » و منذر بن عمرو و سعد بن ربيع و اسيد بن حضير به ترتيب غذاى آن حضرت صلّى اللّه عليه و آله را تهيه مىكردند .\r\nابو امامه ، اسعد بن زراره هر روز نهار آن حضرت را در ظرفى كه مقدارى گوشت بر آن نهاده شده بود ، مىفرستاد و تمام كسانى كه نزد آن حضرت مىآمدند . از آن مىخوردند و سير مىشدند و در آخر ظرف غذا به همان صورت اول بازگردانده مىشد و سعد بن عباده براى حضرت شام مىفرستاد كه تمام كسانى كه نزد آن حضرت صلّى اللّه عليه و آله بودند از آن مىخوردند و سير مىشدند و در آخر ، ظرف به صورت دست نخورده بازگردانده مىشد . روزى آن حضرت صلّى اللّه عليه و آله از نماز فارغ شده بود كه اسيد بن حضير يك قابلمه غذا را خودش براى آن حضرت آورد . رسول خدا صلّى اللّه عليه و آله از او سؤال كرد : آيا اين را خودت آورده‌اى ؟ گفت : بله ، يا رسول اللّه ، زيرا كسى را نيافتم كه ظرف غذا را براى شما بياورد .\r\nحضرت صلّى اللّه عليه و آله فرمود : خداوند به خانواده شما بركت بدهد . « 2 »\r\n\r\n\r\n","description":"","footnote":"\r\n( 1 ) . ظاهرا در اينجا سهوى رخ داده است ؛ زيرا سعد بن خيثمه انصارى از افراد بنى عمرو بن عوف در قباء بود و چنان كه گفته شد به صورت مجرّد زندگى مىكرد و شايد كه وى در قباء متكفل رسيدگى به آن حضرت صلّى اللّه عليه و آله بوده است نه در مدينه .\r\n( 2 ) در اينجا نيز طبرسى از دلائل النبوة بيهقى به نقل از أنس بن مالك روايت كرده است كه وقتى ناقهء رسول اللّه صلّى اللّه عليه و آله جلوى خانه ابو ايّوب و در همسايگى اسعد بن زراره كه از بنى نجار بود زانو بر زمين زد ، زنان آنها خارج شدند و در حالى كه دف مىزدند ، مىخواندند :\r\n نحن جوار من بنى النجار * يا حبّذا محمد من جار \r\nما زنان بنى نجار هستيم و محمد چه همسايهء خوبى است براى ما !\r\nدر اين حال رسول اللّه صلّى اللّه عليه و آله به ميان آنها آمد و فرمود : آيا مرا دوست داريد ؟ ! گفتند : بله . به خدا قسم اى رسول اللّه صلّى اللّه عليه و آله . پس آن حضرت نيز سه مرتبه فرمود : من نيز شما را دوست مىدارم .\r\nاين خبر در دلائل النبوة ، ج 2 ، ص 234 آمده و او اوّلين كسى است كه آن را روايت مىكند و ابن اسحاق و ابن هشام و يعقوبى و طبرى ، و مسعودى آن را روايت نكرده‌اند .\r\nدر اينجا بايد به اين نكته اشاره كنيم كه بيهقى اوّلين كسى است كه خبر شعر زنان مدينه به هنگام استقبال از رسول اللّه صلّى اللّه عليه و آله را نقل كرده است و در اينجا هم بايد بگوييم كه مستند هر دو درست نيست . علّامه حلى رحمه اللّه در كتاب نهج الحق و كشف الصدق نوشته است : اهل سنت دربارهء آن حضرت روايت كرده‌اند كه وقتى رسول اللّه صلّى اللّه عليه و آله وارد مدينه شد ، زنان مدينه در حالى كه از خوش‌حالى به خاطر ورود آن حضرت دف مىزدند ، او با تكان دادن آستين خود با آنان مىرقصيد ! سپس در تعليقهء بر آن نوشته است : آيا چنين عملى از يك رئيس يا كسى كه كمى وقار و ابّهت دارد صادر مىشود ؟ از چنين مزخرفاتى به خدا پناه مىبريم ! اگر چنين عملى به يكى از راويان اين احاديث نسبت داده شود ، آنها با سبّ و شتم به مقابله برمىخيزند و از آن تبرّى مىجويند ؛ اما چگونه است كه نسبت دادن چنين مزخرفاتى را به نبى اكرم صلّى اللّه عليه و آله جايز مىشمارند كه از تمامى آنها منزه است ؟ ! ( نهج الحق و كشف الصدق ، ص 151 و دلائل الصدق ، ج 1 ، ص 389 ) .\r\n","page_name":" 193 ","page_number":193},
  {"content":"\r\n\r\n( 1 )\r\n\r\nساخت مسجد النّبى\r\nاز على بن ابراهيم قمى نقل شده است : آن حضرت صلّى اللّه عليه و آله همراه اصحابش در مكان وسيعى كه محلّ خشك كردن خرما بود ، نماز مىخواندند . آنگاه رسول اللّه صلّى اللّه عليه و آله به اسعد بن زراره فرمود : اين مكان را از صاحبانش خريدارى كن و او آن را به ده دينار خريد . در اين زمين مردابى وجود داشت كه رسول اللّه صلّى اللّه عليه و آله دستور داد آب آن را به جاى ديگرى روانه كنند و همچنين از آنها خواست كه خشت بزنند و زدند .\r\nآنگاه جاى پايه‌هاى ديوار را كندند . سپس دستور داد كه سنگ بياورند . آنان از سنگلاخ سياهى كه در خارج مدينه قرار داشت ، سنگ‌هايى را براى پايه چينى به آنجا حمل كردند و خود رسول اللّه صلّى اللّه عليه و آله در اين كار شركت كرد و سنگى را در بغل گرفته و حمل مىكرد كه اسيد بن خضير پيش آمد و گفت :\r\nاجازه دهيد كه من آن را حمل كنم . « 1 » رسول اللّه صلّى اللّه عليه و آله به وى فرمود : نه ، برو سنگ ديگرى را بياور .\r\nبه اين ترتيب سنگ‌ها را حمل كردند تا پايهء ديوار را با آن پر كردند و پايه چينى را به اتمام رساندند ، آنگاه پايين ديوار را دو خشتى و ميانهء آن را يك خشت و نيمه و بالاى آن را يك خشتى و به صورت نر و ماده بنا كردند تا ديوار به اندازهء يك قامت در صد ذراع به اتمام رسيد .\r\n( 2 ) همچنين كلينى در فروع كافى با سندى از عبد الاعلى موسى آل سام نقل كرده است كه گفت : به امام صادق عليه السّلام عرض كردم : طول مسجد النبى صلّى اللّه عليه و آله چقدر بوده ؟ فرمود : سه هزار و ششصد ذرع شكسته بود . « 2 »\r\nخبر سابق از على بن ابراهيم قمى ، ظاهرا چنين مىرساند كه : ساختن ديوارهاى سه‌گانه مسجد در يك زمان صورت گرفته است ، در حالى كه كلينى نيز خبرى را از او با اسناد از عبد اللّه بن سنان نقل كرده است كه گفت : از امام صادق عليه السّلام شنيدم كه مىگفت : در ابتدا رسول اللّه صلّى اللّه عليه و آله مسجد را به صورت ( نسميط ) بنا كرد ، سپس تعداد مسلمانان زياد شد و به آن حضرت صلّى اللّه عليه و آله گفتند : اى رسول اللّه صلّى اللّه عليه و آله اگر اجازه دهيد ، مقدارى مسجد را توسعه دهيم و او فرمود : آن را توسعه دهيد كه آن را به صورت « السعيده » بنا كرد . دوباره تعداد مسلمانان بيشتر شد و به رسول اللّه صلّى اللّه عليه و آله گفتند : اگر اجازه دهيد ، مسجد را توسعه دهيم و آن حضرت صلّى اللّه عليه و آله فرمود : آن را توسعه دهيد و آنگاه ديوارهاى آن را با خشت ( ذكر و انثى ) بالا بردند و در ادامه گفته است : ( الميط ) به ديوارى با پهناى دو خشت و « السعيده » با ديوارى به پهناى يك خشت خام و نيم و ( الذكر و الانثى ) به ديوارى به پهناى يك خشت مىگويند كه خشت‌ها به صورت مورّب كنار هم چيده شده‌اند . « 3 »\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 159 ، با تغيير اندكى در ترتيب مطالب و قطب راوندى آن را در قصص الانبياء ، ص 338 نقل كرده است .\r\n( 2 ) . فروع كافى ، ج 1 ، ص 81 و 317 و به نقل از صدوق در من لا يحضره الفقيه ، ج 1 ، ص 75 و شيخ طوسى در تهذيب ، ج 1 ، ص 327 و وسائل الشيعة ، ج 3 ، ص 546 .\r\n( 3 ) . فروع كافى ، ج 1 ، ص 81 و شيخ صدوق در معانى الاخبار ، ص 51 و شيخ طوسى در تهذيب ، ج 1 ، ص 327 .\r\n","page_name":" 194 ","page_number":194},
  {"content":"\r\n\r\n( 1 ) در ادامهء خبر آمده است : سپس گرماى شديد مسلمانان را اذيت مىكرد ، براى همين به آن حضرت فرمودند : يا رسول اللّه صلّى اللّه عليه و آله ، اگر اجازه بدهيد ، براى مسجد سقف بنا كنيم و آن حضرت صلّى اللّه عليه و آله اجازه داد و آنگاه با تنهء درختان نخل ، پايه‌ها را آماده كردند و برگ و ليف‌هاى نخل و گياه خوشبوى اذخر را بر روى آن ريختند .\r\nو به همين صورت در آن نماز خواندند تا باران باريد و زمين آن گلى شد . به رسول اللّه صلّى اللّه عليه و آله گفتند :\r\nاگر اجازه دهيد ، مسجد را مسقف كنيم ؛ اما آن حضرت فرمود : نه ، سقفى باشد همانند سقف موسى عليه السّلام و سقف مسجد به همين صورت باقى بود تا آن حضرت رحلت كرد .\r\n( 2 ) ابن شهر آشوب در المناقب مىنويسد : روايت شده است كه اصحاب نبى اكرم صلّى اللّه عليه و آله هر روز براى استقبال آن حضرت صلّى اللّه عليه و آله به بيرون مدينه مىآمدند و هنگام ظهر پراكنده مىشدند . تا اين كه روزى براى استقبال آمدند و رسول اللّه صلّى اللّه عليه و آله به نزديكى مدينه رسيده بود و اوّلين كسى كه او را ديد ، مردى يهودى بود كه فرياد زد : اى بنى قيله ، « 1 » بزرگ شما آمد .\r\nنبى اكرم صلّى اللّه عليه و آله بر كلثوم بن هدم وارد شد و براى ديدار با مردم به منزل سعد بن خيثمه مىرفت . « 2 »\r\n( 3 ) على عليه السّلام سه شب در مكه باقى ماند و سپس به سوى رسول اللّه صلّى اللّه عليه و آله حركت كرد و به او ملحق شد و نبى اكرم صلّى اللّه عليه و آله روزهاى دوشنبه و سه شنبه و چهار شنبه و پنج شنبه در قباء باقى ماند و مسجد قباء را بنا نهاد و سپس در روز جمعه آن را ترك كرد و نماز جمعه را در منطقه رانوناء در مسجد به جاى آورد و اين اوّلين نماز جمعه‌اى بود كه رسول خدا صلّى اللّه عليه و آله در مدينه اقامه كرد . اين منطقه مربوط به بنى سالم بن عوف از قبيله اوس نيز بود ، براى همين غسّان بن مالك و عباس بن عباده به همراه افرادى از بنى سالم نزد آن حضرت رفتند و گفتند : يا رسول اللّه صلّى اللّه عليه و آله ، نزد ما بمان كه امكانات و افراد زيادى داريم و به خوبى از تو محافظت مىكنيم ، اما رسول خدا صلّى اللّه عليه و آله فرمود : راه ناقه‌ام را باز بگذاريد ؛ زيرا كه مأمور است .\r\nسپس زياد بن لبيد و فروة بن عمرو به همراه مردانى از بنى بياضه آن حضرت را ملاقات كردند كه به درخواست آنها نيز همين جواب را داد .\r\n( 4 ) سپس سعد بن عباده و منذر بن عمرو به همراه افرادى از بنى ساعده ( از قبيله خزرج ) به ديدار آن حضرت آمدند و سپس سعد بن ربيع و خارجة بن زيد و عبد الله بن رواحه به همراه افرادى از بنى الحارث بن خزرج به ملاقات آن حضرت صلّى اللّه عليه و آله آمدند و درخواست اقامت در ميان طايفهء خود را كردند كه همين جواب را شنيدند .\r\n\r\n\r\n","description":"","footnote":"\r\n( 1 ) . مادر اوس و خزرج .\r\n( 2 ) . در اين مورد توضيح داديم كه اين خبر را تنها يعقوبى ( ج 2 ، ص 41 ) نقل كرده است .\r\n","page_name":" 195 ","page_number":195},
  {"content":"\r\n\r\n( 1 ) ناقه همين طور پيش رفت تا به منزل‌هاى بنى النجار رسيد و جلوى قطعه زمينى كه مربوط به دو كودك يتيم بود ، توقف كرد و زانو بر زمين زد . امّا نبى اكرم صلّى اللّه عليه و آله مكث كرد و پياده نشد و شتر برخاست و مسافت كمى را طى كرد آنگاه نگاهى به پشت خود كرد و سپس برگشت و در همان جاى اول زانو بر زمين زد و سپس پاها را بر زمين خوابانده و گردنش را خوابانيد . پس از اين حالت ، رسول اللّه صلّى اللّه عليه و آله از آن پياده شد و ابو ايّوب اثاثيه آن حضرت صلّى اللّه عليه و آله را به منزل خود منتقل كرد و نبى اكرم صلّى اللّه عليه و آله در خانهء ابو ايوب اقامت كرد .\r\n( 2 ) رسول اللّه صلّى اللّه عليه و آله دربارهء قطعه زمين سؤال كرد كه به وى اطلاع دادند : اين قطعه زمين مربوط به دو كودك يتيم از معاذ بن عفراء به نام‌هاى سهل و سهيل مىباشد . معاذ آنها را راضى كرد و زمين را خريدارى نمود و رسول اللّه صلّى اللّه عليه و آله دستور دادند كه در آنجا مسجدى را بنا كنند و خود رسول اللّه صلّى اللّه عليه و آله نيز در ساختن مسجد همكارى مىكرد . و مهاجران و انصار در كنار هم كار مىكردند و در اين حال بعضى از آنها به بعضى ديگر مىگفتند :\r\n لئن قعدنا و النّبى يعمل * لذاك منّا العمل المضلّ \r\nاگر ما بنشينيم در حالى كه رسول اكرم صلّى اللّه عليه و آله كار مىكند ، در اين صورت كار ما گمراهى خواهد بود .\r\nنبى اكرم صلّى اللّه عليه و آله در جواب فرمودند :\r\n لا عيش الا عيش الآخرة * اللهم ارحم الانصار و المهاجرة \r\nهيچ عيشى بهتر از عيش آخرت نيست ، خدايا انصار و مهاجرين را رحمت كن .\r\nو على عليه السّلام مىفرمود :\r\n لا يستوى من يعمل المساجدا * يدأب فيها قائما و قاعدا \r\nو من يرى عن الغبار حائدا به درستى كسانى كه براى مساجد كار مىكنند و در آن به عبادت مىپردازند با كسانى كه از گرد و غبار كار كردن پرهيز مىكنند ، مساوى نيستند .\r\nبعد از آن رسول اللّه صلّى اللّه عليه و آله اتاق‌هايش را ساخت « 1 » و از منزل ابو ايوب بدان جا منتقل گرديد . مدت اقامت آن حضرت نزد ابو ايوب از ماه ربيع الاول تا ماه صفر سال آينده طول كشيد . « 2 »\r\n\r\n\r\n","description":"","footnote":"\r\n( 1 ) . چنان كه در سيرهء ابن هشام ، ج 2 ، ص 143 و وفاء الوفاء ، ج 2 ، ص 426 به نقل از ذهبى آمده است كه : آن حضرت صلّى اللّه عليه و آله در ابتدا منزل سودة را بنا كرد و سپس اتاق عايشه و اتاق‌هاى همسران ديگر خود را بعدها بنا كرد .\r\n( 2 ) . مناقب آل ابى طالب ، ج 1 ، ص 184 - 186 . چنين به نظر مىرسد كه اين همان خبر سيرهء ابن هشام ، ج 2 ، ص 138 - 142 ؛ بدون مدت اقامت آن حضرت صلّى اللّه عليه و آله در منزل ابو ايوب باشد و گفته شده است كه هفت ماه و به قولى يك ماه\r\n","page_name":" 196 ","page_number":196},
  {"content":"\r\n\r\n( 1 )\r\n\r\nوفات اسعد بن زراره و اقامهء نماز ميّت\r\nابن اسحاق مىنويسد : در آن ماه ، ابو امامه ، اسعد بن زراره در اثر سياه سرفه وفات يافت و اين زمانى بود كه در حال ساختن مسجد بودند .\r\nسپس از ابن حرم از نوهء اسعد بن زراره : يحيى بن عبد الله بن عبد الرحمن ابن اسعد بن زراره روايت مىكند كه رسول اللّه صلّى اللّه عليه و آله فرمود : مرگ ابو امامه مرگ بدى بود چرا كه يهوديان و منافقان عرب خواهند گفت كه اگر او پيامبر مىبود ، ابو امامه را از مردن نجات مىداد در حالى كه من نه براى خودم و نه رفيق خودم در برابر پروردگارم اختيارى ندارم . « 1 »\r\nاين اوّلين بارى است كه ذكرى از منافقين در مدينه به ميان مىآيد .\r\nو نميرى بصرى از واقدى با سندى از محمد بن عبد الرحمن بن اسعد بن زراره ( از پدرش ) نقل مىكند كه گفت : اسعد بن زراره اوّلين مرد انصارى بود كه در مدينه وفات كرد و در بقيع دفن شد و قبل از آن بر جنازه‌ها نماز ميت نمىخواندند . « 2 »\r\n( 2 ) ظاهرا اين دو خبر دو عنوان اوّل را براى أسعد بن زراره جمع كرده است ؛ يعنى وى اوّلين كسى است كه نماز ميّت بر او خوانده شده است و اوّلين كسى است كه در بقيع دفن شده است .\r\nاين در حالى است كه نميرى بصرى خبرى را روايت كرده كه حاكم حسكانى با سندى از ابى سعيد خدرى آن را نقل كرده و گفته است : ابتدا كه رسول اللّه صلّى اللّه عليه و آله وارد مدينه شد ، وقتى ميتى در حال احتضار قرار مىگرفت ، به رسول اللّه صلّى اللّه عليه و آله اطلاع مىداديم و آن حضرت صلّى اللّه عليه و آله حاضر مىشد و براى او طلب استغفار مىكرد و صبر مىكرد تا ميّت قبض روح شود و برود و چه بسا كه حضور رسول بسيار طول مىكشيد و ما مىترسيديم كه براى رسول اللّه صلّى اللّه عليه و آله مشقت‌آور باشد ؛ لذا به همديگر گفتيم : اگر صبر كنيم تا ميّت قبض روح شود و آنگاه رسول اللّه صلّى اللّه عليه و آله را جهت حضور مطلع كنيم ، او كمتر به مشقّت مىافتد . براى همين پس از آن رسول اللّه صلّى اللّه عليه و آله را بعد از قبض روح ميّت مطلع مىكرديم . پس از مدتى دوباره گفتيم كه اگر جنازه‌ها را نزد آن حضرت ببريم ، او كمتر به زحمت مىافتد ؛ لذا براى راحتى آن حضرت صلّى اللّه عليه و آله جنازه‌ها را پشت در خانهء آن حضرت صلّى اللّه عليه و آله مىبرديم . « 3 »\r\n\r\n\r\n","description":"","footnote":"\r\nطول كشيده است ؛ چنان كه در وفاء الوفاء ، ج 1 ، ص 265 و سيرهء حلبية ، ج 2 ، ص 64 آمده است و قول وسط مطمئن‌تر است چنان كه خواهد آمد .\r\n( 1 ) . ابن هشام ، ج 2 ، ص 153 .\r\n( 2 ) . تاريخ مدينه ، ج 1 ، ص 96 .\r\n( 3 ) . از زهرى روايت كرده است كه وقتى كسى وفات مىكرد ، رسول اللّه صلّى اللّه عليه و آله حضور مىيافت و بر او نماز مىخواند و\r\n","page_name":" 197 ","page_number":197},
  {"content":"\r\n\r\n( 1 )\r\n\r\nيثرب يا طيبه\r\nنميرى بصرى ( متوفاى 262 ) با سندى از عبد الله بن جعفر نقل كرده است : رسول اللّه صلّى اللّه عليه و آله مدينه را « طيبه » ناميد ؛ اما اين نام‌گذارى چه وقت بوده است ؟\r\nوى با سندى از أبى قتادهء انصارى و سهل بن سعد ساعدى نقل كرده است كه وقتى ما از غزوهء تبوك برمىگشتيم ، رسول اللّه صلّى اللّه عليه و آله فرمود : اين ، شهر طيبه‌اى است كه خدا مرا در آن جاى داد . « 1 » براى همين اسم شهر از يثرب به طيبه تغيير كرده ، و اين تغيير در اوايل هجرت نبوده است .\r\n( 2 )\r\n\r\nچاه‌ها و سيلاب‌هاى مدينه\r\nنميرى بصرى ، شانزده چاه را ذكر مىكند كه عبارتند از :\r\nالأعواف : همان چاهى است كه نبى اكرم صلّى اللّه عليه و آله آن را بعدا خريد و در آن وضو گرفت تا اين كه آبش زياد شد ، آنگاه آن را صدقه جاريه براى عموم قرار داد . « 2 »\r\nالأغرس : نبى اكرم صلّى اللّه عليه و آله در آن وضو گرفت و باقيماندهء آب وضوى خود را در آن ريخت . اين چاه در نيم ميلى مسجد قباء از جهت شمال شرقى قرار داشت . « 3 »\r\nچاه أنس يا البرود و مقصود أنس بن مالك انصارى بوده است كه مىگفت : در خانهء من چاهى قرار داشت كه در جاهليت « البرود » ناميده مىشد . « 4 »\r\n( 3 ) بضاعه : چاهى گوارا بود كه در وسط خانه‌هاى بنى ساعدهء بود و از آن چاه براى نبى اكرم صلّى اللّه عليه و آله آب آشاميدنى مىبردند و گفته شده است كه از آن حضرت صلّى اللّه عليه و آله سؤال شد : گاهى پارچه‌هاى عادت زنان و يا سگ در آن انداخته مىشود ، در اين صورت حكم آن چيست ؟ آن حضرت صلّى اللّه عليه و آله جواب داد : آب چاه پاك است و چيزى آن را نجس نمىكند . « 5 »\r\n\r\n\r\n","description":"","footnote":"\r\nهنگامى كه رسول اللّه صلّى اللّه عليه و آله مسن‌تر شد و بردن او براى نماز خواندن بر ميّت برايش سنگين بود ، مؤمنان جنازه‌هاى خود را به جايگاه جنازه‌ها در نزديكى خانهء آن حضرت مىآوردند تا بر آنها نماز بخواند . و روايت كرده است كه در جايگاه جنازه‌ها در نزديك خانهء آن حضرت ، دو درخت نخل وجود داشت كه جنازه‌ها را نزديك آن مىگذاشتند و پيامبر صلّى اللّه عليه و آله بر آنها نماز مىخواند تا اين كه وقتى عمر بن عبد العزيز تصميم به توسعه مسجد گرفت ، آن دو درخت را از بنى النجار خريد و آنها را قطع كرد . تاريخ مدينه ، ج 1 ، ص 3 - 5 .\r\n( 1 ) . تاريخ مدينه ، ج 1 ص 163 - 164 .\r\n( 2 ) . همان ، ص 159 .\r\n( 3 ) . همان ، ص 161 .\r\n( 4 ) . تاريخ مدينه ، ص 160 .\r\n( 5 ) . همان ، ص 156 - 157 و مراصد الاطلاع ، ج 1 ، ص 140 .\r\n","page_name":" 198 ","page_number":198},
  {"content":"\r\n\r\nالبر يومه : كه مال بنى الحارث بن خزرج بود . « 1 »\r\nالجاسوم : كه مال هيثم بن تيهان بود و رسول اللّه صلّى اللّه عليه و آله از آن آب نوشيد . « 2 »\r\n( 1 ) الحاء : كه در باغ ابى طلحه انصارى كه در جهت قبله از سوى شرق ( آن هنگام كه قبله به سوى شام بود . ) قرار داشت و آب آن گوارا بود و رسول اللّه صلّى اللّه عليه و آله در اين باغ داخل شد و از آب چاه نوشيد و آنگاه ابو طلحه آن را صدقه قرار داد ( يا آن كه به آن حضرت هديه كرد ) . و هنگامى كه حسّان ثابت ، غلام خودش صفوان بن معطّل را آزاد كرد ، نبى اكرم صلّى اللّه عليه و آله چاه الحاء را به عنوان هديهء متقابل به او عطا كرد . « 3 »\r\nالحضير در الحرّانيه : هنگامى كه سيل مهزوز طغيان مىكرد و مىترسيدند كه به مدينه آسيب برساند ، آن را به سوى حضير هدايت مىكردند و در آن مىريخت و همچنين آب‌هاى مذينيب در آن مىريخت . « 4 »\r\nچاه رومه : رومه همان سرزمينى بود كه مشركان در سال جنگ خندق در آنجا اردو زدند و بين الجرف و رعانه قرار داشت . اخبار مربوط به اين چاه مختلف است : بعضى مىگويند كه اين چاه مال يك يهودى يا مردى از مزينة يا بنى غفار بوده كه هر مشك آبش را برابر يك كف دست طعام مىفروخت ، رسول اللّه صلّى اللّه عليه و آله به وى فرمود : آن را در عوض يك چشمه در بهشت به من به فروش . او گفت : يا رسول اللّه صلّى اللّه عليه و آله من و خانواده‌ام غير از چاه ، چيز ديگرى نداريم و لذا نمىتوانم چنين كارى بكنم .\r\n( 2 ) گفته‌اند : اين خبر به گوش عثمان بن عفّان رسيد و آن را در مقابل سى و پنج هزار دينار خريد و بر مسلمانان وقف كرد . و گفته‌اند آن را به چهل هزار ( درهم ) خريد و گفته‌اند كه عثمان در زمان خلافت خود آن را به سى هزار درهم از بيت المال خريد و وقف مسلمانان كرد . « 5 » و همين أولىتر است .\r\nچاه ذرع يا چاه بنى حطمه : كه در كنار مسجدشان قرار داشت و رسول اللّه صلّى اللّه عليه و آله از آن وضو گرفت و آب دهان مبارك خود را در آن ريخت . « 6 »\r\n( 3 ) سقياء : كه در حسيكه قرار داشت و حسيكه نام منطقه‌اى در مدينه ، در اطراف كوه ذباب بوده است كه منازل يهوديان از ناحيهء ابن ماقيه تا نزديكىهاى الجرف در آن قرار داشته است و اسم زمين‌هاى سقياء : الفلج يا الفلجان بوده است و چاه آن سقياء نام داشته و مال ذكوان بن عبد قيس زرقى بوده است كه سعد بن ابى وقاص بعدا آن را با دو شتر خريد و آب گوارايى داشت كه جهت نوشيدن رسول اللّه صلّى اللّه عليه و آله از آن استفاده مىشد . « 7 »\r\n\r\n\r\n","description":"","footnote":"\r\n( 1 ) . تاريخ مدينه ، ص 169 .\r\n( 2 ) . همان ، ص 160 .\r\n( 3 ) . همان ، 157 - 158 .\r\n( 4 ) . همان ، ص 169 .\r\n( 5 ) . همان ، ص 153 - 154 .\r\n( 6 ) . همان ، ص 161 .\r\n( 7 ) . همان ، ص 157 - 158 و حاشيهء آن .\r\n","page_name":" 199 ","page_number":199},
  {"content":"\r\n\r\n( 1 ) العينيّة : كه در كنار غار بنى حرام قرار داشت و رسول اللّه صلّى اللّه عليه و آله با آب آن وضو گرفت و در آن غار هم داخل شد . « 1 »\r\nالغرس : كه در خانه سعد بن خيثمه در قباء قرار داشت و در كنار آن سنگ بزرگى به نام مهراس وجود داشت كه حوض بزرگ كنده كارى شده‌اى بود كه كسى قادر به حركت دادن آن نبود . رسول اللّه صلّى اللّه عليه و آله با اين آب وضو گرفت و غسل كرد و از آن نوشيد ؛ چنان كه از ابى جعفر ، امام باقر عليه السّلام نقل شده است . « 2 »\r\nچاه مدرى : اين چاه در مسير سيل مهزوز به مسجد النبى حفر شده بود و در زمان خلافت عثمان در كنار آن خاكريزى را ايجاد كرده بودند تا از ورود سيل به مدينه و مسجد جلوگيرى كند . « 3 »\r\nاليسيره : كه مال بنى اميهء از انصار ( نه مهاجرين ) بود و رسول اللّه صلّى اللّه عليه و آله از آن وضو گرفت و آب دهان مبارك را در آن انداخت تا چاه با بركتى بشود و آن را « اليسيره » ناميد . « 4 »\r\n( 2 ) الهجير : چاهى بود كه در حرّة و در بالاى قصر ابن ماه قرار داشت . « 5 »\r\nمدينه داراى سه چشمه به نام‌هاى : بطحان ، عقيق و القناة بود . بطحان ، منطقهء متوسطى در ميان خانه‌هاى مدينه بود و سيل آن از ذى الجدر سرچشمه مىگرفت كه جايگاهى در حرّه يمانيه بود و در منطقهء شرقى ابن زبير و جفاف و مرقبة و بنى حجر و بنى كلب و الحساة مىريخت تا به فضاى بنى خطمة و أغرس مىرسيد ، سپس از پل مىگذشت تا اين كه در دشت‌ها پخش مىشد .\r\nظاهرا اين سيل مفيد بوده و ضررى نداشته است ؛ لذا نميرى بصرى با سندى از عايشه از نبى اكرم صلّى اللّه عليه و آله نقل مىكند كه فرمود : همانا بطحان نهرى از نهرهاى بهشتى است . « 6 »\r\n( 3 ) سيل ديگرى در همين منطقه جارى مىشده است كه « رانونا » ناميده مىشده است و از كوه‌هاى يمانى عير و از حرس در شرق حرّه سرچشمه مىگرفته است و سپس در صريحه جارى مىشده و در جوىهاى مختلف جريان مىيافته است و آنگاه در نيزارها مىريخته و از سمت راست قباء مىگذشته است .\r\nسپس داخل غوساء و سپس وادى ذى خصب مىشده است و بعد به ذى صلب نزديك مىشده است . در آنجا در سراة مىريخته و در قعر بركه جارى مىشده است . در آنجا دو قسمت مىشده كه يك قسمت آن از چاه جشم عبور مىكرده و در سكة الخليج مىريخته و سرانجام در وادى بطحان پخش مىشده است . « 7 »\r\n\r\n\r\n","description":"","footnote":"\r\n( 1 ) . همان ، ص 160 .\r\n( 2 ) . همان ، ص 162 .\r\n( 3 ) . همان ، ص 169 .\r\n( 4 ) . همان ، ص 161 .\r\n( 5 ) . همان ، ص 167 - 168 .\r\n( 6 ) . همان .\r\n( 7 ) . همان ، ص 168 .\r\n","page_name":" 200 ","page_number":200},
  {"content":"\r\n\r\n( 1 ) امّا سيل وادى العقيق از مكانى به نام بطاويح سرچشمه مىگرفته است كه بخشى از حره بوده و از غرب شطاى به حساب مىآمده است و سپس تمام آن در نقيع مىريخته و اين سيل چهار برد ( 16 فرسنگ - 80 كم ) فاصله داشته است و از آنجا در بركهء يلبن و برام مىريخته است . و تمام آب‌هاى وادى بقاع به آن اضافه مىشده و آب‌هاى نقعاء هم بدان مىپيوسته و آنگاه همهء اينها در جايى به نام بقع به هم مىپيوسته است . سپس سيل طول مسير خود را سيراب مىكرده و در مزادتين مىريخته است و از آنجا براى آبيارى مورد استفاده قرار مىگرفته است . سپس تمام اين آب‌ها در وادى ابر در پايين حليفة عليا جمع مىشده‌اند . سپس در أتمه و الجام سرازير مىشده‌اند و آنگاه در وادى حمرا جارى مىشده و آنجا را سيراب مىكرده است و سپس به ثنيّة الشريد سرازير مىشده و اين سيل مباركى بوده است .\r\n( 2 )\r\n\r\nبازارهاى مدينه در زمان جاهليت و اسلام\r\nنميرى بصرى از ابى غسّان روايت مىكند كه در زمان جاهليت بازارى در زباله - در ناحيه‌اى كه يثرب ناميده مىشده - وجود داشته است و بازارى هم در روى پلى در محلّه بنى قينقاع و بازار ديگرى در صفاصف و عصبه ( در غرب قباء ) و بازارى در كوچه‌هاى ابن جبين وجود داشته كه بدان مزاحم گفته مىشده است و در زمان جاهليت و اوايل اسلام برپا مىشده است . « 1 »\r\n( 3 ) شافعى در الام از امام صادق عليه السّلام روايت مىكند كه رسول اللّه صلّى اللّه عليه و آله در حالى كه در روز جمعه خطبه مىخواند ، مردم در بازارى به نام بطحاء مشغول دادوستد بودند و بنى سليم ، اسب و شتر و گوسفند و روغن را براى فروش بدان جا مىآوردند و شايد اين همان بازارى است كه نميرى بصرى از عايشه نقل مىكند كه بدان بازار اسب مىگفتند .\r\nاز عطاء بن يسار نقل مىكند كه : هنگامى كه رسول اللّه صلّى اللّه عليه و آله تصميم گرفت كه بازارى براى مدينه برپا كند ، به سوى بازار بنى قينقاع ( در روى پل ) رفت ؛ سپس به سوى بازار مدينه بازگشت و پايش را در آنجا بر زمين زد و فرمود : اين بازار شما است كه در آن بر كسى سخت‌گيرى و باج گرفته نمىشود . « 2 »\r\n( 4 )\r\n\r\nخانه‌هاى اطراف مسجد\r\nدر اطراف مسجد خانه‌هايى ساخته شد كه عبد الرحمن بن عوف صاحب خانه‌هاى متعددى در آنجا بود كه از جملهء آنها خانه‌اى بود كه به آن « الدار الكبرى » مىگفتند و علّت تسميهء آن اين بود كه اوّلين خانه‌اى بود كه يكى از مهاجران در مدينه ساخته بود .\r\n\r\n\r\n","description":"","footnote":"\r\n( 1 ) . تاريخ مدينه ، ج 1 ، ص 306 .\r\n( 2 ) . همان ، ص 304 - 306 و در حاشيهء آن .\r\n","page_name":" 201 ","page_number":201},
  {"content":"\r\n\r\nرسول اللّه صلّى اللّه عليه و آله خود در بناى آن همكارى كرده بود چون عبد الرحمن از مهمانان رسول اللّه صلّى اللّه عليه و آله در آن پذيرايى مىكرد و براى همين « دار الضيفان - ميهمان خانه » ناميده مىشد و در زمان نميرى بصرى ( متوفاى 262 ه ) اين خانه در اختيار فرزندان عبد الرحمن بوده است .\r\n( 1 ) از جملهء اين خانه‌ها « دار القضاء » بوده و علّت تسميهء آن اين بوده است كه عبد الرحمن بن عوف در شب‌هاى شوراى عمر در آنجا تحصن كرده بود تا كار شورا فيصله يابد و فرزندان عبد الرحمن آن را به معاوية بن ابى سفيان فروختند . در اين خانه ديوان‌ها و محل نگهدارى بيت المال قرار داشت و ابو العباس ، سفاح نخستين خليفهء عباسى آن را تخريب كرد و آن را به مسجد ملحق كرد و امروزه ( عهد نميرى بصرى ) هم اين چنين است .\r\nاز جملهء آنها خانه‌اى بود كه عبد الرحمن بن عوف آن را بعدها به عبد الله بن مكمّل بن عوف ( برادرزاده‌اش ) هديه كرد و آل مكمّل آن را به مهدى عبّاسى فروختند و اين خانه در اختيار بعضى از فرزندانش بود تا اين كه به مسجد ضميمه شد .\r\n( 2 ) از جملهء اين خانه‌ها ، خانه‌اى بود كه عبد الرحمن بن عوف ، مليكه دختر سنان المريه را در آن ساكن كرد . اين زن در زمان خلافت ابو بكر وارد مدينه شد و او گفت : چه كسى اين زن را منزل مىدهد و عبد الرحمن او را به آن منزل برد و لذا به « دار مليكه » مشهور شد . سپس سهيل بن عبد الرحمن بن عوف آن را به عبد الله بن جعفر فروخت و او آن را به معاوية بن ابى سفيان فروخت و هنگامى كه مهدى عباسى به حكومت رسيد ، آن را ضميمهء مسجد كرده به اين سه خانه « القرائن » مىگفتند و اينها به مرور زمان ضميمهء مسجد شدند . « 1 »\r\n( 3 ) نميرى بصرى با سندى از يحيى بن جعدة نقل مىكند كه گفت : هنگامى كه رسول اللّه صلّى اللّه عليه و آله وارد مدينه شد ، خانه‌هايى را براى مردم بنا كرد . « 2 » سپس نميرى بصرى مىنويسد : شخصى به من خبر داده است كه از جملهء اين خانه‌ها ، خانهء نعيم بن عبد الله نحّام از بنى عدى بوده است كه در آن در زاويهء « دار القضاء » قرار داشته است و اين خانه به عنوان صدقه « 3 » در دست فرزندانش قرار داشته و در غرب مسجد و در جنب خانهء ابن مكمل قرار داشته است و راه بين آنها به اندازهء شش ذرع بوده است .\r\n\r\n\r\n","description":"","footnote":"\r\n( 1 ) . همان ، ص 232 - 235 .\r\n( 2 ) . همان ، ص 242 .\r\n( 3 ) . تاريخ مدينه ، ج 1 ، ص 247 و اين در حالى است كه ابن حجر در الاصابة ، ج 3 ، ص 538 مىنويسد : عمر بن شبه در مورد اخبار مدينه از ابى عبيد الله مدنى نقل مىكند كه : مروان خانه را از النحام به سيصد درهم خريد و آن را به خانهء خودش ضميمه كرد و منظور از النحام در اينجا ابراهيم بن نعيم است و اين با آن چه ما پيش از اين از همين كتاب نقل كرديم هماهنگ نيست ؟ !\r\n","page_name":" 202 ","page_number":202},
  {"content":"\r\n\r\n( 1 ) در كنار خانه النّحام ؛ خانه‌هايى قرار داشته كه از جملهء آنها خانهء حسّان بن ثابت بوده كه « الفارع » ناميده مىشده است و خانه‌اى كه در آن منزل عاتكه ، دختر يزيد بن معاويه قرار داشت و در اختيار جعفر بن يحيى برمكى قرار گرفت ؛ ولى بعدها از او پس گرفته شد . در كنار آن خانه‌اى قرار داشت كه مال سكينه ، دختر حسين بن على عليها السّلام بود كه بعدها در ملكيّت نصير ( صاحب مصلى ) يا معين ، از غلامان مهدى عباسى قرار گرفت .\r\n( 2 ) در كنار آن ، خانه كوچه‌اى قرار داشت كه شش ذرع بود و در جنب اين كوچه خانه‌اى قرار داشت كه مال عبد الله بن جعفر بن ابى طالب رضى اللّه عنه بود و اين همان خانه‌اى است كه در ملكيّت منيره ، آزاد كردهء مادر هادى عبّاس قرار گرفت . « 1 » سپس يحيى بن خالد برمكى آن را تصاحب كرد كه بعدها از وى مصادره شد . « 2 »\r\nدر كنار آن حشّى قرار داشت ( درخت‌هاى خرمايى كه احتياج به آبيارى ندارد ) كه مال طلحة بن ابى طلحهء انصارى بود و سپس در اختيار برمكيّان قرار گرفت و بعدها از آنها مصادره شد و امروزه خشك شده است و در كنار آن كوچه‌اى به طول پنج ذرع قرار داشت كه در جنب آن خانه‌هايى قرار داشت كه مال حباب ، غلام عتبه بن غزوان بود كه در اختيار خالصه ، از غلامان خليفهء عباسى قرار گرفت و او آنها را به فرزندان حرملة الأسود فنّرى ، از غلامان هارون الرشيد فروخت .\r\nدر كنار آن ، خانهء ابى مغيث بن مغيرة بن حميد بن عبد الرحمن بن عوف قرار داشت كه آن را وقف كرد كه در دست بنى عذير باشد و در كنار آن باقيماندهء خانهء عبد الله بن مسعود رضى اللّه عنه قرار داشت كه در اختيار جعفر بن يحيى برمكى قرار گرفت و بعدها از وى مصادره شد ( اين تمام مطلب در مورد قسمت غربى مسجد بود ) .\r\n( 3 ) و اما از طرف شرق : خانه‌اى قرار داشت كه عبيد الله بن الحسين بن على بن الحسين بن على ابن ابى طالب عليها السّلام آن را خريد و در اين معامله موسى بن ابراهيم مخذومى هم با او شريك شد و عبيد الله احتمال داد كه هدف موسى از اين معامله ، رسيدن به سود است ، براى همين آن را رها كرد .\r\nدر كنار آن ، خانهء عمرو بن عاص و سپس خانهء خالد بن وليد و سپس خانهء جبلة بن عمر ساعدى قرار داشت كه در اختيار سعيد بن خالد بن عمر بن عثمان و سپس در اختيار اسماء دختر حسين بن عبد الله بن عبيد الله بن عباسى قرار گرفت .\r\nدر كنار آن ، خانه ريطة دختر ابى العباس قرار داشت كه امروزه مال فرزندانش است . سپس كوچه‌اى به اندازهء پنج ذرع بين آن و خانهء عثمان بن عفان قرار داشته و بعد از آن عثمان و بعد از آن\r\n\r\n\r\n","description":"","footnote":"\r\n( 1 ) . تاريخ مدينه ، ج 1 ، ص 258 .\r\n( 2 ) . همان ، ص 234 .\r\n","page_name":" 203 ","page_number":203},
  {"content":"\r\n\r\nخانهء ابو ايوب انصارى قرار داشته كه رسول اللّه صلّى اللّه عليه و آله به هنگام ورود به مدينه در آن اقامت كرد و مغيرة بن عبد الرحمن مخزومى آن را از او خريد و در آن چاهى حفر كرد كه آب مورد نياز مسجد از آن تأمين مىشد .\r\n( 1 ) در كنار آن ، خانهء حارثة بن نعمان انصارى قرار داشت كه بعدها در اختيار امام صادق عليه السّلام قرار گرفت . بين اين خانه و منزل ابراهيم بن هشام مخزومى كوچه‌اى قرار داشت و بعدها اين منزل در اختيار ابى مسلم از غلامان عباسيان قرار گرفت و در كنار آن منزل عامر بن عبد الله بن زبير بن عوام و سپس منزل عبد الله بن عمر بن خطاب عدوى قرار داشت . « 1 »\r\n( 2 ) اين تمام خانه‌هايى بود كه نميرى بصرى در كتاب خود ، اخبار المدينه ، تحت عنوان : « خانه‌هايى كه امروزه در كوچه‌هاى اطراف مسجد النبى قرار دارند . » آورده است و براى همين ذكرى از خانه‌هاى بنى هاشم ، به جز خانه‌هاى عبد الله بن جعفر و سكينه و امام صادق عليه السّلام به ميان نياورده و گفته است كه عبد الله آن را از سهيل بن عبد الرحمن بن عوف خريدارى كرده است و امام صادق عليه السّلام خانهء خود را از حارثة بن نعمان انصارى خريده است و عبيد الله بن حسين بن على بن حسين عليه السّلام نيز خانه‌اى داشته كه آن را خريده است و نگفته كه در آنجا على عليه السّلام خانه‌اى در كنار مسجد داشته است و بلكه نقل كرده است كه عثمان بن عفان و ابو بكر خانه‌هايى داشتند . وى به هنگامى كه خانه‌هاى بنى تيم را ذكر مىكند ، مىنويسد : ابو بكر خانه‌اى را در قبال خانهء كوچك عثمان در كوچهء بقيع گرفت و خانهء ديگرى را هم در كنار مسجد تهيه كرد و اين همان خانه‌اى بود كه رسول اللّه صلّى اللّه عليه و آله در مورد آن فرموده بودند : « تمام درهاى رو به مسجد را ببنديد ، مگر در أبو بكر را . » « 2 »\r\n( 3 ) هم از او گذشت كه بنا به روايتى « دار القضاء » از خانه‌هاى مربوط به عبد الرحمن بن عوف بوده است و لكن در ادامه گفته است : از تعداد زيادى شنيده‌ام كه « رحبة القضاء » مال عمر بن خطاب بوده است و اين خانه از آن جهت « رحبة القضاء » ناميده شده است كه عمر وصيت كرده بود كه پس از وفاتش ، آن خانه براى اداى وام‌هاى او فروخته شود و بدين خاطر « رحبة القضاء » ناميده شد و هنگامى كه معاويه به حكومت رسيد ، آن را خريد و در سال 135 هجرى والى مدينه ، زياد بن عبيد الله آن را خراب كرد و ضميمهء صحن مسجد قرار داد و هزينهء خريد و تخريب آن را بر بازاريان قسطبندى كرد كه به هر كدام چهار دانق ( هر دانقى يك ششم درهم ) رسيد .\r\n\r\n\r\n","description":"","footnote":"\r\n( 1 ) . همان ، ص 26 - 256 .\r\n( 2 ) . همان ، ص 242 و مصحح آن به نقل از النهايه فى غريب الحديث و الروايه از ابن اثير ، ج 2 ، ص 86 در پاورقى آن گفته است كه روايت چنين است : مگر خوخهء على را . و الخوخة در كوچكى شبيه پنجره است كه بين دو خانه نصب مىشود .\r\n","page_name":" 204 ","page_number":204},
  {"content":"\r\n\r\n( 1 ) سپس نميرى بصرى محله‌هاى مهاجرين را ذكر مىكند و از جمله خانهء جهينه بن زيد و خانهء مصطلق بن سعد و كعب بن عمرو و سه خانهء مربوط به بنى أفصى و سه خانهء مربوط به بنى قيس بن عيلان را مىشمارد كه دوازده خانواده در آنها زندگى مىكرده‌اند و از ميان قريش ، ابتدا بنى اسد بن عبد العزى ؛ يعنى زبير بن عوّام و برادرش عبد الرحمن بن عوّام و حكيم بن خرام و نوف بن عدى و هبّار بن أسود و ذؤيب بن حبيب را ذكر مىكند . و خانهء طليب بن كثير از عبد قصى و خانهء عمرو بن عاص از بنى لهم و دو خانهء مربوط به بنى محارب بن فهر و سه خانهء مربوط به بنى جمع و چهار خانهء مربوط به بنى تيم را نقل مىكند كه عبارتند از : ابو بكر و دخترش اسماء و طلحة بن عبيد الله و هم پيمان آنها ، صهيب رومى .\r\n( 2 ) شش خانهء مربوط به بنى عامر بن لؤى را ذكر مىكند كه از جملهء آنها خانهء عبد الله بن ابى سرح است ( كه از مهاجران اوّليه نبوده است ) و هشت خانهء مربوط به بنى عدىّ بن كعب را ذكر مىكند كه از جملهء آنها خانه عمر و پسرش عبد الله بن عمر مىباشند و هشت خانهء مربوط به بنى مخزوم را ذكر مىكند كه از جملهء آنها منزل أرقم بن ابى الأرقم و خالد بن وليد ( بعد از فتح مكه ) و خانهء هم پيمان آنها ، عمار بن ياسر است كه عمر آن را بعد از مراجعت وى از شام براى او بنا كرد و اصل آن را امّ سلمه ، همسر پيامبر صلّى اللّه عليه و آله به وى بخشيده بود و در حال حاضر اين خانه در اختيار بعضى از فرزندانش مىباشد و برخى از آن را فروخته‌اند كه در اختيار فضل بن يحيى برمكى قرار گرفته است و قبل از اين ، عمار خانه‌اى داشت كه در ضلع غربى ( به سوى يمن ) قرار داشت و به مسجد ضميمه شد .\r\nخانه‌اى را هم براى هم پيمان آنها ؛ خراش بن اميه كلبى ذكر مىكند و مىگويد : اين خانه در كوچهء ( صفّارين - مسگران ) قرار داشت و در آن در بازار ( خبّازان - نانوايان ) باز مىشد و او آن را وقف اولاد خودش كرده بود . « 1 »\r\n( 3 ) در مورد خانه‌هاى بنى زهره ، پنج خانه را ذكر مىكند كه مال عبد الرحمن بن عوف زهرى بوده است كه عبارت بودند از : « دار مليكه » و « دار القضاء » و « الدار الذّميمه » و « دار الضيقان الكبرى - ميهمان خانهء بزرگ » و خانه‌اى كه فرزندش سهيل به عبد اللّه بن جعفر فروخت و او آن را به معاويه فروخت و در اختيار منيره قرار گرفت و سپس مال يحيى برمكى شد و آنگاه از وى مصادره شد . گفته است كه سه عدد از اين خانه‌ها « القرائن » و « الجنابذ » ناميده مىشد كه ضميمهء مسجد گرديد .\r\nبرادرش ، عبد الله بن عوف در آنجا خانه‌اى تهيه كرد كه به عنوان وقف بر فرزندانش باقى مانده ، و گفته است كه سعد بن ابى وقّاص زهرى خانه‌اى را در مصلّى و در كنار كوچهء حمّارين براى خود تهيه كرد در حالى كه دو خانهء ديگر در محلّهء بقال داشت .\r\n\r\n\r\n","description":"","footnote":"\r\n( 1 ) . تاريخ مدينه ، ج 1 ، ص 243 - 246 .\r\n","page_name":" 205 ","page_number":205},
  {"content":"\r\n\r\n( 1 ) ابى رافع قبطى منزلى در نزديكى آنجا داشت كه سعد خواستار خريد آن از او شد و ابى رافع پانصد دينار در مقابل آن مىخواست و سعد مىگفت كه : به خدا قسم كه بيش از چهار هزار درهم منجّمه ( يعنى مقسّطه - قسطى ) نمىدهم و ابى رافع هم قبول كرد و با همين مبلغ خانه را به وى فروخت و سعد آن را وقف ذرّيهء خودش كرد و همچنين خانهء ديگرى را در البلاط در مقابل خانهء ابراهيم بن هشام مخزومى خريدارى كرد . هنگامى كه وى از عراق بازگشت و عمر اموال وى را به همراه اموال عمّالش نيم به نيم مىكرد ، همين خانه را هم تقسيم كرد و نصف آن را به زنى به نام « جبّى » بخشيد كه مادر رضاعى عمر بود و اين خانه در دست همين زن بود تا اين كه وى متوجه شكافى در سقف آن شد و گفت : به خدا قسم كه ديگر در اين خانه سكونت نمىكنم و آن خانه را ترك كرد و آن را به بعضى از فرزندان عمر بن خطاب فروخت و اين خانه تا به امروز در دست آنها است . نصف ديگر را سعد در مقابل دوازده هزار درهم به عثمان بن عفّان فروخت كه بعدها در دست عمرو بن عثمان قرار گرفت . از سوى ديگر برادرانش ؛ عامر بن ابى وقّاص و عتبة بن ابى وقاص خانه‌اش را در البلاط تصرف كردند و همين طور در دست آنها بود تا اين كه الربيع ، پرده دار منصور آن را از فرزندان عتبه در مقابل چند درهم خريد .\r\n( 2 ) دو منزل ديگر را براى عبد الرحمن بن ازهر و مخرمة بن نوفل ذكر مىكند كه در زاويهء مسجد و در جنب منارهء شرقى ( به سوى يمن ) قرار داشته است و مهدى عباسى بعضى از آنها را خريد و به حياط مسجد اضافه كرد و بقيه در اختيار برمكيان قرار گرفت و بعدها مصادره شد .\r\nوى گفته است كه مقداد بن عمرو بهرائى ( ابن الاسود الكندى ) ، از هم‌پيمانان بنى مخزوم دو خانه براى خود تهيه كرد كه در اختيار نوهء دخترىاش از وهب بن عبد اللّه اسدى قرار گرفت و آنها يكى از خانه‌ها را به يزيد بن عبد الملك فروختند و ديگرى در دست آنها در بنى جديله بود كه بدان خانهء مقداد مىگفتند « 1 » .\r\n( 3 ) ابن اسحاق مىنويسد : رسول اللّه صلّى اللّه عليه و آله در خانهء ابو ايوب انصارى اقامت كرد تا اين كه مسجد و خانه‌هاى آن حضرت را ساختند و آنگاه به خانهء خودش نقل مكان كرد « 2 » . در اينجا ابن اسحاق به مدت اقامت آن حضرت در منزل ابو ايوب اشاره‌اى نكرده است . از ابن شهر آشوب در مناقب نقل شد كه وى گفت : مدّت ماندن آن حضرت صلّى اللّه عليه و آله نزد ابو ايوب از ماه ربيع الاول تا ماه صفر سال آينده بود « 3 » و گفته شده است كه به مدت هفت ماه و به قولى به مدت يك ماه اين اقامت طول كشيد « 4 » .\r\n\r\n\r\n","description":"","footnote":"\r\n( 1 ) . همان ، ص 222 - 241 .\r\n( 2 ) . سيرهء ابن هشام ، ج 2 ، ص 143 .\r\n( 3 ) . مناقب آل ابى طالب ، ج 1 ، ص 186 .\r\n( 4 ) . وفاء الوفاء ، ج 1 ، ص 265 و سيره الجليلة ، ج 2 ، ص 64 .\r\n","page_name":" 206 ","page_number":206},
  {"content":"\r\n\r\n( 1 ) در وفاء الوفاء سمهودى آمده است كه : شمس ذهبى استظهار كرده است كه آن حضرت صلّى اللّه عليه و آله در ابتدا منزل سوده را بنا كرد و سپس به خانه‌اى براى عايشه احتياج پيدا كرد و آن را هم ساخت و سپس خانه‌هاى ديگر را در اوقات مختلف بنا كرد . « 1 »\r\nذكر خواهد شد كه عايشه در ماه شوال كه مصادف با هشتمين ماه هجرت نبى اكرم صلّى اللّه عليه و آله بود ، به مدينه هجرت كرد و نبى اكرم صلّى اللّه عليه و آله او را در مكه عقد كرده بود و همچنين با سوده ازدواج كرده بود .\r\nعايشه به همراه برادرش عبد اللّه و مادرش ام رومان از مكه خارج شد و طلحة بن عبيد اللّه قيمى نيز به همراه آنان بود و بعدا عبد اللّه بن اريقط هم به آنها پيوست ، زيرا از مدينه به سوى آنها آمده بود تا محل استقرار پدرشان را در مدينه به اطلاع آنها برساند . « 2 »\r\n( 2 ) اما على عليه السّلام به همراه مادرش فاطمهء بنت اسد و فاطمه دختر پيامبر اكرم صلّى اللّه عليه و آله از مكه خارج شد در مورد ساير دختران پيامبر اكرم ( ص ) بايد گفت كه : زينب به همراه شوهرش ابى العاص بن ربيع و رقيه به همراه همسرش عثمان ، به حبشه هجرت كرده بودند و اما ام كلثوم به وسيلهء همسرش عكرمة طلاق داده شده بود و در اينجا ذكر نكرده است كه آيا او به حبشه هجرت كرده بود و يا به همراه خواهرش فاطمه به مدينه هجرت كرد لكن گفته‌اند : رسول اللّه صلّى اللّه عليه و آله ابو رافع قبطى و زيد بن حارثه كلبى را به مكه فرستاد تا همسرش سوده دختر زمعه و ساير دخترانش را به مدينه بياورند « 3 » كه او تنها همان ام كلثوم بوده است و چنين به نظر مىرسد كه اين اقدام قبل از دخول عايشه بوده است ؛ زيرا نقل شد كه اوّلين خانه را براى سوده بنا كرد و سپس خانه‌اى را براى عايشه تهيه كرد و ظاهرا اين اقدام در ماه هفتم ؛ يعنى ماه رمضان رخ داده و ازدواج با عايشه در ماه هشتم يعنى شوال انجام گرفته است ؛ بنابراين مدت اقامت آن حضرت صلّى اللّه عليه و آله در منزل ابو ايوب هفت ماه بوده است كه در اين مدت مسجد و خانه‌اش را بنا كرده است .\r\n( 3 )\r\n\r\nتشريع اذان اعلام\r\nگفته‌اند كه در سال اول هجرى اذان تشريع شد و محمد بن اسحاق با سند خود از عبد اللّه بن زيد نقل مىكند : هنگامى كه رسول اللّه صلّى اللّه عليه و آله وارد مدينه شد ، مردم به وقت نماز ، بدون هيچ گونه اعلامى ، به دور آن حضرت جمع مىشدند و يهوديان به وسيلهء بوق « 4 » هم‌كيشان خود را براى نماز فرا مىخواندند و لذا\r\n\r\n\r\n","description":"","footnote":"\r\n( 1 ) . وفاء الوفاء ، ج 2 ، ص 462 .\r\n( 2 ) . تاريخ طبرى ، ج 2 ، ص 400 و كازرونى به نقل از او در المنتقى و به نقل از او در بحار الانوار ، ج 19 ، ص 129 آورده‌اند .\r\n( 3 ) . همان .\r\n( 4 ) . بحار الانوار ، ج 19 ، ص 131 به نقل از المنتقى كازرونى .\r\n","page_name":" 207 ","page_number":207},
  {"content":"\r\n\r\nرسول اللّه صلّى اللّه عليه و آله نيز خواست بوقى شبيه بوق يهود براى مسلمانان تهيه كند ، اما از آن خوشش نيامد ، براى همين دستور داد كه ناقوسى را تهيه كنند تا به وسيلهء آن مردم را به نماز دعوت كنند .\r\n( 1 ) در اين ميان از عبد الله بن زيد روايت كرده‌اند كه به رسول خدا صلّى اللّه عليه و آله عرض كرد : در رؤيا ديدم مردى از مقابل من گذشت او دو پيراهن سبز بر تن داشت و ناقوسى را بر دوش خود حمل مىكرد . به او گفتم : اى بندهء خدا آيا اين ناقوس را نمىفروشى ؟ گفت : مىخواهى آن را چه كنى ؟ گفتم :\r\nمىخواهيم كه با آن وقت نماز را اعلام كنيم . گفت : آيا به تو چيزى را ياد ندهم كه بهتر از ناقوس باشد ؟\r\nگفتم : آن چيست ؟ و در اين حال فصول نماز را بازگو كرد ( و در آن فصل « حىّ على خير العمل » نيست ) .\r\nبه نزد رسول اللّه صلّى اللّه عليه و آله آمده و اين خواب را براى او گفتم . آن حضرت صلّى اللّه عليه و آله فرمود : ان شاء اللّه كه اين رؤياى صادقه‌اى است ، برخيز و اين فصول را به بلال بياموز تا آنها را با صداى بلند بگويد ، زيرا او صداى بهترى دارد « 1 » .\r\n( 2 ) در اين زمينه احاديثى به وسيلهء اهل سنت نقل شده است كه مىگويد اين رؤيا به وسيلهء چهارده نفر از صحابه ديده شده است : چنان كه در شرح التنبيه جبيلى آمده است : روايت كرده‌اند كه افرادى كه در آن شب رؤيا را ديده‌اند ، هفده نفر از انصار و يك نفر از مهاجرين بوده‌اند كه اين يك نفر عمر بوده است . همچنين روايت كرده‌اند كه بلال نيز از كسانى بوده است كه رؤياى مربوط به اذان را ديده است و در اين زمينه تناقض‌هاى عجيب و غريبى وجود دارد كه جبيلى آنها را آورده و سعى كرده است كه آنها را به نحوى جمع كند ، امّا سعى بيهوده‌اى نموده است !\r\nجالب اين است كه بخارى و مسلم ، نقل اين رؤيا را به طور كلى رها كرده‌اند و آن را در صحيح‌هاى خود نياورده‌اند ، نه از ابن زيد و نه از ابن خطّاب و نه از ديگران و اين به خاطر عدم صحت و نادرستى اين روايت‌ها در نظر آنان بوده است .\r\n( 3 ) البته آنها در كتاب‌هاى صحيح خود در مورد تشريع اذان ، روايتى را از ابن عمر آورده‌اند كه او گفت : پس از آن كه مسلمانان وارد مدينه شدند ، خود به خود جمع مىشدند و نماز برگزار مىكردند و كسى آنها را صدا نمىزد . تا اين كه روزى در اين مورد با هم صحبت كردند و بعضى پيشنهاد دادند كه ناقوسى همانند ناقوس نصرانيان تهيه كنند و بعضى ديگر گفتند : بوقى همانند بوق يهوديان تهيه نمايند كه در اين حال عمر گفت : آيا كسى را انتخاب نمىكنيد كه مردم را براى نماز صدا بزند ؟ رسول اللّه صلّى اللّه عليه و آله فرمود : اى بلال ، برخيز و مردم را براى نماز صدا بزن و بلال صدا زد « 2 » .\r\n\r\n\r\n","description":"","footnote":"\r\n( 1 ) . النص و الاجتهاد ، ص 230 - 231 به نقل از صحيح مسلم ، كتاب الصلاة ، با الاذان .\r\n( 2 ) . همان .\r\n","page_name":" 208 ","page_number":208},
  {"content":"\r\n\r\n( 1 ) متّقى هندى در كنز العمال روايت كرده است كه آنها مذاكرهء مربوط به اذان را نزد امام حسن عليه السّلام انجام داده و رؤياى ابن زيد را ذكر كردند و او گفت : شأن اذان بالاتر از اين مىباشد ؛ جبرئيل در آسمان‌ها اذان گفت و آن را به رسول اللّه صلّى اللّه عليه و آله آموخت « 1 » .\r\n( 2 ) قاضى نعمان مصرى از امام صادق عليه السّلام روايت كرده است كه فرمود : از حسين بن على عليه السّلام در مورد گفته‌هاى مردم دربارهء اذان سؤال شد كه آيا سبب تشريع اذان رؤيايى بوده است كه عبد اللّه بن زيد در خواب ديده و آن را به اطلاع پيامبر صلّى اللّه عليه و آله رسانده و آن حضرت صلّى اللّه عليه و آله دستور به اذان داده است ؟ امام عليه السّلام ناراحت شد و فرمود : اذان به منزلهء چهرهء دينتان مىباشد و وحى بر پيامبرتان نازل مىشده و شما گمان مىكنيد كه او اذان را از عبد اللّه بن زيد فرا گرفته است ؟ ! بلكه از پدرم على بن ابى طالب عليه السّلام شنيدم كه مىگفت : خداوند به هنگامى كه رسول خود را به معراج برد ، ملكى را بر او نازل كرد كه تا آن هنگام و بعد از آن ملكى مثل آن را نديده بود . آن ملك اذان و اقامه را به پيامبر صلّى اللّه عليه و آله تعليم داد و آنگاه جبرئيل به نبى اكرم صلّى اللّه عليه و آله فرمود : اى محمد ، اين گونه براى نماز اذان بگو « 2 » .\r\n( 3 ) حلبى در سيره‌اش از ابى العلاء نقل مىكند كه گفت : به محمد بن حنفيه گفتم : ما مىگوييم كه تشريع اذان به واسطهء رؤيايى بود كه يكى از انصار در خواب آن را مشاهده كرده ؛ شما چه مىگوييد ؟ در اين حال ابن حنفيه بسيار ناراحت شد و گفت :\r\nيكى از پايه‌ها و نشانه‌هاى دينتان را دست كم گرفته و گمان كرده‌ايد كه به واسطهء رؤياى يكى از انصار تشريع شده است و معلوم نيست كه رؤياى اين مرد صادقه و يا از خواب‌هاى آشفته باشد ؟ ! گفتم اين حديث در ميان مردم مشهور است ! گفت : به خدا قسم كه اين باطل است . همانا پدرم مرا با خبر كرد كه : جبرئيل در شب معراج در بيت المقدس أذان و إقامه گفت و دوباره هنگامى كه نبى اكرم صلّى اللّه عليه و آله را به آسمان مىبرد ، اذان گفت . « 3 »\r\n( 4 ) عياشى در تفسير خود از عبد الصمد بن بشير روايت مىكند كه نزد ابى عبد اللّه عليه السّلام در مورد تشريع اذان گفت‌وگو شد و گفته شد كه مردى از انصار ، اذان را در خواب ديد و آن را براى نبى اكرم صلّى اللّه عليه و آله تعريف كرد و رسول اللّه صلّى اللّه عليه و آله به وى دستور داد كه آن را به بلال بياموزد . در اين حال ابى عبد اللّه عليه السّلام فرمود : دروغ مىگويند . به درستى كه رسول اللّه صلّى اللّه عليه و آله در سايهء كعبه خوابيده بود كه جبرئيل بر او نازل شد و در اين حال ظرفى به همراه داشت كه آب بهشتى در آن بود . او پيامبر اكرم صلّى اللّه عليه و آله را بيدار كرد و به\r\n\r\n\r\n","description":"","footnote":"\r\n( 1 ) . به نقل از كنز العمال ، ج 6 ، ص 277 .\r\n( 2 ) . دعائم الاسلام ، ج 1 ، ص 142 و از او در مستدرك الوسائل ، ج 4 ، ص 17 و مثل همين در الجعفريات ، ص 42 .\r\n( 3 ) . سيرهء حلبيه ، ج 2 ، ص 96 .\r\n","page_name":" 209 ","page_number":209},
  {"content":"\r\n\r\nاو دستور داد كه با آن وضو بگيرد . سپس آن را در محلى قرار داد كه در آن هزاران هزار نور وجود داشت . سپس آن را به آسمان برد تا به درهاى آسمان رسيد . . . سپس خداوند به جبرئيل دستور داد و او هم فرياد زد : الله اكبر ، الله اكبر . . . و به اين ترتيب اذان و اقامه را به اتمام رسانيد و آنگاه رسول اللّه صلّى اللّه عليه و آله در جلو قرار گرفت و با هم نماز خواندند و اين چگونگى شروع أذان بود . « 1 »\r\n( 1 ) امّا اين بدان معنا نيست كه تشريع أذان و إعلام از هنگام رجوع نبى اكرم صلّى اللّه عليه و آله از معراج در مكه بوده است ، بلكه بر طبق آنچه كه كلينى با سندى از امام صادق صلّى اللّه عليه و آله روايت كرده ، در مدينه بوده است . امام صادق عليه السّلام مىفرمايد : جبرئيل براى نازل كردن اذان هبوط كرد و در اين حال سر نبى اكرم صلّى اللّه عليه و آله در دامن على عليه السّلام قرار داشت و در خواب بود . جبرئيل اذان و اقامه را گفت و رفت و هنگامى كه رسول اللّه صلّى اللّه عليه و آله بيدار شد به على عليه السّلام فرمود : اى على ، آيا شنيدى ؟ عرض كرد : بله يا رسول اللّه . فرمود :\r\nآيا آن را حفظ كردى ؟ عرض كرد : بله . فرمود : بلال را نزد خود بخوان و آن را به او بياموز . على عليه السّلام بلال را فرا خواند و به او تعليم داد . « 2 »\r\n( 2 ) مرحوم كلينى با سندى ديگرى از امام صادق عليه السّلام روايت كرده است كه رسول اللّه صلّى اللّه عليه و آله به بلال فرمود : اى بلال ، هنگامى كه وقت نماز فرا رسيد بر بالاى ديوار مسجد برو و با صداى بلند اذان بگو . و در آن هنگام بلندى ديوار مسجد به اندازهء قامت يك شخص بود . « 3 »\r\nاين اقتضا مىكند كه اذان پس از بناى مسجد تشريع شده باشد و پيش از اين گذشت كه ما ترجيح مىدهيم كه ساختن مسجد هفت ماه پس از هجرت ، يعنى در ماه مبارك رمضان سال اول هجرى بوده است .\r\n( 3 ) ابن اسحاق در خصوص اذان صبح از عروه بن زبير از زنى از بنى النجار نقل مىكند كه گفت : خانهء من بلندترين خانه در اطراف مسجد بود و بلال به پشت بام خانه‌ام مىآمد و به انتظار طلوع فجر مىنشست و هنگامى كه فجر طلوع مىكرد ، اذان مىگفت . « 4 »\r\n( 4 ) يعقوبى مىنويسد : در ابتدا بلال اذان مىگفت و سپس ابن ام مكتوم نيز با او اذان مىگفت و هر كدام كه زودتر متوجه دخول وقت مىشدند ، اذان مىگفتند و در هنگام نماز يكى از آنها اقامه مىگفتند . از واقدى نقل مىكند كه پس از آن كه بلال اذان مىگفت ، جلوى خانه رسول اللّه صلّى اللّه عليه و آله مىايستاد و مىگفت :\r\nالصلاة يا رسول اللّه ، حىّ على الصلاة ، حى على الفلاح . « 5 »\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 157 .\r\n( 2 ) . فروع كافى ، ج 1 ، ص 83 و من لا يحضره الفقيه ، ج 1 ، ص 57 و التهذيب ، ج 1 ، ص 215 .\r\n( 3 ) . فروع كافى ، ج 1 ، ص 84 و التهذيب ، ج 1 ، ص 150 .\r\n( 4 ) . سيرهء ابن هشام ، ج 2 ، ص 156 با اندكى تصرف .\r\n( 5 ) . تاريخ يعقوبى ، ج 2 ، ص 42 .\r\n","page_name":" 210 ","page_number":210},
  {"content":"\r\n\r\n( 1 )\r\n\r\nبرقرارى پيمان برادرى ميان انصار و مهاجران\r\nشيخ طوسى در أمالى با سندى از سعد از پدرش حذيفه بن يمان نقل مىكند كه گفت : رسول اللّه صلّى اللّه عليه و آله ميان مهاجران و انصار پيمان برادرى دينى بست .\r\nآن حضرت صلّى اللّه عليه و آله ميان دو فردى كه با هم متناسب بودند ، پيمان برادرى مىبست و خودش دست على بن ابى طالب عليه السّلام را گرفت و فرمود : اين هم برادر من است . در ادامه حذيفه مىگويد : رسول اللّه صلّى اللّه عليه و آله كه سيّد المرسلين و امام المتقين و رسول ربّ العالمين بود و هيچ نظير و شبيهى در ميان مردم نداشت ، با على ابن ابى طالب برادر بود . « 1 »\r\n( 2 ) به نظر مىرسد اين خبر سعد بن حذيفه همان روايتى است كه ابن اسحاق بدان اشاره كرده ، در آنجا كه گفته است : « به ما خبر رسيده است كه رسول اللّه صلّى اللّه عليه و آله فرمود : پناه مىبريم به خدا از اين كه به وى چيزى را نسبت دهيم كه نفرموده است . براى خدا ، دو نفر دو نفر با هم پيمان برادرى ببنديد و سپس خودش دست على عليه السّلام را گرفت و فرمود : اين هم برادر من است . پس رسول اللّه صلّى اللّه عليه و آله كه سيّد المرسلين و امام المتقين و رسول ربّ العالمين بود كه هيچ شبيه و نظيرى نداشت ، على بن ابى طالب را به عنوان برادر خود برگزيد .\r\n( 3 ) در ادامه اضافه مىكند كه : حمزة بن عبد المطّلب شير خدا و رسولش و عموى رسول اللّه صلّى اللّه عليه و آله و زيد بن حارثه ، آزاد كردهء رسول خدا صلّى اللّه عليه و آله با هم برادر بودند و در روز احد كه جنگ شروع شد و حمزه احتمال داد كه حادثه‌اى برايش پيش آيد ، به زيد وصيت كرد . و جعفر بن ابى طالب ، « 2 » ذو الجناحين الطّيار فى الجنّة ( صاحب دو بالى ك به وسيلهء آنها در بهشت پرواز مىكند ) و معاذ بن جبل با هم برادر بودند و ابو بكر صدّيق ابن أبى قحافه با خارجة بن زهير خزرجى و عمر بن خطاب با عبان بن مالك خزرجى و عثمان بن عفّان با أوس بن ثابت بن منذر خزرجى و زبير بن عوّام با سلمة بن سلامة و طلحة بن عبيد اللّه با كعب بن مالك و عبد الرحمن بن عوف با سعد بن ربيع خزرجى و ابو عبيدة بن الجرّاح با سعد بن معاذ و مصعب بن عمير بن هاشم مخزومى با ابو ايوب انصارى خزرجى و عمار بن ياسر هم پيمان بنى مخزوم با حذيفه بن يمان از هم‌پيمانان خزرج و ابو ذر غفارى با منذر بن عمرو خزرجى و سلمان فارسى با ابو الدرداء عويمر و بلال ، مؤذّن رسول اللّه صلّى اللّه عليه و آله با ابو رويحه خثعمى عقد برادرى بستند .\r\nاينها كسانى بودند كه رسول اللّه صلّى اللّه عليه و آله بين آنها عقد برادرى بسته و نام‌هايشان براى ما نقل شده است . « 3 »\r\n\r\n\r\n","description":"","footnote":"\r\n( 1 ) . امالى شيخ طوسى ، ص 587 و از او در بحار الانوار ، ج 38 ، ص 333 و ابن طاووس در الطرائف ، ص 28 آن را به نقل از مناقب ابن مغازلى ، ص 42 آورده است ، چنان كه در بحار الانوار ، ج 38 ، ص 346 بدان اشاره شده است .\r\n( 2 ) . اگر گفته شود اين پيمان پس از بازگشت جعفر از هجرت حبشه پس از فتح خيبر و در سال هفتم هجرت بوده است ، در اين صورت با وجود حمزه كه در جنگ احد در نيمهء سال سوم هجرت شهيد شده است سازگار نخواهد بود !\r\n( 3 ) . سيرهء ابن هشام ، ج 2 ، ص 151 - 153 .\r\n","page_name":" 211 ","page_number":211},
  {"content":"\r\n\r\n( 1 ) مقريزى در إمتاع الأسماع از ابن الجوزى نقل كرده است : از تمام كسانى را كه رسول اللّه صلّى اللّه عليه و آله بين آنها پيمان برادرى بسته بود آمارگيرى كردم كه 186 نفر بودند . و گفته شده است كه : 90 نفر بوده‌اند كه 45 نفر از انصار و 45 نفر از مهاجرين را شامل مىشده است . گفته شده است كه پنجاه نفر از هر طرف با هم پيمان برادرى بسته بودند . و بنابر قولى هيچ كدام از مهاجرين باقى نمانده بودند ، مگر اين كه با يكى از انصار پيمان برادرى بسته بودند . پيمان برادرى بين مهاجرين و انصار پنج ماه پس از ورود آن حضرت و بنا بر قولى هفت ماه پس از آن صورت گرفت و بعد از جنگ بدر ارث بردن به واسطهء اين برادرى نسخ شد . « 1 »\r\nابن شهر آشوب از تاريخ نسوى نقل كرده است كه اين كار هشت ماه پس از ورود آن حضرت به مدينه صورت گرفته است . « 2 »\r\n( 2 ) امّا ابن اسحاق نام 38 نفر را ذكر كرده است كه 21 نفر از آنها از مهاجران و هفت نفر از انصار هستند ( زيرا نبى اكرم صلّى اللّه عليه و آله با على عليه السّلام و حمزة با زيد بن حارثه پيمان برادرى بسته بودند ) و سپس گفته است : « اينها كسانى هستند كه رسول اللّه صلّى اللّه عليه و آله بين آنها پيمان برادرى برقرار كرده و نامشان براى ما نقل شده است » . اما شايد كه افراد ديگرى هم براى او نقل شده و او آنها را ذكر نكرده باشد .\r\n( 3 ) امّا ابن حبيب در المحبّر ، 86 نفر را به اين تعداد افزوده است كه در مجموع 140 نفر شده‌اند كه از جملهء آنها : حصين بن حارث بن مطلّب با رافع بن عنجده و طفيل بن حارث بن مطّلب با منذر بن محمد بن عقبه و عبيده بن حارث بن مطّلب با عمير بن حمّام سلمى بوده‌اند كه عبيده در بدر شهيد شد و براى همين گفتند : پيمان برادرى قبل از بدر بوده است و بعد از آن ، پيمان برادرى ديگرى برقرار نشده ، چنان كه در المحبّر آمده است . « 3 »\r\n( 4 ) امّا رسول الله صلّى اللّه عليه و آله دو مرتبه ميان اصحابش پيمان برادرى ايجاد كرد كه اوّلى در مكه بود و در طىّ آن بين گروهى از مهاجران پيمان برادرى اجرا كرد و ابن حبيب در المحبّر مىنويسد : در مكه رسول اللّه صلّى اللّه عليه و آله بين خود و على عليه السّلام پيمان برادرى بست و حمزة بن عبد المطلّب را با زيد بن حارثه و ابو بكر را با عمر و عثمان بن عفان را با عبد الرحمن بن عوف و زبير بن عوام را با عبد اللّه بن مسعود و عبيدة بن\r\n\r\n\r\n","description":"","footnote":"\r\n( 1 ) . امتاع الاسماء مقريزى ، ص 34 . وى حديثى را از ابن عباس از رسول اللّه صلّى اللّه عليه و آله روايت كرده است كه به على عليه السّلام فرمود : تو برادر و صاحب من هستى ؛ چنان كه احمد در مسند ، ج 1 ، ص 230 و ابن عبد البرّ در الاستيعاب ، ج 2 ، ص 460 و متقى هندى در كنز العمال ، ج 6 ، ص 391 آن را آورده‌اند و در الغدير ، ج 3 ، ص 116 هم آمده است .\r\n( 2 ) . المناقب ، ج 1 ، ص 151 .\r\n( 3 ) . المحبّر ، ص 70 - 71 .\r\n","page_name":" 212 ","page_number":212},
  {"content":"\r\n\r\nحارث المطلّب را با بلال و مصعب بن عمير را با سعد بن ابى وقاص و ابى عبيدة بن جرّاح را با سالم ، آزاد كردهء ابى حذيفه و سعيد بن زيد را با طلحه بن عبيد اللّه برادر نمود . و از اين كه مصعب بن عمير را هم نام برده ، دانسته مىشود كه اين پيمان برادرى پيش از فرستادن او به سوى مدينه ، يعنى تقريبا يك سال قبل از هجرت بوده است .\r\n( 1 ) ابن سيد الناس تصريح كرده است كه اين پيمان برادرى پيش از هجرت بوده است ، « 1 » چنان كه اين مطلب در السيرة الحلبية هم آمده است . « 2 » همين ظاهر روايت حاكم حسكانى نيشابورى در المستدرك على الصحيحين مىباشد . « 3 »\r\n( 2 ) ابن سعد در الطبقات « 4 » و سهيلى در الروض الأنف و كازرونى در المنتقى مطالبى را نوشته كه خلاصهء آن چنين است : هنگامى كه رسول اللّه صلّى اللّه عليه و آله وارد مدينه شد ، بين مهاجران و انصار پيمان برادرى بست كه بر اساس آن در حقوق مساوى بودند و اموال را با هم نصف مىكردند و پس از مرگ ، از همديگر ارث مىبردند و البته خويشاوندان اين چنين نبودند تا اين كه جنگ بدر پيش آمد و خداوند در سورهء انفال فرمود :  « وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ »  ؛ بر طبق كتاب خدا خويشان نسبت به يكديگر [ در ارث بردن 
  ] أولى هستند .\r\nبدين ترتيب اين آيه پيمان برادرى را نسخ كرد و هر انسانى به خويشاوندى خويش برگشت و ارحام وى از او ارث مىبردند .\r\n( 3 ) سهيلى مىنويسد : هنگامى كه اسلام عزيز شد و مسلمانان قدرتمند شدند و ترس و وحشت از بين رفت ، خداوند فرمود :  « وَ أُولُوا الْأَرْحامِ بَعْضُهُمْ أَوْلى بِبَعْضٍ »  ؛ يعنى در ميراث اوّلى هستند و آنگاه تمام مؤمنان را با هم برادر قرار داد و فرمود :  « إِنَّمَا الْمُؤْمِنُونَ إِخْوَةٌ »  ؛ يعنى مؤمنان در دوست داشتن همديگر همانند برادر هستند و اين بدان معنا است كه پيمان برادرى پيش از اين آيه بوده است و پس از آن اخوّت همگانى برقرار شد .\r\n\r\n\r\n","description":"","footnote":"\r\n( 1 ) . السيرة لابن سيد الناس ، ج 1 ، ص 200 - 203 . چنان كه در الغدير ، ج 3 ، ص 114 هم آمده است و علامه امينى تعدادى از اخبار مربوط به پيمان برادرى بين نبى اكرم صلّى اللّه عليه و آله و على عليه السّلام را از أهل سنت نقل كرده است ( ج 3 ، ص 111 - 125 ) و مرحوم مجلسى در بحار الانوار ، ج 38 ، ص 330 از اهل سنت و شيعه رواياتى را در اين مورد آورده است و ابن عساكر بيست خبر را با سندهاى آن از صفحه 141 - 161 نقل كرده و محقق محمودى مصادر ديگرى براى اين اخبار جمع‌آورى كرده است كه از صفحه 117 تا 133 در قسم اول از ترجمهء الامام على عليه السّلام از تاريخ دمشق تأليف ابن عساكر آمده است .\r\n( 2 ) . سيرهء حلبية ، ج 2 ، ص 23 - 102 .\r\n( 3 ) . مستدرك الحاكم ، ج 3 ، ص 4 .\r\n( 4 ) . الطبقات ، ج 1 ، ص 242 .\r\n","page_name":" 213 ","page_number":213},
  {"content":"\r\n\r\n( 1 )\r\n\r\nاوّلين سريّه در مدينه\r\nواقدى روايت مىكند كه كاروانى از قريش از شام به سوى مكه در حال حركت بود . و اين در ماه رمضان و مصادف با هفتمين ماه مهاجرت نبى اكرم صلّى اللّه عليه و آله به مدينه بود . در اين كاروان ابو جهل ( بن هشام ) به همراه سيصد سواره از اهل مكه حضور داشتند . رسول اللّه صلّى اللّه عليه و آله پرچم ( سفيدى ) را براى حمزة بن عبد المطلب بست ( و اين اوّلين پرچمى بود كه آن حضرت پس از ورود به مدينه مىبست و آن را ابو مرثد الغنوى حمل مىكرد ) . « 1 »\r\nو او را به همراه سى نفر سواره كه پانزده نفر از مهاجرين و پانزده نفر از انصار بودند به سوى كاروان قريش فرستاد .\r\nآنها به ساحل دريا و در آنجا به مقابل همديگر رسيده و براى جنگ صف‌آرايى كردند . در اين ميان مجدىّ بن عمرو كه هم پيمان هر دو طرف بود بين آنها رفت و آمد مىكرد تا پس از مذاكرات فراوان از جنگ منصرف شدند و حمزه به همراه يارانش به مدينه بازگشت .\r\n( 2 ) سپس واقدى روايت مىكند كه رسول اللّه صلّى اللّه عليه و آله هيچ يك از انصار را به جايى نفرستاد تا اين كه بدر فرا رسيد و خودش مىگويد كه همين درست است . « 2 » ابن اسحاق مىنويسد : رسول اللّه صلّى اللّه عليه و آله حمزه را از ناحيهء العيص به كنارهء دريا فرستاد و آنها سى نفر سواره از مهاجرين بودند كه حتى يك نفر از انصار به همراهشان نبود . آنها در همان ساحل با ابو جهل بن هشام به همراه سيصد سواره از اهل مكه برخورد كردند و مجدىّ بن عمرو جهنى رابط بين آنها بود كه واسطه شد و از بروز جنگ جلوگيرى نمود . « 3 » ابن اسحاق نگفته كه او هم پيمان آنها بوده و شايد كه همين صحيح است ؛ زيرا هيچ پيمانى با آنها نبسته بود و همين طور در روايت طبرى از واقدى نيامده كه مجدىّ هم پيمان آنها بوده است .\r\n( 3 )\r\n\r\nسريّهء عبيده بن حارث\r\nواقدى در روايتى مىگويد : بعد از آن ، نبى اكرم صلّى اللّه عليه و آله در ماه شوال كه مصادف با اول هشتمين ماه ورود آن حضرت صلّى اللّه عليه و آله بود ، پرچمى براى عبيدة بن حارث بست و او را به منطقهء رابغ - كه در ده ميلى از جحفه به سوى قديد واقع شده بود - گسيل داشت و عبيده به همراه شصت سواره كه همگى از قريش\r\n\r\n\r\n","description":"","footnote":"\r\n( 1 ) . طبرى ، ج 2 ، ص 402 به نقل از واقدى و در مغازى نيامده است و يعقوبى از او نقل كرده است كه ابو مرثد هم پيمان حمزه بوده است ، ج 2 ، ص 70 .\r\n( 2 ) . مغازى واقدى ، ج 1 ، ص 9 - 10 .\r\n( 3 ) . سيرهء ابن هشام ، ج 2 ، ص 245 و تاريخ يعقوبى ، ج 2 ، ص 69 و در ج 2 ، ص 44 هم به اين مطلب اشاره كرده است . و در التنبيه و الاشراف ، ص 200 طبرسى در اعلام الورى ، ج 1 ، ص 162 كه آن را بدون سند نقل كرده است .\r\n","page_name":" 214 ","page_number":214},
  {"content":"\r\n\r\nبودند ، حركت كردند تا در كنار آبى به نام أحياء در منطقه رابغ به ابو سفيان بن حرب و كاروانش برخورد كردند و با وجودى كه ابو سفيان به همراه دويست نفر در كاروان بودند ، شمشيرهايشان را نكشيدند و آمادهء جنگ نشدند . . .\r\n( 1 ) امّا با اين حال ، سعد بن ابى وقاص جلو رفت و تيردان خود را بر زمين گذارد و در حالى كه يارانش از او محافظت مىكردند ، شروع به تيراندازى كرد و تمام بيست تيرى را كه در تيردان داشت پرتاب كرد و با هر تيرى يك انسان يا حيوان را مجروح كرد ؛ ولى با اين حال آنها شمشيرهايشان را نكشيدند و براى جنگ آماده نشدند ، بلكه عقب‌نشينى كرده و فرار كردند . در اين حال سعد به عبيده گفت : اگر آنها را تعقيب كنيم ، مىتوانيم به آنها دست يابيم ؛ زيرا آنها با حالت ترس فرار كرده‌اند ؛ اما عبيده آنها را تعقيب نكرد ، بلكه دستور داد كه به مدينه بازگردند . « 1 »\r\n( 2 ) ابن اسحاق مىنويسد : رسول اللّه صلّى اللّه عليه و آله عبيدة بن حارث بن عبد المطلب بن عبد مناف را همراه با شصت سواره از مهاجرين فرستاد تا آنها به آبى در حجاز كه در پايين ثنيّة المرة واقع شده است ، رسيدند و در آنجا سعد بن ابى وقّاص تيرى را پرتاب كرد و اين اوّلين تيرى بود كه در اسلام پرتاب شد ؛ اما هر دو گروه از همديگر دست كشيدند و جنگى رخ نداد . « 2 »\r\nمقداد بن عمر از هم‌پيمانان بنى زهره و عتبة بن غزوان مازنى از هم‌پيمانان بنى نوفل جزء مسلمانان مكه بودند كه همراه كاروان قريش خارج شده بودند تا به مسلمانان برسند و در آنجا فرار كرده و به مسلمانان پيوستند .\r\nبعضى از مردم مىگويند كه پرچم حمزه اوّلين پرچمى بود كه در اسلام براى يكى از مسلمانان به وسيلهء رسول اللّه صلّى اللّه عليه و آله بسته شد و لكن از آنجا كه ارسال حمزه و عبيده با هم صورت گرفت بر مردم مشتبه شد كه اوّلين پرچم براى چه كسى بسته شد . « 3 »\r\n( 3 )\r\n\r\nساختن دو اتاق براى سوده و عايشه\r\nاز سمهودى به نقل از ذهبى نقل شد كه رسول اللّه صلّى اللّه عليه و آله در ابتدا اتاق سوده را بنا كرد و هنگامى كه احتياج به اتاق عايشه پيدا كرد ، آن را هم بنا كرد و همين طور بر حسب احتياج ساير اتاق‌ها را در اوقات مختلف بنا كرد . « 4 »\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 10 - 11 با اندكى تصرّف و همچنين در روايت طبرى ، از او در ج 2 ، ص 402 و التنبيه و الاشراف ، ص 201 .\r\n( 2 ) . طبرى ، در اعلام الورى ، ج 1 ، ص 62 آن را بدان سند نقل كرده است .\r\n( 3 ) . سيرهء ابن هشام ، ج 2 ، ص 241 - 242 با اندكى تصرف ، تاريخ يعقوبى ، ج 2 ، ص 69 عين عبارت ابن اسحاق را آورده است .\r\n( 4 ) . وفاء الوفاء ، ج 2 ، ص 462 .\r\n","page_name":" 215 ","page_number":215},
  {"content":"\r\n\r\nگفتنى است كه ازدواج با عايشه در ماه شوال و مصادف با هشتمين ماه هجرت نبى اكرم صلّى اللّه عليه و آله به مدينه صورت گرفت ، بنابراين فرستادن ابى رافع قبطى و زيد بن حارثه شيبانى به مكه براى آوردن سوده دختر زمعة بن قيس به مدينه قبل از ازدواج با عايشه در مدينه بوده است .\r\n( 1 ) عبد الله بن اريقط از مدينه به مكه بازگشت و به عبد الله بن ابى بكر در مورد اقامتگاه پدرش در سنح مدينه خبر داد و عبد الله به همراه خانوادهء پدرش كه در ميان آنها عايشه هم بود به سوى مدينه حركت كرد و طلحة بن عبد الله تيمى هم در راه به آنها ملحق شد . « 1 »\r\nعايشه هم در اين باره گفت : ابو بكر در ميان بنى الحارث بن خزرج در سنح اقامت كرده بود و ما به او پيوستيم . من در منزل بودم كه رسول اللّه صلّى اللّه عليه و آله وارد منزل ما شد و عدّه‌اى از زنان و مردان انصار نيز گرد آمدند . در اين حال من تاب بازى مىكردم و مرا هل مىدادند كه مادرم نزد من آمد و مقدارى آب بر صورتم ريخت و موهايم را مرتب كرد و در حالى كه رسول اللّه صلّى اللّه عليه و آله بر تختى در خانهء ما نشسته بود ، مادرم مرا برد و جلوى در اتاق مرا نگاه داشت و آنگاه مرا به داخل اتاق برده و در گوشه‌اى نشانيد و سپس به رسول اللّه صلّى اللّه عليه و آله گفت : اين عيال شما است ، خداوند او را براى شما و شما را براى او مبارك قرار دهد .\r\nزنان و مردان همگى از جا برخاستند و رفتند و رسول اللّه صلّى اللّه عليه و آله در خانه‌ام بر من وارد شد و در آن حال من نه‌ساله بودم ! و شترى و گوسفندى برايم قربانى نكردند تا اين كه سعد بن عباده ظرفى را كه هميشه با آن براى پيامبر صلّى اللّه عليه و آله غذا مىفرستاد براى ما فرستاد . « 2 »\r\n( 2 ) سپس طبرى از كلينى روايت مىكند كه : رسول اللّه صلّى اللّه عليه و آله سه سال قبل از هجرت عايشه را عقد كرد و در اين حال وى هفت‌ساله بود و بعد از هجرت به مدينه و در ماه شوال در حالى كه عايشه نه‌ساله بود با او ازدواج نمود . « 3 »\r\n( 3 )\r\n\r\nسريّهء خدّار\r\nواقدى مىگويد كه در ماه ذى القعده و در ابتداى هفتمين ماه ورود نبى اكرم صلّى اللّه عليه و آله به مدينه ، رسول اللّه صلّى اللّه عليه و آله به سعد بن ابى وقّاص فرمود : اى سعد ، آماده شو تا به خدّار به روى ؛ زيرا كاروانى از قريش به\r\n\r\n\r\n","description":"","footnote":"\r\n( 1 ) . الطبرى ، ج 2 ، ص 400 و المنتقى و از او در بحار الانوار ، ج 19 ، ص 129 .\r\n( 2 ) . تاريخ طبرى ، ج 3 ، ص 163 .\r\n( 3 ) . تاريخ طبرى ، ج 3 ، ص 164 و ج 2 ، ص 400 با روايتى از عايشه و نزديك به همين مضمون در اعلام الورى ، ج 1 ، ص 276 و در التنبيه و الاشراف ، ص 201 و مروج الذهب ، ج 2 ، ص 288 آمده است ، لكن او اضافه كرده است كه : « وفات عايشه در سال پنجاه و هشت اتفاق افتاد و او نزديك به هفتاد سال عمر داشت » و در اين صورت عمر او به هنگام ازدواج دوازده‌ساله بوده است نه نه سال و طبيعى است كه زن عمر خود را كمتر جلوه دهد ! .\r\n","page_name":" 216 ","page_number":216},
  {"content":"\r\n\r\nزودى از آنجا گذر خواهد كرد . خدار جزء منطقهء جحفه و نزديك به خمّ « 1 » بود . آنگاه پرچم سفيدى براى او بست كه مقداد بن عمرو « 2 » آن را حمل مىكرد و سعد به پيامبر صلّى اللّه عليه و آله قول داد كه از خدّار تجاوز نكند .\r\nاو به همراه 21 نفر از مهاجران به صورت پياده حركت كرد و آنها روزها در محلّى مخفى مىشدند و شب‌ها حركت مىكردند تا اين كه صبح شب پنجم به خدّار رسيدند ؛ ولى ديدند كه كاروان آنجا را ترك كرده است ، لذا بدون هيچ نتيجه‌اى برگشتند . « 3 » و اين سومين و آخرين سريّه در سه ماه : رمضان ، شوال و ذى القعده بود و پس از آن به واسطهء فرا رسيدن ماه‌هاى حرام ؛ ذى الحجّه و محرّم از خروج براى جنگ دست كشيدند و رسول اللّه صلّى اللّه عليه و آله براى ماه صفر سال دوم خود را براى جنگ آماده مىكرد .\r\n( 1 ) اما همين روايت واقدى مىگويد : اين سريه در ماه حرام ذى القعده رخ داده است و آيهء :\r\n « يَسْئَلُونَكَ عَنِ الشَّهْرِ الْحَرامِ قِتالٍ فِيهِ قُلْ قِتالٌ فِيهِ كَبِيرٌ وَ صَدٌّ عَنْ سَبِيلِ اللَّهِ وَ كُفْرٌ بِهِ وَ الْمَسْجِدِ الْحَرامِ »  ؛ از تو دربارهء جنگ در ماه حرام مىپرسند ، بگو : جنگ امر گرانى است ؛ ولى بازداشتن از راه خدا و كفر ورزيدن به او هتك مسجد الحرام امرى سنگين‌تر است .\r\nاگر چه آيه بعد از اين حادثه نازل شده است ؛ اما لسان آن ، ابتداى تشريع و تحريم نيست و خود واقدى در مورد آيه مىگويد : پس خداوند بيان فرمود كه حكم جنگ در ماه حرام همانند سابق است و شهرهاى حرام را همانند قبل حرام دانست . « 4 »\r\nبنابراين ، قول ابن اسحاق كه سريهء خدار را در جمادى الاولى سال دوم دانسته است ، صحيح است . « 5 »\r\n( 2 )\r\n\r\nموضع‌گيرى يهود و أحبار آنها\r\nابن اسحاق مىنويسد : وقتى يهوديان مدينه مشاهده كردند كه خداوند رسول خود را از ميان عرب‌ها برگزيده است ، به او حسودى كردند و او را تكذيب و انكار كرده و به دشمنى با وى پرداختند .\r\nاحبار آنها از بنى نضير عبارت بودند از : حيىّ بن اخطب و دو برادرش : جدىّ بن أخطب و ابو ياسر بن أخطب و سلّام بن أبى حقيق و پسرهاى برادرش ربيع بن أبى الحقيق : ربيع بن ربيع و كنانة بن ربيع و كعب بن أشرف طائى نبهانى ، از هم‌پيمانان بنى نضير كه مادرش از همين قبيله بود و دو هم‌پيمانش :\r\nحجّاج بن عمرو و كردم بن قيس و همچنين سلّام بن مشكم و عمرو بن حجّاش .\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 11 .\r\n( 2 ) . تاريخ طبرى ، ج 2 ، ص 403 به نقل از واقدى و اين در المغازى نيامده است .\r\n( 3 ) . مغازى واقدى ، ج 1 ، ص 11 .\r\n( 4 ) . همان ، ص 18 .\r\n( 5 ) . سيرهء ابن هشام ، ج 2 ، ص 251 .\r\n","page_name":" 217 ","page_number":217},
  {"content":"\r\n\r\n( 1 ) و از بنى قريظة عبارت بودند از : زبير بن باطا بن وهب و عزّال بن شموئيل و كعب بن أسد و شموئيل بن زيد و نحام بن زيد و وهب بن زيد و عدىّ بن زيد و جبل بن عمرو بن سكينه و قردم بن كعب و كردم بن زيد و ابو نافع و نافع بن ابى نافع و حارث بن عوف و اسامة بن حبيب و رافع بن رميلة و جبل بن أبى قشير و وهب بن يهوذا .\r\nو از بنى قينقاع عبارت بودند از : زيد بن لصيت و سعد بن حنيف و محمود بن سيحان و عريز بن أبى عزير و عبد الله بن صيف و مالك بن صيف و سويد بن حارث و رفاعة بن قيس و فتحاص و أشيع و نعمان بن أضا و بحرىّ بن عمرو و شأس بن عدى و شأس بن قيس و زيد بن حارث و نعمان بن عمرو و سكين بن ابى سكين و عدىّ بن زيد و نعمان بن ابى أوفى و محمود بن دحيه و كعب بن راشد و عازر و رافع بن ابى رافع و خالد و أزار بن أزار و رافع بن حارثة و رافع بن حريمله و رافع بن خارجه و مالك بن عوف و رفاعة بن زيد ، داناترين حبر آنها حصين بن سلام بود كه اسلام آورد و رسول اللّه صلّى اللّه عليه و آله او را عبد الله ناميد . « 1 »\r\n( 2 )\r\n\r\nيهوديان از پيمان با اوس و خزرج تا پيمان با مسلمانان\r\nشيخ طوسى در التبيان و طبرسى از او در مجمع البيان از عكرمه از ابن عباس نقل مىكند كه يهوديان دو دسته بودند : عده‌اى از آنها از طايفهء بنى قينقاع بودند كه با قبيلهء خزرج هم پيمان شده بودند و دو طايفهء نضير و قريظه هم با قبيلهء أوس هم پيمان شده بودند و هنگامى كه جنگى ميان أوس و خزرج برپا مىشد بنى قينقاع به حمايت از خزرج و بنى نضير و بنى قريظه به حمايت از اوس برمىخاستند و هر كدام از هم‌پيمانان خويش عليه هم‌كيشان خود حمايت و پشتيبانى مىكردند تا اين كه خون‌هايى در ميان آنها به دست خودشان بر زمين مىريخت . « 2 »\r\nاين قضيه ادامه داشت تا اين كه اكثر خزرجىها اسلام را پذيرفتند و أوسىها هم از آنها تبعيّت كردند و ديگر هم‌پيمانى آنها با يهود بىمعنا شد و شايد همين مسأله آنها را به عكس العملى واداشت كه طبرسى آن را در اعلام الورى از على بن ابراهيم قمى نقل كرده است .\r\n( 3 ) او مىنويسد : يهوديان بنى قريظه و بنى نضير و بنى قينقاع نزد رسول اللّه صلّى اللّه عليه و آله آمدند و پرسيدند : اى محمد ، ما را به چه چيزى دعوت مىكنى ؟ فرمود : به اين كه شهادت دهيد « لا إله الا اللّه و محمد رسول\r\n\r\n\r\n","description":"","footnote":"\r\n( 1 ) . همان ، ص 160 - 162 .\r\n( 2 ) . التبيان ، ج 1 ، ص 336 و مجمع البيان ، ج 1 ، ص 303 و به همين قول خداوند متعال اشاره كرده است :  « ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ »  . ( بقره ( 2 ) ، 85 ) .\r\n","page_name":" 218 ","page_number":218},
  {"content":"\r\n\r\nاللّه » . شما نام مرا مىيابيد كه در تورات هست و آن چيزى كه علماى شما گفته‌اند اين است كه : ظهور من از مكه و مهاجرت من به همين سنگلاخ ؛ يعنى مدينه است و يكى از علماى شما كه از شام آمده بود به شما گفت كه : از خمر و خمير مغز گندم ، به خرماى خشك و سختى اينجا تن دادم ، به خاطر اين كه در اين سنگلاخ پيامبرى ظاهر مىشود كه بعثت او در مكه و هجرت او به همين جا است و او خاتم و افضل أنبياء خواهد شد . او بر الاغ سوار مىشود و لباس خشن مىپوشد و به مقدارى نان خشك اكتفا مىكند و در چشمانش مقدارى سرخى و در بين كتف‌هايش مهر نبوّت وجود دارد . او شمشيرش را بر دوش مىگذارد و از اين كه با هر دشمنى روبه‌رو شود ، باكى ندارد . او شخصى خنده رو و در عين حال جنگجو است و قلمرو حكومت او تا فرسنگ‌ها را در بر مىگيرد .\r\n( 1 ) يهوديان به آن حضرت صلّى اللّه عليه و آله گفتند : آنچه را كه فرمودى شنيده‌ايم و ما آمده‌ايم كه با تو در صلح باشيم و با تو و عليه تو نباشيم و به پشتيبانى هيچ كس عليه تو نپردازيم . تو نيز متعرّض ما و هيچ يك از يهوديان نشو و ما منتظر مىمانيم تا ببينيم كه سرانجام تو و قومت چگونه خواهد شد .\r\nرسول اللّه صلّى اللّه عليه و آله به درخواست آنها جواب مثبت داد و عهدنامه‌اى را بين خودشان به امضا رساندند مبنى بر اين كه به پشتيبانى هيچ يك از دشمنان رسول اللّه صلّى اللّه عليه و آله يا اصحابش نپردازند و آنها را با دست و زبان و سلاح و حتى كرايه دادن حيوان يارى نكنند و در خفا و آشكار و در شب و روز اين چنين باشند و خداوند را بر اين قول و قرار خود گواه گرفتند كه اگر آنها بر خلاف وعدهء خويش عمل كردند ، رسول اللّه صلّى اللّه عليه و آله در ريختن خون آنها و اسير كردن خانواده‌هايشان و به غنيمت بردن دارايىشان صاحب اختيار باشد .\r\nرسول اللّه صلّى اللّه عليه و آله اين عهدنامه را با هر كدام از قبيله‌هاى بنى نضير و بنى قريظه و بنى قينقاع به امضا رسانيد .\r\n( 2 ) در آن هنگام متولّى امور يهوديان بنى نضير ، حيىّ بن أخطب بود . او پس از مذاكره با رسول اللّه صلّى اللّه عليه و آله به منزل بازگشت . برادرانش ، جدىّ بن أخطب و ابو ياسر بن أخطب از او پرسيدند : چه خبر ؟\r\nگفت : او همان كسى است كه در تورات نشانه‌هايش را مىيابيم و علماى ما بدان بشارت داده‌اند و من هميشه با او دشمنى خواهم نمود ؛ زيرا نبوّت از ذريّهء اسحاق خارج شده و به ذريّه اسماعيل منتقل شده است و ما هيچ‌گاه تابع فرزندان اسماعيل نخواهيم شد ! « 1 »\r\nمتولّى امور بنى قريظه ، كعب بن أسد و متولّى امور بنى قينقاع مخيريق بودند . آنها اموال و باغ‌هاى\r\n\r\n\r\n","description":"","footnote":"\r\n( 1 ) . مثل همين مطلب در اخبار مربوط به اوايل هجرت در مسجد قباء از ابن اسحاق از صفيه دختر حيىّ بن أخطب نقل شد و شايد كه وى اين مطلب را از او به صورت مكرّر آورده است و الّا بعيد است كه عهدنامه‌اى در قباء نوشته شده باشد .\r\n","page_name":" 219 ","page_number":219},
  {"content":"\r\n\r\nبيشترى در اختيار داشتند . مخيريق به اصحابش گفت : اگر مىدانيد كه او همان پيامبر برانگيخته‌شدهء از سوى خداست پس بياييد برويم به او ايمان بياوريم و از كسانى باشيم كه دو كتاب آسمانى را درك كرده‌ايم ! امّا بنى قينقاع به اين درخواست او پاسخ مثبت ندادند . « 1 »\r\n( 1 ) بايد گفت كه طبرسى و ديگر راويان ، متن عهدنامه نبى اكرم صلّى اللّه عليه و آله با يهوديان را ذكر نكرده‌اند و تنها كلينى در كافى و شيخ طوسى در تهذيب با اسناد از طلحة بن زيد از امام صادق عليه السّلام نقل كرده‌اند كه آن حضرت صلّى اللّه عليه و آله فرمود : در كتاب على عليه السّلام خواندم كه رسول اللّه صلّى اللّه عليه و آله پيمانى را بين مهاجرين و انصار و كسانى كه به آنها ملحق مىشدند نوشت . « 2 » آنگاه كمى بيشتر از سه سطر از عهدنامه را ذكر كرده است .\r\nاما ابن اسحاق اين متن را به طور كامل اين گونه آورده است : رسول اللّه صلّى اللّه عليه و آله عهدنامه‌اى را بين مهاجرين و انصار نوشت و يهوديان را هم دعوت كرد و قرار دادى با آنها امضا كرد و دين و اموالشان را به رسميت شناخت و شروطى را بر آنها معيّن كرد كه اين چنين است :\r\nبسم الله الرحمن الرحيم اين نوشتارى است از محمد پيامبر با مؤمنين و مسلمانان قريش و يثرب و كسانى كه از آنها پيروى نمايند و در كنارشان جهاد كنند بر اين كه : آنها امت واحده در ميان مردم هستند و مهاجران قريش ديهء مقتول را بين افراد خود تقسيم مىكنند و براى اسيران خود بر اساس معروف و قسط بين مؤمنين فديه مىدهند .\r\n( 2 ) بنى ساعده ، ديهء مقتول را بين خودشان تقسيم مىكنند و هر طايفه‌اى از آنها براى اسير خود بر اساس معروف و قسط فديه مىدهند .\r\nبنى الحارث ديهء مقتول را بين خود تقسيم مىكنند و هر طايفه‌اى از آنها فديهء اسيران خود را بر اساس معروف و قسط بين مؤمنين ادا مىكنند .\r\nبنى جشم ديهء مقتول را بين افراد خود تقسيم مىكنند و هر طايفه‌اى از آنها فديه اسيران خود را بر اساس معروف و قسط بين مؤمنين ادا مىكنند .\r\nبنى نجار ديهء مقتول را بين خود تقسيم مىكنند و ديهء اسير را بر اساس معروف و قسط بين مؤمنين ادا مىكنند .\r\nبنى عمرو بن عوف ديهء مقتول را بين خود تقسيم مىكنند و هر طايفه‌اى از آنها براى اسير خويش بر اساس قسط و معروف فديه را مىپردازند .\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 157 - 158 از على بن ابراهيم بن هاشم قمى . ما آن را در تفسير وى نيافتيم و مثل همين مطلب از ابن اسحاق از صفيه دختر حيىّ بن أخطب بعد از خبر اسلام آوردن عبد الله بن سلام در اول هجرت نقل شد .\r\n( 2 ) . اصول كافى ، ج 2 ، ص 666 و فروع كافى ، ج 1 ، ص 336 و التهذيب ، ج 2 ، ص 47 .\r\n","page_name":" 220 ","page_number":220},
  {"content":"\r\n\r\nالاوس ديهء مقتول را بين افراد خود تقسيم مىكنند و هر طايفه‌اى از آنها فديهء اسير را به طور عادلانه پرداخت مىكنند .\r\n( 1 ) مؤمنين شخص عيال‌وار يا بسيار مقروض را تنها نمىگذارند و در دادن فديه يا ديه او را يارى مىدهند .\r\nمؤمنى با آزاد كردهء مؤمن ديگر ، بدون اجازهء او هم پيمان نمىشود .\r\nمؤمنان متّقى عليه كسى كه بر آنها ستم ورزد يا در فكر ستم و فساد و ايجاد دشمنى در بين آنها باشد هم دست خواهند بود ، اگر چه آن شخص فرزند يكى از آنها باشد .\r\nهيچ‌گاه مؤمنى ، مؤمن ديگر را به خون خواهى كافرى نمىكشد و كافرى را عليه مؤمنى يارى نمىكند . همانا ذمّهء خداوند ( در ميان مسلمانان ) واحد و عام است كه كوچك‌تر و كمترين آنها بر عهدهء همهء آنها امان خواهد داد .\r\nمؤمنان موالى يكديگرند و هر كدام از يهوديان كه از ما تبعيت كند ، او را يارى و حمايت مىكنيم و عليه يهوديان ستم نمىورزيم و دشمنانشان را يارى نمىكنيم .\r\n( 2 ) همانا پناه دادن و امان مؤمنان هم كدست است و هيچ مؤمنى به هنگام جنگ در راه خدا به ديگران امان نمىدهد ، مگر اين كه گويى از طرف تمام مؤمنان پناه و امان داده است « 1 » .\r\n« همانا هر جنگجويى كه با ما است ، بعضى از آنها بعضى ديگر را بر اساس قسط و معروف در بين مسلمانان پشتيبان هستند . به ناموس كسى امان داده نمىشود ، مگر آن كه خانوادهء او اجازه دهند . همانا حرمت همسايه همانند حرمت خود انسان است در صورتى كه باعث ضرر و گناه نگردد و حرمت همسايه بر همسايه همانند حرمت پدر و مادر مىباشد . « 2 » »\r\nهمانا مؤمنان به هر مصيبتى كه در راه خدا بر آنها وارد مىشود ، همديگر را پشتيبانى مىكنند و مؤمنين متقى داراى بهترين و مطمئن‌ترين راه و روش هستند .\r\nهمانا به جان و مال مشركان قريش امان داده نمىشود و هيچ مؤمنى به آنها امان نمىدهد .\r\n( 3 ) همانا اگر كسى مؤمنى را بدون سبب قتل برساند و اين مسأله با دلايل روشن اثبات شود . در مقابل آن قصاص مىگردد ، مگر در اين كه ولىّ مقتول رضايت دهد و تمام مؤمنين بر ضد قاتل قيام مىكنند و همگى بايد كه براى احقاق حق و قصاص قاتل اقدام و همكارى نمايند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 147 - 148 .\r\n( 2 ) . اين قسمت همان چيزى است كه در كافى و تهذيب روايت شده است و ابن اسحاق به صورت متفرق آن را ذكر كرده است .\r\n","page_name":" 221 ","page_number":221},
  {"content":"\r\n\r\n( 1 ) همانا سزاوار نيست مؤمنى كه به آنچه در اين عهدنامه آمده است اقرار دارد و به خدا و روز قيامت ايمان دارد ؛ بدعت‌گذارى را يارى كند يا به او پناه دهد و همانا آن كسى كه به او پناه دهد يا او را يارى كند ، مورد لعنت خدا و غضب او در روز قيامت قرار خواهد گرفت و هيچ عذر و بهانه‌اى از او پذيرفته نخواهد شد .\r\nهر اختلافى كه در ميان شما به وجود آمد ، بايد به خدا و رسولش حضرت محمّد صلّى اللّه عليه و آله مراجعه كنيد .\r\nهمانا يهوديان بنى عوف امتى در كنار مؤمنان هستند و با اين حال يهوديان بر كيش خود و مسلمانان بر كيش خود هستند و جان‌ها و دارايىشان محترم است ، مگر كسى كه ظلم و گناه كند كه در اين صورت خود و خانواده‌اش را به هلاكت افكنده است .\r\n( 2 ) يهود بنى نجار و بنى حارث و بنى ساعده و بنى جشم و بنى أوس و بنى ثعلبه همانند يهود بنى عوف هستند ، مگر كسى كه ظلم كند و مرتكب كار خلاف شود كه در اين صورت فقط خود و خانواده‌اش را به هلاكت افكنده است و همچنين جفنه ( طايفه‌اى از بنى ثعلبه ) ، حكم بنى ثعلبه را دارند و هم‌پيمانان بنى ثعلبه نيز همين حكم را دارند .\r\nبنى شطيبه نيز همانند يهود بنى عوف هستند و اقوام و فاميل‌هاى يهود ، حكم همان‌ها را دارند و هيچ كس از تحت سيطرهء طايفه و خانواده‌اش خارج نيست مگر آن كه مرتكب ظلمى شده باشد .\r\n( 3 ) هر كدام از يهود و مسلمانان بايستى خرج خود را بپردازد و بايد به مقابله كسى بپردازد كه با اين صحيفه مخالفت مىكند و بايد كه در بين خود به نيكى و خيرخواهى يكديگر بپردازند و از فساد و گناه بپرهيزند و هيچ كسى به هم پيمان خود جفا نكند . همه بايد به يارى مظلوم بشتابند و مادامىكه مؤمنان مشغول جنگ هستند ، يهوديان بايد به آنها از نظر مالى كمك كنند و سرزمين يثرب به منزلهء حرم براى امضا كنندگان اين صحيفه مىباشد و بايستى امان دهنده از پناه‌آورنده بمثابه جان خويش محافظت كند ، در صورتى كه امان دادن باعث ضرر و زيان و فساد نشود و نبايد به ناموس كسى بدون اجازهء خانواده‌اش پناه داد .\r\n( 4 ) هر گونه حادثه يا مشاجره‌اى كه بين امضا كنندگان اين عهدنامه رخ دهد كه خوف فساد در آن باشد .\r\nبايد از طريق خداى عز و جل و رسول او حضرت محمد صلّى اللّه عليه و آله رفع و رجوع شود و خداوند بر بهترين و نيكوترين مطالبى كه در اين عهدنامه است گواه است .\r\nبه درستى كه به قريش و كسانى كه آنها را يارى مىكنند ، أمان داده نمىشود .\r\nهمانا يهوديان و مسلمانان بر ضد كسانى كه به يثرب حمله كنند ، متحد مىشوند و اگر به صلحى دعوت شوند ، آن را مىپذيرند و صلح مىكنند و اگر يهوديان به صلحى دعوت شوند ، مسلمانان هم\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nآن را مىپذيرند ، مگر آن كه طرف مقابل به جنگ با دين پرداخته باشد كه در اين صورت بر هر كسى واجب است كه به مقابله برخيزد .\r\n( 1 ) يهوديان أوس - با هم‌پيمانان و خانواده‌هايشان - مشمول بندهاى همين عهدنامه مىباشند و از سوى امضا كنندگان اين عهدنامه مورد نيكى قرار مىگيرند .\r\nهر كار خوب يا بدى كه افراد بكنند به خودشان بازمىگردد و خداوند بر بهترين و صادق‌ترين مطالب اين عهدنامه گواه است و اين عهدنامه هيچ حايلى براى ظالم و گنهكار ايجاد نمىكند . هر كسى كه از مدينه خارج شود در أمان است و هر كسى هم كه در آن بماند در امان است ، مگر كسى كه مرتكب ظلم يا گناهى شود .\r\nخداوند پناه دهندهء كسى است كه تقوا پيشه كند و نيكوكار باشد ، و همچنين است محمد رسول خدا « 1 » .\r\n( 2 ) مرحوم احمدى ، اين عهدنامه را در كتاب پرارزش مكاتيب الرسول نقل كرده و در حاشيه آن مىگويد : نبى اكرم صلّى اللّه عليه و آله قبل از آن كه سيد الأنبياء باشد ، سيد الحكما است و قبل از آن كه قرآن بر وى نازل شود ، خداوند به او رشد و كمال را عنايت كرده بود و دليل اين مطلب ، همين معاهدهء جاويدان است كه با الفاظى اندك ، معنايى گسترده را مىرساند و خوانندگان گرامى بايستى در شروط و نتايج آن تدبّر نمايند ، پس دوباره آن را بنگريد و در تفاصيل آن فكر كنيد « 2 » .\r\n( 3 ) ما از منطوق و مفهوم اين عهدنامه مىفهميم كه : عرب‌ها در آن روزگار و از جمله قبايل أوس و خزرج و يهوديان مدينه وقتى كه دچار جنگى مىشدند و در ضمن آن همديگر را اسير مىكردند ، هر طايفه‌اى به طور دسته جمعى فديهء اسير را مىپرداختند تا او را آزاد كنند و اگر قتلى پيش مىآمد ، تمام افراد طايفه به صورت دسته جمعى ديهء مقتول را به خانواده‌اش مىپرداختند و همچنين مىفهميم كه انصار أوسى كمتر از انصار خزرجى بوده‌اند و انصار خزرجى از طايفه‌هاى بنى عوف ، بنى ساعده ، بنى حارث ، بنى حشم و بنى نجار - كه آمنه دختر وهب و مادر رسول اللّه صلّى اللّه عليه و آله هم از آنها بود و اينها از دايىهاى وى به شمار مىرفتند و بنى عمرو بن عوف و بنى نبيت و بنى أوس بودند .\r\n( 4 ) همچنين مىفهميم كه بعضى از أوسىها و خزرجىها از طايفه‌هاى بنى نجار و بنى عوف و بنى حارث و بنى ساعده و بنى حشم و بنى ثعلبه يهودى بودند كه بنى جفنه و بنى شطيبه از جملهء آنها بودند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 147 - 150 و منابع ديگرى كه مرحوم احمدى در كتاب ارزشمند مكاتيب الرسول ، ج 1 ، ص 241 بازگو كرده است و منابع ديگرى كه پروفسور محمد حميد اللّه مستوفى در كتاب ارزشمند مجموعة الوثائق السياسية آورده و احمدى هم آن را در ج 1 ، ص 241 نقل كرده است .\r\n( 2 ) . مكاتيب الرسول ، ج 1 ، ص 261 - 263 .\r\n","page_name":" 223 ","page_number":223},
  {"content":"\r\n\r\n( 1 ) همچنين مىفهميم كه اين عهدنامه مهاجران قريش را بر همان رسوم قبل از اسلام باقى گذارد و آنها مانند گذشته فديهء اسراء و ديهء مقتولين را پرداخت مىكردند و همچنين اوس و خزرج را نيز بر همان رسوم گذشته باقى گذارد و تغييرى در آن ايجاد نشد .\r\nهمچنين مىفهميم كه قصاص در ميان آنها مقرر بوده و اين عهدنامه نيز بدان اشاره و اقرار كرده است ؛ مگر آن كه ولىّ مقتول رضايت دهد ، الّا اين كه قصاص مؤمن در مقابل كافر را استثنا كرده ، و قصاص جراحت را نيز مقيد كرده است .\r\n( 2 ) مىفهميم كه بيّنه به معناى شهادت روشن و آشكار است كه عهدنامه آن را در هنگام قتل لازم دانسته است و طبيعى است كه بعد از اين عهدنامه ، بيّنه نزد رسول اللّه صلّى اللّه عليه و آله يا كسى كه آن حضرت صلّى اللّه عليه و آله به عنوان حاكم يا قاضى تعيين مىكرد ، اقامه مىشد و يا متخاصمين نزد قاضى تحكيم مىرفتند و بيّنهء خود را اقامه مىكردند و عهدنامه در اين مورد ساكت است .\r\nهمچنين مىفهميم كه جنگ و جهاد در راه خدا جريان داشته و عهدنامه مقرر نموده است كه اگر جنگى پيش آمد ، طرف‌هاى معاهده بايد به حمايت از همديگر برخيزند و نبايستى كه جمعى از مؤمنين از جنگ و جهاد طفره بروند و بار آن را به دوش ديگران بگذارند . « 1 » عهدنامه مىگويد كه حتى ضعيف‌ترين مؤمنان مىتواند به كافرى امان بدهد ؛ ولى نمىتواند او را - اگر چه فرزندش باشد - عليه مؤمنى يارى كند و نمىتواند بدعت‌گذارى را يارى كند و يا به او پناهندگى بدهد .\r\nامّا كفار و مشركان مدينه و اعرابى كه در اطراف مدينه هستند ، حق ندارند به يكى از مشركان قريش أمان بدهند و يا مالشان را حفظ كنند و اين كافر بايد كه به يكى از مؤمنان پناهنده شود « 2 » .\r\n( 3 )\r\n\r\nشرايط عهدنامه در مورد يهوديان\r\n1 - اگر كسى با افراد اين عهدنامه وارد جنگ شد يا خواست كه مدينه را تصرف و ويران كند ؛ يهوديان بايد به كمك مالى اقدام كنند و هر طايفه‌اى از مردم نيز بايد به سهم خويش كمك نمايند .\r\n2 - اگر مسلمانان به صلحى دعوت شدند و آنگاه يهوديان را نيز بدان صلح دعوت كردند ، بر آنها لازم است كه صلح را بپذيرند .\r\n3 - يهوديان حق ندارند به قريشىها و كسانى كه آنها را يارى مىكنند ، پناه دهند .\r\n4 - حق ندارند به ناموس غير قريشى و كفّار حربى بدون اجازهء خانواده‌هايشان پناه دهند .\r\n5 - اگر در چيزى اختلاف پيدا كردند ، بايد به محمد رسول اللّه صلّى اللّه عليه و آله رجوع نمايند .\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n","page_name":" 224 ","page_number":224},
  {"content":"\r\n\r\n( 1 ) و در عهدنامه شروطى به نفع يهوديان آمده بود كه عبارت بودند از :\r\n1 - يهوديانى كه از ما پيروى كنند ، همانند ديگر مسلمانان هستند و مسلمانان بايد كه با كمك‌هاى مالى آنها را يارى دهند و از دشمن آنها حمايت نكنند .\r\n2 - يهوديان مىتوانند به غير قريشىها و كفّار حربى امان دهند به شرطى كه با اجازهء اهل و خانوادهء خود پناه‌آورنده باشد .\r\n3 - يهوديان مىتوانند با غير قريش و كفار حربى مصالحه كنند و مؤمنين هم بايد آن را بپذيرند .\r\nبا اين عهدنامه دارائى و فرزندان و خانه‌ها و زراعت‌هاى مسلمانان در امنيت قرار گرفت و خوف اين كه يهوديان با مشركان متحد شوند و عليه آنها اقداماتى به عمل آورند ، زايل شد . با اين عهدنامه فرصتى فراهم شد كه در طى آن مسلمانان بتوانند به جنگ با مشركان بپردازند و اسلام را ترويج كنند .\r\nحفظ امنيّت و حرمت شهر يثرب در ضمن اين عهدنامه يا به طور مستقل در پوست مخصوص نوشته شده بود و نزد رافع بن خديج نگهدارى مىشد و هنگامى كه صحبت از حرمت مكه به ميان آمد ، او آن را به مروان بن حكم عرضه كرد تا حرمت مدينه را هم اثبات كند « 1 » .\r\nمىبينيم كه در اين عهدنامه اسم مدينه همان يثرب است و تغيير نكرده است و اين موافق با قول ابى قتادة انصارى و سهل بن سعد ساعدى مىباشد كه قبلا آن را ذكر كرديم . آنها گفته بودند : وقتى كه رسول اللّه صلّى اللّه عليه و آله از غزوهء تبوك بازگشت ، فرمود : اين شهر طيبه‌اى است كه خدا مرا در آن ساكن كرده است « 2 » .\r\n( 2 )\r\n\r\nيثرب يا مدينه ؟\r\nدر مورد اين دو اسم بايد گفت كه ابن اسحاق با سندى از عروة بن زبير از عايشه ( اين بدان معنا است كه اين قضيه بعد از ورود عايشه به مدينه و ازدواج با رسول اللّه صلّى اللّه عليه و آله بوده است ) نقل مىكند كه : وقتى رسول اللّه صلّى اللّه عليه و آله وارد مدينه شد ، اين شهر يكى از سرزمين‌هايى بود كه و با در آن به شدت شيوع داشت و براى همين تعدادى از اصحاب آن حضرت به تب و لرز و با مبتلا شدند كه از جملهء آنها ابو بكر و آزادكرده‌هاى او : عامر بن فهيره و بلال بودند و اين قبل از آن بود كه حكم حجاب بر ما نازل شود . پس نزد آنها رفتيم تا شايد به حالشان سودمند باشم . پس به پدرم نزديك شدم و گفتم : چطورى پدرم ؟ گفت :\r\n كلّ امرئ مصبّح فى اهله * و الموت أدنى من شراك فعله \r\nهر مردى در ميان خانواده‌اش شب را به صبح مىرساند در حالى كه مرگ از بند كفش‌هايش به او نزديك‌تر است .\r\n\r\n\r\n","description":"","footnote":"\r\n( 1 ) . چنان كه در مسند احمد ، ج 4 ، ص 141 آمده است .\r\n( 2 ) . تاريخ مدينه ، ج 1 ، ص 163 - 164 .\r\n","page_name":" 225 ","page_number":225},
  {"content":"\r\n\r\n( 1 ) پيش خودم گفتم : به خدا قسم كه پدرم از شدت درد و تب نمىداند كه چه مىگويد سپس به عامر بن فهيره نزديك شدم و گفتم : چطورى اى عامر ؟ گفت :\r\n لقد وجدت الموت قبل ذوقه * انّ الجبان حتفه من فوقه \r\nهرآينه مرگ را پيش از چشيدن آن يافته‌ام ، و همانا ترسو مرگش بالاى سر او است !\r\nپيش خودم گفتم : به خدا قسم كه عامر نمىداند چه مىگويد و در همين حال شنيدم كه بلال مىگويد :\r\n الا ليت شعرى هل أبيتنّ ليلة * بفخّ و حولى اذخر و جليل ؟ ! \r\nاى كاش مىدانستم كه آيا شبى را در دشتى به صبح مىآورم در حالى كه اطرافم پر از گياهان خوشبوى اذخر و جليل باشد ؟ !\r\n( 2 ) پس نزد رسول اللّه صلّى اللّه عليه و آله بازگشتم و به آن حضرت گفتم : آنها از شدت تب نمىدانند كه چه مىگويند و آنچه را كه شنيده بودم ، براى او بازگو كردم . آن حضرت صلّى اللّه عليه و آله فرمود : « خدايا مدينه را محبوب ما قرار بده همان طورى كه مكه را محبوب و مورد علاقهء ما قرار دادى و بر شدت اين علاقه بيفزاى و مال و زراعت آن را براى ما پربركت بگردان و وباى آن را به سرزمين ديگرى منتقل كن « 1 » .\r\nبا دعاى پيامبر صلّى اللّه عليه و آله خداوند و با را از ميان برداشت و گويى به همين مناسبت اسم اين شهر از يثرب به معناى قطعه‌قطعه وبازده شده به مدينه تغيير كرد تا و با و تب از آن دور باشد ، چنان كه اسم آن كه متضمن معناى مكروه و ناخوشايند بود از آن برداشته شد .\r\n( 3 )\r\n\r\nسردستهء منافقين\r\nشايد از جمله كسانى كه به اين بيمارى دچار شد و از انصار رسول اللّه صلّى اللّه عليه و آله به شمار مىرفت ، سعد بن عباده باشد . خبر عروه از عايشه را نقل كرديم مبنى بر اين كه عايشه از پدرش و آزادكرده‌هاى او عيادت كرد ؛ اما روايتى از او در مورد اين كه نبى اكرم صلّى اللّه عليه و آله به ملاقات آنها آمده باشد ، ذكر نكرده و لكن از اسامة بن زيد روايتى را در مورد عبادت پيامبر صلّى اللّه عليه و آله از سعد بن عباده نقل كرده است . او مىگويد : رسول اللّه صلّى اللّه عليه و آله بر الاغى كه با ليف خرما زين شده بود و بر روى آن روكشى فدكى انداخته شده بود ، سوار شد و مرا هم بر ترك خود سوار كرد و با هم به عيادت سعد بن عباده كه بيمار بود ، رفتيم در راهى كه به سوى سعد مىرفتيم ، از كنار عبد اللّه بن ابىّ بن سلول گذشتيم . او در سايه‌اى نشسته بود و در اطراف او افرادى از قوم خودش و از جملهء عبد اللّه بن رواحه به همراه عده‌اى از مسلمانان حلقه زده\r\n\r\n\r\n","description":"","footnote":"\r\n( 1 ) . همان .\r\n","page_name":" 226 ","page_number":226},
  {"content":"\r\n\r\nبودند . ( 1 ) هنگامى كه رسول اللّه صلّى اللّه عليه و آله او را ديد ، خوش نداشت كه از كنار او بگذرد و از مركب پياده نشود ؛ براى همين پياده شد و به آنها سلام كرد و كمى نشست . سپس مقدارى قرآن تلاوت كرد و به درگاه خداوند دعا كرد و خداوند را به بزرگى ياد نمود و افراد را از عذاب الهى برحذر داشت و آنها را انذار و تبشير كرد . در طول اين مدت ابن ابىّ ساكت بود و صحبت نمىكرد ، تا وقتى كه سخنان رسول اللّه صلّى اللّه عليه و آله به اتمام رسيد ، گفت : اى مرد ، اگر سخنان تو حق باشد ، بهتر از آن وجود ندارد ! پس در خانه‌ات بنشين و براى هر كسى كه به ديدارت آمد ، سخن بگو و هر كسى را كه به ديدارت نيامد ، با صحبت‌هايت او را خسته نكن و در مجلس او سخنانى را بر زبان نياور كه او خوشش نمىآيد !\r\nعبد اللّه بن رواحه گفت : بلكه ما مىخواهيم كه مزاحم ما شوى و در مجالس ما و خانه‌هايمان بيايى ! و به خدا قسم اين چيزى است كه ما آن را دوست داريم و خداوند ما را بدان اكرام كرده و بدان هدايت نموده است !\r\n( 2 ) عبد اللّه بن ابىّ اين شعر را خواند :\r\nمتى ما يكن مولاك خصمك لا تزل تزلّ و يصرعك الذين تصارع\r\nآنگاه دوست تو دشمن تو باشد هم چنان خوار و ذليل خواهى شد و كسانى كه تو با آنها گلاويز مىشوى تو را بر زمين خواهند زد .\r\nرسول اللّه صلّى اللّه عليه و آله از آنجا برخاست و در حالى كه ناراحتى از چهره‌اش هويدا بود ، بر سعد بن عباده وارد شد .\r\nسعد گفت : به خدا قسم - اى رسول اللّه - من در صورتت ناراحتى مىبينم ؛ گويى كه سخنان ناروايى را شنيده‌اى ؟ !\r\nفرمود : بله ، همين طور است ، سپس آنچه را كه ابىّ گفته بود بازگو كرد .\r\nسعد گفت : اى رسول خدا ، اعتنايى به او نداشته باش ، به خدا قسم كه خدا در حالى تو را بر ما فرستاد كه ما تاجى را تهيه كرده بوديم كه بر سر ابىّ بگذاريم و او چنين مىپندارد كه شما فرمانروايىاش را از او برگرفته‌اى « 1 » .\r\n( 3 ) ابن اسحاق از عاصم بن عمر بن قتاده نقل مىكند : هنگامى كه رسول اللّه صلّى اللّه عليه و آله وارد مدينه شد ، تنها دو نفر به اندازهء عبد اللّه بن ابى بن سلول شرف و مقام داشتند و تنها شخصى كه از قبيلهء اوس داراى شرف و مقام مساوى با او بود ، ابو حنظله ، عمرو بن صيفىّ بود و از آنجا كه ابو حنظله نيز عبد اللّه بن ابى را قبول داشت و از طرفى أوسىها حرف او را قبول مىكردند ، ابن ابى مورد اتفاق نظر أوس و خزرج\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 236 - 237 ، با اندكى تغيير .\r\n","page_name":" 227 ","page_number":227},
  {"content":"\r\n\r\nواقع شده بود و لذا تاجى را تهيه كرده بودند تا بر سرش بگذارند و او را حاكم خويش قرار دهند .\r\n( 1 ) در حالى كه آنها تصميم به چنين كارى داشتند ، خداوند رسول خود را به سوى آنها فرستاد و به دنبال آن مردم از ابن ابى روى برگرداندند و اسلام آوردند ، لذا ابن ابى ديد گويا رسول خدا فرمانروايى را از او گرفته است ، ولى از آنجا كه تمام افراد قبيله‌اش اسلام آوردند ، او هم با اكراه و اجبار اسلام آورد ؛ اما هم چنان بر كينه‌توزى و نفاق خويش اصرار مىورزيد .\r\nاما ابو حنظله - پدر غسيل الملائكه كه به ابى عامر معروف بود ، هنگامى كه مشاهده كرد قومش به اسلام گرويده‌اند - چنان كه جعفر بن عبد اللّه روايت كرده است - نزد رسول اللّه صلّى اللّه عليه و آله آمد و گفت :\r\nاين چه دينى است كه آورده‌اى ؟\r\nفرمود : دين حنيف ( پاك ) ابراهيم عليه السّلام را آورده‌ام .\r\nابو حنظله در زمان جاهليت راهب ( ترسا ) شده بود و لباس راهبان را پوشيده بود و حتى به وى راهب مىگفتند ، براى همين گفت : من نيز بر كيش پاك هستم !\r\nرسول اللّه صلّى اللّه عليه و آله فرمود : تو بر آن نيستى .\r\nگفت : بله هستم ! و تو اى محمد ، مطالبى را بر كيش پاك افزوده‌اى كه در آن نبوده است !\r\nرسول اللّه صلّى اللّه عليه و آله فرمود : من چنين نكرده‌ام ، بلكه كيش ( پاك ) را مبرّاى از هر گونه پيرايه‌اى آورده‌ام .\r\nگفت : هر كس كه دروغ مىگويد خدا او را غريبانه و در تنهايى و به بدترين حالتى بكشد و منظورش رسول اللّه صلّى اللّه عليه و آله بود .\r\nرسول اللّه صلّى اللّه عليه و آله هم در جواب گفت : بله ، هر كس كه دروغ مىگويد خدا او را بكشد . سپس ابو حنظله بلند شد و از آنجا رفت و بعد همراه با حدود ده نفر از افراد قبيله‌اش از مدينه به سوى مكه حركت كرد . « 1 »\r\n( 2 )\r\n\r\nمنافقان أوس و خزرج\r\nابن اسحاق تعدادى از منافقان اوس و خزرج را نام مىبرد كه از أوسىها عبارتند : از زوىّ بن حارث ، جلّاس بن سويد بن صامت و برادرش حارث بن سويد ، بجاد بن عثمان ، نبتهل بن حارث ، عبد اللّه بن نبتهل ، ابو حبيبة بن أزعر ، ثعلبة بن حاطب ، معتّب بن قشير ، عبّاد بن حنيف - برادر سهل بن حنيف -\r\n\r\n\r\n","description":"","footnote":"\r\n( 1 ) . همان ، ج 2 ، ص 234 - 235 و پايان آن اين گونه است : هنگامى كه رسول اللّه صلّى اللّه عليه و آله مكه را فتح كرد ، ابو حنظله به طائف رفت و پس از آن كه اهل طائف اسلام آوردند او به شام رفت و وابستگان وى به همراهش نرفتند ؛ ولى دو نفر از طائفىها به نام : كنانه بن عبد ياليل ثقفى و علقمة بن علاثة بن كلاب با او همراه شدند و سرانجام او در نهايت تنهايى و غربت و به صورت مطرود در شام از دنيا رفت ، آن چنان كه رسول اللّه صلّى اللّه عليه و آله دعا كرده بود .\r\n","page_name":" 228 ","page_number":228},
  {"content":"\r\n\r\nعمرو بن خذام و بحزج ، جاريه بن عامر و پسرانش : زيد ، مجمّع ، وديعه بن ثابت ، خذام بن خالد و بشر و رافع ، پسران زيد و مبع بن قيظى و برادرش أوس بن قيظى ، حاطب بن اميّه ، بشير بن ابيرق و هم پيمان او قزمان ، ضحّاك بن قيس نيز به نفاق متهم مىشود كه در مجموع 25 مرد بوده‌اند .\r\n( 1 ) از خزرجىها عبارتند از : رافع بن وديعه و زيد بن عمرو و عمرو بن قيس كه صاحب آلهه در جاهليت بود و قيس بن عمرو بن سهل و جدّ بن قيس و وديعه و مالك بن ابى قوقل و سويد و داعس كه اينها از وابستگان عبد الله بن أبيّ بىسلول بودند . « 1 »\r\nاينها ده نفر بوده و از منافقان أوس كمتر بودند . آنها در مسجد حاضر مىشدند و سخنان مسلمانان را مىشنيدند و كيش آنها را مسخره مىكردند تا اين كه روزى جمعى از آنها در مسجد جمع شدند و رسول اللّه صلّى اللّه عليه و آله مشاهده كرد كه آنها در گوش همديگر پچ‌پچ مىكنند ، از اين رو ، رسول اللّه صلّى اللّه عليه و آله به اصحاب حاضر در مسجد دستور داد كه آنها را به زور از مسجد اخراج كنند .\r\n( 2 ) آنها شش نفر بودند كه چهار نفرشان از بنى نجار از قبيلهء خزرج ( و از وابستگان نبى اكرم صلّى اللّه عليه و آله ) به نام‌هاى : عمرو بن قيس ، رافع بن وديعه ، زيد بن عمرو و قيس بن عمرو بن سهل بودند و يك نفر به نام زوىّ بن حارث از قبيلهء أوس بود و نفر ششم به نام حارث بن عمرو را معين نكرده است كه از كدام قبيله بود . ( و ترجيح داده مىشود كه او هم خزرجى باشد ) .\r\nامّا در مورد زوىّ بن حارث بايد گفت كه يكى از خويشاوندانش از قبيلهء أوس به سراغ او رفت و به او گفت : شيطان بر تو غلبه كرده است و آنگاه او را به شدت از مسجد اخراج كرد .\r\nدر مورد حارث بن عمرو بايد گفت كه عبد الله بن حارث خزرجى خدرى كه از بستگان ابى سعيد خدرى بود ، بلند شد و موى سر حارث را چنگ زد و او را به سختى بر زمين كشيد تا به بيرون مسجد رسانيد و با فرياد به او گفت : ديگر به مسجد رسول اللّه صلّى اللّه عليه و آله نزديك نشو ، زيرا كثيف و پليد هستى !\r\n( 3 ) براى اخراج چهار نفر از بنى نجار ، سه نفر از همان طايفه به نام‌هاى : مسعود بن أوس و عمارة بن حزم و ابو ايوب خالد بن يزيد انصارى از جاى برخاستند . ابو ايوب به سوى عمرو بن قيس - كه صاحب آلههء آنها در جاهليت بود - رفت و پايش را گرفت و او را كشان‌كشان به خارج از مسجد برد و در همين حال او مىگفت : اى ابو ايوب آيا مرا از محل زبالهء بنى ثعلبه بيرون مىكنى !\r\nسپس ابو ايوب متوجه رافع بن وديعه شد و يك سيلى به صورتش زد و سپس لباسش را گرفت و او را كشان‌كشان به خارج از مسجد برد و در همين حال به او گفت : لعنت بر تو اى منافق خبيث ، تو را از مسجد رسول اللّه صلّى اللّه عليه و آله بيرون مىكنم .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 166 - 173 . او بسيارى از حوادث مربوط به هر كدام را ذكر كرده است كه متعلق به موضع ديگرى از تاريخ است كه آن را در موضع مناسب ذكر خواهيم كرد .\r\n","page_name":" 229 ","page_number":229},
  {"content":"\r\n\r\n( 1 ) عماره بن حزم به سوى زيد بن عمرو رفت كه داراى ريش بلندى بود . پس عماره ريش زيد را گرفت و او را به شدت به دنبال خود كشيد تا از مسجد اخراج كرد و سپس محكم بر سينه‌اش زد و او را نقش بر زمين كرد و گفت : خدا تو را لعنت كند ، اى منافق !\r\nبدان كه آنچه خداوند از عذاب آخرت براى تو مهيا كرده ، بسيار شديدتر از اين است و ديگر به مسجد رسول اللّه صلّى اللّه عليه و آله نزديك مشو .\r\nابو محمد مسعود بن أوس به سوى قيس بن عمرو بن سهل رفت كه او نوجوانى بيش نبود ، براى همين ابو محمد سيلى به پشت گردنش زد و او را از مسجد اخراج كرد . « 1 »\r\n( 2 )\r\n\r\nمنافقان يهود\r\nابن اسحاق مىنويسد : از جمله يهوديانى كه به ظاهر اسلام آوردند ؛ ولى منافق بودند و از أحبار يهود به شمار مىرفتند ، از طايفهء بنى قينقاع عبارت بودند از : سعد بن حنيف و زيد بن لصيت و نعمان أوفى و برادرش عثمان بن أوفى و رافع بن حريمله و رفاعة بن زيد و سلسلة بن برهام و كنانة بن صوريا . « 2 »\r\n( 3 )\r\n\r\nنزول سورهء بقره\r\nابن اسحاق مىنويسد : براى من نقل شده است كه ابتداى سورهء بقره تا آيهء صد « 3 » دربارهء منافقين اوس و خزرج و أحبار يهودى نازل شده است .\r\nآنجا كه خداوند مىفرمايد :  « وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ »  ؛ و عدّه‌اى از مردم مىگويند كه به خدا و روز قيامت ايمان آورده‌ايم ، در حالى كه مؤمن نيستند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 175 - 176 . چنان كه ملاحظه مىشود رسول اللّه صلّى اللّه عليه و آله ابتدا بنى نجار را كه از بستگان مادرىاش بودند از مسجد اخراج كرد و براى اخراج آنها از همان افراد بنى نجار كمك گرفت و اين حكمتى بود كه با عرف آن روزگار منسجم بود و امروز هم اين چنين است .\r\n( 2 ) . سيرهء ابن هشام ، ج 2 ، ص 174 - 175 .\r\n( 3 ) . و آن قول خداوند متعال است كه مىفرمايد :  « أَ وَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ أَكْثَرُهُمْ لا يُؤْمِنُونَ »  [ بقره ( 2 ) ، 100 
  ] ؛ آيا هر چه پيمان بستند گروهى از آنها پيمان‌شكنى مىكنند ؟ ! آرى بيشتر آنها ايمان نمىآورند . و بعد از آن مىفرمايد :  « وَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللَّهِ وَراءَ ظُهُورِهِمْ كَأَنَّهُمْ لا يَعْلَمُونَ »  [ بقره ( 2 ) ، 101 
  ] ؛ و هرگاه فرستاده‌اى از جانب خدا به سراغشان آمد كه كتابشان را تصديق مىكرد ، گروهى از اهل كتاب بدان سان كه گويى از آن خبر ندارند ، كتاب خدا را پشت سر افكندند .\r\nظاهر آيات ، وحدت سياق دو آيه است و ابن اسحاق هم چيزى را نقل كرده كه مقتضى همين مطلب است و بلكه تا آيهء صد و هفتاد صحبت دربارهء يهود ادامه مىيابد . و در فتح البارى از عايشه نقل شده است كه سورهء بقره در هنگامى نازل شد كه من نزد رسول اللّه صلّى اللّه عليه و آله بودم .\r\n","page_name":" 230 ","page_number":230},
  {"content":"\r\n\r\n( 1 ) منظور ، منافقان اوس و خزرج و پيروان آنهايند كه :         « يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ وَ إِذا قِيلَ لَهُمْ لا تُفْسِدُوا فِي الْأَرْضِ قالُوا إِنَّما نَحْنُ مُصْلِحُونَ أَلا إِنَّهُمْ هُمُ الْمُفْسِدُونَ وَ لكِنْ لا يَشْعُرُونَ وَ إِذا قِيلَ لَهُمْ آمِنُوا كَما آمَنَ النَّاسُ قالُوا أَ نُؤْمِنُ كَما آمَنَ السُّفَهاءُ أَلا إِنَّهُمْ هُمُ السُّفَهاءُ وَ لكِنْ لا يَعْلَمُونَ وَ إِذا لَقُوا الَّذِينَ آمَنُوا قالُوا آمَنَّا وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ . أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ         « 1 »         »         ؛ مىخواهند خدا و مؤمنان را فريب دهند و حال آن كه نمىدانند كه جز خودشان را فريب نمىدهند . آنان دل بيمارند و خداوند بر بيماريشان مىافزايد و به كيفر دروغ‌هايى كه مىگويند ، عذاب دردناكى در انتظارشان هست ، و چون به آنها گفته مىشود : در زمين تباهى نكنيد ، پاسخ مىدهند : ما اصلاحگريم . آگاه باشيد كه اينان مفسدند و خودشان نمىدانند . و هنگامى كه به آنها گفته مىشود :\r\nچون مردمان ايمان بياوريد ، مىگويند : آيا ما هم مانند كم‌خردان ايمان بياوريم ؟ بدانيد كه آنها كم خردند و نمىدانند . به هنگام برخورد با مؤمنان مىگويند : ما ايمان آورده‌ايم ، و زمانى كه با پيشوايان خود خلوت مىكنند مىگويند : با شماييم ، ما فقط آنها را استهزا مىكنيم . خداوند آنها را استهزا مىكند و بر طغيان نگاهشان مىدارد تا حيران و سرگردان شوند . اينان كسانى هستند كه به جاى هدايت ، خريدار گمراهى شدند و در اين معامله سودى نيافتند .\r\n( 2 ) سپس خداوند ضرب المثلى را ذكر كرده و فرموده است :     « مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَهُ ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ ، صُمٌّ بُكْمٌ عُمْيٌ فَهُمْ لا يَرْجِعُونَ . أَوْ كَصَيِّبٍ مِنَ السَّماءِ فِيهِ ظُلُماتٌ وَ رَعْدٌ وَ بَرْقٌ يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ وَ اللَّهُ مُحِيطٌ بِالْكافِرِينَ . يَكادُ الْبَرْقُ يَخْطَفُ أَبْصارَهُمْ ، كُلَّما أَضاءَ لَهُمْ مَشَوْا فِيهِ وَ إِذا أَظْلَمَ عَلَيْهِمْ قامُوا وَ لَوْ شاءَ اللَّهُ لَذَهَبَ بِسَمْعِهِمْ وَ أَبْصارِهِمْ . إِنَّ اللَّهَ عَلى كُلِّ شَيْءٍ قَدِيرٌ »     ؛ « 2 »\r\nمثل آنها مثل كسانى است كه آتشى افروختند و چون اطرافشان را روشن كرد ، خداوند روشنايى را از آنان بازگرفت و در تاريكى رهاشان ساخت و چيزى را نمىديدند . آنان كر و لال و كورند و از گمراهى بازنمىگردند . يا چون گرفتاران در بارانى سخت كه در شب تاريك با رعد و برق از آسمان فرود آيد و آنها از ترس مرگ انگشت در گوش گذارند تا صداى صاعقه را نشنوند ، خداوند به كافران احاطه دارد . نزديك باشد روشنايى خيره كنندهء برق ديدگانشان را بربايد ، در هر لحظه‌اى كه برق\r\n\r\n\r\n","description":"","footnote":"\r\n( 1 ) . بقره ( 2 ) ، 9 - 16 .\r\n( 2 ) . بقره ( 2 ) ، 17 - 20 .\r\n","page_name":" 231 ","page_number":231},
  {"content":"\r\n\r\nمىجهد و راه را براى آنان روشن مىسازد ، پيش مىروند و هنگامى كه خاموش مىشود ، بازمىايستند و اگر خداى مىخواست ، گوش آنها را كر و ديدگاه نشان را كور مىكرد ، كه خداوند بر هر چيز قادر است .\r\n( 1 ) سپس به دو گروه كفار و منافقين اشاره مىكند و مىفرمايد :   « يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَ الَّذِينَ مِنْ قَبْلِكُمْ لَعَلَّكُمْ تَتَّقُونَ ، الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ »   « 1 »\r\nو آنگاه مىفرمايد :   « وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ »   « 2 »\r\nسپس آنها را از نقض پيمانى كه با پيامبر اكرم بسته‌اند برحذر داشته و كيفيت شروع خلقت را بيان مىكند و دربارهء مقام و مرتبهء آدم عليه السّلام مطالبى را مىفرمايد و رفتار خداوند با وى به هنگامى كه از دستور خدا سرپيچى كرد را بازگو مىكند و از سياق آيات فهميده مىشود كه اين آيات شأن نزولى داشته است « 3 » از جمله اين كه از آيهء 26 بقره فهميده مىشود كه خداوند در آن مىفرمايد :\r\n « إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها فَأَمَّا الَّذِينَ آمَنُوا فَيَعْلَمُونَ أَنَّهُ الْحَقُّ مِنْ رَبِّهِمْ وَ أَمَّا الَّذِينَ كَفَرُوا فَيَقُولُونَ ما ذا أَرادَ اللَّهُ بِهذا مَثَلًا يُضِلُّ بِهِ كَثِيراً وَ يَهْدِي بِهِ كَثِيراً »  ؛ خداوند را از اين شرم نيست كه به پشه يا بالاتر از آن مثل زند ، چرا كه مؤمنان مىدانند آن حقيقتى است از طرف پروردگارشان ، اما كافران مىگويند : مقصود خدا از اين مثل چيست ؟ بدين سان بسيارى را گمراه و بسيارى را هدايت مىكند .\r\n( 2 ) آنها كه كافر شده و كفر خويش را آشكار كرده بودند ، وقتى آيهء 41 سورهء عنكبوت مكىّ را شنيده بودند كه مىفرمايد :  « مَثَلُ الَّذِينَ اتَّخَذُوا مِنْ دُونِ اللَّهِ أَوْلِياءَ كَمَثَلِ الْعَنْكَبُوتِ اتَّخَذَتْ بَيْتاً وَ إِنَّ أَوْهَنَ الْبُيُوتِ لَبَيْتُ الْعَنْكَبُوتِ لَوْ كانُوا يَعْلَمُونَ »  ؛ مثل كسانى كه غير خدا را به دوستى يا رهبرى برگزينند ، همچون خانه‌اى است كه عنكبوت بسازد ، و اگر مىدانستند سست‌ترين خانه‌ها ، خانهء عنكبوت است .\r\n( 3 ) براى همين گفتند كه منظور خدا از ذكر عنكبوت و مگس چيست ؟ « 4 » يا اين كه مىگفتند كه شأن خدا اجّل از اين است كه چنين مثال‌هاى بزند « 5 » و خداوند با اين آيه از سورهء بقره جوابشان را داده است .\r\n\r\n\r\n","description":"","footnote":"\r\n( 1 ) . بقره ( 2 ) ، 22 .\r\n( 2 ) . همان ، 23 - 24 .\r\n( 3 ) . سيرهء ابن هشام ، ج 2 ، ص 177 - 181 .\r\n( 4 ) . التبيان ، ج 1 ، ص 11 به نقل از قتاده . گمان مىكنم كه اضافه كردن ذباب ( مگس ) به عنكبوت از خطاى راويان باشد ، زيرا ذباب در سورهء حج كه مدنى است و بسيار متأخّر از بقره است ، ذكر مىشود .\r\n( 5 ) . التبيان ، ج 1 ، ص 11 به نقل از ابن عباس و ابن مسعود .\r\n","page_name":" 232 ","page_number":232},
  {"content":"\r\n\r\n( 1 ) و از جملهء اسباب نزول اين است كه يهوديان از روى جهل گمان مىكردند كه اگر اقرار به رسالت پيامبر اكرم صلّى اللّه عليه و آله نمايند ، اين اقرار گردن‌گير آنان خواهد شد اما مىتوانند منكر شوند و او را انكار كنند ، و براى همين يكديگر را به انكار نبوت پيامبر اكرم صلّى اللّه عليه و آله سفارش مىكردند و مىگفتند كه پيش مسلمانان از حقانيت رسول اللّه و مسلمين سخن نگوييد و اين در حالى بود كه آنها قبل از ديگران به ظهور وى مژده مىدادند و فخر مىفروختند و گويى همين دليل محكمى عليه خودشان گرديده بود و گمان مىكردند كه اگر ديگر در اين باره صحبت نكنند ، علمشان به رسالت پيامبر صلّى اللّه عليه و آله حجتى عليه خودشان نخواهد بود ! و خداوند آنها را مورد عتاب قرار داده ، فرمود :\r\n  « وَ إِذا لَقُوا الَّذِينَ آمَنُوا قالُوا : آمَنَّا وَ إِذا خَلا بَعْضُهُمْ إِلى بَعْضٍ قالُوا : أَ تُحَدِّثُونَهُمْ بِما فَتَحَ اللَّهُ عَلَيْكُمْ لِيُحَاجُّوكُمْ بِهِ عِنْدَ رَبِّكُمْ ؟ ! أَ فَلا تَعْقِلُونَ ! ، أَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ »   « 1 » ؛ هنگام برخورد با مؤمنان مىگويند : « ما نيز ايمان آورديم » ، ولى در خلوت با يكديگر مىگويند : « چرا گفته‌هاى خدا را براى مسلمانان بازگو مىكنيد تا در پيشگاه خدا به آن سخنان بر شما حجّت آورند ؟ ! ، آيا نمىانديشيد ؟ ! مگر آنها نمىدانند خداوند از هر چه پنهان و آشكار مىدارند ، خبر دارد ؟\r\n( 2 ) شيخ طوسى در « التبيان » از امام باقر عليه السّلام نقل مىكند : « طايفه‌اى از يهود ، معاند و دروغگو نبودند و به هنگام ملاقات با مسلمانان براى آنها صفات محمد صلّى اللّه عليه و آله را كه در تورات آمده بود بازگو مىكردند تا اين كه بزرگانشان آنها را از اين كار بازداشته و گفتند : آنها را از آنچه خداوند در تورات در مورد صفات محمد صلّى اللّه عليه و آله فرموده است ، با خبر مكنيد تا با شما نزد پروردگارتان محاجّه كنند ، كه در شأن آن آيهء قبلى نازل شد . « 2 »\r\n( 3 ) عيّاشى در تفسير خود از امام صادق عليه السّلام روايت مىكند كه فرمود : يهوديان در كتاب‌هاى خويش مىيافتند كه : محل هجرت محمد صلّى اللّه عليه و آله ما بين كوه احد و عير ( كوهى در مدينه ) است ، و لذا به جست و جوى آن پرداختند تا به كوهى كه حداد ناميده مىشد ، رسيدند ( و در اطراف آن فدك و خيبر و تيماء قرار داشت ) و پيش خود گفتند حداد و احد مساوى و يكى هستند ، لذا در فدك و خيبر و تيماء ( كه ده منزلگاه تا مدينه فاصله دارد ) ساكن شدند .\r\n( 4 ) تا اين كه يك اعرابى به نام قيس از كنار يهوديانى كه در تيماء ساكن بودند ، گذشت و در ضمن صحبت‌هايش به آنها گفت كه من شما را به ما بين احد و عير راهنمايى مىكنم . براى همين شتر او را كرايه كردند و با هم حركت كردند ، وقتى كه به سرزمين مدينه رسيدند ، به آنها گفت : آن يكى كوه عير\r\n\r\n\r\n","description":"","footnote":"\r\n( 1 ) . بقره ( 2 ) ، 76 - 77 و خبر در سيرهء ابن هشام ، ج 2 ، ص 185 آمده است .\r\n( 2 ) . التبيان 1 : 316 و طبرسى آن را در مجمع البيان 1 : 286 نقل كرده است .\r\n","page_name":" 233 ","page_number":233},
  {"content":"\r\n\r\nو اين يكى هم كوه احد است . آنها هم از شترش پياده شدند و گفتند : به خواستهء خود رسيديم و احتياجى به شتر تو نداريم و حال به دنبال كارت برو .\r\n( 1 ) سپس به هم‌كيشان خود كه در فدك و خيبر بودند نوشتند : ما محل مورد نظر را پيدا كرديم و شما هم به سوى ما بياييد . آنها هم در جواب نوشتند : ما در اينجا مستقر شده‌ايم و اموالى را فراهم كرده‌ايم و به شما نيز نزديك هستيم و اگر پيامبر موعود صلّى اللّه عليه و آله ظهور كرد به سرعت به سوى شما مىآييم .\r\nپس از آن كه يهوديان در مدينه صاحب دارايى فراوانى شدند و اين خبر به تبّع حميرى رسيد ، به آنها حمله كرد و آنها نيز به قلعه‌هاى خويش پناه بردند و او آنان را محاصره كرد . در همان ايام محاصره ، يهوديان نسبت به ضعفاى سپاه تبّع رحم مىكردند و شبانه برايشان خرماى خشك و جو پرتاب مىكردند . اين خبر به تبّع رسيد و او دست از محاصره كشيد و به آنها أمان داد ، آنان نيز از قلعه‌هاى خويش خارج شدند و نزد او رفتند .\r\nاو هم أوس و خزرج را در ميانشان باقى گذارد و رفت . وقتى كه تعداد افراد أوس و خزرج زياد شد ، به دارايى يهود دستبرد مىزدند و يهوديان براى ترساندن آنها مىگفتند : اگر محمد ظهور كند ، به كمك او شما را از سرزمين خودمان اخراج مىكنيم . « 1 »\r\n( 2 ) قمى در تفسير خود با سندى از امام صادق عليه السّلام نقل مىكند كه فرموده : قبل از ظهور نبى اكرم صلّى اللّه عليه و آله يهوديان به اعراب مىگفتند : اى اعراب ، الان عصرى است كه در آن پيامبرى از مكه ظهور مىكند و به اين شهر ( يثرب ) هجرت مىكند و او خاتم الانبياء و بهترين آنها است . در چشمانش لكهء سرخ رنگ و در بين كتف‌هايش مهر پيامبرى هست و او لباس خشن مىپوشد و به مقدارى نان خشك و خرما قناعت مىكند .\r\nاو بر الاغ برهنه سوار مىشود و در عين اين كه خنده رو است ، جنگجو و كشنده است و هميشه شمشيرش را بر دوش خود مىگذارد و از رويارويى با هيچ كس نمىترسد . سيطرهء حكومت او تا جاهاى دور گسترش مىيابد و خدا به وسيلهء او شما را هلاك مىكند ، آن چنان كه قوم عاد را هلاك كرد .\r\nهنگامى كه خداوند پيامبرش را با اين صفات مبعوث كرد ، نسبت به او حسادت كردند و چنان كه خداوند مىفرمايد ، او را تكذيب كردند . « 2 »\r\n( 3 ) از جملهء اسباب نزول اين است كه يهوديان دو فرقه بودند : طايفه‌اى از آنها بنى قينقاع بودند كه هم پيمان خزرج بودند و دو طايفهء بنى نضير و بنى قريظه هم پيمان أوس بودند و اگر بين أوس و خزرج جنگى رخ مىداد ، بنى قينقاع به حمايت از خزرج و بنى نضير و بنى قريظه به حمايت از أوس\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 49 - 50 .\r\n( 2 ) . تفسير قمى ، ج 1 ، ص 33 .\r\n","page_name":" 234 ","page_number":234},
  {"content":"\r\n\r\nمىپرداختند و به اين ترتيب خون‌هاى هر دو طرف به دست خودشان ريخته مىشد و پس از آن كه جنگ به اتمام مىرسيد ، بر طبق دستور تورات براى آزاد كردن اسرايشان فديه پرداخت مىكردند ، به اين ترتيب كه بنى قينقاع براى آزادى اسراى خود به أوس فديه پرداخت مىكردند و بنى نضير و بنى قريظه براى آزادى اسراى خود به خزرج فديه پرداخت مىكردند و از خون‌هايى كه ريخته شده بود ، صرف نظر مىكردند و خداوند همين مسأله را به آنها يادآورى مىكند و مىفرمايد :\r\n   « وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ وَ لا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَ أَنْتُمْ تَشْهَدُونَ ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ وَ إِنْ يَأْتُوكُمْ أُسارى تُفادُوهُمْ وَ هُوَ مُحَرَّمٌ عَلَيْكُمْ إِخْراجُهُمْ أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ فَما جَزاءُ مَنْ يَفْعَلُ ذلِكَ مِنْكُمْ إِلَّا خِزْيٌ فِي الْحَياةِ الدُّنْيا وَ يَوْمَ الْقِيامَةِ يُرَدُّونَ إِلى أَشَدِّ الْعَذابِ وَ مَا اللَّهُ بِغافِلٍ عَمَّا تَعْمَلُونَ أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ »    « 1 »\r\nو ( به ياد آوريد ) هنگامى كه از شما پيمان گرفتيم كه خون يكديگر را نريزيد و يكديگر را از خانه و كاشانهء خود نرانيد ، شما پذيرفتيد و بر آن اقرار داريد ، سپس اين شما هستيد كه يكديگر را مىكشيد و گروهى را از خانه و كاشانه‌شان آواره مىكنيد و بر گناه و تجاوز پشتيبان يكديگريد و چنانچه عده‌اى از آنها به صورت اسير نزد شما آيند ( براى آزادىيشان ) فديه مىطلبيد . در حالى كه بيرون كردن آنها بر شما حرام شده بود ، آيا به بخشى از كتاب ( الهى ) ايمان مىآوريد و به بخشى از آن كافر مىشويد ؟ كيفر كسى كه اين كار را انجام دهد ، جز خوارى در زندگى دنيا چه خواهد بود ؟ و در قيامت به سخت‌ترين عذاب گرفتار خواهد شد ، و خداوند از اعمال شما غافل نيست . اينان همان كسانند كه آخرت را به زندگى دنيا فروختند و در عذابشان تخفيفى داده نمىشود و كسى آنها را يارى نخواهد كرد .\r\n( 1 ) سپس قرآن كريم بار ديگر ادعاى يهوديان در مورد كمك گرفتن از پيامبر موعود براى مبارزه با كفار را بازگو كرده و مىفرمايد :\r\n « وَ لَمَّا جاءَهُمْ كِتابٌ مِنْ عِنْدِ اللَّهِ مُصَدِّقٌ لِما مَعَهُمْ وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ ، . . .   فَباؤُ بِغَضَبٍ عَلى غَضَبٍ وَ لِلْكافِرِينَ عَذابٌ مُهِينٌ »  « 2 » ؛ چون كتابى از طرف خدا بر ايشان آمد كه كتاب خودشان را تصديق مىكرد ، با اين كه از پيش به ظهور\r\n\r\n\r\n","description":"","footnote":"\r\n( 1 ) . بقره ( 2 ) ، 84 - 86 و خبر در التبيان ، ج 1 ، ص 336 و مجمع البيان ، ج 1 ، ص 303 به نقل از عكرمة از ابن عباس و در سيرهء ابن هشام ، ج 2 ، ص 188 .\r\n( 2 ) . بقره ( 2 ) ، 89 - 90 .\r\n","page_name":" 235 ","page_number":235},
  {"content":"\r\n\r\nاو بر كافران اميد پيروزى داشتند ، هنگامى كه آمد و او را شناختند ، انكارش كردند ، پس لعنت خدا بر كافران باد . . . پس به خشمى از پى خشم ديگر گرفتار شدند و اين براى كافران عذابى خواركننده است .\r\n( 1 ) شيخ طوسى در التبيان به نقل از ابن عباس نقل مىكند كه معاذ بن جبل و بشر بن براء بن معرور به يهوديان گفتند : از خدا بترسيد و اسلام بياوريد ، مگر شما از قبل نمىگفتيد كه پيامبرى ظهور مىكند و شما به كمك او با ما كه مشرك بوديم مبارزه مىكنيد . سلّام بن مشكم ، كه از بنى نضير بود ، به آنها گفت : آنچه را كه ما آن را مىشناختيم و شما را از آن باخبر مىساختيم غير از اين بود و براى همين خداوند اين آيات را نازل كرد . « 1 »\r\nو از ديگر اسباب نزول آيات ، همان است كه خداوند بدان اشاره كرده و مىفرمايد :  « قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ »  ؛ به آن كسى كه دشمن جبرئيل باشد بگو او به فرمان خدا قرآن را بر قلب تو فرود آورد .\r\n( 2 ) علامهء طباطبائى رحمه اللّه مىفرمايد : سياق آيات اين را مىرساند كه در جواب سخنان يهوديان نازل شده است ؛ زيرا آنان از ايمان به رسول اللّه صلّى اللّه عليه و آله خوددارى مىكردند و بهانه‌شان هم اين بود كه آنها دشمن جبرئيل هستند كه وحى را نازل مىكند . « 2 »\r\n\r\n\r\n","description":"","footnote":"\r\n( 1 ) . التبيان ، ج 1 ، ص 345 و مجمع البيان ، ج 1 ، ص 310 و در سيرهء ابن هشام ، ج 2 ، ص 196 .\r\n( 2 ) . الميزان ، ج 1 ، ص 229 و شيخ طوسى رحمه اللّه در التبيان آن را روايت كرده و طبرسى رحمه اللّه در مجمع البيان از ابن عباس نيز آن را نقل نموده و در الاحتجاج از امام حسن عسكرى عليه السّلام نقل مىكند كه : علّت نزول آيه اين بوده است كه وقتى نبى اكرم صلّى اللّه عليه و آله وارد مدينه شد ، ابن صوريا و گروهى از ساكنان فدك نزد وى آمدند و سؤال كردند : در مورد خواب پيغمبر آخر الزمان خبرهايى به ما رسيده است ، به ما بگو كه خواب تو چگونه است ؟\r\nاو فرمود : چشمان من مىخوابد و قلبم بيدار مىماند .\r\nگفتند : درست مىگويى اى محمد ، حال بگو كه فرزند از مرد يا زن به وجود مىآيد ؟\r\nفرمود : استخوان‌ها و عصب و رگ‌ها از مرد و گوشت و خون و ناخن‌ها و مو از زن به وجود مىآيند .\r\nگفتند : درست مىگويى ، بگو چطور مىشود كه فرزند گاهى شبيه عموهايش مىشود و هيچ شباهتى به دايىهايش ندارد و يا گاهى شبيه دايىهاى خود مىشود و شباهتى به عموهايش ندارد ؟ فرمود : آب هر كدام كه غلبه پيدا كند ، شباهت به همان طرف ظهور مىكند . گفتند : درست مىگويى ، حال بگو كه خدايت چگونه است ؟\r\n( فرمود : هرآينه ) خداوند نازل كرده است :      « قُلْ هُوَ اللَّهُ أَحَدٌ ، اللَّهُ الصَّمَدُ ، لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ »      ؛ بگو او خداى يگانه است ، خدا بىنياز است ، نه فرزندى دارد و نه فرزند كسى است ، و بىأنباز است .\r\nابن صوريا گفت : يك سؤال ديگر مطرح مىكنم كه اگر درست جواب دادى به تو ايمان مىآورم و از تو پيروى مىكنم .\r\nبگو كه كدام فرشته وحى خدا را بر تو نازل مىكند ؟\r\nفرمود : جبرئيل .\r\nگفتند : او دشمن ماست كه جنگ و سخت‌گيرى و فشار را نازل مىكند و ميكائيل صلح و آرامش را نازل مىكند و اگر ميكائيل وحى خدا را بر تو نازل مىكرد ، به او ايمان مىآوريم و پس از آن بود كه خدا اين آيه را نازل كرد .\r\n","page_name":" 236 ","page_number":236},
  {"content":"\r\n\r\n( 1 ) و قمى اين خبر را به اختصار در تفسيرش اين چنين آورده است : اين آيه در مورد يهوديانى نازل شده است كه به رسول اللّه صلّى اللّه عليه و آله گفتند : بعضى از ملائكه دوست ما و برخى دشمن ما هستند .\r\nرسول اللّه صلّى اللّه عليه و آله سؤال كرد : كدام يك دوست و كدام يك دشمن شما است ؟\r\nگفتند : جبرئيل دشمن ما است ؛ زيرا عذاب را نازل مىكند و فرشته‌اى كه وحى را بر تو نازل مىكند ، اگر ميكائيل بود به تو ايمان مىآوريم ؛ زيرا او دوست ما است و جبرئيل فرشتهء عذاب و ميكائيل فرشتهء رحمت است و پس از اين بود كه خدا آن آيه را نازل فرمود . « 1 »\r\nدر آيهء نود و نهم آمده است :  « وَ لَقَدْ أَنْزَلْنا إِلَيْكَ آياتٍ بَيِّناتٍ وَ ما يَكْفُرُ بِها إِلَّا الْفاسِقُونَ »  ؛ مسلما آيات واضحى را بر تو نازل كرديم و جز افراد فاسق كسى آنها را انكار نمىكند .\r\n( 2 ) شيخ طوسى در التبيان از ابن عباس نقل مىكند كه گفت : ابن صوريا قطرانى « 2 » به رسول اللّه صلّى اللّه عليه و آله گفت : اى محمد ، چيزى را نياورده‌اى كه آن را بشناسيم و آيهء روشنى بر تو نازل نشده است كه از تو پيروى كنيم و پس از آن بود كه خدا اين آيه را نازل كرد . « 3 »\r\nدر آيهء صد آمده است :  « أَ وَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ أَكْثَرُهُمْ لا يُؤْمِنُونَ »  ؛ آيا بعد از هر پيمان بستنى ، گروهى از آنها پيمان‌شكنى مىكنند ؟ آرى بيشتر آنها ايمان نمىآورند . ابن اسحاق مىنويسد : هنگامى كه رسول اللّه صلّى اللّه عليه و آله به پيامبرى مبعوث شد و بعد به مدينه هجرت كرد و عهد و ميثاق‌هايى كه خداوند از يهود گرفته را به يادشان آورد ، مالك بن ضيف گفت : به خدا قسم كه در مورد محمد هيچ عهد و ميثاقى از ما گرفته نشده است و پس از آن خداوند اين آيه را نازل كرد . « 4 »\r\n( 3 ) از جملهء اسباب نزول اين آيات از سورهء بقره ، آنجا است كه خداوند متعال بدان اشاره نموده و\r\n\r\n\r\n","description":"","footnote":"\r\nچنان كه در التبيان ، ج 1 ، ص 363 و از او در مجمع البيان ، ج 1 ، ص 325 از ابن عباس و در الاحتجاج ، ج 1 ، ص 46 - 48 از امام حسن عسكرى عليه السّلام به اين مطلب اشاره شده و در آن آمده است كه خداوند   « قُلْ هُوَ اللَّهُ أَحَدٌ »   را نازل كرد ، در حالى كه اين سوره مكى است و در همان اوايل بعثت نازل شده است و در آخر خبر آمده است كه : خداوند اين آيه را نازل كرد و اين در حالى است كه از ابن اسحاق نقل كرديم كه : براى من نقل شده است كه از ابتداى سورهء بقره تا صد آيهء آن در مورد منافقين نازل شده است و اين آيه قبل از آيهء صدم قرار دارد و معناى آن اين است كه تمام اين آيات بعد از حوادثى كه بدانها اشاره شد ، به صورت دفعى نازل شده ، نه اين كه يكى يكى نازل شده باشد .\r\nو ابن اسحاق هم شأن نزولى نزديك به همين را نقل كرده است ( ج 2 ، ص 191 ) و لكن در حوادث سال چهارم خبر ديگرى از امام باقر عليه السّلام نقل خواهد شد كه در مورد ديدار ابن صوريا و رسول اللّه صلّى اللّه عليه و آله است و نزديك به همين مضمون مىباشد .\r\n( 1 ) . تفسير قمى ، ج 1 ، ص 54 .\r\n( 2 ) . در سيرهء ابن هشام ، ج 2 ، ص 196 آمده است : ابن صوريا الفطيرانى و طبرسى لقب او را حذف كرده است .\r\n( 3 ) . التبيان ، ج 1 ، ص 365 و مجمع البيان ، ج 1 ، ص 327 با حذف لقب .\r\n( 4 ) . سيرهء ابن هشام ، ج 2 ، ص 196 .\r\n","page_name":" 237 ","page_number":237},
  {"content":"\r\n\r\nمىفرمايد :  « وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ . . . »  « 1 » ؛ و از افسونى پيروى كردند كه ديوهاى عصر سليمان بر مردم مىخواندند و سليمان كافر نبود ، بلكه ديوها كه به مردم جادو آموختند كافر بودند .\r\n( 1 ) ثابت نشده است كه يهوديان سليمان را تكفير مىكردند ، بلكه كفر در اين آيه بر حسب سياق آن به معناى كفر ناشى از سحر است ، چنان كه در حديث آمده است : « الساحر كالكافر » و يهوديان سحر را به سليمان نسبت مىدادند و علت آن بر طبق آنچه كه قمى در تفسير خود با سندى از امام باقر عليه السّلام نقل كرده ، اين بوده است كه : وقتى سليمان بن داود از دنيا رفت ، ابليس جادوهايى را وضع كرد و آنها را نوشت و سپس آن را در طومارى پيچيده و در پشت آن نوشت : « اين چيزى است كه آصف بن برخيا براى پادشاه ، سليمان بن داود نگاشته و از ذخاير و گنج‌هاى علم به شمار مىرود » . ( و در آن ) آمده بود : هر كسى كه مىخواهد چنين و چنان بشود ، بايد كارهاى فلان و به همان را انجام دهد . سپس آن را زير تخت سليمان دفن كرد و بعد آن را براى پيروانش آشكار كرد و بر ايشان خواند . كافران مىگفتند : سليمان جز با اين سحر نمىتوانست بر ما غلبه پيدا كند و مؤمنان مىگفتند : بلكه او بندهء خدا و پيامبر او بوده است . « 2 »\r\n« يهوديان سحر را باعث كفر نمىدانستند و بلكه آن را حلال مىشمردند كه سليمان از آن استفاده مىكرده و براى همين او را پادشاه دانسته - چنان كه در خبر نقل شد - و رسول و پيامبر خدا نمىدانستند و حتى عقيدهء كسانى را كه او را پيامبر مىدانستند ، انكار مىكردند .\r\n( 2 ) با اين اوضاع ، خداوند متعال در چند جاى قرآن سليمان را به بزرگى ياد كرده است كه بعضى از آنها در سوره‌هاى مكّى از قبيل أنعام و أنبياء و نمل و جن مىباشد كه قبل از بقره نازل شده است و در آن آمده است كه سليمان بندهء صالح و بلكه پيامبر فرستاده شده از سوى خدا دانسته شده است كه خداوند علم و حكمت را بر وى ارزانى داشته و آن چنان حكومتى را به وى عنايت كرده است كه به هيچ كس بعد از وى داده نمىشود و در اين صورت او ساحر نبوده است . » « 3 » و با سحر بر ديگران غالب نشده است .\r\n( 3 ) براى همين ، بعضى از احبار يهود - آن چنان كه شيخ طوسى از ابن اسحاق نقل كرده است - مىگفتند : آيا از گفتار محمد تعجب نمىكنيد كه مىگويد : سليمان پيامبر بوده است ؟ ! به خدا قسم كه او فقط يك ساحر بوده است . « 4 » و مىگويد كه از الربيع روايت شده است كه : يهوديان از رسول اللّه صلّى اللّه عليه و آله دربارهء سحر سؤال كرده و به بحث و مخاصمه با وى در اين مورد پرداختند تا اين كه خداوند فرمود :\r\n\r\n\r\n","description":"","footnote":"\r\n( 1 ) . بقره ( 2 ) ، 102 .\r\n( 2 ) . تفسير قمى ، ج 1 ، ص 55 و عياشى ، ج 1 ، ص 52 هم آن را نقل كرده است .\r\n( 3 ) . الميزان ، ج 1 ، ص 235 .\r\n( 4 ) . التبيان ، ج 1 ، ص 371 و سيرهء ابن هشام ، ج 2 ، ص 192 .\r\n","page_name":" 238 ","page_number":238},
  {"content":"\r\n\r\n « وَ ما كَفَرَ سُلَيْمانُ »  « 1 » ؛ سليمان به خاطر تبعيت از سحر كافر نشده است ؛  « وَ لكِنَّ الشَّياطِينَ كَفَرُوا »  ؛ بلكه شيطان‌ها با تبعيت از سحر و عمل بدان كافر شده‌اند « 2 » .\r\n( 1 ) از جمله دلايل كه از قول خداوند متعال فهميده مىشود اين است كه :  « يا أَيُّهَا الَّذِينَ آمَنُوا لا تَقُولُوا راعِنا وَ قُولُوا انْظُرْنا وَ اسْمَعُوا وَ لِلْكافِرِينَ عَذابٌ أَلِيمٌ »  ؛ اى كسانى كه ايمان آورده‌ايد ، به پيامبر نگوييد راعنا ، بلكه بگوييد انظرنا و از دستورهاى او اطاعت كنيد و بدانيد كه عذاب دردناكى براى كافران مهيّا شده است .\r\nگويى كه در كلمهء « راعنا » مقدارى نقض و زشتى و فساد و چيزى شبيه فحش وجود دارد ؛ چنان كه شيخ طوسى در التبيان از امام باقر عليه السّلام روايت كرده است كه : اين كلمه در زبان عبرانى فحش به حساب مىآيد و منظور يهوديان نيز همين معناى زشت بوده است و مغربى مىنويسد : « در اين مورد تحقيق كردم و به اين نتيجه رسيدم كه يهوديان مىگويند : راعنا - با تفخيم و اشمام نون - كه به معناى فاسد و بلا مىباشد و مسلمانان هم به رسول اللّه صلّى اللّه عليه و آله مىگفتند : يا رسول اللّه صلّى اللّه عليه و آله راعنا ؛ يعنى به ما توجه كن تا خواسته خود را به تو بفهمانيم و تو نيز مقصودت را به ما بفهمانى و هنگامى كه يهوديان به خاطر اين كار زشت خويش مورد ملامت و عتاب قرار گرفتند ، گفتند : ما آنچه را كه مسلمانان مىگويند ، مىگوييم ، براى همين خداوند مسلمانان را از اين كلمه نهى كرد و فرمود كه در عوض آن بگوييد :\r\nانظرنا ؛ يعنى به سوى ما نگاه كن . »\r\n( 2 ) از جمله اسباب نزول ديگرى كه از قول خداوند متعال فهميده مىشود اين است كه خداوند مىفرمايد :   « ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ، أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ ، أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ »   « 3 » ؛ هر آيه‌اى را كه منسوخ يا متروك مىكنيم ، بهتر از آن يا مانند آن را بياوريم ، مگر نمىدانى كه خداوند بر همه چيز قادر است مگر نمىدانى كه حكومت آسمان‌ها و زمين از آن خدا است و جز خدا براى شما يار و ياورى نيست ؟\r\nبر حسب سياق سابق آيات ، گويى از جمله چيزهايى كه مورد اعتراض يهوديان قرار مىگرفت ، نسخ بعضى از آيات به وسيلهء پيامبر صلّى اللّه عليه و آله بود .\r\n( 3 ) و در آيهء سابق آمده است :  « ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ ، وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  ؛ كافران اهل كتاب و مشركان دوست ندارند خير و بركتى از طرف پروردگار بر شما نازل شود ، در حالى كه خداوند هر كس را كه بخواهد مشمول رحمت خود مىگرداند ؛ فضل خدا بىكران است .\r\n\r\n\r\n","description":"","footnote":"\r\n( 1 ) . التبيان ، ج 1 ، ص 37 و مجمع البيان ، ج 1 ، ص 336 .\r\n( 2 ) . سيرهء ابن هشام ، ج 2 ، ص 192 و شيخ طوسى و شيخ طبرسى آن را از قتاده و ابن جبير از ابن عباس نقل كرده‌اند .\r\n( 3 ) . بقره ( 2 ) ، 106 - 107 .\r\n","page_name":" 239 ","page_number":239},
  {"content":"\r\n\r\n( 1 ) شيخ طوسى در التبيان روايت كرده است كه منظور خداوند متعال از خير و رحمت در اينجا نبوّت مىباشد . « 1 »\r\nقبلا گفته شد كه يهوديان ، نبوت آن حضرت را انكار كردند ؛ زيرا نسبت به اين كه خداوند نبوت را در ميان اعراب قرار داده و بر خلاف معهود آن را از بنى اسرائيل كه از ذريّهء يعقوب بن اسحاق بن ابراهيم بودند به فرزندان اسماعيل منتقل كرده است ، حسادت مىورزيدند و آيات سه‌گانه مرتبط با هم مىگويد : كافران از اهل كتاب ( يهوديان ) دوست ندارند كه خير و نبوّت در ميان شما ( بنى اسماعيل ) باشد و مىخواهند كه در ( بنى اسرائيل ) استمرار داشته باشد ، در حالى كه خداوند به رحمت خويش ، نبوّت را در هر جا كه بخواهد قرار مىدهد و هر آيه‌اى كه آن را نسخ مىكنيم ، بهتر از آن را مىآوريم ( اگر نبوت را از بنى اسرائيل بر مىداريم آن را در جاى بهتر ، يعنى بنى اسماعيل قرار مىدهيم ) و ملك آسمان‌ها و زمين از آن خداست و او بر همه چيز ( تكوين و تشريع ) توانا است . « 2 »\r\nاز جملهء اسباب و نزولى كه از قول خدا فهميده مىشود اين است كه مىفرمايد :  « أَمْ تُرِيدُونَ أَنْ تَسْئَلُوا رَسُولَكُمْ كَما سُئِلَ مُوسى مِنْ قَبْلُ وَ مَنْ يَتَبَدَّلِ الْكُفْرَ بِالْإِيمانِ فَقَدْ ضَلَّ سَواءَ السَّبِيلِ »  « 3 » ؛ آيا شما مىخواهيد از پيامبرتان همان سؤالى را بكنيد كه در زمان گذشته از موسى عليه السّلام شد ، كسى كه كفر را با ايمان عوض كند از راه مستقيم گمراه شده است .\r\n( 2 ) شيخ طوسى در التبيان از ابن عباس نقل مىكند كه گفت : رافع بن حريمله و وهب بن زيد به رسول اللّه صلّى اللّه عليه و آله گفتند : كتابى را از آسمان براى ما بياور تا آن را بخوانيم يا رودهايى را براى ما پديد آور تا تو را تصديق نماييم و از تو پيروى كنيم و براى همين خدا اين آيه را از نازل كرد . « 4 »\r\n( 3 ) و همين مطلب را قول خداوند متعال در سورهء نساء تأييد مىكند ، آنجا كه مىفرمايد :  « يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا اللَّهَ جَهْرَةً »  « 5 » ؛ اهل كتاب از تو مىخواهند از آسمان براى آنها كتابى نازل كنى ، آنها از موسى بزرگ‌تر از اين را خواستند و گفتند : « خدا را آشكارا به ما نشان بده » .\r\n\r\n\r\n","description":"","footnote":"\r\n( 1 ) . التبيان ، ج 1 ، ص 391 و مجمع البيان ، ج 1 ، ص 344 .\r\n( 2 ) . به بحث نسخ اين آيه در : التبيان ، ج 1 ، ص 392 - 396 و مجمع البيان ، ج 1 ، ص 345 و الميزان ، ص 249 - 256 نگاه كنيد .\r\n( 3 ) . بقره ( 2 ) ، ص 108 .\r\n( 4 ) . التبيان ، ج 1 ، ص 402 و مجمع البيان ، ج 1 ، ص 351 و سيرهء ابن هشام ، ج 2 ، ص 197 .\r\n( 5 ) . نساء ( 4 ) ، 153 . عجيب است كه الميزان كه علامه طباطبايى رحمه اللّه در آن روش تفسير قرآن به وسيلهء قرآن را برگزيده است ، در اينجا دچار تطبيق شده و گفته است : سياق آيه دلالت مىكند بر اين كه بعضى از مسلمانان اين درخواست را از او كردند ؛ الميزان ، ج 1 ، ص 259 .\r\n","page_name":" 240 ","page_number":240},
  {"content":"\r\n\r\n( 1 ) از جمله اسباب نزول كه از قول خداوند فهميده مىشود ، اين است كه مىفرمايد :  « وَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً حَسَداً مِنْ عِنْدِ أَنْفُسِهِمْ مِنْ بَعْدِ ما تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِيَ اللَّهُ بِأَمْرِهِ إِنَّ اللَّهَ عَلى كُلِّ شَيْءٍ قَدِيرٌ »  « 1 » ؛ بسيارى از اهل كتاب به سبب حسادتى كه در دل‌هايشان هست ، دوست دارند شما را كه ايمان آورده‌ايد به كفر بازگردانند ، با اين كه حق براى شان كاملا روشن شده است ، از آنها درگذريد و ببخشيدشان تا خدا فرمان خود را نازل كند ، خداوند بر همه چيز قادر است .\r\n( 2 ) شيخ طوسى در التبيان از ابن عباس روايت مىكند كه اين افراد : حيىّ بن أخطب و ابو ياسر بن أخطب « 2 » بوده‌اند و در آيه آمده است كه حق براى آنها آشكار شده بود و لذا طبرسى خبر را به صورت كامل‌تر آورده و گفته است : هنگامى كه نبى اكرم صلّى اللّه عليه و آله وارد مدينه شد ، آنها به ديدار او رفتند و پس از آن كه خارج شدند ، از حيىّ سؤال شد : آيا او پيامبر است ؟\r\nجواب داد : بله ، او همان است . از او سؤال شد كه با او چه مىكنى ؟ گفت : تا هنگام مرگ با او دشمنى مىكنم . « 3 » ابن اسحاق هم همين مطلب را ذكر نموده و اضافه كرده است : آنها در دور كردن مردم از اسلام ، تا جايى كه توانستند تلاش كردند . « 4 »\r\n( 3 ) و از جمله اسباب نزول ، از آيات صد و چهارده و صد و پانزده فهميده مىشود ، كه خداوند مىفرمايد :\r\n  « وَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ وَ سَعى فِي خَرابِها أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ . »   « 5 » ؛ ستمكارتر از كسانى كه از بردن نام خدا در مساجد جلوگيرى مىكنند و سعى در ويرانى آنها دارند كيست ؟ چنين گروهى جز با ترس و وحشت به مساجد وارد نشوند ، بهرهء آنها در اين دنيا رسوايى و در آخرت عذاب بزرگى است . خاور و باختر از آن خدا است ، به هر طرف رو كنيد ، رو به سوى خدا داريد كه او گشايشگرى دانا است .\r\nدر بين آيات صد و چهارده و صد و پانزدهم كه بعد از آيهء صدم سورهء بقره قرار دارند و آيات\r\n\r\n\r\n","description":"","footnote":"\r\n( 1 ) . بقره ( 2 ) ، 109 .\r\n( 2 ) . التبيان ، ج 1 ، ص 405 .\r\n( 3 ) . مجمع البيان ، ج 1 ، ص 353 .\r\n( 4 ) . سيرهء ابن هشام ، ج 2 ، ص 197 .\r\n( 5 ) . بقره ( 2 ) ، 114 - 115 .\r\n","page_name":" 241 ","page_number":241},
  {"content":"\r\n\r\nنه‌گانه تحويل قبله كه از آيه صد و چهل و دو تا آيهء صد و پنجاه را شامل مىشوند ؛ بيست و پنج آيه در معانى ديگر وجود دارد ؛ بنابراين بعيد است كه اين آيه در صدد ردّ بر يهوديان باشد كه تحويل قبله به كعبه را انكار مىكردند ، چنان كه شيخ طوسى در التبيان از ابن عباس آن را نقل كرده است . « 1 »\r\n( 1 ) بعيدتر از آن مطلبى است كه آن را از قتاده و ابن زيد نقل كرده و گفته است : مسلمانان مىتوانستند به هر سويى كه مىخواهند نماز بخوانند تا اين كه آيهء  « فَوَلِّ وَجْهَكَ شَطْرَ الْمَسْجِدِ الْحَرامِ »  « 2 » ؛ روى خود را به جانب مسجد الحرام بگردان ، نازل شد و آيهء قبلى را نسخ كرد و نبى اكرم صلّى اللّه عليه و آله بيت المقدس را به عنوان قبلهء خود برگزيده بود ، در حالى كه خداوند مىفرمايد :  « وَ ما جَعَلْنَا الْقِبْلَةَ الَّتِي كُنْتَ عَلَيْها »  « 3 » ؛ قبله‌اى را كه به سويش بودى براى هميشه قرار نداده بوديم .\r\nبلكه مىتوان گفت كه قول موجّه‌تر همان است كه شيخ طوسى نقل كرده است كه : اين آيه در مورد كسانى نازل شده است كه در تاريكى نماز خواندند و پس از صبح شدن فهميدند كه در غير جهت قبله نماز خوانده‌اند « 4 » و شيخ طبرسى هم اين قضيه را از جابر اين گونه نقل كرده است : من در سريه‌اى كه رسول اللّه صلّى اللّه عليه و آله ما را فرستاده بود ، حاضر بودم . در يكى از روزها هوا تاريك شد و ما جهت قبله را گم كرديم ؛ ولى چند نفر گفتند : ما قبله را پيدا كرديم و جهت آن به سوى شمال مىباشد و بدان سو نماز خوانديم امّا بعضى ديگر گفتند كه جهت قبله به سوى جنوب مىباشد .\r\n( 2 ) هنگام صبح معلوم شد كه به سمت غير قبله نماز خوانده‌ايم . پس از آن كه از سفر برگشتيم در مورد اين مسأله از رسول اللّه صلّى اللّه عليه و آله سؤال كرديم و آن حضرت صلّى اللّه عليه و آله سكوت كرد تا اين كه خداوند اين آيه را نازل كرد . « 5 »\r\nشايد اين حادثه در يكى از سريه‌هاى اوليه - قبل از تحويل قبله از بيت المقدس - و در مشرق رخ داده كه كعبه در سمت جنوب آن قرار دارد ، چنان كه تفصيل آن خواهد آمد .\r\nاگر اين آيه - آن چنان كه شيخ طوسى از ابن عباس نقل مىكند - در ردّ بر يهوديان باشد ، به خاطر انكار تحويل قبله به سوى كعبه نبوده است ، بلكه به خاطر انكار تحويل قبله از كعبه به سوى بيت المقدس در ابتداى بعثت بوده است و جواب « للّه المشرق و المغرب » به هنگام تحويل قبله به سوى\r\n\r\n\r\n","description":"","footnote":"\r\n( 1 ) . التبيان ، ج 1 ، ص 425 و مجمع البيان ، ج 1 ، ص 363 .\r\n( 2 ) . بقره ( 2 ) ، ص 144 - 150 .\r\n( 3 ) . التبيان ، ج 1 ، ص 425 و مجمع البيان ، ج 1 ، ص 363 .\r\n( 4 ) . التبيان ، ج 1 ، ص 43 .\r\n( 5 ) . مجمع البيان ، ج 1 ، ص 363 .\r\n","page_name":" 242 ","page_number":242},
  {"content":"\r\n\r\nكعبه تكرار مىشود كه :  « قُلْ لِلَّهِ الْمَشْرِقُ وَ الْمَغْرِبُ »  « 1 » ؛ و در هر صورت آيه با هر دو قضيه سازگار است و گويى كه بين اعتراض يهوديان به نبى اكرم صلّى اللّه عليه و آله و تحويل قبله يك فاصلهء زمانى وجود داشته است .\r\n( 1 ) چنين به نظر مىرسد كه آيهء سابق مىگويد : مشركان مكه رسول اللّه صلّى اللّه عليه و آله را از نماز خواندن به سوى كعبه منع مىكردند و دليلشان هم اين بود كه رسول اللّه صلّى اللّه عليه و آله به سوى بت‌هاى نصب شده در كعبه و اطراف آن نماز مىخواند و اين كارى ظالمانه بود و آيا شما يهوديان نيز مىخواهيد كه چنين كنيد و رسول اللّه صلّى اللّه عليه و آله را از نماز خواندن به سوى بيت المقدس منع كنيد ؟ ! و هنگامى كه مشركان مكه مرتكب چنين كار ظالمانه‌اى شدند ، به اين گرفتارى مبتلا شدند كه هيچ‌گاه متوجه ورود به مسجد الحرام در مكه نمىشوند ، مگر آن كه از ترس حمله به كاروان‌هاى تجارى خويش در خوف به سر مىبردند و جالب اين است كه وقتى آنها قصد ورود به مسجد الحرام مىكردند ، ترس از سريه‌هاى مسلمانان به سراغشان مىآمد نه به هنگام حركت از مكه به سوى شام و از سوى ديگر اين آيه به طور ضمنى وقوع بعضى از سرايا را امضا مىكند و اين قبل از نزول قول خداوند متعال بوده است كه مىفرمايد :  « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا . . . »  « 2 » ؛ به جنگجويان ستمديده در ( قتال ) اجازه داده شده است .\r\nدر سورهء حج بوده است كه كمى بعد از آيهء مورد بحث نازل شده است .\r\n( 2 ) از جملهء اسباب نزول اين است كه خداوند مىفرمايد :\r\n « وَ قالَ الَّذِينَ لا يَعْلَمُونَ لَوْ لا يُكَلِّمُنَا اللَّهُ أَوْ تَأْتِينا آيَةٌ كَذلِكَ قالَ الَّذِينَ مِنْ قَبْلِهِمْ مِثْلَ قَوْلِهِمْ تَشابَهَتْ قُلُوبُهُمْ قَدْ بَيَّنَّا الْآياتِ لِقَوْمٍ يُوقِنُونَ »  « 3 » ؛ ناآگاهان گفتند : چرا خدا با ما سخن نمىگويد و يا معجزه‌اى براى ما نمىآورد ؟ پيشينيان نيز همين گونه سخن مىگفتند ، فكرهاشان شبيه يكديگر است ، ولى ما آيات را براى اهل يقين بيان كرديم .\r\n( 3 ) ابن اسحاق مىنويسد : رافع بن حريمله به رسول اللّه صلّى اللّه عليه و آله گفت : اى محمد ، اگر چنان كه مىگويى رسول خدا هستى ، پس به خدا بگو كه با ما صحبت كند تا صداى او را بشنويم و به همين دليل ، خداوند آيهء فوق را نازل كرد . « 4 »\r\n( 4 ) شيخ طوسى از ابن عباس نقل كرده است كه منظور آيه يهوديان هستند « 5 » و قول خداوند را نقل\r\n\r\n\r\n","description":"","footnote":"\r\n( 1 ) . بقره ( 2 ) ، 142 .\r\n( 2 ) . همان ، 118 .\r\n( 3 ) . سيرهء ابن هشام ، ج 2 ، ص 198 .\r\n( 4 ) . التبيان ، ج 1 ، ص 434 و مجمع البيان ، ج 1 ، ص 370 .\r\n( 5 ) . بقره : 75 .\r\n","page_name":" 243 ","page_number":243},
  {"content":"\r\n\r\nكرديم كه مىفرمايد :  « وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ »  « 1 » ؛ عده‌اى از آنها كلام خدا را مىشنيدند و پس از درك آگاهانه آن را تحريف مىكردند .\r\nهمچنين در اين مورد شيخ طوسى از ابن عباس نقل مىكند كه آنها كسانى بودند كه موسى عليه السّلام از ميان قوم خويش برگزيد . آنها كلام خداوند را شنيدند ؛ ولى بدان عمل نكردند و به هنگام بازگشت به ميان قوم خويش ، كلام الهى را تحريف كرده و بازگو كردند . « 2 » بنابراين كسانى كه مىخواستند چيزى نمىدانستند و كسانى از يهود كه خود را به نادانى مىزدند ، عقل‌ها و قلب‌هايشان از جهت جهالت شبيه هم بود .\r\n( 1 ) از جمله اسباب نزول كه در اين سوره بدان اشاره شده اين است كه خداوند مىفرمايد :\r\n       « وَ قالُوا كُونُوا هُوداً أَوْ نَصارى تَهْتَدُوا قُلْ بَلْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ قُولُوا آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى وَ ما أُوتِيَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ ، فَإِنْ آمَنُوا بِمِثْلِ ما آمَنْتُمْ بِهِ فَقَدِ اهْتَدَوْا وَ إِنْ تَوَلَّوْا فَإِنَّما هُمْ فِي شِقاقٍ فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ ، صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً وَ نَحْنُ لَهُ عابِدُونَ قُلْ أَ تُحَاجُّونَنا فِي اللَّهِ وَ هُوَ رَبُّنا وَ رَبُّكُمْ وَ لَنا أَعْمالُنا وَ لَكُمْ أَعْمالُكُمْ وَ نَحْنُ لَهُ مُخْلِصُونَ ، أَمْ تَقُولُونَ إِنَّ إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطَ كانُوا هُوداً أَوْ نَصارى قُلْ أَ أَنْتُمْ أَعْلَمُ أَمِ اللَّهُ وَ مَنْ أَظْلَمُ مِمَّنْ كَتَمَ شَهادَةً عِنْدَهُ مِنَ اللَّهِ وَ مَا اللَّهُ بِغافِلٍ عَمَّا تَعْمَلُونَ ، تِلْكَ أُمَّةٌ قَدْ خَلَتْ لَها ما كَسَبَتْ وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ »        « 3 » ؛ گفتند : به آيين يهود و نصارى درآييد تا هدايت شويد . بگو كه آيين يكتاپرستى ابراهيم را پيروى مىكنيم و او هرگز از مشركان نبود ، بگوييد : ما به خدا ايمان داريم و به آنچه بر ما نازل شده و آنچه بر ابراهيم ، اسحاق ، يعقوب و نوادگان نازل گرديده و نيز آنچه بر موسى و عيسى و بر پيامبران ديگر از طرف پروردگارشان داده شده ايمان آورده‌ايم و بين هيچ يك از پيامبران فرق نمىگذاريم و تسليم امر خدا هستيم . اگر آنها ايمان بياورند به مانند آنچه شما ايمان آورده‌ايد ، هدايت يافته‌اند و اگر سرپيچى كنند از حق جدا افتاده‌اند و خدا شرّ آنها را از شما دفع مىكند و او شنواى بينا است . اين رنگ‌آميزى خدا است و چه رنگ‌آميزى بهتر از رنگ‌آميزى خدا است ؟\r\n\r\n\r\n","description":"","footnote":"\r\n( 1 ) . التبيان ، ج 1 ، ص 313 و مجمع البيان ، ج 1 ، ص 285 .\r\n( 2 ) . همان مدرك .\r\n( 3 ) . بقره ( 2 ) ، 135 - 141 .\r\n","page_name":" 244 ","page_number":244},
  {"content":"\r\n\r\nو ما پرستندگان او هستيم . بگو : آيا دربارهء خدا با ما جدل مىكنيد در حالى كه او پروردگار ما و شما است ، اعمال ما از آن ما و اعمال شما از آن شما است و ما با اخلاص به او ايمان داريم . يا مىگوييد : ابراهيم ، اسماعيل ، اسحاق ، يعقوب و نوادگان ، يهودى يا نصرانى بودند . بگو : شما بهتر مىدانيد يا خدا ؟ ستمكارتر از كسى كه گواهى خدا را نزد خود پنهان كند ، كيست ؟ خداوند از اعمال شما غافل نيست . آنها امتى بودند كه در گذشتند و آنچه كرده‌اند براى خودشان است و آنچه شما كرده‌ايد براى خودتان است و شما مسئول اعمال آنها نخواهيد بود .\r\n( 1 ) شيخ طوسى در التبيان از ابن عباس نقل مىكند كه : عبد اللّه بن صوريا كه يك چشم او لوچ بوده به رسول اللّه صلّى اللّه عليه و آله گفت : راه هدايتى غير از آنچه كه ما بر آن هستيم وجود ندارد . پس تو هم از ما پيروى كن تا هدايت شوى . « 1 » ابن اسحاق نيز شبيه همين را روايت كرده و در ادامه گفته است : خداوند در اين مورد فرمود :  « وَ قالُوا كُونُوا هُوداً »  ؛ گفتند : يهودى شويد . تا آنجا كه خداوند مىفرمايد :  « تِلْكَ أُمَّةٌ قَدْ خَلَتْ لَها ما كَسَبَتْ وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ » *  « 2 » ؛ آنها امتى بودند كه درگذشتند و آنچه كرده‌اند براى خودشان است و آنچه شما كرده‌ايد براى خودتان و شما مسئول اعمال آنها نخواهيد بود .\r\n( 2 ) طبرسى در مجمع البيان از شيخ طوسى به نقل از ابن عباس اين روايت را ذكر كرده و اضافه كرده است كه كعب بن اشرف و مالك بن ضيف و گروهى از يهوديان نيز در كنار ابن صوريا حضور داشتند . « 3 » در اين گفتار نصارى به يهوديان عطف شده‌اند ، بدون اين كه آنها را به طور جداگانه ذكر كنند و به نظر مىرسد كه اين به خاطر پيروى از آيهء شريفه بوده است كه نصارى و يهود را به هم عطف كرده است و اين در حالى است كه براى توجيه عطف نصارى در آيه مىتوانستند بگويند : كه آنان نيز مثل آنچه را كه يهوديان گفتند مىگويند ، و ضرورتى نداشته كه قول نصارى همزمان با قول يهود واقع شده باشد .\r\nطبرسى اين را به نصاراى نجران نسبت داده است ، در حالى كه آنها مدت‌ها پس از هجرت نبى اكرم صلّى اللّه عليه و آله براى مباهله وارد مدينه شدند و حضور ديگرى براى آنها نقل نشده است .\r\n( 3 ) شيخ طوسى در التبيان به مناسبت تسميهء انبياء از ابن عباس اين مطلب را اضافه كرده است كه :\r\n\r\n\r\n","description":"","footnote":"\r\n( 1 ) . التبيان ، ج 1 ، ص 479 .\r\n( 2 ) . سيرهء ابن هشام ، ج 2 ، ص 198 .\r\n( 3 ) . مجمع البيان ، ج 1 ، ص 402 .\r\n","page_name":" 245 ","page_number":245},
  {"content":"\r\n\r\nگروهى از يهود ( كه شايد همان‌هايى باشند كه طبرسى آنها را نام برده است ) نزد رسول اللّه صلّى اللّه عليه و آله آمدند و از او در مورد رسولانى كه به آنها ايمان دارد سؤال كردند . آن حضرت صلّى اللّه عليه و آله فرمود : به خدا و آنچه كه بر ما نازل كرده و آنچه كه بر ابراهيم و اسماعيل و اسحاق و يعقوب و اسباط و موسى و عيسى عليهم السّلام نازل شده است ، ايمان دارم . هنگامى كه آن حضرت صلّى اللّه عليه و آله اسم عيسى عليه السّلام را برد ، گفتند : ما به عيسى ايمان نداريم و به كسانى كه به او ايمان دارند ، ايمان نمىآوريم ! و پس از آن خدا اين آيات را دربارهء آنان نازل كرد . « 1 »\r\nشايد كه ابن صوريا در اينجا ، همان كلمات سابق را گفته باشد و چنين به نظر مىرسد كه اين دو قصه در واقع يكى هستند و متعدّد نمىباشند .\r\nبررسى اسباب نزول ديگر آيات سورهء بقره در ضمن حوادث سال دوم هجرت خواهد آمد .\r\n\r\n\r\n","description":"","footnote":"\r\n( 1 ) . التبيان ، ج 1 ، ص 418 .\r\n","page_name":" 246 ","page_number":246},
  {"content":"\r\n\r\n( 1 )\r\n\r\nمهم‌ترين حوادث سال دوم هجرى\r\n( 2 )\r\n\r\nاوّلين غزوهء مسلمانان ؛ غزوهء أبواء « 1 »\r\nروايت واقدى و روايت كسانى كه قبل از وى بوده‌اند ، از قبيل ابن اسحاق ، اختلافى در اين ندارند كه غزوهء أبواء اوّلين غزوهء رسول اللّه صلّى اللّه عليه و آله بوده است ؛ الّا اين كه ابن اسحاق گفته است : رسول اللّه در شب دوازدهم ربيع الاول وارد مدينه شد و باقيماندهء ربيع الاول و ماه‌هاى ربيع الثانى و جمادى الاولى و جمادى الثانى و رجب و شعبان و رمضان و شوّال و ذى القعده و ذى الحجّه و محرم را در آن گذرانده و در ماه صفر كه دوازده ماه از ورودش به مدينه مىگذشت ، براى جنگ از مدينه خارج شد و به ودّان رفت - كه بدان غزوهء أبواء مىگويند - و هدف وى دسترسى به عدّه‌اى از قريش بود . « 2 »\r\n( 3 ) امّا واقدى مىنويسد : سپس در ماه صفر كه مصادف با يازدهمين ماه ورود آن حضرت به مدينه بود ، « 3 » براى جنگ خارج شد تا به أبواء رسيد و هدف او اين بود كه متعرض كاروانى از قريش شود ؛ ولى به خاطر تاكتيك جنگى با آنها روبه‌رو نشد . ( و نامى از ودّان نبرده است ) . « 4 »\r\nدر اين غزوه ، رسول اللّه صلّى اللّه عليه و آله با بنى ضمره از كنانه برخورد كرد و رئيس آنها ، مخشىّ بن عمرو ضمرى « 5 » با پيامبر صلح كرد و تعهد كرد كه از دشمنان آن حضرت صلّى اللّه عليه و آله پشتيبانى نكند و در جنگ عليه آن حضرت شركت نجويد . ( و اين دومين قرارداد صلح آن حضرت پس از صلح با يهوديان بود ) و\r\n\r\n\r\n","description":"","footnote":"\r\n( 1 ) . أبواء : از جمله روستاهاى مدينه است كه 23 ميل - 46 كيلومتر بعد از جحفه قرار دارد ( معجم البلدان 1 : 92 ) .\r\n( 2 ) . سيرهء ابن هشام ، ج 2 ، ص 241 .\r\n( 3 ) . اختلاف ديگر واقدى و ابن اسحاق در به حساب آوردن بقيهء ماه ربيع الاول است كه واقدى آن را حساب نكرده و ابن اسحاق آن را به حساب آورده است .\r\n( 4 ) . مغازى واقدى ، ج 1 ، ص 12 .\r\n( 5 ) . سيرهء ابن هشام ، ج 2 ، ص 241 .\r\n","page_name":" 247 ","page_number":247},
  {"content":"\r\n\r\nپس از پانزده روز دورى از مدينه « 1 » ، بدان بازگشت و در اين غزوه على عليه السّلام نيز به همراه وى بود « 2 » و شايد عهدنامهء صلح را نوشت . آن حضرت صلّى اللّه عليه و آله بقيهء ماه صفر و ابتداى ماه ربيع الاول را در مدينه ماند . « 3 »\r\n( 1 )\r\n\r\nازدواج على عليه السّلام با زهرا عليها السّلام\r\nدر تاريخ ازدواج على و زهرا عليها السّلام اختلاف است و كسى كه قديمىترين تاريخ را نقل كرده ، يعقوبى مىباشد كه نوشته است : رسول اللّه صلّى اللّه عليه و آله دو ماه پس از ورود به مدينه زهرا عليها السّلام را به تزويج على عليه السّلام در آورد ؛ اين در حالى بود كه گروهى از مهاجرين او را از رسول اللّه صلّى اللّه عليه و آله خواستگارى كرده بودند و هنگامى كه رسول اللّه صلّى اللّه عليه و آله او را به على عليه السّلام تزويج كرد ، گله گردند و آن حضرت صلّى اللّه عليه و آله فرمود : من او را تزويج نكردم ، بلكه خدا او را به على تزويج كرد . « 4 »\r\n( 2 ) كلينى در روضه كافى با سندى از سعيد بن مسيّب نقل مىكند كه در مورد هجرت گفت : به على بن حسين عليه السّلام گفتم : چه وقت رسول اللّه صلّى اللّه عليه و آله فاطمه را به على عليه السّلام تزويج كرد ؟ فرمود : يك سال پس از هجرت به مدينه و در آن هنگام فاطمه نه‌ساله بود . « 5 »\r\nاين با آنچه كه طبرى از واقدى با اسناد به امام باقر عليه السّلام روايت مىكند سازگارتر است . آن حضرت عليه السّلام فرمود : على بن ابى طالب عليه السّلام در چند شب باقيمانده از ماه صفر تا شروع سال دوم هجرى با فاطمه عليها السّلام ازدواج كرد . « 6 »\r\nدر جاى ديگرى با همين سند گفتار خويش را تكميل مىكند و مىنويسد : در ماه ذى الحجّه و در آغاز بيست و دومين ماه هجرت ، على بر فاطمه وارد شد . « 7 »\r\nبا همين سند و نص ( در چند شب باقيمانده از ماه صفر ) دولابى در الذرية الطاهرة از امام صادق عليه السّلام اين مطلب را نقل كرده است . « 8 »\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 12 .\r\n( 2 ) . الارشاد ، 1 : 79 به روايت بخترى قريشى .\r\n( 3 ) . سيرهء ابن هشام ، ج 2 ، ص 241 .\r\n( 4 ) . تاريخ يعقوبى ، ج 2 ، ص 41 .\r\n( 5 ) . روضهء كافى ، ص 180 .\r\n( 6 ) . تاريخ طبرى ، ج 2 ، ص 410 .\r\n( 7 ) . همان ، ص 485 .\r\n( 8 ) . الذرية الطاهره ، ص 93 و از او در كشف الغمّة ، ج 1 ، ص 364 نقل شده است ، ولى صفر به رمضان تصحيف شده است ! و از او در بحار الانوار ، ج 43 ، ص 92 نقل شده است و مضمون آن به نقل از المنتقى در بحار الانوار ، ج 19 ، ص 192 آمده است .\r\n","page_name":" 248 ","page_number":248},
  {"content":"\r\n\r\n( 1 ) در همين باره مسعودى مىنويسد : تزويج فاطمه به على عليها السّلام يك سال پس از هجرت صورت گرفت و گفته شده كه در كمتر از اين مدت بوده است . « 1 » سپس مدت كمتر را ذكر كرده و گفته است : در ماه صفر سال دوم هجرى امير المؤمنين على بن ابى طالب عليه السّلام با فاطمه تزويج كرد « 2 » و در پايان سال بر فاطمه وارد شد « 3 » و سپس ماه آن را مشخص كرده و مىنويسد : در ماه ذى الحجّه على بر فاطمه عليها السّلام وارد شد « 4 » بدون اين كه آن را به امام صادق يا باقر عليها السّلام نسبت دهد .\r\n( 2 ) اصفهانى در مقاتل الطالبيين از واقدى با سندى از امام باقر عليه السّلام همين معنا را نقل كرده و مىنويسد :\r\nفاطمه عليها السّلام بعد از ورود رسول اللّه صلّى اللّه عليه و آله به مدينه و در ماه صفر به تزويج على عليه السّلام درآمد و بعد از بازگشت از غزوهء بدر على بر فاطمه عليها السّلام وارد شد « 5 » و اين تصريح مىكند كه ماه صفر سال اول هجرى مورد نظر است .\r\nملاحظه مىشود كه قول اصبهانى و طبرى با هم مطابقت دارد و تنها فرقشان اين است كه اصبهانى با دو واسطه كه عبارتند از : ابو بكر بن عبد الله بن ابى سبره از ابن اسحاق بن عبد الله بن ابى فروة مطلب را به امام باقر عليه السّلام از طريق واقدى نسبت مىدهد و همچنين طبرى مىگويد : از ابى جعفر و اصبهانى آن را كامل‌تر مىكند و مىگويد : از ابى جعفر محمد بن على .\r\n( 3 ) دولابى با همين سند از واقدى مطلب را نقل مىكند ، الا اين كه از امام صادق عليه السّلام آن را روايت مىكند و در هر حال روايات سه‌گانه در اين كه تاريخ ازدواج در ماه صفر سال اول هجرى بوده است ، اتفاق نظر دارند و تنها طبرى مىگويد : چند شب باقيمانده از ماه صفر و مىگويد : و در ذى الحجة و در ابتداى بيست و دومين ماه هجرت كه دو ماه از بازگشت از بدر مىگذشت ، على بر فاطمه عليها السّلام وارد شد .\r\nچنين به نظر مىرسد كه همين قول صحيح باشد ، زيرا يعقوبى هم مىنويسد : « دو ماه بعد از بازگشت بر او وارد شد . » و شايد كه عبارت « از بدر » در جملات وى جا افتاده باشد . « 6 »\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 282 .\r\n( 2 ) . التنبيه و الاشرف ، ص 202 .\r\n( 3 ) . مروج الذهب ، ج 2 ، ص 288 .\r\n( 4 ) . التنبيه و الاشراف ، ص 207 و در مورد روز آن شيخ مفيد در مسار الشيعة ، ص 53 ، چاپ قم گفته است : ورود على بر فاطمه عليها السّلام در اوّلين روز اين ماه بوده است و شيخ طوسى هم در مصباح همين را گفته ، چنان كه در بحار الانوار ، ج 43 ، ص 92 آمده است .\r\n( 5 ) . مقاتل الطالبيين ، ص 30 و اضافه كرده است كه فاطمه در آن هنگام هيجده‌ساله بوده است ! و در بحار الانوار ، ج 43 ، ص 92 از الاقبال از حدائق الرياض شيخ مفيد آمده است كه : زفاف فاطمه در شب پنجشنبه ، بيست و يكم محرّم سال دوم هجرى بوده است ! و آن را به روايتى نسبت نداده است .\r\n( 6 ) . امّا آنچه را كه تنها محمد بن سعد ، كاتب واقدى از او در الطبقات ، و سبط ابن جوزى از او در التذكره ، از امام باقر عليه السّلام\r\n","page_name":" 249 ","page_number":249},
  {"content":"\r\n\r\n( 1 ) بنابراين ، آنچه را كه در مورد تاريخ ازدواج ترجيح مىدهيم ، همان است كه طبرى آن را گفته است ، يعنى : چند شب باقيمانده از ماه صفر و در مورد تاريخ زفاف ، سخن دولابى را با اضافه كردن تعيين روز به كمك مصباح المتهجد ترجيح مىدهيم كه گفته است : در اول ذى الحجّه سال دوم هجرى رسول اللّه صلّى اللّه عليه و آله فاطمه عليها السّلام را به خانهء امير المؤمنين فرستاد . « 1 »\r\nبنابراين فاصلهء زمان عقد تا عروسى تقريبا ده ماه بوده است و شايد عجلهء پيامبر اكرم صلّى اللّه عليه و آله در اجراى صيغهء عقد ، براى اين بوده است كه جواب روشنى به خواستگارىهاى مصرّانه داده باشد و عجله نكردن در بر پايى مراسم عروسى براى اين بوده است كه فاطمه عليها السّلام به ظاهر به رشد و نموّ بيشترى و از لحاظ جسم و قوا به حدّ زنان برسد ، اگر چه آن حضرت ، سيدهء زنان و از جهت عقل و جسم و حكمت و درايت ، برتر از زنان ديگر و بلكه از هر پليدى و شر و تقصيرى معصوم بوده است .\r\nبا وجودى كه تاريخ نقل كرده است كه على عليه السّلام براى اداى امانت‌هاى مردم نزد رسول اللّه صلّى اللّه عليه و آله در مكّه سه روز ماند و سپس به همراه فاطمه به مدينه هجرت كرد ؛ سخنى از محل اقامت فاطمه به ميان نيامده است . معلوم نيست كه آيا همهء آنها و به خصوص فاطمه دختر رسول اللّه صلّى اللّه عليه و آله و خواهرش ام كلثوم نزد پدرشان به منزل ابى ايّوب وارد شدند يا در جاى ديگرى اقامت كردند ؟\r\n( 2 ) طبرسى در اعلام الورى از على بن ابراهيم قمى نقل مىكند كه : وقتى رسول اللّه صلّى اللّه عليه و آله منزل‌هاى خود را بنا مىكرد ، فاطمه نزد او به سر مىبرد . در اين هنگام ابو بكر از او خواستگارى كرد و آن حضرت صلّى اللّه عليه و آله در جواب فرمود : منتظر امر خداى عز و جلّ هستم . سپس عمر به خواستگارى آمد كه همين جواب را به او داد . آنگاه به على عليه السّلام گفتند : چرا از فاطمه خواستگارى نمىكنى ؟\r\nفرمود : به خدا قسم كه چيزى ندارم به او گفته شد : رسول اللّه صلّى اللّه عليه و آله از تو چيزى نمىخواهد .\r\nپس على عليه السّلام نزد رسول اللّه آمد ؛ ولى شرمش آمد كه درخواست خود را مطرح كند و بازگشت .\r\nسپس در روز دوم نيز آمد ؛ ولى باز شرمش شد و بازگشت .\r\nآنگاه در روز سوم آمد كه رسول اللّه صلّى اللّه عليه و آله از او پرسيد : اى على ، آيا خواسته‌اى دارى ؟\r\nفرمود : بله يا رسول اللّه صلّى اللّه عليه و آله . فرمود : شايد كه براى خواستگارى آمده‌اى ؟ فرمود : بله ، يا رسول اللّه .\r\nفرمود : آيا چيزى نزد خوددارى ؟ على عليه السّلام فرمود : اى رسول اللّه ، چيزى جز زره‌ام ندارم . « 2 »\r\n\r\n\r\n","description":"","footnote":"\r\nنقل مىكند ، اين است كه : « على فاطمه عليها السّلام را در ماه رجب سال اول هجرى تزويج كرد و بعد از بازگشت از جنگ بدر بر او وارد شد . » و اين خبر واحدى است كه با آنچه از واقدى از امام باقر عليه السّلام با سندهاى مختلف نقل كرده‌اند ، مخالف است و موافق با قول عامّه مىباشد و به خصوص كه در ادامهء آن آمده است : « در آن هنگام فاطمه هيجده‌ساله بود . » و اين مردود است .\r\n( 1 ) . بحار الانوار ، ج 43 ، ص 92 .\r\n( 2 ) . از اينجا دانسته مىشود كه آن حضرت زرهى براى خويش تهيه كرده بود تا در سريّه‌هايى كه شروع شده بود ، شركت كند .\r\n","page_name":" 250 ","page_number":250},
  {"content":"\r\n\r\nپس رسول اللّه فاطمه را با دوازده و نيم أوقيهء طلا به وى تزويج كرده و زره‌اش را به وى بازگردانيد . « 1 »\r\n( 1 ) اين خبر به صورت بىسند ذكر گرديده است و از سوى ديگر نگفته است كه چه كسى به على عليه السّلام گفت كه چرا از فاطمه خواستگارى نمىكنى ؟ حال كه دولابى در الذرية الطاهره با سندى از حارث ( همدانى ) از على عليه السّلام نقل كرده است كه : ابو بكر و عمر از فاطمه خواستگارى كردند ؛ امّا رسول اللّه آنها را ردّ كرد و پس از آن عمر به من گفت : فاطمه مال تو است ، اى على . آن حضرت فرمود : چيزى غير از زره ندارم كه آن را به رهن مىگذارم . « 2 »\r\nشايد كه آن حضرت عليه السّلام زرهء خود را به عنوان وثيقه جهت قرض گرفتن مبلغ مهريه به رهن گذاشته و بدهكارى خود را بعد از جنگ بدر از سهم غنائم پرداخت كرده و سپس زهرا عليها السّلام را به خانه آورده است .\r\n( 2 ) اگر چه كه در خبر قمى نيامده است كه چه كسى به او گفت رسول اللّه صلّى اللّه عليه و آله چيزى از تو نمىخواهد و چگونه صاحب زره شده بود ؛ امّا دولابى با سندى از مجاهد از على عليه السّلام روايت كرده است كه آن حضرت عليه السّلام فرمود : يكى از كلفت‌هايم به من گفت : از فاطمه خواستگارى شده است و حال چه چيز تو را مانع مىشود كه نزد رسول اللّه صلّى اللّه عليه و آله بيايى تا او را به تو تزويج كند ؟\r\nگفتم : آيا من چيزى دارم كه با آن او را تزويج كنم ؟\r\nگفت : تو اگر نزد رسول اللّه صلّى اللّه عليه و آله بيايى ، او را به تو تزويج مىكند .\r\n( 3 ) به خدا قسم كه همين‌طور مرا اميدوار مىكرد تا اين كه بر رسول اللّه صلّى اللّه عليه و آله وارد شدم و رسول اللّه صلّى اللّه عليه و آله آن چنان هيبت و عظمتى داشت كه وقتى در مقابلش نشستم ، زبانم بند آمد و نتوانستم چيزى بگويم .\r\nآن حضرت فرمود : براى چه امرى آمده‌اى ؟ آيا خواسته‌اى دارى ؟ من سكوت كردم . پس فرمود :\r\nشايد آمده‌اى تا از فاطمه خواستگارى كنى ؟ گفتم : بله فرمود : آيا چيزى دارى كه مهريه‌اش كنى ؟\r\nگفتم : نه . فرمود : زره‌اى كه بر تو پوشاندم چه كرده‌اى ؟ گفتم : نزد من است و لكن - قسم به كسى كه جانم در دست او است - اين زره حطميه‌اى « 3 » است و فقط چهار صد درهم ارزش دارد .\r\nرسول اللّه صلّى اللّه عليه و آله فرمود : هرآينه او را به تو تزويج كردم و همان زره را بفرست . و صداق فاطمه همين زره بود . « 4 »\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 161 و اين در تفسير قمى نيامده است و معناى خبر اين است كه مهر بر ذمهء آن حضرت گذاشته شده بود كه مىبايست بعدا بپردازد .\r\n( 2 ) . الذرية الطاهره ، ص 93 .\r\n( 3 ) . جزرى در النهايه مىنويسد : رسول اللّه صلّى اللّه عليه و آله به على عليه السّلام فرمود : زرهء حطميه‌اى را چه كرده‌اى ؟ و بهترين قول اين است كه اين زره منسوب به طايفه‌اى از عبد القيس مىباشند كه زره مىبافتند .\r\n( 4 ) . الذرية الطاهره ، ص 94 و حلبى در مناقب آل ابى طالب ، ج 3 ، ص 35 مىنويسد : نبى اكرم صلّى اللّه عليه و آله در هنگام تزويج\r\n","page_name":" 251 ","page_number":251},
  {"content":"\r\n\r\n( 1 ) شايد كه على عليه السّلام زرهء خويش را فرستاده است تا آن را در مقابل مبلغ مهريه گرو بگذارند ، چنان كه در خبر سابق بدان اشاره شد . شايد قول آن حضرت صلّى اللّه عليه و آله كه فرمود : « زوّجتكها » ، ايجاب عقد بدون مراجعه به فاطمه عليها السّلام نبوده است ، بلكه مراجعهء آن حضرت صلّى اللّه عليه و آله به فاطمه در خبر ديگرى آمده است كه دولابى آن را هم با سندى از عطاء بن ابى رباح نقل كرده و گفته است : هنگامى كه على عليه السّلام فاطمه را خواستگارى كرد ، رسول اللّه صلّى اللّه عليه و آله نزد فاطمه رفت و فرمود : على به خواستگارى تو آمده است . فاطمه سكوت كرد و آنگاه پيامبر صلّى اللّه عليه و آله خارج شد و او را به على عليه السّلام تزويج كرد . « 1 »\r\n\r\n\r\n","description":"","footnote":"\r\nفاطمه به على عليه السّلام خطبه‌اى ايراد كرد كه آن را از امام رضا عليه السّلام و يحيى بن معين در أمالىاش و ابن بطّة در الانابه به صورت بىسند از انس بن مالك نقل كرده‌اند كه آن حضرت صلّى اللّه عليه و آله فرمود : « الحمد لله المحمود بنعمته ، المعبود بقدرته ، المطاع فى سلطانه ، المرغوب اليه فيما عنده ، الموهوب من عذابه ، النافذ امره فى سمائه و ارضه ، خلق الخلق بقدرته و ميّزهم باحكامه و أعزّهم بدينه و اكرمهم بنبيّه محمد .\r\nانّ اللّه جعل المصاهرة نسبا لا حقا و امرا مفترضا و شبح بها الارحام و الزمها الأنام . قال تعالى :  « هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً »  ( فرقان ( 25 ) ، 5 ) .\r\nثم انّ اللّه تعالى امرنى أزوّج فاطمة من على ، و قد زوّجتها اياه على أربعمائة مثقال فضه ( كذا ) ان رضيت يا على . » فقال على عليه السّلام رضيت يا رسول اللّه .\r\n« حمد و سپاس مخصوص خداوندى است كه نعمت‌هايش را به ما ارزانى داشته و به خاطر قدرتش عبادت مىشود و به خاطر سلطنتش اطاعت مىشود و به نعمت‌هايش اميد و از عذابش بيم مىرود . فرمان او در آسمان و زمينش نافذ است و خلايق را به قدرت خويش خلق نموده است و آنها را با تشريع احكامش از ديگران متمايز كرده و آنان را با دينش عزيز كرده و با پيامبرش مورد اكرام قرار داده است .\r\nهمانا خداوند ازدواج را براى بقاى نسل قرار داده و آن را امرى واجب دانست كه به وسيلهء آن ارحام را به هم پيوند داده و همهء مردم را بدان ملزم كرده و خداوند مىفرمايد : « او كسى است كه بشر را از آب خلق كرد و خويشاوندى و قرابت در ميان آنها قرار داد . »\r\nو همانا خداوند به من دستور داده است كه فاطمه را به على تزويج كنم و هرآينه من فاطمه را به چهار صد مثقال نقره ( ؟ ) به او تزويج كردم ، اگر تو راضى باشى اى على . »\r\nو على عليه السّلام فرمود : راضى هستم .\r\nسپس حلبى از ابن مردويه روايت مىكند كه : آن حضرت صلّى اللّه عليه و آله به على عليه السّلام فرمود : براى خود خطبهء عقد بخوان و آن حضرت گفت : « حمد و سپاس مخصوص خدايى است كه به حامدانش نزديك و به سؤال‌كنندگانش قريب است و بهشت را به كسانى كه متقى باشند ، وعده داده است و كسانى كه از او نافرمانى مىكنند را با آتش ترسانيده است . او را به خاطر احسان و نيكىهاى دائمى و قديمىاش سپاس مىگوييم . سپاس‌گزارى كسى كه مىداند خدا خالق و به وچودآورندهء اوست و او را مىميراند و زنده مىكند و از او كمك مىخواهيم و هدايت مىطلبيم و به او وثوق و توكل و اعتماد مىكنيم و شهادت مىدهيم كه لا إله الا الله وحده لا شريك له ، شهادتى كه به او مىرسد و او را راضى مىكند و اينك محمد صلّى اللّه عليه و آله بنده و رسول اوست و بر او درود مىفرستيم كه مقامش را بالا ببرد و او را باعظمت‌تر كند .\r\nنكاح چيزى است كه خدا بر آن دستور داده است و مورد رضايت اوست و اين اجتماع ما چيزى است كه خدا آن را مقدّر فرمود و بدان اجازه داده است و اين رسول خدا است كه دخترش فاطمه را در مقابل پانصد درهم ( ! ) به من تزويج كرده است و من راضى هستم .\r\n( 1 ) . الذرية الطاهره ، ص 94 .\r\n","page_name":" 252 ","page_number":252},
  {"content":"\r\n\r\n( 1 ) ممكن است خواننده ، خواستگارى ابو بكر از فاطمه را كه هم زمان با ورود نبى اكرم صلّى اللّه عليه و آله بر عايشه - دختر ابو بكر - بوده است ، عجيب بداند ؛ اما شايد كه ابو بكر ورود آن حضرت بر دختر خودش را توجيهى براى خواستگارى خودش از فاطمه عليها السّلام مىديده است .\r\nاز آنجا كه عروسى على عليه السّلام و فاطمه عليها السّلام ده ماه بعد از عقد و در اول ذى الحجهء سال دوم هجرى بوده است ، بحث در اين مورد را به آنجا موكول مىكنيم .\r\n( 2 )\r\n\r\nغزوهء بواط\r\nقافله‌اى از قريش به همراه يكصد نفر مرد كه از جملهء آنها امية بن خلف بود و شامل دو هزار و پانصد شتر مىشد ، از كنار مدينه مىگذشت و رسول اللّه صلّى اللّه عليه و آله در ماه ربيع الاول و در ابتداى سيزدهمين ماه ورودش به مدينه به تعقيب آنها پرداخت تا به بواط مدينه كه در ( دوازده فرسخى ) مدينه از سمت ذى خشب قرار دارد رسيد ، امّا جنگى نكرد و بازگشت . « 1 »\r\nروايت‌هاى واقدى و ابن اسحاق نيز اتفاق نظر دارند كه شروع اين غزوه در ماه ربيع الاول بوده است و در ادامه ابن اسحاق مىگويد : سپس آن حضرت به مدينه بازگشت و باقيمانده ماه ربيع الثانى و مقدارى از جمادى الاولى را در آن ماند . « 2 »\r\n( 3 )\r\n\r\nاوّلين غزوهء بدر ( بدر صغرى )\r\nواقدى مىنويسد : يكى از مشركان قريش بنام كرز بن جابر فهرى بر چهارپايان اهل مدينه كه در مناطق جمّاء مشغول چرا بودند ، دستبرد زد .\r\nرسول الله صلّى اللّه عليه و آله براى دستگيرى وى در ماه ربيع الاول كه مصادف با آغاز سيزدهمين ماه ورود آن حضرت صلّى اللّه عليه و آله به مدينه بود « 3 » به تعقيب وى پرداخت تا به چاه‌هاى بدر رسيد ؛ اما او را نيافت . « 4 » در اين غزوه على بن ابى طالب عليه السّلام پرچمدار بود و زيد بن حارثه جانشين آن حضرت صلّى اللّه عليه و آله در مدينه شده بود . « 5 » اين در حالى است كه ابن اسحاق تاريخ آن را نزديك به دهم جمادى الثانى مىداند . « 6 »\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 12 .\r\n( 2 ) . سيرهء ابن هشام ، ج 2 ، ص 248 و طبرسى در اعلام الورى ، ج 1 ، ص 164 آن را به صورت مختصر آورده است .\r\n( 3 ) . واقدى به همين روش از زبان راويانش تاريخ را بيان مىكند تا به ماه پنجاه و سوم ؛ يعنى سال پنجم هجرى مىرسد و اين دليل بر آن است كه قرار دادى وجود نداشته است كه تاريخ را با سال‌هاى هجرى بيان كنند .\r\n( 4 ) . مغازى واقدى ، ج 1 ، ص 12 .\r\n( 5 ) . طبرى ، ج 2 ، ص 407 به نقل از واقدى و در مغازى چاپ شده اين مطلب نيامده است .\r\n( 6 ) . سيرهء ابن هشام ، ج 2 ، ص 251 .\r\n","page_name":" 253 ","page_number":253},
  {"content":"\r\n\r\n( 1 )\r\n\r\nغزوهء ذى العشيره\r\nواقدى مىگويد : به پيامبر صلّى اللّه عليه و آله خبر رسيد كه كاروانى از مكه حركت كرده و مىخواهد به سوى شام برود و تمام قريش اموال فراوانى در اين كاروان تجارتى دارند . براى همين به همراه صد و پنجاه يا دويست نفر از اصحابش حركت كرد تا متعرض كاروان شود و اين در ماه شانزدهم ورود آن حضرت صلّى اللّه عليه و آله به مدينه بود . آنها از راه نقب بنى دينار به سوى بيوت السقيا ( به سمت جحفه ) حركت كردند . « 1 »\r\n( 2 ) ابن اسحاق مىنويسد : آن حضرت صلّى اللّه عليه و آله در سايهء درختى در بطحاء ابن أزهر كه بدان ذات الساق گفته مىشود ، فرود آمد و در آنجا نماز گزارد و براى همين مسجدى در آنجا بنا شد و در همان جا غذايى براى حضرت صلّى اللّه عليه و آله آماده شد . . . و از آبى كه بدان مشترب گفته مىشود براى نوشيدن استفاده كرد .\r\nسپس رسول اللّه صلّى اللّه عليه و آله حركت كرد و سرزمين خلائق را از سمت چپ ترك كرد و به سوى شعبهء عبد الله پيش رفت و آنگاه بازهم به سمت چپ متمايل گرديد تا اين كه در يليل فرود آمد و همگى در آنجا اردو زدند و از چاه ضبّوعة استفاده كردند . آنگاه به سمت فرش حركت كرد تا به راه صحيرات اليمام رسيد و از همان راه مسير خود را ادامه داد تا در عسيره از مناطق ينبع فرود آمد . بقيهء جمادى الاولى و چند شب از جمادى الثانى را در آنجا اطراق كرد ؛ اما با جنگى مواجه نشد و در آنجا با بنى مدلج و هم‌پيمانانشان از بنى ضمرة « 2 » صلح كرد ( و اين سوّمين صلح‌نامهء رسول اللّه صلّى اللّه عليه و آله بود ) .\r\n( 3 )\r\n\r\nدادن كنيهء ابو تراب به على عليه السّلام\r\nسپس با سندى از عمار بن ياسر نقل مىكند كه گفت : من و على بن ابى طالب در غزوهء عشيرة رفيق بوديم و در يكى از منزلگاه‌ها كه رسول اللّه صلّى اللّه عليه و آله اطراق نمود ، افرادى از بنى مدلج را ديديم كه در كنار چاه و نخل‌هاى خود كار مىكنند . على بن ابى طالب به من گفت : اى ابو يقظان ، آيا نمىآيى كه نزد آنها برويم تا ببينيم كه چگونه كار مىكنند ؟ گفتم : هرطور كه شما بخواهيد .\r\nپيش آنها رفتيم و مدتى مشغول تماشاى كار آنها شديم و كم كم خواب ما را فرا گرفت ، براى همين كنار نخل‌هاى كوچك رفتيم و بر روى خاك‌هاى بسيار نرم آنجا خوابيديم ، تا اين كه پس از مدتى رسول اللّه صلّى اللّه عليه و آله به سراغ ما آمد و با پايش ما را حركت مىداد تا ما را بيدار كند و در اين حال تمام سر و\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 12 .\r\n( 2 ) . و اين غير از خبر واقدى است كه گذشت مبنى بر اين كه آن حضرت صلّى اللّه عليه و آله با بنى ضمره از كنانه صلح كرد و آنها در بواط به سر مىبردند و با بنى مدلج هم پيمان نبودند ؛ اما اينها با بنى مدلج هم پيمان بودند و در ذى العشيره در منطقه ينبع زندگى مىكردند .\r\n","page_name":" 254 ","page_number":254},
  {"content":"\r\n\r\nصورت و بدن ما خاكى شده بود و رسول اللّه صلّى اللّه عليه و آله به على فرمود : تو را چه شده است اى أبو تراب ؟\r\nزيرا كه تمام سر و صورت على عليه السّلام خاكى شده بود .\r\n( 1 ) سپس به ما گفت : آيا براى شما در مورد دو مرد كه از شقىترين ، مردم هستند ، سخن نگويم ؟\r\nگفتيم : چرا يا رسول اللّه صلّى اللّه عليه و آله . فرمود : يكى از آنها مرد سرخ چهرهء ثمود است كه شتر حضرت صالح را پى كرد و ديگرى كسى است كه ضربه بر اين جاى تو مىزند - و دست خود را بر جلوى سر على عليه السّلام گذاشت - تا اين كه از خون سرت اينها خونين مىشود - و به محاسن على عليه السّلام اشاره كرد . « 1 »\r\nسپس به مدينه بازگشت و بقيهء جمادى الثانى و رجب و شعبان را در آن گذراند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 249 - 250 . سپس وى از بعضى از اهل علم ! روايت كرده است كه رسول اللّه صلّى اللّه عليه و آله على عليه السّلام را ابو تراب ناميد ؛ زيرا هنگامى كه وى با فاطمه در مورد چيزى دعوا كرده بود مقدارى خاك برمىداشت و بر سر خود مىپاشيد ! تا اين كه رسول اللّه صلّى اللّه عليه و آله او را ديد كه سر و صورتش خاكى است و براى همين از او سؤال كرد : تو را چه شده است اى ابو تراب ؟ ( نقل به معنا ) .\r\nو محقق سيره از سهيلى در الروض الانف نقل مىكند كه گفت : و صحيح‌تر از آن چيزى است كه بخارى در جامع خودش ذكر كرده و گفته است : او در حالى كه از دست فاطمه خشمگين بود ، از منزل خارج شد و به مسجد رفت و رسول اللّه صلّى اللّه عليه و آله او را ديد كه در گوشه‌اى از مسجد خوابيده و پشت و پهلويش خاكى شده است . پس رسول اللّه صلّى اللّه عليه و آله در حالى كه خاك‌هاى لباس او را پاك مىكرد ، فرمود : برخيز اى ابو تراب .\r\nما مىگوييم كه صحيح‌ترين اين سه حكايت همان است كه ابن اسحاق با اسناد از يزيد بن محمد بن از پدرش محمد بن خيثم محاربى از عمار بن ياسر نقل كرده است و اما آنچه كه به صورت بىسند از بعضى از اهل علم ! و آنچه كه از جامع بخارى نقل شده است در صدد اين است كه به على عليه السّلام اين تهمت را بزند كه بر فاطمه خشمگين و غضبناك بوده و فاطمه عليها السّلام نيز بر وى غضبناك بوده است ! و گويى كه بخارى و اصحاب وى در صدد اين بوده‌اند كه آنچه را خودشان در شأن زهرا عليها السّلام و شيخين گفته‌اند را جبران كنند ، زيرا كه نقل كرده‌اند : فاطمه در حالى وفات كرد كه نسبت به شيخين خشمگين بود ! و گويى كه مىخواهند بگويند : اگر فاطمه نسبت به شيخين خشمگين بوده است ، پس تأمل كنيد و اين را قبول نكنيد . و اين در حالى است كه خبر اخير را طبرى ، در كتاب تاريخ خود با سندى از ابى حازم نقل كرده و كلمات « او در حالى كه از دست فاطمه خشمگين بود . » را نياورده است . طبرى مىنويسد : به سهل سعد ( الساعدى ) گفته شد : بعضى از امراى مدينه مىخواهند كه بر بالاى منبر به روى و على را دشنام دهى ! گفت ! چه بگويم ؟ گفت : بگويى : أبو تراب . گفت : به خدا قسم كه رسول اللّه صلّى اللّه عليه و آله اين كنيه را به او عطا كرده است .\r\nابو حازم مىگويد : قضيهء آن چگونه بوده است . اى ابو العباس ؟\r\nگفت : على عليه السّلام بر فاطمه عليها السّلام داخل شد و سپس از نزد او رفت و در حياط مسجد دراز كشيد . سپس رسول اللّه صلّى اللّه عليه و آله بر فاطمه عليها السّلام داخل شد و از او پرسيد : پسر عمويت كجاست ؟ گفت : او در مسجد دراز كشيده است .\r\nرسول اللّه صلّى اللّه عليه و آله به مسجد آمد و او را ديد كه عبايش از دوشش افتاده و خاكى شده است . پس رسول اللّه صلّى اللّه عليه و آله شروع به تكان دادن خاك از او كرد و مىگفت : بنشين اى ابو تراب .\r\nسپس سهل گفت : به خدا قسم كه كسى جز رسول اللّه صلّى اللّه عليه و آله اين كنيه را به او نداده و به خدا قسم كه اسمى را بيشتر از اين دوست نداشت ( طبرى ، ج 2 ، ص 409 ) و حال بايد پرسيد كه كلمات اضافه‌شدهء « او در حالى كه از دست فاطمه عليها السّلام خشمگين بود . » از كجا آمده است ؟ مگر از همان جايى كه ذكر كرديم .\r\n","page_name":" 255 ","page_number":255},
  {"content":"\r\n\r\n( 1 )\r\n\r\nسريهء نخله\r\nواقدى از عبد الله بن حجش نقل مىكند كه گفت : هنگامى كه رسول اللّه صلّى اللّه عليه و آله نماز عشاء را به جاى آورد ، مرا پيش خود فرا خواند و فرمود : فردا صبح سلاح خود را بردار و بيا ، تا تو را به جايى بفرستم .\r\nپس در نماز صبح حاضر شدم در حالى كه شمشير و كمان و تيردان و زره پوستى به همراهم بود . و پس از آن كه نبى اكرم صلّى اللّه عليه و آله نماز صبح را با مردم خواند قبل از او به در خانه‌اش رفتم و گروهى از قريش نيز به همراه من بودند ، وقتى كه رسول اللّه صلّى اللّه عليه و آله از نماز برگشت ، مرا ديد كه به همراه گروهى از قريش جلوى در خانه‌اش ايستاده‌ايم . پس آن حضرت صلّى اللّه عليه و آله داخل خانه شد و أبيّ بن كعب را فرا خواند و او هم داخل شد . بعد به او دستور داد كه نامه را بر پوست خولانى « 1 » بنويسد و آنگاه آن را به من داد و فرمود :\r\nتو را بر اين افراد مىگمارم ( به گروهى از قريش اشاره كرد ) حركت كن تا دو شب راه بپيمايى و آنگاه نامه را باز كن و بدانچه كه در آن نوشته شده ، عمل كن .\r\nگفتم : يا رسول اللّه صلّى اللّه عليه و آله ، به سوى كدام ناحيه بروم ؟\r\nفرمود : به سوى نجديّه حركت كن و آنگاه به سوى چاه‌هاى آن برو .\r\n( 2 ) واقدى مىگويد : او حركت كرد تا به چاه ابن ضميره رسيد و آنجا نامه را باز كرد و ديد كه در آن نوشته است : « بنام خدا و بركات او مسير خود را ادامه بده و هيچ كدام از اصحابت را به همراهى با خود مجبور نكن و به دستور من با افرادى كه از تو تبعيّت مىكنند حركت كن تا به منطقهء نخله برسى و در آنجا در كمين يك كاروان قريش باش « 2 » و ما را از اخبار آنها آگاه كن . « 3 »\r\nهنگامى كه عبد الله نامه را خواند به آنها گفت : من هيچ يك از شما را مجبور نمىكنم و هر يك از شما كه شهادت را دوست دارد ، « 4 » با من حركت كند و من به دستور رسول اللّه صلّى اللّه عليه و آله عمل مىكنم و هر كس كه مىخواهد برگردد ، از همين جا بازگردد .\r\nآنها گفتند : ما گوش به فرمان و مطيع خدا و رسولش و تو هستيم و به هر جا كه مىخواهى با توكل بر خدا حركت كن .\r\n\r\n\r\n","description":"","footnote":"\r\n( 1 ) . خولان : چنان كه در معجم البلدان ، ج 5 ، ص 94 آمده است ، دو روستا در يمن و شام هستند و أديم ( پوست مخصوص براى نوشتن ) از يكى از اين روستاها بوده است و اين اوّلين بارى است كه أبيّ بن كعب به عنوان كاتب رسول اللّه صلّى اللّه عليه و آله در غير وحى ، بعد از هجرت ، ذكر شده است .\r\n( 2 ) . مغازى واقدى ، ج 1 ، ص 13 .\r\n( 3 ) . سيرهء ابن هشام ، ج 2 ، ص 252 .\r\n( 4 ) . اين اوّلين بارى است كه از شهادت سخن به ميان آمده است و نشان مىدهد كه رسول اللّه صلّى اللّه عليه و آله آن را براى مسلمانان توضيح داده است .\r\n","page_name":" 256 ","page_number":256},
  {"content":"\r\n\r\nپس عبد الله به مسير خود ادامه داد تا به نخله رسيد و در آنجا كاروانى از قريش را يافت كه عمرو بن حضرمى و حكم بن كيسان مخزومى ( آزاد كردهء آنها ) و عثمان بن عبد الله مخزومى و نوفل بن عبد الله مخزومى همراه آن بودند .\r\n( 1 ) ابن اسحاق مىگويد : همراهان عبد الله بن حجش از قريش عبارت بودند از : ابو حذيفة بن عتبة بن ربيعة ، عكّاشة بن محصن ، عتبة بن غزوان ، سعد بن ابى وقّاص ، عامر بن ربيع ، واقد بن عبد الله ، خالد بن بكير ، سهيل بن بيضاء و هيچ كس از انصار با آنها نبود .\r\nكاروان قريش كه كشمش ( مويز ) و پوست و مقدارى از كالاى تجارتى قريش را حمل مىكرد ، از مقابل آنها گذشت . « 1 » نظر واقد بن عبد اللّه و عكاشة بن محصن اين بود كه بر آنها حمله كنند ، براى همين عامر بن ربيعه ، سر عكاشة را تراشيد تا اگر مشركان او را ديدند ؛ گمان كنند كه آنها قصد عمرهء حج را دارند . سپس عكاشه خود را در معرض ديد مشركان قرار داد و آنها براى استراحت توقف كردند ، چارپايان خويش را لگام بسته و رها كردند و مشغول تهيهء غذا براى خود شدند . « 2 »\r\n( 2 ) ابن اسحاق مىنويسد : اين واقعه در آخرين روز ماه رجب اتفاق افتاد و براى همين بعضى گفته‌اند :\r\nبه خدا قسم كه اگر اينها را امشب رها كنيد ، به زودى داخل محدودهء حرم مىشوند و از چنگ شما خارج مىگردند و اگر با آنها وارد جنگ شويد ، آنها هم در ماه حرام به جنگ با شما برمىخيزند . « 3 »\r\nيكى از آنها گفت : مىدانيم كه امروز حتما از ماه‌هاى حرام است و جايز نمىدانيم كه به طمع مال دنيا ، حرمت ماه حرام را بشكنيد و ديگرى گفت : معلوم نيست كه امروز از ماه‌هاى حرام باشد يا نباشد .\r\nدر هر حال نظر كسانى كه در پى دستيابى به مال دنيا بودند ؛ غلبه يافت « 4 » و خود را براى هجوم بر آنها آماده كردند و تصميم گرفتند تا جايى كه برايشان امكان دارد ، آنها را به قتل برسانند و دارايىشان را به غنيمت بگيرند . « 5 »\r\n( 3 ) پس واقد بن عبد اللّه در حالى كه تيرى به كمان خود گذاشته بود و تيرهايش به خطا نمىرفت ، به سوى آنها پيش رفت و عمرو بن حضرمى را نشانه گرفت و او را به قتل رسانيد . افراد كاروان بر آنها حمله كردند و در اين درگيرى ، نوفل بن عبد اللّه فرار كرد و عثمان بن عبد اللّه و غلام آنها حكم بن كيسان اسير شده و كاروان را هم تصاحب كردند . « 6 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 253 و مغازى واقدى ، ج 1 ، ص 16 و در تعداد آنها نقل شده است كه دوازده مرد بودند .\r\n( 2 ) . مغازى واقدى ، ج 1 ، ص 14 .\r\n( 3 ) . حرام بودن از جهت رسوم قديم يا به واسطهء سنّت بوده است و خبر در السيره ، ج 2 ، ص 253 آمده است .\r\n( 4 ) . مغازى واقدى ، ج 1 ، ص 14 .\r\n( 5 ) . سيرهء ابن هشام ، ج 2 ، ص 253 .\r\n( 6 ) . مغازى واقدى ، ج 1 ، ص 15 .\r\n","page_name":" 257 ","page_number":257},
  {"content":"\r\n\r\n( 1 ) سپس عبد الله بن حجش به همراه دو اسير و كاروان به سوى مدينه حركت كرد و اين قبل از آن بود كه خداوند خمس غنائم را مخصوص رسول اللّه صلّى اللّه عليه و آله گرداند ؛ پس عبد الله به همراهانش گفت : خمس غنائمى كه به دست آورده‌ايم مال رسول اللّه صلّى اللّه عليه و آله است و آنگاه خمس غنائم را جدا كرد و بقيه را بين يارانش تقسيم كرد .\r\nهنگامى كه در مدينه بر رسول اللّه صلّى اللّه عليه و آله وارد شدند ، آن حضرت صلّى اللّه عليه و آله فرمود : من به شما دستور نداده بودم كه در ماه حرام جنگ كنيد . با شنيدن اين سخن از رسول اللّه صلّى اللّه عليه و آله متحيّر ماندند و گمان كردند كه هلاك شده‌اند و مسلمانان نيز آنها را به خاطر خطايى كه مرتكب شده بودند ؛ سرزنش مىكردند .\r\nرسول اللّه صلّى اللّه عليه و آله آن كاروان و دو اسير را متوقف كرد و از اين كه چيزى از آن را بردارد خوددارى كرد . « 1 » تا اين كه از جنگ بدر بازگشت و آنگاه آن را همراه با غنائم بدر تقسيم كرد .\r\nطبرى و مسعودى مىنويسند : در ماه شعبان سال دوم هجرى روزهء ماه رمضان واجب شد . « 2 »\r\n( 2 )\r\n\r\nغزوهء بدر كبرى\r\nقمى در تفسيرش مىنويسد : جنگ بدر در شانزدهمين ماه ورود پيامبر صلّى اللّه عليه و آله به مدينه به وقوع پيوست « 3 » و علّت آن هم اين بود كه كاروانى از قريش به سوى شام حركت كرده بود و ( برگشته بود ) . « 4 » اين كاروان اموال فراوانى را با خويش حمل مىكرد « 5 » و رسول اللّه صلّى اللّه عليه و آله به اصحابش دستور داده بود كه از مدينه\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 254 و اين خبر را قمى در تفسيرش ، ج 1 ، ص 71 - 72 به طور مختصر آورده است و طبرى در اعلام الورى ، ج 1 ، ص 167 و 74 آن را شايد از قمى نقل نموده است و كامل آن اين چنين است : تا اين كه از بدر بازگشت و آن را همراه غنائم بدر تقسيم كرد ، مغازى واقدى ، ج 1 ، ص 18 و ابن اسحاق تصريح كرده است كه اين واقعه بعد از نزول قرآن در شأن آنچه كه در ماه حرام اتفاق افتاده بود ؛ رخ داد ؛ يعنى نزول آيات نيز پس از جنگ بدر بوده است و براى همين ما در آنجا با تفصيل بيشترى اين مطلب را ذكر خواهيم كرد .\r\n( 2 ) . تاريخ طبرى ، ج 3 ، ص 417 و التنبيه و الاشراف ، ص 203 و نگفته‌اند كه آيات روزه نازل شد .\r\n( 3 ) . تفسير قمى ، ج 1 ، ص 271 .\r\n( 4 ) . واقدى مىگويد : هنگامى كه رسول اللّه صلّى اللّه عليه و آله از بازگشت كاروان از شام آگاه گرديد . . . طلحة بن عبيد الله و سعيد بن زيد را براى تجسس در مورد كاروان ارسال كرد و اين ده روز قبل از خروج آن حضرت از مدينه بود . ( ج 1 ، ص 19 ) . سپس مىگويد : در روز يكشنبه دوازدهم ماه رمضان حركت كرد ( ج 1 ، ص 21 ) ؛ بنابراين ارسال اين دو نفر در دوّم ماه رمضان بوده است .\r\n( 5 ) . واقدى مىگويد : اين كاروان داراى هزار شتر بود و دارايى فراوانى را حمل مىكرد و هيچ قريشى در مكه باقى نمانده بود ، مگر اين كه يك مثقال يا بيشتر از طلاى خود را براى تجارت به كاروان سپرده بود و گفته مىشد كه مال التجارهء آن به اندازهء پنجاه هزار دينار طلا بوده و گفته شده است كه ده هزار مثقال آن مال بنى عبد مناف و دويست شتر بار و پنج هزار مثقال طلا مربوط به بنى مخزوم و دو هزار مثقال آن مربوط به امية بن خلف و هزار مثقال مربوط به عامر بن نوفل بود و\r\n","page_name":" 258 ","page_number":258},
  {"content":"\r\n\r\nخارج شوند تا آن را به غنيمت بگيرند و به آنها اطلاع داده بود كه خداوند به او وعده داده است كه با يكى از دو طايفه برخورد خواهد كرد يا كاروان و يا جنگجويان ، اگر بر آنها پيروز شود ، بنابراين به همراه 313 نفر از يارانش از مدينه خارج شد . « 1 »\r\n\r\n\r\n","description":"","footnote":"\r\nبيشترين سرمايه مربوط به خاندان سعيد بن عاص مىشد كه يا مال خودشان بود و يا به صورت مضاربه از مردم گرفته بودند كه نصف سود را به صاحبانشان برگردانند ( ج 1 ، ص 27 ) .\r\n( 1 ) . تفسير قمى ، ج 1 ، ص 261 . ابن اسحاق تعداد مهاجرانى كه در بدر شركت داشته‌اند و رسول اللّه صلّى اللّه عليه و آله براى آنها سهم قرار داده است را 83 نفر مىداند ( ج 2 ، ص 333 - 342 ) . سپس اسامى انصار را از صفحه 342 تا صفحهء 363 ذكر مىكند سپس مىگويد : تمام كسانى كه در جنگ بدر شركت داشته‌اند سهمى بر ايشان معين شده است ، در مجموع 314 نفر بوده‌اند كه 83 نفر از مهاجران و 61 نفر از أوس و 170 نفر از خزرج بوده‌اند و در مورد تاريخ آن مىنويسد كه خروج آن حضرت چند شب پس از شروع ماه رمضان بوده است ( ج 2 ، ص 363 ) .\r\nواقدى مىگويد : رسول اللّه صلّى اللّه عليه و آله همراه ياران خويش در روز يكشنبه دوازدهم ماه رمضان حركت كرد تا به بيوت السقيا در بقع از نقب بنى دينا رسيد و بيوت السقيا وصل به مدينه بودند ( ج 1 ، ص 21 ) و در ابتدا بقع ناميده مىشدند كه رسول اللّه صلّى اللّه عليه و آله آن را بيوت السقيا ناميد ( ج 1 ، ص 23 ) و در آنجا از لشكر خودش سان ديد و در آنجا مسجدى بنا شد كه مسجد السقيا ناميده مىشود و امروزه در قسمت جنوبى ايستگاه راه آهن عثمانى و در دو كيلومترى مسجد شريف نبوى قرار دارد و امروزه به عنوان حد ترخّص براى افطار به شمار مىرود .\r\nآنگاه رسول اللّه صلّى اللّه عليه و آله هشت نفر از افراد را كم سن و سال تشخيص داد و آنها را بازگردانيد ( ج 1 ، ص 21 ) و به آنها دستور داد كه وظيفهء آب‌رسانى را به عهده داشته باشند ( ج 1 ، ص 21 ) . سپس قيس بن عمرو بن زيد بن عوف ( از بنى عوف و از انصار ) را به فرماندهى پياده نظام گمارد و به او دستور داد كه حركت كند و در بئر ابى عتبه اطراق نمايد و افراد خودش را منظم و دسته‌بندى كند . او حركت كرد و در محل قرار توقف نموده و به مرتب كردن افراد پرداخت و خبر آن را به اطلاع رسول اللّه صلّى اللّه عليه و آله رسانيد . ( ج 1 ، ص 26 ) و نبى اكرم صلّى اللّه عليه و آله از بيوت السقيا در روز يكشنبه دوازدهم ماه رمضان حركت كرد و 305 نفر همراه او بودند و 8 نفر بازگشتند كه سهمى از غنائم براى آنها هم قرار داد ( ج 1 ، ص 23 ) و آنها در مجموع 313 نفر بودند . آنگاه در ج 1 ، ص 47 ، خبيب بن يساف را هم به آنها اضافه مىكند كه در اين صورت تعداد افراد او نيز مانند ابن اسحاق سيصد و چهارده نفر مىشود و لكن به هنگام ذكر اسم‌هاى آنها گفته است : كسانى كه در بدر حضور داشته‌اند و كسانى كه غايب بوده‌اند و رسول اللّه صلّى اللّه عليه و آله سهمى براى آنها قرار داده است ، در مجموع 313 نفر بوده‌اند و سپس يكايك آنها را شمرده است ( ج 1 ، ص 152 - 173 ) .\r\nرسول اللّه صلّى اللّه عليه و آله در بيوت السقيا نماز به جاى آورد و براى اهل مدينه دعا كرد و فرمود : « خدايا همانا بنده و خليل و پيامبر تو ، حضرت ابراهيم براى اهل مكه دعا كرد و من نيز بنده و پيامبر تو ، محمد هستم كه براى اهل مدينه دعا مىكنم و از تو مىخواهم كه در اموال و ثمرات آنها بركت قرار دهى . خدايا از تو مىخواهيم كه مدينه را محبوب ما قرار دهى و وباى آن را زايل گردانى . خدايا من اين سرزمين را حرم قرار دادم همچنان كه خليل تو ، ابراهيم مكه را حرم قرار داد . » ( ج 1 ، ص 22 ) .\r\nطبرى ، ج 3 ، ص 431 و مسعودى در التنبيه و الاشراف ، ص 204 و ابن شهر آشوب در مناقب آل ابى طالب ، ج 1 ، ص 187 مىگويند : خروج آن حضرت صلّى اللّه عليه و آله در سوم رمضان بوده است و شايد كه در اصل سيزدهم رمضان بوده است و مسعودى در التنبيه و الاشراف ، ص 206 بازگشت پيامبر صلّى اللّه عليه و آله به مدينه را هشت روز مانده به پايان ماه رمضان دانسته است و شايد كه همين قول واقدى را ترجيح مىدهد كه تمام مدت رفت و برگشت پيامبر اكرم صلّى اللّه عليه و آله را پنج روز مىداند .\r\n","page_name":" 259 ","page_number":259},
  {"content":"\r\n\r\n( 1 ) قمى مىنويسد : ابو سفيان هم در اين كاروان حاضر بود . « 1 » هنگامى كه مطلع شد رسول اكرم صلّى اللّه عليه و آله خارج شده است تا متعرّض كاروان شود ، « 2 » به شدت ترسيد و وقتى كه به بهرة ( از مناطق مدينه ) رسيد ، ضمضم « 3 » را در مقابل ده دينار اجير كرد و ماده شتر چابكى را در اختيار او گذاشت و گفت : به سوى قريش برو به آنها خبر بده كه محمد و جمعى از اهل يثرب خارج شده‌اند تا متعرّض كاروان شوند و شما هر چه زودتر كاروان را دريابيد و به او سفارش كرد كه بينى ناقه را پاره كند و گوش‌هايش را ببرد تا هنگام ورود به مكه خون از آن جارى باشد و لباسش را از پشت و جلو پاره كند تا نيمه عريان باشد و پس از ورود به مكه بر عكس بنشيند و صورت را به طرف عقب شتر كند و با صداى بلند فرياد بزند : اى آل غالب ، طبل جنگ را بزنيد ، طبل جنگ را بزنيد ، كاروان را دريابيد ، كاروان را دريابيد ، محمد و ياران يثربى خارج شده‌اند تا متعرّض كاروان شوند ، هر چه زودتر كاروان را دريابيد .\r\nپس ضمضم به سوى مكه حركت تا بدان رسيد و فرياد زد : اى آل غالب ، اى آل غالب ، طبل جنگ را بزنيد . . . و مردم مكه به سرعت همديگر را با خبر كردند و آمادهء خروج شدند .\r\n( 2 ) در اين هنگام سهيل بن عمرو و صفوان اميّه و ابو البخترى بن هشام و بنيه و منبّه ، فرزندان حجاج و نوفل بن خويلد برخاستند و گفتند : اى جماعت قريش ، به خدا قسم كه مصيبتى بزرگ‌تر از اين براى شما اتفاق نيفتاده است كه محمد صلّى اللّه عليه و آله و اهالى يثرب متعرّض كاروانى شوند كه سرمايه‌هاى شما در آن است ! به خدا قسم كه هيچ زن و مرد قريشى نيست ، مگر اين كه در اين كاروان سهمى دارد و باعث خفّت و خوارى است كه محمد در اموال شما طمع كند و بين شما و مال التجارهء شما جدايى بيندازد ، پس هر چه سريع‌تر اموالى را براى تجهيز لشكر بپردازيد .\r\nپس از آن صفوان بن اميّه و سهيل بن عمرو ، هر يك پانصد دينار براى تجهيز لشكر پرداختند و\r\n\r\n\r\n","description":"","footnote":"\r\n( 1 ) . در اعلام الورى ، ج 1 ، ص 168 آمده است كه : چهل نفر از تجار قريش همراه كاروان تجارتى از شام بودند و همين مطلب در مجمع البيان ، ج 4 ، ص 802 آمده است و ابن شهر آشوب در مناقب آل ابى طالب ، ج 1 ، ص 187 آن را ذكر كرده و گفته است : 40 يا 70 نفر .\r\n( 2 ) . واقدى ( ج 1 ، ص 28 ) از عبد الله بن جعفر از ابى عون غلام مسوار از محرمة بن نوفل نقل مىكند كه گفت : مردى از اهالى جذام در شام ما را ديد و گفت : محمد از يثرب خارج شده و منتظر بازگشت ما مىباشد و با ساكنان ميانهء راه نيز پيمان بسته و با آنها صلح كرده است و از عمر بن عاص نقل مىكند كه : هنگام بازگشت از غزوهء شام و در منطقهء معان كه در دو منزلى أذرعات قرار دارد در زرقاء آنها را ملاقات كرد و گفت : محمد و يارانش براى تعرض به شما يك ماه منتظر ماندند و سپس به يثرب بازگشتند .\r\n( 3 ) . ضمضم خزاعى ( اين چنين آمده است ) و در سيرهء ابن هشام ، ج 2 ، ص 258 آمده است كه وى ابن عمرو غفارى بوده است و در واقدى ج 1 ، ص 28 و در يعقوبى ، ج 2 ، ص 45 و تاريخ طبرى و مسعودى و مناقب ابن شهر آشوب ، ج 1 ، ص 187 نيز همين طور آمده است و در واقدى از عمرو بن عاص آمده است : آنها ضمضم را از معان أردن و گفته شده است كه از تبوك فرستادند . ( ج 1 ، ص 28 ) .\r\n","page_name":" 260 ","page_number":260},
  {"content":"\r\n\r\nهيچ يك از بزرگان و ثروتمندان مكه باقى نماندند ، مگر اين كه اموالى را براى تجهيز لشكر پرداختند و هر چهارپايى كه در اختيار داشتند ، به كار گرفتند و همراه خودشان زنان آوازخوانى را بردند كه دفّ و ساز بزنند ، در حالى كه خودشان هم شراب مىنوشيدند . « 1 »\r\n( 1 ) خروج رسول اللّه صلّى اللّه عليه و آله رسول اللّه صلّى اللّه عليه و آله همراه با 313 نفر خارج شد « 2 » و در لشكر او دو اسب وجود داشت كه يكى براى زبير بن عوّام و ديگرى براى مقداد بن عمرو بود و هفتاد شتر داشتند « 3 » كه به ترتيب بر آنها سوار مىشدند و رسول اللّه صلّى اللّه عليه و آله و على بن ابى طالب و مرثد بن ابى مرثد غنوى به ترتيب بر شتر مرثد سوار مىشدند . « 4 »\r\n( 2 ) افطار روزه و شكسته شدن نماز واقدى مىگويد : رسول اللّه صلّى اللّه عليه و آله به همراه افرادش خارج شد تا به بيوت السقيا - كه امروز به مدينه وصل شده است - رسيد و سپس از أشجعى روايت مىكند كه در روز يكشنبه ، مصادف با دوازدهم ماه رمضان ، نبى اكرم صلّى اللّه عليه و آله به اصحابش دستور داد كه با آب چاه افطار كنند و خودش هم از آن نوشيد .\r\nاز عمرو بن ابى عمرو روايت مىكند كه نبى اكرم صلّى اللّه عليه و آله اوّلين كسى بود كه در آن روز آب نوشيد ، « 5 »\r\n\r\n\r\n","description":"","footnote":"\r\n( 1 ) . كلينى در روضهء كافى با سندى از امام صادق عليه السّلام نقل مىكند كه فرمود : هنگامى كه قريشيان به سوى بدر حركت كردند ، بنى عبد المطلب را كه در ميان آنها طالب بن ابى طالب نيز بود ، با خود همراه ساختند ، ولى او از مركب خود پياده شد و اين رجز را مىخواند :\r\n يا ربّ إمّا خرجوا بطالب * فى مقنب من هذه المقانب \r\n فى منقب المغالب المحارب * فاجعلهم المغلوب غير الغالب \r\n و اجعلهم المسلوب غير السالب . \r\nخدايا اگر اينها طالب را به زور به همراه خود مىبرند و در گروهى از جنگجويان درنده و غالب قرار داده‌اند . پس اى خدا آنها را مغلوب كن و غالب قرار نده و آنها را اسير كن و اسيركننده قرار نده\r\nبراى همين آنها او را بازگرداندند ، روضهء كافى ، ص 307 و طبقات ابن سعد ، ج 1 ، ص 121 .\r\n( 2 ) . تفسير قمى ، ج 1 ، ص 257 .\r\n( 3 ) . و در اعلام الورى ، ج 1 ، ص 168 آمده است كه هشتاد شتر داشته‌اند .\r\n( 4 ) . تفسير قمى ، ج 1 ، ص 262 . واقدى مىگويد : سپس راه مكيمن را از ناحيهء عقيق پيمود تا از بطحاء بن ازهر گذشت و داخل منطقهء ملل و تربان كه بين حفيره و ملل واقع شده است ، گرديد و در آنجا رسول اللّه صلّى اللّه عليه و آله آهويى را به سعد بن ابى وقاص كه ماهرترين تيرانداز بود نشان داد كه فرمود كه او را بزند و او هم تيرى به گلوگاهش زد و آنگاه به دنبالش دويد و ديد كه هنوز رمق دارد ، پس او را تذكيه كرد و تقسيم نمود ( ج 1 ، ص 26 - 27 ) . و اين اوّلين جايى است كه اسمى از تذكيه در اسلام برده مىشود .\r\n( 5 ) مغازى واقدى ، ج 1 ، ص 21 .\r\n","page_name":" 261 ","page_number":261},
  {"content":"\r\n\r\nيعنى در ظهر روز اول از مسافرت آن حضرت صلّى اللّه عليه و آله در ماه مبارك رمضان كه روزه در آن واجب شده بود و يك يا دو روز از ماه مبارك رمضان مىگذشت ، منادى فرياد زد : اى جماعت سرپيچىكننده از دستور ، من روزه‌ام را افطار كرده‌ام ، شما هم افطار كنيد . اين اعلان بدان خاطر بود كه آن حضرت صلّى اللّه عليه و آله قبلا به آنها گفته بود كه افطار كنيد و افطار نكرده بودند . « 1 »\r\n( 1 ) اين چيزى است كه واقدى در مورد افطار روزه نقل كرده است و در اين حديث و غير آن چيزى در مورد شكسته شدن نماز نيافته‌ايم ، الّا اين كه ما در آخر اخبار مربوط به بدر و غير آن مطالبى را مىيابيم كه بر اضافه شدن دو ركعت نماز سنّت واجبه بر فريضهء اوليه‌اى كه قبل از بدر بوده است ؛ دلالت دارند :\r\nاول اين كه از جمله شهداى بدر ، عمير بن عبد عمرو ذو اليدين يا ذو الشمالين ، از هم‌پيمانان بنى زهره و از مهاجرين بوده است . « 2 »\r\n( 2 ) مشايخ در كتب اربعه ، اخبارى را با سندهاى صحيح از ابى بصير و ابى بكر حضرمى و ابى سعيد قمّاط و جميل بن درّاج و حارث بن مغيره نضرمى و زيد الشحام و سعيد الاعرج و سماعة بن مهران و غيره نقل كرده‌اند كه رسول اللّه صلّى اللّه عليه و آله نماز ظهر و عصر را به صورت دو ركعتى با مردم به جاى آورد .\r\nپس ذو الشمالين به آن حضرت صلّى اللّه عليه و آله گفت : اى رسول اللّه صلّى اللّه عليه و آله ، آيا دربارهء نماز چيزى صادر شده است ؟\r\nفرمود : چطور مگر ؟ گفت : چون نماز را دو ركعتى به جاى آورديد .\r\nرسول اللّه صلّى اللّه عليه و آله رو به اصحاب كرد و فرمود : آيا شما هم به اين صورت مىگوييد ؟ گفتند : بله يا رسول اللّه . پس رسول اللّه صلّى اللّه عليه و آله برخاست و نماز را به صورت كامل با آنها خواند يا بقيهء آن را به اتمام رسانيد يا بنا را بر همان نماز گذاشت و نماز را به صورت چهار ركعتى كامل كرد . « 3 »\r\nاين دلالت مىكند بر اين كه قبل از بدر نماز به صورت چهار ركعتى كامل در آمده بود ؛ زيرا عمير بن عبد عمرو در بدر به شهادت رسيده بود .\r\n( 3 ) دوم اين كه تغيير قبله از قدس به كعبه بعد از بدر صورت گرفته است و در آن هنگام نماز به صورت كامل ادا مىشده است و از همين جا فهميده مىشود كه مدتى قبل از بدر نماز به صورت چهار ركعتى درآمده بوده است ، اگر چه نصّ معيّنى را در اين مورد نمىيابيم . امّا به طور اجمال مىيابيم كه كلينى در روضه كافى با سندى از سعيد بن مسيّب روايت مىكند كه گفت : از على بن حسين عليه السّلام سؤال كردم :\r\nچه هنگام نمازى كه امروزه مسلمانان آن را به اين صورت به جاى مىآورند ، تشريع شد ؟\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 47 - 48 و نك به : كافى ، ج 4 ، ص 127 و الفقيه ، ج 1 ، ص 435 و التهذيب ، ص 413 .\r\n( 2 ) . سيرهء ابن هشام ، ج 2 ، ص 337 و واقدى ، ج 1 ، ص 145 .\r\n( 3 ) . وسائل الشيعة ، باب دوم از ابواب الخلل ، ج 8 ، ص 198 - 204 .\r\n","page_name":" 262 ","page_number":262},
  {"content":"\r\n\r\nفرمود : در مدينه و هنگامى كه دعوت علنى شد و اسلام قوى گرديد و خداوند جهاد را بر مسلمانان واجب گردانيد ، رسول اللّه صلّى اللّه عليه و آله هفت ركعت را به نمازهاى واجب اضافه كرد كه دو ركعت به نماز ظهر و دو ركعت به نماز عصر و يك ركعت به نماز مغرب و دو ركعت به نماز عشا اضافه شد و نماز صبح را به همان صورتى كه واجب شده بود ، باقى گذارد . « 1 »\r\n( 1 ) قمى در تفسير خود مىنويسد : پس از آن كه يك شب تا رسيدن آن حضرت صلّى اللّه عليه و آله به بدر باقى مانده بود ، « 2 » بسبس بن عمرو و عدىّ بن ابى الزّغباء « 3 » را براى رديابى كاروان قريش گسيل داشت .\r\nآنها به كنار چاه‌هاى بدر آمدند و شترهايشان را خواباندند و شنيدند كه دخترى جلوى دختر ديگرى را گرفته و از او مىخواهد كه بدهكارى يك درهمىاش را بپردازد و دختر ديگر مىگويد :\r\nكاروان قريش ديروز در فلان جا فرود آمده است « 4 » و فردا در اينجا اطراق مىكند و من براى آنها كار مىكنم ، و با دستمزد آن پول تو را مىپردازم .\r\n\r\n\r\n","description":"","footnote":"\r\n( 1 ) . روضهء كافى ، ص 180 . و صدوق در الفقيه ، ج 1 ، ص 455 و علل الشرايع ، ص 116 و عيّاشى در تفسير خود اين را روايت كرده‌اند و بخارى از معمّر از زهرى از عروة از عايشه ، همين معنا را روايت كرده است ، چنان كه در حاشيه سيره ، ج 1 ، ص 260 آمده است .\r\nبا حفظ اين مطلب بايد گفت كه كلينى در فروع كافى ، ج 3 ، ص 432 با سندى از امام صادق عليه السّلام نقل مىكند كه آن حضرت عليه السّلام فرمود : هنگامى كه جبرئيل دستور تقصير نماز در سفر را نازل كرد ، نبى اكرم صلّى اللّه عليه و آله از او سؤال كرد : در چه مسافتى نماز شكسته مىشود ؟ گفت : پس از طى يك بريد . سؤال كرد : بريد چقدر است ؟ گفت : مقدارى از مسير كه كاروان خسته شود و از ادامهء مسير بازماند . و همين روايت را مرحوم صدوق به صورت بىسند در الفقيه ، ج 1 ، ص 447 ، چاپ تهران آورده است و در آن ( ج 1 ، ص 435 ) از امام عليه السّلام نقل كرده است كه فرمود : رسول اللّه صلّى اللّه عليه و آله به ذى خشب مسافرت كرد كه تا مدينه يك روز راه است و به اندازهء دو بريد - بيست و چهار ميل - مىباشد و در اين سفر نماز را به صورت شكسته به جاى آورد و روزه‌اش را افطار كرد و همين سنّت گرديد . و شيخ طوسى آن را در تهذيب ، ج 1 ، ص 415 از ابى بصير روايت مىكند كه گفت : از امام صادق عليه السّلام سؤال كردم كه شخص در چه مقدار از مسافت نماز خود را مىشكند ؟\r\nفرمود : به اندازه مسير يك روز يا دو بريد ؛ زيرا رسول اللّه صلّى اللّه عليه و آله به ذى خشب مسافرت كرد و نمازش را شكسته به جاى آورد .\r\nگفتم : مسير ذى خشب چقدر بود ؟ فرمود : به اندازهء دو بريد . در اين حديث ، تاريخ وحى و سفر مشخص نشده است و شايد كه تقصير نماز بعد از بدر بوده است و براى همين واقدى تنها به افطار روزهء ماه رمضان اشاره كرده است و شكسته شدن نماز را ذكر ننموده است .\r\n( 2 ) . در اعلام الورى ، ج 1 ، ص 168 آمده است كه چاه بدر منسوب به مردى از غفار است كه به وى بدر گفته مىشد . و در مجمع البيان ، ج 4 ، ص 804 آمده است كه بدر نام مردى از جهينه بوده كه اين آب متعلق به وى بوده و به اين اسم ناميده مىشده است ، و واقدى ، ج 1 ، ص 44 مىگويد : بدر يكى از موسم‌ها و بازارهاى جاهليّت بوده است .\r\n( 3 ) . در تفسير قمى آمده است : بشير بن ابى الرعباء و مجد بن عمرو ما به آنچه در كتاب‌هاى ابن هشام و واقدى و يعقوبى و طبرى ، بود ، اعتماد كرديم و به نظر مىرسد كه بشير تصحيف‌شدهء بسبس و مجدّ ، تصحيف‌شدهء عدى با تقديم و تأخير مىباشند و شكى نيست كه الرعباء ، تصحيف‌شدهء الزغبا مىباشد . البته ابن اسحاق گفته است كه مجدىّ بن عمر ، امّا بايد دانست كه وى ساكن در كنار چاه بدر بوده و يكى از دو فرستادهء پيامبر صلّى اللّه عليه و آله نبوده است .\r\n( 4 ) . در واقدى ، ج 1 ، ص 40 آمده است : كاروان در الرّوحاء كه در دو ميلى عرق ظبيه قرار دارد ، فرود آمده است .\r\n","page_name":" 263 ","page_number":263},
  {"content":"\r\n\r\nآن دو نزد رسول اللّه صلّى اللّه عليه و آله بازگشتند و آنچه را كه شنيده بودند براى وى بازگو كردند . « 1 »\r\n( 1 ) ابو سفيان به همراه كاروان پيش آمد تا به نزديكىهاى چاه‌هاى بدر رسيد و در آنجا خودش پيشاپيش كاروان حركت كرد تا در كنار آب ، مردى از جهينه حاضر بود كه به او كشد جهنى « 2 » مىگفتند .\r\nابو سفيان به او گفت : اى كشد ، آيا اطلاعى از محمّد و اصحابش دارى ؟ گفت : نه . گفت : قسم به لات و عزّى كه اگر آنچه را كه مىدانى از ما مخفى بدارى ، تا أبد الدهر قريش با تو دشمن خواهند بود ؛ زيرا هيچ قريشى نيست ، مگر اين كه سرمايه‌اى در اين كاروان دارد ، پس آنچه را كه مىدانى كتمان نكن .\r\nكشد گفت : به خدا قسم اطلاعى در مورد محمد صلّى اللّه عليه و آله ندارم و اصلا محمد و اصحابش چه كارى با تجّار دارند ؟ ! امّا امروز دو مرد را ديدم كه به اينجا آمدند و شترهايشان را خواباندند و از آب استفاده كردند و سپس برگشتند و نمىدانم آنها چه كسانى بودند .\r\n( 2 ) ابو سفيان به جايگاه خوابيدن شترها رفت و سرگين شترها را در دستانش له كرد و ديد كه آثار هستهء خرما در آن وجود دارد . پس گفت : اين نشانهء علوفه‌هاى يثرب است و اينها جاسوسان محمّد مىباشند ! براى همين به سرعت بازگشت و كاروان را به سوى ساحل دريا حركت داد و از جادهء اصلى منحرف شده و بر سرعت خود افزودند . در اين حال جبرئيل بر رسول اللّه صلّى اللّه عليه و آله نازل شد و به او خبر داد كه كاروان فرار كرده و قريشيان پيش آمده‌اند كه كاروان را دريابند و به پيامبر صلّى اللّه عليه و آله دستور جنگ و وعدهء پيروزى داد .\r\n( 3 ) آزمايش انصار رسول اللّه صلّى اللّه عليه و آله در ماء الصفراء فرود آمده بود . در آنجا به نظرش آمد كه انصار را امتحان كند ، زيرا آنها به وى قول داده بودند كه در داخل مدينه او را يارى كنند .\r\nبراى همين به آنها گفت : كاروان فرار كرده است و گروهى از قريش براى حمايت از كاروان به سوى ما مىآيند و خداوند به من دستور داده است كه با آن بجنگم .\r\nاصحاب رسول اللّه صلّى اللّه عليه و آله از اين خبر شوكه شدند و ترس شديدى آنها را فرا گرفت !\r\nرسول اللّه صلّى اللّه عليه و آله فرمود : پيشنهادهاى خود را ارائه كنيد .\r\n\r\n\r\n","description":"","footnote":"\r\n( 1 ) . واقدى در ج 1 ، ص 40 مىگويد : آنها در عرق ظبيه كه در دو ميلى الروحاء قرار دارد ، كاروان را ديدند و در ص 51 مىگويد : آنها كاروان را در معترضه كه بعد از خبيرتين و خيوف و قبل از بدر قرار دارد ، ديدند .\r\n( 2 ) . در تفسير قمى آمده است : كسب و ما بر آنچه كه در كتاب‌هاى ابن هشام و واقدى و يعقوبى و طبرى ، آمده است ؛ اعتماد كرديم .\r\n","page_name":" 264 ","page_number":264},
  {"content":"\r\n\r\n( 1 ) پس ابو بكر بلند شد و گفت : اى رسول اللّه صلّى اللّه عليه و آله ، اينها متكبّران قريش هستند كه از زمانى كه كافر شده‌اند ، هيچ‌گاه ايمان نياورده‌اند و از زمانى كه عزيز شده‌اند ، هيچ‌گاه ذليل نشده‌اند ! و از سوى ديگر شما براى جنگ خارج شده‌ايد ! « 1 »\r\nرسول اللّه صلّى اللّه عليه و آله به او فرمود : بنشين و او هم نشست . سپس فرمود : پيشنهادهاى ديگر را ارائه كنيد .\r\nپس عمر بن خطاب بلند شد و همان سخنان اوّلى را تكرار كرد .\r\nرسول اللّه صلّى اللّه عليه و آله به او هم گفت : بنشين و او نشست .\r\n( 2 ) پس از آن مقداد برخاست و گفت : اى رسول خدا ، ما به تو ايمان آورده و تو را تصديق كرديم و شهادت داده‌ايم بر اين كه آنچه براى ما از سوى خدا آورده‌اى حقّ است ، اگر به ما امر بفرمايى كه بر روى خار بغلطيم و بر آتش برافروخته وارد شويم ، چنين خواهيم كرد و آنچه را كه بنى اسرائيل به موسى عليه السّلام گفتند ، نمىگوييم كه :  « فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ »  « 2 » ؛ تو و خدايت برويد و بجنگيد و ما در اينجا به انتظار مىنشينم . بلكه مىگوييم : تو و خدايت برويد و بجنگيد و ما هم در كنار شما خواهيم بود .\r\nرسول اللّه صلّى اللّه عليه و آله از خدا براى او جزاى خير خواست . سپس فرمود : پيشنهادهاى ديگر را ارائه كنيد . « 3 »\r\nسعد بن معاذ برخاست و گفت : پدر و مادرم به فدايت اى رسول اللّه ، گويا كه نظر ما را مىخواهى ؟\r\nفرمود : بله .\r\nگفت : گويا كه براى امرى بيرون آمده‌اى و اكنون به غير آن مأمور شده‌اى ؟\r\nفرمود : بله .\r\n\r\n\r\n","description":"","footnote":"\r\n( 1 ) . ابن اسحاق به طور مجمل گفته است : ابو بكر سخن گفت و حق سخن را ادا كرد و در مورد عمر نيز همين طور گفته است ( ج 2 ، ص 266 ) . همچنين واقدى ( 1 : 48 ) در مورد ابو بكر اين چنين گفته و در مورد عمر هم گفته است : سپس عمر گفت : اى رسول اللّه ! اينها بزرگان و متكبران قريش هستند و به خدا قسم كه از زمانى كه عزيز شده‌اند ، ذليل نشده‌اند و به خدا قسم كه از زمانى كه كافر شده‌اند ، ايمان نياورده‌اند و به خدا قسم كه اينها عزّت خويش را هيچ‌گاه از دست نخواهند داد و با تو به شدت وارد جنگ خواهند شد ، بنابراين در فكر تهيهء عدّه و عدّه چنين جنگى باش ( ج 1 ، ص 48 ) . و در صحيح مسلم ، ج 5 ، ص 170 و مسند احمد ، ج 3 ، ص 219 و البداية و النهايه ، ج 3 ، ص 263 و سيرهء نبويهء ابن كثير ، ج 2 ، ص 394 آمده است كه رسول اللّه صلّى اللّه عليه و آله از او روى برگرداند .\r\n( 2 ) . مائده ( 5 ) ، 24 . علّامه طباطبايى در تعليقهء اين آيه مىنويسد : در بعضى از اخبار مطالبى آمده است كه اشاره دارد بر اين كه اين آيات قبل از غزوهء بدر و در اوايل هجرت نازل شده است ، چنان كه در بحث روايى بدان اشاره خواهيم كرد ( الميزان ج 5 ، ص 286 ) و لكن در بحث روايى اشاره به آن نكرده است . و قمى بعد از آيهء 21 مىنويسد : اين آيه بعد از :  « لَنْ نَصْبِرَ عَلى طَعامٍ واحِدٍ . . . »  نازل شده است ، بنابراين نصف آيه در سورهء بقره و نصف ديگر در سورهء مائده مىباشد ؛ مقدمهء تفسير قمى ، ص 12 و 164 .\r\n( 3 ) . طبرى ، در مجمع البيان ، ج 4 ، ص 803 از قمى و غيره نقل مىكند كه گفتند : رسول اللّه صلّى اللّه عليه و آله مىخواست كه نظر انصار را بداند ؛ زيرا آنها بيشترين جمعيّت را تشكيل مىدادند و هنگامى كه در عقبه با وى بيعت كرده بودند ، گفته بودند : ما از ذمّهء تو برىء هستيم تا به شهر ما بيايى . آنگاه در ذمّهء ما هستى و همانند فرزندان و زنان خويش از تو حمايت و دفاع مىكنيم و خوف اين را داشت كه انصار نظرشان اين باشد كه جز در مدينه به يارى او برنخيزند .\r\n","page_name":" 265 ","page_number":265},
  {"content":"\r\n\r\n( 1 ) گفت : پدر و مادرم به فدايت اى رسول خدا صلّى اللّه عليه و آله ، همانا ما به تو ايمان آورديم و تو را تصديق كرديم و شهادت داديم كه آنچه از سوى خداوند آورده‌اى ، حقّ است ، پس به آنچه كه مىخواهى دستور بده . و آنچه از دارايى ما كه مىخواهى بردار و آنچه كه مىخواهى رها كن . به خدا قسم كه آنچه از دارايى من بردارى ، براى من محبوب‌تر از آن است كه برايم باقى مىگذارى و به خدا قسم كه اگر دستور دهى كه در اين دريا غوطه‌ور شويم ، اين كار را خواهيم كرد .\r\n( 2 ) رسول اللّه صلّى اللّه عليه و آله دربارهء او دعاى خير كرد و سپس سعد گفت :\r\nپدر و مادرم به فدايت باد . به خدا قسم كه هيچ‌گاه از اين طريق نيامده‌ام و آن را نمىشناسم ، ولى ما كسانى را در مدينه باقى گذاشته‌ايم كه جنگجوتر از آنها نيستيم و اگر مىدانستند كه جنگى پيش خواهد آمد ، در مدينه نمىماندند ، ولى ما مركب‌هايى را آماده مىكنيم و خود به مقابله با دشمن مىرويم . ما به هنگام جنگ مقاوم و دلير هستيم و اميدواريم كه خدا به وسيلهء ما چشمان تو را روشن كند و اگر ما در جنگ پيروز شديم كه تو را خوش‌حال كرده‌ايم و اگر غير از آن پيش آمد ، بر مركب‌ها بنشين و خود را به اقوام ما در مدينه برسان .\r\n( 3 ) رسول اللّه صلّى اللّه عليه و آله فرمود : خداوند چيزى غير از اين را اراده كرده است و گويى كه من محل كشته شدن فلانى را در اينجا و محل كشته شدن ابو جهل و عتبة بن ربيعه و شيبة بن ربيعه و نبيه و منبّه پسران حجّاج را مىبينم و همانا خداوند به من وعده داده است كه بر يكى از دو طايفه ظفر يابم و هيچ‌گاه خداوند خلف وعده نمىكند .\r\nسپس رسول اللّه دستور به حركت داد ، آنان به راه افتادند تا شب به كنار چاه‌هاى بدر رسيدند و در سمت كنارهء شامى ( شمالى ) اطراق كردند .\r\n( 4 ) آمدن قريش قريشيان نيز پيش آمدند تا در جهت كنارهء يمانى ( جنوبى ) چاه‌هاى بدر اطراق كردند و غلامان « 1 » خود را فرستادند تا آب بياورند . اصحاب رسول اللّه « 2 » آنها را دستگير كردند و به بند كشيدند و به آنها گفتند :\r\nكى هستيد ؟ گفتند : ما از غلامان قريش هستيم ، سؤال كردند : كاروان كجا است ؟\r\n\r\n\r\n","description":"","footnote":"\r\n( 1 ) . در سيرهء ابن هشام ، ج 2 ، ص 268 ، ابن اسحاق از عروة بن زبير روايت مىكند كه غلام پسران حجاج و عريض ، غلام بنى العاص بن سعيد اسلام آوردند و واقدى از حكيم بن حزام نقل مىكند كه گفت : در آن شب ، يسار غلام عبيد بن سعيد بن عاص دستگير شد و غلام منبّه بن حجاج و ابو رافع ، غلام امية بن خلف اسلام آوردند . ( ج 1 ، ص 52 ) .\r\n( 2 ) . در سيرهء ابن هشام ، ج 2 ، ص 268 ، ابن اسحاق از عروة بن زبير روايت كرده است كه : رسول اللّه صلّى اللّه عليه و آله على بن ابى طالب و زبير بن عوام و سعد بن ابى وقّاص را به همراه عده‌اى به سوى چاه‌هاى بدر فرستاد تا اطلاعاتى براى وى جمع‌آورى كنند . و در واقدى آمده است : رسول اللّه صلّى اللّه عليه و آله على و زبير و سعد بن ابى وقّاص و بسبس بن عمرو را فرستاد تا در كنار بدر به تجسّس بپردازند . ج 1 ، ص 51 .\r\n","page_name":" 266 ","page_number":266},
  {"content":"\r\n\r\nگفتند اطلاعى از كاروان نداريم .\r\n( 1 ) اصحاب شروع به زدن آنها كردند و رسول اللّه صلّى اللّه عليه و آله كه مشغول نماز بود ، از نماز فارغ گشته و فرمود : اگر راست بگويند آنها را مىزنيد و اگر دروغ بگويند رهايشان مىكنيد ؟ ! آنها را پيش من بياوريد . آنها را آوردند و رسول اللّه صلّى اللّه عليه و آله از آنها پرسيد : شما كى هستيد ؟ گفتند : اى محمد ، ما از بردگان قريش هستيم . پرسيد آنها چند نفر هستند ؟ گفتند : نمىدانيم .\r\nسؤال كرد : هر روز چند شتر مىكشند ؟ گفتند : نه يا ده شتر . رسول اللّه صلّى اللّه عليه و آله فرمود : نهصد تا هزار نفر هستند . سپس پرسيد : چه كسانى از بنى هاشم در ميان آنها هستند ؟ گفتند : عباس بن عبد المطلب و نوفل بن حارث و عقيل بن ابى طالب در ميان آنها هستند .\r\nسپس رسول اللّه صلّى اللّه عليه و آله دستور داد كه آنها را توقيف كنند .\r\nاين خبر به قريش رسيد و ترس و وحشت فراوانى آنها را فرا گرفت و از ترس اين كه به آنها شبيخون زده شود ، دائما نگهبانى مىدادند .\r\nپس رسول اللّه صلّى اللّه عليه و آله عمار بن ياسر و عبد اللّه بن مسعود را فرا خواند و به آنها گفت : به ميان اين قوم برويد و اطلاعات جمع‌آورى نماييد . آنها به گشت در كنارهء لشكر قريش پرداختند و مشاهده كردند كه ترس و وحشت عجيبى آنها را فرا گرفته است و منبّه بن حجّاج را ديدند كه مىخواند :\r\n لا يترك الجوع لنا مبيتا * لا بد ان نموت او نميتا \r\nگرسنگى شديد خواب از چشمان ما ربوده است و به ناچار بايد كه بميريم يا آنكه بميرانيم !\r\n( 2 ) وقتى اين خبر را براى رسول اللّه صلّى اللّه عليه و آله گزارش كردند ، آن حضرت صلّى اللّه عليه و آله فرمود : به خدا قسم كه آنها گرسنه نيستند ؛ ولى از شدت ترس چنين شده‌اند و خداوند ترس و وحشت بر آنها حكمفرما كرده است .\r\nامّا اصحاب رسول اللّه كه خبر كثرت لشكر قريش را شنيده بودند ، ترس آنها را فرا گرفته بود و به ناله و استغاثه افتاده بودند ، ولى هنگامى كه شب فرا رسيد خداوند خواب آلودگى را بر اصحاب رسول اللّه صلّى اللّه عليه و آله حكمفرما كرد و همگى به خواب رفتند .\r\nدر آن شب ، خداوند باران ملايمى را بر طرف اصحاب رسول اللّه صلّى اللّه عليه و آله نازل كرد و آنها را شاداب نمود ، امّا قريش در جايى به سر مىبردند كه خداوند باران زيادى بر آنها فرستاد ، به طورى كه در گل زمين‌گير شده بودند . « 1 »\r\n\r\n\r\n","description":"","footnote":"\r\n( 1 ) . قمى در تفسيرش ( ج 1 ، ص 261 ) ذيل قول خداوند متعال :  « وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ »  مىگويد : شأن نزول اين آيه آن بوده است كه بعضى از اصحاب نبى اكرم صلّى اللّه عليه و آله در آن شب محتلم شدند . واقدى از رفاعة بن مالك نقل مىكند كه گفت : خواب مرا فرا گرفت و محتلم شدم و در آخر شب غسل كردم ( ج 1 ، ص 54 ) . و اين\r\n","page_name":" 267 ","page_number":267},
  {"content":"\r\n\r\n( 1 ) درگيرى دو لشكر در صبح روز بعد رسول اللّه صلّى اللّه عليه و آله اصحابش را جمع كرد و فرمود : چشمانتان را ببنديد و ( دشمن را ناديده بگيريد ) و شروع كنندهء جنگ نباشيد و با هيچ كس صحبت نكنيد . « 1 »\r\nهنگامى كه قريشيان تعداد اندك لشكر رسول اللّه صلّى اللّه عليه و آله را مشاهده كردند ، عتبه بن ربيعه به ابو جهل گفت : آيا نيروهاى پشتيبانى يا كمين كرده هم دارند ؟\r\nبراى همين عمر بن وهب جمحى را فرستادند كه موضوع را بررسى كند . او سواركار شجاعى بود ؛ لذا به جولان دادن در اطراف لشكر رسول اللّه صلّى اللّه عليه و آله پرداخت و سپس به سوى قريش بازگشت و گفت :\r\nهيچ نيروى كمكى يا كمين كرده ندارند . و لكن گويى كه شترهاى يثرب مرگ را به اينجا حمل كرده‌اند ! آنها را مىبينى كه گويى لال هستند و همانند أفعىها زبان در دهان تكان مىدهند !\r\n( 2 ) هيچ پناهگاهى به جز شمشيرهايشان ندارند و گمان نمىكنم كه چيزى جز كشته شدن بتواند آنها را برگرداند ! و كشته هم نمىشوند ، مگر اين كه به اندازه خود از شما بكشند !\r\nپس در كارتان تجديد نظر كنيد !\r\nابو جهل گفت : دروغ گفتى و ترسيدى و وقتى كه چشم‌هايت به شمشيرهاى يثرب افتاده ، خوف تو را فرا گرفته است !\r\n\r\n\r\n","description":"","footnote":"\r\nاوّلين جايى است كه از احتلام و غسل جنابت سخن به ميان مىآيد و او نگفت كه قبل از طلوع فجر غسل كردم ؛ زيرا روزه نمىگرفتند .\r\n( 1 ) . در اعلام الورى آمده است : پرچم رسول اللّه صلّى اللّه عليه و آله در آن روز سفيد رنگ و در دست مصعب بن عمير بود و علم آن حضرت صلّى اللّه عليه و آله در دست على عليه السّلام بود و طبرسى در مجمع البيان ( ج 2 ، ص 828 ) اين را نقل نموده و اضافه كرده است :\r\nصاحب علم انصار در آن روز سعد بن عبادة يا سعد بن معاذ بود و در مناقب ج 1 ، ص 190 و طبرى ، ج 3 ، ص 431 با سندى از ابن عباس و در الأغانى ، ج 4 ، ص 175 و در الواقدى ، ج 1 ، ص 101 آمده است كه وقتى رسول اللّه صلّى اللّه عليه و آله مىخواست شروع به جهاد نمايد ؛ سعد بن عباده به ميان انصار مىآمد تا آنها را به جنگ و قتال تشويق كند اما در بعضى از محلّه‌ها زخمى شد و همين مانع از خروج او براى جهاد شد و از ابن عباس و سعيد بن مسيّب روايت مىكند كه :\r\nرسول اللّه صلّى اللّه عليه و آله با شمشيرى كه سعد بن عبادة به وى هديه داده بود و العضب ناميده مىشد و با زرهء او در جنگ بدر حاضر شده بود ؛ ذات الفضول ، ج 1 ، ص 103 ، براى همين وقتى رسول اللّه صلّى اللّه عليه و آله از جنگ فارغ شد ، فرمود : اگر چه سعد بن عباده در جنگ حاضر نشد ؛ ولى مىخواست كه در آن شركت كند و يك سهم از غنيمت را نيز براى او در نظر گرفت ( ج 1 ، ص 101 ) .\r\nو ابن اسحاق نقل مىكند كه در روز بدر رسول اللّه صلّى اللّه عليه و آله با تيرى كه در دست داشت ، صف‌هاى مسلمانان را منظم مىكرد و در همين حال از جلوى سواد بن غزّية كه از هم‌پيمانان بنى النجّار به شمار مىرفت و جلوتر از صف ايستاده بود ، ردّ شد و با تير بر شكم او زد و گفت : درست بايست اى سواد . او گفت : اى رسول اللّه صلّى اللّه عليه و آله ، دردم آمدم و همانا خداوند تو را براى حق و عدل فرستاده است . پس مرا راضى كن ! رسول اللّه صلّى اللّه عليه و آله پيراهن خود را بالا زد و فرمود : قصاص كن . سواد رسول اللّه صلّى اللّه عليه و آله را در بغل گرفت و سپس شكم آن حضرت صلّى اللّه عليه و آله را بوسيد ! رسول اللّه صلّى اللّه عليه و آله فرمود : چرا چنين كردى ؟ سواد گفت : ملاحظه مىفرماييد كه ميدان جنگ است و مىخواستم كه براى آخرين بار بدن شما را لمس كنم . رسول اللّه صلّى اللّه عليه و آله براى او دعاى خير كرد ( ج 2 ، ص 278 ) و چنان كه بعضى گمان كرده‌اند اين اتفاق كمى قبل از وفات آن حضرت صلّى اللّه عليه و آله نبوده است .\r\nو تحقيق بيشتر خبر در جلد آخر كتاب در باب وفات آن حضرت خواهد آمد ان شاء اللّه تعالى .\r\n","page_name":" 268 ","page_number":268},
  {"content":"\r\n\r\n( 1 ) رسول اللّه صلّى اللّه عليه و آله قاصدى را نزد قريش فرستاد كه به آنها بگويد : « 1 » اى جماعت قريش ، هيچ قومى از عرب نزد من مبغوض‌تر از كسانى نيستند كه به جنگ آغاز كنند « 2 » ، پس مرا با اعراب واگذاريد و اگر من صادق باشم كه باعث چشم روشنى شما هستم و اگر دروغگو باشم كه گرگ‌هاى عرب ما را كفايت خواهند كرد . پس برگرديد .\r\nعتبه گفت : به خدا قسم كه هيچ‌گاه رستگار نخواهند شد قومى كه اين درخواست را ردّ كنند . سپس جلوى آنها رفت و گفت :\r\nاى جماعت قريش ! همين يك روز حرف مرا بشنويد و تا ابد الدهر اعتنايى به حرف‌هاى من نداشته باشيد . به مكه بازگرديد و در كمال آسايش به نوشيدن شراب و در بر گرفتن سياه چشمان بپردازيد . همانا محمّد داراى حسب و نسب و عموزادهء شما است پس برگرديد و با نظر من مخالفت نكنيد . و اگر از محمد كالاهاى كاروانى را مىخواهيد كه در نخليه مصادره كرده است و خونخواه ابن حضرمى هستيد ، او هم پيمان من است و ديهء او و خسارت‌ها را مىپردازم .\r\n( 2 ) هنگامى كه ابو جهل اين سخنان را شنيد ، خشمگين شد و گفت :\r\nعتبه زبان درازترين مردم است و بسيار بليغ مىباشد و اگر قريش به تبع سخنان او به مكه بازگردند ، تا ابد الدّهر سيد و بزرگ آنان خواهد بود .\r\nسپس گفت : اى عتبه ، نگاهت به شمشيرهاى بنى عبد المطلب افتاده و ترس تو را فرا گرفته است و براى همين به مردم دستور مىدهى كه برگردند ، در حالى كه پيروزى خود را با چشمانمان مىبينيم !\r\nعتبه از شتر خود پايين آمد و به ابو جهل كه بر اسب خود سوار بود حمله كرد ، پس پاى اسبش را پى كرد و موى سر او را گرفت و گفت : آيا من ترسو هستم ؟ ! به زودى قريش خواهند فهميد كه كدام يك از ما ترسوتر و شايستهء سرزنش هستيم ؟ و كدام يك خويشان خود را به تباهى مىكشد ! هيچ كس به غير از من و تو به طور آشكار به سوى مرگ نخواهيم رفت ! سپس موى سرش را محكم كشيد !\r\nمردم دور آنها جمع شدند و مىگفتند : اى ابو الوليد ! تو را به خدا بس كن ! و روحيهء مردم را سست مكن ، از چيزى نهى مكن كه خود اوّلين مخالف آن باشى ! تا اين كه ابو جهل را از دست او نجات دادند .\r\n( 3 ) پس وليد رفت و زره‌اش را پوشيد و كلاه‌خودى را براى سرش جستجو كردند ، اما نيافتند ؛ زيرا سرش ، بسيار بزرگ بود . براى همين دو عمّامه بر سر خويش بست و سپس شمشيرش را برداشت و به پسرش وليد نگاهى انداخت و گفت : برخيز اى پسرم . او برخاست و سپس نگاهى به برادرش ، شيبه كرد و او هم برخاست .\r\n\r\n\r\n","description":"","footnote":"\r\n( 1 ) . واقدى در ج 1 ، ص 61 مىگويد : نبى اكرم صلّى اللّه عليه و آله عمر بن خطاب را به سوى قريش فرستاد .\r\n( 2 ) . يعنى مبغوض‌ترين گروه در ميان عرب كسانى هستند كه جنگ با شما را شروع كنند و من نيز خوش ندارم كه جنگ با شما را شروع كنم ، اگر شما شروع به جنگ نكنيد .\r\n","page_name":" 269 ","page_number":269},
  {"content":"\r\n\r\n( 1 ) اوّلين مبارزه عتبه و برادرش شيبه و پسرش وليد براى مبارزه جلو رفتند . آنگاه عتبه فرياد زد : اى محمد ، هم كفوهاى ما از قريش را براى مبارزه بفرست .\r\nپس سه نفر از انصار و از طايفهء بنى عفرا به نام‌هاى عوف ، عوذ و معوّذ به پيش رفتند .\r\nعتبه سؤال كرد : شما كى هستيد ؟ خود را معرفى كنيد تا شما را بشناسيم .\r\nگفتند : ما از بنى عفرا و از انصار الله و انصار رسول اللّه هستيم .\r\nگفت : برگرديد ، ما شما را نمىخواهيم ، ما هم كفوهايمان از قريش را مىخواهيم !\r\nپس رسول اللّه صلّى اللّه عليه و آله به آنها پيغام داد كه برگرديد ، آنها هم برگشتند و در جايگاه خود ايستادند . « 1 »\r\nسپس رسول اللّه به عمويش عبيدة بن حارث بن عبد المطلب كه هفتادساله بود ، نگاهى كرد و به او گفت : بلند شو اى عبيده ! او هم در حالى كه شمشير در دست داشت از جايش برخاست .\r\n( 2 ) آنگاه نگاهى به حمزة بن عبد المطلب انداخت و گفت : برخيز اى عمو !\r\nسپس نگاهى به امير المؤمنين كه جوان‌ترين آنها بود انداخت و فرمود : برخيز اى على .\r\nسپس رسول اللّه صلّى اللّه عليه و آله فرمود : حقى را كه خدا براى شما قرار داده مطالبه كنيد ، همانا قريش با گردن‌كشان خود آمده است و مىخواهد كه نور خدا را خاموش كند .\r\nسپس فرمود : اى عبيده ، بر تو باد به عتبه و به حمزه فرمود : بر تو باد به شيبه و به على عليه السّلام فرمود : بر تو باد به وليد بن عتبه .\r\nآنها پيش رفتند تا در مقابل قريش قرار گرفتند . عتبه گفت : شما كى هستيد ؟ نسب خود را بگوييد تا شما را بشناسيم .\r\n( 3 ) عبيده گفت : من عبيدة بن حارث بن عبد المطلب هستم .\r\nعتبه گفت : هم كفو كريمى هستى ، اين دو نفر چه كسانى هستند .\r\nعبيده گفت : اينها حمزة بن عبد المطلب و على بن ابى طالب هستند .\r\nعتبه گفت : هم كفوهاى كريمى هستند . خدا لعنت كند كسى كه ما و شما را در مقابل هم قرار داد .\r\nپس حمزه در مقابل شيبه قرار گرفت و شيبه به او گفت : تو چه كسى هستى ؟\r\nحمزه گفت : من حمزة بن عبد المطلب ، شير خدا و رسول او هستم .\r\nشيبه گفت : بدان كه در مقابل شير حلفاء « 2 » قرار گرفته‌اى ، پس مواظب صولت خود باش ، اى شير خدا .\r\n\r\n\r\n","description":"","footnote":"\r\n( 1 ) . لكن آنها بعدا شهيد شدند ، چنان كه خواهد آمد .\r\n( 2 ) . واقدى در اين مورد مىگويد : از أبى زناد نقل شده است كه گفت : من كلمه‌اى سست‌تر از اين نشنيده‌ام كه كسى بگويد :\r\nمن شير بيشه هستم ، ج 1 ، ص 69 .\r\n","page_name":" 270 ","page_number":270},
  {"content":"\r\n\r\nپس عبيده به عتبه حمله كرد و ضربه‌اى به سر او وارد كرد كه پيشانىاش شكافت و عتبه ضربه‌اى بر ساق پاى عبيده وارد كرد و آن‌گاه هر دو بر زمين افتادند .\r\n( 1 ) حمزه به شيبه حمله كرد و با هم زد و خورد مىكردند تا اين كه شمشيرها به هم گره خورد .\r\nامير المؤمنين ، على عليه السّلام به وليد بن عتبه حمله كرد و چنان ضربه‌اى به شانه‌اش زد كه شمشير از زير بغلش درآمد . در اين حال وليد دست راست خود را كه قطع شده بود ، برداشت و آن را بر پيشانى على عليه السّلام زد .\r\nاز سوى ديگر مسلمانان فرياد مىزدند : اى على ، آيا نمىبينى كه آن سگ ، عمويت را در تنگنا قرار داده است ؟ !\r\nسپس على عليه السّلام به سوى شيبه رفت و به عمويش گفت : اى عمو ، سرت را بدزد و در يك لحظه حمزه سرش را پايين آورد و على عليه السّلام در يك چشم بر هم زدن ، ضربه‌اى بر سر شيبه وارد كرد و نصف آن را به پرواز درآورد !\r\nآنگاه به سوى وليد كه هنوز رمقى داشت برگشت و او را خلاص كرد .\r\n( 2 ) سپس او و حمزه ، عبيدة بن حارث را بلند كردند و نزد رسول اللّه صلّى اللّه عليه و آله آوردند . وقتى كه نگاه رسول اللّه صلّى اللّه عليه و آله به او افتاد ، اشك‌هايش جارى شد و در اين حال عبيده گفت : پدر و مادرم به فدايت ، آيا من شهيد نيستم ؟\r\nرسول اللّه صلّى اللّه عليه و آله فرمود : چرا ، تو اوّلين شهيد از اهل بيت من هستى .\r\nعبيده گفت : اگر عمويت زنده بود ، مىديد كه من نسبت به آنچه كه او گفته است ، اولىتر هستم .\r\nرسول اللّه صلّى اللّه عليه و آله فرمود : كدام عمويم را مىگويى ؟\r\nگفت : ابو طالب را مىگويم كه مىگفت :\r\n كذبتم - و بيت الله - نبزى محمدا * و لمّا نطاعن دونه و نناضل \r\n و نسلمه ، حتى نصرع حوله * و نذهل عن أبنائنا و الحلائل \r\n\r\n\r\n","description":"","footnote":"\r\nابن ابى الحديد مىنويسد : روايت شده است كه اين كلمه به صيغهء ديگرى بوده است ؛ يعنى او گفته : من شير أحلاف هستم . و در تفسير آن گفته‌اند كه منظورش اين بوده است كه من از بزرگان حلف ( پيمان ) مطيّبين هستم و كسانى كه در اين پيمان شركت داشتند ، عبارت بودند از : بنى عبد مناف و بنى أسد بن عبد العزّى و بنى تميم و بنى زهره و بنى حارث بن فهر .\r\nو گروهى اين تأويل را ردّ كرده و گفته‌اند : به مطيّبين ، حلفاء يا احلاف نمىگفتند ، بلكه اين لقب دشمنان ايشان بوده است كه بر ضد آنها متحد شده بودند و عبارت بودند از : بنى عبد الدار ، بنى مخزوم ، بنى سهم ، بنى جمح و بنى عدىّ بن كعب و گروهى ديگر در تفسير آن گفته‌اند كه منظور وى حلف الفضول بوده است . . . ؛ اما اين تفسير نيز نادرست است ؛ زيرا بنى عبد شمس در حلف الفضول شركت نداشته‌اند ، بلكه اعضاى حلف الفضول عبارت بودند از : بنى هاشم ، بنى اسد بن عبد العزّى ، بنى زهره و بنى تميم . بدون بنى حارث بن فهر . بنابراين روشن شد كه آنچه واقدى ذكر كرده است ، صحيح‌تر و واقعىتر است . « شرح ابن ابى الحديد ، ج 3 ، ص 334 » .\r\n","page_name":" 271 ","page_number":271},
  {"content":"\r\n\r\n- به كعبه سوگند كه خيال باطل كرده‌ايد كه گمان برده‌ايد محمّد را تنها مىگذاريم در حالى كه ما در راه او شمشير مىزنيم و مىجنگيم .\r\n- و خيال باطل كرده‌ايد كه گمان برده‌ايد او را به شما تحويل مىدهيم ، مگر اين كه در اطراف او كشته شويم و بر زمين بيفتيم و از زن و فرزندانمان چشم بپوشيم .\r\nرسول اللّه صلّى اللّه عليه و آله فرمود : آيا پسر او را نمىبينى كه مثل شير غرندهء در كنار خدا و رسولش دلاورى مىكند ، در حالى كه پسر ديگر او براى جهاد در راه خدا در حبشه به سر مىبرد ؟\r\nعبيده گفت : اى رسول اللّه صلّى اللّه عليه و آله ، آيا در اين حالت بر من خشمگين شده‌اى ؟ آن حضرت فرمود :\r\nخير ، بر تو خشمگين نشده‌ام . « 1 »\r\n( 1 ) پرچمدار قريش ابليس به صورت سراقة بن مالك در ميان قريش ظاهر شد و به آنها گفت : پرچم خود را به من بدهيد و آن را به او دادند . آنگاه قريشيان در حالى كه پرچم در دست ابليس بود و به صورت سراقة بن مالك ظاهر شده بود ، حركت كردند .\r\nدر اين حال ابو جهل به قريش گفت : اى قريشيان ، اهل يثرب را بكشيد و پاره پاره كنيد ، اما قريشيان را اسير كنيد تا آنها را به مكه ببريم و همه را متوجه كنيم كه آنها در گمراهى بوده‌اند !\r\nرسول اللّه صلّى اللّه عليه و آله نيز نگاهى به اصحابش كرد و گفت : نگاه‌هايتان را به زير بيندازيد و دندان‌هايتان را به هم بفشاريد و شمشير نكشيد تا به شما اجازه بدهم .\r\n( 2 ) سپس كف دست‌هايش را به سوى آسمان بلند كرد و فرمود :\r\nپروردگارا ! اگر اين جماعت به هلاكت برسند ، ديگر عبادت نخواهى شد و اگر بخواهى كه عبادت نشوى ، عبادت نمىشوى .\r\nسپس در حالت شبيه بيهوشى فرو رفت و از آن حالت درآمد . و در حالى كه عرق از سر و صورتش مىريخت به اصحابش گفت : جبرئيل به همراه هزار فرشته به كمك شما آمده است ، « 2 » وقتى كه نگاه ابليس به جبرئيل افتاد ، پرچم را به سويى پرتاب كرد و برگشت !\r\n\r\n\r\n","description":"","footnote":"\r\n( 1 ) . در إرشاد ، ج 1 ، ص 74 آمده است كه وى در صفراء ( به هنگام بازگشت از بدر ) شهيد شد و همچنين در مناقب آل ابى طالب ، ج 1 ، ص 188 . و در مغازى واقدى ، ج 1 ، ص 147 از يونس بن محمد نقل شده است كه گفت : پدرم چهار قبر را در سير در منطقهء مضيق الصفراء و سه قبر را در الدّبة در پايين عبن المستعجله و قبر عبيدة بن حارث را در ذات الجدال در منطقهء مضيق و در پايين جدول به من نشان داد .\r\n( 2 ) . در اعلام الورى ، ج 1 ، ص 168 آمده است : خداوند با پنج هزار فرشته آنها را مورد تأييد قرار داد و خداوند تعداد مسلمانان را در نظر كفار زياد جلوه داد و تعداد مشركان را در نظر مؤمنان كم جلوه داد تا دچار خوف و شكست نشوند و همين مطلب در مناقب آل ابى طالب ، ج 1 ، ص 188 هم آمده است .\r\n","page_name":" 272 ","page_number":272},
  {"content":"\r\n\r\n( 1 ) منبه بن حجاج پرچم را برداشت و فرياد زد : واى بر تو اى سراقه ، چرا اتحاد مردم را از بين مىبرى ! ؟\r\nپس ابليس لگدى به سينه‌اش زد و گفت : من چيزهايى را مىبينم كه شما نمىبينيد ، من از خدا مىترسم . « 1 »\r\nرسول اللّه صلّى اللّه عليه و آله مشتى سنگريزه برداشت و به چهره‌هاى كفار قريش پاشيد و فرمود : زشت باد چهره‌تان ! پس خداوند بادى را فرستاد كه بر صورتشان مىوزيد « 2 » و اين يكى از علل شكست آنها بود . « 3 »\r\nرسول اللّه صلّى اللّه عليه و آله دستانش را بالا برد و فرمود : خدايا ، فرعون اين امّت ، ابو جهل بن هشام را رها مكن .\r\n\r\n\r\n","description":"","footnote":"\r\n( 1 ) . به اين مطلب در تفسير عياشى ، ج 2 ، ص 52 و 65 به نقل از امام زين العابدين عليه السّلام و امام صادق عليه السّلام اشاره شده است و شيخ طوسى رحمه اللّه در التبيان ، ج 5 ، ص 135 از امام باقر و امام صادق عليها السّلام و السدّى و قتاده از ابن عباس و ظاهرا او از على عليه السّلام نقل كرده است كه : ابليس به صورت سراقة بن مالك بن جعشم كنانى مدلجى به همراه جمعى از سربازانش ظاهر شد و به قريشيان گفت : مىبينيد كه كنانه براى يارى شما آمده‌اند ؛ اما وقتى كه فرشتگان را مشاهده را كرد ، به عقب برگشت و حارث بن هشام فرياد زد : به كجا مىروى اى سراقه ؟ گفت : من چيزهايى را مىبينم كه شما نمىبينيد .\r\nو ابن اسحاق نيز اين مطلب را در سيره‌اش ، ج 2 ، ص 28 و 323 نقل كرده است . و شيخ طوسى خلاصه‌اش را در أمالى ، ج 1 ، ص 11 آورده است ، چنان كه اين مطلب در بحار الانوار ، ج 19 ، ص 270 به نقل از جابر آمده است .\r\nو طبرسى در مجمع البيان ، ج 4 ، ص 844 از آن دو امام عليها السّلام و از كلبى از السدّى از ابن عباس و ظاهرا از حضرت على عليه السّلام نقل كرده است كه : ابليس دست حارث بن هشام را گرفت و به عقب كشيد . حارث به او گفت : اى سراقه به كجا مىروى ؟ آيا مىخواهى كه ما را در اين حالت تنها بگذارى ؟ ! او گفت : من چيزى مىبينم كه شما نمىبينيد ! حارث گفت : به خدا قسم كه ما جز پشه‌هاى يثرب را نمىبينيم ! اما ابليس به سينهء حارث زد و رفت و قريشيان شكست خوردند و هنگامى كه به مكه بازگشتند ، گفتند : همانا سراقه باعث شكست ما شد ! .\r\nاين خبر به سراقه رسيد و او گفت : به خدا قسم كه من متوجه رفتن شما نشدم ، تا هنگامى كه خبر شكست شما را شنيدم ! و پس از آن كه قريشيان اسلام آوردند ، فهميدند كه آن شخص ابليس بوده است . آنگاه سخنانى را از شيخ مفيد در توجيه اين حادثه نقل مىكند و ابن شهر آشوب هم در مناقب آل ابى طالب ، ج 1 ، ص 188 اين مطلب را نقل مىكند ، چنان كه در مجمع البيان آمده است و واقدى ، ج 1 ، ص 71 - 70 به نقل از ابن عباس و رفاعة بن رافع ، ج 1 ، ص 75 آن را نقل كرده است .\r\n( 2 ) . در إرشاد ، ج 1 ، ص 69 آمده است كه در پايان امر ، نبى اكرم صلّى اللّه عليه و آله كفى از سنگريزه برداشت و آنها را به طرف كافر قريش پرتاب كرد و گفت : سياه باد چهره‌تان و همين باعث شد كه همهء آنها فرار كردند . شيخ طوسى هم در التبيان ، ج 5 ، ص 93 از ابن عباس نقل مىكند كه : نبى اكرم صلّى اللّه عليه و آله مشتى سنگريزه برداشت و آن را بر چهره‌هاى كفار پاشيد و فرمود : چهره‌هايتان سياه باد . و خداوند آن را بر چشم همهء آنها پاشيد و همين باعث شد كه به خود مشغول شدند و بدين ترتيب مسلمانان بر آنها غالب شدند و آنها را به قتل رساندند . و در اعلام الورى ، ج 1 ، ص 169 آمده است : رسول اللّه صلّى اللّه عليه و آله كفى از سنگريزه برداشت و آن را به صورت كفار پاشيد و فرمود : سياه باد چهره‌هايتان و همين باعث شد كه همهء آنها به تميز كردن چشمان خويش مشغول شوند ؛ و همچنين اين مطلب در مناقب آل ابى طالب ، ج 1 ، ص 188 از ثعلبى از عكرمة از ابن عباس از على عليه السّلام آمده است و ابن اسحاق در سيره ، ج 2 ، ص 280 و 323 و واقدى ، ج 1 ، ص 81 . آن را از حكيم بن حزام و نوفل بن معاويه نقل كرده‌اند و طبرى ، ج 3 ، ص 424 آن را از عروة روايت كرده است .\r\n( 3 ) . واقدى مىگويد : گفته‌اند كه شكست و عقب‌نشينى قريشيان به هنگام زوال خورشيد بوده است و پس از آن رسول اللّه صلّى اللّه عليه و آله به عبد الله بن كعب دستور داد كه غنائم را جمع‌آورى و حمل كند و به گروهى از اصحابش نيز دستور داد كه او را كمك نمايند . و نماز عصر را در بدر به جاى آورد و آنگاه حركت كرد ( ج 1 ، ص 12 ) و گفته شده است كه نماز عصر را در اثيل به جاى آورد ( ج 1 ، ص 113 ) .\r\n","page_name":" 273 ","page_number":273},
  {"content":"\r\n\r\n( 1 ) كشته شدن ابو جهل عمرو بن جموح با ابو جهل درگير شد و ضربه‌اى بر ران ابو جهل زد و ابو جهل نيز ضربه‌اى بر دست او وارد كرد ، و دست عمرو از بازو قطع شد و تنها به پوست آويزان بود ، براى همين او آن را به زير پايش گذاشت و كشيد تا اين كه قطع شد و سپس آن را دور انداخت .\r\nعبد الله بن مسعود به كنار ابو جهل رسيد ، در حالى كه در خونش غوطه‌ور بود ، پس به او گفت : حمد و سپاس خدايى را كه تو را خوار و ذليل كرد !\r\n( 2 ) ابو جهل سرش را بالا آورد و گفت : همانا خداوند غلام پسر عبد الله را رسوا كرد . بگو بدانم كه پيروزى از آن كيست ؟ ابن مسعود گفت : از آن خدا و رسولش . و بدان كه من الان تو را به قتل مىرسانم . سپس پايش را بر گردن ابو جهل گذاشت و فشار داد . ابو جهل گفت : همانا پايت را بر موضع بلندى گذارده‌اى ، اى بزغاله‌چران ! بدان كه براى من چيزى سخت‌تر از اين نيست كه امروز به دست تو كشته شوم ! آيا كسى از أحلاف يا مطّيّبين نمىآيد كه مرا به قتل برساند ؟ !\r\nابن مسعود كلاه‌خودى را كه بر سر ابو جهل بود درآورد و آنگاه سرش را از تن جدا كرد و آن را نزد رسول اللّه صلّى اللّه عليه و آله آورد و گفت : بشارت بر تو باد اى رسول اللّه ! اين سر ابو جهل بن هشام است . پس رسول اللّه صلّى اللّه عليه و آله سجدهء شكر به جاى آورد .\r\n( 3 ) اسير شدن عباس و عقيل ابو اليسر انصارى ، « 1 » عباس بن عبد المطلب و عقيل بن ابى طالب را اسير كرد و آنها را نزد رسول اللّه صلّى اللّه عليه و آله\r\n\r\n\r\n","description":"","footnote":"\r\n( 1 ) . در مجمع البيان ، ج 4 ، ص 812 آمده است : ابو اليسر كعب بن عمرو كه از بنى سلمه بوده است و به همين ترتيب در سيرهء ابن هشام ، ج 2 ، ص 398 و مغازى واقدى ، ج 2 ، ص 252 آمده است . و جالب اين است كه ابن اسحاق در سيره‌اش از عباس بن عبد المطلب و خاندان او رؤياى عاتكه دختر عبد المطلب را در شأن پيروزى مسلمين بر قريش را نقل مىكند ( ج 3 ، ص 258 ) . و از نبى اكرم صلّى اللّه عليه و آله نقل مىكند كه : عباس را به اجبار به جنگ آورده‌اند ، پس او را نكشيد ( ج 2 ، ص 281 ) و از ابى رافع ، آزاد كردهء او نقل مىكند كه : او و خاندانش اسلام آورده بودند ( ج 2 ، ص 301 ) و او را از اوّلين اطعام كنندگان قريش مىشمارد ( ج 2 ، ص 320 ) و همچنين اسير شدن عقيل بن أبي طالب و نوفل بن حارث را ذكر مىكند ( ج 3 ، ص 3 ) و اسير شدن عباس به همراه آنها را ذكر نمىكند . و ابو ذر الخشى ( متوفاى 604 ) علّت آن را دست‌كارىهاى شارحان مىداند و مىنويسد : زيرا عباس اسلام آورده بود ؛ اما از ترس قريش اسلام خود را پنهان مىكرد ؛ چنان كه در حاشيهء سيره ( ج 3 ، ص 3 ) هم آمده است . و واقدى چيزى از عباس نقل نمىكند ، مگر همان رؤياى خواهرش ، عاتكه ( ج 1 ، ص 29 ) و او سه سال از پيامبر اكرم صلّى اللّه عليه و آله بزرگ‌تر بوده است ( ج 1 ، ص 70 ) و يعقوبى اسير شدن و اسلام آوردن و فديه دادن او براى خودش و عقيل و نوفل را نقل مىكند ج 2 ، ص 46 . و همين مطلب را طبرى هم نقل مىكند . و ملاحظه مىشود كه ابن اسحاق نزول سورهء انفال را بعد از بدر ذكر مىكند كه در آن آيهء :  « يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى : إِنْ يَعْلَمِ اللَّهُ فِي قُلُوبِكُمْ » \r\n","page_name":" 274 ","page_number":274},
  {"content":"\r\n\r\nآورد . آن حضرت صلّى اللّه عليه و آله از او سؤال كرد : آيا كسى در اين كار تو را يارى كرد ؟\r\nابو اليسر گفت : بله ، مردى كه لباس سفيد به تن داشت . رسول اللّه صلّى اللّه عليه و آله فرمود : آن شخص از ملائكه بوده است .\r\n( 1 ) سپس عباس به رسول اللّه صلّى اللّه عليه و آله گفت : من اسلام آورده بودم و قريش مرا مجبور به همراهى كردند .\r\nرسول اللّه صلّى اللّه عليه و آله فرمود : اگر آنچه كه مىگويى حقيقت داشته باشد ، خداوند جزاى آن را به تو مىدهد ؛ اما ظاهر امر اين است كه تو عليه ما وارد جنگ شدى . سپس به او گفت : شما با خدا به جنگ پرداختيد و خدا هم به جنگ با شما پرداخت .\r\nسپس رسول اللّه صلّى اللّه عليه و آله به عقيل فرمود : اى ابو يزيد ، هرآينه خداوند ابو جهل بن هشام و عتبة بن ربيعه و شيبة بن ربيعه و نبيه و منبّه از فرزندان حجّاج و نوفل بن خويلد و سهيل بن عمرو و فلانى و فلانى را كشت . « 1 »\r\n( 2 ) عقيل گفت : اگر از ميان آنان تعداد زيادى كشته باشى ، در اين صورت جنگى در تهامه رخ نخواهد داد و گرنه چنين كن ! و رسول اللّه از گفته عقيل تبسّم كرد . « 2 »\r\nدر اين جنگ هفتاد « 3 » نفر از مشركان به قتل رسيدند ، كه بيست نفر از آنها را على عليه السّلام به قتل رسانيد . « 4 »\r\n\r\n\r\n","description":"","footnote":"\r\n خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ »  و چيزى در مورد معنا و شأن نزول آن كه در مورد عباس باشد ، نقل نكرده است . امّا واقدى آن را در ضمن آياتى از انفال كه در بدر نازل شده است ؛ ذكر نكرده است و شايد اين براى در امان ماندن از غضب بنى عباس بوده است !\r\n( 1 ) . همچنين نضر بن حارث و عقبة بن ابى معيط را ذكر مىكند و مىگويد كه هنگام بازگشت از بدر در اثيل مردند ، ج 1 ، ص 269 .\r\n( 2 ) . حميرى مثل همين را در قرب الاسناد از امام صادق عليه السّلام نقل كرده است ؛ الميزان ، ج 9 ، ص 139 .\r\n( 3 ) . از جملهء اينها گروهى از جوانان قريش بودند كه ابن اسحاق و واقدى پنج نفر از آنها را شمرده‌اند ؛ اگر چه واقدى آنها را هفت نفر دانسته است . دربارهء آنها نوشته‌اند كه وقتى رسول اللّه صلّى اللّه عليه و آله در مكه بود ، آنها اسلام آوردند و هنگامى كه آن حضرت صلّى اللّه عليه و آله به مدينه هجرت كرد ، پدران و اقوام اين جوانان آنها را دستگير كردند و آنها را از عقيدهء خويش برگرداندند تا اين كه با شك و ترديد به همراه قريشيان حركت كردند و به بدر آمدند ؛ امّا هنگامى كه تعداد اندك اصحاب نبى اكرم صلّى اللّه عليه و آله را ديدند ، گفتند : دينشان اينها را اغوا كرده است ! و به زودى همگى كشته خواهند شد ؛ اما خود اين افراد همگى در بدر به قتل رسيدند و خداوند متعال در مورد آنها مىگويد :  « إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ »  ؛ آنگاه منافقان و كسانى كه در دلشان مرضى بود گفتند : « دين ايشان مغرورشان كرده است . » هر كس بر خدا توكل كند ( بداند ) خداوند نيرومند فرزانه است .\r\nتا آخر آيات و در آنها آمده است :    « إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ »    ؛ بدترين جنبندگان نزد خدا كسانى هستند كه كافر شده‌اند و ايمان نمىآورند . كسانى كه با آنها پيمان بستى و هر بار پيمان خود را شكستند ، پرهيزكار نيستند . اگر ديدى كه به جنگ تو آمده‌اند ، چنان به آنها حمله ببر تا آنها كه به دنبالشانند نيز پراكنده شوند ، شايد به خود آيند .\r\nو در آن آمده است :    « وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ وَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ ، هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ وَ أَلَّفَ بَيْنَ قُلُوبِهِمْ لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ إِنَّهُ عَزِيزٌ حَكِيمٌ »    ؛ ( انفال 61 - 63 و در مغازى واقدى ، ج 1 ، ص 72 - 73 ) ؛ اگر به صلح مايل شدند تو نيز از در صلح وارد شو و بر خدا توكل كن كه او شنواى دانا است و اگر بخواهند فريبت دهند خدا براى تو كافى است ، اوست كه با نصرت خود و يارى مؤمنان تو را تأييد كرد و در دل مؤمنان الفت انداخت كه اگر تمام آنچه را كه در روى زمين است خرج مىكردى تا در دل آنها الفت بيندازى از عهدهء آن بر نمىآمدى ؛ ولى خداوند آن را ايجاد كرد و او پيروزمند فرزانه است .\r\nو ابن اسحاق اين آيات را ذكر نكرده و گفته است : آياتى كه در مورد آنها نازل شده ، اين بوده است :  « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا : فِيمَ كُنْتُمْ ؟ قالُوا : كُنَّا مُسْتَضْعَفِينَ فِي الْأَرْضِ قالُوا : أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً »  ( نساء : 97 و سيرهء ابن هشام ، ج 2 ، ص 294 ) ؛ فرشتگان به هنگام قبض روح كسانى كه به خود ستم روا داشته‌اند مىپرسند : « چگونه بوديد ؟ » . پاسخ دهند : « ما در زمين زار و زبون بوديم » گويند : « مگر زمين خدا پهناور نبود كه مهاجرت كنيد ؟ جايگاه آنان دوزخ و سرانجامشان ناميمون است .\r\nو در مغازى واقدى ، ( ج 1 ، ص 73 ) با سندى از محمد بن كعب قرظى آمده است : خداوند بعد از جنگ بدر در مورد گروهى كه هفت نفر بودند و با شك و ترديد اسلام آورده و همراه با مشركان در جنگ شركت كرده بودند ، اين آيات را نازل كرد :  « الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ »  تا آخر سه آيه و اين آيات از سورهء نحل ( 16 - 18 ) مىباشند .\r\n( 4 ) . در مغازى واقدى ، ج 1 ، ص 152 آمده است . بيست و دو مرد را آن حضرت به قتل\r\n","page_name":" 275 ","page_number":275},
  {"content":"\r\n\r\nتعداد أسراء هفتاد نفر بود كه على عليه السّلام حتى يك نفر را هم اسير نكرده بود ، « 5 » سپس آنها را جمع كرده و به طنابى به هم بستند و آنگاه غنائم را جمع‌آورى كردند . « 6 »\r\n\r\n\r\n","description":"","footnote":"\r\nرسانده است و شيخ مفيد در إرشاد ، ج 1 ، ص 69 - 70 مىنويسد : تعداد كشته‌شدگان قريش هفتاد نفر بودند كه تمام مسلمانان به همراه سه هزار فرشته ، نصف آنها را به قتل رسانده بودند و امير المؤمنين به تنهايى و با كمك و تأييد و توفيق الهى متكفّل قتل نصف ديگر شده بود . . و راويان اهل سنت و شيعه اسامى كسانى را كه امير المؤمنين آنها را در بدر به قتل رسانده است ، ذكر كرده‌اند و بر اين مطلب اتفاق نظر دارند . سپس اسامى مقتولين را ذكر كرده و گفته است : آنها 36 نفر بوده‌اند و اين غير از كسانى هستند كه در قاتل آنها اختلاف شده است يا امير المؤمنين در قتل آنها با ديگران شريك بوده است و آنها بيش از نصف مقتولين مشرك در بدر بوده‌اند .\r\nو در اعلام الورى ، ج 1 ، ص 170 آمده است : على عليه السّلام در جنگ بدر 36 نفر از مشركان را به قتل رسانيد و ده نفر از كسانى را كه شيخ مفيد نام برده كه از جمله آنها است : عاص بن سعيد بن عاص ، طعيمة بن عدىّ بن نوفل ، نوفل بن خويلد كه او عموى زبير بن عوّام بود كه قبل از هجرت طلحه و ابو بكر را با طنابى به هم مىبست و آنها را اذيت مىكرد ؛ عمير بن عثمان تيمى ، عموى طلحة ، مالك و عثمان از فرزندان عبيد الله و برادران طلحه ، حنظلة بن ابى سفيان ، برادر معاويه و به همراه او زمعة بن أسود و پسرش حارث و عمار بن ياسر امية بن خلف را به قتل رساند و رسول اللّه صلّى اللّه عليه و آله دستور داد كه كشته‌ها را در چاه‌هاى كهنهء بدر بريزند .\r\n( 5 ) . يعنى على عليه السّلام مشمول عتاب الهى نسبت به نبى اكرم صلّى اللّه عليه و آله و مسلمين در مورد اسير كردن ، قبل از ضعيف كردن دشمن نبود و هيچ طعمى هم به گرفتن فديه نداشت و لكن ابن اسحاق ، ج 2 ، ص 305 و واقدى ، ج 1 ، ص 139 گفته‌اند كه آن حضرت عليه السّلام حنظلة بن ابى سفيان را به قتل رسانيد و عمرو بن ابى سفيان را اسير كرد . ( دو پسر ابو سفيان برادران معاويه ) .\r\n( 6 ) . تفسير قمى ، ج 1 ، ص 256 - 269 . ابن اسحاق مىنويسد : سپس رسول اللّه صلّى اللّه عليه و آله دستور داد كه تمام غنائم را جمع‌آورى كنند و جمع‌آورى شد ، ج 2 ، ص 295 و آنگاه عبد الله بن كعب بن عمرو بن عوف را مسئول نگهدارى از غنائم كرد ج 2 ، ص 297 . و در مغازى واقدى آمده است كه آن حضرت ، عبد الله بن كعب بن عمرو مازنى را مسئول نگهدارى غنائم نمود . در\r\n","page_name":" 276 ","page_number":276},
  {"content":"\r\n\r\n( 1 ) قضيهء گم شدن ( روپوش مخملى ) در ميان غنائمى كه در روز بدر به دست آمده بود ، روپوش مخملى سرخى بود كه گم شده بود . پس مردى از اصحاب رسول اللّه صلّى اللّه عليه و آله گفت : چرا روپوش مخملى در ميان غنائم نيست ؟ حتما رسول اللّه صلّى اللّه عليه و آله آن را برداشته است ! در اين حال مردى نزد رسول اللّه صلّى اللّه عليه و آله آمد و گفت : فلانى روپوش مخملى را برداشته و در فلان جا مخفى كرده است . آن حضرت هم دستور داد كه آن موضع را حفر كنند و روپوش مخملى درآورده شد . « 1 »\r\n( 2 ) نزول سورهء انفال واقدى مىگويد : هنگامى كه قريش شكست خورد ، اصحاب رسول اللّه صلّى اللّه عليه و آله به سه دسته تقسيم شدند :\r\nگروهى به محافظت از خيمه رسول اللّه صلّى اللّه عليه و آله پرداختند ، دسته‌اى به تعقيب دشمن پرداختند و گروه سوم به جمع‌آورى غنائم و اسراء مشغول شدند .\r\nسعد بن معاذ در كنار خيمهء نبى اكرم صلّى اللّه عليه و آله به نگهبانى پرداخت و هنگامى كه غنائم جمع‌آورى شد ؛ سعد اين احتمال را داد كه رسول اللّه آن را بين كسانى كه به تعقيب دشمن و جمع‌آورى غنائم پرداخته‌اند ، تقسيم كند و چيزى به كسانى كه به محافظت از خيمه اقدام كرده‌اند ندهد ؛ لذا گفت :\r\nيا رسول اللّه ، ترس از دشمن و يا خستگى از جنگ باعث نشده است كه ما به تعقيب دشمن نپردازيم ، بلكه خوف اين را داشتيم كه اگر از تو دور شويم ، دشمن بر تو هجوم آورد . و مىدانيد كه افراد زياد و غنائم كم است و اگر اين غنائم به جنگجويان داده شود ، چيزى براى ديگر اصحاب تو باقى نمىماند .\r\n\r\n\r\n","description":"","footnote":"\r\nاين غنائم شتر و اثاثيه و لباس به چشم مىخورد ، ج 1 ، ص 100 و شامل صد و پنجاه شتر ( ج 1 ، ص 102 ) و ده اسب و مقاديرى سلاح بود ( ج 1 ، ص 103 ) و زره‌هاى زيادى به چشم مىخورد كه مسلمانان آنها را برداشته بودند و پوست زيادى را قريش براى تجارت با خود برداشته بودند كه به غنيمت گرفته شد .\r\n( 1 ) . تفسير قمى ، ج 1 ، ص 126 - 127 و واقدى آن را نقل كرده ، مىگويد : رسول اللّه صلّى اللّه عليه و آله از آن شخص سؤال كرد ؛ امّا او گفت : من اين كار را نكرده‌ام يا رسول اللّه . و معرفىكننده گفت : يا رسول اللّه صلّى اللّه عليه و آله ، اينجا را حفر كنيد . رسول اللّه صلّى اللّه عليه و آله دستور داد كه آنجا را حفر كنند و در نتيجه روپوش مخملى در آنجا پيدا شد .\r\nدر اين هنگام شخصى گفت : فلانى را ببخش يا رسول اللّه و اين درخواست را چندين مرتبه تكرار كرد .\r\nپس رسول اللّه صلّى اللّه عليه و آله فرمود : هر كسى كه اين را مرتكب شده است بخشيدم ( ج 1 ، ص 102 ) .\r\nو گفته‌اند : شكست قوم قريش و عقب‌نشينى آنها به هنگام زوال خورشيد بود . . . و رسول اللّه صلّى اللّه عليه و آله نماز عصر را در بدر به جاى آورد و سپس حركت كرد .\r\nشايد صحيح اين باشد كه نماز ظهر را در بدر به جاى آورد و سپس حركت كرد ، زيرا در ادامه مىگويد : گفته شده است كه نماز عصر را در اثيل ( در چهار مايلى - هشت كيلومترى بدر ) به جاى آورد . ( ج 1 ، ص 113 ) .\r\n","page_name":" 277 ","page_number":277},
  {"content":"\r\n\r\n( 1 ) سعد بن ابى وقاص گفت : يا رسول اللّه ! آيا سواره‌ها را با افراد ضعيف مساوى قرار مىدهى ؟ ! رسول اللّه صلّى اللّه عليه و آله فرمود : مادرت به عزايت بنشيند ! آيا جز به كمك همين ضعفا پيروز مىشويد ؟ ! « 1 »\r\nاختلاف بر سر غنائم برپا شده بود كه نزد رسول اللّه صلّى اللّه عليه و آله آمدند و پرسيدند ؟ اين غنائم مال كيست ؟\r\nخداوند نازل فرمود :   « بِسْمِ اللَّهِ الرَّحْمنِ الرَّحِيمِ يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ »   « 2 » ؛\r\nبنام خداوند بخشنده و مهربان . از تو دربارهء انفال ( غنائم ) مىپرسند ، بگو : « انفال از آن خدا و پيامبر است » .\r\nاز خدا بترسيد و ميانهء خودتان آن را اصلاح كنيد و اگر ايمان داريد به خدا و پيامبرش گردن گذاريد .\r\nپس مردم از بدر برگشتند ، در حالى كه غنيمتى نداشتند . تا اين كه پس از آن اين آيه نازل شد :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ . . . »  « 3 » ؛ بدانيد از هر چيزى كه به غنيمت گرفتيد ، يك پنجم آن براى خدا ، پيامبر ، خويشان ، يتيمان ، فقيران و درراه‌ماندگان است .\r\n( 2 ) رسول اللّه صلّى اللّه عليه و آله ، غنائم بدر را تخميس نكرد ، بلكه همهء آن را بين اصحابش تقسيم نمود . « 4 »\r\nشيخ طوسى رحمه اللّه در التبيان مىنويسد : گروهى گفتند : همانا نبى اكرم صلّى اللّه عليه و آله افرادى را براى جنگ و درگيرى به پيش فرستاد كه در نتيجه عده‌اى بسيار سختى كشيدند و برخى در كنار پيامبر اكرم صلّى اللّه عليه و آله باقى ماندند . و پس از آن كه جنگ به پايان رسيد با هم اختلاف پيدا كردند ؛ دسته‌اى مىگفتند : اين غنائم مال ماست ، زيرا ما جنگيده‌ايم و اينها را برداشته‌ايم و دسته‌اى ديگر مىگفتند : ما از پشت سر ، شما را پشتيبانى و تدارك مىكرده‌ايم . عده‌اى ديگر مىگفتند : ما از نبى اكرم صلّى اللّه عليه و آله محافظت مىكرده‌ايم و اگر مىخواستيم ، مىتوانستيم بياييم و غنائم جمع‌آورى نماييم . براى همين خداوند اين آيه را نازل كرد و به آنها فهماند كه آنچه رسول اللّه صلّى اللّه عليه و آله اجرا مىكند ، حتمى و درست است . اين مطلب را عكرمه از ابن عباس و او از عبادة بن صامت روايت كرده است . « 5 »\r\n\r\n\r\n","description":"","footnote":"\r\n( 1 ) . اين را واقدى با سندى از عكرمه نقل كرده است ( ج 1 ، ص 99 ) .\r\n( 2 ) . آيهء اول از سورهء انفال .\r\n( 3 ) . الانفال ( 8 ) ، 41 .\r\n( 4 ) . تفسير قمى ، ج 1 ، ص 254 - 255 و واقدى آن را با سندى از عبادة بن صامت روايت كرده است و كامل آن اين گونه است : سپس در جنگ‌هاى بعد از بدر خمس را بر مىداشت .\r\n( 5 ) . التبيان ، ج 5 ، ص 72 - 73 .\r\n","page_name":" 278 ","page_number":278},
  {"content":"\r\n\r\n( 1 ) اين روايت از ابن عباس با آنچه كه قبلا از او روايت كرده است مبنى بر اين كه : انفال همان غنيمت مرد و اسب او مىباشد و نبى اكرم صلّى اللّه عليه و آله اختيار دارد كه آن را به هر كسى كه مىخواهد بدهد ؛ « 1 » موافقت و هماهنگى دارد .\r\n( 2 ) از قتاده نقل مىكند كه : نبى اكرم صلّى اللّه عليه و آله به مرد مؤمنى كه يكى از كفار را به قتل رسانده بود ، اسباب و اثاثيه‌اش را به غنيمت مىداد . « 2 »\r\n( 3 ) طبرسى در مجمع البيان قول ابن عباس را نقل كرده و اضافه مىكند : نبى اكرم صلّى اللّه عليه و آله در روز بدر گفت : هر كسى كه فلانى را بياورد ، به او فلان چيز را مىدهيم و هر كسى كه فلان اسير را بياورد ، به او فلان چيز مىدهيم ؛ بنابراين جوانان به سرعت پيش رفتند و بزرگسالان در زير پرچم جا ماندند و هنگامى كه جنگ به پايان رسيد ، جوانان از نبى اكرم صلّى اللّه عليه و آله خواستند كه غنائمى را كه بر ايشان تعيين كرده بود ، به آنها بدهد ؛ امّا بزرگسالان گفتند : ما پناهگاه شما بوده‌ايم و اگر شكست مىخورديد به ما پناه مىآورديد . در اين بين ميان ابو اليسر كعب بن عمرو الانصارى و سعد بن معاذ سخنانى ردّ و بدل شد ؛ براى همين خداوند غنائم را از دست همه گرفت و اختيارش را به رسول اللّه صلّى اللّه عليه و آله واگذار كرد تا هر كارى كه مىخواهد بكند . و آن حضرت غنائم را به طور مساوى ميان آنها تقسيم كرد .\r\n( 4 ) سپس روايت ابن عباس از عبادة بن صامت را به طور مستند نقل مىكند كه گفت : در مورد انفال با هم اختلاف پيدا كرديم و اخلاق‌هايمان بد شد ؛ براى همين خداوند آنچه را كه در دستمان بود از ما گرفت و اختيار آن را به رسولش واگذار كرد و او آن را به طور مساوى بين ما تقسيم كرد و اين به تقواى الهى و اطاعت از او و اصلاح ذات البين نزديك‌تر بود . « 3 »\r\n( 5 ) سيوطى در الدر المنثور مطلبى را نقل كرده كه احتمالا تفصيل همين مجمل است . او از عبادة بن صامت نقل مىكند كه گفت : همراه رسول اللّه صلّى اللّه عليه و آله به سوى بدر حركت كردم و در جنگ بدر شركت نمودم و پس از درگيرى ، خداوند دشمن ما را نابود كرد و آنها فرار كردند ، لذا گروهى به تعقيب آنها پرداختند و گروهى به حفاظت از رسول اللّه صلّى اللّه عليه و آله اقدام كردند و دسته‌اى به جمع‌آورى غنائم مشغول شدند .\r\nپس از آن كه كارها به اتمام رسيد و شب فرا رسيد ، كسانى كه غنائم را جمع‌آورى كرده بودند به ديگران گفتند : ما اين غنائم را جمع‌آورى كرده‌ايم و ديگران سهمى ندارند .\r\nكسانى كه به تعقيب دشمن پرداخته بودند ، گفتند : شما مستحق‌تر از ما نيستند ؛ زيرا ما دشمن را\r\n\r\n\r\n","description":"","footnote":"\r\n( 1 ) . همان ، ص 72 .\r\n( 2 ) . همان ، ص 74 .\r\n( 3 ) . مجمع البيان ، ج 4 ، ص 796 - 797 و ابن اسحاق آن را در سيرهء ابن هشام ، ج 2 ، ص 296 و 322 نقل كرده است .\r\n","page_name":" 279 ","page_number":279},
  {"content":"\r\n\r\nپراكنده و تار و مار كرديم تا شما توانستيد غنائم را به دست آوريد . و كسانى كه به محافظت از رسول اللّه صلّى اللّه عليه و آله پرداخته بودند ؛ گفتند : از ما مستحق‌تر نيستيد ؛ زيرا از ترس دشمن به حفاظت از رسول اللّه صلّى اللّه عليه و آله پرداختيم .\r\nبه اين ترتيب از سوى خداوند نازل شد :   « يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ »   ؛ دربارهء انفال ( غنائم ) از تو مىپرسند ، بگو : « انفال از آن خدا و پيامبر است » . از خدا بترسيد و ميانهء خودتان را اصلاح كنيد . و پس از آن رسول اللّه صلّى اللّه عليه و آله تمام غنائم را ميان مسلمانان تقسيم كرد . « 1 »\r\n( 1 ) در منزل اثيل او كه مىگويد : « و شب فرا رسيد » ؛ منظورش اين است كه از بدر بازگشته بودند و شب را در منزلگاه اثيل « 2 » سپرى كردند . على بن ابراهيم قمى هم مىنويسد :\r\nپس رسول اللّه صلّى اللّه عليه و آله حركت كرد و أسراء را كه به هم بسته شده بودند ، حركت دادند و هنگام غروب خورشيد در اثيل فرود آمدند « 3 » و اين منزلگاه در شش مايلى - دوازده كيلومترى مدينه قرار داشت .\r\nدر اينجا ، نگاه رسول اللّه صلّى اللّه عليه و آله به عقبة بن ابى معيط و نضر بن حارث بن كلده كه با يك طناب به هم بسته شده بودند ، افتاد . پس به على عليه السّلام فرمود : يا على ، نضر و عقبه را نزد من بياور .\r\nعلى عليه السّلام آمد و موى سر نضر را به دست گرفت و او را به سوى رسول اللّه صلّى اللّه عليه و آله برد .\r\n( 2 ) نضر گفت : اى محمد ، به حق خويشاوندى كه ميان من و تو است ، از تو مىخواهم كه به من رحم كنى و همانند قريشيان با من رفتار كنى . اگر آنها را كشتى ، مرا هم بكش و اگر از آنها فديه گرفتى ، از من هم فديه بگير و اگر آزادشان كردى ، مرا هم آزاد كن .\r\nرسول اللّه صلّى اللّه عليه و آله فرمود : هيچ خويشاوندى بين من و تو نيست و خداوند به واسطهء اسلام ، خويشاوندىهاى گذشته را قطع كرده است .\r\nسپس رو به على عليه السّلام كرد و فرمود : او را جلو بياور و گردنش را بزن . پس على عليه السّلام گردن او را زد .\r\nسپس فرمود : عقبه را هم جلو بياور و گردنش را بزن . پس على عليه السّلام او را جلو آورد و گردنش را زد . « 4 »\r\n\r\n\r\n","description":"","footnote":"\r\n( 1 ) . الدر المنثور ، ج 3 ، ص 159 و از او در الميزان ، ج 9 ، ص 16 و از آنجا كه تقسيم غنائم در منزل سير بعد از اثيل بوده است ؛ لذا تفصيل اين مطلب را به بعد از وقايع اثيل واگذارده‌ايم .\r\n( 2 ) . چنان كه واقدى بدان تصريح كرده و گفته است : هنگامى كه رسول اللّه صلّى اللّه عليه و آله از بدر خارج و به اثيل رسيد ، اسراء بر وى عرضه شدند ؛ ( ج 1 ، ص 106 ) .\r\n( 3 ) . در اعلام الورى ، آمده است كه در صفراء اطراق كردند .\r\n( 4 ) . او از مسخره كنندگان پيامبر اكرم صلّى اللّه عليه و آله و از تشويق كنندگان بر جنگ بدر بود ؛ واقدى 1 : 37 .\r\n","page_name":" 280 ","page_number":280},
  {"content":"\r\n\r\n( 1 ) در اين حال انصار برخاستند و گفتند : يا رسول اللّه صلّى اللّه عليه و آله ؛ ما هفتاد نفر را به قتل رسانديم و هفتاد نفر را اسير كرديم و آنها از اقوام تو و از اسراى تو هستند ؛ يا آنها را به خاطر ما ببخش و با گرفتن فديه آنها را آزاد كن . « 1 » و به قولى گفتند : يا رسول اللّه صلّى اللّه عليه و آله آنها را به قتل نرسان ، بلكه به ما ببخش تا از اقوامشان فديه بگيريم .\r\nپس از اين جبرئيل نازل شد و گفت : خداوند اجازه داده است كه از اينها فديه بگيرند و آنها را آزاد كنند ؛ اما به اين شرط كه در سال آينده به تعداد كسانى كه از آنها فديه مىگيرند از خودشان شهيد مىشود . رسول اللّه صلّى اللّه عليه و آله اين خبر را با شرط آن به ايشان ابلاغ كرد و آنها هم گفتند : ما راضى هستيم .\r\nامسال از اينها فديه مىگيرم و قوى مىشويم و سال آينده به همين تعداد شهيد مىشويم و به بهشت مىرويم . « 2 »\r\nپس رسول اللّه صلّى اللّه عليه و آله به آنها اجازه داد كه از اسراء فديه بگيرند و آزادشان كنند . « 3 »\r\n( 2 )\r\n\r\nعباس بن عبد المطلب و عقيل بن ابى طالب\r\nكلينى در روضه كافى با سندى از معاوية بن عمار دهنى از امام صادق عليه السّلام نقل مىكند كه آن حضرت فرمود : رسول اللّه صلّى اللّه عليه و آله در جنگ بدر ، اصحاب خود را از كشتن بنى هاشم نهى كرد و براى همين آنها را اسير كردند .\r\nسپس على عليه السّلام را فرستاد تا ببيند كه چه كسانى از بنى هاشم اسير شده‌اند . على عليه السّلام رفت و برگشت و به رسول اللّه صلّى اللّه عليه و آله فرمود : ابو الفضل ( عباس ) به دست فلانى و عقيل به دست فلانى و نوفل بن حارث به دست فلانى اسير شده‌اند .\r\nآنگاه عباس را نزد رسول اللّه صلّى اللّه عليه و آله آوردند ، آن حضرت صلّى اللّه عليه و آله فرمود : فديهء خود و برارزاده‌هايت را بپرداز . عباس گفت : اى محمّد ! آيا مىخواهى كه دست گدايى نزد قريش دراز كنم ؟ !\r\n\r\n\r\n","description":"","footnote":"\r\n( 1 ) . تفسير قمى 1 : 270 - 269 .\r\n( 2 ) . تفسير قمى ، ج 1 ، ص 126 .\r\n( 3 ) . همان ، ص 1 ، ص 270 . مثل همين مطلب را واقدى با سندى از على عليه السّلام در مغازى ، ج 1 ، ص 107 نقل مىكند و از همين جا استظهار مىشود كه دو سوم سورهء انفال ؛ يعنى تا آيهء پنجاه و چهار تا اين زمان نازل شده بوده است كه در آيهء اول ، حكم انفال و در آيهء چهل و يكم ، حكم غنائم و خمس مطرح شده است و امّا سرزنش و عتاب به خاطر گرفتن اسير و سپس حلال كردن فديه در مقابل آزاد كردن اسيران در آيات 67 تا 70 آمده است كه بعد از آيات 55 تا 66 قرار دارند كه واقدى گفته است : اينها در مورد بنى قينقاع و واقعهء مربوط به آنها در نيمهء ماه شوّال نازل شده است و سپس انتقال اسراء به مدينه و ورود گروه‌هايى از مكه براى دادن فديه را ذكر مىكند .\r\n","page_name":" 281 ","page_number":281},
  {"content":"\r\n\r\nرسول اللّه صلّى اللّه عليه و آله فرمود : آنچه را كه نزد ام الفضل گذاشتى و به او گفتى : اگر بلايى بر سرم آمد ، اين پول را براى خود و فرزندانت خرج كن ؛ بپرداز .\r\nعباس گفت : برادر زاده ! چه كسى اين خبر را به تو داده است ؟\r\nپيامبر فرمود : جبرئيل از سوى خدا مرا با خبر كرده است .\r\nعباس در حالى كه قسم مىخورد ، گفت : هيچ كس از اين قضيه خبر ندارد ، مگر من و همسرم .\r\nبنابراين شهادت مىدهم كه تو رسول اللّه هستى . « 1 »\r\n( 1 ) طبرسى در مجمع البيان از امام باقر عليه السّلام نقل مىكند كه فرمود : فديهء هر مردى كه در جنگ بدر اسير شده بود ، چهل اوقيه طلا بود و هر اوقيه به اندازهء چهل مثقال است ، مگر عباس كه فديهء او به اندازهء صد اوقيه بود و همچنين هنگامى كه اسير شده بود ، بيست اوقيه طلا از وى به دست آمده بود . و نبى اكرم صلّى اللّه عليه و آله فرموده بود : آن بيست اوقيه غنيمت بوده است و تو بايد كه فديهء خود و برارزاده‌هايت را بپردازى . او گفت من چيزى ندارم كه بپردازم .\r\nنبى اكرم صلّى اللّه عليه و آله سؤال كرد : كجا است آن طلاهايى را كه به ام الفضل سپردى و گفتى :\r\nاگر حادثه‌اى براى من پيش آمد ، اين براى تو و فضل و عبد الله و قثم باشد ؟ عباس گفت : چه كسى اين را به تو گفته است ؟ فرمود : خداوند تبارك و تعالى .\r\nگفت : پس شهادت مىدهم كه تو رسول خدا هستى و به خدا قسم كه هيچ كس غير از من و ام الفضل از اين قضيه آگاه نبوده است ، مگر خداى متعال . « 2 »\r\n( 2 ) واقدى مىگويد : از ميان اسراى بدر ، رسول اللّه صلّى اللّه عليه و آله بر ابو عزه ، عمرو بن عبد الله جمحى منّت گذاشت و او را بدون فديه آزاد كرد . او مردى شاعر بود كه به رسول اللّه صلّى اللّه عليه و آله گفت : من پنج دختر دارم كه چيزى ندارند ؛ بنابراين مرا به خاطر آنها ببخش و در مقابل به تو قول شرف مىدهم كه هيچ‌گاه در جنگ عليه تو شركت نكنم و اقدامى عليه تو انجام ندهم .\r\nپس رسول اللّه صلّى اللّه عليه و آله او را بدون فديه آزاد كرد . « 3 »\r\n\r\n\r\n","description":"","footnote":"\r\n( 1 ) . روضهء كافى ، ص 202 و عياشى آن را در تفسير خود ، ج 2 ، ص 68 - 69 و حميرى در قرب الاسناد آن را نقل مىكند ، چنان كه در الميزان ، ج 9 ، ص 140 آمده است .\r\n( 2 ) . مجمع البيان ، ج 4 ، ص 860 و در اعلام الورى ، ج 1 ، ص 169 آمده است : عباس گفت : اى رسول خدا ، به خدا قسم كه تو رسول اللّه هستى ؛ زيرا كسى غير از من و ام الفضل از اين جريان اطلاع ندارد . سپس خودش را با صد اوقيه فديه آزاد كرد و هر كدام از اسراى ديگر چهل اوقيه پرداختند و جالب اين است كه ابن اسحاق و واقدى و ابن هشام ، اسير شدن عباس را ذكر نكرده‌اند و در عوض اخبارى را ذكر كرده‌اند كه از سبقت عباس و خانواده‌اش در اسلام آوردن خبر مىدهد !\r\n( 3 ) . وقتى كه قريش براى جنگ احد حركت كردند ، ابو عزه بر خلاف قولى كه به رسول اللّه صلّى اللّه عليه و آله داده بود ، در ميان قبايل\r\n","page_name":" 282 ","page_number":282},
  {"content":"\r\n\r\n( 1 )\r\n\r\nسفارش دربارهء اسيران\r\nواقدى مىگويد : گفته‌اند وقتى اسيران بدر محبوس شدند ، رسول اللّه صلّى اللّه عليه و آله به غلام خود به نام شقران كه در بدر شركت كرده بود و هنوز آزاد نشده بود ، « 1 » فرمود : شما همگى گرفتار فقر و تنگدستى هستيد ، پس مواظب باشيد كه هيچ كدام از اين اسيران بدون فديه يا گردن زده شدن ، از دست شما به در نروند .\r\nدر اين حال عبد الله بن مسعود گفت : مگر سهيل يا رسول اللّه صلّى اللّه عليه و آله ( و سهيل برادر او بود ) ؛ زيرا من او را در مكه ديدم كه اظهار اسلام مىكرد . رسول اللّه صلّى اللّه عليه و آله ساكت شد و جوابى نداد ، اما بعد از مكثى سرش را بالا آورد و فرمود : مگر سهيل . « 2 »\r\nاز زهرى نقل مىكند كه رسول اللّه صلّى اللّه عليه و آله در مورد اسيران به اصحابش فرمود : با خير و نيكى با آنها رفتار كنيد .\r\n( 2 ) ابو العاص بن ربيع مىگفت : در دست گروهى از انصار بودم كه خرماى زياد و نان كمى داشتند ؛ اما هنگامى كه وقت نهار و شام فرا مىرسيد ، « 3 » خودشان خرما مىخوردند و به من نان مىدادند تا جايى كه اگر مقدارى نان به دست يكى از آنها مىرسيد ، آن را به من مىداد . كه خدا به آنها جزاى خير عنايت فرمايد .\r\nوليد بن مغيره مثل همين را مىگفت و اضافه مىكرد : آنها ما را بر مركب‌هاى خود سوار مىكردند و خودشان پياده مىرفتند . « 4 » ابن اسحاق از ابى عزيز بن عمير برادر مصعب بن عمير كه پرچمدار مشركان در بدر بعد از نضر بن حارث براى بنى عبد الدار بود نقل مىكند كه گفت : در ميان گروهى از انصار بودم كه مرا از بدر به سوى مدينه مىبردند و به خاطر سفارش رسول اللّه صلّى اللّه عليه و آله هنگام كه وقت شام و نهار فرا مىرسيد تنها به من نان مىدادند و خودشان خرما مىخوردند و حتى اگر يكى از آنها به تكه نانى دست مىيافت آن را به من مىداد . « 5 »\r\n\r\n\r\n","description":"","footnote":"\r\nعرب دور مىزد و آنها را به جنگ تشويق مىنمود و جالب اين كه وى تنها فردى بود كه در جنگ احد اسير شد . پس به رسول اللّه صلّى اللّه عليه و آله گفت : اى محمد ! من دختران بىسرپرستى دارم ، پس بر من منت بگذار و بدان كه به اكراه مرا آورده‌اند ! رسول اللّه صلّى اللّه عليه و آله فرمود : كجا رفت آن قول و قرارى كه با من بسته بودى ؟ ! به خدا قسم كه تو را آزاد نمىكنم كه به مكه برگردى و بگويى دو بار محمّد را مسخره كردم . همانا مؤمن از يك سوراخ دو بار گزيده نمىشود . آنگاه فرمود : اى عاصم بن ثابت ، بيا گردنش را بزن و عاصم گردن او را زد . « مغازى واقدى ، ج 1 ، ص 111 » .\r\n( 1 ) . همان ، ج 1 ، ص 105 و 107 و 116 .\r\n( 2 ) . مغازى واقدى ، ج 1 ، ص 109 - 110 ؛ بنابراين اين دومين كسى است كه بر او منّت گذاشته شده و بدون فديه آزاد شده است و در خبر آمده است : سهيل بن بيضاء و واقدى مىگويد : سهيل بن بيضاء از مهاجران به حبشه بود و در بدر شركت نداشت .\r\n( 3 ) . اين بدان خاطر بوده است كه در هنگام سفر ، افطار مىكرده‌اند .\r\n( 4 ) . مغازى واقدى ، ج 1 ، ص 119 . بنابراين آنچه را كه از قمى نقل شد ، مبنى بر اين كه مسلمانان ، اسرا را پياده مىبردند ، دائمى نبوده است .\r\n( 5 ) . سيرهء ابن هشام ، ج 2 ، ص 119 .\r\n","page_name":" 283 ","page_number":283},
  {"content":"\r\n\r\n( 1 ) غالبا هر اسيرى نزد كسى كه او را به اسارت در آورده بود ، نگهدارى مىشد و در اين ميان ، مالك بن دخشم ، ابو يزيد ، سهيل بن عمرو را كه از اطعام كنندگان مكه به شمار مىرفت ، اسير كرده بود .\r\nواقدى روايت مىكند كه در منزلگاه شنوكه ، سهيل به مالك گفت : لحظه‌اى مرا آزاد بگذار تا به دستشويى بروم . مالك به همراه او رفت تا او قضاى حاجت بكند . سهيل گفت : من خجالت مىكشم كه در پيش چشمان تو قضاى حاجت بكنم . پس لحظه‌اى مرا تنها بگذار . مالك به كنارى رفت و سهيل به سرعت بندهاى دست خود را باز كرد و فرار كرد . مالك جلو رفت كه ببيند چرا سهيل دير كرده است ؛ اما ديد كه او فرار كرده است . براى همين در بين مردم فرياد زياد و از آنها كمك خواست . در اين حال نبى اكرم صلّى اللّه عليه و آله بيرون آمد و فرمود : هر كس او را يافت ، بكشد ! و خود آن حضرت صلّى اللّه عليه و آله براى پيدا كردنش حركت كرد و خودش او را يافت كه خود را بين درختچه‌هاى طلح ، مخفى و يا دفن كرده است ، پس دستور داد كه او را گرفتند و دست‌هاى او را به گردنش بستند و سپس با طنابى او را به مركب خود بست . « 1 »\r\n( 2 )\r\n\r\nتقسيم غنائم\r\nقبلا گفته شد كه تقسيم غنائم پس از اختلاف در آن بود و سورهء انفال به خاطر همين اختلاف و پاسخ گويى به سؤال‌هاى آنها در اين مورد بود . ظاهرا اين امر بعد از جنگ بدر و قبل از حركت از منزلگاه سير بوده است .\r\n( 3 ) ابن اسحاق مىنويسد : رسول اللّه صلّى اللّه عليه و آله دستور داد كه آن چه از مشركان باقى مانده جمع‌آورى شود . . . و همچنين فرمان داد آنچه از غنائم كه در دست مسلمانان مىباشد ، بازگردانده شود و آنگاه به سوى مدينه بازگشت ، در حالى كه غنائم را هم با خود مىبردند و عبد الله بن كعب بن عوف مازنى از بنى نجار را مسئول حفظ غنائم كرد . آنها از تنگهء صفرا عبور كردند و بر تپه‌اى شنى كه بين تنگه و دشت قرار داشت و سير ناميده مىشد فرود آمدند و در آنجا رسول اللّه صلّى اللّه عليه و آله غنائم را به طور مساوى در ميان اصحابش تقسيم كرد . « 2 »\r\n( 4 ) واقدى با سندى از سهل بن ابى حثمه انصارى نقل مىكند كه گفت : غنائم جمع‌آورى شد و رسول اللّه صلّى اللّه عليه و آله عبد الله بن كعب بن عمرو مازنى و بنا به قولى خباب بن أرت را مسئول آن كرد و آنگاه آن را در سير كه دره‌اى در كنار تنگهء صفراء است ؛ تقسيم كرد . « 3 »\r\n\r\n\r\n","description":"","footnote":"\r\n( 1 ) . و او را يك قدم هم سوار نكردند تا به مدينه رسيدند ، مغازى واقدى ، ج 1 ، ص 17 و از همين مطلب نيز فهميده مىشود كه آنچه قمى ذكر كرده است ، دائمى نبوده است .\r\n( 2 ) . سيرهء ابن هشام ، ج 2 ، ص 295 - 297 .\r\n( 3 ) . مغازى واقدى ، ج 1 ، ص 100 و 114 .\r\n","page_name":" 284 ","page_number":284},
  {"content":"\r\n\r\n( 1 ) در روايت ديگرى از او آمده است : رسول اللّه صلّى اللّه عليه و آله دستور داد كه آنچه غنيمت و اسيرى را كه مسلمانان برداشته‌اند ، برگردانند ، سپس غنائمى را كه افراد در مبارزه به دست آورده بودند به آنها داد و آنچه كه در لشكرگاه قريش به غنيمت گرفته شده بود با توجه به لياقت و موقعيت افراد بين آنها تقسيم كرد و براى اسيران در ميان افراد قرعه زد « 1 » و در هر حال ، ابتدا همهء غنائم را جمع‌آورى كرد و سپس آنها را تقسيم نمود .\r\nلكن از موسى بن سعد بن زيد ثابت از پدرش از جدش روايت كرده است كه گفت : سخنگوى رسول اللّه صلّى اللّه عليه و آله در آن روز فرياد زد : هر كسى كه مشركى را بكشد ، وسائلش مال او است و هر كسى كه اسيرى را بگيرد ، مال او است ؛ لذا هر كسى كه مشركى را كشته بود ، وسائلش را به او مىداد و آنچه را كه در لشكرگاه و يا بدون جنگ جمع‌آورى كرده بودند به طور مساوى ميان آنها تقسيم كرد و اين بدان معنا است كه وسايل شخصى كشته‌شدگان را از قاتلان آنها پس نگرفت ، بلكه ساير غنائم و اسيران را جمع نمود .\r\n( 2 ) براى همين واقدى مىگويد : آنچه به نظر ما درست است اين است كه : آنچه را رسول اللّه صلّى اللّه عليه و آله براى افراد تعيين كرده بود به آنها داد « 2 » و آنچه را كه تعيين نكرده بود ، در ميانشان تقسيم كرد .\r\nو مىگويد : گفته‌اند كه على عليه السّلام زرهء وليد بن عتبه و كلاه‌خود او را برداشت و حمزه ، سلاح عتبه را برداشت و عبيدة بن حارث زره شيبه را برداشت كه به ورثه‌اش رسيد .\r\nاما در مورد وسائل ابى جهل ، از سعيد بن خالد قارظى نقل مىكند كه نبى اكرم صلّى اللّه عليه و آله آن را به عبد الله بن مسعود بخشيد و از خارجه بن كعب قرظى نقل مىكند كه نبى اكرم صلّى اللّه عليه و آله آنها را به معاذ بن عمرو بن جموح بخشيد .\r\n( 3 ) سپس با سندى از عبد الله بن مكنف انصارى نقل مىكند كه گفت : اصحاب رسول اللّه صلّى اللّه عليه و آله 313 نفر بودند و تيرهاى غنيمتى 317 عدد بود كه چهار تير را به مقداد و زبير و اسب‌هايشان دادند و هشت تير را به هشت نفرى كه در جنگ حاضر نشده بودند ولى رسول اللّه صلّى اللّه عليه و آله سهمى براى آنها قرار داده بود ، « 3 » دادند .\r\nسه نفر از اينها از مهاجرين بودند كه عبارت بودند از : سعيد بن زيد بن عمرو بن نفيل و طلحة بن عبيد الله كه رسول اللّه صلّى اللّه عليه و آله آنها را فرستاده بود تا از كاروان قريش خبريابى كنند « 4 » و ابن اسحاق\r\n\r\n\r\n","description":"","footnote":"\r\n( 1 ) . اين اولين جايى است كه از قرعه براى تقسيم اسيران بين جنگجويان استفاده مىشود .\r\n( 2 ) . به غير از اسيرانى كه در ابتدا آنها را براى اسير كنندگان نشان قرار داده بود ، اما بعدا آنها را تحويل نداد ، بلكه همانطور كه ذكر شد و در آينده هم گفته خواهد شد ، بين اصحاب خود قرعه‌كشى كرد .\r\n( 3 ) . مطلب اين گونه روايت شده است و اين اختلاف در مقادير هم در نظر بوده است .\r\n( 4 ) . مغازى واقدى ، ج 1 ، ص 101 و قبل از آن گفته است : طلحه و زبير در روزى كه رسول اللّه صلّى اللّه عليه و آله در بدر با مشركان در\r\n","page_name":" 285 ","page_number":285},
  {"content":"\r\n\r\nمىگويد : نفر سوم ، عثمان بن عفّان بن أبى العاص بن امية بن عبد شمس بود كه نزد همسرش رقية ، دختر رسول اللّه صلّى اللّه عليه و آله باقى مانده بود و رسول اللّه صلّى اللّه عليه و آله براى او سهمى قرار داد « 1 » و واقدى مىگويد : رسول اللّه صلّى اللّه عليه و آله او را باقى گذاشته بود . « 2 »\r\n( 1 ) پنج نفر ديگر از انصار بودند كه عبارت بودند از : ابو لبابة بن عبد المنذر كه رسول اللّه صلّى اللّه عليه و آله او را جانشين خود در مدينه كرده بود و عاصم بن عدىّ كه او را بر قباء و اهالى قسمت بالاى مدينه گمارده بود و حارث بن حاطب كه او را در ميان بنى عمرو بن عوف گذارده بود و خوّات بن جبير و حارث بن صمّه كه در هنگام رفتن به بدر در روحاء دچار شكستگى شدند و برگشتند .\r\nروايت كرده است كه آن حضرت براى چهار نفر ديگر كه در جنگ حاضر نشده بودند ، سهمى را قرار داد كه عبارت بودند از : سعد بن عباده كه خبر مربوط به او را نقل كرديم كه گفتيم كه وى قبل از حركت رسول اللّه صلّى اللّه عليه و آله مريض شد و همين مانع از همراهى وى با آنها شد . و سعد بن مالك ساعدى كه آمادهء حركت براى رفتن به بدر شده بود ؛ اما مريض شد و وفات كرد و دو مرد ديگر .\r\n( 2 ) تعداد شترهايى را كه در آن روز به غنيمت گرفتند ، صد و پنجاه نفر بود كه پوست زيادى بر آنها بار بود و قريش آنها را براى تجارت آورده بودند و تعداد ده رأس اسب به همراه مقاديرى سلاح به غنيمت گرفته شده بود و در اين ميان به بعضى از افراد يك نفر شتر مىرسيد و به برخى ديگر كالاى ديگر يا پوست‌هايى مىرسيد . « 3 »\r\nقبل از آن كه غنائم تقسيم شود ، رسول اللّه صلّى اللّه عليه و آله اشيايى را براى خودش برگزيده بود كه عبارت بودند از : شتر ابى جهل كه در جنگ‌ها بر آن سوار مىشد تا اين كه او را به عنوان قربانى حديبيه به همراه خود برد و شمشير منبّه بن حجّاج كه به آن ذو الفقار ( به معناى شياردار ) گفته مىشد .\r\nآن حضرت هيچ درخواست كننده‌اى را ردّ نمىكرد و أرقم بن أرقم از او تقاضا كرد كه شمشير مرزبان بن عائذ مخزومى را به او بدهد و او داد ، و سعد بن ابى وقاص از او تقاضا كرد كه شمشير عاص بن منبّه را به او بدهد و او داد .\r\n\r\n\r\n","description":"","footnote":"\r\nگير شد ، وارد مدينه شدند و آنگاه به استقبال رسول اللّه صلّى اللّه عليه و آله رفتند و او را در محجّه كه بعد از سيّالة و قبل از ملل قرار دارد ، ملاقات كردند ( ج 1 ، ص 20 ) . و سيّالة اوّلين منزل به سوى مكه و ملل دومين منزل مىباشد و ابن اسحاق دربارهء اين دو نفر در سيره ( ج 2 ، ص 239 و 241 ) مىنويسد : آنها در شام بودند و از آنجا وارد مدينه شدند .\r\n( 1 ) . سيرهء ابن هشام ، ج 2 ، ص 334 .\r\n( 2 ) . و سخن در اين باره در بحث وفات رقيّه در ماه ذى الحجّه خواهد آمد .\r\n( 3 ) . اين بدان معنا است كه او بعضى را بر بعضى ديگر برترى مىداد و يا حد اقل بين آنها تفاوت وجود داشته است و اين امرى طبيعى است و بنابراين آنچه كه در سيرهء ابن هشام ( ج 2 ، ص 297 ) و غيره آمده است كه آن حضرت غنائم را به طور مساوى تقسيم كرد ، درست نيست .\r\n","page_name":" 286 ","page_number":286},
  {"content":"\r\n\r\nغلامانى كه در جنگ حاضر شده بودند ، چهار نفر بودند كه رسول اللّه صلّى اللّه عليه و آله سهمى براى آنها قرار نداد ، اما چيزى از غنائم را به آنها عطا كرد و آنها عبارت بودند از : شقران ، غلام پيامبر كه او را مسئول محافظت از اسيران كرده بود و چيزى از فديهء هر اسيرى به او داد و غلام سعد بن معاذ و غلام عبد الرحمن بن عوف و غلام حاطب بن ابى بلتعه كه چيزى از غنائم را به آنها هديه داد . « 1 »\r\n( 1 )\r\n\r\nفرستادن افرادى براى اعلام پيروزى\r\nواقدى مىگويد : رسول اللّه صلّى اللّه عليه و آله ، عبد الله بن رواحه را به سوى اهالى بالاى مدينه و زيد بن حارثه را به سوى اهالى پايين مدينه فرستاد تا خبر پيروزى سپاهيان اسلام را اعلام كنند .\r\nعبد الله بن رواحه در عقيق از زيد بن حارثه جدا شد و به سمت محله‌هاى بالاى مدينه كه خانه‌هاى بنى خطمه و بنى عمرو بن عوف و بنى وائل در آنجا واقع شده بود رفت و فرياد زد : اى جماعت انصار ، به شما بشارت مىدهم كه رسول اللّه صلّى اللّه عليه و آله سالم است و مشركان بسيارى كشته يا اسير شده‌اند ؛ دو پسر ربيعه و دو پسر حجاج و ابو جهل و امية بن خلف و زمعة بن أسود كشته شده‌اند . سهيل بن عمرو ذو الأنياب به همراه عدهء زيادى اسير شده است و ان شاء الله فردا رسول اللّه به همراه اسيران كه به بند كشيده شده‌اند ، وارد مدينه مىشود . در اين حال اطفال با صداى بلند فرياد مىزدند : ابو جهل كشته شد ، ابو جهل كشته شد . . .\r\n( 2 ) زيد بن حارثه در حالى كه بر شتر پيامبر صلّى اللّه عليه و آله ، قصواء سوار بود وارد مدينه شد و وقتى كه به مصلّى رسيد ، فرياد زد : عتبه و شيبه از فرزندان ربيعه و دو پسر حجّاج و ابو جهل و ابو البخترى و اميّة بن خلف و زمعة بن أسود به قتل رسيدند و سهيل بن عمرو ذو الأنياب به همراه تعداد زيادى اسير شده‌اند .\r\nپس يكى از منافقين به ابى لبابة بن منذر گفت : زيد از شدت ترس نمىداند كه چه مىگويد و حتما محمد به همراه بزرگان اصحابش به قتل رسيده است و بدين ترتيب اصحاب شما آن چنان متفرق شده‌اند كه بعد از اين هيچ‌گاه كنار هم جمع نخواهند شد و اين هم ناقهء محمد است كه آن را مىشناسيم .\r\nيكى از منافقان به اسامة بن زيد گفت : صاحب شما به همراه اصحابش كشته شده است !\r\n( 3 ) اسامه مىگويد : من در جاى خلوتى از پدرم سؤال كردم : اى پدر ، آيا آنچه كه مىگويى حقيقت دارد ؟ گفت : بله به خدا ، آنچه كه مىگويم حقيقت دارد ، اى پسر . « 2 » ( و ابن اسحاق مىنويسد كه اسامه گفت : نزد پدرم كه در مصلّى ايستاده بود و مردم اطرافش را گرفته بودند ؛ آمدم . . . ) .\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 99 - 105 .\r\n( 2 ) . مغازى واقدى ، ج 1 ، ص 115 .\r\n","page_name":" 287 ","page_number":287},
  {"content":"\r\n\r\n( 1 ) ابن اسحاق در ادامه مىنويسد : كعب بن اشرف از ( يهوديان ) بنى نبهان و از طايفهء طىّ بود كه مادرش از قبيلهء بنى نضير بود . او وقتى كه اين خبر را شنيد ، گفت : آيا اين حقيقت دارد ؟ ! آيا گمان مىكنيد محمد اين افرادى را كه اينها نام بردند كشته است ؟ ! اينها از اشرف عرب و بزرگان مردم بودند ! به خدا قسم كه اگر محمد بر اينها پيروز شده باشد ، زير زمين بهتر از روى زمين است . « 1 »\r\n( 2 )\r\n\r\nاستقبال از رسول اللّه صلّى اللّه عليه و آله\r\nمردم در الروحاء به استقبال آن حضرت آمده و پيروزى را به وى تبريك مىگفتند . و در تربان ، عبد اللّه بن انيس آن حضرت را ملاقات كرد و گفت : اى رسول اللّه صلّى اللّه عليه و آله ، خدا را سپاس مىگوييم كه تو سالم هستى و پيروز شدى ؛ از آن شب‌هايى كه خارج شدى تاكنون مبتلا به تب بوده‌ام و يك لحظه تب من قطع نشده است تا ديروز . كه پس از آن بلافاصله حركت كردم تا به شما بپيوندم .\r\nرسول اللّه صلّى اللّه عليه و آله فرمود : خدا به تو پاداش دهد .\r\n( 3 ) همچنين اسيد بن حضير آن حضرت را ملاقات كرد و گفت : شكر خداى را كه تو را پيروز گردانيد و چشمان تو را روشن كرد ! اى رسول اللّه ، به خدا قسم كه نيامدن من به بدر بدين خاطر نبوده است كه گمان مىكردم با دشمن روبه‌رو خواهى شد ؛ بلكه گمان مىكردم كه با كاروان برخورد خواهيد كرد و اگر مىدانستم كه با دشمن درگير خواهيد شد ، حتما با شما همراهى مىكردم .\r\nرسول اللّه صلّى اللّه عليه و آله فرمود : راست مىگويى .\r\nهنگامى كه رسول اللّه صلّى اللّه عليه و آله با بزرگان خزرج ملاقات كرد ، آنها به وى تبريك مىگفتند و در همين حال سلمة بن سلامة بن وقش گفت : براى چه به ما تبريك مىگوييد ؟ به خدا قسم كه جز افراد عجوزه و پير را نكشتيم .\r\n( 4 ) رسول اللّه صلّى اللّه عليه و آله تبسمى كرد و فرمود : عمو جان ، آنها از بزرگان قريش بودند و اگر آنها را مىديدى از ايشان مىترسيدى و اگر به تو دستورى مىدادند ، اطاعت مىكردى و اگر كار خود را با كارهاى ايشان مقايسه مىكردى ، خود را حقير مىيافتى . آنها قوم بدى براى پيامبرشان بودند !\r\nپس سلمه گفت : پناه مىبرم به خدا از غضب او و رسولش . اى رسول اللّه گويى كه هنوز از من روىگردان هستى ، همانطور كه از ابتداى مسير در الروحاء اين چنين بودى ؟ !\r\nرسول اللّه صلّى اللّه عليه و آله فرمود : امّا آنچه كه به أعرابى بيابانى گفتى كه تو با ناقه‌ات نزديكى كرده‌اى و آن از\r\n\r\n\r\n","description":"","footnote":"\r\n( 1 ) . سيرهء ابن هشام ، ج 3 ، ص 55 .\r\n","page_name":" 288 ","page_number":288},
  {"content":"\r\n\r\nتو آبستن شده است ! مطلبى است كه نسبت به آن هيچ علم و آگاهى نداشتى . امّا آنچه دربارهء قوم قريش گفتى ، در واقع نوعى ناسپاسى نسبت به يكى از نعمت‌هاى خداوند بود !\r\nپس سلمه از رسول اللّه صلّى اللّه عليه و آله عذر خواهى كرد و حضرت هم عذرش را پذيرفت . « 1 »\r\nاما در مورد اسيران بايد گفت كه آنها حدود يك روز قبل از ورود رسول اللّه يا بعد از آن وارد مدينه شدند . « 2 »\r\n( 1 )\r\n\r\nگريه براى شهدا\r\nپس از ورود لشكر اسلام به مدينه ، خانواده‌هاى شهدا مجالس سوگوارى برپا كرده بودند و از جمله خاندان عفراء براى دو فرزندشان ؛ معوّذ و عوف مجلس سوگوارى گرفته و گريه مىكردند . و همسر پيامبر صلّى اللّه عليه و آله سوده نيز در اين مجلس شركت نمود تا اين زمان آيات حجاب نازل نشده بود . « 3 »\r\n( 2 ) واقدى با سندى از داود بن حصين از افرادى از بنى عبد الأشهل نقل مىكند كه گفتند : وقتى خبر شهادت حارثه بن سرادقه كه به وسيلهء تير غيبى در كنار حوض بدر به شهادت رسيده بود ، به مادرش رسيد ؛ گفت : به خدا قسم گريه نمىكنم تا رسول اللّه صلّى اللّه عليه و آله بيايد و از او سؤالى را بپرسم . پس اگر فرزندم در بهشت باشد ، براى او گريه نمىكنم و اگر در جهنم و آتش باشد ، بسيار بر او خواهم گريست !\r\nپس هنگامى كه رسول اللّه صلّى اللّه عليه و آله از بدر بازگشت ، ام حارثه نزد وى آمد و گفت : يا رسول اللّه صلّى اللّه عليه و آله ، تو مىدانى كه من چقدر حارثه را دوست داشته‌ام و براى همين مىخواستم كه براى او گريه كنم ، امّا پيش خود گفتم : اين كار را نخواهم كرد تا رسول اللّه صلّى اللّه عليه و آله را ببينم و از او سؤال كنم كه آيا حارثه در بهشت است تا بر او گريه نكنم و يا در جهنم است كه بر او گريه كنم .\r\n( 3 ) پس نبىّ اكرم صلّى اللّه عليه و آله فرمود : هلاك شدى ، مگر تنها يك بهشت است ؟ بهشت داراى درجه‌هاى زيادى است و قسم به آن كه جانم در دست او است جايگاه حارثه در فردوس اعلى است !\r\nپس مادر حارثه گفت : در اين صورت اصلا براى مرگ او گريه نخواهم كرد .\r\n\r\n\r\n","description":"","footnote":"\r\n( 1 ) . در مورد بازگشت آن حضرت از بدر مىگويد : كشته شدن عصماء دختر مروان پنج شب باقيمانده از رمضان كه مصادف با بازگشت نبى اكرم صلّى اللّه عليه و آله از بدر بوده ، رخ داده است ( ج 1 ، ص 174 ) و طبرى نقل كرده است كه : بازگشت پيامبر اكرم صلّى اللّه عليه و آله در روز چهارشنبه مصادف با هشت شب باقيمانده از رمضان بوده است ( ج 2 ، ص 482 ) و شايد كه مسعودى در التنبيه و الاشراف : 206 اين مسأله را از طبرى دريافت كرده است و مدت غيبت رسول اللّه صلّى اللّه عليه و آله از مدينه نوزده روز بوده و آن حضرت در هشت شب به آخر ماه رمضان كه برابر با بيست و يكم و دوم رمضان بوده ، وارد شهر شده است .\r\n( 2 ) . مغازى واقدى ، ج 1 ، ص 116 .\r\n( 3 ) . همان ، ص 114 - 118 و سيرهء ابن هشام ، ج 2 ، ص 299 .\r\n","page_name":" 289 ","page_number":289},
  {"content":"\r\n\r\nرسول اللّه صلّى اللّه عليه و آله فرمود كه ظرف آبى بياورند و آنگاه دست خود را در آن فرو برد و مقدارى از آن را مضمضه كرد . سپس آن را به امّ حارثه داد كه مقدارى از آن را بنوشد و سپس آن را به خواهر حارثه داد كه مقدارى از آن را بنوشد و آنگاه به آنها دستور داد كه باقيماندهء را به گريبان خود بپاشند . آنها همچنين كردند و سپس از نزد رسول اللّه صلّى اللّه عليه و آله بازگشتند و پس از آن هيچ زنى نبود كه شادتر و چشم روشن‌تر از آنها باشد . « 1 »\r\n( 1 )\r\n\r\nاسيران در مدينه\r\nوى در ادامه مىگويد : پس از آن كه اسيران را به مدينه آوردند ، هيچ مشرك يا منافقى يا يهودى در آن نبود ، مگر اين كه خوار شد تا جايى كه كعب بن أشرف يهودى گفت : امروز زير زمين بهتر از روى زمين است . تنها از اشراف و بزرگان و حاكمان عرب از اهل حرم بوده‌اند كه اين گونه گرفتار شده‌اند . « 2 »\r\nو ديگرى گفت : او همان كسى است كه اوصاف او را در كتاب‌هايمان مىيابيم و هيچ پرچمى براى او برافراشته نمىشود ، مگر آن كه پيروز مىشود ! و عبد اللّه بن نبتل گفت : اى كاش كه ما هم با او در جنگ شركت مىكرديم تا غنيمتى به دست مىآورديم !\r\nكعب به مكه رفت و براى كشته‌شدگان قريش در بدر مرثيه‌سرايى كرد و مسلمانان را مورد هجو و\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 93 - 94 .\r\n( 2 ) . مغازى واقدى ، ج 1 ، ص 121 و واقدى با سندى از كعب بن مالك و جابر بن عبد الله انصارى روايت مىكند كه گفتند :\r\nهنگامى كه كعب بن اشرف اسيران را ديد كه به هم بسته شده‌اند ، بسيار احساس حقارت كرد و ذليل شد و به هم‌كيشان خود گفت : واى بر شما ! به خدا كه امروز زير زمين براى شما بهتر از روى آن است ! اينها كه بزرگان و قدرتمندان عرب بوده‌اند ، اين گونه كشته شده‌اند و يا به اسارت گرفته شده‌اند و در اين صورت شما چه مىگوييد ؟ گفتند : تا هنگامى كه نفس مىكشيم با او دشمنى خواهيم كرد ! گفت : شما كه چيزى نيستيد . در حالى كه او بر قوم قدرتمند خويش پيروز شده و آنها را ذليل كرده است ! امّا من نزد قريشيان مىروم و آنها را به جنگ تشويق و تحريك مىكنم و بر كشته‌شدگانشان گريه مىكنم و شايد كه به اين طريق آنها را به جنگ برانگيزانم و خودم به همراه آنها حركت كنم .\r\nبراى همين حركت كرد تا به مكه رسيد و اثاثيه‌اش را نزد ابى وداعة بن ضبيرهء سهمى ( كه داماد بنى اميه و اوّلين اسيرى بود كه با دادن فديه آزاد شد ) گذاشت و شروع به مرثيه‌سرايى براى قريش كرد ، مغازى ، ج 1 ، ص 185 . ابن اسحاق از بعضى از راويان نقل مىكند كه گفتند : كعب حركت كرد تا به مكه رسيد . . . و شروع به خواندن اشعارى كرد كه به واسطهء آن بازماندگان كشته‌هاى قريش گريه مىكردند و به اين ترتيب آنها را بر ضد رسول اللّه صلّى اللّه عليه و آله تحريض مىكرد ( ج 3 ، ص 55 ) . و امّا عبد اللّه بن أبيّ كه سردستهء منافقين بود ، واقدى دربارهء او مىگويد : عبد الله بن أبيّ داراى جايگاهى بود كه هر جمعه در آنجا مىنشست و اين افتخار بزرگى برايش بود كه حاضر نبود آن را ترك كند ؛ اما هنگامى كه رسول اللّه صلّى اللّه عليه و آله از ( بدر ) بازگشت در روز جمعه‌اى بر منبر نشست و در همين حال ابن أبيّ بلند شد و گفت : اين رسول اللّه صلّى اللّه عليه و آله است كه در مقابل شما است و خداوند به وسيلهء او شما را كرامت بخشيده است ، پس او را يارى كنيد و از او اطاعت كنيد ( ج 1 ، ص 318 ) . و در نسخهء چاپى كلمهء احد به جاى بدر چاپ شده است .\r\n","page_name":" 290 ","page_number":290},
  {"content":"\r\n\r\nناسزا قرار داد . در مقابل رسول اللّه صلّى اللّه عليه و آله هم از حسّان بن ثابت خواست كه تلافى كند و او هم شروع به هجو ميزبان كعب ( ابو وداعهء سهمى ) كرد تا اين كه كعب به مدينه بازگشت . « 1 »\r\nابن اسحاق از نبية بن وهب نقل مىكند كه گفت : هنگامى كه رسول اللّه صلّى اللّه عليه و آله به همراه اسيران وارد مدينه شد ، آنها را بين اصحاب خويش تقسيم و آنها را به خير و نيكى كردن سفارش كرد . « 2 »\r\n( 1 )\r\n\r\nفديه دادن براى اسراء\r\nابو وداعة بن ضبيرة سهمى اوّلين كسى بود كه برايش فديه داده شد . رسول اللّه صلّى اللّه عليه و آله به اصحاب خود گفته بود : او پسر باهوشى در مكه دارد كه تاجر و ثروتمند است و گويى كه براى فديه دادن آمده است « 3 » و بدانيد كه فديهء ابو وداعه گران است . « 4 »\r\nنقل مىكنند كه وقتى حيسمان خزاعى وارد مكه شد و اسامى كشته‌شدگان و اسيران را اعلام كرد ؛ « 5 » مطّلب بن ابى وداعه شبانه و به دور از چشم مردم حركت كرد و از طرف شرق مكه خارج شد و چهار شبانه روز راه پيمود تا به مدينه رسيد و چهار هزار درهم به عنوان فديه پرداخت و پدرش را آزاد كرد . « 6 »\r\nسه شب پس از آن پانزده نفر از قريشيان براى فديه دادن و آزاد كردن اقوامشان به مدينه آمدند كه عبارت بودند از : أبيّ بن خلف جمحى ، جبير بن مطعم ، خالد بن وليد مخزومى طلحة بن ابى طلحة ، عبد الله بن ابى ربيعهء مخزومى عثمان بن أبى حبيش مخزومى عكرمة بن ابى جهل مخزومى عمرو بن قيس سهمى ، عمرو بن ربيع ، برادر ابى العاص بن ربيع ، داماد رسول اللّه ، فروة بن سائب مخزومى مكرز بن حفص ، هشام بن وليد مخزومى و وليد بن عقبته بن ابى معيط .\r\nفديهء أسراء چهار هزار درهم و گاهى سه هزار و گاهى دو هزار و گاهى هزار درهم بود و حتى افرادى كه ثروتى نداشتند ، رسول اللّه آنها را بدون فديه آزاد مىكرد . « 7 »\r\n( 2 ) روايت واقدى از سهل بن حثمهء انصارى را نقل كرديم كه گفت : رسول اللّه صلّى اللّه عليه و آله دستور داد كه تمام اسرا را در جايى جمع كنند و بعد بين آنها قرعه‌كشى كرد « 8 » و از ابن عفير روايت كرد كه گفت : هنگامى\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 121 - 122 .\r\n( 2 ) . سيرهء ابن هشام ، ج 2 ، ص 299 .\r\n( 3 ) . همان ، ص 303 .\r\n( 4 ) . مغازى واقدى ، ج 1 ، ص 129 .\r\n( 5 ) . سيرهء ابن هشام 2 : 300 و مغازى واقدى ، 1 : 120 .\r\n( 6 ) . سيرهء ابن هشام ، ج 2 ، ص 303 و مغازى واقدى ، ج 1 ، ص 129 .\r\n( 7 ) . مغازى واقدى ، ج 1 ، ص 129 - 130 .\r\n( 8 ) . همان ، ص 100 .\r\n","page_name":" 291 ","page_number":291},
  {"content":"\r\n\r\nكه رسول اللّه صلّى اللّه عليه و آله دستور داد اسيران را بازگردانند ؛ سعد بن ابى وقاص كه حارث بن ابى وجزه از بنى عبد شمس را اسير كرده بود ؛ بازگردانيد و پس از قرعه‌كشى همين شخص نصيب او شد . در اين ميان وليد بن عقبة بن ابى معيط براى آزاد كردن پدرش آمده بود كه ديد پدرش كشته شده است ؛ لذا حارث را با چهار هزار درهم آزاد كرد . « 1 » از جمله كسانى كه ابو اليسر انصارى او را اسير كرده بود ، ابو عزيز بن عمير ، برادر مصعب بن عمير بود كه پس از قرعه‌كشى ، نصيب محرز بن نضلهء انصارى گرديد و مادر ابو عزيز چهار هزار درهم فديه براى آزاد كردن او ارسال كرده بود .\r\n( 1 ) عبد الله بن ابى ربيعة مخزومى فديهء اميّه بن ابى حذيفه و خالد بن هشام و عثمان بن عبد اللّه را به ازاى هر نفر چهار هزار درهم پرداخت كرد .\r\nخالد بن وليد چهار هزار درهم بابت فديهء برادرش ، وليد بن وليد پرداخت كرد و آنگاه او برادرش هشام ، وليد را با خود بردند تا به ذى الحليفه در دوازده كيلومترى مدينه رسيدند . در آنجا وليد از دست برادرانش فرار كرد و به مدينه بازگشت و اسلام آورد و گفت : خوش نداشتم كه پيش از پرداخت فديه ، اسلام بياورم .\r\nمكرز بن حفص فديهء ابا يزيد ، سهيل بن عمرو را به مبلغ چهار هزار درهم قبول كرد و هنگامى كه به وى گفتند : مبلغ را بپرداز ، گفت : مرا به جاى او نگه داريد و او را آزاد بگذاريد تا به مكه برود . پس سهيل را آزاد گذاشتند و مكرز را محبوس كردند . آنگاه سهيل به مكه رفت و مبلغ را فرستاد تا مكرز را آزاد كردند . « 2 »\r\n( 2 ) ابن اسحاق مىنويسد : از جمله اسيرانى كه رسول اللّه صلّى اللّه عليه و آله بر وى منّت گذاشت و بدون پرداخت فديه آزاد شد ، ابو عزه عمرو بن عبد الله جمحى بود كه به رسول اللّه صلّى اللّه عليه و آله گفت : يا رسول اللّه ، مىدانى كه من دارايى و ثروتى ندارم و عيال وار مىباشم ، پس بر من منت بگذار ( و آنگاه پنج بيت شعر در مدح آن حضرت گفت ) و مرا آزاد كن . پيامبر اكرم صلّى اللّه عليه و آله نيز از او قول گرفت كه ديگر كسى را عليه او يارى نكند و بر او منت گذاشته و آزادش كرد . « 3 »\r\n( 3 ) واقدى از سعيد بن مسيّب نقل مىكند كه گفت : ابو عزه به رسول اللّه صلّى اللّه عليه و آله گفت : اى محمد ، من پنج دختر دارم كه چيزى ندارند و تقاضا مىكنم كه مرا به آنها ببخشى . رسول اللّه صلّى اللّه عليه و آله هم او را آزاد كرد و او گفت : قول مىدهم كه ديگر در جنگ عليه تو شركت نكنم و به حمايت از دشمنان تو برنخيزم . « 4 »\r\n\r\n\r\n","description":"","footnote":"\r\n( 1 ) . همان ، ص 139 .\r\n( 2 ) . همان ، ص 138 .\r\n( 3 ) . ابن هشام ، ج 2 ، ص 315 .\r\n( 4 ) . مغازى واقدى ، ج 1 ، ص 111 ، ولى در روز احد افراد را به جنگ تحريض كرد و خودش هم در آن شركت كرد و اسير شد و به قتل رسيد .\r\n","page_name":" 292 ","page_number":292},
  {"content":"\r\n\r\n( 1 ) در اين ميان ربيعة بن درّاج مالى نداشت كه به عنوان فديه بپردازد ؛ لذا چيز كمى از او گرفته شد و آزاد گرديد و سائب بن عبيد و عبيد بن عمرو از بنى عبد المطلّب بن عبد مناف مالى نداشتند و براى همين كسى براى آنها فديه‌اى نپرداخت و لذا رسول اللّه صلّى اللّه عليه و آله آنها را بدون دريافت فديه آزاد كرد .\r\nابو ايوب انصارى ، مطلّب بن حنطب از بنى ابى رفاعه را اسير كرده بود كه او مردى فقير بود و براى همين پس از مدتى ابو ايوب او را آزاد كرد .\r\nو صيفىّ بن ابى رفاعه هم مالى نداشت و لذا مدتى در مدينه او را نگاه داشتند و سپس آزادش كردند و اين در حالى بود كه برادرش ابو المنذر بن ابى رفاعه دو هزار درهم فديه پرداخت كرد .\r\nعبد الله بن سائب نيز كه به وسيلهء سعد بن ابى وقاص اسير شده بود ، هزار درهم به عنوان فديه پرداخت كرد . « 1 »\r\n( 2 ) ابن سعد در الطبقات روايت مىكند كه رسول اللّه صلّى اللّه عليه و آله به اندازهء وسعت مالى افراد از آنها فديه مىگرفت و از سوى ديگر اهل مكه با سواد بودند و اهل مدينه بىسواد بودند و آنهايى كه مالى براى پرداخت فديه نداشتند ، ده نفر از نوجوانان مدينه را به آنها مىسپردند تا نوشتن را به آنها بياموزند و همين فديهء آنها محسوب مىشد . « 2 »\r\n( 3 )\r\n\r\nابو العاص بن ربيع ، داماد پيامبر اكرم صلّى اللّه عليه و آله « 3 »\r\nواقدى در ميان افرادى كه براى فديه دادن و آزاد كردن اسيران خود آمده بودند ، عمرو بن ربيع برادر ابو العاص بن ربيع ، داماد رسول اللّه صلّى اللّه عليه و آله را هم ذكر كرد .\r\n\r\n\r\n","description":"","footnote":"\r\n( 1 ) . طبقات ، ج 2 ، ص 14 .\r\n( 2 ) . همان ، ص 14 .\r\n( 3 ) . ابن اسحاق مىگويد : ابو العاص از افراد نادر مكه از جهت دارايى و امانتدارى و تجارت بود و مادرش ، هاله دختر خويلد بود و لذا خواهرزادهء خديجه به شمار مىرفت و خديجه او را به منزله فرزند خودش مىدانست و براى همين از رسول اللّه صلّى اللّه عليه و آله تقاضا كرد كه دختر خود را به او تزويج كند و اين قبل از بعثت نبى اكرم صلّى اللّه عليه و آله بود و رسول اللّه صلّى اللّه عليه و آله نيز هيچ مخالفتى نكرد و زينب را به او تزويج كرد و پس از آنكه خداوند محمد صلّى اللّه عليه و آله را به پيامبرى برگزيد ، خديجه و دخترانش به او ايمان آوردند و ابو العاص به حالت شرك باقى ماند .\r\nپس از آن كه دشمنى قريش با رسول اللّه صلّى اللّه عليه و آله شدت يافت و علنى گرديد ، آنها پيش خود گفتند : دخترانش را طلاق بدهيم تا گرفتار آنها شود ؛ لذا به ابو العاص گفتند : همسرت را طلاق بده و در مقابل ، هر يك از زنان قريش را كه بخواهى به تو تزويج مىكنيم !\r\nاو گفت : هرگز ، من هيچ‌گاه همسرم را طلاق نمىدهم و دوست ندارم زنى از قريش به جاى او داشته باشم تا اين كه قريشيان به سوى بدر حركت كردند و ابو العاص بن ربيع را نيز با خود آوردند و او در جنگ بدر اسير شد و نزد رسول اللّه صلّى اللّه عليه و آله نگهدارى مىشد « ابن هشام ، ج 2 ، ص 306 - 307 » .\r\n","page_name":" 293 ","page_number":293},
  {"content":"\r\n\r\n( 1 ) قضيه از اين قرار بوده است كه زينب ، دختر رسول اللّه صلّى اللّه عليه و آله وقتى مشاهده كرد اهل مكه افرادى را با اموال براى فديهء اسيران خود مىفرستند ، گردن بندهاى خود را كه خديجه به او داده بود به عمرو بن ربيع داد تا به مدينه ببرد و به عنوان فديهء برادرش ابو عاص بن ربيع بپردازد و او را آزاد كند . هنگامى كه رسول اللّه صلّى اللّه عليه و آله آن گردن بندها را ديد ، فرمود : خدا خديجه را رحمت كند ، اينها گردن بندهايى است كه در جهيزيهء زينب قرار داده بود آنگاه ابو العاص را آزاد كرد به شرط اين كه زينب را به سوى او بفرستند و مانع از پيوستن او به پدرش نشود و ابو العاص اين قول را به او داد و بدان عمل كرد . « 1 »\r\nابو العاص را عبد الله بن جبير « 2 » اسير كرده بود و رسول اللّه صلّى اللّه عليه و آله از او نگهدارى مىكرد و پس از آن كه او را آزاد كردند ، گردن بندهاى زينب را هم به او برگرداندند . « 3 »\r\nابن اسحاق مىنويسد : ظاهرا رسول اللّه صلّى اللّه عليه و آله چيزى از دامادش ، ابو العاص نگرفت و قول و قرارى از او نگرفت و ظاهرا ابو العاص هم و عده‌اى به رسول اللّه صلّى اللّه عليه و آله در مورد دخترش زينب نداد ؛ اما بعد از آن كه ابو العاص آزاد شد و به مكه رفت ، رسول اللّه صلّى اللّه عليه و آله به زيد بن حارثه و مردى از انصار فرمود : به منطقهء يأحج « 4 » برويد و منتظر ورود زينب بمانيد و او را با خود به مدينه بياوريد . « 5 »\r\n( 2 ) از اينجا فهميده مىشود كه نبى اكرم صلّى اللّه عليه و آله با ابو العاص شرط كرده بود يا از او اين قول را گرفته بود كه دخترش را بفرستد . قبلا گفته شد كه واقدى گفت : مطلّب بن ابى وداعه اوّلين فردى بود كه براى فديه دادن وارد مدينه شد و او مسير مكه تا مدينه را چهار شبانه روز طى كرده بود و سه شب بعد از او پانزده نفر از مشركان كه عمرو بن ربيع برادر ابو العاص بن ربيع همراه آنها بود « 6 » براى فديه دادن وارد شدند و اين بدان معنا است كه ورود آنها به مدينه در اواخر ماه رمضان يا اوايل شوّال بوده است .\r\nاما ارسال دو نفر به منطقهء يأحج براى آوردن زينب ، دختر رسول اللّه صلّى اللّه عليه و آله بر طبق آنچه كه ابن اسحاق گفته است يك ماه يا نزديك به يك ماه « 7 » بعد از بدر ؛ يعنى در اواسط ماه شوال بوده است . « 8 »\r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 859 و اين در تفسير قمى نيامده است .\r\n( 2 ) . مغازى واقدى ، ج 1 ، ص 131 .\r\n( 3 ) . سيرهء ابن هشام ، ج 2 ، ص 308 و واقدى ، ج 1 ، ص 131 .\r\n( 4 ) . در جايگاه مسجد شجره كه بين آن و مسجد تنعيم دو ميل فاصله است ، يعنى بين آن تا مكه چهار ميل ، تقريبا معادل سه كيلومتر فاصله است .\r\n( 5 ) . سيرهء ابن هشام ، ج 2 ، ص 308 و واقدى ، ج 1 ، ص 131 در اين مورد مىگويد : نبى اكرم صلّى اللّه عليه و آله از او اين قول را گرفته بود .\r\n( 6 ) . مغازى واقدى ، ج 1 ، ص 129 .\r\n( 7 ) . سيرهء ابن هشام ، ج 2 ، ص 308 و تمام آن خواهد آمد .\r\n( 8 ) . در مورد تاريخ جنگ بدر شيخ طوسى در التبيان ، ج 5 ، ص 166 مىگويد : اين جنگ در صبح هفدهم ماه رمضان كه\r\n","page_name":" 294 ","page_number":294},
  {"content":"\r\n\r\n( 1 )\r\n\r\nاسيرى كه در برابر گروى ديگرى آزاد شد\r\nابن اسحاق مىنويسد : از جمله اسراى بدر ، عمرو بن ابو سفيان صخر بن حرب بود كه مادرش دختر عقبة بن ابى معيط ( يا خواهر يا عمهء او بنا بر قول ابن هشام ) بود و على بن ابى طالب عليه السّلام او را اسير كرده بود .\r\nبه ابو سفيان گفته شد : فديهء پسرت عمرو را بده .\r\nگفت : حنظله را كشتند و حال فديهء عمرو را بدهم ؟ ! بگذاريد هر كارى كه دلشان مىخواهد با او بكنند !\r\nدر نقيع ( در اطراف مدينه ) پيرمرد مسلمانى از بنى عمرو بن عوف زندگى مىكرد كه به او سعد بن ابى نعمان بن أكّال مىگفتند و كارش چوپانى بود او گمان مىكرد كه قريشيان متعرض كسى كه براى حج آمده است نمىشوند و گمان نمىكرد كه او را در مكه حبس كنند ، لذا بدون ترس و واهمه‌اى به همراه همسرش از نقيع به قصد عمره حركت كرد ؛ امّا ابو سفيان بن حرب متعرض او شد و او را در عوض پسرش عمرو در مكه دستگير كرد .\r\nبنى عمرو بن عوف پس از اطلاع ، نزد رسول اللّه صلّى اللّه عليه و آله رفتند و قضيه را بازگفتند و از آن حضرت تقاضا كردند كه عمرو بن ابى سفيان را آزاد گرداند تا سعد بن نعمان هم آزاد گردد . رسول اللّه صلّى اللّه عليه و آله عمرو بن ابو سفيان را به آنها سپرد و آنها او را به سوى ابو سفيان فرستادند و او هم سعد بن نعمان را آزاد كرد و در اين زمينه شعرى هم گفت كه حسّان بن ثابت جوابش را داد .\r\n( 2 )\r\n\r\nتغيير قبله از قدس به كعبه\r\nبر طبق آنچه كه شيخ طوسى در تهذيب از رسالهء إزاحة العلة فى معرفة القبلة از شاذان بن جبرئيل قمى از معاوية بن عمار از امام صادق عليه السّلام نقل كرده است ؛ رسول اللّه صلّى اللّه عليه و آله بعد از بازگشت از جنگ بدر به سوى كعبه نماز خواند . « 1 »\r\n( 3 ) اين مطلب را شيخ حرّ عاملى در وسائل الشيعة از شيخ طوسى نقل كرده و كامل آن چنين است : آن\r\n\r\n\r\n","description":"","footnote":"\r\nهشت ماه از هجرت مىگذشت ، روى داد و ابن اسحاق در سيره ، ج 2 ، ص 278 از امام باقر عليه السّلام همين را نقل مىكند و همين را طبرى از او نقل كرده است . « ج 3 ، ص 446 » .\r\nهمين تاريخ را از حسن بن على عليه السّلام و زيد بن ثابت و عبد الله بن مسعود در ضمن يكى از دو روايت نقل كرده است ( ج 3 ، ص 420 - 419 ) و واقدى آن را به طور مطلق ذكر كرده و گفته است : جنگ بدر در صبح جمعه رخ داد ( ج 1 ، ص 51 ) و لكن شيخ طوسى در التبيان ، ج 5 ، ص 125 از امام صادق عليه السّلام روايت كرده است كه اين جنگ در نوزدهم رمضان اتفاق افتاد و همين تاريخ را طبرى از زيد بن ثابت و عبد الله بن مسعود در ضمن روايت ديگرى از آنها نقل كرده است . « ج 3 ، ص 419 - 418 .\r\n( 1 ) . التهذيب ، ج 2 ، ص 43 حديث 135 .\r\n","page_name":" 295 ","page_number":295},
  {"content":"\r\n\r\nحضرت به مدّت هفده ماه در مدينه به سوى بيت المقدس نماز مىخواند و سپس به سوى كعبه منحرف شد « 1 » و اين خبر در جواب سؤال عمار روايت شده است .\r\nدر خبر ديگرى كه حميرى آن را در قرب الاسناد با سندى از امام صادق عليه السّلام از پدرش امام باقر عليه السّلام آورده آمده است كه : رسول اللّه صلّى اللّه عليه و آله نوزده ماه به سوى بيت المقدس نماز خواند و سپس به سوى كعبه منحرف شد ، در حالى كه مشغول نماز عصر بود . « 2 »\r\n( 1 ) اين روايت را حرّ عاملى در وسائل الشيعة از او نقل كرده و بر نسخه‌اى كه در آن نوزده ماه ( تسعة عشر ) نوشته شده ، اعتماد كرده است و به نسخهء ديگر در داخل پرانتز اشاره كرده و نوشته است ( و سبعة عشر ) . صحيح همان است كه وى بر آن اعتماد كرده است ؛ زيرا اين اتفاق بعد از مراجعت آن حضرت از جنگ بدر بوده است و بدر در ماه رمضان كه نوزدهمين ماه بعد از هجرت بوده ، رخ داده است .\r\nاز قول امام عليه السّلام كه گفته است : « دوباره به سوى كعبه منحرف شد . » فهميده مىشود كه قبلهء اول آن حضرت صلّى اللّه عليه و آله كعبه بوده است كه به بيت المقدس تغيير يافته است و لكن در خبر بعدى از امام عليه السّلام كه تفسير خبر اول مىباشد ، آمده است كه آن حضرت صلّى اللّه عليه و آله در مكه به سوى بيت المقدس نماز مىخوانده است ؛ امّا كعبه را بين خود و بين بيت المقدس قرار مىداده و كعبه پشت سر او قرار نمىگرفته است :\r\nبنابراين معلوم مىشود كه آن حضرت صلّى اللّه عليه و آله در ابتدا به سوى كعبه نماز مىخوانده است و سپس دوباره به سوى آن منحرف شده است .\r\n( 2 ) كلينى در فروع كافى با سندى از حلبى نقل مىكند كه از امام صادق عليه السّلام سؤال كردم : آيا رسول اللّه صلّى اللّه عليه و آله به سوى بيت المقدس نماز مىخواند ؟ فرمود : بله . گفتم : آيا كعبه را پشت سر خود قرار مىداد ؟ فرمود :\r\nهنگامى كه در مكه بود ، خير و امّا وقتى كه به مدينه مهاجرت كرد ، بله . تا اين كه قبله به كعبه تغيير كرد . « 3 »\r\n( 3 ) طبرسى هم در مجمع البيان از امام حسن عسكرى عليه السّلام نقل مىكند كه : وقتى رسول اللّه صلّى اللّه عليه و آله در مكه بود ، خداوند به او دستور داد كه به سوى بيت المقدس نماز بگزارد و اگر برايش امكان دارد كعبه را بين خود و بيت المقدس قرار دهد و اگر امكان ندارد ، به هر صورت به سوى بيت المقدس متوجه باشد و رسول اللّه صلّى اللّه عليه و آله اين كار را در مدت سيزده سال اقامت در مكه انجام داد و هنگامى كه به مدينه رفت ، به سوى بيت المقدس نماز مىگزارد و در نتيجه از كعبه منحرف شد . « 4 »\r\n\r\n\r\n","description":"","footnote":"\r\n( 1 ) . وسائل الشيعة ، ج 4 ، ض 298 .\r\n( 2 ) . قرب الاسناد ، ص 69 و از او در وسائل الشيعة ، ج 4 ، ص 303 .\r\n( 3 ) . فروع كافى ، ج 3 ، ص 286 و از او در وسائل الشيعة ، ج 4 ، ص 298 .\r\n( 4 ) . الاحتجاج ، ج 1 ، ص 43 .\r\n","page_name":" 296 ","page_number":296},
  {"content":"\r\n\r\n( 1 ) قمى در تفسير خود مىنويسد : يهوديان بر رسول اللّه صلّى اللّه عليه و آله عيب مىگرفتند و مىگفتند : تو تابع ما هستى ؛ زيرا به سوى قبلهء ما نماز مىگزارى ! از اين عيب‌جويى رسول اللّه صلّى اللّه عليه و آله غمگين شد و در دل شب از منزل خارج شد و به آفاق آسمان مىنگريست و منتظر امر خداوند تبارك و تعالى در اين مورد بود و فرداى آن روز كه آن حضرت براى نماز ظهر در مسجد بنى سالم حاضر شده و دو ركعت از نماز ظهر را با مردم به جاى آورده بود ، جبرئيل نازل شد و بازوهايش را گرفت و او را به سوى كعبه متوجه گردانيد و دو ركعت ديگر را به سوى كعبه به جاى آورد . در همين مورد قول خداوند متعال بر او نازل شد كه :\r\n         « قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ وَ إِنَّ الَّذِينَ أُوتُوا الْكِتابَ لَيَعْلَمُونَ أَنَّهُ الْحَقُّ مِنْ رَبِّهِمْ وَ مَا اللَّهُ بِغافِلٍ عَمَّا يَعْمَلُونَ . وَ لَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَ ما أَنْتَ بِتابِعٍ قِبْلَتَهُمْ وَ ما بَعْضُهُمْ بِتابِعٍ قِبْلَةَ بَعْضٍ وَ لَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ الظَّالِمِينَ . الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَه‌ُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ . الْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ . وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَ إِنَّهُ لَلْحَقُّ مِنْ رَبِّكَ وَ مَا اللَّهُ بِغافِلٍ عَمَّا تَعْمَلُونَ . وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ لِئَلَّا يَكُونَ لِلنَّاسِ عَلَيْكُمْ حُجَّةٌ إِلَّا الَّذِينَ ظَلَمُوا مِنْهُمْ فَلا تَخْشَوْهُمْ وَ اخْشَوْنِي وَ لِأُتِمَّ نِعْمَتِي عَلَيْكُمْ وَ لَعَلَّكُمْ تَهْتَدُونَ . كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَ يُزَكِّيكُمْ وَ يُعَلِّمُكُمُ الْكِتابَ وَ الْحِكْمَةَ وَ يُعَلِّمُكُمْ ما لَمْ تَكُونُوا تَعْلَمُونَ فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ »          « 1 » ؛\r\nما توجه تو را به سوى آسمان مىبينيم ، پس قبله‌اى را كه مىپسندى به تو عطا مىكنيم ، روى خود را به جانب مسجد الحرام بگردان و هركجا باشيد روى به جانب آن بگردانيد .\r\nاهل كتاب به خوبى مىدانند كه اين تغيير قبله به راستى از جانب پروردگارشان است و خدا از كردارشان غافل نيست .\r\nهر دليلى براى اهل كتاب بياورى ، قبلهء تو را پيروى نمىكنند و تو نيز از قبلهء آنان پيروى نخواهى كرد ، آنان تابع قبلهء يكديگر نيستند و اگر بعد از اين آگاهى ، از خواسته‌هاى آنها پيروى كنى بىگمان از ستمكاران خواهى بود .\r\nكسانى كه كتابشان داده‌ايم او را مانند پسرانشان مىشناسند ، ولى گروهى از آنها حق را آگاهانه كتمان مىكنند .\r\n\r\n\r\n","description":"","footnote":"\r\n( 1 ) . بقره ( 2 ) ، 144 - 152 .\r\n","page_name":" 297 ","page_number":297},
  {"content":"\r\n\r\nاين فرمان حقى است از جانب پروردگارت ، بنابراين از ترديد كنندگان مباش .\r\nهر گروه جهتى دارد كه بدان روى مىآورد . در كارهاى خير بر يكديگر سبقت گيريد و هركجا باشيد خداوند همهء شما را گرد مىآورد ، زيرا او بر هر كارى توانا است .\r\nاز هر جا خارج شدى روى خود را به جانب مسجد الحرام بگردان ، اين حق است و از طرف پروردگار تو مىباشد . خداوند از آنچه مىكنيد غافل نيست .\r\nاز هر جا بيرون رفتى روى خود را به جانب مسجد الحرام كن و هركجا بوديد رويتان را به سوى آن كنيد تا مردم جز ستمگران حجتى بر شما نداشته باشند . از آنها نترسيد ، تنها از من بترسيد تا نعمتم را بر شما تمام كنم ، باشد كه هدايت شويد .\r\nچنان كه رسولى از ميان خودتان بر شما فرستاديم تا آيات ما را بر شما بخواند و شما را از آلودگى منزه دارد و كتاب فرزانگى به شما بياموزد و آنچه را نمىدانستيد يادتان دهد .\r\nپس به ياد من باشيد تا به ياد شما باشم و مرا سپاس بگوييد و ناسپاسى نكنيد .\r\nاى مؤمنان از صبر و نماز كمك بگيريد كه خدا با شكيبايان است .\r\n( 1 ) قمى مىگويد : يهوديان و مردم سفيه گفتند : چه چيزى باعث شد كه از قبلهء خويش روىگردان شوند ؟ ! كه خداوند فرمود :\r\n  « سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها قُلْ لِلَّهِ الْمَشْرِقُ وَ الْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ . وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ وَ إِنْ كانَتْ لَكَبِيرَةً إِلَّا عَلَى الَّذِينَ هَدَى اللَّهُ وَ ما كانَ اللَّهُ لِيُضِيعَ إِيمانَكُمْ إِنَّ اللَّهَ بِالنَّاسِ لَرَؤُفٌ رَحِيمٌ »   « 1 » ؛\r\nكم‌خردان خواهند گفت : چه باعث شد كه مسلمانان از قبلهء خود روى برگردانند . بگو : شرق و غرب از آن خدا است .\r\nهر كس را بخواهد به راه راست هدايت مىكند . بدين سان شما را امتى ميانه رو قرار داديم تا بر مردم گواه باشيد و پيامبر نيز بر شما گواه باشد ، و ما قبله‌اى را كه به سويش بودى ، بگردانديم تا افرادى كه از رسول خدا پيروى مىكنند از كسانى كه از آن روى مىگردانند مشخص كنيم ، اگر چه تغيير قبله جز بر كسانى كه خداوند هدايتشان كرده است دشوار بود . خداوند ايمان شما را تباه نمىكند ، زيرا خداوند نسبت به مردم ، مهربان بخشايشگر است .\r\n( 2 ) قمى مىنويسد : رسول اللّه صلّى اللّه عليه و آله در مكه به مدت سيزده سال به سوى بيت المقدس نماز خواند و سپس كه به مدينه مهاجرت كرد ، به مدت هفت ماه به سوى بيت المقدس نماز مىخواند .\r\n\r\n\r\n","description":"","footnote":"\r\n( 1 ) . همان ، ص 142 - 143 .\r\n","page_name":" 298 ","page_number":298},
  {"content":"\r\n\r\nتا اين كه خداوند قبله را به سوى بيت الحرام تغيير داد . « 1 »\r\nاين چيزى است كه قمى در تفسير خويش مىگويد ، لكن طبرسى آن را در مجمع البيان با استناد به امام صادق عليه السّلام از او نقل كرده است . « 2 » ( 1 ) و خبر را در إعلام الورى خلاصه كرده و گفته است :\r\nعلى بن ابراهيم گفت : رسول اللّه صلّى اللّه عليه و آله در مدت اقامت در مكه به سوى بيت المقدس نماز مىخواند و بعد از هجرت تا مدت هفت ماه به همين روش عمل مىكرد تا يهوديان به او عيب‌جويى كرده و مىگفتند : تو تابع ما هستى ؛ زيرا به سوى قبلهء ما نماز مىگزارى و ما در نماز خواندن بر تو تقدّم داريم .\r\nرسول اللّه صلّى اللّه عليه و آله از اين قضيه غمگين شد و براى همين دوست داشت كه قبله به سوى كعبه تغيير كند ؛ بنابراين در دل شب خارج شد و به افق‌هاى آسمان مىنگريست و منتظر امر الهى بود .\r\nفرداى آن شب به مسجد بنى سالم كه اوّلين نماز جمعهء مدينه را در آن خوانده بود ، حاضر شد و دو ركعت اول نماز ظهر را با آنها به سوى بيت المقدس به جاى آورد و دو ركعت ديگر را به سوى كعبه به جاى آورد و اين آيه بر آن حضرت نازل شد :\r\n « قَدْ نَرى تَقَلُّبَ وَجْهِكَ فِي السَّماءِ ، فَلَنُوَلِّيَنَّكَ قِبْلَةً تَرْضاها ، فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ »  « 3 » ؛\r\nما توجه تو را به سوى آسمان مىبينيم ، پس قبله‌اى را كه مىپسندى به تو عطا مىكنيم ، روى خود را به جانب مسجد الحرام بگردان و هركجا باشيد روى به جانب آن بگردانيد .\r\n( 2 ) صدوق ( ابن بابويه قمى ) در كتاب من لا يحضره الفقيه مىنويسد : رسول اللّه صلّى اللّه عليه و آله در مدت سيزده سال اقامت در مكه و نه ماه اقامت در مدينه به سوى بيت المقدس نماز مىخواند تا اين كه يهوديان به عيب‌جويى بر آن حضرت پرداختند و گفتند : تو تابع قبلهء ما هستى ، براى همين رسول اللّه صلّى اللّه عليه و آله بسيار غمگين شد و در بعضى از شب‌ها خارج مىشد و افق‌هاى آسمان را نگاه مىكرد .\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 63 و قمى مىگويد : قول خداوند متعال كه مىفرمايد :  « قَدْ نَرى تَقَلُّبَ وَجْهِكَ فِي السَّماءِ »  در ابتدا نازل شد و سپس آيهء  « سَيَقُولُ السُّفَهاءُ مِنَ النَّاسِ »  نازل شد . و شيخ طوسى هم آن را از گروهى نقل كرده است ؛ ( التبيان ، ج 1 ، ص 13 ) و اين در صورتى است كه تغيير قبله به واسطهء آيات باشد و ردّ آن مستلزم اين است كه بگوييم تغيير قبله به واسطهء آيات نبوده است و بلكه با اقدام جبرئيل و برگرداندن رسول اكرم صلّى اللّه عليه و آله به وسيله او صورت گرفته است . براى همين سفهاء گفتند : چه چيزى آنها را از قبله برگردانده است ؟ ! كه در نتيجه اين آيات براى پشتيبانى از عمل رسول اكرم صلّى اللّه عليه و آله نازل شد .\r\n( 2 ) . مجمع البيان ، ج 1 ، ص 413 .\r\n( 3 ) . اعلام الورى ، ج 1 ، ص 162 و امّا اين كه او گفته است تا هفت ماه بعد از هجرت آن حضرت به سوى بيت المقدس نماز مىخواند در صورتى صحيح است كه آن را هفت ماه بعد از سال اول هجرت بدانيم كه در مجموع نه ماه مىشود و آنگاه با آنچه در خبر اول آمده است مبنى بر اين كه تغيير قبله بعد از بدر بوده است و آنچه كه در خبر دوم آمده است مبنى بر اين كه بعد از نه ماه در مدينه ؛ هماهنگ مىشود .\r\n","page_name":" 299 ","page_number":299},
  {"content":"\r\n\r\n( 1 ) تا اين كه در فرداى آن روز دو ركعت از نماز ظهر را خوانده بود كه جبرئيل نازل شد و فرمود :\r\n « قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ »  ؛\r\nسپس دست آن حضرت صلّى اللّه عليه و آله را گرفت و او را به سوى كعبه بازگرداند و به تبع او افراد ديگر هم صورتشان را برگرداندند ، به طورى كه مردان در جاى زنان قرار گرفتند و زنان در جاى مردان قرار گرفتند و اوّل اين نماز به سوى بيت المقدس و آخر آن به سوى كعبه بود .\r\nاين خبر به نمازگزاران مسجد مدينه رسيد كه دو ركعت از نماز عصر را هم خوانده بودند و پس از شنيدن خبر ، دو ركعت باقيمانده را به سوى كعبه خواندند و به اين ترتيب ابتداى نمازشان به سوى بيت المقدس و انتهاى نمازشان به سوى كعبه بود و براى همين آن مسجد ، مسجد ذو القبلتين ناميده شد .\r\nپس مسلمانان از رسول اللّه صلّى اللّه عليه و آله پرسيدند : آيا نمازهايمان به سوى بيت المقدس ضايع شده است ؟\r\nدر جواب خداوند نازل فرمود :  « وَ ما كانَ اللَّهُ لِيُضِيعَ إِيمانَكُمْ »  ؛ يعنى نمازهايتان به سوى بيت المقدس ضايع نشده است .\r\nسپس صدوق مىگويد : اين خبر را به صورت كامل در كتاب النبوة آورده‌ام . « 1 »\r\n( 2 ) شاذان بن جبرئيل قمى در رسالهء ازاحة العلة فى معرفة القبلة با سندى از امام صادق يا باقر عليها السّلام خبر مطلع شدن نمازگزاران مسجد مدينه از قضيه را اين گونه بيان مىكند : آنها در حالى كه مشغول نماز بودند و دو ركعت از آن را به سوى بيت المقدس به جاى آورده بودند ، بنى عبد الأشهل پيش آنها آمدند و گفتند : پيامبر شما به سوى كعبه منحرف شده و بدان سو نماز مىگزارد كه به دنبال آن جاى مردان و زنان عوض شد و دو ركعت باقيمانده را به سوى كعبه خواندند و بدين ترتيب يك نماز را به سوى دو قبله به جاى آوردند و به همين جهت مسجد آنها ، مسجد ذو قبلتين ناميده شد . « 2 »\r\n( 3 ) اين خبر به طور كامل در ذيل قول خداوند متعال كه مىفرمايد :  « وَ ما كانَ اللَّهُ لِيُضِيعَ إِيمانَكُمْ »  هم آمده است و عيّاشى در تفسير اين آيه از امام صادق عليه السّلام روايت كرده كه : وقتى خداوند پيامبرش را از بيت المقدس منحرف كرد ، مسلمانان از آن حضرت سؤال كردند : تكليف نمازهايى كه به سوى بيت المقدس خوانده‌ايم چه مىشود ؟ و تكليف كسانى كه فوت كرده‌اند چه مىشود ؟ كه خداوند در جواب به آنها آيهء فوق را نازل فرمود . « 3 »\r\n( 4 ) شيخ طوسى در التبيان از ابن عباس و قتاده و ربيع نقل مىكند كه گفتند : وقتى قبله تغيير كرد ،\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 274 - 276 . از همين جا فهميده مىشود كه اين نصّ خلاصهء خبر بوده است .\r\n( 2 ) . ازاحة العلة ، ص 2 و از او در تهذيب ، ج 2 ، ص 43 ، حديث 138 و آن را در التبيان ، ج 2 ، ص 11 و همچنين از ابن عباس آن را نقل كرده و از او در مجمع البيان ، ج 1 ، ص 417 آمده است .\r\n( 3 ) . تفسير عياشى ، ج 1 ، ص 63 .\r\n","page_name":" 300 ","page_number":300},
  {"content":"\r\n\r\nعده‌اى گفتند : تكليف نمازهايى كه به سوى قبلهء اول خوانده‌ايم چه مىشود ؟ و تكليف افرادى كه فوت كرده‌اند چه مىشود ؟ كه در نتيجه آيات فوق نازل شد . « 1 »\r\n( 1 ) طبرسى در احتجاج از امام عسكرى عليه السّلام روايت مىكند كه فرمود : از آن جايى كه اهل مكه به كعبه بسيار علاقه داشتند ، خداوند خواست كه به وسيلهء تغيير قبله ، اطاعت كنندگان از حضرت محمد صلّى اللّه عليه و آله را از سرپيچى كنندگان مشخص سازد و از آنجا كه اهل مدينه علاقه داشتند كه به سوى بيت المقدس نماز بگزارند ، خداوند به آنها دستور داد كه به سوى كعبه متوجه شوند تا موافقان و مخالفان پيامبر صلّى اللّه عليه و آله براى آنها مشخص شود و خداوند فرمود :  « وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا . . . »  « 2 » . قبله‌اى را كه به سويش بودى را قرار نداده بوديم ، مگر براى . . .\r\n( 2 )\r\n\r\nآياتى ديگر از سورهء بقره\r\nنقل كرديم كه بنى العفراء مجالس عزادارى براى كشته‌شدگان خويش ، عوف و معوّذ برپا كرده بودند و سوده ، همسر پيامبر اكرم صلّى اللّه عليه و آله در عزادارى آنها شركت كرده بود و اين هنگامى بود كه رسول اللّه صلّى اللّه عليه و آله از بدر بازگشته و وارد مدينه شده بود .\r\nو نقل كرديم كه تغيير قبله از بيت المقدس به كعبه بعد از جنگ بدر رخ داد و در شأن آن آياتى نازل شد كه شايد ده آيه از سورهء بقره ( 142 تا 152 ) در همين مورد بوده است كه آخر آن اين چنين است :  « فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ » \r\n( 3 ) در ميان تفاسير ، شأن نزول خاصى براى آيهء ذيل نيافتم ؛ ولى گمان مىكنم كه در شأن شهداى بدر نازل شده است . خداوند مىفرمايد :  « يا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ إِنَّ اللَّهَ مَعَ الصَّابِرِينَ »  « 3 » ؛ اى مؤمنان از صبر و نماز كمك بگيريد كه خدا با شكيبايان است .\r\nو اما قول خداوند متعال كه مىفرمايد :\r\n    « وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ . الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ »     « 4 » ؛ به كسانى كه در راه خدا كشته مىشوند ، مرده نگوييد ، بلكه آنها زنده‌اند ولى شما در نمىيابيد . مسلما شما را به\r\n\r\n\r\n","description":"","footnote":"\r\n( 1 ) . التبيان ، ج 2 ، ص 11 و از او در مجمع البيان ، ج 1 ، ص 417 .\r\n( 2 ) . الاحتجاج ، ج 1 ، ص 45 - 46 .\r\n( 3 ) . بقره ( 2 ) ، 153 .\r\n( 4 ) . بقره : 157 - 154 .\r\n","page_name":" 301 ","page_number":301},
  {"content":"\r\n\r\nچيزى از ترس ، گرسنگى ، كاهش اموال و نفوس و محصولات آزمايش مىكنيم و شكيبايان را بشارت ده . آنان كه چون مصيبتى به ايشان رسد گويند ما از آن خداييم و به سوى او بازمىگرديم . درود و رحمت خدا بر گروهى باد كه ره يافتگان‌اند .\r\n( 1 ) مرحوم طبرسى در مجمع البيان از ابن عباس نقل كرده است كه اين آيه در مورد كشته‌شدگان بدر نازل شده است ؛ زيرا آنها مىگفتند كه فلانى مرد و براى همين خداوند متعال اين آيه را نازل كرد و در آن روز چهارده نفر از مسلمانان شهيد شده بودند كه شش نفر از مهاجرين و هشت نفر از انصار بودند . « 1 » بنابراين در اين آيه براى اوّلين بار اين انديشه مطرح شد ؛ انديشه زنده بودن شهدا و آن هم اوّلين شهدايى كه در اوّلين جنگ با مشركان مكه ، پايگاه شرك و بت‌پرستى ، شربت شهادت نوشيده بودند و شايد به همين خاطر شهيد ؛ يعنى حاضر ناميده شدند .\r\nامّا آيه بعدى كه مىگويد :\r\n « إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ »  « 2 » ؛ صفا و مروه از شعائر خدا است ؛ بنابراين هر كس حجّ خانه كعبه كند يا عمره به جاى آورد مانعى ندارد كه آن دو را طواف كند و هر كسى كردار نيكى انجام دهد ، مسلما خدا شكرپذيرى دانا است .\r\n( 2 ) عياشى در تفسير خود از بعضى از اصحاب روايت كرده است كه گفت : از امام صادق عليه السّلام سؤال كردم : آيا خدا نمىگويد :  « فَلا جُناحَ عَلَيْهِ أَنْ يَطَّوَّفَ بِهِما ؟ »  مانعى ندارد كه آن را طواف كند ؟\r\nفرمود : رسول اللّه صلّى اللّه عليه و آله با آنها شرط كرد كه بت‌ها را به هنگام عمرهء قضا از صفا و مروه بردارند . در هنگامى كه بت‌ها را برداشته بودند ، يكى از اصحاب مشغول كارى شد از انجام سعى بين صفا و مروة بازماند تا اين كه بت‌ها را به جاى خويش بازگرداندند . آنگاه نزد رسول اللّه صلّى اللّه عليه و آله آمدند و گفتند : فلانى هنوز طواف نكرده است ؛ ولى بت‌ها را باز گردانده‌اند ؛ حال تكليف چيست ؟ و در جواب اين سؤال خدا اين آيه را نازل كرد . « 3 »\r\n( 3 ) و قمى نيز معناى آن را روايت كرده و گفته است : از آنجا كه عمرهء قضا در سال هفتم هجرى بوده است « 4 » ؛ بنابراين آيه از جهت ترتيب نزول در غير جايگاه خويش در سوره قرار گرفته است .\r\n( 4 ) لكن طبرسى در مجمع البيان خبر ديگرى از امام صادق عليه السّلام نقل مىكند كه فرمود : مسلمانان عقيده\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 433 .\r\n( 2 ) . بقره ( 2 ) ، 158 .\r\n( 3 ) . تفسير عياشى ، ج 1 ، ص 70 و طوسى هم آن را در مجمع البيان ، ج 1 ، ص 440 نقل كرده است و قبل از او شيخ طوسى در التبيان ، ج 2 ، ص 44 بدان اشاره كرده است .\r\n( 4 ) . تفسير قمى ، ج 1 ، ص 64 .\r\n","page_name":" 302 ","page_number":302},
  {"content":"\r\n\r\nداشتند كه سعى بين صفا و مروه از بدعت‌هاى زمان جاهليت است و در پاسخ به اين عقيدهء آنها ، خداوند ، اين آيه را نازل كرد « 1 » و قبلا نقل شد كه بعضى از مسلمانان قبل از عمرهء قضا ، حج يا عمره به جاى مىآوردند كه از جملهء آنها سعد بن نعمان اكّال انصارى بود كه بعد از بدر به عمره رفت و ابو سفيان او را در عوض پسرش عمرو اسير كرد تا اين كه مسلمانان به دستور رسول اللّه صلّى اللّه عليه و آله عمرو را آزاد كردند و سعد هم آزاد شد و همچنين سعد بن معاذ قبل از بدر عمره به جاى آورده بود . « 2 »\r\nبنابراين احتمال دارد كه مسلمانان در آن زمان اين عقيده را داشته‌اند كه اين آيه بعد از بدر در سياق آيات سورهء بقره نازل شد تا اين توهم مسلمانان را دفع كند .\r\n( 1 ) و همانطور كه آيهء سابق از جهت سياق با آيات ما قبل خود هماهنگ نيست « 3 » ، اين آيه هم با آيات ما بعد خودش هماهنگ نيست . اين آيه در مورد كسانى است كه آيات و بينات كتاب‌هاى سابق را مخفى نگاه مىداشتند و اين كتاب سابق در مدينه همان تورات بوده است و خداوند مىفرمايد :\r\n  « إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ . إِلَّا الَّذِينَ تابُوا وَ أَصْلَحُوا وَ بَيَّنُوا فَأُولئِكَ أَتُوبُ عَلَيْهِمْ وَ أَنَا التَّوَّابُ الرَّحِيمُ »   « 4 » ؛ كسانى كه دلايل و هدايتى را كه نازل كرديم و در كتاب بر مردم عرضه داشتيم كتمان كنند مورد لعن خدا و لعنت كنندگان واقع مىشوند . مگر آنها كه توبه كردند و به راه آمدند و حق را به زبان آوردند . توبهء آنها را مىپذيرم كه توبه‌پذير مهربان منم .\r\n( 2 ) ابن اسحاق با سندى از ابن عباس نقل مىكند كه : معاذ بن جبل و سعد بن معاذ بن خارجة بن زيد از گروهى از أحبار يهود دربارهء آنچه در تورات آمده است ، سؤال كردند و آنها اين امر را مخفى نگاه داشتند و از پاسخ دادن ابا كردند و در نتيجه خداوند اين آيات را در مذمت ايشان نازل كرد . « 5 »\r\n( 3 ) شيخ طوسى هم از ابن عباس نقل مىكند كه : آنها يهوديانى از قبيل كعب بن اشرف و كعب بن اسيد و ابن صوريا و زيد بن تابوه بودند كه اوصاف محمد و نبوّت او را كه در كتاب‌هاى خويش مىديدند ، مخفى نگاه داشتند و يا عالمان نصارى بوده‌اند كه صفات محمد صلّى اللّه عليه و آله را به صورت آشكار در تورات و انجيل مىديده‌اند « 6 » و آيات تا آيهء 169 در سياق واحدى ادامه مىيابد .\r\nو آيهء 170 اين چنين است :  « وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما أَلْفَيْنا عَلَيْهِ آباءَنا \r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 440 .\r\n( 2 ) . مغازى واقدى ، ج 1 ، ص 35 .\r\n( 3 ) . الميزان ، ج 1 ، ص 388 .\r\n( 4 ) . بقره ( 2 ) ، 159 - 160 تا آيهء 169 و بيشتر .\r\n( 5 ) . سيرهء ابن هشام ، ج 2 ، ص 200 .\r\n( 6 ) . التبيان ، ج 2 ، ص 46 و مجمع البيان ، ج 1 ، ص 441 .\r\n","page_name":" 303 ","page_number":303},
  {"content":"\r\n\r\n أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ »  ؛ چون به آنها گفته شود از نازل‌كرده‌هاى خدا پيروى كنيد ، پاسخ دهند : نه ! آنچه را پيروى مىكنيم كه نياكان را بر آن يافتيم ، اگر چه نياكانشان چيزى نمىفهميدند و هدايت نشده بودند . كه تا آيهء 177 داراى سياق واحدى است و همين معنا را ادامه مىدهد .\r\n( 1 ) ابن اسحاق با سندى از ابن عباس نقل مىكند كه رسول اللّه صلّى اللّه عليه و آله ، يهوديان اهل كتاب را به اسلام دعوت مىكرد و آنها را بدان ترغيب كرده و از عذاب و خشم الهى ترسانيد .\r\nدر اين حال رافع بن خارجه و مالك بن عوف گفتند : ما از آيين پدران خويش پيروى مىكنيم ، زيرا آنها آگاه‌تر و خيرانديش‌تر از ما بوده‌اند و در شأن اين واقعه نازل شد :  « وَ إِذا قِيلَ لَهُمُ . . . »  « 1 »\r\nبلكه آيهء 177 كه مىفرمايد :  « لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ . . . »  ؛ نيكى به آن نيست كه روى به سوى مشرق و مغرب كنيد .\r\n( 2 ) شيخ طوسى در التبيان نقل كرده است كه گفته شده است : وقتى قبله تغيير يافت و بحث و گفت‌وگو دربارهء آن زياد شد و امر به گونه‌اى در آمد كه گويى هيچ راهى براى عبادت خدا جز از راه نماز وجود ندارد ؛ خداوند اين آيه را نازل فرمود و در آن متذكر شد كه نيكى منحصر در نماز نيست .\r\nدر كنار آن بايد كارهاى ديگرى را هم مراعات كرد و به اين نكته اشاره كرد كه برپايى نماز مورد نياز است ؛ زيرا داراى مصالح دينى مىباشد و خداوند شما را به آن مأمور مىكند ؛ زيرا مىداند كه نماز شما را به صلاح دعوت مىكند و از فساد بازمىدارد و اين كار به حسب زمان‌ها و اوقات مختلف ، متفاوت است . « 2 »\r\n( 3 ) شيخ طوسى از قتاده نقل مىكند كه اين آيه در مورد يهوديان نازل شده است و از ابو القاسم بلخى نقل مىكند كه : وقتى قبله تغيير كرد و بحث دربارهء نسخ قبلهء اول بسيار شد و يهوديان آن را چنان با اهميت جلوه دادند كه گويى هيچ راهى براى عبادت خداوند غير از راه نماز وجود ندارد ، اين آيه نازل شد . « 3 »\r\nپس آيه و شأن نزول آن دلالت مىكنند بر اين كه آيات 42 تا 177 داراى سياق واحدى هستند .\r\nپس از آن دو آيهء 178 و 179 در مورد قصاص و آنگاه آيات 180 و 181 و 182 دربارهء وصيت مىآيند كه علّت خاصى را براى شأن نزول آنها نيافتيم .\r\nآنگاه چهار آيهء 183 - 186 در مورد روزهء ماه رمضان و دعا است كه چيزى در مورد آنها ذكر نشده است مگر اين كه اين آيات براى روزهء ماه رمضان سال دوم هجرى نازل شده است و چيزى\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 200 و شيخ طوسى آن را در التبيان ، ج 2 ، ص 76 نقل كرده و طبرسى آن را در مجمع البيان ، ج 1 ، ص 461 از او نقل كرده است .\r\n( 2 ) . التبيان ، ج 2 ، ص 95 .\r\n( 3 ) . مجمع البيان ، ج 1 ، ص 475 .\r\n","page_name":" 304 ","page_number":304},
  {"content":"\r\n\r\nنيافتيم كه نزول آنها را در قبل از ماه رمضان يا قبل از سفر رسول اكرم صلّى اللّه عليه و آله براى تعرض به كاروان تجارتى قريش معين كرده باشد . همچنين مطلبى را نمىيابيم كه تصريح كرده باشد مبنى بر اين كه تشريع روزهء ماه رمضان به واسطهء اين آيات بوده است ، نه به واسطهء سنت رسول اكرم صلّى اللّه عليه و آله و از اين رو است كه اين آيات را بعد از آيات مربوط به تغيير قبله مىيابيم .\r\n( 1 ) نصوص روشنى را نقل كرديم كه تصريح داشت بر اين كه تغيير قبله بعد از بدر بوده است ؛ بنابراين اشكالى ندارد كه بگوييم روزهء ماه رمضان قبل از نزول اين آيات به وسيلهء سنّت پيامبر اكرم صلّى اللّه عليه و آله تشريع شده بود . همچنين مىتوانيم بگوييم كه افطار روزه در سفر بعد از حدّ ترخّص به وسيلهء سنت رسول اكرم صلّى اللّه عليه و آله تشريع شده بود و بعد از بازگشت رسول اكرم صلّى اللّه عليه و آله از بدر و تغيير قبله و نزول آياتى در مورد آن ، آيات مربوط به روزه هم نازل شد .\r\n( 2 ) در مورد آيهء آخر از آيات پنج‌گانه‌اى كه در مورد روزه نازل شده است ؛ يعنى آيهء 187 در تفسير عياشى از امام صادق عليه السّلام آمده است كه فرمود : قبل از اين كه اين آيه نازل شود ، اگر يكى از مسلمانان قبل از افطار كردن مىخوابيد ، غذا خوردن بر او حرام مىشد . و خوّات بن جبير به همراه رسول اللّه صلّى اللّه عليه و آله در خندق حضور داشت و روزه‌دار بود . هنگام غروب وى به منزل رفت و به خانواده‌اش گفت : آيا غذايى داريد ؟ گفتند : نخواب تا غذايى تهيّه كنيم . او بر بالشى تكيه كرد و به خواب رفت .\r\nخانواده‌اش او را بيدار كردند سؤال كردند : به خواب رفتى ؟ گفت : بله . پس با همان شكم گرسنه خوابيد و فرداى آن روز به خندق رفت ، امّا به علت گرسنگى شديد بىحال شد و در همين حال رسول اللّه صلّى اللّه عليه و آله از كنار او گذشت و بىحالى او را ديد و از علّت آن سؤال كرد . خوّات هم ماجرا را برايش تعريف كرد و پس از آن اين آيه نازل شد . « 1 »\r\n( 3 ) همين مطلب را قمى در تفسير خود از پدرش ابراهيم بن هاشم به صورت بىسند از امام صادق عليه السّلام نقل مىكند كه فرمود : در شب‌هاى ماه رمضان نزديكى كردن و خوردن بعد از خوابيدن حرام بود . در اين ميان يكى از اصحاب رسول اللّه صلّى اللّه عليه و آله به نام خوّات بن جبير انصارى كه برادر عبد الله بن جبير بود ، پيرمرد ضعيفى بود كه روزه گرفته بود . به هنگام غروب ، خانواده‌اش غذاى او را با تأخير آماده كردند و او قبل از خوردن غذا به خواب رفت و وقتى كه بيدار شد به خانواده‌اش گفت : خداوند غذا خوردن را در اين شب بر من حرام كرده است .\r\n( 4 ) فرداى آن شب با همان شكم گرسنه مشغول حفر خندق شد ؛ ولى از شدت ضعف بىهوش شد .\r\nرسول اللّه صلّى اللّه عليه و آله كه او را در اين حال ديد ، دلش براى او سوخت . و از سوى ديگر گروهى از جوانان به طور مخفيانه در شب‌هاى رمضان با زنان خود نزديكى مىكردند و در نتيجه اين آيه نازل شد :\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 83 .\r\n","page_name":" 305 ","page_number":305},
  {"content":"\r\n\r\n « أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ . . . »  « 1 »\r\n( 1 ) اين دو خبر مىگويند كه ابن جبير مجبور به روزه گرفتن بوده در حالى كه مشغول حفر خندق به همراه رسول اللّه صلّى اللّه عليه و آله بوده است . گفته شده است كه حفر خندق در ماه شوال يا ذى القعدهء سال پنجم ! « 2 » صورت گرفته است نه در ماه رمضان .\r\nبنابراين چرا مىبايستى شخصى با آن همه سختى در غيره ماه رمضان روزه بگيرد . و حد اقل در ماه رجب يا شعبان نبوده است كه اين احتمال را بدهيم كه روزه‌اش ، واجب مضيّق بوده است ؛ در اين صورت چرا اين گونه خود را در تنگنا و سختى قرار داده است و چرا رسول اللّه صلّى اللّه عليه و آله كه دلش براى او سوخت ، به او دستور افطار نداده است ؟ !\r\n( 2 ) امّا آنچه كه شيخ طوسى در التبيان نقل مىكند ، هيچ يك از اين اشكال‌ها را بر نمىتابد ، و با اوايل تشريع روزهء ماه رمضان هماهنگ است . او مىنويسد : گفته شده است كه اين آيه در شأن ابى قيس بن حرمه كه در زمين خود كار مىكرد نازل شده است ؛ زيرا وقتى كه مىخواست افطار كند ، همسرش به او گفت : منتظر باش تا چيزى درست كنم و در همين اثناء خواب بر او غالب شد و سپس كه همسرش غذا را تهيه كرد ، آن را نخورد ، ولى روز بعد به بىحالى و مشقّت دچار شد و رسول اللّه صلّى اللّه عليه و آله را از اين قضيه با خبر كردند كه در نتيجه آيهء فوق نازل شد . سپس مىگويد : حديث ابى قيس به همين صورت از امام باقر عليه السّلام نقل شده است . « 3 »\r\nهمچنين روايت كرده است كه عمر مىخواست در شبى با همسرش نزديكى كند ؛ اما همسرش گفت كه من مقدارى خوابيده‌ام . عمر گمان كرد كه او بهانه‌گيرى مىكند و لذا بدون اعتنا به حرف‌هايش با او نزديكى كرد . سپس فرداى آن شب رسول اللّه صلّى اللّه عليه و آله را از جريان كار خود خبر كرد كه در نتيجه آيه در مورد او و همسرش نازل شد . « 4 »\r\n( 3 ) طبرسى آن را از سدّى از ابن عباس چنين نقل مىكند : ابن قيس نزد رسول اللّه صلّى اللّه عليه و آله آمد و گفت :\r\nتمام روز را در نخلستان مشغول كار بودم و هنگام غروب نزد خانواده‌ام رفتم تا افطار كنم ؛ امّا آنها در تهيّهء غذا تأخير كردند و من به خواب رفتم . سپس مرا بيدار كردند كه غذا خوردن بر من حرام شده بود و چيزى نخوردم و امروز ضعيف و بىحال شده‌ام ، حال چه كنم ؟\r\nعمر هم گفت : يا رسول اللّه صلّى اللّه عليه و آله ، من هم به چنين مشكلى گرفتار شده‌ام . بعد از نماز عشاء به منزل\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 66 .\r\n( 2 ) . همان .\r\n( 3 ) . التبيان ، ج 2 ، ص 137 - 138 .\r\n( 4 ) . همان ، ج 2 ، ص 137 .\r\n","page_name":" 306 ","page_number":306},
  {"content":"\r\n\r\nرفتم و با همسرم نزديكى كردم . پس از عمر افراد ديگرى هم اعتراف كردند كه مبتلا به چنين مشكلى شده‌اند كه در نتيجه آيهء شريفه نازل شد . « 1 »\r\nو هنگامى كه خداوند فرمود :  « فَمَنْ شَهِدَ مِنْكُمُ الشَّهْرَ فَلْيَصُمْهُ »  ؛ هر كدام از شما كه حلول ماه را شاهد بود ، بايد روزه بگيرد . همين باعث شد كه عده‌اى دربارهء علّت زيادى و نقصان ماه‌ها سؤال كنند . « 2 »\r\nبايد توجه داشت كه بعضى از آنها در همان ايام ، حجّ يا عمره به جاى مىآوردند ، چنان كه سعد بن نعمان بن اكّال به عمره رفت .\r\n( 1 ) و از عادت‌هاى گروهى از افراد در جاهليت اين بود كه وقتى محرم مىشدند - يا از حج بازمىگشتند - سوراخى در پشت خانهء خويش ايجاد مىكردند و از آنجا به خانهء خود رفت و آمد مىكردند . « 3 » و از راه در وارد خانه نمىشدند كه در مورد آن خداوند متعال مىفرمايد :\r\n « يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها وَ اتَّقُوا اللَّهَ لَعَلَّكُمْ تُفْلِحُونَ »  « 4 » ؛ دربارهء ماه نو از تو سؤال مىكنند ، بگو نشان اوقات براى مردم و حجّ است ، و نيكى آن نيست كه از پشت به خانه‌ها وارد شويد ، بلكه نيكى تقوا پيشه كردن و از در خانه‌ها وارد شويد ، و از خدا بترسيد تا رستگار گرديد .\r\n( 2 ) نگارش آيات در هر سوره‌اى بر طبق ترتيب نزول آنها بوده و هر آيه‌اى به تدريج و بر حسب نزول بعد از آيات قبلى نوشته مىشده تا آن كه بسم اللّه نازل مىشده است و از همين دانسته مىشده است كه سوره به اتمام رسيده و سورهء ديگرى شروع شده است . اين بر حسب مطلبى است كه عياشى در تفسير خود از امام صادق عليه السّلام مىكند كه فرمود : اتمام يك سوره به وسيله نزول بسم اللّه دانسته مىشد كه علامت شروع سورهء جديد بود . « 5 » يعقوبى هم در تاريخ خود از ابن عباس نقل مىكند كه : جدايى هر سوره از سورهء ديگر با نزول بسم اللّه شناخته مىشد و با نزول بسم الله ، اصحاب مىفهميدند كه سوره به اتمام رسيده و سورهء ديگرى شروع شده است . « 6 »\r\n( 3 ) بنابراين آياتى كه ذكر مىشود ، در مورد جنگ مىباشد ، در اوضاع و احوال بعد از بدر و بعد از\r\n\r\n\r\n","description":"","footnote":"\r\n( 1 ) . مجمع البيان ، ج 2 ، ص 53 .\r\n( 2 ) . التبيان ، ج 2 ، ص 141 .\r\n( 3 ) . التبيان ، ج 2 ، ص 142 و از او در مجمع البيان ، ج 2 ، ص 509 و در مورد علت سؤال در مورد هلال‌هاى ماه نقل شده است كه : معاذ بن جبل گفت : يا رسول اللّه صلّى اللّه عليه و آله ، يهوديان بسيار در مورد هلال‌ها از ما سؤال مىكنند كه در نتيجه آيه نازل شد .\r\n( 4 ) . بقره ( 2 ) ، 189 .\r\n( 5 ) . تفسير عياشى ، ج 1 ، ص 19 .\r\n( 6 ) . تاريخ يعقوبى ، ج 2 ، ص 34 و حاكم در مستدرك ، ج 1 ، ص 231 و نگاه كنيد به التمهيد ، ج 1 ، ص 212 و به بحوث فى تاريخ القرآن و علومه ، ص 104 - 108 .\r\n","page_name":" 307 ","page_number":307},
  {"content":"\r\n\r\nسريهء نخله در آخرين روز ماه رجب نازل شده است :\r\n     « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ . وَ اقْتُلُوهُمْ حَيْثُ ثَقِفْتُمُوهُمْ وَ أَخْرِجُوهُمْ مِنْ حَيْثُ أَخْرَجُوكُمْ وَ الْفِتْنَةُ أَشَدُّ مِنَ الْقَتْلِ وَ لا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيهِ فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ . فَإِنِ انْتَهَوْا فَإِنَّ اللَّهَ غَفُورٌ رَحِيمٌ . وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ . الشَّهْرُ الْحَرامُ بِالشَّهْرِ الْحَرامِ وَ الْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ وَ اتَّقُوا اللَّهَ وَ اعْلَمُوا أَنَّ اللَّهَ مَعَ الْمُتَّقِينَ »      « 1 » ؛ در راه خدا با كسانى نبرد كنيد كه با شما مىجنگند ؛ ولى تعدّى نكنيد كه خدا تجاوز كنندگان را دوست نمىدارد هركجا پيدايشان كرديد ، بكشيد و از آن جايى كه شما را بيرون كردند بيرونشان كنيد كه شرك از كشتن بدتر است و نزديك مسجد الحرام با آنها پيكار نكنيد ، مگر آنان با شما بجنگند ، اگر با شما جنگ كردند ، آنها را بكشيد كه كيفر كافران اين است . و اگر دست برداشتند ، خداوند آمرزندهء مهربان است . و با آنها پيكار كنيد تا شرك باقى نماند و دين خاص خدا شود ؛ ولى اگر دست برداشتند بدانيد كه ستم جز بر ستمكاران روا نيست . ماه حرام در برابر ماه حرام و شكستن حرمت‌ها قصاص مىشود . هر كس كه به شما تجاوز كرد بر او همان سان تعدى كنيد و بترسيد از خدا و بدانيد كه او با پرهيزگاران است .\r\n( 1 ) اين آيات ، امر به جنگ در راه خدا كرده است و لكن از دشمنى و جنگ در مسجد الحرام ( يا حرم ) « 2 » نهى كرده است ، مگر اين كه در مقام دفاع باشد و از جنگ در ماه حرام نهى كرده است . مگر اين كه از باب قصاص باشد .\r\nگويى كه بعضى از انصار به طور مخفيانه به بعضى ديگر گفتند : در اين مدت اموال ما ضايع شده است و اسلام هم عزيز شده و ياورانش زياد شده است ؛ بنابراين وقت آن فرا رسيده است كه به اصلاح امور خود بپردازيم . در همين زمينه خداوند در ردّ افكار آنها بر پيامبرش اين آيه را نازل كرد :\r\n « وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ وَ أَحْسِنُوا إِنَّ اللَّهَ يُحِبُّ الْمُحْسِنِينَ »  « 3 » ؛\r\nدر راه خدا انفاق كنيد و خود را با دست خويش به هلاكت نيفكنيد و بدانيد كه خدا با پرهيزگاران است .\r\n( 2 ) ابو ايوب انصارى مىگويد كه منظور از تهلكه رسيدگى به امور مالى و اصلاح آن و ترك جنگ مىباشد . « 4 »\r\nسپس آيات بعدى به بيان احكام حج در ضمن هشت آيه ، از آيهء 196 تا 203 مىپردازد و در\r\n\r\n\r\n","description":"","footnote":"\r\n( 1 ) . بقره : 194 - 190 .\r\n( 2 ) . شيخ طوسى از عطا ، از ابن عباس روايت كرده است : مسجد الحرام تمام حرم است . التبيان ، ج 2 ، ص 208 .\r\n( 3 ) . بقره ( 2 ) ، 195 .\r\n( 4 ) . سيد بن طاووس در مقدمهء اللهوف على قتلى الطفوف و علامهء طباطبائى در الميزان ، ج 2 ، ص 73 به نقل از الدر المنثور .\r\n","page_name":" 308 ","page_number":308},
  {"content":"\r\n\r\nمنابعى كه در دسترس بود ، شأن نزول خاصى براى اين آيات نيافتم و اين آيات بازگشت به آيهء 189 دارد كه به مناسبت به جاى آوردن عمره به وسيلهء بعضى از مسلمانان انصارى از قبيل سعد بن نعمان بن اكال نازل شده بود ، چنان كه قبلا بدان اشاره شد و اين مطلب را بدان اضافه مىكنم كه وقوع سريّهء نخله در آخر ماه رجب از طرف مسلمانان و به دنبال آن وقوع جنگ بدر كه مشركان به تلافى آن سريه ، آن را برپا ساخته بودند ، باعث شد كه قريش بگويند ! محمد ماه حرام « 1 » را حلال كرده و با ساكنان حرم وارد جنگ شده و به خصوص در نخله كه در جوار حرم مىباشد ، به ديگران حمله كرده است و گويى كه او هيچ احترامى براى حرم و ماه‌هاى حرام قائل نيست .\r\n( 1 ) ذكر چنين مطالبى و همچنين سؤال از پيامبر در مورد علت كم و زياد شدن هلال ماه باعث شد كه اين آيات به ذكر احكام حج و عمره بپردازد و آنچه را كه قريش دربارهء اسلام و مسلمين گفته و شايع كرده بودند ردّ كند .\r\nآيات مىفرمايد :  « وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها »  « 2 » ؛ نيكى آن نيست كه از پشت به خانه‌ها وارد شويد و  « ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ »  « 3 » ؛ سپس از همان جايى كه مردم بازگشتند ، شما نيز بازگرديد و از خدا طلب آمرزش كنيد .\r\nبعضى از آداب و رسوم را نهى مىكند . نقل شده است كه قريش مىگفتند : ما نسبت به بيت الحرام مستحق‌تر و اولى هستيم ! براى همين تنها از مزدلفه ( كوچ ) افاضه مىكردند و چنان كه از امام صادق عليه السّلام روايت شده است « 4 » ، خداوند به آنها دستور داد كه همانند ساير مردم از عرفه افاضه كنند .\r\nدر خبر ديگرى از امام صادق عليه السّلام روايت شده است كه فرمود : قريش در زمان جاهليت از مزدلفه افاضه مىكردند و مىگفتند : ما نسبت به مردم أولى هستيم ! پس خداوند به آنها دستور داد كه همراه با مردم از عرفه افاضه كنند . « 5 »\r\n( 2 ) در خبر ديگرى آمده است كه اهل حرم در مشعر الحرام وقوف مىكردند و ساير مردم در عرفه وقوف مىنمودند . « 6 »\r\nدر خبر ديگرى آمده است كه قريشيان از جمع ( مزدلفه ) و ربيعة و مضر از عرفات افاضه مىكردند . « 7 »\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 167 .\r\n( 2 ) . بقره ( 2 ) ، 189 .\r\n( 3 ) . همان ، 199 .\r\n( 4 ) . تفسير عياشى ، ج 1 ، ص 96 - 97 .\r\n( 5 ) . همان ، ص 96 - 97 .\r\n( 6 ) . همان .\r\n( 7 ) . همان .\r\n","page_name":" 309 ","page_number":309},
  {"content":"\r\n\r\nدر خبر ديگرى آمده است كه ابراهيم عليه السّلام اسماعيل عليه السّلام را به موقف ( عرفات ) برد و از آنجا با هم افاضه كردند و مردم نيز از همان جا افاضه مىكردند و پس از آن كه جمعيت قريش زياد شد ، گفتند : ما از جايى كه مردم افاضه مىكنند ، افاضه نمىكنيم ! براى همين آنها از مزدلفه مىكردند و مردم را از همراهى با خود بازمىداشتند و پس از آن كه خداوند محمد صلّى اللّه عليه و آله را به پيامبر برگزيد ، به او دستور داد كه همراه با مردم افاضه كند . « 1 »\r\nخرافهء سومى كه قرآن بدان اشاره مىكند اين است كه :  « فَإِذا قَضَيْتُمْ مَناسِكَكُمْ فَاذْكُرُوا اللَّهَ كَذِكْرِكُمْ آباءَكُمْ أَوْ أَشَدَّ ذِكْراً . . . »  « 2 » ؛ چون مناسك خود را انجام داديد ، خدا را به ياد آوريد ، هم چنان كه پدرانتان را به ياد مىآوريد و حتى افزون‌تر از آن .\r\n( 1 ) عياشى در تفسير خود از حسين بن سعيد از فضالة بن ايوب از علاء حضرمى از محمد بن مسلم نقل مىكند كه گفت : از امام باقر عليه السّلام سؤال كردم كه منظور از :  « فَاذْكُرُوا اللَّهَ كَذِكْرِكُمْ آباءَكُمْ »  ؛ چيست ؟\r\nفرمود : زمان جاهليت ، وقتى كه مردان در منى جمع مىشدند تا قربانى كنند به همديگر فخرفروشى مىكردند و مىگفتند : پدر من كسى بود كه ديه‌هاى فراوانى داد و با فلانى و فلانى جنگ كرد و به پدرهايشان قسم مىخوردند . « 3 »\r\nبعد از اين سه آيهء متوالى به توصيف مردم مىپردازد كه به گناهان خويش افتخار مىكردند و در زمين به فساد مىپرداختند و با وجودى كه وابستگى و دلبستگى شديدى به دنيا داشتند ، طورى حرف مىزدند كه گويى علاقه‌اى به دنيا ندارند . آنها در واقع منافق بودند و خداوند دربارهء آنها مىفرمايد :\r\n   « وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ . وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ . وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ فَحَسْبُهُ جَهَنَّمُ وَ لَبِئْسَ الْمِهادُ »    « 4 » ؛\r\nگفتار برخى از مردم دربارهء زندگى دنيا تو را به شگفت مىآورد و خدا را بر آنچه در دل دارند گواه مىگيرند ، حال آن كه سرسخت‌ترين دشمنان است . و چون از پيش تو برود ، مدام مىكوشد تا در زمين فساد كند و كشت و نسل را تباه سازد . خداوند فساد را دوست نمىدارد و چون به او گفته شود از خدا بترس ، غرور او را به گناه وادارد ، دوزخ براى او كافى است و چه بد جايگاهى است .\r\n( 2 ) شيخ طوسى در التبيان از سدّى نقل مىكند كه اين آيه در مورد أخنس بن شريق ثقفى ، هم پيمان\r\n\r\n\r\n","description":"","footnote":"\r\n( 1 ) . همان .\r\n( 2 ) . بقره : 200 .\r\n( 3 ) . تفسير عياشى ، ج 1 ، ص 98 ، با تلفيق دو خبر كه داراى سند واحدى هستند .\r\n( 4 ) . بقره ( 2 ) ، 204 - 206 .\r\n","page_name":" 310 ","page_number":310},
  {"content":"\r\n\r\nبنى زهره « 1 » نازل شده است كه اظهار علاقه به دين اسلام مىكرد ؛ اما در باطن بر خلاف اين بود . « 2 »\r\n( 1 ) و آنچه كه به ذهن مىرسد اين است كه او از منافقان مدينه بوده است ، در حالى كه اين شخص از قريشيان مكه بود كه در جنگ بدر عليه مسلمانان شركت كرده است و تا روز فتح مكه مسلمان نشده است ؛ بنابراين نمىتوان از منافقان مدينه محسوب شود . شايد به همين دليل شيخ طوسى از افراد ديگرى از قبيل ابن عباس و حسن بصرى نقل مىكند كه : مخاطب اين آيه هر منافق و رياكارى مىباشد « 3 » و طبرسى در مجمع البيان همين مطلب را نقل نموده و اضافه كرده است : اين روايت از امام صادق عليه السّلام نقل شده است . « 4 »\r\nسپس آيهء 207 به توصيف بعضى از عباد اللّه مىپردازد كه براى رضايت الهى خود را فدا كردند :\r\n « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ »  ؛\r\nبعضى از مردم در طلب خشنودى خدا جان خود را مىفروشند و خدا نسبت به بندگانش مهربان است .\r\n( 2 ) و قمى در تفسير آن مىنويسد : معناى « يشرى نفسه » اين است كه جان خود را نثار مىكند و آن شخص امير المؤمنين عليه السّلام بوده است . « 5 »\r\n( 3 ) عياشى در تفسير خود از ابن عباس نقل مىكند كه : على به فداكارى اقدام كرد ، آن هنگام كه پوشش نبى اكرم صلّى اللّه عليه و آله را پوشيد و در جاى او خوابيد و مشركان گمان مىكردند كه او رسول اللّه است و به سوى او سنگ پرتاب مىكردند ، چنان كه با رسول اللّه صلّى اللّه عليه و آله چنين مىكردند و او در اين حالت درد را تحمل مىكرد و چيزى نمىگفت « 6 » . طبرسى از سدّى به نقل از ابن عباس همين مطلب را نقل مىكند . « 7 »\r\n( 4 ) شيخ طوسى رحمه اللّه در التبيان از امام باقر عليه السّلام نقل مىكند كه اين آيه در شأن على بن ابى طالب عليه السّلام نازل شده است كه وقتى قريشيان مىخواستند رسول اللّه صلّى اللّه عليه و آله را به قتل برسانند ، در جاى او خوابيد تا آن حضرت از دسترس قريش دور شد و مشركان به اهداف خود نرسيدند . « 8 »\r\nبنابراين و طبق ترتيب موجود آيات بايد گفت كه اين آيه بعد از بدر نازل شده است كه متفاوت بودن مردم از جهت درجات ايمان را بيان مىكند كه نمونه كامل و اعلاى آن حضرت على عليه السّلام است .\r\n\r\n\r\n","description":"","footnote":"\r\n( 1 ) . التبيان ، ج 2 ، ص 178 - 181 .\r\n( 2 ) . مجمع البيان ، ج 2 ، ص 534 .\r\n( 3 ) . التبيان ، ج 2 ، ص 177 - 181 .\r\n( 4 ) . مجمع البيان ، ج 2 ، ص 534 و شايد منظور وى همان است كه در تفسير قمى ، ج 1 ، ص 71 آمده است .\r\n( 5 ) . تفسير قمى ، ج 1 ، ص 71 .\r\n( 6 ) . تفسير عياشى ، ج 1 ، ص 101 .\r\n( 7 ) . مجمع البيان ، ج 2 ، ص 535 .\r\n( 8 ) . التبيان ، ج 2 ، ص 183 .\r\n","page_name":" 311 ","page_number":311},
  {"content":"\r\n\r\n( 1 ) و با بناى بر ترتيب موجود آيات بايد گفت كه اين آيات بعد از بدر نازل شده است ، يعنى بعد از آن كه بعضى از مؤمنين دچار لغزش شدند و از وسوسه‌هاى شيطان پيروى كردند ؛ به منازعه در مورد غنائم و اسيران پرداختند و تسليم خدا و رسولش نبودند ، با اين كه دلايل روشنى بر نزول ملائكه براى كمك به آنها بود ! و مگر آنها نيز همانند مشركان عقيده داشتند كه حتما بايستى خدا و ملائكه به صورت توده‌هاى ابر بر آنها ظاهر شوند ؟ !\r\nخداوند مىفرمايد :\r\n   « يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ . فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ فَاعْلَمُوا أَنَّ اللَّهَ عَزِيزٌ حَكِيمٌ . هَلْ يَنْظُرُونَ إِلَّا أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ وَ قُضِيَ الْأَمْرُ وَ إِلَى اللَّهِ تُرْجَعُ الْأُمُورُ »    ؛\r\nاى مؤمنان همگى در صلح و آشتى درآييد و از گام‌هاى شيطان پيروى نكنيد كه او دشمن آشكار شماست اگر پس از اين دليل‌هاى واضح كه برايتان آمد باز دچار لغزش شديد بدانيد كه توانمندى فرزانه است آيا انتظار دارند كه با فرشتگان در سايه‌بانى از ابر سراغشان بيايد و كار يكسره شود ؟ همهء امور به خدا بازمىگردد .\r\n( 2 ) سپس آيهء بعدى سرنوشت بنى اسرائيل را يادآورى مىكند كه قدر نعمت‌هاى الهى را ندانستند :\r\n « سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ وَ مَنْ يُبَدِّلْ نِعْمَةَ اللَّهِ مِنْ بَعْدِ ما جاءَتْهُ فَإِنَّ اللَّهَ شَدِيدُ الْعِقابِ »  « 1 » ؛\r\nاز بنى اسرائيل بپرس چه نشان‌هاى واضحى به آنها داديم . هر كسى نعمتى را كه به او داده دگرگون سازد ، بىترديد عقوبت خدا سخت است .\r\nآنگاه در آيهء بعد قرآن به مقايسهء بين حال مؤمنين و رؤساى مشركين مىپردازد و مىفرمايد :\r\n « زُيِّنَ لِلَّذِينَ كَفَرُوا الْحَياةُ الدُّنْيا وَ يَسْخَرُونَ مِنَ الَّذِينَ آمَنُوا وَ الَّذِينَ اتَّقَوْا فَوْقَهُمْ يَوْمَ الْقِيامَةِ وَ اللَّهُ يَرْزُقُ مَنْ يَشاءُ بِغَيْرِ حِسابٍ »  « 2 » ؛\r\nكافرانى كه زندگى دنيايى در نظرشان آراسته شده است . مؤمنان را مسخره مىكنند و پرهيزگاران در قيامت از آنها بالاترند . خداوند هر كه را بخواهد بدون حساب روزى مىدهد .\r\n( 3 ) از مقاتل نقل شده است كه آيه در مورد عبد الله بن أبيّ و پيروانش نازل شده است كه مؤمنان ضعيف را مسخره مىكردند .\r\n\r\n\r\n","description":"","footnote":"\r\n( 1 ) . بقره ( 2 ) ، 211 .\r\n( 2 ) . بقره ( 2 ) ، 212 .\r\n","page_name":" 312 ","page_number":312},
  {"content":"\r\n\r\n( 1 ) از عطاء نقل شده است كه آيه در مورد رؤساى يهود بنى قريظه و نضير و قينقاع نازل شده است كه مهاجرين فقير را مسخره مىكردند .\r\n( 2 ) و از ابن عباس نقل شده است كه آيه در مورد ابو جهل و ديگر سران قريش نازل شده است كه ثروتمند بودند و مؤمنان فقيرى همانند عبد الله بن مسعود را مسخره مىكردند . « 1 »\r\nبا بناى بر ترتيب موجود آيات ، قول اخير متناسب‌تر مىباشد و نبايد فراموش كنيم كه ابن مسعود همان كسى است كه اين افتخار را يافت كه بر سينهء ابو جهل نشست و سرش را از تن جدا كرد !\r\nآيهء بعدى متذكر اين مطلب مىشود كه اين اختلاف از قديم ، يعنى از زمان نوح و آدم عليه السّلام در ميان بشريت وجود داشته است :\r\n « كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  « 2 » ؛\r\nمردم امتى يگانه بودند ، خدا پيامبران را نويدبخش و هشدار دهنده برانگيخت و به همراهشان كتابى را كه به حق دعوت مىكند فرو فرستاد تا در ميان مردم داور مورد اختلافشان باشد . تنها كسانى كه كتاب و نشانه‌هاى واضح به آنها داده شده بود از روى حسد با يكديگر در آن مختلف كردند خداوند به فرمان خود مؤمنان را به حقيقت چيزى كه مورد اختلافشان بود رهبرى كرد . خدا هر كه را بخواهد به راه راست هدايت مىكند .\r\n( 3 ) عياشى از امام صادق عليه السّلام روايت مىكند كه وقتى حضرت آدم و خويشاوندان صالحش منقرض شدند ، حضرت شيث كه وصى او بود ، نمىتوانست دين خدا را كه آدم و خويشاوندان صالحش بدان عقيده داشتند ، اظهار كند ؛ زيرا قابيل او را تهديد به مرگ مىكرد ؛ چنان كه برادرش هابيل را هم به قتل رسانده بود ؛ بنابراين وى با تقيه و كتمان عقيدهء خود در ميان آنها زندگى مىكرد و بدين ترتيب مردم هر روز گمراه‌تر مىشدند تا اين كه هيچ متديّنى بر روى زمين باقى نماند مگر گذشتگان و پس از آن بود كه خداوند پيامبران را براى هدايت ارسال مىكرد .\r\nگفتم : آيا مردم قبل از ارسال پيامبران بر گمراهى بودند يا هدايت ؟\r\nفرمود : آنها بر هدايت نبودند ، بلكه بر فطرت الهى بودند كه خداوند در سرشت آنها قرار داده بود و فطرت الهى قابل تغيير و تبديل نيست . و نمىتوانستند هدايت شوند ، مگر اين كه خداوند بخواهد\r\n\r\n\r\n","description":"","footnote":"\r\n( 1 ) . مجمع البيان ، ج 2 ، ص 540 - 541 .\r\n( 2 ) . بقره ( 2 ) ، 213 .\r\n","page_name":" 313 ","page_number":313},
  {"content":"\r\n\r\nمگر سخن حضرت ابراهيم را نشنيده‌اى كه فرموده :  « لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ »  ؛ اگر پروردگارم مرا هدايت نكند ، حتما از گمراه‌شدگان خواهم بود ؛ يعنى ميثاق الهى را فراموش مىكردم . « 1 »\r\n( 1 ) و شيخ طوسى رحمه اللّه در التبيان از امام باقر عليه السّلام نقل مىكند كه قبل از نوح مردم امت واحده‌اى بوده‌اند كه فطرت الهى داشتند و براى همين ، نه هدايت شده و نه گمراه بودند تا اين كه خداوند پيامبران را براى هدايت ارسال كرد . « 2 »\r\nآيهء بعدى به گذشته بر مىگردد و موقعيت مسلمين قبل از غزوهء بدر را يادآورى مىكند :\r\n « أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ »  « 3 » ؛\r\nآيا پنداشتيد كه به بهشت داخل مىشويد ، بىآن كه چون پيشينيان به سختى تنگدستى و رنجورى گرفتار شويد . شدايد و مشكلات آن چنان امتهاى پيشين را احاطه مىكرد كه پيامبر و مؤمنان ملتزمش گفتند : « پس يارى خدا چه هنگام است ؟ بدانيد يارى خدا نزديك است . »\r\n( 2 ) و طبرسى در مجمع البيان از عطاء نقل مىكند كه اين آيه دربارهء مهاجران نازل شده است ؛ زيرا كه خانه و اموال خويش را رها كرده بودند و به سختى مشكلات فراوانى دچار شده بودند . « 4 »\r\nاما آنچه را كه شيخ طوسى در التبيان از سدّى از قتاده نقل مىكند اين است كه آيه در روز خندق « 5 » نازل شده است كه در اين صورت با ترتيب موجود آيات هماهنگى ندارد ، مگر اين كه به ترتيب موجود مقيد نباشيم .\r\n( 3 ) و علامهء طباطبايى در « الميزان » مىفرمايد : اين آيات داراى سياق واحدى هستند و با هم مرتبط مىباشند . « 6 » امّا آنچه كه به نظر مىرسد ، اين است كه آيهء بعدى سياق متفاوتى با آيات قبلى دارد و با آنها هماهنگى ندارد ؛ زيرا با قول خداوند شروع مىشود كه : از تو سؤال مىكنند كه چه چيزى را\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 104 - 105 ، پس از آن امام عليه السّلام به اين نكته اشاره كرده است كه امامت ، استمرار همان نبوّت است و مىفرمايد : اگر از اين جاهلان در اين مورد سؤال شود ، مىگويند : امر به اتمام رسيده است در حالى كه دروغ مىگويند ، زيرا امامت امرى است كه خداوند هر سال بدان حكم مىكند . . . و در ضمن آن خداوند امورات آن سال از قبيل سختى ، راحتى ، باران و غيره را تعيين مىكند و آن‌گاه قرائت فرمود :  « فِيها يُفْرَقُ كُلُّ أَمْرٍ حَكِيمٍ »  ؛ در آن شب هر فرمانى به حكمتى صادر مىشود .\r\n( 2 ) . التبيان ، ج 2 ، ص 195 و از او در مجمع البيان ، ج 2 ، ص 543 .\r\n( 3 ) . بقره ( 2 ) ، 214 .\r\n( 4 ) . مجمع البيان ، ج 2 ، ص 546 .\r\n( 5 ) . التبيان ، ج 2 ، ص 198 و از او در معجم البيان ، ج 2 ، ص 546 .\r\n( 6 ) . الميزان ، ج 2 ، ص 158 .\r\n","page_name":" 314 ","page_number":314},
  {"content":"\r\n\r\nانفاق كنند ؟ و جواب اين است كه :\r\n « قُلْ ما أَنْفَقْتُمْ مِنْ خَيْرٍ فَلِلْوالِدَيْنِ وَ الْأَقْرَبِينَ وَ الْيَتامى وَ الْمَساكِينِ وَ ابْنِ السَّبِيلِ وَ ما تَفْعَلُوا مِنْ خَيْرٍ فَإِنَّ اللَّهَ بِهِ عَلِيمٌ »  « 1 » ؛\r\nبگو : آنچه از مال خود انفاق مىكنيد براى پدر و مادر ، خويشاوندان ، يتيمان ، تهيدستان و درراه‌ماندگان باشد و خدا بر هر كار خيرتان واقف است .\r\n( 1 ) و شيخ طبرسى در مجمع البيان مىنويسد : اين آيه در مورد عمرو بن جموح كه پيرمردى ثروتمند بود ، نازل شده است . او به رسول اللّه صلّى اللّه عليه و آله گفت : چه چيزى را و به چه كسى صدقه بدهم ؟ كه اين آيه نازل شد . « 2 »\r\nو طبيعى است كه اين سؤال و جواب ربطى به واقعهء بدر ندارند مگر اين كه به ده آيه قبل از اين برگرديم كه مىگفت :\r\n « وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ »  « 3 » ؛\r\nدر راه خدا انفاق كنيد و خود را با دست خويش به هلاكت نيفكنيد .\r\n( 2 ) و آنچه كه از ابى ايّوب انصارى در مورد شأن نزول اين آيه نقل شده اين است كه عمرو بن جموح از بزرگان و ثروتمندان بنى سلمه بود « 4 » و در بدر حاضر نشده بود ، اما دو پسرش معاذ و خلّاد در آن شركت كرده بودند و معاذ ضربه‌اى بر پاى ابو جهل وارد نموده و آن را قطع كرده بود و در مقابل عكرمة بن ابى جهل ضربه‌اى بر دست معاذ وارد نموده و آن را قطع كرده بود . « 5 » و شايد كه پدرش از نبى اكرم صلّى اللّه عليه و آله سؤال كرده كه به شكرانه زنده ماندن پسرش و براى كفارهء عدم حضور خود در بدر چه چيزى را صدقه بدهد ؟ كه در جواب او اين آيه نازل شده باشد .\r\n( 3 ) آيهء بعدى به موضوع جنگ بازمىگردد و مىگويد :\r\n « كُتِبَ عَلَيْكُمُ الْقِتالُ وَ هُوَ كُرْهٌ لَكُمْ وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ وَ اللَّهُ يَعْلَمُ وَ أَنْتُمْ لا تَعْلَمُونَ »  « 6 » ؛\r\nجهاد در راه خدا با همهء ناگوارايش بر شما واجب شده و چه بسا چيزى را ناخوش بداريد ولى برايتان خوب باشد و چه بسا چيزى را خوش داشته باشيد ولى برايتان بد باشد . خدا مىداند و شما نمىدانيد .\r\n\r\n\r\n","description":"","footnote":"\r\n( 1 ) . بقره ( 2 ) ، 215 .\r\n( 2 ) . مجمع البيان ، ج 2 ، ص 547 .\r\n( 3 ) . بقره ( 2 ) ، 195 .\r\n( 4 ) . سيرهء ابن هشام ، ج 2 ، ص 95 .\r\n( 5 ) . همان ، ج 2 ، ص 368 .\r\n( 6 ) . بقره ( 2 ) ، 216 .\r\n","page_name":" 315 ","page_number":315},
  {"content":"\r\n\r\n( 1 ) آنگاه دو آيهء بعدى در صدد پاسخ گويى به سؤال در مورد جنگ در ماه حرام بر مىآيد ؛ زيرا كه قبل از بدر ، سريّهء نخلة در آخرين روز ماه رجب رخ داده بود . براى همين خداوند مىفرمايد :\r\n  « يَسْئَلُونَكَ عَنِ الشَّهْرِ الْحَرامِ قِتالٍ فِيهِ قُلْ قِتالٌ فِيهِ كَبِيرٌ وَ صَدٌّ عَنْ سَبِيلِ اللَّهِ وَ كُفْرٌ بِهِ وَ الْمَسْجِدِ الْحَرامِ وَ إِخْراجُ أَهْلِهِ مِنْهُ أَكْبَرُ عِنْدَ اللَّهِ وَ الْفِتْنَةُ أَكْبَرُ مِنَ الْقَتْلِ وَ لا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ أَصْحابُ النَّارِ هُمْ فِيها خالِدُونَ . إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ وَ اللَّهُ غَفُورٌ رَحِيمٌ »   « 1 » ؛\r\nاز تو دربارهء جنگ در ماه حرام مىپرسند ، بگو : جنگ امر گرانى است ولى بازداشتن از راه خدا ، كفر ورزيدن به او و هتك حرمت مسجد الحرام و بيرون راندن ساكنان آن در نزد خدا گرانتر از آن است و فتنهء شرك از كشتار هم بزرگتر است . و پيوسته با شما مىجنگند تا مگر بتوانند از دين خود بازتان دارند ولى هر كس از شما از دين خود برگردد و كافر بميرد ، كردارش در دنيا و آخرت بر باد است و چنين كسانى جاودانه در دوزخند . مؤمنان و مهاجرانى كه در راه خدا به جهاد برخاستند ، به رحمت خدا اميدوارند و خدا آمرزنده و مهربان است .\r\n( 2 ) قمى در تفسير آن مىنويسد : . . . سبب نزول آيه اين بود كه رسول اللّه صلّى اللّه عليه و آله سريّه‌هايى را به راه‌هاى منتهى به مكه فرستاد تا متعرض كاروان‌هاى قريش شوند تا اين كه عبد الله بن حجش را به همراه عده‌اى به نخلة فرستاد و چنان كه ذكر شد ، آنها در روزهاى آخر ماه رجب به كاروان حمله كردند و افرادى را كشتند و اموال را غارت كردند . امّا به دستور و پيامبر صلّى اللّه عليه و آله چيزى از غنائم كاروان به آنها داده نشد .\r\nپس از آن قريش به رسول اللّه صلّى اللّه عليه و آله نوشتند كه تو حرمت ماه حرام را نگاه نداشتى و در آن خونريزى كرده و به غارت اموال پرداختى ! و سخن در اين موضوع زياد شد و همين باعث شد كه اصحاب رسول اللّه صلّى اللّه عليه و آله نزد آن حضرت آمده و سؤال كردند : آيا جنگ در ماه حرام جايز است يا خير ؟ و خداوند در جواب آنها فرمود :  « يَسْئَلُونَكَ عَنِ الشَّهْرِ الْحَرامِ قِتالٍ فِيهِ . . . »  « 2 » ؛ از تو در مورد جنگ در ماه حرام سؤال مىكنند .\r\n( 3 ) مرحوم طبرسى در إعلام الورى مىنويسد : آنها دو ماه ( و نيم ) قبل از جنگ بدر كاروان را همراه با غنائم نزد رسول اللّه صلّى اللّه عليه و آله آوردند . و آن حضرت صلّى اللّه عليه و آله فرمود : به خدا قسم كه من دستور جنگ در ماه حرام به شما نداده بودم و آنگاه كاروان و دو اسير را توقيف كرد و چيزى از آنها برنداشت .\r\n\r\n\r\n","description":"","footnote":"\r\n( 1 ) . همان ، 217 - 218 .\r\n( 2 ) . تفسير قمى ، ج 1 ، ص 71 - 72 . و گويى مرحوم قمى متوجه اين مطلب شده است كه تقرير ماه حرام در آيه 194 كه حدودا ده آيه قبل از اين قرار دارد ، آمده است . براى همين مىگويد : سپس اين آيه نازل شد كه :  « الشَّهْرُ الْحَرامُ بِالشَّهْرِ الْحَرامِ »  .\r\n","page_name":" 316 ","page_number":316},
  {"content":"\r\n\r\nقريشيان گفتند : همانا محمد ماه‌هاى حرام را حلال كرده است . . . و مردم از رسول اللّه صلّى اللّه عليه و آله در اين باره سؤال مىكردند كه نازل شد :  « يَسْئَلُونَكَ عَنِ الشَّهْرِ الْحَرامِ قِتالٍ فِيهِ ، . . . »  و پس از نزول آن رسول اللّه صلّى اللّه عليه و آله اموال و فديهء دو اسير را مصادره كرد . « 1 »\r\n( 1 ) اما در تفسير تبيان نقل قول‌هاى مفسرين را ذكر كرده تا آن كه گفته است : گروهى از كفار قريش نزد رسول اللّه صلّى اللّه عليه و آله آمدند و پرسيدند : آيا جنگ در ماه حرام حلال شده است ؟ در جواب آنها خداوند اين آيه را نازل كرد و آنها براى عيب‌جويى بر مسلمين اين سؤال را مطرح كرده بودند « 2 » و به اين ترتيب سؤال‌كننده ، جمعى از مشركان قريش بوده‌اند .\r\n( 2 ) و قبل از طبرسى ، شيخ طوسى اين مطلب را در التبيان از حسن بصرى « 3 » نقل كرده است و شايد كه اين گروه همان چهارده نفرى بوده‌اند كه براى پرداخت فديه و آزاد كردن اسيران بدر آمده بودند . اين افراد چهار يا پنج روز بعد از ورود پيامبر صلّى اللّه عليه و آله به مدينه و قبل از اتمام ماه رمضان ، به خدمت پيامبر صلّى اللّه عليه و آله رسيدند و اين با ترتيب طبيعى آيات سازگارى دارد .\r\n( 3 ) واقدى با سندى از أبى بردة بن نيار نقل مىكند كه نبى اكرم صلّى اللّه عليه و آله غنائم سريّهء نخله را توقيف كرد و روانهء بدر شد و هنگامى كه از بدر بازگشت . . . قرآن به روى نازل شد كه در آن  « يَسْئَلُونَكَ عَنِ الشَّهْرِ الْحَرامِ »  هم آمده بود . آنگاه غنائم نخله را به همراه غنائم بدر تقسيم كرد و حق هر قومى را پرداخت كرد و فديهء هر اسيرى چهل اوقيه بود كه هر اوقيه معادل چهل درهم بود .\r\n( 4 ) وى با سندى از محمد بن عبد اللّه بن حجش نقل مىكند كه در زمان جاهليت ، يك چهارم غنيمت مخصوص رئيس بود و پس از آن كه عبد الله بن حجش از نخلة بازگشت ، يك پنجم غنيمت را براى پيامبر اكرم صلّى اللّه عليه و آله جدا كرد و اين اوّلين خمسى بود كه در اسلام جدا شد و پس از آن بود كه نازل شد :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ . . . »  « 4 » از هر چيزى كه به غنيمت گرفتند يك پنجم آن براى خدا و پيامبر و . . . مىباشد .\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 167 .\r\n( 2 ) . التبيان ، ج 2 ، ص 204 .\r\n( 3 ) . مغازى واقدى ، ج 1 ، ص 18 .\r\n( 4 ) . همان ، ص 17 - 18 . وى مىگويد كه نزول آيهء خمس در سورهء انفال بعد از تخميس غنائم نخلة به وسيلهء ابن حجش بوده است ، به دليل اين كه مىگويد : و آنها را همراه با غنائم بدر تقسيم كرد و در اينجا بايد قائل به مسامحه در تعبير شويم ؛ زيرا واقدى ( ج 1 ، ص 100 ) و قبل از او ابن اسحاق ( ج 2 ، ص 297 ) تصريح مىكنند كه رسول اكرم صلّى اللّه عليه و آله غنائم بدر را در تنگه شعب سير در صفراء و به هنگام بازگشت از بدر و قبل ورود به مدينه تقسيم كرد و همچنين به اين نكته تصريح كرده‌اند كه تقسيم بعد از نزول سورهء انفال بوده است ( واقدى ج 1 ، ص 131 و ابن هشام ج 2 ، ص 322 ) و طبيعى است كه تقسيم غنائم نخله بعد از بازگشت از بدر و ورود به مدينه بوده است ؛ زيرا آن حضرت صلّى اللّه عليه و آله غنائم نخلة را با خود به بدر نبرده بود تا همراه با غنائم بدر در منطقه سير تقسيم كند ؛ بنابراين سورهء انفال به هنگام حركت از بدر نازل شده است و غنائم آن در منطقه سير تقسيم شده است . سپس آن حضرت وارد مدينه شده است كه در آنجا آياتى از سورهء بقره :\r\n « يَسْئَلُونَكَ عَنِ الشَّهْرِ الْحَرامِ »  نازل شده و پس از آن غنائم را در نخلة تقسيم كردند .\r\n","page_name":" 317 ","page_number":317},
  {"content":"\r\n\r\n( 1 ) ابن اسحاق از زهرى از عروة نقل مىكند كه عثمان بن عبد اللّه اسير شد و پس از فديه دادن آزاد شد ، به مكه رفت تا اين كه در حالت كفر در آنجا مرد و امّا حكم بن كيسان كه او نيز اسير شده بود ، اسلام آورد و مسلمان خوبى شد و نزد رسول اللّه صلّى اللّه عليه و آله آمد تا اين كه در بئر معونه به شهادت رسيد . « 1 »\r\n( 2 ) واقدى با سندى از كريمة دختر مقداد بن عمرو از پدرش مقداد نقل مىكند كه : من حكم بن كيسان را اسير كردم . . . آنگاه او را نزد رسول اللّه صلّى اللّه عليه و آله آوردم آن حضرت صلّى اللّه عليه و آله او را به اسلام دعوت كرد و صحبت زيادى با او كرد . عمر بن خطاب گفت : با اين شخص صحبت مىكنى ؟ ! به خدا قسم كه او هرگز مسلمان نخواهد شد ؟ ! اجازه بدهيد كه گردن او را بزنم تا به نزد مادرش در جهنّم برود ! نبى اكرم صلّى اللّه عليه و آله سخنان عمر را ناديده گرفت تا اين كه حكم اسلام آورد .\r\n( 3 ) از زهرى روايت مىكند كه حكم پرسيد : اسلام آوردن چگونه است ؟ فرمود : اين كه خداى يگانه را بپرستى و شهادت بدهى كه محمد بنده و رسول او است . حكم گفت : در اين صورت من مسلمان مىشوم .\r\nپس از آن رسول اللّه صلّى اللّه عليه و آله خطاب به اصحابش گفت : اگر حرف شما را گوش مىكردم و او را به قتل مىرسانديد ، وارد جهنم مىشد !\r\nپس او اسلام آورد و مسلمان خوبى شد و در راه خدا به جهاد پرداخت تا اين كه در بئر معونه به شهادت رسيد . « 2 »\r\n\r\nتحريم خمر\r\nدو آيهء بعدى چنين است :\r\n  « يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما وَ يَسْئَلُونَكَ ما ذا يُنْفِقُونَ قُلِ الْعَفْوَ كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ . فِي الدُّنْيا وَ الْآخِرَةِ وَ يَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَ إِنْ تُخالِطُوهُمْ فَإِخْوانُكُمْ وَ اللَّهُ يَعْلَمُ الْمُفْسِدَ مِنَ الْمُصْلِحِ وَ لَوْ شاءَ اللَّهُ لَأَعْنَتَكُمْ إِنَّ اللَّهَ عَزِيزٌ حَكِيمٌ »   « 3 » ؛\r\nدربارهء شراب و قمار از تو مىپرسند ، بگو در هر دو گناه بزرگى است و سودهايى هم براى مردم دارد اما گناهشان بيش از سودشان است ، و نيز از تو مىپرسند چه چيز انفاق كنند ، بگو از مازاد نياز خود .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 255 .\r\n( 2 ) . مغازى واقدى ، ج 1 ، ص 15 ، با اندكى تصرف .\r\n( 3 ) . بقره ( 2 ) ، 219 - 220 .\r\n","page_name":" 318 ","page_number":318},
  {"content":"\r\n\r\nخداوند اين چنين آيات را براى شما بيان مىكند تا در كار دنيا و آخرت بينديشيد . دربارهء يتيمان از تو مىپرسند ، بگو اصلاح كارشان بهتر است و اگر معاشرشان شويد برادران شما هستند و خدا مفسد را از مصلح بازشناسد و اگر مىخواست ، بر شما سخت مىگرفت ، كه او پيروزمند فرزانه است .\r\n( 1 ) طبرسى در مجمع البيان مىنويسد : در نظر كوفيان اين قسمت دو آيه را تشكيل مىدهد و غير كوفيان آن را يك آيه دانسته‌اند . آنان تا « تتفكرون » را يك آيه و بقيه را آيه‌اى ديگر دانسته‌اند . « 1 »\r\nبعضى از مفسران ملتزم شده‌اند كه وجه تنظيم آيات در سوره‌ها را ذكر كنند و بلكه وجه ترتيب سوره‌ها در قرآن را بازگو نمايند و طبرسى از جملهء همين مفسران است كه در تفسير و مقدمهء آن گفته است : در هر آيه‌اى ، اختلاف قرائت‌ها را ذكر مىكنم و سپس چگونگى نظم آيات را توضيح مىدهم . « 2 »\r\nاو دليلى براى اتصال آيات بعدى به آيات قبلى ذكر نموده است ، امّا گويى كه در اين دو آيه از قول خود برگشته و فقط سبب نزول را بيان كرده و گفته است : اين آيه در مورد عده‌اى از اصحاب كه نزد رسول اللّه صلّى اللّه عليه و آله آمدند و گفتند : تكليف ما را در مورد شراب‌خوارى و قمار بازى معين كن كه زايل كنندهء عقل و ضايع كنندهء مال هستند . و پس از آن اين آيه نازل شد . « 3 »\r\n( 2 ) كلينى در كافى از على بن يقطين روايت مىكند كه مهدى عبّاسى از امام كاظم عليه السّلام سؤال كرد كه آيه شراب‌خوارى در قرآن كريم تحريم شده است ؟ در حالى كه مردم تنها نهى از آن را در قرآن مىبينند و نه تحريم آن را .\r\nامام عليه السّلام : بلكه شراب‌خوارى در قرآن تحريم شده است .\r\nمهدى گفت : اى ابا الحسن ، اين تحريم در كجاى قرآن آمده است ؟\r\nفرمود : خداوند مىفرمايد :  « . . . إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ . . . »  « 4 » خداوند كارهاى زشت چه آشكار باشد چه پنهان و گناه و سركشى بنا حق را حرام كرده است . و منظور از إثم همان شراب‌خوارى است ؛ زيرا خداوند در جاى ديگر مىفرمايد :  « يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما »  ؛ دربارهء شراب و قمار از تو مىپرسند ، بگو در هر دو گناه بزرگى است و سودهايى هم براى مردم دارد ؛ اما گناهشان بيش از سودشان است .\r\n\r\n\r\n","description":"","footnote":"\r\n( 1 ) . مجمع البيان ، ج 2 ، ص 555 .\r\n( 2 ) . همان ، ج 1 ، ص 77 .\r\n( 3 ) . همان ، ج 2 ، ص 557 .\r\n( 4 ) . اعراف ( 7 ) ، 33 .\r\n","page_name":" 319 ","page_number":319},
  {"content":"\r\n\r\nمهدى گفت : اى على بن يقطين ، اين گونه است فتواى بنى هاشم !\r\nگفتم : صحيح مىفرماييد يا امير المؤمنين ، خدا را سپاس مىگوييم كه اين علم را از ميان شما اهل بيت خارج نگردانيد . به خدا قسم كه مهدى لحظه‌اى درنگ نكرد و گفت : درست مىگويى اى رافضى ! « 1 »\r\n( 1 ) شيخ طوسى در التبيان همين معنا را از اهل سنت نقل كرده و از جملهء آنها حسن بصرى است كه مىگويد : اين آيه دلالت بر تحريم خمر دارد ؛ زيرا خداوند در آن إثم را تحريم كرده و فرموده است :\r\n « قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ »  علاوه بر اين كه خداوند خمر را به اين توصيف كرده است كه گناه كبيره است و بدون هيچ اختلافى ، گناه كبيره حرام است . « 2 »\r\n( 2 ) طبرسى در مجمع البيان مىنويسد : حسن بصرى مىگويد كه خمر از دو جهت حرام است : يكى اين كه خداوند مىفرمايد :  « وَ إِثْمُهُما أَكْبَرُ مِنْ نَفْعِهِما »  مىدانيم كه اگر ضرر چيزى بيش از منفعت آن باشد ، عقل اقتضا مىكند كه از آن پرهيز شود . و ديگر اين كه مىفرمايد كه در خمر و ميسر گناه وجود دارد و در آيهء ديگرى گناه را تحريم كرده و فرموده است :  « قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ »  ؛ « 3 » بگو : « خداوند كارهاى زشت را حرام كرده است چه آشكار باشد و چه پنهان » .\r\nهيچ ارتباطى بين اين سؤال و جواب و بين مسأله بدر و مسائل آن وجود ندارد .\r\nاما مقطع ديگرى از آيه كه مىفرمايد :  « وَ يَسْئَلُونَكَ ما ذا يُنْفِقُونَ »  ؟ و مثل همين سؤال در چهار آيهء قبل آمده است ، آنجا كه مىفرمايد :  « وَ يَسْئَلُونَكَ ما ذا يُنْفِقُونَ »  ؟ امّا جواب مختلف است ، در آنجا فرموده :  « قُلْ ما أَنْفَقْتُمْ مِنْ خَيْرٍ »  ؛ هر چيزى كه انفاق كرديد . و در اينجا مىفرمايد :  « الْعَفْوَ »  .\r\nدر آنجا گفته شد كه سؤال‌كننده عمرو بن جموح بوده است و توضيح داده شد كه شايد مسبب طرح اين سؤال ، مطلبى بوده است كه در ده آيهء قبل از آن مطرح شده است كه خداوند مىفرمايد :  « وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ »  « 4 » ؛ در راه خدا انفاق كنيد و خود را با دست خويش به هلاكت نيفكنيد .\r\n\r\n\r\n","description":"","footnote":"\r\n( 1 ) . فروع كافى ، ج 6 ، ص 46 ، حديث اول .\r\n( 2 ) . التبيان ، ج 2 ، ص 213 .\r\n( 3 ) . مجمع البيان ، ج 2 ، ص 558 و الميزان ، ج 2 ، ص 195 - 193 و ج 4 ، ص 117 ، ج 6 ، ص 117 و نك : الغدير ، ج 6 ، ص 254 و در تاريخ بغداد ، ج 8 ، ص 358 از عائشه روايت كرده است : تحريم خمر در سورهء بقره نازل شد و پيغمبر صلّى اللّه عليه و آله از آن نهى فرمود . و جصاص در احكام القرآن ، ج 1 ، ص 38 دربارهء تشديد تحريم صحبت كرده كه در مباحث سال چهارم خواهد آمد .\r\n( 4 ) . بقره ( 2 ) ، 195 .\r\n","page_name":" 320 ","page_number":320},
  {"content":"\r\n\r\n( 1 ) در اينجا طبرسى تصريح مىكند كه سؤال‌كننده عمرو بن جموح بوده است و تصريح مىكند به اين كه او در مورد نفقه دادن براى جهاد سؤال كرد « 1 » و شايد كه خود او بار ديگر از حدّ انفاق سؤال كرده باشد و در پاسخ آمده باشد  « قُلِ الْعَفْوَ »  ، بگو عفو يعنى زيادتى .\r\n( 2 ) طوسى در التبيان از امام باقر عليه السّلام روايت مىكند كه فرمود : عفو همان مقدارى است كه از خرجى يك سال بيشتر باشد .\r\nاز امام صادق عليه السّلام روايت مىكند كه فرمود : منظور از عفو در اينجا حدّ وسط است . « 2 »\r\n( 3 ) عياشى در تفسير خود چهار روايت را از امام صادق عليه السّلام از طريق يوسف و ابى بصير و عبد الرحمن و جميل بن درّاج نقل مىكند بر اين كه امام اين آيه را تلاوت فرمود :  « وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً »  ؛ و آنان كه به هنگام هزينه ، اسراف نمىكنند و بخل نمىورزند ، بلكه به اعتدال رفتار مىكنند و آنگاه فرمود : اين همان حدّ وسط است . « 3 »\r\nامّا آيهء بعدى مىفرمايد :  « . . . وَ يَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ »  ؛ دربارهء يتيمان از تو سؤال مىكنند ، بگو اصلاح كارشان بهتر است .\r\nكه اين با واقعه بدر و به شهادت رسيدن عده‌اى در آن و باقى ماندن تعدادى يتيم متناسب است و براى همين است كه مسلمين از تكليف خود نسبت به اين يتيمان سؤال مىكنند و جواب مىشنوند كه آنها برادرانشان هستند كه بايستى با آنها مهربان باشند و به اصلاح امورشان بپردازند .\r\n( 4 )\r\n\r\nزكات فطره و عيد فطر\r\nعلت درخواست‌هاى مكرّر از مسلمين براى انفاق كردن اين بود كه از طريق غنائم بدر و فديهء اسراء صاحب اموال خوبى شده بودند و لذا مناسب بود كه رسول اللّه صلّى اللّه عليه و آله به آنها دستور دهد كه در اين سال زكات فطره بپردازند . چنان كه مسعودى به اين مطلب اشاره كرده است . « 4 »\r\n( 5 ) يعقوبى هم مىنويسد : مردم در اين سال براى نماز عيد در مصلّى جمع شدند و تا قبل از آن چنين احتمالى نداشتند و در آنجا رسول اللّه صلّى اللّه عليه و آله با دستان خود يك يا دو گوسفند را قربانى كرد و در اين روز نيزهء كوچكى به دست گرفته و بر آن تكيه مىكرد . « 5 »\r\n\r\n\r\n","description":"","footnote":"\r\n( 1 ) . مجمع البيان ، ج 2 : 588 .\r\n( 2 ) . التبيان ، ج 2 ، ص 214 و از او در مجمع البيان ، ج 2 ، ص 588 .\r\n( 3 ) . تفسير عياشى ، ج 1 ، ص 106 .\r\n( 4 ) . التنبيه و الاشراف ، ص 206 .\r\n( 5 ) . تاريخ يعقوبى ، ج 2 ، ص 46 .\r\n","page_name":" 321 ","page_number":321},
  {"content":"\r\n\r\n( 1 ) و در جعفريات با سندى از امام صادق عليه السّلام از على عليه السّلام آمده است كه رسول اللّه صلّى اللّه عليه و آله نيزهء كوچكى داشت كه پيكان آن برنجى بود و آن را در عيد قربان و عيد فطر به همراه مىبرد و بر آن تكيه مىكرد . « 1 »\r\nاين در حالى است كه وى با سندى از على عليه السّلام نقل مىكند كه رسول اللّه صلّى اللّه عليه و آله افراد را از به همراه داشتن سلاح در عيد فطر و قربان نهى مىكرد ، مگر اين كه خطرى از سوى دشمن وجود داشته باشد « 2 » البته منافاتى بين دو روايت نيست ، زيرا وجه جمع بين آنها ظاهر است .\r\nدر اين روز رسول اكرم صلّى اللّه عليه و آله آيهء  « وَ لِتُكَبِّرُوا اللَّهَ عَلى ما هَداكُمْ وَ لَعَلَّكُمْ تَشْكُرُونَ »  را كه در متن آيات روزه آمده است ، تفسير كرد .\r\n( 2 ) در همين زمينه مرحوم كلينى در اصول كافى از ريّان بن صلت و ياسر ، خادم امام رضا عليه السّلام نقل كرده است كه وقتى عيد فطر فرا رسيد ، مأمون از امام رضا عليه السّلام خواست كه نماز عيد را بخواند و خطبه‌هاى آن را ايراد كند . امام عليه السّلام درخواست كرد كه او را معذور دارند و فرمود : اگر مرا معاف نكنيد ، همانند رسول اللّه صلّى اللّه عليه و آله و امير المؤمنين عليه السّلام براى نماز خارج مىشوم . مأمون گفت : هرطور كه مىخواهى خارج شو .\r\nهنگامى كه خورشيد طلوع كرد ، امام عليه السّلام غسل كرد و عمامهء سفيدى بر سر گذاشته و يك طرف آن را بر سينه‌اش و طرف ديگر را بين شانه‌هايش انداخت . سپس عصايى را در دست گرفت . و خارج شد و هنگامى كه راه مىرفت ، تكبيرهاى چهارگانه را تكرار مىكرد : اللّه اكبر ، الله اكبر ، الله اكبر ، الله اكبر على ما هدانا و الله اكبر على ما أولانا . « 3 » سپس فرمود : اين همان قول خداوند است كه :  « وَ لِتُكَبِّرُوا اللَّهَ عَلى ما هَداكُمْ »  ؛ خدا را به خاطر آن كه شما را هدايت كرد ، بزرگ بشماريد . « 4 »\r\n( 3 )\r\n\r\nغزوهء بنى سليم\r\nطبرسى در إعلام الورى مىنويسد : رسول الله صلّى اللّه عليه و آله وقتى كه از غزوه بدر بازگشت ، تنها هفت شب در مدينه ماند و سپس براى غزوهء بنى سليم از مدينه خارج شد تا به كنار آبى از آب‌هاى آنها كه بدان « الكدر » « 5 » گفته مىشد ، رسيد و سه شب در آنجا اردو زد و چون كه توطئه‌اى را مشاهده نكرد ، بازگشت « 6 » .\r\n\r\n\r\n","description":"","footnote":"\r\n( 1 ) . الجعفريان ، ص 184 و در من لا يحضره الفقيه ، ج 1 ، ص 509 دو خبر مثل اين آمده است .\r\n( 2 ) . الجعفريان ، ص 38 و در فروع كافى ، ج 3 ، ص 461 ح 6 و تهذيب ، ج 1 ، ص 292 دو خبر مثل آن آمده است .\r\n( 3 ) . اصول كافى ، باب ولادت امام رضا عليه السّلام ، ج 1 ، ص 498 .\r\n( 4 ) . فروع كافى ، ج 4 ، ص 166 ، حديث 1 ؛ تفسير عياشى ، ج 1 ، ص 82 ؛ كتاب من لا يحضره الفقيه مرحوم صدوق ، ج 2 ، ص 167 ؛ خصال ، ج 2 ، ص 609 و تهذيب شيخ طوسى ، ج 3 ، ص 138 ، حديث 311 .\r\n( 5 ) . آب الكدر در هشت منزلى مدينه از طرف مكه قرار دارد ؛ طبقات ، ج 2 ، ص 12 .\r\n( 6 ) . اعلام الورى ، ج 1 ، ص 172 .\r\n","page_name":" 322 ","page_number":322},
  {"content":"\r\n\r\n( 1 ) ابن شهر آشوب اين خبر را به صورت مختصر در مناقب آل ابى طالب آورده است « 1 » و گمان مىكنم كه طبرسى آن را از ابن اسحاق در سيره نقل كرده « 2 » ؛ ولى روز حركت را مشخص نكرده است .\r\n( 2 ) لكن طبرى بعد از آن كه متن ابن اسحاق را نقل مىكند ؛ مىنويسد : آن حضرت در روز جمعه ، مصادف با اول شوّال سال دوم هجرى كه روز عيد فطر بود ، از مدينه خارج شد . « 3 »\r\nطبرى به نقل از ديگرى نوشته است : پس از آن كه رسول اكرم صلّى اللّه عليه و آله توطئه‌اى را در غزوهء الكدر مشاهده نكرد ، گوسفندان و شترانى را كه به غنيمت گرفته بود را حركت داد و در دهم شوّال وارد مدينه شد . « 4 »\r\n( 3 )\r\n\r\nسريهء بنى سليم\r\nوى در ادامه مىگويد : رسول اللّه صلّى اللّه عليه و آله در روز يكشنبه ، دهم شوال ، غالب بن عبد الله ليثى را به سريهء بنى سليم و غطفان فرستاد كه عده‌اى را كشتند خودشان هم سه شهيد دادند و تعدادى گوسفند را به غنيمت گرفته و روز شنبه ، چهار روز مانده از شوال به مدينه بازگشتند . « 5 »\r\nو در مورد علت سريهء بنى سليم و غطفان گفته‌اند كه به رسول اللّه صلّى اللّه عليه و آله خبر رسيد كه آنها عليه وى اجتماع كرده‌اند « 6 » ؛ زيرا محاصرهء بنى قينقاع بنا به قول واقدى از روز شنبه ، نيمهء شوال شروع شده بود ، « 7 » بنابراين مقدمات اين غزوه در طى اين سه روز ؛ يعنى از زمان بازگشت از بنى سليم تا زمان محاصرهء بنى قينقاع آماده شده بود . و از آنجا كه محاصره تا ماه ذى القعده طول كشيد و در طى آن اتفاقات ديگرى رخ داد كه به بيان آنها مىپردازيم .\r\n( 4 )\r\n\r\nازدواج با مشركان\r\nو اما اتفاق اول در ارتباط با آياتى از سورهء بقره مىباشد كه خداوند مىفرمايد :\r\n « وَ لا تَنْكِحُوا الْمُشْرِكاتِ حَتَّى يُؤْمِنَّ وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ وَ لَوْ أَعْجَبَتْكُمْ وَ لا تُنْكِحُوا الْمُشْرِكِينَ حَتَّى يُؤْمِنُوا وَ لَعَبْدٌ مُؤْمِنٌ خَيْرٌ مِنْ مُشْرِكٍ وَ لَوْ أَعْجَبَكُمْ أُولئِكَ يَدْعُونَ إِلَى النَّارِ وَ اللَّهُ \r\n\r\n\r\n","description":"","footnote":"\r\n( 1 ) . المناقب ، ج 1 ، ص 190 .\r\n( 2 ) . ابن هشام ، ج 3 ، ص 46 .\r\n( 3 ) . طبرى ، ج 2 ، ص 482 .\r\n( 4 ) . همان ، ص 482 .\r\n( 5 ) . همان ، ص 483 .\r\n( 6 ) . همان ، ص 482 .\r\n( 7 ) . مغازى واقدى ، ج 1 ، ص 176 .\r\n","page_name":" 323 ","page_number":323},
  {"content":"\r\n\r\n يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ وَ يُبَيِّنُ آياتِهِ لِلنَّاسِ لَعَلَّهُمْ يَتَذَكَّرُونَ »  ؛\r\nبا زنان مشرك ازدواج نكنيد تا ايمان بياوريد ، و كنيز مؤمن از زن مشرك بهتر است ، اگر چه شيفته‌تان كرده باشد و زنان خود را به ازدواج مردان مشرك در نياوريد تا ايمان آورند ، و بندهء مؤمن از مرد مشرك بهتر است اگر چه شيفته‌تان كرده باشد . آنها به آتش دعوتتان مىكنند و خدا به بهشت و آمرزش .\r\nخداوند آياتش را بر مردم عرضه مىدارد تا به خود آيند .\r\n( 1 ) در شأن نزول اين آيه ، اخبار متعددى را نقل كرده‌اند كه بعضى از آنها ارتباطى با اتفاقات بعد از بدر ندارد ؛ چنان كه سيوطى در الدر المنثور از مقاتل نقل مىكند كه گفت : حذيفة بن يمان كنيزى داشت كه او را آزاد كرده و با او ازدواج كرد . مردم او را سرزنش كرده و مىگفتند : با كنيز ازدواج كرده است ! لذا خداوند اين آيه را نازل كرد . « 1 »\r\n( 2 ) واحدى در اسباب النزول از سدّى از ابن عباس روايت كه عبد الله بن رواحه كنيز سياه پوستى داشت كه يك روز در اثر عصبانيت او را كتك زد ؛ امّا فورا پشيمان شد و نزد رسول اللّه صلّى اللّه عليه و آله رفت و جريان را به او گفت : نبى اكرم صلّى اللّه عليه و آله از او سؤال كرد : عقيدهء او چگونه است ؟ عبد الله گفت : او به توحيد و رسالت شما شهادت مىدهد و با دقت وضو مىگيرد و نماز مىخواند و روزه‌دارى مىكند . رسول اللّه صلّى اللّه عليه و آله فرمود : اى عبد اللّه ، او مؤمنه است . عبد الله گفت : قسم به آن كه تو را به حق فرستاده است ، او را آزاد كرده و با وى ازدواج خواهم كرد و اين كار را انجام داد ؛ اما مردم به سرزنش او پرداخته و مىگفتند : او با يك كنيز ازدواج كرده است ، كه خداوند در اين مورد اين آيه را نازل فرمود :  « وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ »  « 2 »\r\n( 3 ) و اما حادثهء دوم كه شايد با حوادث بعد از بدر مرتبط باشد ، اين است كه طبرسى در مجمع البيان گفته است : اين آيه در شأن مرثد بن ابى مرثد غنوى نازل شده است ؛ زيرا رسول اللّه صلّى اللّه عليه و آله او را به مكه فرستاده بود تا عده‌اى از مسلمانان را به مدينه بياورد .\r\nاو مردى قوى و شجاع بود و از زمان جاهليّت در مكه با زنى به نام عنّاق روابط دوستانه داشت . در اين زمان عنّاق او را به سوى خود خواند و گفت : آيا با من ازدواج نمىكنى ؟ مرثد گفت : بايد از رسول اللّه صلّى اللّه عليه و آله اجازه بگيرم و وقتى به مدينه بازگشت ، از رسول اللّه صلّى اللّه عليه و آله درخواست اجازه كرد كه آيه نازل شد . « 3 »\r\n( 4 ) اين خبر را علامهء طباطبايى در الميزان نقل كرده و فرموده است : شيخ طوسى هم آن از ابن عباس\r\n\r\n\r\n","description":"","footnote":"\r\n( 1 ) . الدر المنثور ، ج 1 ، ص 256 - 257 .\r\n( 2 ) . اسباب النزول ، ص 65 .\r\n( 3 ) . مجمع البيان ، ج 2 ، ص 56 و اسباب النزول ، ص 65 - 66 .\r\n","page_name":" 324 ","page_number":324},
  {"content":"\r\n\r\nنقل كرده و در ادامه افزوده است : هيچ منافاتى بين اين شأن نزول‌هايى كه براى يك آيه ذكر مىشود ، نيست ؛ زيرا ممكن است كه حوادث مختلفى رخ داده باشد كه بعد از آنها يك آيه نازل شده و همه را در برگرفته است . « 1 »\r\n( 1 ) در اينجا اضافه مىكنم كه بعيد نيست مرثد بن ابى مرثد غنوى همان كسى باشد كه رسول اللّه صلّى اللّه عليه و آله او را به همراه زيد بن حارثه براى آوردن زينب با ابى العاص بن ربيع به مكه فرستاد - چنان كه ابن اسحاق ذكر كرده است - و به آنها گفت : شما در منطقهء يأجج « 2 » بمانيد تا زينب به شما ملحق شود ، آنگاه او را به مدينه بياوريد . اين واقعه حدود يك ماه بعد از بدر بوده است .\r\nسپس از زينب روايت مىكند كه وقتى او خودش را آمادهء سفر كرد ، كنانة بن ربيع ، برادر شوهرش شترى را فرستاد و او بر آن سوار شد آنگاه كنانه او را در روز روشن حركت داد و راه مدينه را در پيش گرفت .\r\nعده‌اى از مردان قريش كه اين قضيه را شنيدند ، براى دست يافتن بر او حركت كردند و در ذى طوى به او رسيدند . اوّلين كسى كه به او رسيد ، هبّار بن اسود و ( نافع بن عبد القيس ) الفهرى بودند . هبّار به زينب كه در هودج نشسته بود ، نيزه‌اى حواله كرد و در اين حال وى حامله بود و دچار ترس شديدى شد و براى همين سقط جنين كرد .\r\n( 2 ) كنانة بن ربيع با ديدن اين صحنه فورا تيرى در كمان گذاشت و روى زانوى خود نشست و گفت : به خدا قسم كه اگر مردى به من نزديك شود ، تيرى را بر او حواله مىكنم !\r\nابو سفيان به همراه عده‌اى از رجال قريش به پيش آمد و گفت : اى مرد ، تير خود را از نشانه روى بردار تا با تو صحبت كنيم . او از نشانه روى دست كشيد ، و ابو سفيان جلو آمد تا در مقابلش ايستاد و گفت : تو به هيچ مصيبتى گرفتار نشده‌اى ، ولى مصيبت و گرفتارى ما را ديده‌اى و با اين حال اين زن را در جلوى چشمان ما و روز روشن بر شتر سوار كرده‌اى و پيش پدرش مىبرى ؟ آيا نمىدانى كه پدرش چه بلايى بر سر ما آورد ؟ با اين حال دخترش را جلوى چشمان ما و در روز روشن حركت مىدهى تا مردم گمان كنند كه اين به سبب ضعف و ذلّتى است كه بدان دچار شده‌ايم ؟ تو او را برگردان تا صداها خاموش شود و مردم نيز بگويند كه او را برگردانديم ، آنگاه او را مخفيانه به پدرش ملحق كن .\r\n( 3 ) كنانه اين را قبول كرد و زينب را برگردانيد و پس از چند شب كه سر و صداها خوابيد . او را شبانه\r\n\r\n\r\n","description":"","footnote":"\r\n( 1 ) . الميزان ، ج 2 ، ص 206 .\r\n( 2 ) . يأجج : نام دو محل است : كه در هشت مايلى مكه قرار دارند و معروف‌ترين محل به جايگاه مسجد شجره مىگويند كه بين آن و مسجد تنعيم دو ميل - معادل تقريبا سه كيلومتر فاصله است و امروز مسجد تنعيم به مكه وصل شده است .\r\n","page_name":" 325 ","page_number":325},
  {"content":"\r\n\r\nحركت داد و به زيد بن حارثه و همراهش تحويل داد و آنها نيز او را به نزد رسول اللّه صلّى اللّه عليه و آله بردند . « 1 »\r\nبنابراين هنگامى كه آيه نازل شد تأييدى بر كار رسول اللّه صلّى اللّه عليه و آله بود كه دختر مسلمانش را از همسر مشرك او جدا كرده بود .\r\n( 1 ) از جمله آياتى كه ارتباط كاملى با مسائل بعد از بدر و شهادت شهداى گانه دارد ، آيهء متوفّى يا شهيد است كه آيات 234 و 240 در همين مورد مىباشد و قبل و بين آنها آيات احكامى قرار دارد كه اخبار مربوط به آنها و شأن نزولشان مربوط به تاريخ صدر اسلام مىشود و اشكالى ندارد كه اشاره‌اى به آنها بشود .\r\n( 2 ) سيوطى در الدر المنثور از أنس بن مالك نقل مىكند كه گفت : رسم يهوديان بر اين بود كه وقتى زنى به روزهاى عادتش مىرسيد ، او را از خانه بيرون مىكردند و با او آب و غذا نمىخوردند و با او در يك اتاق نمىخوابيدند . و از سدّى و مقاتل نقل مىكند كه ثابت بن دحداحه انصارى « 2 » در اين مورد از رسول اللّه صلّى اللّه عليه و آله سؤال كرد و خداوند اين آيه را نازل فرمود :\r\n « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ »  ؛ دربارهء حيض از تو مىپرسند ، بگو رنجى است بر قاعدگى از زنان كناره بگيريد .\r\nرسول اللّه صلّى اللّه عليه و آله دستور داد كه با زنان در قاعدگى ، تمام روابط و ارتباطهاى عادى را داشته باشيد و تنها با آنها آميزش نكنيد . وقتى كه اين خبر به گوش يهوديان رسيد ، گفتند : اين مرد هيچ حكمى را وانگذارده است مگر اين كه با ما در آن حكم مخالفت كرده است . « 3 »\r\n( 3 ) شيخ طوسى از الحسن و قتاده و ربيع روايت كرده است كه : آنها از حيض سؤال كردند ؛ زيرا در آن وقت از آب و غذا خوردن با زنان اجتناب مىكردند و حتى با او در يك اتاق نمىنشستند و براى\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 308 - 310 و سهيلى در الروض الانف در شرح اين قسمت از سيره مىگويد : هبّار نيزه‌اى به مركب زينب زد و همين باعث شد كه او از روى شتر بر زمين افتاد و سقط جنين كرد و دائما دچار خون‌ريزى مىشد . او بعد از اسلام آوردن همسرش ، ابى العاص بن ربيع در مدينه وفات كرد .\r\nو براى همين ابن اسحاق از ابى هريره روايت مىكند كه : رسول اللّه صلّى اللّه عليه و آله سريّه‌اى را اعزام كرد كه من هم در آن بودم و به ما فرمود : اگر به هبّار بن اسود يا نافع بن عبد القيس فهرى دست يافتيد ، آنها را به قتل برسانيد ، سيرهء ابن هشام ، ج 2 ، ص 312 .\r\n( 2 ) . اين مرد همان كسى است كه در روز احد فرياد زد : اى جماعت انصار ! اگر محمد كشته شده است ، همانا خداى محمد زنده است و هرگز نمىميرد ؛ پس در راه دين خود كارزار كنيد و بدانيد كه خداوند ياور شما است . پس از اين عده‌اى از انصار به يارى وى پرداختند و در همين هنگام خالد بن وليد با اسب خود به نزديكى ثابت رسيد و با نيزه به او حمله كرد و او را به شهادت رسانيد . مغازى واقدى ، ج 1 ، ص 28 . در واقع ثابت آن چنان شخص باتقوايى بوده كه لياقت چنين سؤالى را داشته است .\r\n( 3 ) . الدر المنثور ، ج 1 ، ص 258 .\r\n","page_name":" 326 ","page_number":326},
  {"content":"\r\n\r\nهمين سؤال كردند كه چنين كارهايى لازم است يا خير ؟ « 1 »\r\n( 1 ) طبرسى در مجمع البيان اين مطلب را از شيخ طوسى نقل كرده و توضيح داده است كه : آنها در جاهليّت از زنان حائض اجتناب مىكردند « 2 » و اين به خاطر تأثيرپذيرى و الگوگيرى از اهل كتاب و به ويژه يهودان بود .\r\nآيه ، دستور به اجتناب از زنان داده و فرموده است :  « فَاعْتَزِلُوا النِّساءَ فِي الْمَحِيضِ »  ؛ از زنان قاعده كناره‌گيرى كنيد ؛ ولى اين كناره‌گيرى را تفسير كرده و فرموده است :  « وَ لا تَقْرَبُوهُنَّ »  ؛ با آنها نزديكى نكنيد ، و اين كار را نيز محدود كرده و فرموده است :  « حَتَّى يَطْهُرْنَ »  ؛ تا پاك شوند و سپس تطهير و غسل از قاعدگى را تشريع كرده و فرموده است :  « فَإِذا تَطَهَّرْنَ فَأْتُوهُنَّ »  ، پس از آن كه غسل كردند ( اجازه داريد كه ) با آنها نزديكى كنيد . و اين كار دليل بر جواز است نه وجوب ؛ زيرا امر بعد از منع مىباشد و نزديكى بايد كه از طريقى باشد كه خداوند به شما دستور اجتناب از آن را داده است ؛ يعنى از شرمگاه باشد .  « مِنْ حَيْثُ أَمَرَكُمُ اللَّهُ »  ؛ از همان جايى كه خداوند دستور اجتناب از آن را صادر كرده است . « 3 »\r\n( 2 ) پس از اين آيات مسلمانانى كه در زمان حيض با زنان خويش نزديك مىكردند و يا آنهايى كه همانند يهود از آنها به مدت طولانى كناره‌گيرى مىكردند ، احساس گناه مىكردند و لذا خداوند در ادامه مىفرمايد :  « إِنَّ اللَّهَ يُحِبُّ التَّوَّابِينَ »  ؛ خداوند توبه‌كنندگان را دوست مىدارد . آنگاه خداوند علّت تشريع اجتناب از نزديكى در زمان قاعده را بازگو كرده و مىفرمايد :  « وَ يُحِبُّ الْمُتَطَهِّرِينَ »  « 4 » ؛ خداوند پاكيزگان و كسانى را كه از قاعدگى و هر حدث و خبثى خود را تطهير مىكنند ؛ دوست مىدارد و در اينجا تطهير از غائط نيز مشمول اطلاق آيه مىشود و رسول اللّه صلّى اللّه عليه و آله نيز آيه را بر آن تطبيق كرده است :\r\n( 3 ) در اين مورد عياشى در تفسير خود از امام صادق عليه السّلام روايت مىكند كه فرمود : اعراب با سه سنگ خود را تميز مىكردند ؛ زيرا خرما مىخوردند و مدفوع آنها مانند پشكل شتر بود . در اين ميان مردى از انصار كدوى زرد را خورد و اسهال گرفت و براى همين با آب خود را تطهير كرد . . . ( آنگاه نزد نبى اكرم صلّى اللّه عليه و آله آمد و گفت ) : اى رسول خدا من با آب استنجاء كردم چون غذايى خوردم كه شكمم نرم شد و اسهال گرفتم و ديگر سنگ برايم كار آمد نبود و لذا با آب استنجاء نمودم .\r\n\r\n\r\n","description":"","footnote":"\r\n( 1 ) . التبيان ، ج 2 ، ص 219 - 220 .\r\n( 2 ) . مجمع البيان ، ج 2 ، ص 562 .\r\n( 3 ) . التبيان ، ج 2 ، ص 222 از ربيع و مجاهد و قتاده از ابن عباس .\r\n( 4 ) . ر . ك . به الميزان ، ج 2 ، ص 212 .\r\n","page_name":" 327 ","page_number":327},
  {"content":"\r\n\r\nرسول اللّه صلّى اللّه عليه و آله فرمود : پس تو اوّلين كسى بودى كه چنين كردى . . . خداوند در مورد تو اين آيه را نازل كرده است .  « إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ »  « 1 » .\r\nو اين معناى تطبيق آيه بر مورد است نه نزول خاص .\r\n( 1 ) در مورد اين مطلب كلينى در كافى از امام صادق عليه السّلام روايت كرده است كه : مردم ، با سنگ و پنبه خود را تميز مىكردند تا اين كه وضو ( - تطهير به وسيلهء آب ) اتفاق افتاد و اين كار مورد پسندى بود كه رسول اللّه صلّى اللّه عليه و آله بدان دستور داد و خود نيز آن را انجام مىداد . « 2 »\r\nبنابراين آيه به تطهير به وسيلهء آب از قاعدگى اشاره مىكند و رسول اللّه صلّى اللّه عليه و آله نيز غسل از قاعدگى و تطهير از غائط را سنّت قرار داد و شايد كه با تشريع احكام عادت و وجوب غسل از آن ، وضعيت نماز و روزهء قاعده و وجوب قضاى روزه تشريع شده است .\r\n( 2 ) يهوديان همانطور كه در كناره‌گيرى از حائض افراط مىكردند ، در كيفيت نزديكى با زنان نيز بدعت‌هايى را ايجاد كرده بودند . در اين زمينه عياشى در تفسير خود از امام صادق عليه السّلام و امام رضا عليه السّلام نقل مىكند كه : يهوديان مىگفتند : اگر مردى زن خود را از پشت به شرمگاه وطى كند ، فرزند او لوچ به دنيا مىآيد ! براى همين خداوند اين آيه را نازل فرمود :  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  ؛ زنانتان كشتزار شمايند ، هر گونه كه مىخواهيد به كشتزار خود درآييد ؛ يعنى بر خلاف قول يهوديان ، مىتوانيد از عقب يا جلو با آنها نزديكى كنيد و در اينجا نزديكى از دبر را قصد نكرده است و به اين وسيله آنچه را كه در اول خبر آمده ؛ ردّ كرده است ؛ يعنى معمّر بن خلّاد براى آن حضرت عليه السّلام نقل كرده است كه اهل مدينه اشكالى در وطى به دبر زنان نمىبينند و ظاهرا اين را از فقيه خودشان ، مالك بن أنس گرفته بودند ؛ زيرا سيوطى در الدر المنثور از ابى سليمان جوزجانى نقل مىكند كه : از مالك بن أنس در مورد وطى در دبر سؤال كردم و گفت : همين چند لحظه پيش ، من به خاطر وطى در دبر غسل كرده‌ام .\r\n( 3 ) مالك براى اين فتواى خويش به آنچه كه از نافع قارى نقل شده بود ؛ استناد مىكرده است . نافع نقل مىكند كه ابن عمر به من گفت : اى نافع ، قرآن را بردار و آياتى كه مىخوانم را مقابله كن و آنگاه قرآن قرائت كرد تا به اين آيه رسيد :  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  . آنگاه به من گفت : اى نافع آيا مىدانى كه اين آيه در مورد چه كسى نازل شده است ؟ گفتم نه . گفت : در مورد مردى از انصار نازل شده است كه از دبر با زن خود نزديكى كرده بود و اين كار در نظر مردم بسيار بزرگ و زشت شمرده\r\n\r\n\r\n","description":"","footnote":"\r\n( 1 ) . تفسير عياشى ، ج 1 ، ص 109 - 110 و شيخ صدوق آن را در كتاب من لا يحضره الفقيه و علامه طباطبائى آن را در الميزان ، ج 2 ، ص 216 نقل كرده و اخبار در اين مورد بسيار است و در بعضى از آنها آمده است : اوّلين كسى كه با آب خود را تطهير كرد ، براء بن عازب بوده است و فيض در وافى خبرى را از كتاب من لا يحضره الفقيه آورده است .\r\n( 2 ) . فروع كافى ، ج 3 ، ص 18 ، حديث 13 .\r\n","page_name":" 328 ","page_number":328},
  {"content":"\r\n\r\nشده بود . پس خداوند اين آيه را نازل فرمود . گفتم : آيا از پشت به قبل دخول كرده بود ؟ گفت : نه ، در دبر دخول كرده بود . و براى همين ابن عباس بر ابن عمر ايراد مىگرفت .\r\n( 1 ) در همين مورد از مجاهد از ابن عباس نقل شده است كه گفت : ابن عمر - كه خدا او را ببخشد - دچار توهم شده‌ست ، زيرا اين گروه از انصار - كه بت‌پرست بودند - از يهوديان كه اهل كتاب بوده و خود را از انصار مىدانستند ، پيروى مىكردند و از جمله آداب و رسوم اهل كتاب اين بود كه تنها از پهلو با زنان نزديكى مىكردند و انصار هم به پيروى از آنها اين گونه بودند ؛ اما قريشيان از روبه‌رو به پشت و خوابيده از زنان بهره‌مند مىشدند . تا اين كه مهاجران به مدينه آمدند و مردى از آنان با زنى از انصار ازدواج كرد و مىخواست كه با وى همانند زنان قريش رفتار كند ؛ اما زن انصارى مانع اين كار شد و گفت : ما تنها به پهلو با مردان همبستر مىشويم و تو هم اگر مىخواهى چنين كن و الّا از من جدا شو !\r\nجدال آنها بالا گرفت تا اين كه به گوش رسول اللّه صلّى اللّه عليه و آله رسيد و اين آيه نازل شد :  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  ؛ يعنى از جلو و عقب و به طور خوابيده مىتوانيد از زنان بهره‌مند شود و مقصود بهره‌مندى از محل تولد فرزند بوده و ابن داود هم آن را در سنن خود روايت كرده است .\r\n( 2 ) همچنين سيوطى خلاصه آن را از جابر بن عبد الله انصارى نقل كرده است كه : انصار تنها به صورت پهلو خوابيده با زنان خود نزديكى مىكردند ؛ امّا قريش به صورت‌هاى مختلف چنين مىكردند تا اين كه مردى از قريشيان با زنى از انصار ازدواج كرد و خواست كه همانند زنان قريشى با وى رفتار كند ؛ اما آن زن مانع شد و گفت : تنها به صورتى كه در ميان ما رسم است ، با من نزديكى كن . اين خبر به رسول اللّه صلّى اللّه عليه و آله رسيد و خداوند فرمود :  « فَأْتُوا حَرْثَكُمْ أَنَّى شِئْتُمْ »  ؛ يعنى به صورت ايستاده و نشسته و خوابيده از راه واحدى ؛ « 1 » يعنى از راه جلو و نه از پشت با آنها نزديكى كنيد .\r\n( 3 ) براى همين عياشى در تفسير خود از صفوان بن يحيى از بعضى از اصحاب نقل كرده است كه گفت : از امام صادق عليه السّلام سؤال كردم كه منظور خداوند كه مىفرمايد :\r\n « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  ؛ چيست ؟ فرمود : يعنى از پشت و جلو شرمگاه او نزديكى كنيد .\r\n( 4 ) و از زراره روايت شده است كه گفت : از امام باقر عليه السّلام در مورد قول خداوند متعال كه مىفرمايد :\r\n « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  ؛ سؤال كردم . فرمود : كه منظور نزديكى از در شرمگاه است .\r\nروايت ديگرى نيز كه زراره از امام باقر عليه السّلام روايت كرده است ، حمل بر همين معنا مىشود . آنجا كه امام فرمود : هر جايى ( هر گونه ) كه خواستى ؛ يعنى از شرمگاه . « 2 »\r\n\r\n\r\n","description":"","footnote":"\r\n( 1 ) . الدر المنثور ، ج 1 ، ص 261 .\r\n( 2 ) . تفسير عياشى ، ج 1 ، ص 111 .\r\n","page_name":" 329 ","page_number":329},
  {"content":"\r\n\r\n( 1 ) مرحوم طبرسى در مجمع البيان دربارهء نظم و ترتيب موجود نزول آيات چهارگانه از آيهء 224 تا آيهء 227 مىنويسد : وقتى كه خداوند بعضى از احكام مربوط به زنان را بيان مىكند آن مسأله ايلاء را ذكر كرد كه عبارت است از قسمى از سوى مرد كه به واسطهء آن زن بر مرد حرام مىشود . در ابتدا به ذكر قسم كه ايجاد كنندهء إيلاء است پرداخته و مىفرمايد :\r\n « وَ لا تَجْعَلُوا اللَّهَ عُرْضَةً لِأَيْمانِكُمْ أَنْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ وَ اللَّهُ سَمِيعٌ عَلِيمٌ »  ؛ « 1 »\r\nخدا را دستاويز سوگندهايتان قرار ندهيد كه از نيكى و پرهيزگاران و اصلاح بين مردم خوددارى كنيد كه خداوند شنواى دانا است .\r\nسپس اقسام قسم را بيان كرده و مىفرمايد :  « لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما كَسَبَتْ قُلُوبُكُمْ وَ اللَّهُ غَفُورٌ حَلِيمٌ »  ؛ « 2 »\r\nخداوند به سبب سوگندهاى بيهوده شما را بازخواست نمىكند ؛ ولى سوگندهائى كه با دل بسته‌ايد مؤاخذه خواهد كرد ، و خداوند آمرزنده و مهربان است .\r\nآنگاه حكم إيلاء را بيان مىكند ؛ زيرا از اقسام قسم و شريعتى از شرايع اسلام به شمار مىرود .\r\nسپس مىفرمايد :   « لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ اللَّهَ غَفُورٌ رَحِيمٌ وَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ »   « 3 »\r\nسپس حكم طلاق و مطلّقه و متعلقات آن را در طى پانزده آيه از آيهء 228 تا آيهء 242 بيان كرده است . در ابتدا آمده است كه :  « وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ . . . »  .\r\n( 2 ) آنچه كه بر همسران شهداى بدر صدق مىكند و انطباق دارد ، آياتى است كه حكم عدّهء زنان شوهر از دست داده را بيان مىكند . در اين زمينه دو آيه نازل شده است كه يكى از آنها عبارت است از :  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ وَ اللَّهُ عَزِيزٌ حَكِيمٌ »  ؛ « 4 » كسانى از شما كه مىميرند و همسرانى به جا مىگذارند ، بايد وصيت كنند كه هزينهء يك سال آنها را بپردازند و از خانه اخراجشان\r\n\r\n\r\n","description":"","footnote":"\r\n( 1 ) . مجمع البيان ، ج 2 ، ص 566 و نقل كرده است كه عبد الله بن رواحه قسم خورد كه بين خواهرش و همسرش سازش ايجاد نكند و مىگفت : من قسم خورده‌ام و زنم بر من حلال نيست پس از آن اين آيه نازل شد . و اين با حكم فقهى اين مسأله هماهنگ نيست ، زيرا عقد قسم مشروط به رجحان نيست و اين مردود است و شايد كه براى همين شيخ طوسى در التبيان و علامه در الميزان آن را ذكر نكرده‌اند .\r\n( 2 ) . مجمع البيان ، ج 2 ، ص 568 .\r\n( 3 ) . همان ، ص 570 .\r\n( 4 ) . بقره ( 2 ) ، 240 .\r\n","page_name":" 330 ","page_number":330},
  {"content":"\r\n\r\nنكنند ، ولى اگر خودشان بيرون روند نسبت به آنچه دربارهء خود مطابق عرف انجام دهند بر شما گناهى نيست و خداوند توانمندى فرزانه است .\r\n( 1 ) سيّد مرتضى از تفسير نعمانى با سندى از حضرت على عليه السّلام نقل كرده است كه فرمود : زمان عده در جاهليت يك سال كامل بود و هنگامى كه مردى فوت مىكرد ، همسرش در پشت سر خود تكه‌اى پشكل يا چيزى شبيه آن مىانداخت و مىگفت : شوهر به نظرم از اين پشكل كمتر است ! و در اين مدت خود را آرايش يا خوشبو يا ازدواج نمىكرد . در اين مدت ورثه او را از منزل شوهرش اخراج نمىكردند و بلكه از تركهء ميّت خرجى او را مىدادند تا اين كه در اوايل اسلام خداوند نازل فرمود :\r\n « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ »  ؛\r\nكسانى از شما كه مىميرند و همسرانى به جاى مىگذارند . بايد وصيت كنند كه هزينهء يك سال آنها را بپردازند و از خانه اخراجشان نكنند .\r\nپس از آن كه پايه‌هاى اسلام قوىتر شد . خداوند اين آيه را نازل فرمود :\r\n « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ . . . »  ؛ « 1 »\r\nكسانى از شما كه مىميرند و همسرانشان باقى مىمانند بايد چهار ماه و ده روز عده نگه دارند و چون اين مدت به پايان رسيد ، بر شما ايرادى نيست كه به شيوه‌اى شايسته به ارادهء خود گذران كنند .\r\n( 2 ) عياشى در تفسير خود از ابى بصير روايت كرده است كه : از امام باقر عليه السّلام در مورد آيهء  « مَتاعاً إِلَى الْحَوْلِ غَيْرَ إِخْراجٍ »  ؛ سؤال كردم كه آن حضرت صلّى اللّه عليه و آله فرمود : اين آيه به وسيلهء آيهء  « وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ وَ اللَّهُ بِما تَعْمَلُونَ خَبِيرٌ »  ؛ كسانى از شما كه مىميرند و همسرانشان باقى مىمانند بايد چهار ماه و ده روز عدّه نگه دارند و چون اين مدت به پايان رسيد ، بر شما ايرادى نيست كه به شيوه‌اى شايسته به ارادهء خود گذران كنند و خدا به آنچه مىكنيد آگاه است » منسوخ شده است .\r\nگفتم : چگونه ؟ فرمود : در آن هنگام وقتى كه مردى فوت مىكرد تا يك سال از اصل مال به همسرش نفقه پرداخت مىشد و سپس او را بدون دادن هيچ گونه ارثى اخراج مىكردند . سپس آيهء ربع و ثمن آن را نسخ كرد و بعد از آن به او ارث پرداخت مىشد و او از آن استفاده مىكرد . « 2 »\r\n( 3 ) قمى در تفسير آن مىنويسد : عدهء زنان در جاهليت به مدت يك سال بود و بعد از آن كه رسول اللّه صلّى اللّه عليه و آله به پيامبرى مبعوث شد . آداب و رسوم آنها را تغيير نداد و بلكه خداوند نازل فرمود :  « وَ الَّذِينَ \r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 453 .\r\n( 2 ) . تفسير عياشى ، ج 1 ، ص 122 و 129 و مثل همين روايت را از ابن عمير از امام باقر عليه السّلام روايت كرده است .\r\n","page_name":" 331 ","page_number":331},
  {"content":"\r\n\r\n يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ »  ؛ كسانى از شما كه مىميرند و همسرانى به جا مىگذارند ، بايد وصيت كنند كه هزينهء يك سال آنها را بپردازند و از خانه اخراجشان نكنند . و در اين مدت عدهء زن متوفى يك سال بود تا اين كه پايه‌هاى اسلام محكم‌تر شد و خداوند نازل فرمود :  « الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً »  ؛ كسانى كه از شما كه مىميرند و همسرانشان باقى مىمانند بايد چهار ماه و ده روز عده نگه دارند . و بدين وسيلهء آيهء  « مَتاعاً إِلَى الْحَوْلِ غَيْرَ إِخْراجٍ »  نسخ شد در اينجا از بررسى بقيهء آيات سورهء بقره صرف نظر مىكنيم تا قبل از بيان اخبار بنى قينقاع به خبرى ديگرى كه در ماه شوال همين سال واقع شده است بپردازيم .\r\n( 1 )\r\n\r\nنذر براى كشتن تحريك‌كننده بر ضد پيامبر صلّى اللّه عليه و آله\r\nواقدى از اسماعيل بن مصعب بن اسماعيل بن زيد بن ثابت انصارى از پدرش از جدّش زيد بن ثابت نقل مىكند كه گفت : در ميان بنى عمرو بن عوف پيرمردى زندگى مىكرد كه « ابو عفك » ناميده مىشد و 120 سال داشت . او نه تنها اسلام را قبول نكرده بود بلكه ديگران را به دشمنى با نبى اكرم صلّى اللّه عليه و آله تشويق مىكرد و هنگامى كه رسول اللّه صلّى اللّه عليه و آله به بدر رفت و خداوند او را يارى كرد ، حسادت ابو عفك برانگيخته شده و اين اشعار را مىخواند :\r\n لقد عشت حينا و ما ( ان ) أرى * من الناس دارا و لا مجمعا \r\nزمانى ( دراز ) زندگى كرده‌ام و نديده‌ام خانه‌ها و مجتمعى از مردم\r\n بأولى عقولا و آتى الى * منيبا سراعا اذا ما دعا \r\nكه خردهاى و الا داشته باشند و به سوى شخص مخلصى آنگاه كه دعوتى كنيد با سرعت اجابت كنند\r\n فسلتهم امرهم راكب * حراما حلالا لشتّى معا \r\nو يك سوارى ( از راه برسد ) و اختيار آنان را با حلال و حرامى پراكنده از آنها بگيرد چه قدر تفاوت دارد اين دو حال با يكديگر\r\n و لو كان بالملك صدقتم * و بالنصر تابعتم - تبّعا \r\nچنانچه ملائك پيروى پادشاهى باشد .\r\n( 2 ) وقتى كه سالم بن عمير از بنى نجار اين را شنيد ، گفت : نذر مىكنم كه يا ابو عفك را بكشم يا در راه به قتل رساندن او كشته شوم ! و در يكى از شب‌هاى بسيار گرم ماه شوّال كه بيستمين ماه هجرت به مدينه بود ، ابو عفك در ايوان بنى عمرو بن عوف خوابيده بود كه سالم بن عمير پيش آمد و شمشيرش را در سينه‌اش فرو برد . ابو عفك فرياد كشيد كه مردم ! به دورش جمع شدند و او را در منزلش به خاك سپردند . « 1 »\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 174 .\r\n","page_name":" 332 ","page_number":332},
  {"content":"\r\n\r\n( 1 )\r\n\r\nغزوهء بنى قينقاع\r\nظاهرا حسادت به پيامبر صلّى اللّه عليه و آله به خاطر پيروزىاش در جنگ بدر ، منحصر به اين پيرمرد نبوده است ، بلكه واقدى از محمد ابن كعب قرطى روايت مىكند كه وقتى رسول اللّه صلّى اللّه عليه و آله و يارانش در جنگ بدر پيروز شدند و به مدينه برگشتند ، يهوديان بنى قينقاع راه سرپيچى در پيش گرفتند و براى همين عهد و پيمان‌هايى كه بين آنها و رسول اللّه صلّى اللّه عليه و آله منعقد شده بود ، زير پا گذاشتند . « 1 » وى سركشىهاى يهود و قطع رابطه‌ها را ذكر نكرده ؛ امّا گفته است :\r\n( 2 ) در همان اوضاع و احوال زنى از عرب كه همسر يكى از انصار بود به بازار بنى قينقاع آمد و براى تهيهء جواهرى نزد زرگرى نشست . در اين هنگام يكى از يهوديان بنى قينقاع پشت سر او نشست و بدون اين كه او بفهمد ، دامنش را با خارى به پشت او سنجاق كرد و وقتى كه زن از جايش برخاست ؛ پشتش نمايان شد و يهوديان بر او خنديدند .\r\nدر اين لحظه مردى از مسلمانان ، اين يهودى را دنبال كرد و او را كشت ! در مقابل يهوديان بنى قينقاع نيز به آن مسلمان حمله كردند و او را كشتند و به اين ترتيب عهدى را كه ميان آنها و رسول اللّه صلّى اللّه عليه و آله بود شكستند و به جنگ آن حضرت صلّى اللّه عليه و آله پرداختند . « 2 »\r\n( 3 ) قمى در تفسير خود مىنويسد : رسول اللّه صلّى اللّه عليه و آله به ميان آنها آمد و فرمود : اى يهوديان ، مىدانيد كه چه بلايى بر سر قريش آمد ، در حالى كه آنها قوىتر و بيشتر از شما بودند . پس اسلام را بپذيريد تا در امان باشيد .\r\nآنها گفتند : اى محمد ! آيا گمان مىكنى كه جنگ با ما همانند جنگ با قوم خودت مىباشد ؟ ! به خدا قسم كه اگر با ما روبه‌رو شوى ، مىفهمى كه با مردان جنگى روبه‌رو شده‌اى . « 3 »\r\nدر حقيقت دعوت نبى اكرم صلّى اللّه عليه و آله يك إنذار و تبشير بود ؛ انذار به جنگى همانند بدر به واسطهء اين كه نقض پيمان كرده بودند و تبشير به اين كه اگر اسلام را بپذيرند ، اسلام خطاهاى گذشته را محو مىكند و نه تنها به خاطر كشتن يك مسلمان آنها را قصاص نمىكند ؛ بلكه آنها را مورد عفو قرار مىدهد .\r\n( 4 ) واقدى مىگويد : آنها كه شجاع‌ترين يهوديان بودند اين سخنان را گفتند و عبد الله بن أبيّ سلول خزرجى در پيمان سابق با آنها بود و او به آنها دستور داده بود كه تحصّن كنند و به آنها قول داده بود كه به يارى آنها اقدام خواهد كرد و اقدامى نكرد . « 4 »\r\n\r\n\r\n","description":"","footnote":"\r\n( 1 ) . همان ، ص 176 .\r\n( 2 ) . همان ، ص 176 - 177 و سيرهء ابن هشام ، ج 3 ، ص 51 .\r\n( 3 ) . تفسير قمى ، ج 1 ، ص 97 و اعلام الورى ، ج 1 ، ص 175 با لفظ ديگر و المناقب ، ج 1 ، ص 190 و سيرهء ابن اسحاق ، ج 3 ، ص 50 و مغازى واقدى ، ج 1 ، ص 174 .\r\n( 4 ) . مغازى واقدى ، ج 1 ، ص 178 .\r\n","page_name":" 333 ","page_number":333},
  {"content":"\r\n\r\n( 1 ) سپس از عروه روايت كرده است كه وقتى رسول اللّه صلّى اللّه عليه و آله از بدر بازگشت و يهوديان سركشى خويش را آشكار كردند ، جبرئيل آيات زير را نازل كرد :\r\n     « إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّهَ لا يُحِبُّ الْخائِنِينَ وَ لا يَحْسَبَنَّ الَّذِينَ كَفَرُوا سَبَقُوا ، إِنَّهُمْ لا يُعْجِزُونَ »      ؛\r\nبدترين جنبندگان نزد خدا كسانى هستند كه كافرند و ايمان نمىآوردند . كسانى كه با آنها پيمان بستى و هر بار پيمان خود را مىشكنند و پرهيزگار نيستند . اگر ديدى كه بر جنگ تو آمده‌اند چنان به آنها حمله ببر تا پيروانشان نيز پراكنده شوند ، شايد به خود آيند . اگر از خيانت قومى ترس داشتى ، منصفانه ( فسخ پيمان خود را ) به آنها اعلام كن ؛ كه خداوند خائنان را دوست ندارد . كافران نپندارند كه رها شده‌اند ، آنها هرگز ما را عاجز نخواهند كرد .\r\nپس از آن كه سخنان جبرئيل به اتمام رسيد ؛ رسول اللّه صلّى اللّه عليه و آله به او فرمود : من آنها را مىترسانم . « 1 »\r\nتا اين كه جبرئيل فرمود :\r\n « وَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ »  ؛ اگر به صلح مايل شدند ، تو نيز از در صلح وارد شو و بر خدا توكل كن كه او شنواى دانا است . و اگر بخواهند فريبت بدهند خدا براى تو كافى است ، او است كه با نصرت خود و يارى مؤمنان تو را تأييد كرد .\r\n( 2 ) واقدى مىگويد كه منظور يهوديان بنى قريظه و بنى نضير مىباشند كه گفته بودند : ما اسلام مىآوريم و از تو تبعيت مىكنيم . « 2 »\r\nپس نبى اكرم صلّى اللّه عليه و آله ابو لبابة بن عبد المنذر را همانند قبل « 3 » در مدينه جانشين خود كرد و بر طبق دستور آيه به سوى آنها حركت كرد و آنها را به مدت پانزده شبانه روز در محاصرهء شديدى قرار داد . « 4 »\r\n\r\n\r\n","description":"","footnote":"\r\n( 1 ) . همان ، ج 1 ، ص 180 و 177 و 135 و التبيان ، ج 5 ، ص 146 و مجمع البيان ، ج 4 ، ص 850 .\r\n( 2 ) . مغازى واقدى ، ج 1 ، ص 135 و التبيان ، ج 5 ، ص 151 - 152 و اين يكى از عوامل اختلاف آنها با بنى قينقاع بوده است و به علاوه آنها هم پيمان أوس بوده‌اند و اينها هم پيمان خزرج به شمار مىرفتند و اين يكى ديگر از عوامل اختلاف به شمار مىرفته است .\r\n( 3 ) . مغازى واقدى ، ج 1 ، ص 180 از ابى بكر بن حزم .\r\n( 4 ) . همان ، ص 177 و در سيره ، ج 3 ، ص 52 و در البداية و النهايه تاريخ غزوه معين نشده است ، الّا اين كه واقدى تاريخ اين غزوه را روز شنبه ، نيمهء ماه شوّال بيستمين ماه هجرت ذكر كرده است ( ج 1 ، ص 176 ) و در اين صورت ابتداى اين غزوه در ماه شوّال بوده است .\r\n","page_name":" 334 ","page_number":334},
  {"content":"\r\n\r\n( 1 ) آنها نيز در قلعه‌هايشان ماندند و حتى يك تير پرتاب نكردند و به جنگ نپرداختند ؛ « 1 » زيرا خداوند ترس و وحشت در دل‌هايشان افكنده بود . پس از رسول اللّه صلّى اللّه عليه و آله پرسيدند : آيا از قلعه‌هايمان پايين بياييم و هر جا مىخواهيم برويم ؟ آن حضرت صلّى اللّه عليه و آله فرمود : خير ، مگر آن كه بر فرمان من تسليم شويد . « 2 »\r\nپس به فرمان رسول اللّه صلّى اللّه عليه و آله گردن نهادند مبنى بر اين كه دارائيشان در اختيار رسول اللّه صلّى اللّه عليه و آله باشد . « 3 »\r\nآنها افراد صنعت‌گرى بودند و براى همين وسايل صنعتى و سلاح‌هاى زيادى در اختيار داشتند و در عوض مزارع و زمين‌هاى زيادى نداشتند . « 4 » و تمام اين دارايى در اختيار رسول اللّه صلّى اللّه عليه و آله قرار گرفت . پس از آن كه از قلعه‌هايشان پايين آمدند و قلعه‌ها فتح شد ، محمد بن مسلم دارائيشان را در اختيار گرفت . « 5 » و رسول اللّه صلّى اللّه عليه و آله به منذر بن قدامهء سلمى دستور داد كه يهوديان را با طناب به هم ببندند و او شانه‌هاى آنها را به هم بست .\r\nسپس ابن أبيّ به نزد رسول اللّه صلّى اللّه عليه و آله رفت و دستش را از پشت در گريبان زره‌اش فرو برد و گفت : اى محمد ! به هم پيمان‌هاى من نيكى كن !\r\n( 2 ) نبى اكرم صلّى اللّه عليه و آله بسيار ناراحت شد و با خشم صورتش را به او كرد و فرمود : واى بر تو ، رهايم كن .\r\nگفت : تو را رها نمىكنم تا به هم‌پيمانان من نيكى كنى ! چهارصد نفر زره پوشيده و سيصد نفر بدون زره « 6 » در جنگ بعاث و جنگ حدائق مرا از عرب و عجم حفظ كردند و تو امروز مىخواهى كه آنها را در يك لحظه درو كنى ؟ به خدا قسم كه من از برگشت روزگار مىترسم . « 7 » پس از صحبت‌هاى\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 178 .\r\n( 2 ) . همان ، ص 177 .\r\n( 3 ) . همان ، ص 178 .\r\n( 4 ) . همان ، ص 179 .\r\n( 5 ) . همان ، ص 178 .\r\n( 6 ) . در سيرهء ابن هشام از ابن اسحاق نقل شده است كه : چهارصد نفر بدون زره و سيصد نفر زره‌پوش ( ج 3 ، ص 52 ) .\r\n( 7 ) . و در همين مورد قول خداوند نازل شد كه :  « فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ »  ( مائده ( 5 ) ، 52 ) ؛ دل بيماران را خواهى ديد كه به آنها رو مىآورند و مىگويند : « مىترسيم آسيبى به ما برسد » . شايد خدا فتحى پيش آورد يا امرى كه از مكنونات دل خويش سخت پشيمان شوند .\r\nابن اسحاق از پدرش از عبادة بن وليد صامت از پدرش وليد نقل كرده است : هنگامى كه بنى قينقاع به جنگ با رسول اللّه پرداختند ، پدرش عبادة بن صامت نزد رسول اللّه صلّى اللّه عليه و آله رفت و از پيمانى كه با آنها داشت بيزارى جست و در مورد او و عبد الله بن أبيّ آيه‌اى از مائده نازل شد كه :  « يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ »  ؛ اى مؤمنان ! يهود و نصارى را به دوستى برنگزينيد كه آنها دوستان يكديگرند و كسانى كه از شما با آنها دوست شوند از آنها خواهند بود ، خداوند ستمكاران را رهنمون نيست . تا اين كه\r\n","page_name":" 335 ","page_number":335},
  {"content":"\r\n\r\nابن أبيّ رسول اللّه صلّى اللّه عليه و آله از كشتن آنها منصرف شد ؛ ولى به آنها دستور داد كه از مدينه كوچ كنند « 1 » و به عبادة بن صامت دستور داد كه آنها را كوچ دهد .\r\n( 1 ) بنى قينقاع به عبادة گفتند : اى ابا الوليد ، آيا با ما چنين مىكنى در حالى كه از ميان اوس و خزرج ما از دوستان تو بوده‌ايم ؟ ! عباده گفت : وقتى كه شما به جنگ با پيامبر صلّى اللّه عليه و آله پرداختيد ، من نزد آن حضرت رفتم و گفتم : يا رسول اللّه صلّى اللّه عليه و آله من از آنها و پيمانشان بيزارم . ابن أبيّ گفت : از پيمان دوستان خود بيزار شدى ! در اين صورت گذشته‌ها را چه مىكنى ؟ ! و او را به ياد فداكاريهاى پيشين آنان انداخت . عباده گفت : اى أبا الحباب ! به خدا قسم كه تو دست به كارى مىزنى كه به زودى زيان آن را خواهى ديد . بايد بدانى كه اسلام عهد و پيمان‌ها را محود كرده است .\r\n( 2 ) بنى قينقاع گفتند : اى محمد ، ما طلبكارىهايى در ميان مردم داريم و از او فرصت خواستند . عبادة گفت : سه روز به شما فرصت مىدهم و آن را تمديد نخواهم كرد و اين دستور رسول اللّه صلّى اللّه عليه و آله است و اگر خودم بودم ، لحظه‌اى به شما فرصت نمىدادم ! « 2 »\r\nآنها شروع به كوچ كردند و ابن ابى به همراه بعضى از آنها نزد رسول اللّه صلّى اللّه عليه و آله آمد تا با رسول اللّه صلّى اللّه عليه و آله صحبت كنند و او را راضى كنند كه در سرزمينشان باقى بمانند .\r\nجلوى در خانهء نبى اكرم صلّى اللّه عليه و آله عويم بن ساعده را ديدند . ابن ابى مىخواست كه داخل خانه شود ؛ امّا عويم مانع شد و گفت : نمىتوانى داخل شوى تا اين كه رسول اللّه صلّى اللّه عليه و آله اجازه دهد . ابن أبيّ او را هل داد كه داخل شود و همين باعث ناراحتى عويم شد و او را محكم هل داد كه ابن ابى افتاد و رويش زخمى شد و خون از آن جارى گرديد !\r\n( 3 ) او در حالى كه خون را از رويش پاك مىكرد ، براى هم‌پيمانان يهودىاش داد و فرياد مىكرد ؟ ! آنها گفتند : اى ابا الحباب ، ما در سرزمينى كه روى تو در آن زخمى بشود و ما نتوانيم تغييرى ايجاد\r\n\r\n\r\n","description":"","footnote":"\r\nخداوند مىفرمايد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  ؛ فقط خدا و رسولش و مؤمنانى كه نماز را بر پاى مىدارند و در ركوع زكات مىدهند يار و ياور شما هستند . ( سيرهء ابن هشام ، ج 2 ، ص 52 - 53 ) اين كه اين آيه در ذيل آيهء فوق آمده باشد و شامل آيهء ولايت و صدقه دادن در ركوع باشد ، بسيار با شأن نزول آيه كه مىگويد : امير المؤمنين عليه السّلام انگشتر خويش را در هنگام ركوع نماز در مسجد پيامبر صلّى اللّه عليه و آله صدقه داد متفاوت است و لذا آن را نمىپذيريم و بحث دربارهء آن را به نوشته‌هاى بسيارى كه در تفسير و كلام و عقايد در مورد امامت و فضائل امير المؤمنين على عليه السّلام نوشته شده است ؛ حواله مىدهيم و سورهء مائده آخرين سوره‌يى است كه نازل شده است و در اينجا نازل نشده است . و خبر ميانجيگرى ابن أبيّ براى يهوديان بنى قينقاع و نزول آيات در اين باره را تا قول خداوند كه مىفرمايد :  « نادِمِينَ »  در اعلام الورى ، ج 1 ، ص 178 و مناقب آل ابى طالب ، ج 1 ، ص 191 روايت شده است .\r\n( 1 ) . مغازى واقدى ، ج 1 ، ص 178 و سيرهء ابن هشام ، ج 3 ، ص 51 - 52 .\r\n( 2 ) . مغازى واقدى ، ج 1 ، ص 179 .\r\n","page_name":" 336 ","page_number":336},
  {"content":"\r\n\r\nكنيم ، باقى نمىمانيم ! ابن أبيّ فرياد مىزد : واى بر شما در آن بمانيد و آنها هم فرياد مىزدند : در جايى كه روى تو را زخمى كرده‌اند و ما نمىتوانيم آن را تغيير دهيم ، باقى نمىمانيم !\r\n( 1 ) بدين ترتيب محمد بن مسلمه دارائيشان را مصادره كرد « 1 » و رسول اللّه صلّى اللّه عليه و آله خمس آن را دريافت كرد ( و اين اوّلين تخميس غنائم پس از نزول آيهء خمس بود ) و بقيه را در ميان اصحابش تقسيم نمود . و يكى از زره‌هاى آنها را به محمد بن مسلمه داد و به سعد بن عبادة ، زرهى به نام السّحل را داد . . . و خود آن حضرت چند نوع اسلحه از غنائم برداشت : كمانى كه كتوم ناميده مىشد و در احد شكست و كمانى كه روحاء ناميده مىشد و كمان ديگرى كه بيضاء ناميده مىشد . و دو زره برداشت كه يكى صغديه و ديگرى فضه ناميده مىشد و سه شمشير و سه نيزه برداشت .\r\nعبادة سه روز به دنبال آنها حركت كرد تا آنها را به پشت دباب رسانيد و آنها راه شام را در پيش گرفتند و او برگشت .\r\nآنان زنان و بچه‌هاى خود را بر شتر سوار مىكردند و خودشان پياده مىرفتند و آنگاه كه به يهوديان وادى القرى رسيدند به مدت يك ماه از آنها پذيرايى كردند و سپس مركب‌هايى را به آنها دادند تا همگى سواره باشند و از لحاظ مالى به آنان كمك كردند و آنها هم حركت كردند تا به « أذرعات » رسيدند و در آنجا به مدت كوتاهى باقى ماندند . « 2 »\r\n( 2 ) قمى در تفسيرش و ابن اسحاق از عكرمة يا سعيد بن جبير از ابن عباس و از او در التبيان آمده است كه آياتى از سورهء آل عمران كه دربارهء بنى قينقاع نازل شده ، عبارتند از :   « قُلْ لِلَّذِينَ كَفَرُوا سَتُغْلَبُونَ وَ تُحْشَرُونَ إِلى جَهَنَّمَ وَ بِئْسَ الْمِهادُ . قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ ، وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ ، وَ اللَّهُ يُؤَيِّدُ بِنَصْرِهِ مَنْ يَشاءُ ، إِنَّ فِي ذلِكَ لَعِبْرَةً لِأُولِي الْأَبْصارِ »   « 3 » ؛\r\nكافران را بگو : « به زودى مغلوب و به دوزخ محشور خواهيد شد كه بد جايگاهى است » . در رويارويى دو دسته برايتان عبرتى بود : دسته‌اى در راه خدا نبرد مىكردند و دستهء ديگر كافر بودند ، مؤمنان به چشم خود كافران را دو برابر خويش مىديدند ، خدا هر كه را بخواهد با يارى خويش تأييد مىكند و در اين ديده‌وران را پندى است .\r\n( 3 ) در آيات ديگرى كه همين سياق را دارد ، آمده است :\r\n\r\n\r\n","description":"","footnote":"\r\n( 1 ) . همان ، ص 178 .\r\n( 2 ) . همان ، ج 1 ، ص 178 - 180 . أذرعات اوّلين سرزمين در مرزهاى اردن با حجاز بوده است .\r\n( 3 ) . تفسير قمى 1 : 97 و ابن هشام 3 : 51 و از او در التبيان 2 : 406 و از او در مجمع البيان 2 : 706 .\r\n","page_name":" 337 ","page_number":337},
  {"content":"\r\n\r\n « أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ »  ؛\r\nمگر آنان را كه بهره‌اى از كتاب به آنها داده شد نديدى كه چون به كتاب خدا دعوت شدند كه ميان آنها داورى كند ، گروهى از آنها روى برتافتند و دورى كردند . و همين اشاره دارد به اين كه رسول اكرم صلّى اللّه عليه و آله عده‌اى از يهودان ( بنى قينقاع ) را به اسلام دعوت كرده است و آنان از اين دعوت اعراض كرده‌اند . و اين آيه پس از واقعه نازل شده است .\r\nدر مورد تاريخ اين غزوه واقدى مىگويد : نبى اكرم صلّى اللّه عليه و آله از روز شنبه نيمهء شوال بيستمين ماه هجرت آن حضرت صلّى اللّه عليه و آله به مدينه تا اول ذى القعده « 1 » آنها را محاصره كرد و پرچمدار رسول اللّه صلّى اللّه عليه و آله حمزه بود « 2 » و در ذى القعده آن حضرت صلّى اللّه عليه و آله از جنگ دست كشيد .\r\nبعضى از حوادث پس از بدر عبارت بودند از :\r\n( 1 )\r\n\r\nتصميم صفوان به ترور پيامبر اكرم صلّى اللّه عليه و آله\r\nابن اسحاق از عروة بن زبير نقل مىكند كه عمير بن وهب جمحى يكى از شيطان‌هاى قريش بود و از كسانى بود كه رسول اللّه صلّى اللّه عليه و آله و يارانش را اذيت مىكرد و در حالى كه در مكه به سر مىبرد ، باعث اذيت و آزار مسلمانان بود . او از كسانى بود كه در بدر شركت كرد و در آن پسرش وهب اسير شد .\r\nكمى بعد از بدر ، وى با صفوان بن اميّه جمحى در كنار كعبه نشسته بود و در مورد مصيبت‌هاى اهل بدر صحبت مىكردند كه صفوان گفت : به خدا قسم كه زندگى پس از آنها هيچ صفايى ندارد .\r\nعمير گفت : به خدا راست مىگويى . به خدا قسم كه اگر بدهكار نبودم و از بدبختى خانواده‌ام پس از خود نمىترسيدم ، به سوى محمد مىرفتم و او را مىكشتم و بهانه‌اى هم براى اين كار دارم ؛ زيرا پسرم در دست آنها اسير است .\r\nصفوان گفت : من بدهكارى تو را مىپردازم و خانواده‌ات نيز تا زمانى كه زنده‌اند ، در كنار من خواهند بود .\r\nپس عمير دستور داد كه شمشيرش را تيز و سمّى كنند ! و سپس حركت كرد تا به مدينه رسيد .\r\n( 2 ) و در حالى كه عمر بن خطاب به همراه عده‌اى از مسلمانان مشغول صحبت دربارهء واقعهء بدر بودند ، عمير بن وهب شترش را در كنار مسجد خواباند و در همين حال شمشيرش در دستش بود . عمر گفت :\r\n\r\n\r\n","description":"","footnote":"\r\n( 1 ) . مغازى واقدى ، ج 1 ، ص 174 .\r\n( 2 ) . تاريخ طبرى ، ج 2 ، ص 48 .\r\n","page_name":" 338 ","page_number":338},
  {"content":"\r\n\r\nاين سگ ، دشمن خدا ، عمير بن وهب است . به خدا قسم كه جز براى شرارت نيامده است و او بود كه باعث تفرقهء ما در روز بدر شد .\r\nسپس عمر به رسول اللّه صلّى اللّه عليه و آله وارد شد و گفت : اى پيامبر خدا ، اين دشمن خدا ، عمير بن وهب است كه شمشير برهنه‌اى در دست دارد . فرمود : او را نزد من بياور !\r\n( 1 ) پس عمر جلو رفت و شمشير بند او را گرفت و شمشيرش را غلاف كرد و به عده‌اى از انصار كه با او بودند ، گفت : بر رسول اللّه صلّى اللّه عليه و آله وارد شويد و در كنار او بنشينيد و مواظب اين خبيث باشيد ، زيرا نمىتوان به او اطمينان كرد ، سپس او را بر رسول اللّه صلّى اللّه عليه و آله وارد كرد .\r\nوقتى كه چشم رسول اللّه صلّى اللّه عليه و آله به او افتاد به عمر گفت : او را رها كن اى عمر ، سپس فرمود :\r\nنزديك‌تر بيا اى عمير . او نزديك‌تر رفت و گفت : « أنعموا صباحا » .\r\nرسول اللّه صلّى اللّه عليه و آله فرمود : خداوند بر ما منت گذاشته و تحيتى بهتر از تحيت تو را براى ما قرار داده است و آن « سلام » است كه تحيّت اهل بهشت مىباشد . عمير گفت : اى محمد ، به خدا قسم كه من تازه اين را شنيده‌ام .\r\nرسول اللّه فرمود : چه چيزى تو را به اينجا كشانده است ، اى عمير ؟ « 1 »\r\nگفت : براى آزاد كردن پسرم ( وهب ) به اينجا آمده‌ام .\r\nفرمود : دروغ مىگويى !\r\nبلكه تو و صفوان در كنار كعبه نشسته بوديد و با هم صحبت مىكرديد . در آنجا كشته‌شدگان بدر را يادآور شديد و گفتيد : با اين بلايى كه محمد بر سر ما آورد ، مردن بهتر از زنده بودن است و آيا زندگى بعد از اين افراد معنا دارد ؟ !\r\nتو گفتى : اگر عيال وار و بدهكار نبودم ، تو را از محمد راحت مىكردم !\r\n( 2 ) صفوان گفت : بدهكارى تو را مىپردازم و دختران تو همراه دختران من خواهند بود و در خير و شر با هم شريك خواهند شد !\r\nسپس گفتى : اين امر را مخفى نگاه دار و مرا آماده كن تا بروم و او را بكشم ! و حال آمده‌اى كه مرا به قتل برسانى !\r\nگفت : راست مىگويى اى رسول اللّه ! و من شهادت مىدهم كه لا إله لا اللّه و محمّد رسول اللّه . « 2 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 316 - 317 و مغازى واقدى ، ج 1 ، ص 125 - 128 به طريق ديگر .\r\n( 2 ) . الاحتجاج على اهل اللجاج ، ج 1 ، ص 334 از على عليه السّلام و اين را مرحوم مجلسى در بحار الانوار ، ج 19 ، ص 326 به\r\n","page_name":" 339 ","page_number":339},
  {"content":"\r\n\r\nرسول اللّه صلّى اللّه عليه و آله فرمود : اسيرش را آزاد كنيد و احكام دين را به او بياموزيد و قرآن براى او تلاوت كنيد .\r\nعمير گفت : اى رسول خدا ، من براى خاموش كردن نور خدا خيلى تلاش كردم و كسانى كه دين الهى را داشتند ، خيلى اذيت مىكردم ؛ حال مىخواهم كه اجازه بفرماييد تا من به مكه بروم و آنها را به خدا و رسولش و اسلام دعوت كنم تا شايد خداوند آنها را هدايت كند و الّا آن‌ها را اذيت مىكنم ، چنان كه اصحاب تو را به خاطر دينشان اذيت مىكردم !\r\nرسول اللّه صلّى اللّه عليه و آله به او اجازه داد و او به مكه رفت .\r\nپس از آن كه عمير وارد مكه شد ، مردم را به اسلام دعوت مىكرد و هر كسى را كه با او مخالفت مىكرد ، مورد اذيت و آزار قرار مىداد و به اين ترتيب عدهء زيادى به دست او مسلمان شدند . « 1 »\r\n( 1 ) مثل همين را واقدى در مغازى با سندى از عاصم بن عمر بن قتاده نقل كرده و سپس از عبد اللّه بن عمرو بن اميّة روايت كرده است كه : وقتى عمير بن وهب نزد خانواده‌اش بازگشت ، شروع به دعوت ديگران به اسلام كرد و اين خبر به گوش صفوان رسيد . . . روزى عمير نزد صفوان كه در حجر اسماعيل نشسته بود رفت و صدا زد : أبو وهب ! امّا صفوان از او روى برگردانيد . عمير گفت : تو از بزرگان ما هستى ، دربارهء عبادت سنگ و قربانى براى آن چه مىگويى ؟ آيا اين دين است ؟ ! شهادت بده به اين كه :\r\nلا إله الا اللّه و انّ محمدا عبده و رسوله ! ولى صفوان حتى يك كلمه به او جواب نداد . « 2 »\r\n( 2 )\r\n\r\nازدواج على با زهرا عليها السّلام\r\nگفته شد كه در دو شب باقيمانده از ماه صفر ، على عليه السّلام زهرا را عقد كرد و اين قبل از آن بود كه يك سال از هجرت بگذرد و بعضى گفته‌اند : عقد آنها بعد از يك سال از هجرت بوده است و برخى ديگر گفته‌اند : در ماه صفر سال دوم هجرى بوده است و منظور آنها از سال دوم ، شروع سال دوم با حلول ماه محرم بوده و منظورشان يكى است . اما در مورد شب ازدواج آن‌ها ، طبرى از واقدى با سندى از امام باقر عليه السّلام روايت كرده است كه فرمود : على بن ابى طالب عليه السّلام در ماه ذى الحجّه كه مصادف با بيست و دومين ماه هجرت بود . « 3 » با زهرا عليها السّلام ازدواج كرد و صدر اين روايت را قبل از اين نقل كرده « 4 » و با همين\r\n\r\n\r\n","description":"","footnote":"\r\nنقل از كازرونى در المنتقى از ابن اسحاق آورده است و در ج 18 ، ص 140 از بحار الانوار ، خلاصهء آن از مناقب آل ابى طالب ، حلبى ج 1 ، ص 113 آمده است .\r\n( 1 ) . سيرهء ابن هشام ، ج 2 ، ص 316 - 318 با اندكى تصرف .\r\n( 2 ) . مغازى واقدى ، ج 1 ، ص 125 - 128 .\r\n( 3 ) . تاريخ طبرى ، ج 2 ، ص 485 - 486 .\r\n( 4 ) . همان ، ص 410 .\r\n","page_name":" 340 ","page_number":340},
  {"content":"\r\n\r\nسند و ( تقريبا ) با همين الفاظ دولابى در الذرية الطاهره از امام صادق عليه السّلام و إربلى از او در كشف الغمه و از او در بحار الانوار ، اين روايت را آورده‌اند . « 1 »\r\n( 1 ) اما در مورد روز آن ، شيخ مفيد در مسارّ الشيعة « 2 » و شيخ طوسى در المصباح گفته‌اند كه ازدواج در روز اول ذى الحجّة بوده است ؛ « 3 » بنابراين ازدواج آنها بعد از ورود خواهرش زينب ، همسر ابى العاص بن ربيع به مدينه بوده است ؛ زيرا ازدواج حدود يك ماه بعد از واقعهء بدر صورت گرفته است . « 4 » و خواهر ديگرش ام كلثوم هم حضور داشته است ؛ اما در مورد رقيّه ، همسر عثمان گفته‌اند : او قبل از بدر مريض شد و بعد از بدر و پيش از آن كه مسلمانان به مدينه برسند ، فوت كرد ؛ يعنى قبل از ازدواج خواهرش در اوّل ذى الحجّه و تقريبا بيش از چهل روز پيش از آن درگذشت . لكن توضيح داده كه رقيه در ذى الحجّه يا محرّم ، يعنى بعد از ازدواج فاطمه وفات كرد و در اين صورت شاهد ازدواج خواهرش بوده است .\r\n( 2 )\r\n\r\nاز سنت‌هاى شب ازدواج\r\nبعضى از سنت‌هاى پيامبر اكرم صلّى اللّه عليه و آله در شب ازدواج دخترش فاطمه عليها السّلام را خوارزمى در المناقب و گنجى شافعى در كفاية الطالب فى مناقب على بن ابى طالب عليه السّلام از حافظ ابن بطة عكبرى با سندى كه آن را بسيار خوب و عالى توصيف كرده ، از ابن عباس نقل كرده است كه :\r\nرسول اللّه صلّى اللّه عليه و آله رو به زنان كرد و گفت : همانا دخترم را به پسر عمويم تزويج كردم و شما مقام و منزلت دخترم را نزد من مىدانيد و حال او را به على عليه السّلام سپرده‌ام ، پس براى او بهتر از دختران خويش اقدام كنيد .\r\n( 3 ) زنان در اتاق فاطمه فرشى از ليف و يك بالش و پرده‌اى خيبرى و يك تشت لباس‌شويى گذاشتند و ام ايمن هم دربان شد . آنها برخاستند و بر حضرت زهرا زيورهايى آويختند و خوشبويش نمودند و رسول اللّه صلّى اللّه عليه و آله بلال را فرا خواند و به او گفت : حال كه ازدواج دخترم ، با پسر عمويم است ، دوست دارم كه از سنت‌هاى امت من اين باشد كه در ازدواج ، وليمه ( خوراك ) بدهند . پس برو و يك گوسفند\r\n\r\n\r\n","description":"","footnote":"\r\n( 1 ) . الذرية الطاهره ، ص 93 و كشف الغمة ، ج 1 ، ص 364 و بحار الانوار ، ج 43 ، ص 92 و به فصل ازدواج همين كتاب مراجعه كنيد .\r\n( 2 ) . مسارّ الشيعة ، ص 53 و لكن او عقد را اراده مىكند و نه عروسى را و امّا عروسى را در بيست و يكم محرّم سال سوم هجرى مىداند ( ص 61 - 62 ، چ قم ) و همچنين در حدائق الرياض و الاقبال و در بحار الانوار ، ج 43 ، ص 92 به اين مطلب اشاره شده است .\r\n( 3 ) . چنان كه در بحار الانوار ، ج 43 ، ص 92 آمده است .\r\n( 4 ) . ابن هشام ، ج 2 ، ص 308 .\r\n","page_name":" 341 ","page_number":341},
  {"content":"\r\n\r\nو پنج مدّ « 1 » جو و قصعه‌اى تهيه كن تا مهاجران و انصار را دعوت كنم ! بلال آنها را آماده كرد و نزد رسول اللّه صلّى اللّه عليه و آله آورد و آن حضرت صلّى اللّه عليه و آله آن را جلوى خود گذارد . سپس فرمود : اى بلال ، مردم را دعوت كن كه دسته دسته به مسجد بيايند .\r\n( 1 ) مردم گروه گروه به مسجد مىآمدند و پس از غذا خوردن مىرفتند تا همگى اطعام شدند و مقدارى غذا باقى ماند . رسول اللّه صلّى اللّه عليه و آله مقدارى از غذاى اضافه را متبرّك كرد و به بلال گفت : اينها را نزد زنان ببر و بگو : اين را بخوريد و كسانى كه با شما هستند را با آن اطعام كنيد .\r\nسپس رسول اللّه صلّى اللّه عليه و آله به همراه على عليه السّلام به خانه‌اش آمد و فاطمه را صدا زد . هنگامى كه فاطمه جلو آمد ، همسرش را ديد كه با رسول اللّه صلّى اللّه عليه و آله است . رسول اللّه صلّى اللّه عليه و آله به وى فرمود : نزديك بيا . فاطمه به پدر نزديك شد . رسول اللّه صلّى اللّه عليه و آله دست او و دست على عليه السّلام را گرفت و هنگامى كه خواست دست فاطمه عليها السّلام را در دست على عليه السّلام قرار دهد ، دل فاطمه گرفت و اشك چشمانش جارى شد ! رسول اللّه صلّى اللّه عليه و آله احتمال داد كه شايد گريهء فاطمه به خاطر اين باشد كه على عليه السّلام دارايى چندانى ندارد . پس آن حضرت سر خود را بالا گرفت و گفت : چه چيز باعث گريهء تو شده است ؟ ! به خدا قسم كه من در حق تو كوتاهى نكرده‌ام و قدر تو را گرامى داشته و تو را به تزويج بهترين فرد خاندانم در آورده‌ام و به خدا سوگند كه تو را به تزويج كسى در آورده‌ام كه سيّد و آقاى دنيا و آخرت و از صالحان مىباشد .\r\n( 2 ) پس فاطمه آرام گرفت و دستش را در كف نبى اكرم صلّى اللّه عليه و آله قرار داد و آن حضرت صلّى اللّه عليه و آله ( دست او را در دست على عليه السّلام قرار داد و ) فرمود : به سوى خانه خودتان برويد . « 2 » خداوند اين ازدواج را بر شما\r\n\r\n\r\n","description":"","footnote":"\r\n( 1 ) . يك مدّ ، سه چهارم كيلو يا كمتر از آن و حدود 700 گرم است .\r\n( 2 ) . طبرسى از على بن ابراهيم قمى خبرى را از حوادث اوايل بعد از هجرت و بناى مسجد نبوى نقل مىكند و مىنويسد :\r\nرسول اللّه صلّى اللّه عليه و آله منازل خود و اصحابش را در اطراف مسجد بنا نهاد و به اين ترتيب كه نقشهء خانه خود و اصحابش را مشخص كرد و براى على بن ابى طالب نيز قطعه زمينى را در نظر گرفت . خانه‌ها به گونه‌اى ساخته شده بود كه افراد از خانه خود خارج شده و وارد مسجد مىشدند . سپس مسأله بستن درها و سپس ازدواج على عليه السّلام با زهرا عليها السّلام را نقل مىكند و مىنويسد : رسول اللّه صلّى اللّه عليه و آله به على عليه السّلام فرمود : منزلى را آماده كن تا فاطمه را به آنجا ببرى . على عليه السّلام فرمود : يا رسول اللّه ، در اينجا منزلى غير از خانهء حارثة بن نعمان باقى نمانده است . آن حضرت صلّى اللّه عليه و آله فرمود : به خدا قسم كه از حارثة خجالت مىكشيم ! زيرا ما تمام منزل‌هايش را گرفته‌ايم !\r\nاين سخن به گوش حارثه رسيد و براى همين نزد رسول اللّه صلّى اللّه عليه و آله آمد و گفت : يا رسول الله ، من و دارائيم در اختيار خدا و رسولش هستيم و به خدا قسم كه چيزى براى من محبوب‌تر از آنچه كه از من مىگيرى نيست و آنچه را كه از من مىگيريد ، در نظرم محبوب‌تر از آنچه است كه براى من وامىگذارى .\r\nپس رسول اللّه صلّى اللّه عليه و آله برايش دعا كرد و سپس فاطمه عليها السّلام و على عليه السّلام در منزل حارثه ساكن شدند ؛ اعلام الورى ، ج 1 ، ص 161 و الطبقات الكبرى ، ج 8 ، ص 14 . و لكن منزلى كه براى على مشخص كرده ، كجا بوده است ؟ و تمام منازل حارثه\r\n","page_name":" 342 ","page_number":342},
  {"content":"\r\n\r\nمبارك گرداند و كارهايتان را اصلاح كند ، شما هم چنان باشيد تا دوباره برگردم .\r\n( 1 ) آنها جلو رفتند و در جاى مخصوص نشستند و زنان پيامبر صلّى اللّه عليه و آله نيز در پشت پرده بودند . سپس نبى اكرم صلّى اللّه عليه و آله مراجعت كرد و در زد . ام ايمن گفت : كيست ؟ فرمود : من رسول اللّه هستم . ام ايمن در حالى كه مىگفت : پدر و مادرم فدايت باد ، در را باز كرد . رسول اللّه صلّى اللّه عليه و آله از او سؤال كرد : آيا برادرم اينجا است اى ام أيمن ؟ جواب داد : برادرت كيست ؟ فرمود : على بن ابى طالب . گفت : اى رسول خدا ، آيا او برادر تو است در حالى كه دامادت مىباشد ؟ فرمود : بله ، آنگاه ام ايمن گفت : ما حلال و حرام را از تو ياد مىگيريم اى رسول خدا .\r\nآنگاه نبى اكرم صلّى اللّه عليه و آله داخل شد و وقتى كه زنان از پشت پرده او را ديدند از جاى خود برخاستند و به سرعت خارج شدند و وقتى كه ( أسماء بنت عميس ) او را ديد ، آمادهء رفتن شد كه رسول اللّه صلّى اللّه عليه و آله فرمود : تو در اينجا چه كارى انجام مىدهى ؟\r\nگفت : من از دخترت محافظت مىكنم . دختران جوان در شب ازدواج به همراهى احتياج دارند تا اگر حاجتى داشتند يا چيزى مىخواستند برايشان انجام دهد .\r\nرسول اللّه صلّى اللّه عليه و آله به او فرمود : از خدا مىخواهم كه در همه حال نگهدار تو باشد و تو را از شرّ شيطان در امان نگه دارد . برايم ظرف آبى بياور .\r\n( 2 ) اسماء برخاست و ظرفى را از آب پر كرد و آن را آورد . نبى اكرم صلّى اللّه عليه و آله روى و پاهايش را با آن شست و مقدارى از آن را مضمضه كرد . سپس فاطمه را فرا خواند . فاطمه در حالى كه لباس بزرگ و نقابى بر چهره داشت نزد او آمد . آن حضرت كفى از آب برداشت و آن را بر سرش پاشيد و كف ديگرى برداشت و بر دست‌هايش پاشيد ، آنگاه مقدارى هم به گردن و بدنش پاشيد . سپس فرمود :\r\nخدايا فاطمه از من و من از فاطمه هستم ، پس همان طورى كه پليدى را از من دور كردى و مرا تطهير نمودى ؛ او را هم تطهير كن . پس از آن به او فرمود كه از آن آب بخورد و رويش را با آن بشويد و با آن مضمضه و استنشاق نمايد . سپس ظرف ديگرى از آب طلب كرد و على عليه السّلام را فرا خواند و همين كارها را با او هم انجام داد و براى او به همين صورت دعا كرد و آنگاه فرمود : خداوند دل‌هايتان را به هم نزديك و مهربان كند و نسل شما را مبارك گرداند و كارهاى شما را اصلاح كند . بلند شويد و به خانه‌تان برويد .\r\n\r\n\r\n","description":"","footnote":"\r\nكه پيامبر صلّى اللّه عليه و آله از او گرفته ، كدام يك بوده‌اند ؟ در اين ميان تنها منزل صفيه دختر حىّ بن اخطب ، بعد از خيبر و در اوايل سال هفتم و همچنين ماريهء قبطيه ، امّ ابراهيم قبل از آن كه به مشربه منتقل شود ؛ منزل ديگرى كه مال حارثة باشد ، مشخص نشده است .\r\n","page_name":" 343 ","page_number":343},
  {"content":"\r\n\r\nسپس از نزد آنها خارج شد و در را بر آنها بست و داخل حجرهء خود شد و در را بست .\r\n( 1 ) گنجى شافعى ( م 658 ه ) در حاشيهء اين خبر نوشته است : حافظ ، ابن بطة عكبرى خبر را اين گونه روايت كرده و اين خوب است ، الّا اين كه ذكر نام أسماء بنت عميس در اين روايت صحيح نيست ؛ زيرا اين اسماء ، زن جعفر بن ابى طالب عليه السّلام بوده و با همسرش در حبشه به سر مىبرده است و در سال هفتم و بعد از فتح خيبر به مدينه بازگشته است و در آن هنگام نبى اكرم صلّى اللّه عليه و آله فرمود : نمىدانم به كدام يك خوش‌حال باشم . و من آوردن نام او را در اين حديث چيزى جز اشتباه بعضى از راويان نمىدانم بلكه درست اين است كه اسماء مذكور در اين حديث كه در ازدواج فاطمه عليها السّلام شركت داشت ، أسماء بنت يزيد بن سكن انصارى بوده است و وى احاديثى را هم از نبى اكرم صلّى اللّه عليه و آله روايت كرده است و شهر بن حوشب و بعضى ديگر از تابعين از او روايت كرده است . « 1 »\r\n( 2 ) إربلى حديث را از او در كشف الغمة نقل كرده است ؛ اما وى وجه ديگرى را اختيار كرده و نوشته است : از كتاب الذرية الطاهره تأليف أبى بشر بن حمّاد انصارى دولابى با سندى از ( اسماء بنت عميس ) نقل شده است كه على عليه السّلام زره‌اش را پيش يك يهودى به گرو گذاشت و با پول آن وليمه داد . . . و وليمه‌اش عبارت بود از دو صاع جو و خرما و حيس . « 2 »\r\nاسماء مىگويد : من فاطمه عليها السّلام را در حالى براى على عليه السّلام آماده مىكردم كه فرش و بالش‌هاى آنها از ليف خرما بود !\r\n( 3 ) سپس در تعليقهء آن نوشته است : چنان كه مشاهده مىكنيد روايات بسيارى دلالت بر اين سخن كه اسماء بنت عميس در شب زفاف فاطمه عليها السّلام حاضر بوده است . . . و اين در حالى است كه اسماء به همراه شوهرش در حبشه به سر مىبرده است و به همراه همسرش در سال ششم هجرى به مدينه بازگشتند و لذا در زمان زفاف فاطمه در مدينه نبوده است ؛ زيرا زفاف در ذى الحجّه سال دوم بوده است و زنى كه شاهد زفاف بوده ، خواهرش ( سلمى بنت عميس ) بوده است كه همسر حمزة بن عبد المطلب به شمار مىرفته است ، لكن أسماء نزد راويان حديث از خواهرش مشهورتر بوده است و لذا از او روايت كرده‌اند ، يا اين كه يك راوى اشتباه كرده است و بقيه از او پيروى كرده‌اند ! « 3 »\r\n\r\n\r\n","description":"","footnote":"\r\n( 1 ) . كفاية الطالب ، ص 307 و اربلى در كشف الغمه ، ج 1 ، ص 372 از گنجى نقل كرده است .\r\n( 2 ) . ظاهرا آنها از جو ، نان و از خرما حيس تهيه كردند و ما معناى حيس را در آنچه خوارزمى در مناقب با سندى از على عليه السّلام روايت كرده است چنين مىيابيم : نبى اكرم صلّى اللّه عليه و آله درهم‌هايى به من داد و فرمود : مقدارى آرد و خرما و أقطّ ( كشك ) تهيه كن و من آنها را تهيه كردم و نزد رسول اللّه صلّى اللّه عليه و آله آوردم . آن حضرت سفره‌اى طلبيد و سپس آستين‌هايش را بالا زد و آنگاه خرما و آرد را به هم مىماليد و آنها را با اقط ( كشك ) مخلوط مىكرد و حيس درست مىكرد ؛ چنان كه در كشف الغمة آمده است ج 1 ، ص 361 .\r\n( 3 ) . كشف الغمه ، ج 1 ، ص 366 - 367 .\r\n","page_name":" 344 ","page_number":344},
  {"content":"\r\n\r\n( 1 ) همچنين اين تذكر از حاشيهء نسخهء خطى كتاب دولابى منهاى بخش آخر آن ، چاپ شده است . « 1 » و جا دارد كه بگوييم هر دو ( أسماء بنت سكن و سلمى بنت عميس ) حاضر بوده‌اند . و توجيه إربلى با آنچه كه از قول اسماء گذشت قريب به ذهن مىگردد . او در جواب رسول اللّه صلّى اللّه عليه و آله گفت : هر زن جوانى در شب زفاف احتياج به يكى از زنان نزديك خويش دارد « 2 » و منظور اين است كه از خويشاوندان او باشد و سلمى ، همسر حمزه و خواهر اسماء ، همسر جعفر از نزديكان زهرا بوده‌اند ؛ ولى اسماء دختر سكن انصارى چنين قرابتى نداشته است .\r\n( 2 ) لكن محقق بحار الانوار ، مرحوم ربّانى شيرازى توجيه گنجى شافعى را ترجيح داده است ؛ « 3 » زيرا به وى خطيب ( خواستارى كن ) زنان مىگفتند و كنيه‌اش امّ سلمه بوده است . در اين صورت آنچه در مورد قضيهء ازدواج زهرا از ام سلمه روايت شده است در حقيقت از اسماء دختر سكن بوده است نه از ام سلمه كه نبى اكرم صلّى اللّه عليه و آله يك سال پس از آن با او ازدواج كرد . « 4 »\r\n( 3 )\r\n\r\nصبحگاه شب زفاف\r\nآنچه كه ابن سعد در الطبقات با سندى از اسماء بنت عميس در مورد سنت‌هاى فرداى عروسى نقل مىكند ، اين است كه وى مىگويد : در زفاف فاطمه دختر رسول اللّه صلّى اللّه عليه و آله حاضر بودم . صبح روز بعد نبى اكرم صلّى اللّه عليه و آله جلوى در آمد و فرمود : اى ام ايمن ، برادر مرا بگو بيايد ! گفت : او برادر تو است و دخترت را به او تزويج مىكنى ؟\r\nفرمود : بله . اى ام أيمن . در همين حال زنان صداى پيامبر صلّى اللّه عليه و آله را شنيدند و هر كدام در گوشه‌اى پنهان شدند و من هم در گوشه‌اى پنهان شدم .\r\nعلى عليه السّلام نزد او آمد و آن حضرت صلّى اللّه عليه و آله مقدارى آب رويش پاشيد و براى او دعا كرد . سپس فرمود :\r\nفاطمه را بگو بيايد . فاطمه عليها السّلام با خجالت و حيا پيش پدر آمد .\r\nرسول اللّه صلّى اللّه عليه و آله به او فرمود : آرامش داشته باش و بدان كه تو را در نكاح يكى از بهترين خويشاوندانم در آورده‌ام . سپس مقدارى آب بر رويش پاشيد و براى او دعا كرد و بازگشت .\r\nهنگام بازگشت مرا در مقابل خويش ديد و فرمود : اين كيست ؟ گفتم من . فرمود : اسماء ؟ گفتم : بله .\r\nفرمود : آيا آمده‌اى تا فاطمه در شب زفافش يارى كنى ؟ گفتم : بله . او براى من دعا كرد . « 5 »\r\n\r\n\r\n","description":"","footnote":"\r\n( 1 ) . تاريخ نسخه 669 ه ق و وفات اربلى در 693 ه ق بوده است .\r\n( 2 ) . كشف الغمة ، ج 1 ، ص 351 .\r\n( 3 ) . بحار الانوار ، ج 43 ، ص 182 .\r\n( 4 ) . همان ، ص 132 .\r\n( 5 ) . الطبقات ، ج 8 ، ص 24 و ابن حنبل در الفضائل ، ص 958 - 1342 و دولابى در الذرية الطاهره ص 94 - 96 و از او در\r\n","page_name":" 345 ","page_number":345},
  {"content":"\r\n\r\n( 1 ) سبط ابن جوزى در تذكرة الامه از خطيب قزوينى صاحب المناقب و با سندى از عبد الرزاق عن معمر بن راشد از ابن ابى نجيح از مجاهد از ابن عباس نقل مىكند كه گفت : وقتى رسول اللّه صلّى اللّه عليه و آله فاطمه عليها السّلام را به على عليه السّلام تزويج كرد ، فاطمه گفت : يا رسول اللّه ، آيا مرا به تزويج كسى در آورده‌اى كه هيچ مالى ندارد ؟\r\nرسول اللّه صلّى اللّه عليه و آله به وى فرمود : آيا راضى به اين نيستى كه خداوند از ميان تمام اهل زمين دو نفر را برگزيده كه يكى پدرت و ديگرى شوهرت باشد ؟ !\r\nسپس بر آن حاشيه زده و مىنويسد : دربارهء اين حديث بحث كرده و نوشته‌اند : عبد الرزاق آن را روايت كرده و او متهم به تشيع است !\r\nسپس مىنويسد : گفتيم كه عبد الرزاق از بزرگان علما و استاد احمد بن حنبل مىباشد و مسلم و بخارى در كتاب‌هاى خود از او روايت‌هاى بسيارى را نقل كرده‌اند و به سخنان كسانى كه به خاطر أغراض فاسد در او خدشه مىكنند ، اعتنايى نمىشود ! « 1 »\r\n( 2 )\r\n\r\nغزوهء سويق « 2 »\r\nابن اسحاق با سندى از عبد الله بن كعب بن مالك انصارى نقل مىكند كه وقتى ابو سفيان به مكّه بازگشت مشاهده كرده كه قهرمانان قريش شكست خورده و از بدر بازگشته‌اند ، نذر كرد كه سرش را به سبب جنابت نشويد « 3 » تا وقتى كه با محمد صلّى اللّه عليه و آله بجنگد ، لذا براى عمل كردن به نذر خود به همراه چهل « 4 » يا دويست سواره حركت كرد و راه صحراى نجد را در پيش گرفت تا در كنار قناتى در كوه ثيب كه تا مدينه يك منزل فاصله داشت ، « 5 » فرود آمدند .\r\n\r\n\r\n","description":"","footnote":"\r\nكشف الغمه ج 1 ، ص 366 و از او در بحار الانوار ، ج 43 ، ص 137 و بحرانى در العوالم ، ج 11 ، ص 168 . و به نظر من اين متن ، ريشهء مطلبى است كه خوارزمى در مناقب و گنجى شافعى در كفاية الطالب از ابن عباس نقل كرده‌اند ؛ مىباشد .\r\nو در آن آمده است كه وليمه را پيامبر اكرم صلّى اللّه عليه و آله داد ، و اين بر خلاف سنّت است و در آن نسبت به فاصلهء زمانى طولانى ؛ يعنى ده ماه بين عقد و عروسى تجاهل شده است و همچنين نسبت به اصل عقد و اين كه بدون مشورت با زهرا عليها السّلام بوده ، تجاهل شده است و مستبعدات ديگرى هم است .\r\n( 1 ) . تذكرة الامه ، ص 308 - 309 .\r\n( 2 ) . سويق ، جو يا گندمى است كه جوشانده مىشود و سپس آرد شده و با ماست يا روغن يا عسل يا آب مخلوط مىشود و به عنوان غذاى مسافر محسوب مىشود . و اين غزوه را سويق ناميدند ، زيرا كه مشركان به هنگام فرار ، براى سبك شدن بارهايشان ، تمام سويق‌هاى خود را در راه ريخته بودند .\r\n( 3 ) . غسل جنابت ، از سنت‌هاى دين حنيف ابراهيم عليه السّلام بوده كه باقى مانده بود ؛ چنان كه در الروض الانف آمده است .\r\n( 4 ) . چنان كه از محمد بن كعب قرظى در واقدى ، ج 1 ، ص 47 آمده است .\r\n( 5 ) . يك منزل مساوى 22 كيلومتر بوده است .\r\n","page_name":" 346 ","page_number":346},
  {"content":"\r\n\r\n( 1 ) سپس شبانه حركت كردند و او پشت در خانه حيىّ بن أخطب از رؤساى بنى نضير رفت و در زد .\r\nابن أخطب از ترس در را باز نكرد ، لذا ابو سفيان به خانهء سلّام بن مشكم كه صاحب اموالشان در مدينه بود آمد . او در را باز كرد و از او پذيرايى نمود و خبرهاى مدينه را برايش گفت .\r\nسپس ابو سفيان نزد ياران خود بازگشت و افرادى را به ناحيهء عريض در مدينه فرستاد . آنها در آنجا فردى از انصار را ديدند كه به همراه هم‌پيمانش مشغول كشاورزى است . آنها را كشتند و نخل‌هايشان را به آتش كشيدند و سپس بازگشتند .\r\nرسول اللّه صلّى اللّه عليه و آله به محض اطلاع از حارثه ، ( همانند دفعه قبل ) أبو لبابه ، بشير بن عبد المنذر را بر مدينه گماشت و براى دستيابى به مشركان قريش حركت كرد تا به قرقرة الكدر ( كه در ناحيه معدن و به فاصله هشت منزلى مدينه قرار دارد ) رسيد و نتوانست كه به ابو سفيان و اصحابش دست يابد و لذا بازگشت .\r\nاصحاب آن حضرت صلّى اللّه عليه و آله سؤال كردند كه آيا مىتوانيم اين را هم يك غزوه بدانيم ؟ فرمود : بله . و آن را غزوه سويق ناميدند ، زير سويق‌هاى زيادى را ديدند كه مشركان براى سبك‌تر شدن بارها و افزايش سرعت مركب‌هايشان بر زمين ريخته بودند . اين غزوه در روز يكشنبه ، پنجم ذى الحجّه « 1 » كه بيست و دومين ماه هجرت به مدينه بود ؛ رخ داد و پنج روز طول كشيد « 2 » و اين بدان معنا است كه آن حضرت در عيد قربان به مدينه بازگشت .\r\n( 2 )\r\n\r\nعيد قربان\r\nدر مورد عيد قربان ، نميرى بصرى با سندى از جابر بن عبد اللّه انصارى نقل مىكند كه : اوّلين عيد قربانى كه مسلمانان آن را گرامى داشتند ، صبح دهم ذى الحجّه بود كه از بنى قينقاع برگشته بوديم و در بنى سلمه قربانى كرديم و من هفده قربانى را در آنجا ديدم . « 3 »\r\n( 3 ) يعقوبى مىنويسد : رسول اللّه صلّى اللّه عليه و آله عيد قربان در مدينه بود و به همراه مردم به طرف مصلّى حركت كرد . . . و در همين حال گوسفندى را به همراه مىبرد و در مصلّى يك يا دو گوسفند را با دست خويش قربانى كرد و از يك راه به مصلّى رفت و از راه ديگرى برگشت . « 4 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 3 ، ص 47 و اعلام الورى ، ج 1 ، ص 172 و مناقب آل ابى طالب ، ج 1 ، ص 190 ، به صورت مختصر .\r\n( 2 ) . مغازى واقدى ، ج 1 ، ص 181 .\r\n( 3 ) . تاريخ مدينه ، ج 1 ، ص 137 - 138 و طبرى ، ج 2 ، ص 481 آن را از واقدى نقل كرده است ؛ امّا اين مطلب در مغازى نيامده است و شايد در سيره‌اش بوده است .\r\n( 4 ) . تاريخ يعقوبى ، ج 2 ، ص 46 و تاريخ طبرى ، ج 2 ، ص 481 و مسعودى در التنبيه و الاشراف ، ص 207 و از طبرى جزرى در الكامل ، ج 2 ، ص 98 و از او در بحار الانوار ، ج 20 ، ص 8 .\r\n","page_name":" 347 ","page_number":347},
  {"content":"\r\n\r\n( 1 )\r\n\r\nوفات عثمان بن مظعون\r\nطبرى مىنويسد : در ذى الحجهء همين سال عثمان بن مظعون از زخمىهاى بدر ، در گذشت و رسول اللّه صلّى اللّه عليه و آله او را در بقيع به خاك سپرد و سنگى را به عنوان نشانه بر روى قبر او گذاشت . « 1 »\r\n( 2 ) ابن عبد البر در الاستيعاب از عايشه نقل مىكند كه گفت : نبى اكرم صلّى اللّه عليه و آله پيكر عثمان بن مظعون را بوسيد و در اين حال گريه مىكرد و اشك‌هايش جارى بود . « 2 »\r\nابن شبّه نميرى در التاريخ المدينه با سندى از عمر مخزومى مىنويسد : عثمان بن مظعون اوّلين فرد از ميان مهاجران بود كه در مدينه درگذشت . از رسول اللّه صلّى اللّه عليه و آله سؤال كردند كه او را كجا دفن كنيم ؟\r\nفرمود : در بقيع . و آن حضرت صلّى اللّه عليه و آله قبرى براى او حفر كرد و پس از دفن ، سنگى از سنگ‌هاى قبر باقى ماند كه رسول اللّه صلّى اللّه عليه و آله آن را در پايين قبر عثمان قرار داد . « 3 »\r\n( 3 ) و با سندى از مطلب بن عبد الله از يكى از صحابه نقل مىكند كه : وقتى نبى اكرم صلّى اللّه عليه و آله عثمان بن مظعون را دفن كرد ، به مردى گفت : بلند شو و آن سنگ را بر قبر برادرم بگذار تا موضع قبر او را بدانم و خاندانم را در اطراف قبر او دفن كنم . آن مرد بلند شد ؛ ولى نتوانست سنگ را حركت دهد . و گويى كه من سفيدى دست‌هاى رسول اللّه صلّى اللّه عليه و آله را مىديدم كه سنگ بزرگ را حركت داد و بر قبر عثمان قرار داد . « 4 »\r\n( 4 ) كلينى در فروع كافى با سندى از امام صادق عليه السّلام روايت مىكند كه فرمود : وقتى عثمان بن مظعون درگذشت ، رسول اللّه صلّى اللّه عليه و آله شنيد كه همسرش مىگويد : اى ابو سائب ، بهشت گوارايت باد و رسول اللّه صلّى اللّه عليه و آله فرمود : تو چه مىدانى ؟ فقط همين را بگو كه او خدا و رسولش را دوست مىداشت . « 5 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 485 و از او در الكامل ، ج 2 ، ص 98 و از در بحار الانوار ، ج 20 ، ص 8 .\r\n( 2 ) . الاستيعاب ، ج 3 ، ص 85 .\r\n( 3 ) . تاريخ مدينه ، ج 1 ، ص 101 - 102 باقيماندهء اين خبر چنين است : وقتى كه مروان بن حكم والى مدينه شد ، روزى از كنار آن سنگ مىگذشت كه دستور داد آن را از قبر به جاى ديگرى پرت كنند و گفت : به خدا قسم كه نبايد روى قبر عثمان بن مظعون سنگى باشد كه به وسيلهء آن شناخته شود . به او گفتند : آيا سنگى را پرتاب كرده‌اى كه نبىّ اكرم صلّى اللّه عليه و آله با دستان خود آن را در اينجا گذارده بود ؟ ! كار بسيار بدى كردى . دستور بده كه آن را به جاى اوّل خود بازگردانند . او گفت : به خدا قسم كه پس از پرت كردن آن به جاى اول بازگردانده نمىشود ! و شايد كه اين اقدام وى بدين خاطر بوده است كه عثمان در جنگ بدر يك نفر از مشركين را كشته بود و فرد ديگرى را اسير كرده بود !\r\n( 4 ) . تاريخ مدينه ، ج 1 ، ص 102 .\r\n( 5 ) . فروع كافى . عجيب اين است كه حميرى در قرب الاسناد ، با سندى از امام باقر عليه السّلام و صدوق در الخصال ، ج 2 ، ص 37 با سندى از امام صادق عليه السّلام روايت كرده‌اند كه : عثمان با ام كلثوم ازدواج كرد و او فوت كرد در حالى كه عثمان به او دخول نكرده بود و هنگامى كه به سوى بدر حركت كردند ، رسول اللّه صلّى اللّه عليه و آله رقيّه را به او تزويج كرد . . . و اين با مسلمات تاريخ و سيره مخالف است !\r\n","page_name":" 348 ","page_number":348},
  {"content":"\r\n\r\n( 1 ) نميرى بصرى از قدامة بن موسى نقل مىكند كه گفت : بقيع پوشيده شده از درختچه‌هاى غرقد بود و پس از آن كه عثمان بن مظعون درگذشت و در بقيع دفن شد ، رسول اللّه صلّى اللّه عليه و آله به جايى كه وى در آن دفن شده بود ، اشاره كرد و فرمود : اينجا قطعه‌اى از بهشت است و به جهت منزل محمد بن زيد تا گوشه خانهء عقيل بن ابى طالب اشاره كرد و سپس به ناحيهء ديگرى اشاره كرد و فرمود : اين هم از زمين‌هاى بهشتى است و آنگاه به جهت راه از منزل محمد بن زيد تا دورترين نقاط امروزى بقيع اشاره كرد . « 1 »\r\n( 2 )\r\n\r\nوفات رقيّه دختر رسول اللّه\r\nابن اسحاق بدون سند از اسامة بن زيد روايت مىكند كه گفت : رسول اللّه صلّى اللّه عليه و آله پدرم زيد بن حارثه را به سوى اهالى پايين مدينه فرستاد تا بشارت فتح و يارى خداوند را در بدر به آنها بدهد . . . و رسول اللّه صلّى اللّه عليه و آله مرا به همراه عثمان بن عفّان در مدينه باقى گذارده بود تا از رقيّه همسر عثمان مراقبت كنيم و پس از آن كه او را دفن كرديم و خاك قبر او را صاف نموديم ، خبر وفات رقيه به رسول اللّه صلّى اللّه عليه و آله رسيد .\r\n( 3 ) اين در حالى است كه واقدى روايت مىكند كه رسول اللّه صلّى اللّه عليه و آله به هنگام حركت به بدر در سقيا از سپاه خود سان ديد و در آنجا اسامة بن زيد و عده‌اى ديگر به خاطر سنّ كم برگردانده شدند و روايت نكرده است كه اسامه به همراه عثمان بن عفان براى مراقبت از رقيّه در مدينه باقى ماند ؛ « 2 » بلكه بازگرداندن او را در احد نيز روايت كرده است « 3 » و در هنگامى كه رسول اللّه صلّى اللّه عليه و آله رحلت كرد ، اسامه نوزده‌ساله بود . « 4 » بلكه در ابتداى ورودش به مدينه ، نوجوانى بود كه آب دماغش بر صورتش جارى مىشد و عايشه از او بدش آمد و لذا رسول اللّه صلّى اللّه عليه و آله رويش را شست . « 5 » حال آن كه غزوهء بدر در نيمهء سال دوم هجرى رخ داده است و با اين حال چگونه رسول اللّه صلّى اللّه عليه و آله او را به همراه عثمان مسئول نگهدارى از رقيه كرده است ؟ ! و بلكه راوى خبر ، زهرى از عروه از اسامة بن زيد « 6 » يا نميرى بصرى با سندى از هشام بن عروة بن زبير از پدرش از جدش « 7 » مىباشد و در آن متذكر نشده‌اند كه چه وقت رسول\r\n\r\n\r\n","description":"","footnote":"\r\n( 1 ) . تاريخ مدينه 1 : 100 .\r\n( 2 ) . مغازى واقدى ، ج 1 ، ص 21 .\r\n( 3 ) . همان ، ص 216 .\r\n( 4 ) . همان ، ج 3 ، ص 1125 .\r\n( 5 ) . وفاء الوفاء ، ج 2 ، ص 86 .\r\n( 6 ) . همان ، ص 86 .\r\n( 7 ) . تاريخ مدينه ، ج 1 ، ص 103 .\r\n","page_name":" 349 ","page_number":349},
  {"content":"\r\n\r\nاللّه صلّى اللّه عليه و آله او را مسئول مراقبت از دخترش كرد و متذكر نشده‌اند كه رسول اللّه صلّى اللّه عليه و آله عثمان را به همراه چه كسى بازگرداند ، الّا اين كه بگوييم آنچه نميرى بصرى در تاريخ المدينه به صورت بىسند نقل كرده و گفته است كه : وقتى عبد الرحمن بن عوف ، عثمان را مورد عتاب قرار داد و گفت كه او ( خودش ) شاهد بدر بوده است و عثمان شاهد آن نبوده است ؛ عثمان براى وى پيغام فرستاد كه : من هم براى جنگ بدر خارج شدم . اما رسول اللّه صلّى اللّه عليه و آله مرا از ميانه راه برگردانيد تا از دختر آن حضرت كه مريض بود پرستارى كنم !\r\n( 1 ) پس به سوى دختر رسول اكرم صلّى اللّه عليه و آله بازگشتم تا وظيفهء پرستارى را انجام دهم ؛ ولى او خوب نشد و فوت كرد و او را دفن كرديم . رسول اللّه صلّى اللّه عليه و آله را پس از بازگشت از بدر ملاقات كردم كه به أجر و ثواب بشارت داد و يك سهم از غنائم را به من بخشيد . « 1 »\r\n( 2 ) قبل از او واقدى هم به صورت بىسند اين را روايت كرده و گفته است : گفته شده كه يك درگيرى لفظى بين عثمان و عبد الرحمن برآمد . در اين درگيرى لفظى عبد الرحمن ، وليد بن عقبه را فرا خواند و به او گفت : نزد برادر ( رضاعىات ) برو و آنچه را كه مىگويم به او برسان ؛ زيرا غير از تو كسى پيام مرا به او نمىرساند ! به او بگو : عبد الرحمن مىگويد : من در بدر حاضر بوده‌ام و تو حضور نداشتى . . . وليد اين پيام را به عثمان رسانيد و او گفت : برادرم راست مىگويد : من به خاطر مراقبت از دختر رسول اللّه صلّى اللّه عليه و آله كه مريض بود در بدر حاضر نشدم ؛ ولى آن حضرت أجر و سهم حضور را به من عطا كرد . « 2 »\r\n( 3 ) در اين روايت نيامده است كه رسول اللّه صلّى اللّه عليه و آله او را از ميانهء راه برگردانيد و همچنين نيامده است كه عثمان ، رقيه را دفن كرد . همچنين ابن حنبل از عبد الله بن عمر در المسند « 3 » و بلكه بخارى در الجامع الصحيح « 4 » اين مطلب را نقل كرده‌اند و اگر ابن عوف در بدر حاضر بوده و تقسيم غنائم آن را ديده ؛ چگونه اعطاى سهم به عثمان را متوجه نشده است ؟ !\r\n( 4 ) در اين زمينه روايت ديگرى هست كه مىگويد : عثمان از رفتن به بدر بازماند ؛ زيرا آبله گرفته بود . « 5 »\r\n\r\n\r\n","description":"","footnote":"\r\n( 1 ) . تاريخ مدينه ، ج 1 ، ص 104 .\r\n( 2 ) . مغازى واقدى ، ج 1 ، ص 278 .\r\n( 3 ) . مسند احمد ، ج 1 ، ص 68 و ج 2 ، ص 101 .\r\n( 4 ) . صحيح بخارى ، ج 6 ، ص 122 .\r\n( 5 ) . سيرهء حلبيه ، ج 2 ، ص 141 و 185 و واقدى ، ج 1 ، ص 131 از ابن جريح در مورد قول خداوند كه مىفرمايد :   « كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ ، يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ »   ؛ گروهى از مؤمنان خوش نداشتند بعد از آن كه حقيقت آشكار مىشد دربارهء حق با تو جدل مىكردند ، گويى مىنگرند كه آنها را به جانب مرگ مىبرند .\r\n","page_name":" 350 ","page_number":350},
  {"content":"\r\n\r\n( 1 ) و ابن سعد در طبقات با سندى از ابن عباس - كه « أهل خانه بهتر مىدانند در خانه چيست » - روايت مىكند كه گفت : وقتى رقيّه از دنيا رفت ، رسول اللّه صلّى اللّه عليه و آله فرمود : او به سلف صالح ما ، عثمان بن مظعون ملحق شد . و زنان به شدت گريه مىكردند كه عمر با شلاقش آنها را مىزد تا آرامشان كند ! امّا رسول اللّه صلّى اللّه عليه و آله دست او را گرفت و فرمود : آنها را واگذار اى عمر !\r\nسپس رو به زنان كرد و فرمود : از جيغ زدن كه كارى شيطانى است پرهيز كنيد و جيغ زدن يا لطمه زدن به خود از كارهاى شيطان است .\r\nدر اين حال فاطمه عليها السّلام بر كنارهء قبر نشست و شروع به گريه كرد و نبى اكرم صلّى اللّه عليه و آله اشك‌هاى او را با لباس خود پاك مىكرد . « 1 »\r\nقبل از او ، استادش واقدى هم اين مطلب را نقل كرده است ؛ اما وى در تعليقهء آن گفته است : اين خيال باطل است . . . زيرا آنچه كه مسلّم مىباشد ، اين است كه رقيه در هنگام بدر فوت كرده است و شايد كه اين يكى ديگر از دختران آن حضرت صلّى اللّه عليه و آله بوده و يا اين كه آن حضرت صلّى اللّه عليه و آله پس از بدر بر سر قبر رقيّه آمده است . « 2 »\r\nواقدى توجه نداشته است كه متن اين خبر كه « وقتى رقيه از دنيا رفت ، رسول اللّه صلّى اللّه عليه و آله فرمود » اين تأويل را بر نمىتابد .\r\n( 2 ) كلينى اين خبر را در فروع كافى با اسناد از امام باقر يا امام صادق عليها السّلام نقل كرده است كه : وقتى رقيه دختر رسول اللّه صلّى اللّه عليه و آله فوت كرد : آن حضرت فرمود : او به سلف صالح ما عثمان بن مظعون و اصحابش ملحق شد و در اين حال فاطمه كه اشك چشمانش جارى بود ، كنار قبر نشسته بود و رسول اللّه صلّى اللّه عليه و آله در حالى كه براى رقيّه دعا مىكرد ، فاطمه عليها السّلام را با لباسش پوشانده بود و آنگاه فرمود : از خداى عزّ و جل درخواست نمودم كه او را از فشار قبر در أمان بدارد . « 3 »\r\n\r\n\r\n","description":"","footnote":"\r\nروايت مىكند كه : عده‌اى از اصحاب رسول اللّه صلّى اللّه عليه و آله از خروج آن حضرت صلّى اللّه عليه و آله به بدر كراهت داشتند و مىگفتند : ما كم هستيم و خروج بايد با نظر خواهى از همه باشد . و قبل از آن در ( ج 1 ، ص 21 ) مىنويسد : آنها كه رسول اللّه صلّى اللّه عليه و آله را همراهى نكردند ، ملامت نمىشوند ؛ زيرا براى جنگ خارج نشده بودند بلكه براى غارت كاروان قريش خارج شده بودند ! و عده‌اى از اهل بصيرت و پاك نيّت به همراه رسول اللّه صلّى اللّه عليه و آله خارج نشدند ، در حالى كه اگر مىدانستند ، جنگى پيش مىآيد حتما خارج مىشدند ؛ بنابراين افراد به سه دليل در بدر حضور نيافتند : بيمارى آبله ، به گمان اين كه افرادى براى به دست آوردن غنيمت مىروند ، و كراهت از جنگ ، و شايد كه عثمان به يكى از سه علل فوق در بدر حاضر نشده است !\r\n( 1 ) . الطبقات ، ج 8 ، ص 24 - 25 .\r\n( 2 ) . الاصابة ، ج 4 ، ص 297 و سمهودى در وفاء الوفاء و نميرى بصرى در تاريخ مدينه ، ج 1 ، ص 102 از غير ابن سعد و واقدى اين مطلب را نقل كرده‌اند .\r\n( 3 ) . فروع كافى ، ج 1 ، ص 66 .\r\n","page_name":" 351 ","page_number":351},
  {"content":"\r\n\r\n( 1 ) و در آن با سندى از ابو بصير آمده است كه گفت : از امام صادق عليه السّلام سؤال كردم : آيا كسى از فشار قبر در أمان مىماند ؟ فرمود : از آن به خدا پناه مىبريم ، چه بسيار كم هستند كسانى كه از آن در أمان مىمانند ، وقتى كه رقيّه به دست عثمان كشته شد ؛ « 1 » رسول اللّه صلّى اللّه عليه و آله بر بالاى قبرش ايستاد و در حالى كه اشك‌هايش جارى بود ، و روى خود را به سوى آسمان گرفت و فرمود : خدايا از فشار قبر بر رقيه به خاطر من درگذر و خداوند خواستهء رسول اللّه صلّى اللّه عليه و آله را اجابت كرد و آنگاه آن حضرت رو به مردم كرد و فرمود : من به ياد درد و رنج‌هايى كه رقيّه كشيده بود افتادم و دلم برايش سوخت ؛ لذا از خداوند خواستم كه به خاطر من فشار قبر او را ببخشد . « 2 »\r\nاما در مورد تاريخ وفاتش بايد گفت كه از آنچه گذشت معلوم مىشود كه وى بعد از عثمان بن مظعون وفات كرده است و از آنجا كه وفات وى را در ذى الحجّه دانسته‌اند ؛ بنابراين وفات رقيّه بعد از آن بوده است ؛ چنان كه نووى بر آن تصريح كرده است . « 3 »\r\n( 2 ) الّا اين كه ابن قتيبه دقيق‌تر شده و گفته است : رقيه يك سال و ده ماه و بيست روز پس از ورود به مدينه درگذشت ؛ « 4 » يعنى در بيستم ماه محرم كه مصادف با أواخر سال دوم هجرى و اوايل سال سوم هجرى بوده است . و در مورد علت وفات وى ، نميرى بصرى از زهرى نقل مىكند كه وى به سبب بيمارى حصبه درگذشت . « 5 »\r\n\r\n\r\n\r\n","description":"","footnote":"\r\n( 1 ) . نميرى بصرى از زهرى روايت كرده است كه : او به حصبه دچار شد و فوت كرد . ( ج 1 ، ص 104 )\r\n( 2 ) . فروع كافى ، ج 1 ، ص 64 و خبر ديگرى را از آن حضرت عليه السّلام در مورد ممانعت از دخول عثمان به قبر ، نقل مىكند و در آن روايت آمده است : دختر رسول اللّه صلّى اللّه عليه و آله و اسم رقيّه يا ام كلثوم نيامده است و لكن مشتمل بر حوادث بعد از خيبر مىباشد و براى همين اين روايت و روايت ديگر كه در خرائج راوندى است در مورد ام كلثوم مىباشد ، نه رقيه و بعد از اين در مورد وفات ام كلثوم صحبت خواهد شد .\r\n( 3 ) . تاريخ الخميس ، ج 1 ، ص 406 .\r\n( 4 ) . ذخائر العقبى ، ص 163 .\r\n( 5 ) . تاريخ مدينه ، ج 1 ، ص 104 .\r\n","page_name":" 352 ","page_number":352}
  ]