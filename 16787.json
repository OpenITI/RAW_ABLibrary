[
  {"content":"\r\n\r\nنقدى\r\nبر دين پژوهشى فلسفه معاصر\r\nنقدى قرآنى بر دانش هرمنوتيك وپلوراليسم دينى وقبض وبسط و . . .\r\nنويسنده :\r\nحضرت آية الله العظمى\r\nحاج شيخ محمد صادقى تهرانى ( دامت بركاته )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nنقدى بر دين پژوهشى فلسفه معاصر - آيت الله دكتر محمد صادقى تهرانى - تهران - اميد فردا - 1385\r\nشابك : isbn 964 - 5731 - 46 - 1\r\nفهرست نويسى براساس اطلاعات فيپا :\r\n1 - مجتهد شبسترى ، محمد - مناظره ها . 2 - سروش ، عبدالكريم - قبض و بسط تئوريك شريعت - نقد و تفسير . 3 - دين - فلسفه . 4 - شناخت - فلسفه . 5 - كثرت گرايى مذهبى - مناظره ها . 6 . سروش ، عبدالكريم - قبض وبسط تئوريك شريعت - شرح\r\n20835 ق 4 س م 573 bd\r\n1 / 200\r\nكتابخانه ملى ايران\r\n20451 - 79 م\r\nانتشارات اميد فردا\r\nنقدى بر دين پژوهشى فلسفه معاصر\r\nحضرت آيت الله صادقى تهرانى ( دامت بركاته )\r\nتنظيم ، تتميم ، تفسير مطالب زيرنويسى وحواشى ( پاورقى ها ) :\r\nسيدعلى ساداتى ( خادم القرآن )\r\nتقريرات اوليه وبانى كتاب : مرحوم سيدعلى محمد ساداتى ( ره )\r\nليتوگرافى : نقش\r\nچاپ : غزال\r\nنوبت چاپ : اول - 1386\r\nشمارگان : 2000\r\nقيمت : 6100 تومان\r\nنشانى : تهران - ميدان انقلاب - ابتداى خيابان آزادى - ابتداى خيابان جمالزاده جنوبى - كوچه دانشور - پلاك 32 ( ساختمان آفاق ) - واحد 5\r\nتلفن : 66949575 - 66917449 تلفكس : 66913568 همراه : 09123574809\r\nسايت اينترنتى : www . omidefarda . net پست الكترونيك : info @ omidefarad . net\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nوقال الرسول :\r\n* ( يا رب إن قومى اتخذوا هذا القرآن مهجورا ) *\r\nوپيامبر صلى الله عليه وآله گفت :\r\nپروردگارا ، همانا امت من ، يك باره اين قرآن را ( به صورتى ) دور شده ( از معانى اش ) مهجور و ترك نمودند .\r\n( فرقان ، آيه / 30 )\r\nوقال وصى الرسول الامام على امير المؤمنين : عليه السلام\r\n* ( . . . فقد نبذ الكتاب حملته ، وتناساه حفظته : فالكتاب يومئذ وأهله طريدان منفيان ، وصاحبان مصطحبان فى طريق واحد لاايوويهما مؤو .\r\nفالكتاب وأهله فى ذلك الزمان فى الناس و ليسا فيهم ، ومعهم و ليسا معهم ! لأن الضلالة لا توافق الهدى ) *\r\nامير المؤمنين عليه السلام :\r\nدر مورد فتنه هايى كه بعد از خودشان در جامعه پديد مى آيد فرموده اند : \" . . . و حاملان قرآن ، آن را واگذاشته و رها مى كنند ، حافظان قرآن هم آن را فراموش مى كنند . پس در آن روز قرآن و پيروان قرآن از ميان مردم رانده ومهجور مى گردند ، و هر دو غريبانه ، در يك راه ناشناخته سرگردانند ، وپناهگاهى در ميان مردم نداند ، قرآن و پيروانش در ميان مردم هستند ، اما گوئى حضور ندارند ، با آن هايند ولى با آن ها نيستند زيرا گمراهى و هدايت هرگر موافق و هماهنگ نمى شوند ، گر چه در كناب يكديگر قرار گيرند .\r\n( نهج البلاغه ، خطبه ى 147 )\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n* ( بقية الله خيرلكم إن كنتم مؤمنين ) *\r\nتقديم به پيشگاه مقدس\r\nحضرت بقية الله الاعظم ، صاحب العصر والزمان\r\nمولانا حجة ابن الحسن المهدى\r\n\" عجل الله تعالى فرجه الشريف \"\r\n\" اللهم كن لوليك الحجة ابن الحسن صلواتك عليه وعلى آبائه فى هذه الساعة وفى كل ساعة وليا وحافظا وقاعدا وناصرا ودليلا وعينا حتى تسكنه ارضك طوعا وتمتعه فيها طويلا برحمتك يا أرحم الراحمين \"\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nطبيعت انقلاب ونظام همواره اقتضاء مىكند كه نظرا اجتهادى ، فقهى ، در زمينه هاى مختلف \" ولو مخالف يكديگر \" به قرآن آزادانه عرضه شود .\r\nكلمات قصار امام خمينى ( ره ) - ص 198\r\nمع الاسف به دست دشمنان توطئه گر و دوستان جاهل ، قرآن ، اين كتاب سرنوشت ساز ، نقشى جز در گورستان ها و مجالس مردگان نداشت وندارد ! !\r\nوصيت نامهء امام خمينى ( ره ) صفحهء 2\r\n\" صحيفه نور ، ج 20 ، ص 20 ، س 26 \"\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمرحوم امام خمينى ( ره ) :\r\n. . . اينجانب از روى جد ، نه تعارف معمولى مى گويم :\r\nاز عمر به باد رفتهء خود در راه اشتباه وجهالت تأسف درام . وشما اى فرزندان برومند اسلام ، حوزه ها و دانشگاه ها را از توجه به شؤونات قرآن وابعاد بسيار مختلف آن بيدار كنيد ، تدريس قرآن در هر رشته اى از آن را محط نظر ومقصد اعلاى خود قرار دهيد .\r\nمبادا خداى ناخواسته در آخر عمر كه ضعف پيرى بر شما هجوم كرد - از كرده ها پشيمان و تأسف بر ايام جوانى بخوريد ، همچون نويسنده .\r\nمرحوم علامه طباطبايى ( ره ) :\r\n\" علوم حوزوى به گونه اى تنظيم شده اند كه به هيچ وجه به قرآن احتياج ندارند ، به طورى كه شخص متعلم مىتواند تمام اين علوم را از صرف ، نحو ، بيان ، لغت ، حديث ، رجال ، درايه ، فقه واصول فراگرفته به آخر برسد و آن گاه متخصص در آن ها بشود وماهر بشده در آن ها اجتهاد كند ولى اساسا قرآن نخواند وجلدش را هم دست نزند ! در حقيقت براى قرآن چيزى جز تلاوت كردنش براى كسب ثواب و يا بازوبندى فرزندان كه از حوادث روزگار حفظشان كند چيزى نماند ، اگر اهل عبرتى ، عبرت بگير \" !\r\n1 . تفسير الميزان فارسى ، 40 جلدى ، ج 10 ، ص 117\r\n2 . تفسير الميزان فارسى ، 20 جلدى ، ج 5 ، ص 450\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه‌ى ناظم\r\nروز نهم ماه محرم‌الحرام سال 1422 بود كه متوجه شدم فرزندم مرحوم سيد محمد ساداتى ( ره ) غرق در خواندن كتابى است . گفتم اين چه كتابى است كه چند روز است اين‌طور تو را مشغول كرده ؟ گفت نمىدانى ، اگر بخوانى متوجه مىشوى كه . . . من پشت جلد كتاب‌ها را نگاه كردم ديدم كتاب هرمنوتيك آقاى دكتر محمد شبسترى و يكى هم كتاب قبض و بسط شريعت از آقاى دكتر سروش است . بعضى از مطالب كتاب را شرح داد و مقدارى را هم از روى كتاب براى من خواند ، من كنجكاو شدم كه هر دو كتاب را بخوانم ، كتاب‌ها را از ايشان گرفتم و در مدت حدود ده روز يا بيشتر هر دو جلد كتاب را خواندم - بعد به ايشان گفتم منظور تو از خواندن اين كتاب‌ها چيست و چه برداشتى كرده‌اى ؟ ايشان گفتند همان‌طورى كه خودت كتاب‌ها را مطالعه كرده‌ايد مىبينيد كه مطالب اين دو كتاب پايه و اساس كار علماء و حوزه‌هاى علميّه را زير سؤال برده است ، مرد مىخواهد جواب اين مطالب را بگويد .\r\nبعد هم ايشان گفتند تصميم من اين است كه ، مىخواهم تكه‌هاى كلام اين‌ها را براى علماء و مراجع بنويسم و نظر خواهى كنم و در پايان پس از جمع آورى پاسخ‌ها ، جوابى و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنقدى بر آن‌ها بنويسم و به صورت يك جلد كتاب به چاپ برسانم .\r\nمن به ايشان عرض كردم اولًااين آقايان خودشان نيز به گونه‌اى قائل به پلوراليسم دينى و كثرت و تكثر هستند حوزه‌هاى علميّه ما ، خودشان هم مثل همين آقايان در تكثر غوطه‌ورند ، تو هرگز نمىتوانى در رابطه با مطالب اين كتاب‌ها جوابى از حوزه‌هاى علميّه و علماى حوزوى بگيرى . و اگر هم جوابى اخذ كنى جوابى مكفى و قانع كننده براى آن‌ها نخواهد بود ، از طرفى هم ، جواب آقايان حوزوى براى چنين شخصيت‌هائى ، نه براى خودشان و نه براى طرفدارانشان ، هرگز قابل قبول نيست ، زيرا با همان تكثر و كثرت جواب آقايان را مىدهند ، و حداكثر اين است كه خواهند گفت ، اين هم يك قرائت در مقابل تمام قرائت‌هاست ، بعد هم گفتگو ادامه يافت و ايشان از وضع موجود بسيار نگران و ناراحت بودند و بر اين اوضاع اعتقادى خصوصاً در دانشگاه‌ها بسيار افسوس مىخوردند كه چرا يك جوان تحصيل كرده بايد اين چنين در امور اعتقادى متحيّر و سرگردان باشد ، و گفتند من شخصاً روحم در فشار قرار گرفته و با اين حرف‌هاى ضد و نقيض سرگردان شده‌ام ، چاره‌ى كار چيست ، چرا بايد چنين و چنان باشد ؟ و . . .\r\nقدرى ايشان را دلدارى دادم و عرض كردم ، فعلًا وظيفه همه ما اين است كه روش علمى و عملى خودمان رااصلاح كنيم ، اين مطالب تازه‌گى ندارد ، هميشه بوده و خواهد بود ، تا انشاءاللَّه صاحب اصلى ما تشريف بياورند و ما را از اين گرداب‌هاى ضال و ضلال و اضلال رهايى بخشند ، بعد به ايشان عرض كردم مىدانى مقصّر اصلى و علّت اين همه سرگردانىها چيست ؟ مقصّر اصلى خود ما طلبه‌ها هستيم كه عمرمان را در بيراهه صرف كرده‌ايم و خود را سرگرم اقوال اين و آن نموده‌ايم ، وقت گرانبهاى خود و ديگران را را با مطالبى بىثمر يا كم‌ثمر تلف نموده‌ايم ، از زمانى كه وارد حوزه‌هاى علميّه مىشويم تا دروس خارج را طى مىكنيم اگر صدسال ديگر هم به ما عمر بدهند ، و همين‌طور پيش برويم هرگز به‌جايى نرسيده و نمىرسيم مگر اين كه خودمان زحمت بكشيم و خارج از دروس حوزوى ، علمى و اطلاعاتى در رابطه با اعتقادات دينى كسب نمائيم دروس حوزوى ، طورى است كه قال‌اللَّه و قال‌رسول‌اللَّه در اين اقاويل واقعاً گم\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nشده و خود ما طلبه‌ها هم در اين وادى سرگردان شده‌ايم ، عمرمان را در مطالبى دور از قرآن صرف نموده‌ايم كه هرگز حجّة بالغه نيست تمام اين حرف‌ها نابالغ و بىثمر است ، بله مقصّر اصلى خود ما هستيم ، و الا اين آقايان و امثال اين آقايان هرگز چنان جرئتى را به خود نمىدادند كه اين‌گونه همه مقدسات ما را زير سؤال ببرند ، و پلوراليسم دينى ، تكثّر و كثرت ، قرائت‌هاى مختلفه و امثال اين‌ها را صحّه بگذارند و جزءِ لاينفكّ و اجتناب‌ناپذير بدانند ، در دانشگاه‌هاى ما سال‌هاى متمادى است كه اين بحث‌ها شده و مىشود و دانشجويان ما با اين حرف‌ها بزرگ شده‌اند ، تا به حال هرگز شنيده‌اى كه حتى يك مقاله استدلالى عليه اين افكار نوشته باشند ؟ بله ، جسته و گريخته گاهى مطلبى را نوشته‌اند و يا در بعضى سخنرانىها گاهى مطلبى گفته شده و بعضى هم نقدهايى نموده‌اند ، اما چون خود آقايان نقادّان هم در اين وادى متحيّر بوده‌اند بنابراين هرگز سخنانشان مورد پذيرش نبوده است ، زيرا خودشان هم در پلوراليسم فقهى و اصولى گرفتار بوده‌اند ، علاوه كه اين آقايان در بسيارى از موارد در كتاب‌هايشان از اقوال علماء سابق و لاحق شاهدمثال ذكر فرموده‌اند ، آقاى شبسترى و آقاى دكتر سروش افراد بى سواد و يا كم سوادى نيستند همه‌ى زير و بم حوزه‌هاى ما را مىدانند ، با روحانيت و در بستر حوزه و دانشگاه بزرگ شده‌اند . بنابراين نظرات افرادى مثل خودشان هرگز نمىتواند به طور صددرصد پاسخگوى اين مطالب باشد و اگر هم پاسخ‌هايى از آقايان بگيرى ، چون هر دو جبهه در كثرت‌ها و تكثرات هستند ، جواب‌هاى مأخوذه هم واحدى اضافه بر آن تكثرات خواهد شد ، و آقاى دكتر سروش و رفقاى ايشان در جواب خواهند گفت : بله ما نيز قبول داريم كه اين هم يك قرائت از دين است نه اصل دين .\r\nبعد به ايشان پيشنهاد دادم كه تنها كسى كه واقعاً مىتواند جواب‌هاى مستدلّ و محكم بدهد و خودش هم گرفتار تكثر و كثرت و پلوراليسم نيست و هيچ واهمه‌اى هم از اين و آن ندارد و سخنانش هم خدشه‌پذير نيست - استاد عزيز ما حضرت آيةاللَّه صادقى است شما مطالب را تنظيم كنيد با ايشان هماهنگ مىكنيم جواب همه حرف‌ها و بالاترش را نيز انشاءاللَّه و بحول و قوه‌الهى مىدهيم ، كه هم جوابى براى پلوراليسمىها\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو تكثرهاى موجود و هم راه‌گشا براى كسانى كه مىخواهند اسلام واقعى را بياموزند ، و هم كتابى درسى براى آن دسته از دانش‌پژوهان و طلاب علوم دينى كه مىخواهند حقيقت دين را علماً و نه ظنّا بياموزند باشد .\r\nايشان نيز پذيرفتند و مطالب را جمع‌آورى و به صورت سؤال و جواب به حضرت استاد عرضه نمودند و جواب‌هاى مربوطه را در جزوه‌اى دسته‌بندى كردند و مشغول تايپ شدند - تايپ مرحله اول آن را خود آن مرحوم انجام دادند ، پرينت اول گرفته شد مشغول غلطگيرى و تنظيم عبارات بودند كه در شب اول ماه محرم‌الحرام سال 1424 مطابق 14 اسفند ماه 1381 در سانحه‌اى دلخراش به درجه‌ى رفيعه شهادت نائل گرديدند - چون در روايات ائمه معصومين عليهم السلام دارد ، كه كسى كه در راه فراگيرى و نشر و ابلاغ علوم دينى از دنيا برود « مات شهيداً » شهيد از دنيا مىرود ، و اين مرحوم هم پس از اتمام دروس دانشگاهى و قبولى در رشته‌ى علوم آزمايشگاهى به مدت چهار سال تا پايه ششم دروس حوزه‌ى علميه قم را به اتمام رساندند و در اين بين ، ايام فراقت و تعطيلات سالانه را كه متجاوز از 150 روز مىشود ، مشغول تَعلّم علوم قرآنى بودند ، و در رشته كامپيوتر نيز مهارت بالايى داشتند و علاوه بر تعطيلات در ايّام درسى نيز هر شب بعد از نماز مغرب و عشاء تا نيمه شب و گاهى بيشتر مشغول درس و مطالعه تفسير قرآن كريم بودند كه : نتيجه اين چهار سال علاوه بر خواندن حدود شش پايه از دروس حوزوى ، كتابت و تايپ ترجمان‌القرآن ، كتابت و تايپ رساله نماز مسافر - مسافران - كتابت و تايپ كتاب حقوق زن و چندين كتاب و جزوه‌هاى ديگر و غلطگيرى آن‌ها از فعاليت‌هاى ايشان در اين عمر كوتاه اما پربركت مىباشد كه حتى يك روز هم آن مرحوم وقت كافى براى استراحت نداشتند و خصوصاً در اين اواخر تمام اوقات خود را صرف درس و مطالعه تفسير قرآن كريم و فعاليت‌هاى اعتقادى و دينى مىنمودند به هر حال قرار بود اين مجموعه در سال 1382 با همّت خود ايشان چاپ و منتشر و در اختيار علاقمندان و ره‌جويان علوم قرآن قرار گيرد ، كه ضايعه فقدان ايشان موجب تأخير اين مهم گرديد ، و در اين مدت با تماس‌هاى مكرّر و درخواست‌هاى فراوان دوستان و\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعلاقمندان - حضرت آيةاللَّه صادقى حفظه‌اللَّه تعالى مسئوليت اين مهم را به اين حقير واگذار نمودند و امر فرمودند كه اين كار نيمه تمام را به اتمام رسانم - گر چه هر ورق و يا مطلبى كه مىخواندم يادآور خاطره‌اى فراموش ناشدنى بود ، لكن در همه مواقع احساس مسئوليت غالب بود ، تا اين‌كه تصميم جدّى گرفتم اين امر خطير را به پايان برسانم ، كه با توفيق الهى و عنايت حضرت ولى امر عجل‌اللَّه تعالى فرجه‌الشريف دست به كار شدم ، مرحله‌ى اول كه از كل مطالب تايپ شده پرينت گرفتم متوجه شدم عبارات بسيار درهم و برهم است ، مطالب دسته بندى نشده ، عبارت‌ها جابه جا شده و نواقص زيادى دارد ، تعجّب كردم و چون كتابت آن محاوره‌اى و به صورت سؤال و جواب تنظيم شده بود و نوشته‌هاى اوليه واقعاً تو در تو و گيج كننده بود كه به هر حال خود آن مرحوم تا اندازه‌اى اشكالات اوليّه آن را مرتفع نموده بودند و براى مرتبه دوم هم اصلاحاتى انجام داده بودند اما بعد از آن اصلاحات متأسفانه كامپيوتر با اشكال مواجه شد و اصلاحيه دوم هم به كلى از بين رفته و پاك شده بود كه همين امر باعث مشكلات فراوانى شد ، هر چه گشتم ديسكت اصلاح شده بعدى را پيدا كنم و پرينت بگيرم متأسفانه پيدا نكردم - چندين بار نيز هارد كامپيوتر را بررسى نموديم كه متأسفانه يا پاك شده بود يا پس از پرينت دوم خودشان پاك كرده بودند و در جاى ديگرى وارد كرده بودند ، يا رمزورموز ديگرى در كار بوده - اللَّه اعلم .\r\nناچار شدم از همان تايپ اوليه پرينت گرفتم و دوباره خودم شخصاً مشغول كتابت ، تنظيم عبارات و تصحيح مطالب شدم - تمام وقت روى آن مشغول بودم كار بسيار مشكلى بود با مراجعات مكرر به حضرت آيةاللَّه صادقى و عرضه عبارت‌ها به ايشان و سئوالاتى پيرامون آن‌ها ، به هر حال اشكالات مطالب به‌حمد خداى تعالى مرتفع گرديد .\r\nتا اين‌كه پس از پنج مرتبه پرينت و بازنگرى به حمد خداى تعالى اين مهم در تاريخ بيست و هشتم ماه صفر سال 1427 مطابق 9 / 1 / 1385 - سال روز رحلت حضرت خاتم‌الانبيا محمد مصطفى صلى الله عليه و آله و شهادت امام حسن مجتبى عليه الاف التحيّه و الثناء بحول و قوه الهى به پايان رسيد . - و ما توفيقى الا بااللَّه العلى العظيم .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر اين جا لازم است چند نكته را متذكر شوم ، اول اين‌كه : خوانندگان عزيز بايد توجه داشته باشند كه چون مطالب اين كتاب علمى است يقيناً در ديد اول ممكن است براى بعضى خوانندگان قدرى سنگين باشد زيرا سئوالات و شبهات مطرح شده از متون كتب اساتيد بزرگ و دكتراى دانشگاه‌هاى فعلى است ، و نيز جواب‌هاى مأخوذه و ردّ شبهات هم از اعلَمِ عُلَماىِ قرآنى حضرت آيةاللَّه صادقى و از منبع اصيل وحى اتّخاذ گرديده است ، بنابراين هم سئوالات براى بسيارى از خوانندگان ، جديد و نامأنوس است و هم جوابيّه‌هايى كه داده شده ، زيرا جامعه كنونى ما متأسفانه از بسيارى از معارف قرآنى بدور است ، خصوصاً معارف فقهى قرآن كريم كه چندان به آن توجهى نشده و يا اگر هم توجهى شده به عنوان اصل توجه نشده است ، بنابراين قهراً مقلّدان از جواب‌هاى مندرج بىاطلاعند كما اين كه بعضى از بزرگان و اساتيد حوزه‌هاى علميه نيز بىاطلاعند ، انشاءاللَّه همگان با مطالعه دقيق اين كتاب متوجه مىشويم كه چنان‌چه رسالتى هم در اين زمان باشد به غير از اين نيست كه هر سخنى بايد مستند به حجّت بالغه الهيه باشد و لاغير .\r\nمطلب دوم اين‌كه : خوانندگان محترم بايد توجه بيشترى نمايند كه اين كتاب قول اين و آن نيست ، كه هر كس برسد نقض يا نقدى بر آن بنويسد ، قال‌اللَّه و قال رسول‌اللَّه صلى الله عليه و آله است - سخن از اجماع و شهرت و اقوال مختلفه هم نيست ، تا هر كس نظرى بدهد و بخواهد نظر مقابل را تحت‌الشعاع قرار دهد ، قصد توهين و جسارت هم به هيچ يك از علماء سابق و لاحق نداشته و نداريم ، آن‌ها نيز واقعاً زحمت كشيده‌اند و به اندازه فهم خودشان زحماتى را متحمّل شده‌اند كه قابل تقدير مىباشد - آن‌ها نيز به نوبه خود در پاسدارى از دين اسلام و حريم ولايت و امامت ، زندان‌ها ، شكنجه‌ها ، زجرها ، مصيبت‌ها ، تبعيد و . . . متحمل شده‌اند و حتى برخى از بزرگان ما تا مرز شهادت نيز رفته‌اند . شكّراللَّه مساعيهم .\r\nبحث ما فقط در رابطه با صيانت و غير صيانت‌هاى علمى ديروز و امروز است ، بحث بر سر صحيح و سقيم گفته‌ها و نوشته‌هاى سابقين و لاحقين است . در رابطه با جرياناتى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاست كه در عصر غيبت به وجود آمده ، در مورد احكامى است كه از طريق اقوال مختلفه ، اصول موضوعه ، عَقليات ، و امثال آن‌ها بگُرده‌ها بار شده است ، و الا ما در اصل و اساس دين هيچ‌گونه تضادى با آقايان نداشته و نداريم ، نه در توحيد ، نه در نبوت نه در امامت ، نه در معاد ، و نه در هيچ اصلى از اصول دين ، مطلب در كليات مستقصى است . اما در جزئيات و احكام شرعيه ناتمام . . . منظور ما از تدوين اين كتاب اين است كه اولًا جواب شُبَهاتِ موجود در حوزه‌هاى علميه و دانشگاه‌هاى اسلامى و غير اسلامى داده شود و ثانياً اين كه بررسى نمائيم كه آيا تا به حال در اين مسير ، راه صحيحى را پيموده‌ايم يا در اين راه بىراه بوده ، هستيم و مىخواهيم بمانيم .\r\nجا دارد در اين‌جا سئوالى را مطرح نمايم و آن اين‌كه : فرض مىكنيم همين الآن انشاءاللَّه حضرت ولى امر عجل‌اللَّه تعالى فرجه‌الشريف تشريف بياورند ، و هر كدام از ما را به محاكمه و استنطاق بكشانند و از ما سؤال كنند شماها در غياب من چه كرديد ؟ چرا اين‌چنين نظر داديد ؟ چرا از قرآن و احكام قرآن دور شديد و دور كرديد ؟ آيا مىخواهيم جواب بدهيم كه چون فلانى فرمود ما نيز فرموديم ! استاد ما چنين نظر داشت ما نيز چنين نظر داديم ، در حاشيه‌ى فلان كتاب نوشته بود ما هم نوشتيم ! صرفيّين چنين كردند ما نيز چنان كرديم ! . . . چنان‌چه امام عليه السلام بفرمايند پس قال‌اللَّه و قال رسول‌اللَّه چه شد ؟ اعتصام به حبل‌اللَّه چه شد ؟ شما ثقلين را كنار گذارديد و به اقاويل اين و آن تمسك كرديد ؟ آيا خداى تعالى به شما امر كرده بود دنباله‌رو اين و آن باشيد ؟ آيا من به شما چنين توصيه‌اى كرده بودم ؟ چرا سراغ اصل و اساس نرفتيد ؟ چرا از سرچشمه اصلى آب برنداشتيد ؟ و خود و جامعه را سيراب نكرديد ؟ آيا من گفتم از مرداب آب برداريد ؟ مگر قرآن آب حيات نبود ، هر چه بود خوانديد و حاشيه زديد و بررسى دقيق كرديد و درس گرفتيد و درس داديد . چرا از اين طرف غافل مانديد ، با اين سئوالات چه جوابى داريم ؟\r\nنمىدانم ، اگر امام عليه السلام بفرمايند : من شاهد و ناظر كارهاى شما بوده و هستم مبناى كار شما و بيوگرافى و بيلان اعمال شما را كاملًا مىدانم خودتان هم خوب مىدانيد ، حال خودتان قضاوت كنيد آيا اين‌هايى كه شما خوانديد ، گفتيد ، شنيديد ، درس گرفتيد و درس\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nداديد علم بود ؟ حجت بالغه بود ؟ قال‌اللَّه و قال رسول‌اللَّه بود ؟ آيا سفارشات خدا و رسول خدا همين‌ها بود كه شماها عمل كرديد ؟ اين بود صراط مستقيم الهى ؟\r\nنمىدانم در مقابل چه جوابى داريم و چگونه بايد نزد امام عليه السلام شرمسار و سرافكنده شويم زمانى كه حضرت از ما نپذيرند و بفرمايند : بيراهه رفته‌ايد و كج‌روى فرموده‌ايد .\r\nبه هر حال : « شِقشِقةٌ هَدَرَت ثُمَّ قَرَّتْ . . . » .\r\nبه اميد روزى كه همه ما به كتاب‌اللَّه و سنت ثابته و قطعيه الهيه ، رسوليّه و رساليه روى آوريم و از اقاويل وهميّه و ظنّيه بپرهيزيم و به اميد روزى كه هر كس سئوالى كرد و مسأله‌اى پرسيد ، بگوئيم ما نظرى نداريم ، امر امر خداست ، به اميد روزى كه همه ما به آيه شريفه « يستفتونك قل‌اللَّه يُفتيكم » عمل كنيم و اصلًا نظر ندهيم و اگر چيزى را نفهميديم حكم تراشى و دلالت‌زائى نكنيم .\r\nمختصراً بر مبناى منطق قرآنى كه صغرايش - و قال‌الرسول يارب ان قومى اتخذوا هذا القرآن مهجورا است - و شكى نيست كه قرآن در طول تاريخ غيبت در بين جامعه اسلامى و حتى در بين ما طلبه‌ها و حوزه‌هاى درسى ما مهجور بوده و اين مهجوريت يقيناً باعث آزار و اذيت فوق‌العاده شخص رسول‌اللَّه صلى الله عليه و آله مىباشد . سپس كبراى منطقىاش - ان الذين يؤذون‌اللَّه و رسوله لعنهم‌اللَّه فىالدنيا والاخرة - كه نتيجه قطعى اين صغرى و كبراى قرآنى لعنت الهى است بر كسانى كه قرآن را مهجور و متروك و به دور انداخته‌اند .\r\nاكنون بايد همه‌ى ما آماده‌ى قيام و اقدام كلى براى رفع اين مهجوريت از ساحت مقدس قرآن كريم باشيم ، تا انشاءاللَّه از اصحاب شايسته قرآن و رسول قرآن و ائمه معصومين صلوات‌اللَّه عليهم اجمين گرديم .\r\nدر پايان مجدّداً خداى متعال را سپاسگزارم كه به اين حقير بىبضاعت منّت نهاد ، با اين‌كه در تمام اين مدت گرفتار بيمارى و كسالت و تحت درمان و عمل جراحى و مشكلاتى ديگر بوده‌ام ، به هر حال توفيق عنايت فرمود تا اين مهم را در حدّ توان و امكان به پايان رسانم - الحمدللَّه رب‌ّالعالمين - اميدوارم اين خدمت ناچيز مورد توجه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nحضرت ولىاللَّه الاعظم امام عصر عجّل‌اللَّه تعالى فرجهُ الشريف و انبياء عظام و بالاخص حضرت خاتم‌الانبياء محمد مصطفى صلى الله عليه و آله قرار گيرد ، و نيز باقيات صالحاتى براى اين جانب و استاد اعظم خودم حضرت‌آيةاللَّه صادقى حفظه‌اللَّه تعالى و فرزند عزيزم مرحوم سيّد محمد ساداتى كه بانى و سر خير اين كار بودند ، باشد . - ان‌شاءاللَّه -\r\nاز استاد اعظم و مفسر كبير قرآن عظيم - حضرت آيةاللَّه صادقى حفظه‌اللَّه تعالى - زيرا اولًا رؤُس مطالب و جواب‌هاى مندرج از معظّم‌له اخذ و درج شده ، و ثانياً چنان‌چه سوالاتى در رابطه با محتويات كتاب پيش آيد معظم‌له تمام وقت آماده پاسخ گويى به سؤالات و پيشنهادات ممكنه مىباشند ، و نيز كتاب مورد استفاده‌ى بهتر و پشتوانه‌ى قوىترى قرار مىگيرد .\r\nاز خواندگان محترم تقاضا دارم هر گونه انتقاد يا پيشنهادى در رابطه با محتويات كتاب دارند معظم‌له را در جريان بگذارند ، تا انشاءاللَّه در چاپ‌هاى بعدى مورد نظر و توجه قرار گيرد .\r\nو ما توفيقى الّا باللَّه العلى العظيم - والسلام عليكم و رحمةاللَّه و بركاته . دفتر حضرت آية اللَّه العظمى صادقى تهرانى\r\n28 ماه صفرالمظفر 1427 « ه ق » مطابق 9 / 1 / 1385\r\nسيّد على ساداتى ( خادم‌القرآن )\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nراهنمائىهاى لازم جهت ورود به مطالب كتاب\r\n1 - چون مبانى اين كتاب در مواردى با مبانى و نظرات ديگران مختلف است ، بنابراين لازم است خوانندگان محترم ، بدون در نظر گرفتن اقوال و نظراتِ اين و آن و با ذهنى خالى از گفته‌ها و شنيده‌هاى خود ، به مطالعه اين كتاب بپردازند - كه : « فَبَشِّرْ عِبَادِ ، الَّذيِنَ يَسْتَمِعُونَ الْقَوْلَ فَيَتَّبِعُونَ أَحْسَنَهُ » ( سوره زمر آيه / 17 ) . بندگانم را نويد ده ، آنان كه سخنى را ( از هر گوينده و يا كتابى ) مىشنوند ، پس ( از آن ) بهترينش را پيروى مىكنند .\r\n2 - خوانندگان محترم بايد توجه داشته باشند ، كه نظرات و فتاوائى كه در جاى جاى اين كتاب از حضرت استاد معظم درج گرديده ، كلًا از سرچشمه اصلى و مبانى حقيقى ، يعنى وحى اصيل ربانى و سنّت ثابته و قطعيّه رسولى و رسالى اتخاذ گرديده و در اتخاذ نظر هم هيچ‌گونه توجهى به اقوال و نظرات مختلفه‌ى فريقين صورت نگرفته است ، بنابراين قهراً مطالب اين كتاب براى كثيرى از خوانندگان و حتى براى كثيرى از اساتيد محترم حوزه‌ها و دانشگاه‌هاى فعلى در به دو امر غير مأنوس و غير مألوف مىباشد ، بنابراين با يك‌بار مطالعه سطحى قابل دريافت نخواهد بود ، ان‌شاءاللَّه با تكرارِ در\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمطالعه كتاب و بحث و مباحثه با اهل آن ، و پرسش‌هائى از مؤلف مطالب واضح و روشن خواهد شد - كه : « وَالَّذيِنَ جهَدُوا فِينَا لَنَهْدِيَنَّهُمْ سُبُلَنَا » ( سوره عنكبوت آيه / 69 ) .\r\n3 - با توجه به اين‌كه مطالبِ علمىِ اين كتاب بسيار دقيق و لطيف است و نيز ادلّه‌اى كه در پاسخ به سئوالات مورد استدلال قرار گرفته جداً قاطع و متخذ از وحى اصيل ربّانى و فصل‌الخطابِ بينَ الانظارْ است ، بنابراين كسانى كه با اقوال و نظراتِ انباشته بسيار سر و كار داشته‌اند ، و از مبانى اصيل كتاب و سنّت ، كمتر اطلاع دارند ، لازم است اولًا با مطالعه‌ى دقيق اين كتاب و ثانياً با مراجعاتِ مكرّر به حضرت استاد ، مبانِىِ علمِىِ خود را اصلاح نمايند تا به توسط مبانِىِ متقن ، از مطالب اين كتاب بهتر بهره‌مند گردند . كه : « وَاعْتَصِمُوا بِحَبْلِ اللَّهِ جَمِيعاً و لَاتَفَرَّقُوا . . . » ( سوره آل عمران آيه / 103 ) .\r\n4 - ايشان نه در اين كتاب و نه در سائر مكتوباتشان هرگز ادّعا نكرده و نمىكنند كه ، آن‌چه را كه گفته‌ايم يا نوشته‌ايم ، و نظر داده‌ايم به طور صددرصد صحيح و خالى از خطا و اشتباه و وحى منزل مىباشد ، لكن به طور قطع و يقين و با ضرس قاطع اين ادّعا را دارند كه ، چنان‌چه مبانىِ فقهى ، اصولى ، عبادى ، اخلاقى ، سياسى ، اجتماعى ، تعاملى و . . . خود را از وحى اصيل ربّانى اتّخاذ مىنمايند و از اصل و اصولى كه خارج از وحى و سنّت ثابته و قطعيّه رسوليه و رساليه اتّخاذ گرديده بپرهيزند ، يقيناً اختلاف نظرات و اشتباهاتِ ما درصد بالائى تقليل يافته ، و حتى در بسيارى از موارد به حدّ صفر مىرسد .\r\n5 - در اين كتاب هيچ‌گونه قصد توهين يا جسارت ( نعوذبااللَّه ) به هيچ‌كس نبوده و نيست ، فقط منظور تذكّر ، تبصره و آگاهى دادن به همگان خصوصاً اهل علم ، اهل نظر ، اهل فكر و قلم مىباشد ، و اين‌كه مبانى كتابِ مظلوم ربّانى : قرآن ، و فرمايشات واقعى و مأثورِ رسول گرامى صلى الله عليه و آله و ائمّه‌ى معصومين عليهم السلام كه به نام - سنّت مشهور است - معرّفى و شناسانده شود و اثبات گردد كه محال است آن بزرگواران - نعوذباللَّه مضاد يا مخالف كتاب‌اللَّه - سخنى فرموده باشند ، و بالاخره هدف ما از تنظيم اين كتاب ، ارائةالطريق ، ترغيب و تشويق طالبانِ علوم دينى ، دانش‌پژوهان و دانشجويان فرهنگ اصيل قرآنى است ، تا به وسيله‌ى عروةالوثقاى حقيقى و مبانى ربّانى ، راه ورود و خروجِ به كلِ مسائل\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاسلامى را با مبنائى متقن و محكم بازنگرى و بازسازى نمايند .\r\n6 - امتياز اين كتاب نسبت به سائر كتب ، در اين است كه ، پژوهش‌گران ، انديشمندان ، دانش‌جويان و كسانى كه در مسير تعليم ، تعلّم ، علم و اجتهادند ، چنان‌چه جديّت نموده و از اين طريق به تصحيح مبانى به پردازند ، يقيناً از بُهت و سرگردانىهاى بسيارى كه در تشخيص وظيفه و اعمالِ نظر دارند ، خلاصى مىيابند ، زيرا همه‌ى سرگردانىهاى موجود ، معلولِ عدمِ مبانى صحيح در اتخاذ نظر و تصميم‌گيرىهاست ، بنابراين كسانى كه از طريقِ وحىِ اصيلِ ربّانى ، مبانى فكرى ، علمى ، اعتقادى ، فقهى ، سياسى ، اجتماعى ، تعاملى و . . . خود را تصحيح نمايند ، مسلماً با تعلّم ، تفكّر ، تدبّر و به كارگيرىِ مبانى مربوطه در انتخاب راه و تشخيص وظيفه صاحب‌نظر گشته و احساسِ هيچ‌گونه نيازى به غير از سؤال و پرسش در پيرامونِ مبنا و محك نخواهند داشت ، و شخصاً در اين مسير صاحب رأى و انديشه و نظر مىگردند ، و در اين صورت از پيروى و تقليد نادرست از اين و آن هم خلاصى مىيابند .\r\n7 - سئوالات اين كتاب از متونِ كُتُبِ موجود ، كه نام هر يك در زيرنويس جملات آمده و سائر جُزوات و مكتوبه‌هاى منتشره اتخاذ ، تحرير و تنظيم شده است .\r\nجواب‌هاى متن هم از استاد معظّم ، مفسّر كبير قرآن عظيم حضرت آيةاللَّه صادقى حفظه‌اللَّه تعالى ، و كلًا بر مبنا و محورِ وحىِ اصيلِ ربّانى اتخاذ و درج شده است .\r\nحواشىِ مندَرَج نيز بر همان مبنا ، و تحت هر موضوع ، با ذكر ارقام ، براساس پرسش‌هايى از استاد اعظم مربوط به اين‌جانب سيّد على ساداتى ( خادم القرآن ) مىباشد .\r\n8 - خوانندگان محترم ممكن است در حين مطالعه گاهى به مطالبى تكرارى و يا جواب‌هائى مشابه يا قريب به مشابه ، كه به مناسبت موضوعات مختلفه داده شده است برخورد نمايند ، بايد توجه داشته باشند كه هدف از درج مطالب و جملات تكرارى در اين كتاب ، تكرارِ بى هدف يا عبث نبوده ، بلكه از باب : « فَبِأَىِّءَالَآءِ رَبِّكُمَا تُكَذِّبَانِ » و « فَاتَّقُوااللَّهَ وَأَطِيعُونِ » كه در قرآن كريم روى حكمت‌هائى مكرّر شده است ، مىباشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n9 - چنان‌چه انشاءاللَّه عمرى باقى باشد ، خوانندگان محترم ، منتظِرِ تدوينِ كتاب‌هاى بعدى اين‌جانب : آيات الاحكام ، تقليد نور و تقليد كور ( شرح كتابِ اجتهاد و تقليد حضرت استاد ) ، شجره‌ى طيّبه و شجره خبيثه ، حرام‌خوارى و تأثير آن در روح و روان انسان ، شرح كتاب مسافران ( نماز مسافر ) ، شرح كتاب الخمس و سائر وجوهات مالى از ديدگاه قرآن . ( تقريرات درس حضرت استاد ) ، و - امام خمينى ( ره ) منّت الهى در قرن چهاردهم - كه انشاءاللَّه به زودى و به توفيق الهى تكميل و آماده‌ى چاپ مىگردد ، باشند .\r\n10 - در خاتمه : چنان‌چه عزيزان در حين مطالعه كتاب با مشكلى مواجه شدند ، حضوراً يا تلفناً و يا به هر وسيله‌ى ديگر به استاد معظّم حضرت آيةاللَّه صادقى حفظه‌اللَّه تعالى مراجعه و در خواست جواب نمايند ، معظم له تمام وقت - باستثناء ساعات فراغت - آماده پاسخ‌گوئى شما عزيزان مىباشند .\r\nوالسلام عليكم و رحمةاللَّه .\r\nقم - بلوار امين - امين 21 - پلاك 7 - دفتر حضرت آيةاللَّه العظمى صادقى تهرانى\r\nسيّد على ساداتى . ( خادم القرآن )\r\nتلفن : 2934425\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتوجه فرماييد :\r\n1 - لطفاً قبل از خواندن مقدماتِ كتاب به مطالعه متن نپردازيد .\r\n2 - حتماً از ابتداء تا انتهاى كتاب را به دقت مطالعه فرمائيد .\r\n3 - انتقادات ، پيشنهادات و اشكالات را در حين مطالعه يادداشت نموده و پس از مطالعه كل كتاب ارائه نمايند . /\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n1 تخليهء ذهن از مفروضات و تنقيح آن‌ها\r\nآقاى دكتر محمد شبسترى : در محافل علمى دينى ما هنوز اين فكر رواج دارد كه بايد با ذهنى خالى از هرگونه پيش‌فهم و علاقه و انتظار به تفسير كتاب و سنّت پرداخت . طرفداران اين فكر چنان كارى را نه تنها ممكن مىدانند ، بلكه آن را واجب مىشمرند و شرط حفظ خلوص معنا و مفاد كتاب و سنت مىدانند . اين فكر موجب شده از پيش‌فهم‌ها و . انتظارات ويژه‌اى كه فهم و افتاء هر مفسر و فقيه را جهت مىدهد ، به كلى غفلت شود . . با طرح اين مباحث با روش تحليلى ، مىخواهيم نشان دهيم كه تفسير و اجتهاد عالمان دين اسلام نيز مشمول اصلى كلى از دانش هرمنوتيك يعنى « ابتناء تفسير و فهم متون بر پيش‌فرض‌ها ، علايق و انتظارات مفسر بوده است و استثنايى در كار نيست . سپس مىخواهيم توجه عالمان دين را به اين مسأله بسيار مهم جلب كنيم كه تنقيح تمام عيار پيش‌فهم‌ها ، علايق و انتظارات مفسران و فقيهان در هر عصر ، شرط اساسى و اصلى هرگونه تفسير و افتاء قابل قبول است و تكامل دانش دين بدون اين بازنگرى و تنقيح ميسر نيست ؛ برون شدن جهان اسلام از مشكلات نظرى و عملى كه تمدن پيچيدهء امروز براى آن به وجود آورده ، تنها با اين بازنگرى و تنقيح ممكن\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمىشود . [ هرمنوتيك / پيش‌گفتار 
  ]\r\nآقاى دكتر سروش : آن نغمه‌ى ناموزون كه بدل به موعظه‌اى ناميمون شده بود كه ذهن پر حجاب حقيقت است اينك مدفون شده و بر خاكش اين روش مبارك روييده است كه ذهن خالى ، هيچ كار نمىكند و براى شكار حقيقت ، ذهن را هرچه تواناتر و غنىتر و مسأله‌دارتر بايد ساخت . [ قبض و بسط / ص 162 
  ] « 1 »\r\nمحدثان و متشرعان ، با ذهنى تهى از اقاويل حكيمان و متكلمان ، گمان مىكردند كه حق درك معارف دينى را ادا مىكنند . و نمىدانستند كه خود دانسته‌هاى عرفى و عاميانه را در ميان مىآورند . « با ذهن خالى به سراغ شريعت رفتن ، حاكم‌كردن درك‌هاى عرفى و عاميانه است » . [ قبض و بسط / ص 207 
  ]\r\nآقاى آيةاللَّه صادقى : انسان موجودى است صاحب انديشه ، تفكر و تعقل ، و ذهن او مانند ظرف نيست تا بتوان محتواى آن رادقيقاً پر يا به كلى تخليه نمود . بلكه پيش‌فرض‌ها و معلومات و ذهنيات هر كس قهراً هميشه همراه اوست ولى سخن اين‌جاست كه در هنگام تفسير كتاب و سنّت به هيچ وجه نبايد محتواى ذهنى مبناى تفسير كتاب و سنّت قرار گيرند ، به اين معنا كه مفروضات و علايق فقيه هيچ نقشى در ارايه‌ى فتواها و نظريات شرعيه نبايد داشته باشند ، در غير اين صورت تفسير آن‌ها تفسير به رأى يا تفسير رأى خود مُفسرّ خواهد شد نه تفسير قرآن و دين .\r\nاصولًا ما براى بررسى كتاب و سنّت سه فرضيه و جهت را مىتوانيم تصور كنيم :\r\nيك فرضيه‌ى سلبى و دو فرضيه‌ى ايجابى .\r\nفرضيه ، سلبى اين‌است كه ما در مقام تفسير قرآن و سنّت و دين هيچ‌گونه پيش‌فرض و مقدمه‌اى لحاظ نكنيم و يا نداشته باشيم و با ذهنى عارى يا كاملًا خالى و بدون هيچ پيش فهمى نه درونى و نه برونى به تفسير بپردازيم . اين جهت سلب كلى و محال است و در صورت امكان هم جنبه علمى نخواهد داشت . فهم مطالب علمى به ويژه علوم قرآنى ،\r\n\r\n\r\n","description":"","footnote":"\r\n( 1 ) - شمارهء صفحات و مستندات آقايان مربوط به چاپ دوم ، سال 1375 مىباشد\r\n","page_name":" 26 ","page_number":26},
  {"content":"\r\n\r\nمقدماتى شايسته و بايسته لازم دارد تا مقصود الهى درست دريافت گردد . ما وجود مقدمات و مفروضات را هنگام تفسير منكر نيستيم ، لكن مقدماتى صحيح مىبايد ، تا تفسير انجام شده عارى از هر گونه خطا و لغزش و اشتباه باشد .\r\nدو جهت ايجابى :\r\nيك جهت اين است كه ما علوم و پيش‌فهم‌هاى بشرى و مفروضاتى غير مطلق يا غلط را - چه به هنگام اجتهاد فقهى يا تفسير شريعت . از ناحيه خود و يا نَقل از ديگران - مقدمه‌ى فهم تفسيرى خود قرار دهيم ، اين‌ها مفروضات برونى بشرى هستند . يعنى برون از علم و كلام مطلق الهيند كه بالضروره مطلق نيستند . به همين دليل است كه باعث خطا و لغزش و اشتباه مىباشند . اقاويل حكيمان ، متكلمان ، فقيهان ، فيلسوفان و حتى روايات ، شهرت‌ها و . . . ضرورت‌هاى خلاف قرآن ، خود جزء مفروضات و حجاب‌هاى ستبرى است كه مانع فهم صحيح كتاب و سنّت قطعيّه شده و مىشود و با توسل به آراء اين‌گونه عالمان ، حق كتاب و سنت بيشتر ضايع مىگردد .\r\nجهت دوم : براى فهم هر كتاب علمى يا غير علمى ، وجود مقدماتى كه نماياننده و شناساننده‌ى مفاد مطالب آن كتاب باشد لابدّمنه و ضرورى آن است ؛ روى اين اصل است كه مابراى فهم قرآن به ادبيات عرب نيازمنديم زيرا زبان و ادبيات عرب قهراً به عنوان « پيش‌نيازى ضرورى » مورد استفاده‌ى ما هستند ، نه به عنوان « پيش‌فرض » . اين « پيش‌نياز » براى فهم هر كتابى مورد نياز مىباشد و اختصاص به قرآن ندارد ، مثلًا براى فهم و ترجمه يك كتاب علمى كه به زبان انگليسى نگارش يافته بايستى ابتداً با زبان و قواعد انگليسى آشنا شويم سپس با استفاده از سبك نگارش و نحوه‌ى به كار بردن قواعد و ادبيات انگليسى در همان كتاب ، به معنى و مراد نويسنده دست يابيم ، نه اين كه زبان و ادبيات عمومى يا عاميانه واحياناً جاهلانه را به عنوان پيش‌فرض بر سبك آن كتاب تحميل كنيم ، چون‌كه علم به قواعد و لغات و ادبيات عمومى در خصوص هر زبان ، مقدمه‌اى براى ورود به فهم كتب همان زبان است . زبان و ادبيات عرب نيز نبايد\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبه‌عنوان ابزارهاى برونى به گونه‌اى مطلق و مستقل از فهم قرآن استفاده شوند ، بلكه خود قرآن ، سبك ، مفاهيم و ادبيات مخصوص به خود را دارد كه از خودِ آن بايد به دست آيد ، در نتيجه تنها مقدماتى ، شايسته و بايسته‌ى تفسير قرآن هستند كه از خود قرآن به دست مىآيند ، و همه‌ى مفروضات برونى به هنگام تفسير مطرود و كنار گذاشته شوند ، مگر ضروريات غير قابل انكار حسىّ ، عقلى ، علمى و بالاخره فطرى متّحدالمَآل و بالاخره آن‌چنان مقدماتى كه مورد تصديق كتاب وحى باشند - نه مورد تصديق مفسّر - همانطور كه ذكر شد تخليه‌ى ذهن از همه‌ى مفروضات برونى محال است ، لكن كنارگذاردن و توجه نكردن به پيش نيازهاى غيرِ مطلقِ آن‌ها امرى ميسّر و آسان و لازم است ، چنان كه پيشنهاد مىكنيد فقيهان و مفسران ، علايق و انتظارات خود را بر مبناى علوم هر عصر تنقيح و پاكسازى نمايند ، پس مىپذيريد كه تنقيح مفروضات امكان‌پذير است ، لكن ما با استفاده از محور و محك‌ِمطلق قرآنى ، مىگوييم تنقيح و پاكسازى مفروضات ، بايستى بر مبناى قرآن و سنّت قطعيه صورت پذيرد و « تفسير » از ماده « فسْر » و به معنى آشكار كردن است و مانند قرآن تا چه رسد به آشكارتر از قرآن ، هرگز وجود ندارد . « 1 » در تفسير علاوه بر ابزارهاى اوليه ، از وسايلى نيز استفاد مىشود كه دو\r\n\r\n\r\n","description":"","footnote":"\r\n( 1 ) - اين جمله اشاره‌ى به اين است كه قرآن كريم خودش ذاتاً منبع نور و بيان للناس و تبياناً لِكلُ شىٍ است ، بنابراين تفسير نور هرگز ممكن نيست ، در تفاسير موجود هر كدام از آقايان مفسرين از ديدگاه خودشان در مورد قرآن مطالبى گفته يا نوشته‌اند ، يك‌دسته با منقولات روايى ، يك‌دسته با فلسفه و عرفان و حكمت بشرى ، يك‌دسته با پيش فرض‌هاى برون دينى نادرست يا غيرمطلق و . . . اما تعداد بسيار اندك هم از ديدگاه تفسير قرآن كريم با خود قرآن و سنت قطعيّه - و نه روايات منقوله - مطالبى دارند زيرا سنت قطعيّه آن است كه صددرصد با قرآن كريم موافق باشد و يا اگر از قرآن كريم مؤيّدى نداشته باشد يعنى آيه‌اى كه بتوان آن سنّت را به آن عرضه كرد در قرآن كريم نباشد ، مانند تعداد ركعات نماز ، نحوه‌ى خواندن نماز آيات ، نحوه‌ى طواف خانه كعبه ، سعى بين صفا و مروه و امثال آن در صورتى مىتوانيم آن‌ها را سنت قطعيه بدانيم كه هيچ‌گونه اختلافى در بين مسلمين در رابطه با آن نباشد . بنابر اين ، فروض گذشته را مىتوان از باب سنت قبول كرد و بايد هم قبول كرد چون جزء ضروريات اسلامى است - هيچ قائلى تا به حال نگفته نماز صبح 3 ركعت است يا طواف خانه 8 دور است يا نماز آيات مثلًا واجب نيست يا در صورت وجوب مثلًا 4 ركعت است و امثال آن بنابراين در هر جاى اين كتاب كه سخن از سنت قطعيه به ميان آمده همين معنا منظور است و از ميان كل تفاسير موجود تفسيرى مورد اعتبار و اعتناست كه اولًا تفسير قرآن با قرآن و سنت قطعيه « نه روايات منقوله » باشد و ثانياً در تفسير آيات به هيچ وجه منقولات و پيش فرض‌هاى برون دينى و بافته‌هاى مغزى عقول بشرى و اقوال اين و آن را در تفسير كلام الهى دخالت نداده باشد . در سنت قطعيه هم كافى است كه از مصدر امامت معصومانه صادر شود گرچه متواتر هم نباشد . « خادم قرآن »\r\n","page_name":" 28 ","page_number":28},
  {"content":"\r\n\r\nنوعند : وسايل درونى انسان هم‌چون فطرت ، عقل و فكر و وسايل برونى مثل علم ، كه براى تفسير صحيح بايستى كل پيش‌فرض‌هاى نادرست و تحميلى از اين ابزارها و وسايل تفهّم قرآنى زدوده شود ، تا آن‌ها ، وسايلى شايسته و بايسته براى استفسار از معانى قرآن گردد كه با نگرشى قويم و مستقيم به آيات قرآنى بنگريم و پاسخ پرسش‌هاى خود را از خود قرآن بجوييم . پس اگر ذهن خالى ، ناممكن باشد ، لكن زدودن سقيم و يافتن صحيح برمبناى تأييد قرآنى ، امكان‌پذير و لازم است .\r\nآرى ، راه شايسته و دور از خطا اين است كه افكار درست را جداسازى و تنقيح كنيم ، نه با توجه به علوم هر عصر ، بلكه با توجه به خود قرآن ، زيرا فقط قرآن ملاك درستىها و نادرستىها در همه‌ى زمان‌هاست . بنابر اين تنها شرط مؤثر در تفسير صحيح ، تنقيح و پاكسازى افكار و انديشه‌ها بر محور قرآن است ، و فهم قرآن نيز به وسيله خود قرآن مىباشد . به‌اين ترتيب تخليه‌ى كامل ذهن هرگز مورد نظر نيست ، بلكه دخالت ندادن افكار و عقايد برونى از قرآن است كه به سادگى مىتوان نسبت به آن‌ها بىتوجه شد و آن‌ها را به كمك قرآن تنقيح و پاكسازى نمود . با اين روش ، هم عاميان و هم عالمان هر كدام به اندازه ظرفيت وجودى و سعه صدر خويش خواهند توانست قرآن را به قدر فهم خود بفهمند ، زيرا قرآن براى همگان نازل شده است « هذا بيانٌ للناس » و هر شخصى به شرط عدم تحميل مىتواند از قرآن كريم فيض ببرد ، مگر مردم عادى حق ندارند قرآن را بخوانند و در آن تفكر كنند كه دانسته‌هاى عرفى و عاميانه بىارزش باشد ؟ صِرف اطلاعات بيشتر براى فهم قرآن كافى نيست ، و حتى گاهى مضرّ نيز هست و هراندازه كوشش و كاوش فطرى ، عقلى ، علمى از درون و برون بيشتر و فزاينده‌تر باشد ، برداشت‌هاى زيادتر - و نه مختلف - در پى خواهد داشت . اگر دانشمندانى برمبناى دانش‌هاى خود تحميلاتى علمى بر قرآن كنند هرگز پذيرفته نيست ، ولى بىدانشانى چنان‌چه بدون هيچ تحميلى اگر به گونه‌اى مستقيم به شريعت نظر كنند بسى راه يافته‌تر از آن دانشمندان خواهند بود . اما اگر دانشمندانى بدون تحميل پيش‌فرض‌هاى برونى از قرآن ، مطلبى را از قرآن استنباط كنند ، مسلماً علمىتر و داراى ادلّه‌اى اثبات كننده\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخواهند بود ، ولى درك عاميانه هم بدون تحميل به اندازه‌ى خود ارزشمند است . بر اين مبنا دانش و بينش‌هاى برونى هرگز براى دريافت شريعت كافى نيست ، گرچه هرقدر اطلاعات قطعى بيشتر باشد ، دريافت حقايق شريعت نيز بيشتر است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n2 تأثير مقدمات تفسيرى بر متون تاريخى\r\nآقاى دكتر شبسترى : تا قرن نوزدهم . قاعده‌ها عبارت بودند از لزوم آشنايى با زبان متن و قواعد دستورى آن ، لزوم دقت در چگونگى به كار بردن واژه‌ها و تركيبات به وسيله‌ى مؤلف متن ، لزوم تأمل در سبك و اسلوب استفاده شده از آن در هر بخش از متن و احتمالًا لزوم توجه به موقعيتى كه مؤلف متن را در آن موقعيت پديد آورده است .\r\nاما در قرون جديد پس از آن كه افق تاريخى جديدى براى مغرب‌زمينيان گشوده شد ، متون فلسفى ، دينى و هنرى قرون وسطى و قبل از آن براى انسان‌هاى متعلق به اين افق تاريخى جديد ، پرابهام جلوه كردند و تفاوت افق تاريخى عصر جديد با عصر گذشته آشكار گرديد ؛ . معناى هر متن يك واقعيت پنهان است كه بايد به وسيله‌ى تفسير به سخن آيد و آن‌چه در درون خود دارد ، بيرون ريزد . دانشمندان هرمنوتيك با بررسىهاى دقيق خود درباره‌ى تفسير و فهم متون ، به پنج مسأله اصلى كه مقدمات و مقومات تفسير و فهم متون را تشكيل مىدهند ، توجه كرده‌اند ، اين پنج مسأله عبارتند از :\r\n1 - پيش‌فهم‌ها يا پيش‌دانسته‌ى مفسر\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n2 - علايق و انتظارات هدايت‌كننده‌ى مفسر\r\n3 - پرسش‌هاى وى از تاريخ\r\n4 - تشخيص مركز معناى متن\r\n5 - ترجمه‌ى متن در افق تاريخى مفسر . [ هرمنوتيك / گفتار 1 
  ]\r\nآيةاللَّه صادقى : وجود ابهام و رفع مبهمات را در مورد متون بشرى مىپذيريم ، چنان‌كه اشاره كرديد ، فهم متون بشرى همچون فلسفى ، دينى و هنرى قرون وسطى براى انسان‌هاى قرون بعد پرابهام جلوه كردند و آنان نيز مباحث مربوط به فهم متون قديمى را بنا نهادند و علاوه بر قاعده‌هاى گذشته ، مطالبى در افق جديد برايشان پديدار شد كه همه‌ى اين‌ها به علت همان ابهام در متون بشرى است ، اما در قرآن كريم ابهام و گنگى هرگز وجود نداشته و ندارد ، زيرا از ناحيه‌ى علم مطلق الهى صادر شده ، به گونه‌اى كه قرآن به تنهايى ، خود را تفسير و تبيين مىكند . بنابراين قرآن مفسر لازم ندارد ، چون مفسر كسى است كه مطلب مبهمى را از حالت ابهام بيرون مىآورد . در قرآن گنگى و ابهام وجود ندارد .\r\nما مستفسريم - و نه مفسر - يعنى ما بايد همواره يابنده‌ى معانى الفاظ و عبارات قرآن بر مبناى خود قرآن باشيم « 1 » : « وَ لا يأتونَكَ بِمَثَلٍ الّا جِئناك بالحقّ و احسنَ تفسيراً » « اى پيغمبر ما » آن‌ها مثلى را براى تو نمىآورند مگر آن‌كه ما حق را با بهترين و نيكوترين تفسير و ( بيان ) برايت آورده‌ايم ( فرقان / 33 ) . بنابراين براى فهم معانى الفاظ و مطالب قرآن مقدمات برونى و اجنبى را لازم نداريم . هر مقدمه‌اى خارج از متن قرآن - چه اين پنج مقدمه و چه مقدمات ديگر را - بايد كنار بگذاريم ، زيرا همانطور كه خداى متعال در الوهيت و ربوبيت خويش نيازمند به احدى نيست ، كلام او - به ويژه قرآنش - نيز در تفهم معانىاش نيازمند به هيچ مقدمه‌ى غير ربّانى نيست . حتى اگر « پيش‌نيازى » لازم باشد ، مثل لغت و ادبيات ، در قرآن معنا و قواعد خاصى وجود دارد كه با توجه به خود قرآن ، صحت و سقم لغات و ادبياتِ غير مطلق براى ما واضح و روشن مىگردد .\r\n\r\n\r\n","description":"","footnote":"\r\n( 1 ) - يعنى چون قرآن كتاب بيان است ، تبيان لِكُلّ شى است . نورٌ بِذاته وَ مُنَوّر لِغيره است بنابراين غير قرآن هرگز نمىتواند مفسر قرآن قرار گيرد - كه - آفتاب آمد دليل آفتاب « خادم‌القرآن » .\r\n","page_name":" 32 ","page_number":32},
  {"content":"\r\n\r\nاصولًا در قرآن مطلبى نداريم كه چيزى يا عاملى خارجى به او بدهيد تا معنايش معلوم شود . قرآن فقط دهنده است نه گيرنده ، افاده كننده است و نه استفاده كننده ، معين است و نه مستعين ، روشنگر و روشنى دهنده است نه روشنى گيرنده ! « بلسانٍ عربىٍ مبين » به زبان و حجت بالغه‌ى الهى است كه اگر كسى بخواهد آن را بفهمد بايستى خود را از مفروضات برونى غير مطلق و تحميلى تجريد كند تا در معانى صحيح قرآنى بالغ گردد ، در نتيجه فهم صحيح قرآن برايش ميسر و آسان است .\r\nآياتى در قرآن هست كه با الفاظ موجودش معنايى خاص را افاده مىكند ، اما بر منظور ديگرى دلالت ندارد . ما بايد دقت و جستجو كنيم تا منظور بيان نشده را از آيات ديگر بيابيم ؛ مثلًا در آيات زيادى لفظ « السماوات » آمده است . مانند « اللَّهُ الّذى رَفَعَ السَّمواتِ بِغَيْرِ عَمَدٍ تَرَوْنَها » ( رعد / 2 ) خدا كسى است كه آسمان‌ها را بالا برد ، بدون ستونى كه آن را ببينند .\r\nامروزه فهميده‌اند كه اين ستون‌ها و استوانه‌هاى ناديدنى ، همان ميدان‌هاى مغناطيسى اطراف كرات و منظومه‌ها و كهكشان‌ها است ، « 1 » دلالت آيه نيز بر آن واضح است . مطلب ديگرى كه فهميده مىشود اين است كه آسمان‌ها متعدد است ، زيرا ( السماوات ) جمع است . مطلبى را كه اينجا نمىفهميم تعداد آسمان‌هاست . اين تعداد را با مراجعه به آيات ( سبع سماوات ) مىفهميم . يعنى آياتى كه تعداد آسمان‌ها را هفت عدد يا هفت طبقه بيان كرده ، مفسر آيات ديگرى است كه تعداد آسمان‌ها را ذكر نكرده است :\r\n« هُوَ الّذى خَلَقَ لَكُمْ ما فِى الأرضِ جَميعاً ثُمَ اسْتَوى الَى السَّماءِ فَسَوّاهُنَّ سَبْعَ سَماواتٍ وَ هُوَ بِكُلِّ شَيْىءٍ عَليمٌ » ( بقره / 29 )\r\nاو كسى است كه همه‌ى آن‌چه در زمين است براى شما آفريد ، سپس به خلقت آسمان پرداخت پس آن‌ها را هفت آسمان بر فراز هم ساخت و او به همه چيز بسيار داناست .\r\nغير قرآن هرگز توانايى تفسير عدد ( السماوات ) را ندارد . اگر خداى متعال در قرآن شريف تصريحى به هفت آسمان نكرده بود ، ما از ( السماوات ) حداقل دو ، يا سه آسمان را\r\n\r\n\r\n","description":"","footnote":"\r\n( 1 ) - توضيح اين مطلب كه چرا گذشتگان به اين مطلب نرسيدند يا با اشتباه رسيدند و آيا تكامل علوم بشرى باعث اين فهم شده است ؟ خواهد آمد .\r\n","page_name":" 33 ","page_number":33},
  {"content":"\r\n\r\nمىفهميديم و بيشترش را نمىتوانستيم بفهميم ؛ بشرى كه هنوز در آستانه‌ى آسمان اول درجا زده و از آن هم خبرى درست ندارد ، چه‌گونه مىتواند تعداد آسمان‌ها را بداند ؟\r\nبنابراين مفسّر خداست و ما جز استفسار از قرآن راهى نداريم . اين مقدمات پنج‌گانه يا هر مقدمه‌ى بيرونى ديگر به هر عنوانى بايد طرد گردند و تنها مقدمات درونى قرآنى مورد استفاده قرار گيرند و اگر تأثير مقدمات برونى غير مطلق و يا غلط اجتناب‌ناپذير باشد در آن هنگام - نعوذباللَّه - قرآن نيازمند خواهد بود « 1 » علاوه‌كه اين مطلب در خود قرآن اكيداً نفى شده است و طرد يا اصلاح هر يك از پنج مقدمه‌ى مذكوره بايد بررسى گردد .\r\n\r\n\r\n","description":"","footnote":"\r\n( 1 ) - يعنى وقتى قرآن خود نيازمند به غير باشد قهراً حجيّت و ارزش و اعتبار بيانى و هدايتى خويش را از دست خواهد داد با بيانى ديگر : فرض كنيم قرآن كريم نيازمند به بيان ديگر است شكى نيست كه مُبَيّن و مُعَرِّف بايد اعرَف ، افضَل ، اكمَل ، افصَح ، ابلَغ و اجلاىِ از معرف باشد بنابراين سؤال اين است كه كدام بيان ممكن است اعرف از بيان قرآن كريم باشد ؟ اگر بيانى اعرف ، غير از خود قرآن كريم باشد قهراً آن بيان بايد افصح و ابلغ از قرآن باشد و اين محال است به همين دليل است كه عرض مىكنيم غير از قرآن كريم محال است مُبَيّن و مُفَسر قرآن كريم باشد . ( خادم‌القرآن )\r\n","page_name":" 34 ","page_number":34},
  {"content":"\r\n\r\n\r\n3 طرح سؤالات از روى علاقه‌ها و انتظارات\r\nآقاى دكتر شبسترى : انسان هر سؤالى را از روى علاقه و انتظار خاصّى مطرح مىكند و اين علاقه و انتظار حتماً با پيش‌دانسته‌هاى وى كه مقومات سؤال وى هستند ، متناسب است . سؤال هميشه مسبوق به علاقه و انتظار است . اهميت تنقيح پيش دانسته‌ها و علايق و انتظارات براى تفسير درست متون دينى ، بيش از اهميت آن‌ها براى تفسير متون ديگر است . زيرا تنقيح و پاكسازى علايق و انتظارات مربوط به اين اسرار پيچيده و تو در تو كارى صعب و طاقت‌فرساست و استعداد ويژه‌اى لازم دارد .\r\nاكثريت قريب به اتفاق مخاطبان دينى جز به وساطت مفسران آن متون - كه انسان‌هاى بسيار زبده‌اى بايد باشند - نمىتوانند پيام اين متون را بگيرند . سخت‌ترين كار اين مفسران ، اين واسطه‌هاى انتقال پيام معنويت ( و نه حاكمان روى زمين ) تنقيح مقدمات و مقومات عمل تفسير است . [ حال كه 
  ] نقش علايق و انتظارات در روند تفسير انكارناپذير است ، چگونه مىتوان اطمينان يافت علاقه و انتظار مفسر با علاقه و انتظارى كه پديد آورنده متن در پديد آوردن آن داشته ، مطابق است ؟ [ همان 
  ]\r\nآيةاللَّه صادقى : در اينجا سخن از دو نوع ديندارى محقّقانه و مقلّدانه به ميان آمده\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاست ، به گونه‌اى كه فهم مقلّدانه مبتنى بر فهم محقّقانه و فهم محقّقانه مبتنى بر علاقه‌ها و انتظارات قبلى است كه انگيزه‌ى طرح سؤالات تحقيقى مىباشد .\r\nانگيزه‌ى طرح سؤالات دو نوع مىتواند باشد :\r\n1 - سؤال براى آگاهى و رسيدن به مطلبى علمى يا حكمى ؛ مثلًا اگر بخواهيم بدانيم خلقت آسمان‌ها و زمين چه‌گونه و چه مدت و توسط چه كسى صورت گرفته ، و يا هدف از اين خلاقيت چه بوده است ؟ يا مثلًا حقوق والدين ، همسر ، فرزندان و خويشاوندان ، شرايط مدير يا حاكم ، حد و حدود متخلفين و مجازات از نظر خدا چيست ؟\r\nاين‌گونه سؤالات از روى پيش دانسته‌ها نيست ، بلكه برخاسته از حسّ حقيقت‌طلبى و خداجويى انسان است كه بفهمد حكم خدا در هر مورد چيست تا به آن‌ها عمل كند .\r\nكسى كه اين قبيل سؤالات را از روى علاقه به كشف حقيقت مىپرسد ، حقيقت را بدون تحميل مفروضات خود مىيابد . اين‌گونه سؤالات با هدف كشف حقيقت ، لازمه‌ى حركت و تلاش در جهت دست‌يابى به مرادات الهى و كاملًا پسنديده است .\r\n2 - سؤال از روى علاقه و انتظارات شخصى يا اجتماعى يا هر نوع ديگر ، مبتنى بر پيش‌فرض‌هاى قبلى ، به‌گونه‌اى كه در اين مسايل علاقه دارد حكم خدا با علم خودش يا تفكر روز اجتماعى مطابق باشد و اگر مطابق نباشد مىكوشد ، تا با ارايه‌ى آياتى ، رواياتى ، توجيهاتى ، فكر يا حرف خود يا هم‌فكرانش را به كرسى نشاند و يا انتظار دارد سخن استاد گرانقدرش يا رجالى از تاريخ مورد تأييد قرآن باشد ، در اين صورت نيز سعى مىكند تعبيرات قرآن را به گونه‌اى - حتى وارونه - تفسير كند ! تا خواسته خويش را با خواسته حق هماهنگ سازد . مثلًا عده‌اى از فقهاء بر مبناى بعضى از روايات و جمعى از اجماعات يا شهرات تصور كرده‌اند مردِ مؤمنِ پاك ، جايز است با زنِ ناپاك ازدواج كند و برعكس . در حالى كه قرآن در آيه‌ى سوم سوره‌ى نور حكم به حرمت آن را صادر فرموده است : « الزَّانى لا يَنْكِحُ الَّا زانِيةً أَوْ مُشْرِكَةً وَالزَّانِيَةُ لا يَنْكِحُها الَّا زانٍ اوْمِشْركٌ وَ حُرِّمَ ذلِكَ عَلَى الْمُؤْمِنينَ » . مرد زناكار هرگز همسرى نگيرد - و نبايد بگيرد - غير از زن زناكار يا\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمشرك را و زن زناكار ازدواج نكند - و نبايد بكند - غير از مرد زناكار يا مشرك را ، و اين‌گونه ازدواج بر مؤمنان حرام است .\r\nلفظ « حُرِّمَ » در اين آيه به‌طور مسلم و قطعاً دلالت بر حرمت دارد . ولى كسانى كه علاقه دارند اين‌گونه زناشويى جايز باشد ، جسورانه در لفظ قرآن كريم با تصرفاتى لفظِ ( حُرِّمَ ) را مطابق فتاوا و نظرات مشهور در آورده‌اند ، و احياناً در توجيه « حُرِّمَ » گفته‌اند :\r\nحرّم به معناى محروميت است و محروميت هم دو بعد دارد : يكى صد درصد كه حرمت است و ديگرى محروميتِ كمتر كه كراهت است . هم‌چنين لفظ « لا يَنْكِحُ » در اين آيه شريفه را گفته‌اند ، خبر است و به تبع آن حرّم نيز اخبار است ! « 1 »\r\nمىپرسيم : اگر مراد خدا حرمتِ كمتر بود ، چرا لفظ مناسب مراد خود را نياورده است تا شبهه‌اى پيش نيايد ؟ همه جاى قرآن لفظ ( حرّم ) در معناى حتميّت سلبى و حرمت صد درصد و قطعى به كار رفته و محروميتِ كمتر با لفظ مناسبش بيان شده است . و مهم‌تر اين‌كه اگر « لا يَنْكِحُ » اخبار باشد به كلى دروغ است ، زيرا اين خود امرى طبيعى است كه مرد زناكار هرگز حاضر به ازدواج با زن زناكار نيست تا يك عمر با موجودى ناپاك زندگى كند . همين‌طور زن زناكار هم حاضر به ازدواج با مرد زناكار نيست تا بقيه‌ى عمرش را با موجودى ناپاك سپرى سازد . گرچه خود ناپاكند ، چون از زشتى كار خود آگاهند و حاضر به تحمل زشتى ديگرى نيستند . اگر گفته شود گاهى چنين ازدواج‌هاى نابسامانى ديده مىشود در پاسخ مىگوييم كه اين آيات هم نمىخواهند خبر دهند كه هيچ‌گاه چنين ازدواج‌هايى رخ نمىدهد ، بلكه نهى مىكند كه اين‌گونه ازدواج نبايد صورت پذيرد ، يعنى اگر « لاينكح » اخبار باشد و در موارد نادر دو زناكار با هم ازدواج كنند ، حصر آيه دروغ خواهد شد ، بنابراين در اين آيه « لا يَنْكِحُ » به طور يقين و صد در صد انشاء است نه اخبار و اين انشائيت بيانگر حَصرِ استغراقى است كه حتى يك نفر از اين گناهكاران هم ، چنان نكاح آلوده‌اى نمىكند ، تا چه رسد به مؤمنين كه و « حُرِّمَ\r\n\r\n\r\n","description":"","footnote":"\r\n( 1 ) - از اين‌رو مىبينيم كه با تصرّف بىجا در دو لفظ صددرصد دالّ و روشن قرآنى « حُرِمَّ » را به كراهت و انشاءِ قرآنى « لاينلحُ » را به معناى اخبار وارونه معنا كرده‌اند و با اين صغرى و كبراى عليل خودشان نصّ قرآنى را مخدوش و در اين مورد فتواى به كراهت معمولى صادر فرموده‌اند . ( خادم‌القرآن )\r\n","page_name":" 37 ","page_number":37},
  {"content":"\r\n\r\nذلِكَ عَلَى الْمُؤْمِنينَ » تأكيد صريح بر اين حرمت دارد ، حُرِّم‌َلا يَنْكِحُ در آيه شريفه هر دو فرموده‌ى خداست و هر دو مكمّل و مؤكِّد يكديگرند . به علاوه در آيه نوعى سنخيت در ازدواج را نيز بيان مىدارد كه به‌طور قطع شخص عفيف ، هيچ سنخيتى با شخص زناكار ندارد ، و بالاخره لفظِ « حُرِّمَ و ذالك » مذكّر است ، مرجعش نكاح است و نه زنا كه مؤنّث مىباشد . مطلب ديگراين كه از باب نهى از منكرِ عملى نيز ، چنان ازدواجى نابرابر و نابسامان است ، در صورتى كه شرطِ پاكى در ازدواج در اين آيه شريفه مورد حكم و در آيات ديگر نيز مورد تأكيد مىباشد . مانند آيه 24 و 25 سوره نساء : « وَالُمحْصَناتُ مِنَ النِّساءِ الَّا مامَلَكَتْ ايْمانُكُمْ . . . ( 24 ) وَ مَنْ لَمْ يَسْتَطِعْ مِنْكُمْ طَوْلًا انْ يَنْكِحَ الُمحْصَناتِ الْمُوْمِناتِ . . . » ( 25 ) و آيه پنجم سوره‌ى مائده و آياتى ديگر ، احصان و پاك‌دامنى زن و مرد را شرط اصلى حلّيت در ازدواج مىداند . البته احصان و پاك‌دامنى هم برمبناى ظاهر است كه تا ناپاكى هر يك از آن‌ها ثابت نشده باشد ، هر دو پاك‌دامن محسوب مىشوند .\r\nدر آيه سوّم سوره‌ى نور ، فقط ازدواج زن مسلمان با مشرك به دليل آيه 221 بقره نسخ شده است : « وَ لا تَنْكِحُوا الْمُشْرِكاتِ حَتَّى يُؤْمِنَّ وَ لَأَمَةٌ مُومِنَةٌ خَيْرٌ مِنْ مُشْرِكَةٍ وَ لَوْ اعْجَبْتُكُمْ وَ لا تُنْكِحُوا الْمُشْرِكينَ حَتَّى يُؤمِنوا وَ لَعَبْدٌ مُومِنٌ خَيْرٌ مِنْ مشرك »\r\nبا زنان مشرك ازدواج نكنيد تا اين كه ايمان آورند ، و قطعاً كنيزى مؤمن از زنى مشرك بهتر است گرچه او شما را به شگفتى آورد و به مردان مشرك زن مؤمن را به زناشويى ندهيد تا هنگامى كه ايمان آورند و همواره بنده‌اى زرخريد مؤمن از مردى مشرك بهتر است .\r\nاين آيه‌ى مدنى آيه‌ى قبلى را كه مكّى است ، در بُعد اختلاف شرك و اسلام نسخ كرده است ولى حرمت حكم ازوداج عفيف با ناپاك ، هم‌چنان به قوّت خود باقى است . در آيه‌ى پنجم سوره‌ى مائده نيز ازدواج زناكاران را با يكديگر تحريم نموده است .\r\nپس من‌حيث‌المجموع مىبينيم كه قرآن به‌گونه‌اى شايسته خود را تفسير ، تأكيد و تصديق يا حتى نسخ مىنمايد ؛ يعنى تنها مقامى كه مىتواند حكمى قرآنى را تأكيد يا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nتقييد يا نسخ نمايد ، خود قرآن است و بس . متأسفانه مفسران به جاى اين‌كه فقط يابنده‌ى معانى و احكام و مرادات الهى باشند اكثراً مفسر افكار خويش‌اند ، سپس مستفسر از قرآن و نه مُفَسرِّ قرآن .\r\nبنابراين اگر مفسر بتواند منهاى مفروضات و علاقه‌هاى تحميل كننده‌ى خارجى و با توجه به مقدمات قرآنى - كه از خود قرآن به دست مىآيد - مطلب يا سؤال خود را از قرآن استفسار كند راه تفسيرى او صحيح خواهد بود ؛ يعنى علاقه و انتظار و در حقيقت پاسخ سؤال مفسر با علاقه و انتظار و مراد پديد آوردنده‌ى متن يكسان خواهد بود ، زيرا مفسر براى استفسار از قرآن و نه تفسير آن ، استفاده‌ى از قرآن و نه افادهء به آن ، به سراغ قرآن رفته و علاقه‌هاى غير مطلق خارجى را كنار گذاشته اما اگر همين مفسّر با مفروضات و مقدمات و ذهنياتِ غير مطلق و يا باطل خارجى به سراغ قرآن برود ، ناگزير تحميلاتى به قرآن خواهد نمود . بنابراين تفسير قرآن با يافته‌هاى درونى و برون دينى درست و مطلق ، « 1 » تنها راه اطمينان‌بخش است و كار صعب و مشكلى هم نيست ، منتهى بايستى از قيود و زنجيرهاى فكرى آزاد شد و قدم در راه شايسته‌ى « تفسير بدون پيش‌داورى » گذاشت تا به نتيجه رسيد .\r\nاگر گفته شود : بدون پيش‌فرض‌ها و علاقه‌هاى درونى و برونىِ غير مطلق ، فهميدن قرآن محال است . اولًا بايد گفت : اين حرف خود ، حرفى محال است ، زيرا در اين صورت لازمهء حرف شما اين مىشود كه اولًا قرآن حجت بالغه و تبياناً لكلِّ شىء نيست « 2 » ، ثانياً قرآنى كه نيازمند به افكار و مفروضات برونى بشرى باشد چگونه مىتواند خود را\r\n\r\n\r\n","description":"","footnote":"\r\n( 1 ) - مفروضات و يافته‌هاى برون دينى درست و مطلق ، سنّت قطعيّه و قوانين تكوينى و علمى مطلق و غير قابل انكار هستند ، مانند قانون جاذبه زمين و سيستم گردش جهان هستى و قواعد رياضى اعداد كه انكارناپذيرند . اين مفروضات برونى زاييده‌ى ذهن مفسرين يا انسان‌ها نيست ، بلكه ساخته‌ى همان خداى خالق قرآن و كل هستى است كه قرآن هم خود را تفسير مىكند و هم قوانين تكوينى را تأييد مىنمايد\r\n( 2 ) - اگر قرآن شريف در تفهيم و تبيين معارف و احكامش محتاج به پيش فرض‌ها و توجهيات امثال بنده و جنابعالى باشد ، به اين معنا كه : تا اين پيش‌فرض‌هاى من و شما محققّ نگردد . فهم قرآن كريم ميسّر نشود . بايد عرض كنيم اين صغرى و كبراى شما نتيجه‌اش اين است كه قرآن كريم از حجيّت ساقط است . چون فرض شما اين است كه قرآن كريم در تبيين معارف و مراداتش محتاج به علوم بشرى است . قرآنى كه محتاج است به علوم بشرى چگونه مىتواند حجّت بالغه يعنى فصل‌الخطاب فيما بيننا و بين‌اللَّه فىالدينا و الاخرة باشد ، بنابراين قهراً از حجيّت ساقط مىشود . « خادم‌القرآن »\r\n","page_name":" 39 ","page_number":39},
  {"content":"\r\n\r\nحجةبالغه و تبيان و نور و برهان بداند . همان‌طور كه ذكر شد خداى تعالى و به تبع او كلام خدا : « قرآن » به احدى نيازى نداشته و ندارد و بالاخره همان‌گونه كه خدا غنى مطلق است و نيازى به غير خود ندارد ، قرآنش نيز چنان است ، و ما در برابر خدا و كلامش صفر مطلقيم . هنگامى عدد مىشويم و رقمى پيدا مىكنيم كه صددرصد در برابر خدا و كلامش نيازمند باشيم و نه آزمند ، گيرنده باشيم و نه دهنده « 1 » . علاوه براين‌كه فهم مقلدانه هم به اين معنا نيست كه مقلّدين نبايد فهم خود را به كار گيرند و چشم و گوش بسته آراء مفسران و فقيهان را بپذيرند ؛ چراكه در اين صورت مصداق آيه « صُمٌّ بُكْمٌ عُمْىٌ فَهُمْ لا يَعقِلُون » ( بقره / 171 ) خواهند بود . يعنى بايد تعقل و تفكر نمايند تا منبع و دليل تمامى آراء و احكام را از فقيه يا مفسر جويا شوند ، تمامى حرف‌ها را بشنوند ، آن‌گاه آن را كه دلالت بهتر و بيشترى بر محور قرآن و سنّت قطعيّه دارد تبعيت كنند :\r\n« فَبَشِّرْ عِبادِ . الَّذينَ يَسْتَمِعُونَ الْقَوْلَ فَيَتَّبِعُونَ احْسَنَهُ اولئِكَ الَّذينَ هَداهُمُ اللَّهُ وَ اولئِكَ هُمْ اولُو الالْباب » . ( زمر / 18 ) بشارت ده بندگان مرا ، كسانى كه سخن « و اقوال ديگران » را مىشنوند و در نتيجه نيكوترينش را پيروى مىكنند ، اين‌ها كسانى هستند كه خدا هدايتشان كرده ، و هم اينانند صاحبان انديشه‌ى ناب .\r\nمىتوان به قرآن به شكل ديگرى هم نگريست . بدين صورت كه قرآن كريم برگ امتحان الهى است و مكلفان اگر به خواهند در آزمون الهى شركت كنند ، بايد در تَفَهُّمُ و تفهيم قرآن كريم بكوشند و آن را خوب ياد بگيرند و طبق مفاد و دستورات آن در امتحان الهى شركت نمايند . عمل مكلفان به نسخه‌هاى قرآنى همان پاسخ‌هاى آنان است كه در صورت عمل شايسته سربلند و در اين امتحان مقدس پيروز خواهند شد . پاسخ‌هايى كه شاگردان در اين امتحان مىدهند ، بايد همان مطالبى باشد كه از خود قرآن فراگرفته\r\n\r\n\r\n","description":"","footnote":"\r\n( 1 ) - شما ادعّا كرده‌ايد كه نقش علايق و انتظارات در روند تفسير انكارناپذير است بنابراين بدون آن‌ها هرگز نمىتوانيد به تفسير كلام حق دست يابيد در جواب عرض مىكنيم : سخن شما از ريشه باطل است زيرا فرضى كه شما انكارناپذير مىدانيد ما عكس آن را معتقديم يعنى حتماً شما بايد تمام انتظارات و پيش فرض‌هاى خود را كنار بگذاريد و الاحق نداريد به سراغ تفسير وحى برويد ، چنان‌كه استاد اعظم ما حضرت آيةاللَّه صادقى حفظه‌اللَّه تعالى همين كار را كرده‌اند شما نيز عمل كنيد يقيناً مىشود ، جهت اطلاعات بيشتر به تفسير شريف الفرقان مراجعه فرماييد صحّت مطلب براى شما كاملًا واضح و روشن مىگردد . « خادم‌القرآن »\r\n","page_name":" 40 ","page_number":40},
  {"content":"\r\n\r\nباشند نه اين‌كه با سلايق و علاقه‌هاى شخصى خود به امتحان پاسخ گويند . همانند شاگردان يك كلاس كه در پاسخ سؤالات امتحانيشان ، بايستى براساس همان كتابى كه به آن‌ها آموزش داده شده ، جواب دهند . البته در آزمون شريعت الهى ، نويسنده‌ى كتاب خداى متعال است و مبلغ و معلم كتاب نيز رسول‌اللَّه صلى الله عليه و آله است كه خدا ، كتاب و رسول هر سه معصوم و عارى از خطا و نقصان هستند و كار خود را بدون هيچ نقص و اشتباهى انجام داده‌اند بنابراين اگر شاگردان اين مكتب ، به تعلّم اهتمام نورزند يا در امتحان شركت ننمايند يا در صورت حضور در امتحان ، در پاسخ به آزمون دچار سهل‌انگارى ، فراموشى جهل و نادانى گردند ، يا در آزمون الهى از فكر و عقل و تخيلات شخصى خود جوابى را ارائه دهند - خودشان تقصير كرده‌اند - كوتاهى از خدا و كتاب خدا و رسول خدا نبوده و نخواهد بود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n4 لزوم دست‌يابى به مؤلف متن\r\nدكتر شبسترى : پيش‌فهم‌ها ، علايق ، انتظارات و سؤال‌ها و . . احياناً آگاهى از تفسيرهاى ديگران از متن ، مفسر را به اين جستجو مىكشاند كه « متن چه مىگويد » ؟ .\r\nكدامين علايق و انتظارات ، مؤلف را به پديدآوردن متن سوق داده است ؟ او در كدامين وضعيت و شرايط تاريخى سخن گفته است ؟ . متكلم يا نويسنده چه مقصودى از ايجاد متن داشته است ؟ درست است ، كه با استفاده از ابزارهاى تكنيكى متن معنايى را افاده مىكند ، ولى اين افادهء معنا هنگامى كه مفسر قبلًا معلوم كرده باشد پديد آورنده‌ى متن رساندن چه معنايى را مىتوانسته قصد كند و رساندن چه معنايى را نمىتوانسته قصد كند . تشخيص اين توانستن و نتوانستن‌ها به مباحث محك‌ها و داورىهايى نياز دارد ، كه مربوط به اين محك و داورىها هنوز به‌طور رضايت‌بخشى روشن نشده‌اند ! آيا مىتوان چنان گوش را به تاريخ سپرد كه متن آن‌چنان به سخن آيد كه عيناً همان را كه پديد آورنده‌ى متن منظور داشته برساند ؟ [ همان 
  ]\r\nآيةاللَّه صادقى : علم هرمنوتيك تنها در مورد متون بشرى صحت دارد ، زيرا در متون بشرى كلًا به تاريخ دور دسترسى نداريم تا مراد نويسنده را از به كار بردن بعضى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nلغات و جملاتش از او بپرسيم و اين در حالى است كه از خود متن وى نيز به آن نمىرسيم ، چون قراين و شواهد لازم ، به‌طور مطلق رعايت نشده است . در نتيجه به نقاط تاريك و مبهمى برمىخوريم ؛ چرا كه نويسنده - در تاريخ گذشته و دور - علم به آينده نداشته است تا قرائنى در متن به كار گيرد كه منظور خود را به طور صددرصد براى آيندگان برساند . با اين همه درصد بسيار بالايى از آن متون قابل فهم و ادراك هستند .\r\nبنابراين ، دسترسى به مؤلف تنها در صورتى لازم است كه مطالب متن به علت عدم رعايت ابزارهاى فهم درونى مبهم باشد و راه‌كارهاى دست‌يابى به مراد نويسنده نيز با استفاده از متن ميسر نباشد .\r\nاما در مورد قرآن كريم كه تمامى ابزارهاى لازم براى دست‌يابى به مرادات الهى در آن به كار گرفته شده تا جايىكه خودش را نور معرفى نموده و « تبياتاً لِكُلِّ شىٌ » ناميده است ، نيازى به حضور عينى مؤلف احساس نمىشود . خدايى كه داراى علم مطلق به مثلث كل زمان‌ها و مكان‌ها است ، همه‌ى ابزارها و راهكارهاى دست‌يابى به مفهوم درست را در متن زيبا و بىنظير قرآن به كار برده است . منتهى بايد دقت نمود كه قرآن روزنامه نيست تا با نگاهى گذرا و به سرعت از آن عبور كنيم ، بايستى با علم به مفاهيم و ادبيات عرب ، به مفهوم و ادب خاص قرآنى رسيد و اين كارِ چندان مشكلى هم نيست ، زيرا همه‌ى نكات ، قراين و شواهد به گونه‌اى قابل فهم و دسترسى در متن قرآن كريم آمده و هيچ نقطه‌ى مبهم و تاريكى در متن قرآن كريم وجود ندارد ، بلكه قرآن مفسرِ خود و روشنگر تمامى تاريكىهاست : « لا رَطبٍ وَ لا يابسٍ الّا فى كِتابٍ مُبين » ( انعام / 59 ) هيچ تَر و هيچ خشكى ( در امر هدايت ) نيست ، مگر اين‌كه در كتابى روشنگر : ( قرآن ) - موجود - است تمامى نيازهاى هدايتى بشر از نظر خداى تعالى در قرآن كريم آمده و تمامى ابزارهاى رسيدن به مرادات الهى در آن به كار رفته است .\r\nما هدف از نزول قرآن را از خود قرآن مىفهميم\r\nمقصود خداى تعالى از نزول قرآن كريم ، رهبرى كل مكلفان و صاحبان مغز و انديشه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدر طول زمان و عرض زمين است ، نسبت به آن‌چه خودشان نمىتوانند به آن برسند يا در آن اختلاف دارند . بنابراين ما هدف از نزول قرآن را نيز از خود قرآن كريم مىفهميم و بس . و نيز در مورد مطالبى كه مورد نياز بشر بوده و بشر مىتوانسته به آن‌ها دسترسى پيدا كند چنان‌چه خداى تعالى جزييات آن‌ها را تصريح نفرموده و يا اگر هم تصريح فرموده است ، مبانى كلى و اصولى آن علم يا مطلب را بيان نموده است اما فهم و درك بقيه جزييات را به عهده‌ى خود مكلفان نهاده تا آن‌ها را خودشان به دست آورند . « 1 »\r\nقرآن كتاب هدايت كل مكلفان به راهى محكم و استوار و خدشه‌ناپذير است :\r\n« انَّ هذَا الْقُرآنَ يَهدى لِلَّتى هِىَ أَقْوَم » ( اسراء / 9 ) همانا اين قرآن هدايت مىكند براى آن‌چه كه استوارتر ، محكم‌تر و ارزشمندتر است .\r\nراه پابرجا و استوار الهى به گونه‌اى صريح و بىشائبه ، با فصاحت و بلاغتى بىنظير در قرآن بيان شده است كه گويى خداى تعالى ، خود با ما رو در رو سخن مىگويد ؛ يعنى متن قرآن چنان واضح و آشكار است كه اگر بر فرض محال ، خداى تعالى را ديده بوديم و با گوش خود مستقيماً سخن او را شنيده بوديم هيچ فرقى با اين قرآن موجود نداشت با اين كه خداى تعالى را كسى نمىبيند و هيچ كس جز رسول‌اللَّه ( ص ) ، وحى او را نمىشنود : « قُلِ اللَّهُ شَهيدٌ بَيْنى وَ بَيْنَكُم » ( انعام / 19 ) بگو - اى پيامبر - خداى تعالى گواه است بين من و بين شما امّا كسانى كه شك و ترديدى در قرآن دارند ، خدا شاهد و گواه است ؟ اين خود سه حالت مىتواند داشته باشد :\r\n1 - خداى تعالى به عنوان شاهد و گواه خود را نشان داده باشد كه اين محال ذاتى است ، زيرا ذات خداى تعالى كه غير قابل تصور ، و محال است كه با ديده‌ى ظاهر و حتى\r\n\r\n\r\n","description":"","footnote":"\r\n( 1 ) - يعنى به وسيله تجربه‌ها و استعدادهاى درونى و بالقّوه‌اى كه شارع مقدس به عنوان وديعه در وجودشان نهاده و دستور داده كه از اين وديعه با كمك و استمداد از همان اصول و قواعدى كه خودش در اختيارشان قرار داده به نحو احسن استفاده نمايند و بدين وسيله به جزييات امور دست يابند كه اين استعداد نيز از موهبت‌ها و الطاف غيبيّه الهيّه و فضل بى منتهاى او نسبت به تمامى مكلّفان و عاقلان مىباشد . ( خادم‌القرآن )\r\n","page_name":" 44 ","page_number":44},
  {"content":"\r\n\r\nديده‌ى باطن ، ديده و درك شود تا چه رسد كه بر او احاطه گردد كه : « ما عَرَفناكَ حقَّ معرفتِكَ »\r\n2 - خداى تعالى بر همگان وحى كرده باشد كه اين قرآن وحى است . اين هم محال حكمتى است ، زيرا مشركان و كافران و حتى مؤمنان ، رسول و پيامبر نيستند تا به آن‌ها وحى شود ، زيرا وحى فقط اختصاص به رسولان الهى دارد ولا غير .\r\n3 - خدا نه خود را نشان داده و نه بر همگان وحى كرده ، بلكه با معجزاتى ، رسولانش را به سوى مردم فرستاده است تا با ديدن اعجازشان و تدبّر در كلامشان به رسالتشان پى ببرند .\r\nخداى تعالى در قرآن كريم نيز با فصاحت و بلاغتى بى نظير و فوق اعجاز ساير انبيا ، به‌گونه‌اى فرمايشات خود را نازل فرموده كه جاى هيچ‌گونه سؤال و ابهامى باقى نگذارده به طورى كه كليّه احكام توحيد ، نبوت ، معاد و ساير احكام و ضروريات را چنان بيان نموده كه گويى اصولًا انسان خدا را مىبيند يا صدايش را مىشنود بنابراين با تفكّر و تعمّق در قرآن ، همانند اين است كه ما مؤلف متن قرآن را حاضر مىيابيم يا سخنانش را مىشنويم بنابراين طبق آيه‌ى مذكور و آياتى ديگر كه قرآن خودش را گواه صددرصد بر مطالب و مرادات الهيه معرفى فرموده است . تشخيص مرادات خداى تعالى تنها به يك محك و داور نياز دارد و بس و آن خود قرآن است . البته در مورد متون بشرى مباحث مربوط به اين محك‌ها و داورىها هنوز به‌طور رضايت‌بخشى بيان نشده است ، لكن مباحث مربوط به قرآن و دلالت و تفسير و تشخيص هدف و مراد پديدآورنده‌ى آن آشكار است و كاملًا مىتوان از طريق فهم قرآن كريم به منظور و مراد خداى تعالى رسيد ، به شرطى كه تنها از ابزارهاى درونى و برونى مطلق استفاده گردد و به اين ترتيب و شرايط مخصوص است كه مفسر قرآن مىتواند به‌طور قطع‌تطابقِ افاده‌ى معناى متن را با منظور پديد آورنده‌ى متن قرآن كريم دريافت نمايد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n5 تأثير علوم بشرى و تحولات تاريخى در ترجمه\r\nآقاى محمد مجتهد شبسترى : ترجمه از يك زبان به زبان ديگر نيست ، ترجمه‌ى تجربه‌ها به تجربه‌هاست و به عبارت ديگر فهميدن تجربه‌هاى گذشتگان از طريق پرسش‌هايى است كه ناشى از تجربه‌هاى حاضرين است . . تفسير درست هنگامى صورت مىپذيرد و فهم موقعى به دست مىآيد كه مفسر و مخاطبان وى با متن درگير شوند و اين واقعيت خود را نشان دهد كه يك معناى پنهان در حال آشكار شدن است . [ همان 
  ]\r\nمعناى واژه‌ها در طول زمان تغيير پيدا مىكند . از يك واژه در عصرهاى مختلف ، معناهاى گوناگون فهميده مىشود . اين تفاوت معناها مربوط به خود واژه نيست ، تطورات زندگى انسان و تغييرات علوم و معارف وى است كه در هر عصرى ، معناهاى خاصى را بر واژگان بار مىكند . دلالت سخن هم زمانى آشكار مىشود كه انسان متن را استنطاق مىكند و آن‌چه را كه معنا مىنامد به دست مىآورد . متن‌هاى قرآنى از اين قانون كلى مستثنى نيست . [ هرمنوتيك / 2 / ص 35 
  ]\r\nآيةاللَّه صادقى : باز هم مقايسه‌ى متون بشرى را با قرآن مىبينيم . اصولًا متون\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبشرى شالوده و چكيده‌ى علوم بشرى است . ولى قرآن كريم ، متن الهى و پيام‌آور نجات و سعادت و هدايت بشر در همه‌ى زمان‌ها و منشعب از علم بيكران الهى است . آيا تناسبى بين علم مطلق الهى و علم محدود بشرى وجود دارد كه بخواهيم اثرات اين دو را با هم مقايسه كنيم ؟ !\r\nدر متون قديمى بشرى - همانطور كه ذكر شد - مؤلف علم مطلق به آينده و حتى زمان خود نداشته است تا بتواند در متن خود قراين و شواهدى قطعى يا لغات جاودانه و ابدى به كار ببرد ، به گونه‌اى كه مراد نويسنده براى همه‌ى زمان‌ها و همه‌ى زمينه‌ها قابل دسترسى باشد . با تمام اين وجود ، مقدار بسيار بالايى از متون بشرى اعم از قديم و جديد به وضوح قابل فهميدن است و حتى در متون بشرى هم نمىتوان گفت هيچ‌يك از مطالب كتب قديمى يا جديد را نمىفهميم ، اما در جملاتى از متن كه مؤلف به علت نداشتن علم مطلق ، لغات و عبارات و قراين محكم به كار نبرده‌باشد ، تنها همان قسمت قابل فهم نخواهد بود ، مثلًا در بعضى كتب عربى قديمى ، عبارت « فتأمل » بدون هيچ قرينه‌اى به كار رفته و اصلًا معلوم نيست مؤلف از اين عبارت چه منظورى داشته است يا اين كه چند مقصود متفاوت مىتوان براى آن در نظر گرفت !\r\nاما در متن قرآن كريم ، خداى تعالى به دليل علم مطلق به مثلث زمان - گذشته ، حال و آينده - يا لغات خالد و ابدى را به كار برده ، يا قراين و شواهدى را در متن به كار برده تا فهم مراد الهى از استعمال عبارت يا كلمه‌ى مزبور هميشه امكان‌پذير باشد . بنابراين ، چون لغات قرآن را خود قرآن معنا مىكند ، لذا ما در اين ميان هيچ مشكلى نداريم . زيرا لغات دو گونه‌اند : يك سرى لغات است كه در سير تاريخى و گذشت زمان ، هيچ‌گونه تحول معنايى پيدا نكرده‌اند ، مانند لغت : ( ماء : آب ، ارض : زمين ، شمس : خورشيد ، قمر : ماه و امثال اين‌ها ) و چنان‌چه كلمه‌اى براى استعاره يا تشبيه در غير معناى اصلى منظور شده باشد ، تنها در اين صورت نيازمند به قرينه هستيم ، اما براى فهم و رساندن معناى واقعى كلمه ، نيازمند به قرينه نيستيم . ولى لغاتى هم هستند كه در طول تاريخ و گذشته زمان ، تحول يا تكثر معنايى پيدا كرده‌اند كه خداى متعال با علم لايزال خود مىدانسته\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكه چه تحوّلاتى در آينده صورت خواهد پذيرفت معانى جديدى براى كلمات و لغات پيدا خواهد شد ، فلذا در متن اصيل وحى قرآنى ، قراين و شواهدى براى ثبوت و اثبات معانى مورد نظر و مقصود خويش به كار برده است ، تا آيندگان در فهم معانى الفاظ و كلمات گرفتار دسيسه‌ها و تحريفات لغوى و اصطلاحى نگردند ، مثلًا در علم اصول فقه حوزوى ما لفظ مكروه را پايين‌تر از حرام و به معناى ناپسند استعمال مىكنند در صورتىكه قرآن كريم لفظ مكروه را تكويناً و تشريعاً و شرعاً در امر مستحيل يا حرام مؤكّد به كار برده‌است ! و خداى تعالى قرائن و شواهدى را به كار برده است تا رسيدن به معناى اصلى كلمه‌ى « مكروه » هميشه و در هر زمان امكان‌پذير باشد .\r\nمثلًا در ( سوره‌اسراء آيه / 38 ) بعد از ذكر تعدادى از گناهان و محرّماتِ درجه اول ، مانند قتلِ نفس ، زنا و خوردن مال يتيم ، بلافاصله مىفرمايد : « كُلُّ ذلِكَ كانَ سَيِّئُهُ عِنْدَ رَبِّكَ مكْرُوهاً » همه‌ى اين‌ها بدش ، نزد پروردگارت مكروه بوده است .\r\nدر اينجا مكروه يعنى چه ؟ با توجه به قراين قطعى در آيات قبل از لفظ مكروه چه معنايى را مىفهميم ؟ آيا محرّمات و گناهانى بزرگ كه پيش از ذكر كلمه‌ى مكروه ذكر شده . واقعاً ، حرام است ؟ يا پايين‌تر از حرام و به معناى مكروه مصطلح حوزوى است ؟ يا اين‌ها حرام‌هاى غليظ و بسيار شديد مىباشند ؟ « 1 »\r\n\r\n\r\n","description":"","footnote":"\r\n( 1 ) - توضيح اين كه تعبير بالفظ مكروه در آيه شريفه بعد از فرامينى كه از آيه 22 شروع مىشود و تا ( آيه / 37 ) ادامه دارد يعنى در حدود 15 آيه از آيات شريفه سوره‌ى اسرى محرماتى را ذكر مىفرمايند به آيات توجه فرماييد : « و لاتجعل مع‌اللَّه الهاً اخَرَ . . . » آيه 22 - « و قضى ربُكِّ الّا تَعبُدوا الّا اياهُ . . . » 23 - « واتِ ذَاالقُربى حَقَّه . . . » 26 - « و لا تَجعَل يَدَكَ مَغلُولَةً الى عُنُقِكَ . . . » 29 - « و لاتقتُلوا اولًادَكُم خَشيَةَ املاق . . . » 31 - « و لاتَقرِبوُا الزّنى . . . » 32 - « و لا تَقتُلُوا النَّفسَ اللّتى حَرَّم‌اللَّه . . . » 33 - « و لاتَقرَبوا مال‌اليتيم . . . » 34 - « و لا تَمشِ فىالارضِ مَرَحاً . . . » 37 - بعد از همه اين محرمات كه خداى تعالى همه را با واو عطف به هم پيوسته نموده ، در خاتمه همه را يك كاسه كرده و فرموده : « كل ذالِكَ كانَ سَيّئُهُ عندَ رَبكَّ مكروها » 38 - با توجه به آيات شريفه آيا امكان دارد لفظ « مكروهاً » را به معناى مكروه مصطلح حوزوى معنا كرد ؟ گناهانى هم‌چون شرك به خدا - ندادن حقوق واجبه ، كشتن اولًاد از ترس فقر ، زنا ، قتل نفس ، خوردن مال يتيم ، كم‌فروشى ، بدون علم و آگاهى سخنى را به خداى تعالى و به شريعت الهى نسبت دادن ، تكبر و فخر فروشى و امثال آن كه فرموده : « عند رَبِّكَ مكروهاً ) آيا به معناى حرمت مُغَلِّظه نيست ؟ و يا در آياتى ديگر مثلًا در ( سوره‌ى حجرات آيه 7 ) - « و كَرَّه اليكم الكفر و الفسوقَ و العصيان » آيا مؤمنان واقعى و در رأس آن‌ها رسول گرامى ( ص ) و مولا اميرالمؤمنين عليه السلام و ائمه هدى صلوات‌اللَّه عليهم اجمعين‌كفر و فسق و فجور و معصيت را به همين معناى مكروه مُصطَح مىدانستند ؟ يا حرام شديد ؟ خوش‌بختانه در لسان معصومين هم لفظ كراهت به اين معناى مرسوم نيامده است - مستفاد از دروس تفسيرى استاد : ( خادم‌القرآن )\r\n","page_name":" 48 ","page_number":48},
  {"content":"\r\n\r\nبه هر حال خداى تعالى اين حرام‌هاى شديد يا گناهان كبيره را با لفظ مكروه آورده است ! اگر مكروه به معناى پايين‌تر از حرام بود ، پس چرا خداى تعالى آن را به معناى حرام شديد به كار برده است ؟ مگر خداى تعالى به الفاظ و لغات و معانى ، علم نداشته تا لفظ مناسب با حرام شديد را به كار برد ؟ در نتيجه حتماً كلمه‌ى مكروه به معناى گناهان كبيره و محرمات بزرگ مىباشد ، ولى با اين حال ، معمولًا هرگاه فقهاء به لفظ مكروه مىرسند آن را ناپسند و پايين‌تر از حرام معنا مىكنند . آيا اين تحميل لغوى و معنوى بر قرآن نيست ؟ در حالى كه در تعبير از ناپسندهايى كه حرام نيستند ، بايد لفظ « مرجوح » و مانندش « 1 » را به كار برد .\r\nهم‌چنين علماى لغت و فقه مىگويند لفظ « يَنْبَغى » به معناى مستحب است ، و « ما يَنْبَغى » يعنى سزاوار نيست ، در اين مورد نيز هم علماى لغت و هم فقهاى عظام اين لفظ را از معناى اصليش دور كرده‌اند زيرا در قرآن كريم لفظ ( لاينبغى ) براى امرِ محال و يا حرمت شديد به كار گرفته شده - مثلًا در آيه شريفه : « وَ ما يَنْبَغى لِلرَّحْمنِ انْ يَتَّخِذَ وَلَداً » ( مريم / 92 ) .\r\nهرگز براى رحمت‌گر بر آفريدگان يعنى : « خداى متعال » سزاوار نيست كه فرزندى اتّخاذ كند .\r\nآيا امكان دارد كه خدا فرزندى اتخاذ كند ؟ هرگز ! اتخاذ فرزند چه توالدى و چه انتصابى - براى خداى تعالى ذاتاً محال است . بنابراين مىبينيم كه تعبير به ( مايَنبَغى ) نيز در قرآن كريم براى امرى محال و يا حرمت شديد استعمال شده است .\r\nمثال ديگر لفظِ « ذَنب » كه در لغت عاميانه‌ى عرب به معنى گناه است و در اغلب ترجمه‌ها نيز به همين معنا به كار گرفته شده ، ولى در قرآن با استفاده از قراينى ، مفهومى دو وجهى افاده مىكند . در آيه‌ى دوّم و سوّم سوره‌ى فتح : « انَّا فَتَحْنا لَكَ فَتْحاً مُبيناً . لِيَغْفِرَ\r\n\r\n\r\n","description":"","footnote":"\r\n( 1 ) - بنابراين ( استاد معظم ) در بيانات اين كتاب و مقالات ديگرشان به جاى كلمه‌ى مكروهِ مصطلح حوزوى ، در موارد ناپسند و پايين‌تر از حرمت از واژه « مرجوح » استفاده كرده و مىكنند و چنان‌چه در مواردى از مكتوبات اين حقير نيز كلمه‌ى - مكروه - درج شده باشد به همان معناى اصلى خودش يعنى حرمت مُغَلِّظِه خواهد بود . ( خادم‌القرآن )\r\n","page_name":" 49 ","page_number":49},
  {"content":"\r\n\r\nلَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّر . . . » . اين آيه خطاب به پيامبر صلى الله عليه و آله است كه : همانا ما - مكه را - براى تو فتح كرديم ، فتحى روشن‌گر . تا خداى تعالى آن چه از پيامد خطرناك رسالتت گذشت و آن چه مىآيد ، برايت بپوشاند .\r\nاگر ذنب به معنى گناه باشد اشكالات بسيارى را ببار مىآورد از جمله : اين كه همين يك گناه : پيامبر گرامى را از عصمت دور مىسازد ، زيرا ( ذَنْبِك ) به معنى يك ذنب و گناه است ، و در مرحله‌ى بعد هم به معنى ذنب مستمر در طول 23 سال مىباشد . آيا براى انسان غير معصوم يا حتى شيطان امكان دارد كه در طول 23 سال فقط يك گناه آن هم به طور مستمر انجام دهد ؟ !\r\nمسلم است كه غير معصومين در ظرف 23 سال بيش از يك گناه كوچك يا بزرگ را مرتكب مىشوند ، ولى انجام يك گناه مستمر در طى 23 سال براى هر شخص عادى تا چه رسد به رسول‌اللَّه صلى الله عليه و آله امرى محال است .\r\nنكته‌ى ديگر اين كه نتيجه‌ى گناه ، عذاب و عقاب است ؛ نه اين كه « مَعاذَ اللَّه » اگر پيامبر صلى الله عليه و آله گناه كرده باشد ، خدا - به پاس گناه او و براى تشويقش - مكه را برايش فتح كند ! با آن كه خداى تعالى حضرت يونس عليه السلام را به خاطر غفلتى كوچك ، مدتى در شكم ماهى بازداشت مىكند ، آيا جزاى گناه ! حضرت محمّد صلى الله عليه و آله را پاداشى بزرگ و فتحى مبين قرار مىدهد ؟ !\r\nاگر فتح مبين پاداش گناه پيامبر صلى الله عليه و آله باشد ، پس خداى تعالى توان گناه او را افزايش داده است ! آيا اگر كسى به امانتى خيانت كرده باشد ، مال بيشترى به او مىدهند تا پوششى بر خيانت او باشد ؟ ! و بالاخره آيا اين فتح مبين و سه پاداش ديگر ، تشويقى است براى گناه و تكرار گناه ؟ ! « 1 »\r\n« وَ يُتِمَّ نِعْمَتَهُ عَلَيْكَ وَ يَهدِيَكَ صِراطاً مُستَقيماً وَ يَنصرَكَ اللَّهُ نصّراً عَزيزاً »\r\n\r\n\r\n","description":"","footnote":"\r\n( 1 ) - من حيث المجوع با توجه به همين چند نمونه‌اى كه از باب مثال در متن كتاب آمده نتيجه مىگيريم كه به هيچ وجه نبايد الفاظ ، لغات و يا جملات قرآن كريم را با يافته‌هاى برونى و غير قرآنى معنا كرد بلكه بايد معانى الفاظ و عبارات و جملات قرآنى را فقط فقط از خود قرآن كريم استفاده و استفسار كرد و بس حتى به كتب لغت هم در مورد الفاظ قرآن كريم نبايد مطمئن بود چون كتب لغت معانى محاوره‌اى بين عوام و غير عوام را ذكر كرده‌اند نه مفهوم الفاظ قرآن كريم را ( خادم‌القرآن )\r\n","page_name":" 50 ","page_number":50},
  {"content":"\r\n\r\nو براى اين كه نعمتش را بر تو تمام كند و به راه راستت رهنمون شود و تو را نصرت و يارى فوق‌العاده كند . ( فتح / 2 )\r\nاين چه گناهى است كه خداى تعالى براى پوشش بر گذشته و آينده‌ى آن ، مكه را براى اين گنهكار ! فتح كند و بعد از اين همه لطف در فتح مكه بخشش ، نعمت ، هدايت و نصرت ربانى خود را نيز شامل او مىگرداند ! آيا معقول است كه خداى تعالى در مقابل گناه ، آن هم بدون توبه ! چنين لطف عظيمى به گنهكار روا نمايد ؟ ! مهم‌تر اين‌كه « نعوذباللَّه » اگر گناه از كسى چون پيامبر صلى الله عليه و آله سر زده باشد ، نابخشودنىتر است . « 1 »\r\nمىبينيد كه چقدر اشكال براين معانى مىتوان گرفت ، اين است كه عرض كرديم چنان‌چه از خارج قرآن و معانى تغيير يافته در بستر زمان ، به ترجمه و تفسير قرآن كريم بپردازيم به چه گردابى مهلك گرفتار مىشويم .\r\nكلمه‌ى « ذنب » در آيات ديگرى نيز آمده است كه اگر اين لفظ را به معنى گناه بگيريم\r\n\r\n\r\n","description":"","footnote":"\r\n( 1 ) - در علم كلام و ذيل آيات مربوطه به اثبات رسيده كه نه تنها رسول‌اللَّه ( ص ) گناهى را در طول عمر مرتكب نشده‌اند ، بلكه حتى فكر گناه هم از ساحت مقدسشان بيرون بوده است و چنان‌چه رسول‌اللَّه ( ص ) « نعوذباللَّه » حتى كوچكترين گناهى را مرتكب شد يقيناً از پيامبرى ساقط شدند . عده‌اى از مفسرين هم - چون در اعتقاد فطرى و دينى خودشان به عصمت انبياى عظام خصوصاً رسول‌اللَّه ( ص ) معتقد بوده‌اند وقتى به اين آيه شريفه رسيده‌اند بين‌المحذورين واقع شده‌اند كه چه كنند . از اين طرف قائل به عصمت رسول‌اللَّه ( ص ) هستند . از طرف ديگر در قرآن كريم خداى تعالى فرموده - ليغفرلك‌اللَّه ما تقدم من ذنبك و ما تأخّر - هر چه فكر كرده‌اند ديده‌اند نمىتوانند معناى كلمه ذنب و گناه را در مورد شخص رسول‌اللَّه ( ص ) قائل شوند ناچار شده‌اند دست به توجيه و تأويل آيه بزنند - فلذا به ناچار - يك تقديرى از خود براى آيه در نظر گرفته‌اند و گفته‌اند « ذَنبِكَ » اى ذَنبُ امتِّكَ - كه با اين كار نيز اشتباه خود را با يك توجيه غلط تبديل به چندين غلط و اشكال ديگر نموده‌اند ، كسى هم نبوده كه از آقايان بپرسد حال كه شما اين تقدير را در نظر گرفته‌ايد پس معناى آيه شريفه به نظر شما بايد اين باشد كه : - ما مكه را براى تو فتح كرديم - تا گناهان گذشته و آينده امت تو را بپوشانيم . بنابراين خيال امت بايد كاملًا راحت باشد كه نه خودشان و نه اجدادشان از فتح مكه به اين طرف هيچ‌گونه گناه و معصيتى براى آن‌ها در كار نيست ، چون خداى تعالى خودش در قرآن شريف فرموده كه ما همه گناهان را با فتح مكه برداشتيم از اين به بعد گناهان هيچ‌گونه آثارى در نامه اعمال ندارد - در حقيقت سفره‌ى گناهانِ امّت برچيده شد و هيچ‌گونه معصيت و عذابى در كار نيست . ببينيد غفلت تا چه حد ؟ آيا اين تفسير است يا تسفير ؟ حال و هواى علم - حال و هواى عقل - حال و هواى برون‌گرايى و . . . اين ندانم كارهاى است كه انسان را به اين گرداب‌هاى ضال و ضلال مىكشاند .\r\nپس چرا ما مسيحيان را مذمت مىكنيم - آن‌ها مىگويند عيسى ابن مريم بدار آويخته شد تا فداى امت شود و امتش از گناهان پاك شوند - فلذا بعد از دار زدن عيسى ابن مريم سفره گناهان برچيده شد كفارّه‌اى مىدهيم و از مهلكه مىرهيم . ادّله بشرى همين است كه مشاهده مىكنيم - مسلمانان هم براى اين آيه شريفه ذنبكَ - ذنب امتك - يك امَتّ در تقدير مىگيرند . يهودىها آن‌طور مسيحىها هم آن‌طور - « فَتَقَطَّعوا امرَهُم بَينَهُم زُبراً كُلُّ حِزبٍ بما لَدَيهم فَرِحوُن » جهت اطلاع بيشتر به ( تفسير الفرقان ) مراجعه شود . ( خادم‌القرآن )\r\n","page_name":" 51 ","page_number":51},
  {"content":"\r\n\r\nاشكالات عديده‌اى ايجاد مىكند ، مثلًا « وَلَهُم عَلَىَّ ذَنْبٌ فَأَخافُ ان يَقْتُلُون » ( شعراء / 14 ) و براى آنان عليه من ذنبى : پيامدى وخيم است كه ترسم مرا بكشند . مراد از ذنب ، خطر قتل قبطى مشرك و مهاجم بود عليه اسرائيلى موحد و چون آن يهودى مؤمن بود دفاع از او هم واجب ايمانى بود . خصوصاً كه پيامد وخيم و خطرناك اين عمل ، تعقيب فرعونيان براى انتقام از موسى عليه السلام را دربرداشت .\r\nبا توجه به اين قراين درونى در خود آيه و آيات ديگرى كه كلمه‌ى ذنب در آن‌ها تكرار شده معنى ذنب ، پيامد وخيم و خطرناك است كه مشتمل بر دو نوع دنيوى و اخروى است .\r\nذنب اخروى يعنى عملى كه عاقبت اخروى آن وخيم و خطرناك باشد ، و اين حالت به معنى گناه و عصيانى بزرگ است ، زيرا انجام گناه پيامدى خطرناك در آخرت دارد .\r\nذنب دنيوى يعنى عملى كه پيامد دنيوى آن وخيم و خطرناك باشد ، كه طبعاً از نظر اخروى در بسيارى از موارد بهترين ثواب براى آن مقرّر شده است . زيرا عمل كردن به دستوراتى كه ثواب‌هاى الهى را به همراه دارد ، مخالفت‌هاى شديد دنيا پرستان و خطرات ناشى از آن‌ها را نيز به دنبال دارد .\r\nذنب رسول‌اللَّه صلى الله عليه و آله همان رسالت قرآنى او است كه خطراتى از ناحيه‌ى مشركان و هواپرستان را در پى داشت ، كه فتح مكه آن خطرات پيش از فتح را به فراموشى سپرد :\r\n« ما تَقَدَّمَ مِنْ ذَنْبِك » و از خطرات پس از فتح هم جلوگيرى كرد : « وَ ما تَأَخَّر » پوششى محكم كه در دو جهت گذشته و آينده براى ذنب پيامبر صلى الله عليه و آله ايجاد شد تا خداى تعالى با اين فتح مبين ، خطرات رسالتى او را كه از ناحيه مخالفان و مشركان در پى داشت بر طرف نمايد و نعمت و نصرت خود را براى پيامبر عظيم‌الشأنش تمام گردانيده و آرزوهاى ايشان را تحقق بخشد . خطرات گذشته را از ساحت مقدس رسول‌اللَّه صلى الله عليه و آله رفع كرده و به فراموشى تبديل كند و نيز خطراتى كه احياناً در آينده رسالت متوقع است رفع و جلوگيرى نمايد .\r\nهم‌چنين آقايان لفظ « يغفر » در آيه شريفه را كه به معناى « مىپوشاند » مىباشد . اين\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nرا نيز به معناى « مىبخشد » معنا كرده‌اند ، ولى در قرآن كريم لفظ « غفر » همه جا به معنى پوشش آمده و براى آمرزش ، بخشش و گذشت لفظ « عفو » به كار رفته است ، بنابراين لفظِ : غَفر در اصطلاح قرآن كريم به معناى پوشش و لفظِ : عفو به معناى بخش و گذشت است . با توجه به مطالب مذكور در جواب آقايان عرض مىكنيم كه « احسَنُ تفسيراً » يعنى : بهترين و دقيق‌ترين راه در ترجمه و تفسير ، مراجعه‌ى به خود قرآن كريم و دقت كامل در قراين شواهد قطعى و درونى آيات شريفه قرآنى است كه هيچ انحراف و اختلافى براى محققان و مفسران بر جاى نمىگذارد .\r\nراه ديگر - براى كسانى كه فرصت كمترى دارند - اين است كه به فرهنگ لغات جامع و درستى مراجعه كنند . در ميان فرهنگ‌هاى لغات ، مفردات راغب اصفهانى ، در حدّ بسيار بالايى قابل قبول است ، زيرا اولًا حدود هزار سال قبل نوشته شده كه نزديك به زمان نزول قرآن است . ثانياً لغات را بر مبناى مفهوم از خود قرآن كريم معنا و تفسير كرده است ، مثلًا درباره‌ى همين لغت ذنب مىگويد : « الذنب : . . . و يُستَعمَلُ فى كُلِّ فِعْلٍ يُسْتَوخَمُ عُقْباه » يعنى : لفظ ذنب ، در مورد هر كارى استعمال مىشود كه پيامدش وخيم است ؛ اين معنا را قرآن نيز تأييد مىكند .\r\nدر مورد ادبيات قرآن نيز چنين است . مثلًا عده‌اى از اديبان مىگويند « جاء » تنها معناى فعل لازم را دارد ، درحالى كه در قرآن كريم مىبينيم به معنى متعدى هم به كار رفته است .\r\nمانند : « اذ جاءها المرسلون » ( يس / 13 ) چون گروهى از پيامبران - براى هدايت آنان - آمدند .\r\nاگر « جاء اليها » بود ، از نظر لفظى به معنى لازم بود ، لكن « جاءها » متعدى است . پس قرآن با انحصار معناى لازم در « جاء » مخالفت مىكند . « 1 » و نيز عده‌اى در ادب عربى\r\n\r\n\r\n","description":"","footnote":"\r\n( 1 ) - با اين بيان وظيفه مؤمنين خصوصاً ما كه مدعيان علم و فهم دين هستيم و مىخواهيم جامعه اسلامى را با حقايق دينى و قرآن كريم آشنا كنيم سنگين و سنگين‌تر مىشود ؛ يعنى وظيفه داريم همه امور حتى ادبيات و الفاظ و لغات قرآنى را از خود قرآن كريم استفسار و اخذ نمايم و هيچ‌گونه اعتمادى در اين رابطه به هيچ‌گونه كتاب حتّى كتب لغت و فرهنگ‌هاى موجود ننماييم چنان‌چه قبلًا نيز به اين مطلب اشاره نموديم . ( خادم‌القرآن )\r\n","page_name":" 53 ","page_number":53},
  {"content":"\r\n\r\nمىگويند : اگر فعلى قبل از مؤنث حقيقى قرار گرفت بايد مؤنث باشد ، و اگر اين مؤنث حقيقى جمع مكسر و با تاء تأنيث باشد مؤنث آوردن فعل از سه جهت لازم مىشود : از جهت تأنيث حقيقى ، تكسير و تاء ؛ در حالى كه قرآن مىفرمايد : « وَ قالَ نِسْوَةٌ فِى الْمَدِينَة » ( يوسف / 30 ) ( قال ) مذكر است و ( نسوة ) جمع مكسر از مؤنث حقيقى و داراى تاى تأنيث است .\r\nاين مردانگى ضمير ( قال ) براى اين است كه : زنان شهر ، بيان و عملى مردانه انجام دادند كه متأسفانه مىبينيم حتى اديبان هم در مواردى به بيراهه رفته‌اند .\r\nهم‌چنين در ادبيات عرب ، قاعده اين است كه اگر فعلى يا صفت مشبهه‌اى يا صفتى مفعولى كه براى ذوى العقول به كار مىرود بياورند ، بايد مرجع ضميريا موصوف عاقل باشد ، ولى قرآن مىفرمايد : « و كُلٌ فى فَلَكٍ يَسْبَحُون » ضمير ( يسبحون ) يعنى : همه‌ى اين‌ها در محدوده‌اى دوّار - عاقلانه - شنا مىكنند .\r\nاين‌گونه نكات در قرآن كريم ، داراى حكمت‌هايى است كه با اندك دقتى متوجه مىشويم بنابراين لغت و ادب قرآنى ، بايد با توجه به نكات و ظرايف درونى خود آيات مورد توجه و تفسير قرار گيرند و معانى واقعى لغات و عبارات و دلالت ادبى را با استقاده از قاطع‌ترين دلايل كه همان ابزارهاى درونى قرآنى است به دست آوريم در اين صورت است كه اطمينان كافى پيدا مىكنيم كه معناى زمان نزول را فهميده و دريافته‌ايم .\r\nاما به دست آوردن معناى زمان نزول با كمك تاريخ و عوامل بيرونى ، جستجو در گرداب‌هاى آلوده است . ما آب را بايد از سرچشمه‌ى زلال و صافش برداريم . عقل نيز چنين حكم مىكند كه اگر كسى به سراغ آب‌هاى آلوده با انواع ميكرب‌ها در بستر زمان و مكان برود مقصر خود اوست ، تقصير از چشمه نيست . برداشت آب پاك تنها از سرچشمه‌ى پاك ميسر است و بعد از آن هر چه دور تر شويم برداشت ناپاك‌ترى خواهيم داشت .\r\nتكرار مىكنيم ، همان‌طور كه خداى تعالى در الوهيت به احدى نياز ندارد ، كتاب او\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nنيز در دلالت و تفهيم معانىاش به احدى نيازمند نيست و ما مفسران قرآن تنها مستفسر از آن هستيم كه نخست بايد خود را تفسير كنيم و غبارهاى تحميلى را از فكر ، عقل ، فطرت و دانش خويش بزداييم ، سپس با نگرشى مستقيم به آيات قرآنى نظر افكنيم ، كه اين تفسير خود مقدمه‌اى براى استفسار از قرآن مىباشد - الّهم اخرجنا من ظلمات الوهم و اكرمنا بنور الفهم - آمين ربّ العالمين .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n6 ظنّىالدّلاله بودن قرآن !\r\nآقاى دكتر محمد مجتهد شبسترى : از اين حقيقت كه يك محك صددرصد متقن براى اثبات فهم يك متن وجود ندارد ، نبايد وحشت كرد . علماى اسلام نيز مىگفتند و مىگويند كه قرآن مجيد قطعىالصدور و ظنىالدلالة است و سنّت ، ظنّىالصدور و ظنّى الدلالة است .\r\nالبته مسأله‌ى حجّيت ظواهر كتاب و سنّت مسأله‌اى است مربوط به پس از تفسير و فهم كتاب و سنّت ، اين مسئله به هيچ وجه مدعاى ما را درباره نقش پيش‌دانسته‌ها و علايق و انتظارات مفسران و فقيهان در فهم كتاب و سنّت مخدوش نمىسازد . مدعا اين است كه فهم ظواهر كتاب و سنّت مانند هر متن ديگرى بر آن مقدمات و مقومات مبتنى است . ما هم قبول داريم كه احكام مفهوم از كتاب و سنّت در صورت تنقيح كامل مقدمات و مقومات اين فهم حجت است . [ همان 
  ]\r\nآيةاللَّه صادقى : همان‌طور كه گذشت ، اين احتمال وجود دارد كه در مورد متون قديمى و حتى معاصر بشرى ، محك مطلق نداشته و نداريم ، زيرا اولًا ، علم بشرى مطلق نيست تا مرادش را به گونه‌اى مطلق برساند . ثانياً ، علم انسان‌هاى امروز به تاريخ ، مطلق\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنيست ، لكن درصد بسيار بالايى از مفاد متن قابل فهم است .\r\nاما در مورد قرآن - كه از ناحيه‌ى علم و رحمت مطلقه‌ى ربانى صادر شده است - به گونه‌اى مطلق در همه‌ى جهات ، با فصاحت و بلاغت فوق حد اعجاز ساير انبياء ، دال و مدلول قطعى ، با رعايت تمامى ابزارهاى شايسته براى رسيدن به فهم درست در دست ماست و هرگونه شك و ترديدى در قرآن يا دلالت آن ، شك و ترديد در علم و رحمت ربوبى است . انسان عاقل اگر بخواهد مقصود باطنى خود يا مطلبى را به ديگران بفهماند ، آيا الفاظى را انتخاب مىكند كه صد در صد مقصودش را ايفاء كند ؟ يا از الفاظ مبهم و مشكوك استفاده مىكند ؟\r\nاصولًا آيا خداى تعالى علم و احاطه به لغات و معانى دارد يا خير ؟ اگر علم به الفاظ و معانى ندارد ، جاهل است . اما اگر علم دارد لكن عمداً الفاظ منحرف و غير يقينى را استعمال مىكند ، در اين صورت نيز عمل وى داراى سه وجه است : يا « نعوذُ باللَّه » خائن است يا ظالم يا هر دو ، كه نمىخواهد مطلب خويش را درست بفهماند . . . و يا علم به لغات و معانى نداشته و كودكانه سخن گفته است ، اگر استادى براى گروهى از دانشجويان يا ديگران ، كتابى بنويسد ، و در آن لغاتى مشكوك و گنگ و مبهم به كار ببرد كه به گونه‌اى واضح ، بر مطلب و مقصودش دلالت نكند ، هم به خود ظلم و خيانت كرده ، هم به دانشجويانش . بنابراين ، هر قدر عقل و علم وى زيادتر باشد ، قهراً متن كتابش نيز منطقىتر و علمىتر و عاقلانه‌تر و روشن‌تر خواهد بود . در مرحله‌ى بعد هم اگر بخواهد اين متن عاقلانه را به ديگران تعليم دهد ، لغت و ادب و منطقش ، باز هم عاقلانه‌تر و منطقىتر خواهد بود . چون هم دال عاقلانه و علمى است و هم مدلول .\r\nآيا خالق عقل ، عقلا ، علم و علما ، به مقدار انسان‌هاى عاقل و عالم هم عقل و علم ندارد ؟ ! آيا نمىتواند الفاظى صريح را براى رساندن مرادش استعمال كند ؟ و يا عاجز و ناتوان بوده ؟ ! خدا كتابى فرستاده كه مبهم است ؟ بنابراين هم به خود ظلم و خيانت كرده ، هم به جويندگان حقيقت ؟ ! يا اين كه علم به لغات ، معانى و ادبيات عرب نداشته و نمىدانسته چه لغات و ادبياتى را انتخاب كند تا صد درصد بر مرادش دلالت داشته\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nباشد يعنى نعوذباللَّه جاهل است ؟ ! ! و بالاخره آيا خداى سبحان ، نخواسته قرآنى قطعى الدلالة براى مكلفان نازل كند و آن را ظنّى الدلالة نازل كرده است ؟ ! ! ! خداى متعال از همه‌ى اين نسبت‌ها به دور است ؛ زيرا خود فرموده : « انَّ هذا القرآن يَهْدى لِلَّتى هِىَ أَقْوَم » ( اسراء / 9 ) همانا اين قرآن هدايت مىكند براى آن چه استوارتر ، محكم‌تر و ارزشمندتر است .\r\nحتى اشخاص مجنون هم كه در حالت ديوانگى حرف‌هاى نامربوط مىزنند ، در مواقع ضرورت درست صحبت مىكنند . اگر ديوانه‌اى كه بيمار شده ، فرياد بزند :\r\n« آى سرم ! » آيا كلمه‌ى « سر » از شخص ديوانه ظنّى و نامفهوم است ؟ يعنى ممكن است كسى بگويد چون او ديوانه است مراد از سر ، شايد سر نباشد و مراد ، دست يا پا باشد ؟ ! اگر كسى چنين بگويد به اين شخص به ظاهر عاقل چه بايد گفت ؟ يادم هست هنگامى كه در بيروت بوديم ، يك بار ما را به بيمارستان ديوانگان بردند ، ديوانه‌ها دور ما جمع شدند ، البته چون در بيروت مذاهب مختلف موجود است ، ديوانه‌ها هم از مذاهب مختلف بودند . ديوانه‌ى يهودى ، مسيحى ، زردشتى ، شيعه ، سنّى و . . . ديوانه‌ها جمع شدند و مىگفتند كه ما ديوانه و چنين و چنان نيستيم . البته حرف‌هاى ديوانگى مىزدند ، ولى همين ديوانه‌ها نيز صد درصد ديوانه نبودند ، چون مطالبى هست كه ديوانه‌ها هم مىفهمند . از جمله به آن‌ها گفتم : « اى ديوانه‌ها ! اگر شما به همين حالت بمانيد و بعد از ساليانى بميريد ، چون مكلف نيستيد خدا شما را بدون حسابرسى به بهشت مىبرد ، هر چه و هر كه باشيد ، لكن اگر عاقل شويد ، مكلفيد و شما را بازخواست مىكنند و آن‌گاه به بهشت يا جهنم وارد خواهيد شد ، حال از شما سؤال مىكنم آيا علاقه داريد در همين حالت بمانيد و صددرصد به بهشت برويد ؟ يا اين كه عاقل شويد كه معلوم نيست به بهشت برويد يا به جهنم ؟ » همه‌ى ديوانه‌ها بالاتفاق گفتند : « ميل داريم به همين حالت بمانيم و به بهشت برويم ! ! »\r\nپس چنين نسبتى را كه به خدا مىدهند ، به ديوانه هم نمىتوان نسبت داد ! ديوانه كه در حالت ضرورت ، خطر يا بيمارى مىگويد : سر ، يعنى سر ، پا يعنى پا ، دست يعنى دست ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدر مطالب ضرورى و آشكار ديگر ديوانه نيست . آيا فرستادن قرآن براى آگاهى مكلفان در جهت هدايتشان بوده يا براى گمراهى و سرگردانى آنان ؟ آيا بعد از قرن‌ها - از زمان حضرت آدم الى خاتم فرستادن كتابى كه الى يوم القيمة كتاب عمل براى مكلفان باشد ضرورى نبوده ؟ اگر پزشك فوق تخصصى بخواهد كتابى در مورد بيمارىهاى خطرناك مثل سرطان بنويسد كه بسيار ضرورى است ، آيا لغات و اصطلاحات نامفهوم و منحرف كننده به كار مىبرد ؟ ! كه نتيجه‌اش اين باشد كه هر كس از كلماتش چيزى بفهمد و هر كس الفاظش را به معنايى تعبير كند ؟ مگر اين كه نويسنده بخيل باشد و يا نخواهد كتابش مورد استفاده قرار گيرد .\r\nاگر خداى تعالى قرآن كريم را براى ما به وديعه نمىفرستاد ، مكلفان هيچ تكليفى نداشتند . هم‌چنين اگر لغات و اصطلاحات قرآنى ، قابل فهم ما نباشد ، باز هم تكليفى براى ما نيست و فقط كسانى تكليف دارند كه قرآن را فهميده‌اند ، پس كسانىكه گفته‌اند قرآن ظنّىالدلالة است يعنى دلالت آن در حد ظن و گمان است ، آيا خواسته‌اند از همه رفع تكليف كنند كه چنين گفته‌اند ؟ ! آيا خداى تعالى رانعوذباللَّه خائن ، ناتوان و يا نادان دانسته‌اند ؟ ! شما هر انسان عرب زبانى را پيدا كنيد ، حتى اگر يهودى ، مسيحى ، بت‌پرست ولو ملحد باشد ، از او بپرسيد : آيا قرآن براى كسى كه عربى مىداند قابل فهم است يا نه ؟ مىگويد : آرى ! مىفهميم . حال عمل مىكنند يا نه ، بحث ديگرى است .\r\nاما اين مطلب « ظنى الدّلاله بودن قرآن » در ميان مسلمانان از كجا پيدا شده و چرا گفته‌اند ؟ پاسخش داراى ابعادى است :\r\nيكى اين كه كفار و دشمنان قرآن نتوانستند به هيچ‌وجه من‌الوجوه حتى در الفاظ قرآن خدشه وارد كنند ، نتوانستند به عنوان يهودى ، مسيحى يا هر دين ديگر ، بگويند قرآن مبهم يا ظنّىالدّلالة است ، حتى رئيس كشيش‌هاى لبنان در جونيه به نام « مَطران حداد بيروتى » كه چهارده جلد كتاب - به خيال خود - بر ردّ قرآن نوشته است ؛ « 1 » در يكى از كتاب‌هاى خود اعتراف دارد كه قرآن از نظر لغت و ادب ، فصيح‌تر از تورات و انجيل و\r\n\r\n\r\n","description":"","footnote":"\r\n( 1 ) - مؤلف در كتاب المقارنات و عقائدنا و رسول الاسلام ، نوشته‌ى ايشان را به‌طور كلى و جزيى پاسخ داده‌اند . ( شارح )\r\n","page_name":" 59 ","page_number":59},
  {"content":"\r\n\r\nساير كتب آسمانى است . نظير اين جريان ، در كتاب « تاريخ تمدّن اسلام و عرب » از گوستاو لوبون فرانسوى است . گروه زيادى حتى در بين مسلمان‌ها ، فكر مىكنند اين كتاب به نفع اسلام است ولى او در اين كتاب قطور ، يك جمله گفته كه به خيال خود وحيانى بودن قرآن را نقض كرده است . مىگويد : ما فكر مىكنيم چرا آيات قرآن با هم چندان ارتباطى ندارند ؟ از بحث معاد به توحيد مىرود ، به اخلاق ، به احكام ، به نبوت و . . . بنابراين درباره‌ى پيامبر اسلام مىتوان گفت سخن آنان كه مىگفتند : ديوانه است صحت دارد ! البته پاسخش مفصل است ، لكن به اختصار بايد گفت : اولًا كدام ديوانه است كه سخنى بگويد يا كتابى بياورد و همه‌ى عقلا و علماى عالم ، در ساليان دراز نتوانند حتى يك آيه مثل آن را بياورند تا چه رسد بهتر از آن را ؟ ! ثانياً قرآن در تناسب آيات نيز اعجاز دارد ، يعنى فىالمثل در سوره حمد ، هم توحيد ، نبوت و هم معاد را بيان نموده است ، همين طور بقيه‌ى سُوَر ؛ كيست كه بتواند چنين جالب و جذاب سخن بگويد ؟\r\nسوم اين كه اگر بر فرض محال نعوذباللَّه ، پيغمبر ديوانه بود ، پس بايد مصدر آيات قرآن هم از افكار شخص ديوانه باشد « 1 » و اين نيز محال است ، چون اصلًا قرآن مصدر انسانى ندارد و تنها از ناحيه‌ى حضرت رب‌العالمين شَرَف صدور يافته است . گيرنده‌ى وحى نيز حتى به قول مخالفان عاقل‌ترين خردمندان جهان بوده است .\r\nجواب اين است كه خداى تعالى به اين ترتيب مىخواسته حتى در يك صفحه از قرآن ، نمايشى از كل حقايق را ارايه دهد ، به گونه‌اى اعجازآميز كه هيچ يك از افراد بشر قادر به آوردن مشابه آن نباشد .\r\nاين‌ها با همه‌ى دشمنىها و تلاش خودشان چون نتوانستند نسبت نارواى ظنّىالدّلالة بودن ، مبهم يا صامت بودن و مانند آن را عليه قرآن اثبات كنند ؛ بنابراين با\r\n\r\n\r\n","description":"","footnote":"\r\n( 1 ) اگر چنين است چرا شما تا به حال نتوانسته‌ايد چنين ديوانگى را داشته باشيد و بهتر از آن يا حداقل مساوى آن را بياوريد به علاوه اين كه اين چه رقم ديوانگى است كه همه عقلاى عالم را مبهوت و متحيّر و جذب خود نموده است . لابد خواهند گفت سحر است جوابش اين كه اگر سحر هم باشد اين همه اسباب و ابزار دفع سحر موجود است براى هر سحرى ضدش را دارند چه شده كه در اين چهارده قرن دست به كار نشده‌اند و اين سحر عظيم را ابطال نكرده‌اند تعالىاللَّه عمّا يَعمَلُ الظالمون . ( خادم‌القرآن )\r\n","page_name":" 60 ","page_number":60},
  {"content":"\r\n\r\nمكر و نيرنگ خاصى به‌گونه‌اى ديگر ، وارد معركه مبارزه با قرآن مظلوم شدند . « 1 » به مسلمان‌ها نزديك شدند چه مردم عادى و چه علما . به مردم عادى ياد دادند كه قرآن براى بدرقه و روى طاقچه‌ها و تبرّك و بازوبندى فرزندان و يا فقط تلاوت كردن و غيره ثواب دارد . اگر ثواب همين مقدار هم به شما برسد براى آخرتتان كافى است و از اين مزخرفات .\r\nبه علما نيز نزديك شدند و حتى تعدادى از آنان با گفتن لفظ شهادتين و به ظاهر مسلمان جلوه دادن خود ، وارد علوم اسلامى شدند و حتى مدارج علمى را هم طىّ نمودند . « 2 » به علما و طلاب تلقين كردند كه اگر سراغ قرآن برويد تفسير به رأى مىشود ، و باعث گناه است ، عذاب دارد ، كلام خدا بسيار بالاتر از فهم ماست ، و بالاخره ما نمىتوانيم آن را بفهميم و كمال جدّيت را نمودند تا توجه همه طلاب علوم دينى ، چه شيعه و چه سنى مذهب را به احاديث و روايات و اجماعات و شهرت‌ها جلب كردند .\r\nاحاديث هم كه حالش معلوم است ، جعل ، وضع ، تقيّه ، تحريف ، اختلاف ، نسخ ، نسيان راوى ، سهو ، خطا ، تقطيع ، اشتباه و ده‌ها مشكل و بدبختىهاى ديگرى كه به سر روايات آورده‌اند ، تا چه رسد به فتاوى و نظرات مأخوذه‌ى از اين روايات و يا مبانى ديگر .\r\nطورى شد ، كه طلّاب از اول تا آخر دروس حوزوى ، احساس نيازى به خواندن قرآن نداشته باشند ، تا چه رسد به بررسى و تفكر در آن . چنان‌كه مرحوم علامه طباطبايى\r\n\r\n\r\n","description":"","footnote":"\r\n( 1 ) - بدبخت‌تر از اين‌ها كسانى كه اين نسبت نارواى ظنىالدلاله بودن را به كتاب مبين الهى داده‌اند ، باز هم جاى دارد بگوييم بيچاره‌تر از اين‌ها هم كسانى هستند كه دنباله روى آن‌ها را نموده‌اند و هنوز هم در بين آقايان كسانى هستند كه گفته پيشينيان خود را هم‌چنان صحّه مىگذارند و روى آن استدلال هم مىكنند . نعوذباللَّه من شرور اقوالنا . ( خادم‌القرآن )\r\n( 2 ) 2 - نمونه‌هايى از اين قبيل را از صدر اسلام تاكنون ، با ورود اشخاصى چون كعب الاحبار يهودى و نظاير وى حتى در بالاترين مناصب حكومتى و در قرون اخير نيز با ورود بيگانگان در برخى مجامع دينى و فريب عدّه‌اى از مسلمانان و بروز فرقه‌هاى وهابيت ، بابيت و . . . مشاهده مىكنيم كه هر كدام با مكرو نيرنگ خاصى وارد معركه و مبارزه با حقايق دين و شريعت و كتاب الهى شده‌اند كه - مَن صارَعَ الحَقَّ صَرَعَه‌َانشاءاللَّه . ( خادم‌القرآن )\r\n","page_name":" 61 ","page_number":61},
  {"content":"\r\n\r\n« رضوان اللَّه عليه » در تفسيرالميزان « 1 » فرموده‌اند : « علوم حوزوى به گونه‌اى تنظيم شده‌اند كه به هيچ وجه به قرآن احتياجى ندارند ، به‌طورى كه شخص متعلم مىتواند همه‌ى اين علوم را از صرف و نحو ، معانى ، بيان ، لغت ، حديث رجال ، درايه ، فقه و اصول فرا گرفته به آخر برساند و آن گاه متخصص در آن‌ها بشود ، ماهر شده در آن‌ها اجتهاد كند ولى اساساً قرآن نخواند و جلدش را هم دست نزند ! در حقيقت براى قرآن چيزى جز تلاوت كردنش براى كسب ثواب و يا بازوبندى براى فرزندان كه از حوادث روزگار حفظشان كند چيزى نمانده ، اگر اهل عبرتى ، عبرت بگير ! » .\r\nبا بررسى تمامى كتب آسمانى و زمينى ، ما هرگز كتابى مظلوم‌تر از قرآن سراغ نداريم كه بدين گونه از دلالت و هدايت - آن هم به دست گروهى از مسلمانان - اين چنين ساقط شده باشد . « 2 »\r\nفرياد و ناله‌ى رسول اكرم صلى الله عليه و آله از همان ابتداى رسالت بلند بود كه : « يا رَبِّ انَّ قَومى اتَّخَذُوا هذَا الْقُرآنَ مَهْجُوراً » ( فرقان / 30 ) پروردگارا ! همانا قوم من ، اين قرآن را بسى مهجور - و دور از خود - برگرفتند . از قول امام صادق عليهم السلام هم فرمايشى هست كه حضرت فرمودند : در قيامت هم رسول‌اللَّه صلى الله عليه و آله در حالى وارد محشر خواهند شد كه قرآن را به دست گرفته و درمحضر الهى فرياد مىزنند كه : « يارَبِّ انَّ قَوْمى اتَخِذُوا هذاالْقُرآنَ مَهْجُوراً » . عجيب اين كه در كتاب « معالم الاصول » « 3 » و به تبع او در بين عده‌ى زيادى از علماى اصول ، مشهور شده كه قرآن ظنّى الدّلالة و قطعىالسّند و حديث قطعىالدلاله و ظنّى السّند است . شما « 4 » فرموديد كه گفته‌اند : حديث ظنّى الدّلالة است . ولى آن‌چه نوشته‌اند و مىگويند اين است كه قرآن ظنّى الدّلالة و حديث قطعىالدّلالة است ، و اين كه گفتيد : « مسأله‌ى حجيّت ظواهر كتاب و سنّت مسأله‌اى است مربوط به پس از تفسير و فهم كتاب و سنّت » ، سخن صحيحى نيست ، زيرا مسأله‌ى\r\n\r\n\r\n","description":"","footnote":"\r\n( 1 ) - تفسير الميزان به زبان عربى ، ج 5 ، ص 276 ؛ تفسير 40 جلدى الميزان به زبان فارسى ، ج 5 ، ص 117 .\r\n( 2 ) - عجيب است ؛ كتابى با اين‌گونه روشن بيانى با توطئه دشمنان و با دست دوستان غافل اين‌گونه از اعتبارش كاسته‌اند تا حدى كه دلالت آن را در واقع به حدّ سقوط كشانده‌اند . با اين كه مىدانند اين كتاب تنها رمز وحدتشان و يگانه كتاب هدايتشان بوده و خواهد بود منشأ همه‌ى مشكلات جامعه اسلامى توجه نكردن به محتواى قرآن كريم و عمل به غير قرآن بوده و هست و خواهد بود . « ظَهَرالفسادُ فىالبّرِ و الْبَحْر بما كَسَبَت ايْدِى النّاسِ . . . » سوره‌ى روم آيه 40 ( خادم‌القرآن ) .\r\n( 3 ) 1 - اثر شيخ حسن ، صاحب كتاب معالم الاصول ، پسر شهيد ثانى رحمه الله\r\n( 4 ) - خطاب به دكتر شبسترى است\r\n","page_name":" 62 ","page_number":62},
  {"content":"\r\n\r\nظنّى بودن دلالت الفاظ قرآن ، از بحث‌هايى است كه از ابتدا به خورد طلاب داده شده و اين مسأله در ذهن طلبه جا گرفته است ، واقعاً فكر مىكنند قرآن دلالتى در حد ظن و گمان دارد و نمىتواند مورد استناد يقينى قرار گيرد . اين فرضيه قبل از رسيدن به مرحله‌ى تفسير كتاب و سنّت تدريس مىگردد ، و باعث مىشود قرآن به‌طور كلى به گوشه‌اى رانده شود .\r\nخود اين قول ظنى بودن قرآن ، از بدترين و زشت‌ترين تهمت‌هاى ناروايى است كه به قرآن كريم زده شده است و نيز از منفورترين و معيوب‌ترين پيش‌فرض‌هاى غلطى است ، كه چنان‌چه با اين رقم بينش و پيش فهم به سراغ قرآن بروند ، كه رفته‌اند . كل اسلاميات ما زير سؤال مىرود . مفروضات نادرست زياد داريم ، لكن اين مفروض ، از بدترين و خطرناك‌ترين آن‌ها است چون‌كه كل قرآن را به نابودى مىكشاند و از دلالت ساقط مىكند . « 1 »\r\nچندين اشكال بر اين فرضيه‌ى نادرست وارد است :\r\nاول اين كه مىگويند قرآن قطعىالسند ، اما دلالت آن ظنى است . ما كه مىدانيم و شما نيز اعتراف داريد كه قرآن بدون هيچ كم و زياد از جانب خداى تعالى ، به گونه‌اى قطعى نازل شده است . در همين قرآنِ قطعىالسّند ، آياتى با الفاظ « يا ايّها النّاس » و « يا ايّها الّذينَ آمنوا » نازل شده كه به انسان‌هاى عامى خطاب دارد ، تا چه رسد به علما ،\r\n\r\n\r\n","description":"","footnote":"\r\n( 1 ) - و اين همان است كه يهود و نصارى از زمان خود رسول‌اللَّه صلى الله عليه و آله آرزويش را داشته‌اند - و امروز مىبينيم كه با زبان و قلم دوستان غافلمان اين آرزوى ديرينه‌ى آن‌ها تحقق يافته است نتيجه و مفهوم ظنى الدلاله بودن قرآن كريم آن است كه اين كتاب عظيم - اين كتاب نور - برهان - تبيان - هدىً للناس - هدىً للمتقين - مبين و بالاتر از همه حجّت بالغه الهيّه - از دلالت ساقط است - چرا ؟ چون كه ظنى است ، توضيح اين كه - در فقه القرآن فقط عملِ به علم مأمور به مكلفان است چه در اصول دينى و چه در فروع دينى ، فرقى ندارد . و ما در سراسر قرآن كريم حتى يك اشاره‌اى هم بر حجيّت ظنّ و ظنون نداشته و نداريم بناى قرآن كريم بر اين است ، كه عمل بايد از روى علم و آگاهى كامل باشد ، كوچكترين خدشه‌اى در آن نباشد ، كه : « و لاتَقْفُ ما لَيْسَ لَكَ بِهِ عِلْمِ » ( الاللَّهِ الدّينُ الخالص ) و دين خالص هم با علم خالص تحقق پيدا مىكند ، نه با علم مشكوك و مظنون علم خالص هم ميسر نيست مگر از طريق وحى و كتاب وحى ، وحى و كتاب وحى هم حجت و دليل نخواهد بود مگر اين كه علم به آن باشد . و چنان‌چه قرآن ظنى الدلاله باشد ، ديگر براى ما واجب الاتّباع نخواهد بود . چون ظّن است و خودش هم فرموده « انّ الظّن لايغنى من الحقّ شيئاً » . ( خادم‌القرآن )\r\n","page_name":" 63 ","page_number":63},
  {"content":"\r\n\r\nعقلا ، تحصيل كرده‌ها و حتى كسانى كه عرب نيستند ؛ مثلًا اگر از غير عرب‌ها بپرسيد :\r\nشما كه قرآن مىخوانيد چه مىفهميد ؟ اكثراً مىگويند : ما از عربى چيزى نمىفهميم ، ولى ترجمه‌ها را كه مىخوانيم خيلى در ما تأثير مىكند و از تذكرات قرآن درباره‌ى قبر و قيامت و توحيد و نبوت و غيره ، استفاده‌هاى شايانى مىبريم . حال چگونه است كه برخى از علماى اسلام گفته‌اند ما قرآن را نمىفهميم و ظنّى است ؟ ! !\r\nپس طبق همان دلايل مذكور ، خداى تعالى با علم و عدالت و رحمت مطلقه‌اش ، بيان هدايتى خويش را بايستى به گونه‌اى بفرستد تا هيچ عذرى براى مكلفان در اعتقادات و عمل به احكام نماند ، در حالى كه سخن نارواى ظنّى الدّلالة بودن قرآن ، سبب رفع تكليف آگاهانه از مكلفان و تهمت ظلم ، جهل و خيانت به ساحت قدس الهى است .\r\nدوم : از كسانى كه نسبت ظنّى الدّلالة بودن يا ابهام به قرآن داده‌اند ، چه داخلى و چه خارجى ، بايد پرسيد : آيا لفظ زيد خارج از قرآن قطعى و صد درصد دلالت بر زيد دارد ، اما در آيه‌ى : « فَلَمَّا قَضى زِيدٌ مِنها وَطَرَاً زَوَّجْناكَها » ( احزاب / 37 ) لفظ زيد در اين آيه ظنى است ؟ آيا مىتوان گفت معلوم نيست اين كلمه‌ى زيد ، دلالت بر زيد دارد يا غير او ، چون قرآن ظنّى است ؟ آيا لفظ ( حُرِّمَ ) كه در ميان گويش‌هاى همه‌ى اعراب ، به معنى حرمت است ، در قرآن كريم « حُرِّمَ ذلِكَ عَلَى الْمُؤْمِنينَ » ( نور / 3 ) به معناى حرمت نيست ؟ چون ظنى است ؟ آيا ممكن است مرجوح باشد ؟ ! يعنى ممكن است شك كنيم كه آيا ( حُرِّمَ ) دلالت بر حرمت دارد يا نه ؟ !\r\nخداى تعالى از به كار بردن لغات ، و الفاظ قرآنى مراداتى داشته كه رسيدن به آن‌ها كارها بسيار آسان و در پايان بدون ابهام است . يعنى نه تنها قرآن قطعىالدّلالة و قابل فهم است ، بلكه قطعى بودن دلالتش هم‌چون معانى والايش بىنظير و خود هم‌چون معانيش بالاترين اعجاز است و آيا در اعجاز لفظى قرآن آثار عجزى از دلالت عادى يافت مىشود ؟\r\nسوم : اين كه مىگوييد احاديث قطعىالدّلاله‌اند با اين كه سنديت آن‌ها ظنّى و مورد شك و ترديد است ، اينجا اشكال دو برابر است ، چون اولًا قرآن و سنّت قطعيّه ، هر دو با\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nهم وحى الهى هستند ، اما با اين تفاوت كه الفاظ و عبارات قرآن ، بيان و دستور مستقيم خداست ، ولى الفاظ و عبارات سنّت قطعيّه ، فرموده‌ى رسول‌اللَّه صلى الله عليه و آله و معصومين عليهم السلام است و تنها مفاد آن‌ها وحى الهى است ، يعنى قدر مسلّم قرآن بالاتر از سنّت قطعيّه مىباشد ؛ امتياز قرآن دو بُعدى و امتياز سنّت تك‌بعدى است . بُعد مشترك اين كه هر دو وحى الهى هستند ؛ پس چه شده كه حديث قطعىالدّلالة و قرآن ظنّى الدّلالة است ؟\r\nمفهوم چنين فرضى اين است كه علم معصومين عليهم السلام بالاتر از علم خداست كه ايشان قطعى سخن‌گفته‌اند و خداى تعالى نتوانسته يا ندانسته يا نخواسته به طور قطع سخن بگويد ؟ ! ! « 1 »\r\nآيا قرآن كه حتماً خالص است و سنديت قطعى دارد مورد ظن و ابهام و ترديد است ، ولى احاديثى كه سند و متن آن‌ها ، هر دو مورد ترديد است ، دلالت قطعى و صد درصد دارند ؟ ! چه كرده‌ايد ؟ و چه مىخواهيد بكنيد . تا چه اندازه قرآن خدا را بىصاحب پنداشته‌ايد ؟\r\nشما با اين كار ، شك خود را به يقين تبديل كرده‌ايد و يقين خود را به شك انداخته‌ايد ، در حالى كه طبق قواعد عقلى و فقهى ، انسان هميشه بايد به يقين خود عمل كند . مگر نه اين است كه قرآن قطعىالصّدور و احاديث ظنىالصّدور هستند ، طبق قاعده خودتان به كدام‌يك بايد توجه و عمل نمود ؟ كدام‌يك رابيشتر بايد ملاك و معيار عمل قرار داد تا حقيقت آشكار گردد ؟\r\n\r\n\r\n","description":"","footnote":"\r\n( 1 ) - اگر اين كلام را يهود نصارى مىگفتند حرفى نبود - شيعه چرا ؟ آيا ما غافل نيستيم ؟ ممكن است بگويند قرآن مطلق دارد مقيد دارد ، خاص دارد ، عام دارد ، ناسخ دارد ، منسوخ دارد ، متشابه دارد و . . . جواب اين است كه - حديث هم همه اين‌ها را دارد افزون بر تناقضات و مفادات و آن‌چه بر خلاف عقل و علم است دارد ، چرا احاديث را كنار نمىگذارند ؟ ثانياً جواب اين سخن را نيز امام رضا عليهم السلام در مورد متشابه فرموده‌اند : المتشابه ما اشتبه علمه على جاهله ، يعنى كسى كه جاهل به مطلبى باشد ، آن مطلب براى او متشابه است نه براى آگاهان و دانايان ، حتى روزنامه‌هاى منتشره هم براى خيلى از ماها متشابه است چرا ؟ چون از منشاء خبر ، يا از مقدمات و واقعيّات و سوابق قبلى آن مطالب بىخبريم - آيا براى روزنامه نويس ، يا كسى كه همه روزه روزنامه‌ها را مىخواند براى او هم متشابه است ؟ قرآن كريم براى كسانى كه دائماً با او سروكار دارند و عالمانه و محققانه مطالعه مىكنند چگونه مىشود متشابه باشد نه تنها متشابه نيست بلكه براى او تبيان و نور است اما كسى كه اصلًا با علوم قرآنى سروكارى ندارد و اعتنايى نمىكند ، نوع آيات قرآن براى او متشابه و ظنى الدلاله است و نه فقط آيات الاحكامش . به علاوه كه ما در آيات الاحكام اصلًا متشابهى نداريم همه‌اش يا نص است يا ظاهر مستقر و هيچ‌گونه ابهامى در آن‌ها نيست ( خادم‌القرآن )\r\n","page_name":" 65 ","page_number":65},
  {"content":"\r\n\r\nاگر قرآن ظنّى باشد ، در نتيجه ما همگى در ظنّيت و ترديد به سر مىبريم . چون محكم‌ترين بيانات الهى كه هيچ مسلمانى در اعجاز آن شك ندارد و حتى سوره‌اى يا آيه‌اى مثل آن را نتوانسته‌اند و نمىتوانند بياورند ظنى است ! حال اين كه مقتضاى فصاحت و بلاغت و قطعى بودن اعجاز است يا ظنى بودن اعجاز است آن هم اعجازى ابدى ؟ ؟ ؟ آيا عصاى موسى عليه السلام كه اژدها شد قطعى بود يا ظنّى ؟ اگر ظنّى بود كه ديگر اعجاز نبود ، البته فرعون و فرعونيان كه حاضر به قبول نبودند ، مىگفتند : اين معجزه نيست ، بلكه سحر است ؛ يعنى در ماهيت معجزه ايجاد شك و ظن نمودند ، با اين كه به‌طور قطعى آن را حس كردند و در مقابله با حضرت موسى عليه السلام به ساحران مصرى دستور دادند هر كارى مىتوانند انجام دهند . ايشان هم طناب‌هايى را انداختند ، اما اين‌ها ظنى بودند يا آن‌ها ؟ عاقلان دانند . ولى عصاى موسى عليه السلام كه همه‌ى آن‌ها را بلعيد ، معجزه‌اى كاملًا قطعى بود ، زيرا موجودى واقعى گرديد و تمامى طناب‌هاى ساحران را بلعيد ، ساحران نيز كه بيشتر از هر كسى به دروغ بودن سحر و ساحرى خود آگاهى داشتند ، به يقين فهميدند كه كار موسى ابن عمران سحر عليه السلام و جادو نيست و معجزه‌اى قطعى است ، لذا به او ايمان آوردند . در هر صورت ، معجزه‌ى حضرت موسى عليه السلام موقتى و فقط به دست خود آن حضرت انجام شد . آيا شما چنين معجزه‌اى را نيز ظنى مىدانيد .\r\nما بر خلاف شما ، يقين داريم كه قرآن كريم معجزه‌اى ابدى است و بالاترين معجزات رسول اسلام است و بايد از معجزات ساير انبياء نيز قطعىتر و محكم‌تر باشد تا اعجاز ابدى باشد ؛ اعجازى كامل كه حتى بُعد قشرى و ظاهرىاش اعجاز لفظى است . به‌طورى كه در روشنىِ دلالت بسى برتر و فراتر از بيانات ديگران باشد . قرآن بهترين و روشن‌ترين دلالت الفاظ را داراست كه يك هزارم ، يك در بىنهايت ، اجمال و گنگى در دلالتش راه ندارد .\r\nكسانى كه مىگويند قرآن ظنّى الدّلالة است آيا گفته‌ها و نوشته‌هاى خودشان هم ظنّى مىدانند يا قطعى ؟ سه جواب مىتوانند بدهند :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n1 - بگويند گفته‌هاى ما ظنّى است ، و قرآن هم ظنّى است . مىپرسيم : بنابراين اگر قرآن كه ارزشمندترين بيانات است تا حرف‌هاى شما كه پايين‌ترين گفته‌هاست ، همه به گونه‌ى يكسان ظنّى باشد ، چطور ما بين اين دو را كه احاديث‌اند ، مىگوييد قطعى است ؟ ! به علاوه اگر مىگوييد قرآن ظنّى و به تبع آن سخن شما هم ظنّى است ؛ پس بايد گفت : ما شك داريم مراد شما از ظنّى بودن ، ظنّى بودن است يا قطعى بودن ؟ يعنى حرف‌هاى شما يقين‌آور و علم‌آور نيست و در نهايت نبايد به گفته‌ى شما مطمئن بود كه قرآن ظنّى است يا قطعى .\r\n2 - بگويند حرف‌هاى ما همگى ، قطعى است ، ولى قرآن تا حدودى قطعى و بيشتر آن ظنى است . چنين سخنى پيامد تناقض و تبعيض را به دنبال دارد . اگر حرف‌هاى شما كلًا قطعى است پس قرآن هم به طريق اولى كلًا قطعى است . قرآن كه داراى آورنده‌ى واحد و سبك و سياق منسجم و واحد است ، چگونه مىگوييد قسمتى از آن قطعى و قسمتى ظنى است ؟ اصولًا سخنى ظنى است كه از روى علم و آگاهى و دليل نباشد ، اما قرآن كه از ناحيه علم مطلق الهى صادر شده است ، به مراتب قطعتيش بسيار بالاتر از هر كلام قطعى است ، و اولويت كلام قرآن بر ساير گفته‌ها قابل انكار نيست .\r\n3 - بگويند سخن ما كلًا قطعى است ولى بيان خداى تعالى « قرآن » كلًا ظنّى است .\r\nج - چگونه است كه سخنان و نوشتارهاى شما قطعىالدلالة است ، با اين كه شما بشريد ، مطلق نيستيد ، اما كتاب خدا كه از ناحيه‌ى علم و عقل و عدالت و رحمت مطلقه نازل شده ظنّى الدّلالة است ؟ ! ! پس معلوم مىشود شما بهتر مىتوانيد خدائى كنيد .\r\nاگر كسى چنين بگويد عملًا كلام خود را از كلام خداى تعالى بالاتر دانسته و چنين شخصى راه او قطعىالضّلالة است و انسان را به گمراهى مىكشاند . كوچك‌ترين پيامدش تصريح تلويحى به اين مطلب است كه بشر توانسته با گفتن حرف‌ها و نوشتن كتاب‌ها منظور خود را به ديگران بفهماند ، ولى خداى تعالى « معاذاللَّه » از داشتن چنان هنرى عاجز بوده و نتوانسته است ! !\r\nبندگان خدا اگر منظور و مقصودى داشته باشند لغت واضح و دال بر مقصود خود را\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىآورند ، اما خدا كه خالق لغت و اهل لغت است ، علم و قدرت و كمالاتش مطلق است ، خدايى كه ظلم و خيانت و جهل در او مفهوم ندارد ، آيا لغاتى را انتخاب مىكند كه دلالت درست و قطعى بر مراد و منظورش نداشته باشد ؟ خدايى كه خودش مىفرمايد : « ان‌ّهذَا القُرآنَ يَهدى لِلَّتى هِىَ أَقْوَم » ( اسراء / 9 ) : همانا اين قرآن به هر آن‌چه كه پابرجاتر ، محكم‌تر و ارزشمندتر است هدايت مىكند .\r\nمگر نه اين است كه هدايت به راه پابرجا و استوار ، نيازمند به كلام محكم و قطعى و خدشه‌ناپذير است ، دال و مدلول هر دو بايد قطعى باشند تا هدايت قطعى شود . خداى تعالى در ده‌ها آيه ، مناط هدايت به شريعت الهى را علم و قطع دانسته و رسيدن به علم را با يقين مىداند نه با شك و ترديد و گمان : چنان‌چه در آيات شريفه .\r\n1 - « وَ ما يَتَّبِعُ اكْثَرُهُم الَّا ظَنّاً انَّ الظَّنَّ لا يُغنى مِنَ الْحَقِّ شَيْئاً » ( يونس / 36 )\r\nو اكثر مردم جز از خيال و گمان پيروى نمىكنند ، در صورتى كه خيال و گمان كسى را بىنياز از حق نمىكند .\r\n2 - « انْ تَتَّبِعُونَ الَّا الظَّنَّ وَ انْ انْتُمْ الَّا تَخرُصُون » ( انعام / 48 ) شما پيروى نمىكنيد مگر از خيال و جز به گزافه سخن نمىگوييد .\r\n3 - « ذلِكَ ظَنُّ الَّذينَ كَفَرُوا فَوَيْلٌ لِلَّذينَ كَفَرُوا مِنَ النّار » ( ص / 27 ) اين گمان كسانى است كه كافر شدند پس واى از آتش بر آنان كه كافر شدند .\r\n4 - « وَ ما ظَنُّ الَّذينَ كَفَرُوا عَلَى اللَّهِ الْكَذِبَ يَوْمَ الْقِيامَه » ( يونس / 6 ) آنان كه دروغ مىبندند بر خدا چه گمان كرده‌اند ، واى بر آنان از روز قيامت .\r\n5 - « وَ لا تَقْفُ مَا لَيْسَ لَكَ بِهِ عِلْمٌ » ( اسراء / 36 ) هرگز پيروى نكنيد از آن‌چه به آن علم نداريد .\r\nهمه‌ى آيات فوق و همانندشان ، پيروى از ظن و گمان را مردود دانسته ، و در آيه‌ى اخير پيروى از غير علم و يقين را ممنوع اعلام مىنمايد . پس اگر قرآن ظنّى الدّلالة و دلالت آن در حد گمان باشد ، علم‌آور نبوده و نبايد از آن پيروى كرد ؟ چون خود قرآن پيروى از غير علم را حرام دانسته است ، پس خدا كتابى براى هدايت انسان‌ها فرستاده\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nكه پيروى از آن حرام است ! ! مگر اين كه ماده‌ى « علم » را هم در قرآن به معنى « ظنّ » گرفته باشند ! « 1 » در حالى كه بسى دور از شأن مقام ربوبيت و محال است كه چنين كارى انجام دهد و كتابى بفرستد كه مردم عادى يا حتى علما آن را نفهمند . بلكه برعكس ، مقتضاى رحمت رحيميّه‌ى خداى سبحان است كه با نزول كلام گهربار خود ، همگان را از اين سرچشمه‌ى نور و روشنى سيراب كند و به وسيله‌ى همين كلام قطعى ، همه را به راه راست هدايت فرمايد . كلام الهى : قرآن ، كتابى نيست كه با هر شبهه‌اى ، بتوان ذره‌اى شك و ترديد در آن روا داشت . « وَ لَم يَجْعَل لَهُ عِوَجاً » ( كهف / 1 ) كوچكترين عوج و انحرافى در قرآن نيست . « قُلْ فَلِلَّهِ الْحُجَّةُ الْبالِغَة » ( انعام / 149 ) بگو حجت الهى براى خدا به سوى ما - بالغ و تمام و گوياست .\r\nسخن ظنى و گمانى هرگز بالغ نيست ، و آيا اين « حجة بالغة » هم در قرآن به معنى نابالغ‌است ؟ ظنى است ؟ عجباً ؟ « قُلْ انَّنى هَدانى رَبِّى الى صِراطٍ مُستَقيمِ ديِناً قَيِّماً » ( انعام / 161 )\r\nبگو اى پيامبر ، به درستى كه خداى من مرا هدايت كرد به راهى مستقيم و دينى محكم و استوار و ارزشمند . اين هم ظنى است ؟ « 2 »\r\nبه هر حال و اين تهمت ظنّى الدّلالة بودن قرآن ، خود اهانتى قطعى به بالاترين و والاترين وحى گوياى الهى است كه به هيچ كتاب ديگرى ، چنان نسبت وقيحانه‌اى داده نشده است ، در حالى كه با سختى فراوان سعى مىكنند متن‌هاى ثقيل بشرى را كه حتى گاهى بىفايده و يا كم فايده نيز هست موشكافى كنند ، و نكاتش را دريافت نمايند ، اما به قرآن مظلوم كه مىرسند مىگويند ، اين كتاب قابل فهم ما نيست . با آن كه‌به تعبير خود قرآن كريم اين كتاب كتابى است بسيار آسان و قابل فهم همگان « 3 » : « لقد يسّرنا القرآنَ\r\n\r\n\r\n","description":"","footnote":"\r\n( 1 ) - استاد معظّم در كتاب « اصول الاستنباط بين الكتاب و السنّة » درباره‌ى اين آيات و بحث ظن و قطع به طور مفصل بحث فرموده‌اند طالبان اصول قرآنى لازم است آن را با دقت مطالعه فرمايند . ( خادم‌القرآن )\r\n( 2 ) - اگر كسى چنين خيالى داشته باشد و عقيده‌اش بر اين گمان استوار باشد . واقعاً بايد در عقل و بلوغ خودش تجديد نظر كند . ( خادم‌القرآن )\r\n( 3 ) - متأسفانه مؤلفينى داريم كه ساده‌ترين مطالب را در قالب پيچيده‌ترين و مغلق‌ترين جملات و عبارات تأليف نموده‌اند - حال غرض آن‌ها چه بوده ؟ خودنمايى ، بخل ؟ جلب انظار ؟ خودبينى ؟ . . . نمىدانيم . ولى اين‌قدر مىفهميم كه مؤلف قصدش فهم عموم نبوده و به دلايلى مىخواسته مطلبش را خودش براى مخاطبانش توضيح ، توجيه و تأويل نمايد - و اصولًا در گذشته افرادى اين‌چنين بوده‌اند كه وقت خود و ديگران را ضايع و اتلاف كرده‌اند ، نه اين‌كه واقعاً مطلبشان خيلى مهم بوده ، نه ، زيرا وقتى موشكافى مىكنيم و شروح درج شده‌ى تحت عبارات آن‌ها را مطالعه مىكنيم واقعاً تعجب مىكنيم كه چرا بايد كسى كه خود را عالم مىدانسته چنين مطلب ساده‌اى را با اجمال گويى و اشاره و كنايه قالب زده باشد . اگر مطلب واقعاً علمى باشد و فهم آن منوط به مدارجى و مدارجى باشد كه تا آن درجات طى نگردد فهم و درك آن نكته غير ممكن باشد - بحثى نيست ، طبع قضيّه اقتضاء چنين حالتى را دارد ، اما مطالب و نكات ساده علمى را چرا ؟ . . . نمىدانيم .\r\nولى در عين حال مىبينيم كه شروح زيادى بر اين مبهات نوشته‌اند و به هرطور بوده به هر حال غرض و مرض نويسنده را مشخص و معيّن نموده‌اند . اما به قرآن مظلوم كه واقعاً كتاب هدايتشان و رمز اصلانيّت و انسانيّت آن‌هاست مىرسند عده‌اى مقدّس مآبانه خيلى با احترام آن را كنار مىگذارند ، فقط مىبوسند و با آن استخاره مىكنند - عده‌اى هم با شيطنت‌هاى علمى آن را كنار مىگذارند از تفهّم و عمل كردن به آن ) تهى ، و از آن دورى مىكنند ) و - « وَهُم يَنهونَ عَنهُ وَ يَنئونَ عَنهُ » مىشوند ، ( خادم‌القرآن )\r\n","page_name":" 69 ","page_number":69},
  {"content":"\r\n\r\nللذّكر فَهل مِن مُدّكِر » ( سوره‌قمر ، آيه / 16 ) اى پيامبر ! ما واقعاً اين قرآن را براى متذكر شدن ( هشدار و يادآورى براى مردم ) سهل و آسان قرار داديم پس آيا هيچ پند گيرنده‌اى هست ؟ « 1 »\r\nاگر قرآن از دلالت قطعىاش سقوط كند ، خود سقوط تمامى كتاب‌هاى وحيانى است ، زيرا قرآن برحسب تصريحاتى نسبت به همه‌ى آن‌ها مهيمن و نگهبان است . روى اين اصل ، چنان نسبتى به قرآن كه ميان دشمنان اسلام و دوستانى ناآگاه شهرت يافته ، كل شرايع ربانى را واژگون مىكند ، و متأسفانه اين بدترين ستمى است كه نسبت به قرآن كريم شده است . « 2 »\r\n\r\n\r\n","description":"","footnote":"\r\n( 1 ) - آيا اين آيه شريفه هم به گمان آقايان ظنى است ؟ اگر كسى قائل به ظنيت چنين آياتى نيز باشد مطمئناً خود را مصداق ( آيه شريفه 179 سوره‌ى اعراف ) نموده است ( خادم‌القرآن )\r\n( 2 ) 2 - اگر قائل شويم و به پذيريم كه قرآن كريم ظنى باشد چگونه مىتواند كتاب هدايت باشد . صراط مستقيم باشد « ديناً قيماً » دينى محكم - استوار و ارزشمند باشد . مؤمن بايد تمام حرف‌هاى خرافه را كنار بريزد و از دل و جان تسليم امر حق گردد و معتقد شود و قبول كند كه قرآن كتاب هدايت است - حجة بالغه است - كتاب نور و برهان است ، تبيان است ، بيان للنّاس است ، محكم و اقوم و سرآمد جميع كتب آسمانى است . انسان مؤمن چه‌گونه بايد به خود اجازه بدهد چنين تهمت‌هاى ناروا را نسبت به اشرف نواميس اسلام نسبت دهد ؟ آيا قائلين به ظنيّت قرآن كريم نمىدانند كه با اين سخنان كتاب‌اللَّه را از جميع اوصاف مذكوره و تمام اعتبارات ثابته خارج مىكنند ؟ اگر مىدانند - وامصيبتاه و اگر مىدانند وا اسفاه : ( خادم‌القرآن )\r\n","page_name":" 70 ","page_number":70},
  {"content":"\r\n\r\n\r\n7 محكمات و متشابهات !\r\nدكتر سروش : مطابق ( آيه 5 سوره‌ى آل عمران ) آيات قرآن به دو دسته‌ى بزرگ تقسيم مىشوند : محكمات و متشابهات . اين اصطلاحات تقريباً ناظر به آياتى هستند كه به ترتيب مدلولات روشن و مسلم ، و مدلولات مبهم و نامسلم [ ظنى 
  ] دارند . كمتر آيه‌اى مانند اين آيه مورد مناقشه و اختلاف قرار گرفته است [ و همه مفسران به وجود متشابهات اعتراف دارند 
  ] عمده مناقشه ، حول دو نكته‌ى اصلى است : اول آن‌كه معناى دقيق اصطلاحات چيست ؟ دوم آن كه هدف و سرّ اين آيات « مبهم » كه بر پيامبر نازل شده‌اند ، چيست ؟\r\nدرباره‌ى اين دو ، استدلالاتى شده است ، كه هيچ يك از ديدگاه‌ها . واقعاً به لوازم تفسير متن عنايت ندارند . و لذا بالجمله اين نكته مهم را مغفول مىنهند كه حضور متشابهات ، مقتضاى طبيعى فهم است . يعنى متن تفسير نشده ، محكم و متشابه ندارد و در بستر تفسير است كه آن دو متولد مىشوند . از همين روست كه وجود متشابهات مطلقاً منحصر به قرآن نيست . تمام متون ، علىالخصوص متون وحيانى هم واجد محكمات‌اند هم متضمن متشابهات . وجود متشابهات هم علت و هم معلول قبض و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبسط معرفت دينى است . بسيار جالب توجه است كه قرآن خود هيچ سررشته‌اى به دست ما نمىدهد « 1 » كه دريابيم چگونه مىتوان متشابهات را معلوم كرد ، كل تاريخ اسلام نشان مىدهد كه در واقع همه‌ى آيات قرآن در مظانّ متشابه بودن واقع شده‌اند و همين امر قرينه‌اى است مؤيد اين مدعا كه وجود متشابهات ناشى از ماهيت تفسير و نيز نوع مفروضاتى است كه شخص از پيش مقبول مىشمرده است . [ كيان / 38 / ص 7 
  ]\r\nآيةاللَّه صادقى : اولًا عرض مىكنيم كه اين آيه هفتمين آيه از سوره‌ى آل عمران است . و نه پنجم ، در ثانى در قرآن كريم هم محكماتش دال است هم متشابهاتش .\r\nمحكمات آياتى هستند كه براى تفسير آن‌ها به آيات ديگر نيازى نيست يعنى مقصود مورد نظر در آيه شريفه به‌طور واضح و محكم بيان شده است . مانند « لَيْسَ كَمِثْلِهِ شَىءٌ » ( شورى / 11 ) . « قُلِ اللَّه خالِقُ كُلِّ شَىءٍ » ( رعد / 16 ) « قل هُوَ اللَّهُ أَحَدٌ » ( توحيد / 1 ) متشابهات نيز در دلالت ظاهرى واضح‌اند ، منتهى مدلول حقيقى آن‌ها با تدبّر در آياتى ديگر و يا با تفكر درونى در خود آيه بدست مىآيد . به‌طور كلى ، خداى تعالى در آيات متشابه ، الفاظ مشتركى را بين خالق و مخلوق استعمال كرده است ؛ يعنى در بيان صفات ذات ، افعال و اسماء الهى لغاتى مستعمل و قابل فهمى را براى مخلوقات به كار برده است ، و منظور از متشابهات « و اخَرَ متشابهات » هم فقط همين آيات است . زيرا الفاظ خاص ربانى براى مخلوق قابل فهم نيست و ناگزير براى تبيين ذات ، صفات و افعال الهى - در حد توان مكلفان - بايستى الفاظى مشترك بين خالق و مخلوق استعمال شود . « 2 » به\r\n\r\n\r\n","description":"","footnote":"\r\n( 1 ) - اين كه ايشان گفتند قرآن ملاك محكم و متشابه را به دست نمىدهد و در تاريخ اسلام همه‌ى آيات در مظان تشابه قرار گرفته است . افترايى بيش نيست آيات محكم و متشابه هر دو در قرآن كريم واضح و روشن و دال هستند . زيرا آيات محكم ام‌الكتاب و مُفَسِّر آيات غير محكم الهى مىباشند و ما حتى يك آيه به عنوان نمونه و مثال هم در قرآن كريم نداريم ، كه غير دالّ و مجمل يا مبهم باشد ، و يا متشابهى كه هم چنان در تشابه بماند . ( خادم‌القرآن )\r\n( 2 ) - اصولًا اين الفاظ مشترك به خاطر تقريب ذهن است نه اين كه به كُنه ذات الهى بخواهند پى ببرند هيچ كس را در اين وادى راهى نيست خداى تعالى هم از بشر نخواسته كه به كنه ذاتش پى ببرند بلكه همين اندازه كه بفهمند يك علم مطلق ، يك قدرت مطلق ، يك حيات مطلقى هست كه اين جهان با اين عظمت را مىگرداند ، خالق همه جهان است ، ابتدا و انتها ندارد ، مرگ و نيستى ندارد ، تمام اوصاف حقيقى و سرمدى را دارد و هيچ‌يك از اوصاف نادرست را ندارد همين اندازه براى آن‌ها كافى است ، و اين معنا دليل نمىشود كه قرآن متشابه باشد و آن را كنار بگذارند و ما هم همين اندازه كه خداى تعالى منظورش بوده از آيات مىفهميم چون قرآن هدىً للناس است هر كس به اندازه سعه وجودى خودش قرآن را مىفهمد - و اصولًا قرآن كريم براى كسانى كه با او ممارست دارند هيچ‌گونه تشابهى ندارد ، زيرا با عرض آيات متشابهات به آيات محكمات تشابه بر طرف مىشود . ( خادم‌القرآن )\r\n","page_name":" 72 ","page_number":72},
  {"content":"\r\n\r\nاندازه‌اى كه مفهومى براى آنان داشته باشد و بس ، سپس با يكى از دو روش مذكور ، لفظ مشترك و متشابه محكم گشته و تشابهش از نظر معنوى سلب مىگردد . لذا متشابهات ، مشتبهات و ظنيات نيستند . بلكه تشابه لفظى دارند كه با عرض به محكمات قابل تشخيص‌اند . چون الفاظ از اين جهت سه نوعند :\r\n1 - الفاظ و لغاتى كه معانى آن‌ها در انحصار خداست و استعمال آن‌ها براى هيچ يك از مخلوقات حايز نيست . اين رقم از الفاظ محكمات قرآنىاند . مانند : خالق ، حىّ لايموت ، ابدى ، ازلى ، صمد ، احد . . .\r\n2 - الفاظ و لغاتى كه در انحصار خلق است . و استعمال اين الفاظ در مورد خداى تعالى جايز نيست . اين‌ها نيز از محكمات‌اند ، مثل : مخلوق ، معدوم ، مرزوق ، ابن - اب‌والد - كفو - فانى - عاجز - ظالم - و امثال اين‌ها همه از محكمات كتاب‌اللَّه هستند كه استعمال آن‌ها در مورد خداى تعالى هرگز جايز نيست .\r\n3 - الفاظى كه مشترك بين خدا و خلق است ، مانند : سميع ، بصير ، قدير ، يداللَّه و عين‌اللَّه وجه‌اللَّه جاءَ ربك و امثال اين‌ها . . . مثلًا آيه‌ى « يَدُاللّهِ فَوْقَ ايْديهِم » ( فتح / 10 ) دست خدابالاى دستان ( قدرت‌هاى ) آنان است . خدا اين كلمات و اصطلاحات را كه در معانى جسمانىِ خلق ، به راحتىقابل درك هستند ، به گونه‌اى متشابه براى صفات و اسماء خود نيز استعمال كرده است . اين‌ها متشابه و مشترك‌اند . « 1 » فلذا به حسب روايتى از امام صادق عليه السلام كه مىفرمايد : « المُتَشابِهُ مَا اشْتَبَهَ عِلمُهُ عَلى جاهِلِهِ » « 2 » متشابه آن است كه نادان نسبت به آن اشتباه دارد . « 3 »\r\n\r\n\r\n","description":"","footnote":"\r\n( 1 ) - البته در ديد بدوى اين الفاظ متشابه به نظر مىرسند ، اما با امعان نظر و دقت ، معلوم مىشود كه اين رقم الفاظ نيز نه مشتبه‌اند و نه مجمل بلكه الفاظى متشابه و مشتركند بين خالق و مخلوق كه با دقت در آيات محكم قرآن و عرض آن متشابهات به محكمات تشابه به كلى مرتفع مىگردد . ( خادم‌القرآن )\r\n( 2 ) - بحارالانوار ، ج 89 ، ص 382 ، باب متشابهات القرآن .\r\n( 3 ) - يعنى فهمش براى جاهل به آن لغت مشتبه است اما براى عالم به آن هيچ‌گونه اشتباهى در كار نيست چنان كه قبلًا نيز متذكر شدم . ( خادم‌القرآن )\r\n","page_name":" 73 ","page_number":73},
  {"content":"\r\n\r\nلذا از ديدگاه معصومين عليهم السلام حتى يك آيه‌ى متشابه هم نداريم ، هم‌چنين غيرمعصومين نيز اگر به طور دقيق و با فكرى عميق ، تدبّر كنند ، هيچ تشابهى براى آنان باقى نمىماند ، « 1 » و اصولًا ما براى رفع تشابه سه روش داريم :\r\n1 - راهى كه بيراهه است . يعنى گرفتن معناى يكسان براى ذات و صفات خدايى « 2 » و غير خدايى ، توسط كسى كه فكر و عقلش به تجريد و تفكيك و مجردكردنِ معانىِ الفاظِ مشترك الاستعمال از يكديگر نمىرسد ؛ چنين شخصى نبايد متشابه را معنى كند ، تا علمِ خلق را هم‌چون علمِ خالق و خالقيت الهى را چون خالقيت بندگان بداند يا بايستى به قراين الفاظ توجه كند تا معناى خالقى و خلقى را بتواند از هم جدا كند .\r\n2 - متشابه را به محكم ارجاع دهيم ، چون همان‌گونه كه ذكر شد آيات قرآن مفسر يكديگرند ، مثلًا آيه‌ى هفتم سوره آل عمران مىفرمايد : « هَوَ الَّذى انْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ امُّ الْكِتابِ وَ اخَرُ مُتَشابِهاتٍ فَامَّا الَّذينَ فى قُلُوبِهِم زَيْغٌ فَيَتَّبِعُونَ ما تَشَابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْويلِهِ وَ مايَعْلَمُ تَأْويلَهُ الَّا اللَّهُ وَالْرَّاسِخُونَ فِى الْعِلْمِ يَقُولُونَ آمَنَّابِهِ كُلٌّ مِنْ عِنْدِ رَبِّنا وَ ما يَذَّكَّرُ الَّا اولُواالْالْبابِ » اوست كسى كه - اين - كتاب را بر تو نازل كرد ، برخى از آياتش محكم و بعضى از آن‌ها متشابهند ولى كسانى كه در دل‌هاشان كژى و انحرافى است از متشابهاتش پيروى مىكنند و . . . محكمات قرآنى محور و مرجع و ام‌الكتابند ، و ما متشابهات را با كمك آن‌ها ، معنى و تفسير مىكنيم و تنها كسانى كه در دل‌هايشان « زيغ » : انحراف ، علاقه ، انتظار و پيش‌فرض‌هاى نادرست و يا غير مطلق است ، متشابهات را بدون محكمات و طبق علاقه‌ى خود معنا و تفسير مىكنند . « 3 »\r\nدر اين روش معانى آيات متشابه با آيات محكم مشخص مىگردند . امثال آيات\r\n\r\n\r\n","description":"","footnote":"\r\n( 1 ) - چون قرآن هم براى معصومان و هم براى غير معصومان . براى هر دو كتاب علم و عقيده و عمل است چنان‌چه معصومان عليهم السلام كتاب‌اللَّه را بفهمند و عمل نمايند اما غير معصومان نفهمند و عمل نكنند نقض غرض خواهد بود . ( خادم‌القرآن )\r\n( 2 ) - يعنى تمامى الفاظ و كلمات متشابه قرآن كريم را همان‌طور كه هست و بدون توجه به قرائين و شواهد معنا كنند - مثلًا يداللَّه را دست خدا عين‌اللَّه را چشم خدا - وجه‌اللَّه را صورت خدا معنا كنند - اين راهى است بىراه و جاهلانه زيرا در نهايت قائل به تجسم خواهند شد - كمااين كه عده‌اى از اهل خلاف گرفتار اين شبهه و اشتباه شده‌اند و در نتيجه خود و ديگران را در وادى ضلات و گمراهى افكنده‌اند . ( خادم‌القرآن )\r\n( 3 ) - و تمام اشكالات ما به اين آقايان از همين جا نشأت مىگيرد - يعنى تفسير با رأى و نظر خودشان يا بدتر با رأى و نظر دوستانشان ( خادم‌القرآن )\r\n","page_name":" 74 ","page_number":74},
  {"content":"\r\n\r\n( يداللَّه فوق ايديهم ) ، ( ان‌اللَّه سميعٌ بصير ) و . . . را با مانند آيه‌ى « لَيْسَ كَمِثْلِهِ شَىْءٌ » ( شورى / 11 ) مىفهميم . خدا در هيچ جهتى مثل و مانند ندارد ، پس يد و فعل و صفت خداى تعالى ، مثل و مانندى ندارد . دست خدا ، شنوايى و بينايى خدا ، حكومت خدا و همه چيز خداى سبحان خدايى است ، انسانى و خلقى نيست . پس مىبينيم كه همه‌ى متشابهات به اين طريق تبديل به محكمات مىشوند .\r\nو آيا « ليس كمثله شىءٌ » هم كه از محكمات قرآنى است ، ظنى و مبهم و نامعلوم است ؟ اين آيه‌ى محكم كه آن متشابه را معنى مىكند ، آيا باز هم متشابه ، مبهم و ظنى است ؟ خير ! هر آن چه مورد تشابه است ، به وسيله‌ى همين يك محكم براى شخص جوينده و طالب ضعيف ، روشن و محكم مىشود . « 1 »\r\n3 - راهى كه استوارتر و نزديك‌تر است ، تفكر درونى در خود آيه‌ى متشابه و دقت در ابزارهاى به كار رفته در كلمات آن است . به اين ترتيب كه صفت ، موصوف را ، و فاعل ، فعل را ، و مضاف ، مضاف اليه را ، و به همين ترتيب ، قسمت‌هايى از قرآن قسمت‌هاى ديگرى را كه ما نفهميده‌ايم توضيح مىدهد كه : « القرآن يفسّر بعضه بعضاً » .\r\nمثلًا اگر بگوييم : فكر من به تهران رفت ، با اين كه بگوييم : من به تهران رفتم ، چقدر فرق دارد ؟ يعنى دو حالت متصور است ، يك حالت ، حركت فيزيكى معمولى است - پوشيدن لباس ، سوار شدن ماشين و رسيدن فيزيكى به مقصد - و يك حالت هم ، حركت فكرى و ذهنى نامحسوس و غير فيزيكى است . بنابراين با دقت در عبارت : « فكر من به تهران رفت » ملاحظه مىكنيم كه خود كلمه‌ى فكر در عبارت ، چگونگى رفتن را معنى مىكند و آن رفتن را از حركت فيزيكى معمولى تجريد و جدا مىنمايد ؛ يا مثلًا اگر بگوييم : فلان شخص در همه‌ى كشور دست دارد . آيا اين دست ، همان دست بدنى است يا دست توانايى دانش و بينش و كارگزارى او است ؟ يا فلان استاد بر كرسى دانشگاه\r\n\r\n\r\n","description":"","footnote":"\r\n( 1 ) - تمام لغات متشابهى كه در مورد ذات و اسماء ذات يا اسماء صفات يا اسماء جمال و جلال يا افعال الهى در قرآن كريم به كار گرفته شده همگى در بَدوِ نظر از متشابهات قرآنى محسوب مىگردند . لكن با عرض اين متشابهات به آيات محكم از جمله آيه مذكور به كلى تشابه آن‌ها مرتفع مىگردد . چنان‌چه قبلًا نيز اشاره شد . ( خادم‌القرآن )\r\n","page_name":" 75 ","page_number":75},
  {"content":"\r\n\r\nنشست . آيا در دانشگاه كرسى هست يا كرسى كنايه از « جايگاه استادى » و از كلمات متشابه است ؟ « 1 »\r\nدر زندگى روزمره همگان حتى عوام كوچه و بازار چنين جملات متشابهى بسيار به كار مىرود كه معنى آن‌ها بر همگان آشكار است و هيچ‌گونه ابهامى براى فهم واقعى اين جملات ، احساس نمىشود . رمز مطلب در آن اين است كه كسى با مفروضات و علايق شخصى و با ذرّه‌بين‌هاى علمى و سليقه‌هاى فكرى به تفسير اين‌ها نمىپردازد ، بنابراين با دلى صاف و عقلى پاك و بىآلايش ، مراد گوينده يا نويسنده را مىفهمند . پس چرا در مورد قرآن كريم با دل و فكر صاف و پاك نظر نمىافكنند تا مراد الهى را بفهمند ؟\r\nبراى درك جملات و آيات محكم و متشابه قرآن نيز بايد زنگارهاى فكرى و عقلى را زدود و بحث و جدل‌هاى غير علمى و غير عقلى را كنار گذاشت ، كه : « الذين جاهدوا فينا لنهدينهم سبلنا » كسانى كه در را راه ما با اخلاص كوشش كنند قطعاً ما راه هدايت را به آن‌ها نشان مىدهيم ( سوره‌ى عنكبوت آيه آخر ) .\r\nبه عنوان مثال آيه شريفه : « يَدُاللَّه فَوْقَ أَيْدَيهَم » ، « اللَّه » كه با دلايل عقلى و علمى و نصّ كتاب و سنّت ، فهميده‌ايم و مىدانيم كه دست و پا و جسم و زمان و مكان ندارد ، « يَد » را از آن‌چه محدود به زمان و مكان است تجريد و تخليه مىكند ، يعنى « اللَّه » ، « يد » را معنى مىكند . چنان‌كه كلمه‌ى « اللَّه » ، صفات « سميع ، بصير ، قدير و . . . » را نيز توجيه و معنى مىكند . بنابراين ، يد و دست و فعل خدا و همه چيز خدا ، خدايى است . « 2 »\r\n\r\n\r\n","description":"","footnote":"\r\n( 1 ) - اصولًا در بسيارى از موارد ، استعاره و كنايه كارايى و زيبايى بيشترى نسبت به تصريح دارد به طورى كه اگر به نحو صحيح و در جاى خود استعمال شوند حتى ابلغ و ابين از تصريح هستند - كمااين‌كه بزرگان ادب نيز در اين مورد گفته‌اند الكنايته ابلغ من التصريح . ( خادم‌القرآن )\r\n( 2 ) - مضاف و مضاف‌اليه چنان‌چه با هم معنا شوند هر چه اضافه به اللَّه شود قهراً بايد از معناى خلقى تجريد شود بنابراين وقتى گفته شد : يداللَّه ( دست خدا ) عين‌اللَّه ( چشم خدا ) وجه‌اللَّه ( صورت خدا ) و . . . مىفهميم كه اين دست ظاهرى كه ما مىفهميم . چشم ظاهرى - صورت ظاهرى نيست بلكه كنايه از قدرة و علم و صفات جلال و جمال اوست . به كسانى كه با « بهانه فيه آياتٌ محكمات و اخَرُ متشابهات » اصل قرآن را رها نموده‌اند عرض مىكنيم منظور از متشابهات قرآنى فقط مانند همين آيات شريفه است ، يعنى آياتى كه در آن‌ها الفاظ و لغات مشترك المعانى بين خلق و خالق استعمال شده است . مانند مثال‌هاى مذكور و سميع ، بصير ، قادر ، عليم ، حكيم و . . . از اين قبيل كه با عرض به محكمات رفع تشابه صددرصد مىگردد . ( خادم‌القرآن )\r\n","page_name":" 76 ","page_number":76},
  {"content":"\r\n\r\nالبته يك‌سرى مطالب است كه حتى اگر آن‌ها را روزنامه‌وار و ساده هم بخوانيم ، براى همه قابل فهم است ، مطالبى هم هست كه بايد كم و بيش در آن‌ها دقت نمود . آيا مطالبى كه بايد در آن‌ها دقت و تأمل شود مبهم است ؟ اگر چنين باشد كل كتب علمى ، چه بشرى و چه غير بشرى مبهم است ؛ مثلًا كتاب‌هاى علم فيزيك ، شيمى ، رياضى ، پزشكى و غيره را بايد بسيار با دقت موشكافى كرد تا مورد فهم قرار گيرد ، درحالىكه تفكّر در قرآن و درك متشابهات آن ، چندان هم پيچيده نيست ، بلكه با توجه به مجموعه آيات كريم انسان را صد درصد به نتيجه‌ى مطلوب مىرساند ، زيرا كتب بشرى كه در آن‌ها تشابهات بين دو يا چند يا چندين چيز است و اصطلاحات مشتركشان را در كتابشان استعمال نموده‌اند ، بيشتر بايد دقت نمود تا تشابه از بين برود ، ولى پى بردن به نكته‌ى اختلافىِ تشابه در قرآن كار ساده‌اى است ، زيرا مىدانيم هرگز شباهتى بين خدا و خلق وجود ندارد ؛ حتى تفكر و تعقل در قوانين و علوم قرآن بسيار ساده‌تر و روشن‌تر از تفكر در قوانين علمى ديگران است ، چون در مورد قوانين بشرى ، اثبات هر فرضيه ، كار چندان ساده‌اى نيست ؛ حتى اگر فرضيه‌اى ثابت گردد ممكن است ساليانى بعد دوباره نقض يا متكامل گردد ، لكن در مورد قرآن مىدانيم مطالب و قوانينى را كه بيان فرموده ، ثابت است و هرگز مورد نقض و ايراد هم واقع نمىشود .\r\nبعضى از ادلّه‌ى عقلى و علمى و حسّى ، احياناً به خطا مىروند ، چون مطلق نيستند ؛ اما اگر انسان فكر خود را در مسير صحيح به كار اندازد ، و از مقدماتِ مطلقِ عقلانى و وحيانى و - در مسير فهم قرآن كريم - استفاده نمايد ، ابهام و ظنيّت هم بر طرف مىشود و حتى در اين صورت ، نه تنها ظنيّت خود را نسبت به قرآن كريم مرتفع كرده بلكه بالاتر حتى خواهد توانست اقوال و نظرات و قطعيّات غير مطلق « 1 » بشرى را نيز مورد نقد و بررسى قرار دهد و خلاصه اين كه محك - وحى قرآن - صحيح و سقيم كل نظرات را\r\n\r\n\r\n","description":"","footnote":"\r\n( 1 ) - بعضى از تصورات و قضايايى كه عده‌اى از رجال دين قطعى شمرده و برهانى هم براى آن‌ها اقامه كرده‌اند با عرض به كتاب‌اللَّه و سنت قطعيّه معلوم مىشود كه دور از حقيقت و خيالى بيش نبوده است ، بلكه جهلى است كه مركب از دو جهل بوده و در رفع آن غير از معجزه و عنايت خاصه الهيه چاره‌ى ديگرى نيست مانند همين تصور ظنى الدلاله بودن قرآن مبين و متشابه بودن كل قرآن كريم و قول به تحريف كتاب‌اللَّه العلى العظم . « تعالىاللَّه عَمّايقولون و عمايصفون » ( خادم‌القرآن )\r\n","page_name":" 77 ","page_number":77},
  {"content":"\r\n\r\nبيان و تفكيك نمايد . « 1 » استعمال كنايات متشابه در هر صورت ، لازمه‌ى هر سخن علمى بوده و مىباشد كه بايد با تدبّر و درايت ، تشابه معنوى يا لفظى را يافت . بالاخره متشابهات در تشابه‌اند نه در اشتباه و شبهه . تشابه همانند دو لفظ است كه در وهله‌ى اول ممكن است معانى همانند پيدا كنند ، لكن با تجريد ذهن و دقت در قراين ، اين همانندىِ معنوىِ اوليه ، به دوگانگى معنوى ثانويه تبديل مىشود . درست است كه حضور متشابهات در فكر و ذهن آدمى مقتضاى طبيعى فهم بشرى است ، ولى اولًا برطرف‌سازىِ تشابهات قرآنى ساده‌تر از ساير متون است ، ثانياً با دقت و تفكر ، تشابه از ميان مىرود و معانى مقصود با روش‌هاى مذكور مشخص مىگردد . ديگر اين كه اگر در قرآن هرگز متشابه و معانى عميق مورد تفكر وجود نداشت ، اولًا حجم قرآن چندين برابر مىشد ، و در ثانى مكلفان را به بطالت و عدم تفكر وامىداشت . استاد خوب كسى است كه دروسش علاوه بر مطالب بديهى ، مطالبى عميق - براى زمينه سازى بررسى و تفكر بيشتر - داشته باشد تا شاگردان را به وسيله‌ى بديهيات به تفكر در مطالب عميق رهبرى كند . امر به تعقل « افلاتعقلون ؟ » ، تفكر ، شعور « افلاتشعرون ؟ » و . . . به همين منظور است كه بايستى در متشابهات - و حتى در محكمات - حركت شايسته‌ى فكرى كرد . اينجا يكى از تفاوت‌هاى مطالب عميق و شايسته‌ى تفكر در قرآن و غير قرآن اين است كه در قرآن با فكر قرآنى - كه صراط مستقيم فهم قرآنى است - حتماً به مقصود مىرسيم ، ولى در كتاب‌هاى غير وحيانى يااصلًا به مقصود نمىرسيم يا به مقصودى غير منظور و غلط مىرسيم و يا به مقصود صحيح مىرسيم اما با مشكلات زياد و راهى طولانى و خسته كننده ، ولى در تفكرات صحيح قرآنى هرگز خستگى و ناشدنى وجود ندارد ، بلكه موجب شوق و رغبت بيشترى مىگردد . معناى دقيق عبارات و اصطلاحاتِ آن ، با توجه به خود\r\n\r\n\r\n","description":"","footnote":"\r\n( 1 ) - بالاتر اين كه انسان مىتواند با تمسك به قرآن كريم و تقواى الهى به درجات بالاترى نيز نائل گردد - تا حدى كه تمام وجودش را با نور قرآن نورانى و نورانىتر نمايد هر چه تمسك بالاتر و تقوا بيشتر ، ميزان نور بالاتر و كسب نور بيشتر - تا جايى كه هيچ نقطهء ابهامى در هيچ بعدى از ابعاد . علمى ، عملى ، عقلى ، شرعى و . . . طرق الى اللهى او يافت نگردد . و اين شدنى و ممكن است كه : « الذين جاهدوا فينا لنهدينهم سبلنا » يقيناً راه‌ها را برايش باز مىكنند و او را به منبع نور مىرسانند . « اللَّه ولى الذين امنوا يخرجهم من الظلمات الى النور » . . . ( خادم‌القرآن )\r\n","page_name":" 78 ","page_number":78},
  {"content":"\r\n\r\nقرآن به دست مىآيند و مترجم يا مفسر برونى لازم نيست .\r\nدر مورد اين سؤال كه هدف و سرّ آيات متشابه كه بر پيامبر نازل شده چيست ؟ چنين بيان شده كه در قرآن هيچ ابهام و گنگى وجود ندارد ، منتهى دقت و تفكّر بيشترى را با توجه به ابزارهاى درونىاش بايد انجام داد . همه‌ى سرنخ‌ها و سررشته‌هاى متشابهات ، ظواهر ، نصوص ، اشارات و ساير مسايل را خود قرآن به دست مىدهد ، هيچ يك از آيات قرآن نه تنها در مظّان تشابه و ابهام نيستند ، بلكه تمامى آيات به گونه‌اى روشن ، مفسر و مؤيد و توضيح دهنده‌ى يكديگرند . قرآن كريم دو راه و روش درونى را براى شناخت معانى متشابهات به ما نشان مىدهد : يكى خود محكمات كه ام‌الكتاب هستند ؛ همان‌طور كه مادر ، مرجع فرزند است ، محكمات نيز مادر و مرجع متشابهات‌اند .\r\nچنان‌كه « منهُ آياتٌ مُحْكَماتٌ » : آيات محكم را بيان‌گر متشابهات خوانده است كه سبب روشنىِ معانىِ كل آيات براى پژوهش‌گران و روشن‌بينان خواهد بود ، كه اگر محكمات قرآن معلوم نبود ، و خداى تعالى محكمات را معرفى نمىفرمود همه‌ى آياتش در مظانّ تشابه قرار مىگرفت ، لكن - چنان كه گذشت - براى پژوهش‌گران و درست‌نگران ، هرگز تشابهى در قرآن وجود ندارد تا چه رسد كه محكم آن معلوم نباشد ! اگر هم تشابهى باقى بماند ، با نگرشى مستقيم در خود آيه و يا با كمك آيات محكم ، آن تشابه مختصر نيز بر طرف مىشود ؛ زيرا برحسب آياتى كه ذكر شد و مىشود ، « قرآن » خود را بهترين مفسر و مبيّن خود معرفى فرموده است .\r\nدر مورد قرآن كريم با بررسى تاريخى از صدر اسلام تاكنون نيز به چنين قولى برخورد نمىكنيم ، كه همه‌ى آيات قرآن در مظانّ تشابه و ترديد باشند ، همه‌ى مفسران و علماى تاريخ اسلام ، به محكمات غير متشابه اذعان دارند . پس اولًا همه‌ى قرآن در مظان تشابه نبوده و نيست ، ثانياً حتى كوردلان و و مغرضان نيز تنها « ما تَشابَهَ مِنْه » را دست‌آويز انحراف‌شان قرار داده‌اند نه محكمات قرآن را ! ! « 1 » در جمع ، برحسب همين\r\n\r\n\r\n","description":"","footnote":"\r\n( 1 ) - چون حتى آن‌ها نيز معتقد بودند كه در قرآن كريم آياتى به نام محكمات وجود دارد و مىدانستند كه نمىتوانند آيات محكم الهيّه را دست‌خوش اميال خويش قرار دهند فلذا از طريق آياتى كه بتوان آن‌ها را به نفع خودشان توجيه و تأويل نمايند وارد ميدان مبارزه با قرآن مىشدند . با محكمات كارى نداشتند . چون آن‌ها نيز معتقد بودند كه محكمات قابل توجيه و تأويل نيستند . ( خادم‌القرآن )\r\n","page_name":" 79 ","page_number":79},
  {"content":"\r\n\r\nآيه و آيات ديگر ، همگان و حتى منحرفان و بيماردلان : « فى قُلُوبِهِم زَيْغٌ » نيز آيات قرآن را دو دسته مىدانند نه اين‌كه همه‌ى آيات را متشابه و يا كلًا در مظانّ تشابه بدانند ! ! راه دوم شناخت متشابهات اين است كه بدانيم ذات ، صفات و افعال الهى با خصوصيات ذاتىصفاتى - و افعالى انسانى بسيار متفاوت و تباين كلى دارد ذات الهى را از آياتى كه ذات الهى را معرفى مىكند مثل سوره‌ى توحيد ، صفات الهى را از آياتى كه صفات جمال و جلال الهى را بيان مىكند و فعل الهى را از آياتى كه افعال و اسماء الهى را معنا مىكند . پس همه‌ى طرق و راه‌هاى معرفت و شناخت ، درون خود قرآن هست ، « گر گدا كاهل بود تقصير صاحب‌خانه چيست ؟ » لكن بايد پيش‌فرض‌هاى غير مطلق و تحميلى را كنار گذاشت و فهم درونى را با وسايل مطلق ، روش خويش قرار داد . بنابراين كاملًا واضح است كه تنها كسانى قائل به تشابهند و از متشابهات پيروى مىكنند ، كه در دل‌هايشان زيغ و بيمارى و بى دينى است : « فَأَمّا الّذينَ فى قُلُوبهم زَيْغٌ فيتّبِعُون ما تَشَابَه مِنه » .\r\nوجود متشابهات هرگز علت و معلول قبض و بسط معرفت دينى نيست و چنان كه گذشت ، هيچ‌گونه اشكال و انحرافى هم ايجاد نمىكند ، مگر براى منحرفان كه دل‌هايشان را تنگى و تاريكى و بىايمانى فراگرفته است ، ولى راست‌انديشان و مؤمنان هرگز دچار هيچ‌گونه قبض و بسط دينى و معرفتى نمىشوند ، آن‌ها در مسير تكامل در معارف الهى و تبلور آن‌ها آن هم براى رسيدن به مطلوب الهى است و نه سقوط و ركود در وادى شك و ترديد و شبهه كه راه بيماردلان است . « 1 »\r\nالبته در سنّت معصومان نيز يك‌سرى محكمات و متشابهات وجود دارند كه آن‌ها را نيز بايد با روش ذكر شده‌ى درونى يا برونى فهميد . چنان‌كه حديثى معتبر از امام رضا عليه السلام درعُيون اخبارالرضا آمده است كه مىفرمايد : « مَنْ رَدَّ مُتَشابِهَ الْقُرْآن الى مُحْكَمِهِ\r\n\r\n\r\n","description":"","footnote":"\r\n( 1 ) - بحث تكامل در معرفت خواهد آمد .\r\n","page_name":" 80 ","page_number":80},
  {"content":"\r\n\r\nفَقَدْ هُدِىَ الىصَراطٍ مُسْتَقِيمٍ . ثُمَّ قالَ : انَّ فى اخْبارِنا مُتَشابِهاً كَمُتَشابِهِ الْقُرآنِ وَ مُحْكَماً كَمُحْكَمِ القُرآنِ ، فَرُدُّوا مُتَشَابِهَها الى مُحكَمِها وَ لا تَتَّبِعُوا مُتَشابِهَها دُونَ مُحْكَمِها فَتُضِلُّوا » : ( هر كس متشابهات قرآن را به محكمات آن ارجاع دهد محققا هدايت شده به سوى راه مستقيم است ، سپس فرمود : همانا در سخنان و خبرهاى ما نيز متشابهاتى است مانند متشابهات قرآن و محكم‌هايى است مانند محكمات قرآن ، پس ارجاع دهيد و برگردانيد متشابه آن را به محكم آن و تبعيت نكنيد متشابهات را جداى از محكمات كه در اين صورت گمراه خواهيد شد . ) و بالاخره قرآن ، چنان كه در محكماتش ، نور ، برهان ، بيان ، تبيان ، اقوم و حجّت بالغة مىباشد ، در متشابهاتش نيز همين صفات هست ، گرچه دسترس به اين صفات از طريق متشابهات نياز به دقت و مطالعه بيشترى دارد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\n8 مَجاز در قرآن\r\nدكتر سروش : كافى است كسى در علم كلام ، مجاز و كنايه گفتن را در كلام بارى ، مجاز نداند تا آخرت را پر از كودكان پير « يوماً يجعل الولدان شيباً » ( مزمل / 17 ) و دنيا را پر از ديوارهاى صاحب اراده ببيند « فوجدوا فيها جداراً يريد أن ينقضَّ الكهف » . و آن كه مجاز را روا مىشمارد ، بودن آن‌ها را ( كه منطقاً از جنس دروغ است ) نه باطل مىداند و نه هزل و نه لغو ؛ و هم‌چنان به « لا يأتيه الباطل من بين يديه و لا من خلفه ، و إنه لقول فصل و ما هو بالهزل » ايمان دارد . [ قبض و بسط / ص 112 
  ]\r\n« يوم ترونها تذهل كل مرضعة عما أرضعت و تضع كل ذات حملها و ترى الناس سكارى و ما هم بسكارى » ( حج / 2 ) همه اين‌ها عطر و طعم مجاز دارد . بسيار بعيد به نظر مىرسد كه در روزقيامت ، زن حامله‌اى باشد كه از ترس اهل قيامت بچه خود را بيافكند و يا اين‌كه زن شيردهى باشد كه طفلى را كه شير مىدهد فرو بنهد . [ فراراه / 1 / ص 12 
  ]\r\nآيةاللَّه صادقى : مجاز « 1 » تنها در صورتى صحيح است كه برمبناى حقيقت باشد زيرا « مجاز » يعنى عبورگاه حقيقت ، كه رهگذرى است از حقيقت و نه بر خلاف آن و اگر آن مطلب درست و صحيح نباشد ، تعبير مجازى آن هم باطل خواهد بود و اين مطلب\r\n\r\n\r\n","description":"","footnote":"\r\n( 1 ) - در عبارت جناب سروش دو اشتباه كلى وجود دارد - يكى در معناى اصلى كلمه مجاز و كنايه ، يكى هم در نسبت دادن دروغ به مجاز ، و در عبارت دوم ايشان نيز يك اشكال عمده و بزرگ وجود دارد كه به علت همان اشتباه بزرگ گرفتار دو اشتباه ديگر نيز شده است . علوم بشرى را اصل قرار دادن و با كلّه‌ى پر از خيالات سراغ قرآن رفتن ثمره‌اى غير از اين هم ندارد . به حمد خداى تعالى - استاد معظم جواب هر دو اشكال ايشان را داده‌اند ( خادم‌القرآن )\r\n","page_name":" 82 ","page_number":82},
  {"content":"\r\n\r\nبسيار مهمى است كه ايشان از آن غافل شده‌اند ، به عنوان مثال كلمه‌ى « ابن اللَّه » كه اصلش نادرست است ، مجازش هم برمبناى اصل ، نادرست و باطل است . « 1 » بايد توجه داشت كه خلاف واقع دو نوع است : يكى كذب محض و يكى هم مجازى كه برمبناى كذب استوار است و نه برمبناى حقيقت . يعنى تفكر و خيالى كه هيچ وجود خارجى ندارد ، با تشبيه به حقيقت به آن رنگ حقيقت بزنند . اين دو نوع خلاف واقع ، يعنى كذب محض و مجاز برمبناى كذب در قرآن اصلًا وجود ندارد . اما معنايى از مجاز كه در علم بلاغت باعث بليغ بودن جمله و كلام مىشود و برمبناى حقيقت است ، اين رقم مجازات در قرآن بسيار به كار رفته است ، لكن مجاز به معناى واهى و خيالى ، هرگز روزنه‌اى براى ورود به قرآن نداشته و ندارد .\r\nمجاز صحيح و درست از حقيقت برتر است ، و اين رقم مجاز ابلغ از حقيقت است ، زيرا اصولًا مجاز تشبيه چيزى است به حقيقت كه داراى بخشى از حقيقت مىباشد . مانند اين‌كه بگوييم فلان شخص هم‌چون شير است . يا فلان شخص مثل گرگ است كه در مثال اول مىخواهند شجاعت او را همچون گرگ برسانند و در مثال دوم مىخواهند خباثت او را همچون گرگ برسانند ، زيرا اگر بگوييم او دلير است يا بسيار دلير است ، آن معناى صددرصدى كه از مجاز فهميده مىشود را نمىرساند . اين مجاز يا تشبيه براساس حقيقت است . يعنى اگر آن شخص واقعاً دلير باشد ، تشبيه يا مجاز شما هم درست خواهد بود . اما اگر آن شخص دلير نباشد و ترسو باشد ، مجاز و تشبيه شما هم دروغ و كذب خواهد شد .\r\nمجاز اساساً از جنس دروغ نيست ، بلكه ممكن است مبناى حقيقى داشته باشد و ممكن است مبناى كذب داشته باشد . كه در اين صورت كذب خواهد بود و اين فرد دوم در بيانات و نوشتار بشرى زياد است اما در قرآن كريم هرگز وجود ندارد ، بنابراين اگر مجاز براساس حقيقت باشد ، نوعى از بلاغت و زيبايى كلام محسوب مىشود و اگر\r\n\r\n\r\n","description":"","footnote":"\r\n( 1 ) - مجازهايى مانند - مثلًا ابن‌الشيطان ، ابن يزيد ، ابن شداد عليه السلام ، ابن‌جنّى و . . . كه اصلش درست است در مورد كسانى كه مىخواهند خباثت آن‌ها را گوش زد كنند به كار مىبرند و صحيح است اما مجاز و كنايه در جايى كه اصلش نادرست باشد مجاز او هم نادرست و باطل است - ( خادم‌القرآن )\r\n","page_name":" 83 ","page_number":83},
  {"content":"\r\n\r\nمبناى كذب داشته باشد ، از جنس دروغ بوده و باطل است . اما مبناى قرآن كه همه‌اش حق است : « انا انزلنا اليك الكتاب بالحق » . « ال » در الحق نشانه حق بودن همه‌ى قرآن است ، كه ذره‌اى در آن احتمال خلاف واقع و حقيقت وجود ندارد . بنابراين كل مجازهاى قرآنى هم برمبناى حق مىباشند . مثلًا بيان اراده براى ديوار در قرآن تعبيرى است مجازى ، يعنى با اين‌كه ديوار اراده‌اى ندارد ، لكن بنيه‌ى آماده‌ى ويرانگرى ديوار ، خود گوياى ويرانى آن است . « 1 » پس اين اراده‌ى مجازى تشبيه به اراده‌ى حقيقى شده‌است . اما جواب از اشكال عبارت دوم ايشان كه در مورد معناى آيه و مصداق زمانى آن دچار اشتباه شده‌اند اين است كه واقعيت قيامت چنان وحشتناك و هولناك است كه از شدت ترس ، كودكان پير مىشوند .\r\nاما اشتباه ايشان درباره‌ى آيات اول و دوم سوره‌ى حج « يا ايها الناس اتقوا ربكم ان زلزلة الساعة شىءٌ عظيم . يوم ترونها . . . » اين آيه شريفه درباره‌ى قيامت نيست ، ايشان در مصداق اين آيه شريفه زمانى اشتباه فرموده‌اند ، بلكه مربوط به قبل از قيامت و هنگام زلزله‌ى پايانى جهان مادّى است كه در آن هنگامه هولناك زنانى هستند كه از ترس و وحشت طفلى كه در شكم خود دارند ساقط مىكنند و زنان شيرده ، نيز بچه‌هاى خود را رها مىكنند و مردم چنان سرگردان و حيران مىشوند كه گويى مست شده‌اند . تنها قسمت آخر آيه مجاز است كه از سرگردانى مردم به مست شدگى تعبير شده ولى در واقع مست نيستند لكن وحشت و ترس آن هنگامه عظيم آن‌ها را به اين حالت رسانده است ، هم « و ما هم بسكارى » است . اما قسمت‌هاى آيه شريفه‌ى قبلى كه زنان فرزندان خود را رها مىكنند ، حقيقت محض است .\r\nاصولًا كل مجازهاى قرآن مانند حقيقت‌هايش ، هرگز كذب يا شائبه‌ى كذب در آن‌ها\r\n\r\n\r\n","description":"","footnote":"\r\n( 1 ) - به اين معنا كه اگر فرض كنيم ديوارى اين چنينى كه در حال فرو ريختن و افتادن است چنان‌چه شعور و اراده‌اى هم از خود مىداشت هرگز رمق نگهدارى و محافظت از خود را نداشت كه به هر حال فرو مىريخت همانند انسان عاقلى كه زير پايش سست شود و غفلتاً به زمين بيفتد و بميرد يا ناقص‌العضو گردد با اين كه از عقل و شعور بالايى هم برخوردار باشد ، بنابراين در آيه شريفه نيز چنان مجازى مورد استعمال قرار گرفته كه چنان‌چه اين ديوار هم فرضاً از عقل و شعور كافى برخوردار بود باز هم توانايى و قدرت نگهدارى خود را نداشت چون كارش از كار گذشته و پايه‌اش سست و بىرمق شده است . ( خادم‌القرآن )\r\n","page_name":" 84 ","page_number":84},
  {"content":"\r\n\r\nوجود ندارد و مجدداً تكرار مىكنيم كه مجاز بيانگر حالتى از حقيقت با تعبيرى زيباتر و بليغ‌تر است . « 1 »\r\n\r\n\r\n","description":"","footnote":"\r\n( 1 ) 1 - يعنى در اين‌گونه موارد به غير مجاز و كنايه هيچ كلمه يا عبارتى كارايى به تصوير كشيدن چنين صحنه‌ى هولناكى را ندارد . پس نتيجه اين‌كه در قرآن كريم هيچ‌گونه مجازى كه بر مبناى كذب باشد وجود نداشته و ندارد . ( خادم‌القرآن )\r\n","page_name":" 85 ","page_number":85},
  {"content":"\r\n\r\n\r\n9 تنوع و تكثر تفاسير\r\nآقاى محمد مجتهد دكتر شبسترى : درباره‌ى تفسير قرآن از آغاز ، دو روش در ميان مسلمانان پديد آمد كه هر كدام از آن‌ها به گونه‌اى بر يك سلسله مقبولات و مفروضات پيشين استوار است . « 1 » يكى از اين دو روش ، تفسير قرآن با « مأثور » بود و ديگرى تفسير قرآن با « رأى و اجتهاد » . روش تفسير با « مأثور » بر اين پيش‌فرض مبتنى بر اين بود كه قرآن گرچه يك « سخن » است ، ولى چون سخن انسان نيست ، روش‌هاى متداول براى تفسير سخن انسان در تفسير آن كارآمدى ندارد . منظور خدا به صورت دانشى موهوب به پيامبر اسلام داده شده و تنها وى مىداند كه محتواى قرآن چيست و بنابراين براى فهم آن فقط بايد به آثار منقول از پيامبر مراجعه كرد . روش تفسير با رأى و اجتهاد نيز همين طور است . اين روش قبل از هرچيز بر اين فرض استوار است كه قرآن خطابى است متعلق به جميع انسان‌ها در همه‌ى اعصار ، اين كتاب گرچه يك پديده‌ى انسانى نيست ، ولى مىتوان با روش‌هاى تفسير سخن انسان ، آن را نيز تفسير كرد و به محتواى آن نزديك شد . اين روش بر يك پيش‌فرض ديگر نيز استوار است و آن اين است كه قرآن يك مجموعه‌ى واحد و منسجم است و اجزاى متفاوت آن تفسيركننده‌ى\r\n\r\n\r\n","description":"","footnote":"\r\n( 1 ) - ايشان در مورد تفسير قرآن كريم به دو روش « نباءِ تفسيرى » اشاره كرده‌اند يكى تفسير به « مأثور يعنى با روايات » يكى هم تفسير با رأى و اجتهاد بايد توجه داشته باشيد منظور ما از تهيه اين مطالب اشكال و ابطال هر دو روش تفسيرى مذكور مىباشد و ما قائليم كه تفسير قرآن كريم حتماً بايد به وسيله خود قرآن و سنت قطعيّه - نه فقط روايات منقوله - صورت گردد و الا مورد اعتنا نخواهد بود . ( خادم‌القرآن )\r\n","page_name":" 86 ","page_number":86},
  {"content":"\r\n\r\nيكديگرند . شاخه‌ى دوم تفسير وحى در اسلام عبارت است از « اجتهاد فقهى » . اجتهاد فقهى معمول يعنى بدست آوردن حكم شرعى اعمال انسان از كتاب و سنّت . اين كوشش علمى مجتهدان نيز بر يك پيش‌فرض‌ها و اصول موضوعه متعارفه خاصى مبتنى است كه همه‌ى آن‌ها برگرفته از دانش‌هاى بشرى است . [ هرمنوتيك / 2 
  ]\r\nدكتر سروش : اسلام يعنى تاريخ تفاسيرى كه از اسلام شده است و مسيحيت يعنى تاريخ تفاسيرى كه از مسيحيت شده است و هكذا . اين تفاسير هميشه متعدد بوده‌اند و هركس تفسيرى را نپسنديده ، روى به تفسير ديگرى آورده است ؛ نه اين كه خود دين ناب را در چنگ بگيرد و معرفت دينى چيزى نيست ، جز همين تفسيرهاى سقيم و صحيح . .\r\nاسلام سنى فهمى است از اسلام و اسلام شيعى فهمى ديگر و اين‌ها و توابع و اجزايشان همه طبيعىاند و رسميت دارند . « 1 » هيچ دينى در طول تاريخ بدون چنين كثرتى نبوده و نزيسته است . تاريخ كلام اديان و مذاهب گواه اين امر است . [ كيان / 36 
  ]\r\nآيةاللَّه صادقى : درست است كه در طول تاريخ ، روش‌ها و تفسيرهاى گوناگونى براى قرآن كريم پديد آمده است ، « 2 » اما سخن در اين است كه كدام روشن صحيح است احسن التفسير كدام است ؟ ما عرض مىكنيم كه : تنها تفسير قرآن به قرآن بهترين روش است « 3 » و بر پيش‌فرض‌هاى بشرى هم استوار نيست ، پيش‌فرض‌هايى كه براى تفسير\r\n\r\n\r\n","description":"","footnote":"\r\n( 1 ) - در اين عبارت هم اشكالاتى است از جمله اين كه اسلام را به معناى تاريخ تفسيرى كه از اسلام شده معنا كرده‌اند . ديگر اين كه معرفت دينى را گفته‌اند چيزى نيست غير از همين صحيح و سقيم‌هاى تاريخى بنابراين ايشان قائل شده‌اند كه در هر زمان تاريخى و تفسيرى و هر تفسيرى هم دينى و در نتيجه : كثرت و تكثر اديان ، و لكن ايشان در همه موارد همانند موارد قبلى متأسفانه گرفتار اشتباهاتى شده‌اند كه حضرت استاد بحول و قوه الهى جواب مستقصى داده‌اند . ( خادم‌القرآن )\r\n( 2 ) - اين روش‌هاى گوناگونى كه ايشان در مورد تفسير قرآن مظلوم ذكر فرموده‌اند . چيزى جز قياس متن قرآن كريم با متون بشرى نيست . و بيشترين اشكالات ما نيز بر اين آقايان از همين نقطه نشأت گرفته است . ( خادم‌القرآن )\r\n( 3 ) - چون تنها راه خصوصاً در عصر غيبت حضرت ولى امر عجل‌اللَّه تعالى فرجه الشريف همين راه است و بس . راه ديگرى نداريم زيرا همه راه‌ها يا واقعاً بىراهه است و يا مشكوك و مظنون و انسان عاقل خصوصاً در امر دين بىراهه يا راه مشكوك و مظنون را هرگز نمىرود و نبايد هم برود به‌علاوه اين كه خود شارع مقدس هم از طرق مشكوكه و مظنونه نهى اكيد فرموده‌اند . اصولًا ما وظيفه داريم به علم عمل نماييم و چنان‌چه علم نداريم و راهى هم براى بدست آوردن حكمى نداريم - تكليف هم نداريم - لازم نيست حكم تراشى كنيم ، به همان‌هايى كه علم داريم عمل مىكنيم - بقيّه پيش‌كش - خداى تعالى هم هرگز كسى را براى ندانسته‌هايى كه راهى براى دانستن آن‌ها نداشته و عمل نكرده موأخذه نمىكند - والسلام على من اتبع الهدى : ( خادم‌القرآن )\r\n","page_name":" 87 ","page_number":87},
  {"content":"\r\n\r\nقرآن به قرآن ذكر كرديد ، هيچ يك جزء مفروضات واجب يا لازم براى تفسير قرآن كريم نيست . نه تنها واجب يا لازم نيست ، بلكه احياناً مضر به تفسير قرآن نيز هست ، زيرا متعلق بودن قرآن به همه‌ى مكلّفان در همه‌ى اعصار ، دليل است كه تفسير آيات به آيات از خود قرآن كريم به دست مىآيد ، نه آن كه از حدس و علم بشرى ناشى شده باشد ، اين قرآن است كه خود را « بَيانٌ لِلنّاس » ( آل عمران / 138 ) ، « تِبياناً لِكُلِّ شَىءٌ » ( نحل / 89 ) ، « نور » ( مائده / 15 ) ، « برهان » ( نساء / 174 ) ، « الحُجَّةُ الْبالِغَةُ » ( انعام / 149 ) ، « مُبين » ( نمل / 1 ) و « أَحْسَنَ تَفْسِيراً » ( فرقان / 33 ) معرفى فرموده است .\r\nمعناى كلمه تفسير ، يعنى پرده برداشتن از آن‌چه مجهول و ناپيداست ، در قرآن كريم مجهول و نامفهومى وجود ندارد ، تا نياز به تفسير داشته باشد ، بلكه آن‌چه هست استفسار است نه تفسير ، مگر در مورد رموز و حقايق قرآن كريم كه از دسترس انسان‌هاى عادى به دور است . مفسرين و محققين فقط بايد به دنبال توضيح آيات با آياتى ديگر باشند و چون همه‌ى مردم فرصت و يا توانايى چنين تحقيقى را ندارند ، مفسرين تحقيقات انجام شده‌ى خود را به مردم ارايه مىدهند ، آن‌ها نيز براساس تكليفشان بايد همه‌ى تحقيقات را بررسى كنند و بهترين آن‌ها را كه تنها بر مبناى تفسير قرآن به قرآن انجام شده است تبعيت كنند كه : « يَسْتَمِعُونَ الْقَوَلَ فَيَتَّبِعُونَ احْسَنَهُ » ( زمر / 18 ) . شنيدن اقوال و تبعيّت احسن و بهترين قول‌ها وظيفه‌ى همگانى است .\r\nبالاخره همه كاوش‌گران در فهم معانى قرآن كريم مستفسران هستند و نه مفسران .\r\nاين مستفسران ، بايد تمام مجهولات اسلامى خود را از معلومات قرآن به دست آوردند .\r\nمتشابهات را از طريق محكمات الهى استفسار نمايند ، و با تدبّر و تفكر در آيات مربوطه مطالب مورد نظرشان را از خود قرآن كريم به پرسند و جواب بگيرند ، زيرا قرآن معلوم‌ترين معلومات است . پس مُفسر ، نخست بايد خود را تفسير كند تا مُستَفسِر شود .\r\nسپس بر مبناى اين تفسير درونى كه پاك‌سازى خود از پيش‌فرض‌هاى غلط و يا غير مطلق است ، با نگرشى معصومانه و تفسير شده ، به سراغ قرآن كريم رفته تا بتواند با استمداد الهى و استمداد از خودِ قرآن مجهولاتش را استفسار و به عباد خدا ارائه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنمايد . . . در اين‌جا يك سؤال پيش مىآيد ، كه احسن القول و احسن الاقوال كدام است ؟\r\nجواب اين است كه خود قرآن در آياتى كه احسن را معرفى نموده جواب اين پاسخ را نيز بنحو احسن بيان كرده است مثلًا در ( سوره‌ى زمر آيه 23 ) مىفرمايد : « اللَّهُ نَزِّلَ احْسَنَ الْحَديثِ كِتاباً مُتَشابِهاً مَثانى » ( زمر / 23 ) خدا بهترين سخن را نازل فرمود ، كتابى كه آياتش متشابه « شبيه به هم از حيث ، فصاحت ، بلاغت ، ظاهر ، باطن و . . . » ، بوده و دوبُعدى كه يكديگر را توضيح مىدهند . حتى روش تفسير را نيز خود قرآن بيان مىدارد . كلمه‌ى ( مثانى ) به معناى « دو به دو و همراه » مؤيّدِ روشِ تفسيرِ قرآن به قرآن است ، چنان‌كه در آيه‌ى هفتم آل عمران نيز آمده كه محكمات مفسِّر متشابهات‌اند . مستفسر تنها بايد جوينده‌ى مثانى آيات باشد . بنابراين هر مقدمه و روشى كه مورد تأييد قرآن باشد همان روش صحيح است . گرچه راه و روش‌هاى فراوان و مختلفى در طول تاريخ وجود داشته ، ولى هر روشى كه نظرات و مفروضات خود را بر قرآن تحميل نكرده باشد ، پذيرفته است . به‌طور كلى ما فقط مفروضات و مقدماتى را مىپذيريم كه مأخوذ از خود قرآن باشد ، نه از افكار غير مطلق و يا غلط بشرى ؛ زيرا قرآن خود را بهترين مُفسِّر در بيان حقايق مىنامد : « وَلا يَأْتُونَكَ بِمَثَلٍ الَّا جِئْناكَ بِالْحَقَّ وَ احْسَنَ تَفْسيراً » ( فرقان / 33 ) .\r\nبراى تو - پيامبر - براى اثبات ادعاهايشان - هيچ‌گونه مَثَلى نمىآورند ، مگر اين كه ما مثل حق و بهترين تفسير را براى تو آورديم .\r\nبنابراين قرآن هم مَثَل است و هم مُمَثَّل ، هم مفسِّر است و هم مفسَّر ، هم حقيقت است و هم بيان‌كننده‌ى حقيقت . براى تفسير آن نياز به هيچ عامل ديگرى جز همان نيازهاى ضرورى كه قبلًا توضيح داديم نداريم ، تا گوناگونىِ تفاسير پديد آيد . حديث ، فقه ، اصول ، شهرت ، سيره ، اجماع و ساير وسايل برونى هيچ كدام به طور مطلق شايستگى تفسير و توضيح قرآن را نداشته و ندارند ، « 1 » البته درست است كه اكنون روش‌هاى\r\n\r\n\r\n","description":"","footnote":"\r\n( 1 ) - توضيح اين كه طائفه‌اى از احاديث احياناً به نكاتى از قرآن كريم دلالت مىكنند كه انسان معمولى عادتاً ممكن نيست بدون آن بيان به آن نكته يا نكات برسد ، اين رقم بيانات مربوط است به بطون يا رموز و حقايق قرآن و در باب خودش متذكر شديم كه فقط همين دسته از روايات است كه ما صددرصد يقين داريم از ائمه عليهم السلام صادر گرديده زيرا قرآن كريم با آغوش باز از مفاد آن‌ها استقبال مىكند و مىپذيرد و ما در اين كتاب يا در مكتوبه‌هاى ديگرمان هر كجا نامى از سنّت قطعيّه به ميان مىآوريم منظورمان همين دسته از رواياتى است كه با عرض به قرآن كريم مويّدى از قرآن براى آن يافته‌ايم و يا نه موافق و نه مخالف قرآن بوده ولى قطعى است والّا چنان‌چه حديثى حتى مورد اجماع هم باشد و لكن مخالف نص يا ظاهر مستقر قرآنى باشد به طور صددرصد يقين داريم كه از لسان معصومين عليهم السلام صادر نشده و قهراً مورد تأييد ما نخواهد بود ، گر چه متفقّ القول كل هم باشد مثلًا مانند حديث - يحرم من الرضاع ما يَحرمُ مِنَ النسب - و احاديثى كه زوجه را از زمين يا عين مالى در باب ارث محروم مىكند و امثال اين‌گونه احاديث كه نمونه‌هاى بسيارى از اين قبيل در فقه فريقين فراوان است كه به محض مراجعه و عرض اين قبيل روايات به قرآن كريم با جرأت يقين مىكنيم كه اين‌ها در اسلاميات ما اضافه شده و با مبانى قرآنى تباينى واضح و آشكار دارد - جهت استحضار از نمونه‌هاى ديگر به رساله نوين - حضرت استاد و استدلات فقهى ايشان در تفسير شريف « الفرقان » مراجعه فرماييد . البته ممكن است بيانات صادره از معصومان ( ع ) گاهى هم مربوط به ارشاد مؤمنان در رابطه با اشارات يا لطائف قرآن كريم باشد كه نوعاً انسان در بسيارى از موارد از آن نكات غافل است كه به محض اين كه با آن بيان مواجه شود به يقين مىفهمد كه آن مطلب در قرآن كريم بوده و لكن انسان معمولًا از آن غافل بوده است - به هر حال بيانات معصومان در اين موارد يا مربوط به حقايق قرآن كريم است يا مربوط به ارشاد جاهل و غافل ، ولى هرگز در مورد نصوص و ظواهر و يا - نعوذباللَّه - در مورد رَدِّ نصوص يا ظواهر قرآن كريم نيست ، زيرا كه نصوص و ظواهر براى هر كس قابل فهم و حجت است و سخنان مخالف آن از هر كس باشد مطلقاً باطل و مردود است . ( خادم‌القرآن )\r\n","page_name":" 89 ","page_number":89},
  {"content":"\r\n\r\nتفسيرى گوناگون وجود دارد ، ولى همه‌ى روش‌هايى كه با ابزارهاى غير قرآنى و غيرمطلق بر تفسير قرآن كريم تحميل شده است ، مورد مذمت اين آيه و آياتى ديگر قرآن كريم است كه « و لا يَأتُونَكَ بِمَثَلٍ » اگر هر مثلى بياورند مطلق نيست « الَّا جَئْناكَ بِالْحَقِّ » مگر آن كه ما براى تو همه‌ى حقايق را مىآوريم ( وَ أَحْسَنَ تَفْسِيراً » و بهترين تفسير را نيز خود ما در دسترس همگان مىنهيم .\r\nچنان‌كه حقايق قرآن ، بهترين حقايق است ، مَثَل‌هاى قرآنى هم بهترين مفسِّر مورد مَثَل است ، و همان‌گونه كه حقايق غير قرآنى - مانند ملموسات و معقولاتِ مطلقِ مورد قبول همگان - هرگز نمىتوانند جاى حقايق قرآنى را بگيرند ، مَثل‌ها و تفسيرهاى غير قرآنى هم نمىتوانند جاى تفسيرها و مثل‌هاى قرآنى قرار گيرند .\r\nآيه‌ى مذكور خطاب به شخص پيامبر است كه اگر هر مثلى براى تو بياورند ما بهتر از آن را مىآوريم . وحى پيامبرى دو بُعد دارد : يك بُعد رسولى يا اختصاصى به عنوان فهم ويژه‌ى پيامبر : در اين حالت تنها فهم حروف مقطعه و تأويلات وحيانى مربوط به بطون و رموز آيات كريمه قرآنى است كه فهم آن مختص شخص پيامبر و سپس معصومان محمدى صلى الله عليه و آله است ، و انسان‌هاى معمولى را در آن وادى راهى نيست .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nدوم بُعد رسالتى يا عمومى كه كل قرآن - به جز حروف مقطعه و تأويلات متون آيات - مورد فهم همگان است ، چون كه رسالت پيامبر صلى الله عليه و آله دريافت وحى از حق متعال و ابلاغ آن به كل مكلفين الى يوم الدين است ، « وَ ما عَلَى الرَّسُولِ الَّا البَلاغُ المُبينُ » ( نور / 54 ) وحيى كه براى كل مردم است اختصاص به شخص پيامبر صلى الله عليه و آله ندارد ، بلكه ابلاغ آن به همگان وظيفه رسول است و بس ، و « أحسن تفسيراً » و : « البلاغ المبين » تنها از ناحيه خداست ؛ زيرا تفسيرهاى ديگر يا سَيِّىء است يا اسْوَء يا حسن ، لكن تفسير أحسن تنها از جانب خداى تعالى و انشاء كننده‌ى آن نيز خود قرآن كريم است . كسانى كه براى تفسير كلمات قرآنى از خود قرآن كمك مىگيرند ، راه صحيحى را پيموده‌اند ، در حقيقت آن‌ها مستفسر قرآنند ، نه مفسر قرآن كريم . « 1 » ناگفته نماند كه « جئناك بالحق » داراى دو بعد است يكى وحى كتاب و ديگرى وحى سنّت قطعيّه ، « 2 » در نتيجه احسن التفسير ، ويژه‌ى كتاب و سنّت قطعيّه خواهد بود . وحى سنّت قطعيّه نيز وحيى در حاشيه‌ى كتاب است ، منتهى وحى نخستين و مهم‌تر ، وحى دال كتاب است ، كه اصل است و وحى سنتى در حاشيه كتاب و فرع و ثمره كتاب است ، كه همان وحى معانى حروف رمزى و نيز تاويلاتى قرآنى است .\r\nلذا علىالقاعده اعتبار سنّت تنها به تأييد قرآن است ، نه اين كه اعتبار قرآن به تأييد سنّت باشد . كما اين كه حوزه‌هاى علمى ما در اين اشتباه غوطه‌ورند ، در مرحله‌ى بعد هم‌چون اطمينان داريم كه وحى سنّت مخالف وحى قرآن نيست ، فقط قسمتى از احاديث و رواياتى كه موافق و مورد تأييد قرآن است مىپذيريم . « 3 » بنابراين سنّت ، نيازمند به\r\n\r\n\r\n","description":"","footnote":"\r\n( 1 ) - همگان خصوصاً طلاب علوم قرآنى بايد توجّه داشته باشند كه در عصر غيبت معصومان محمدى عليهم اللَّه و فى زماننا هذا ، در غيبت حضرت ولى امر عجل‌اللَّه تعالى فرجةالشريف استفسار از قرآن كريم و استضائه به نور قرآنى است ، نه تفسير قرآن و اگر از ائمه معصومين هم احياناً احاديثى داريم كه به اين امور دلالت دارند آن‌ها ارشاد به كنه مطلب است براى كسى كه از آن غافل است آن‌ها هم تفسير نيست . ارشاد جاهل يا غافل است بنابراين تفسير مربوط به حقايق قرآن است نه ظواهر آيات و نصوص كتاب ، مأموريت امامان بر حق هم اين بوده كه مواظبت كنند نكات قرآنى به طور دقيق و عميق رعايت شود و احياناً افرادى در اين امور به خطا و اشتباه نروند . ( خادم‌القرآن )\r\n( 2 ) - كه آيه شريفه ناظر به هر دو بعد وحى رسولى و وحى رسالتى مىباشد . ( خادم‌القرآن )\r\n( 3 ) - بقيّه احاديث داراى دو قسمت است قسمتى مخالف نص يا ظاهر مستقر قرآن است ، كه هرگز قابل قبول نيست قسمتى هم نه موافق است و نه مخالف اگر تأييدى از قرآن كريم با سنت قطعيه بر آن‌ها پيدا كرديم آن را مىپذيريم و الّا به حال خودشان وا مىنهيم ، چون ملاك تشخيص روايات صحيح و غير صحيح قرآن كريم است و بس . ( خادم‌القرآن )\r\n","page_name":" 91 ","page_number":91},
  {"content":"\r\n\r\nقرآن است چون اگر قرآنى نبود سنتى هم وجود نداشت اما عكسِ آن ، مورد تأييد قرآن نيست . « 1 » برحسب آياتى مثل : « اوَلَمْ يَكْفِهِمْ انَّا انْزَلْنا عَلَيْكَ الْكِتابَ يُتْلى عَلَيْهِمْ » ( عنكبوت / 51 ) آيا براى آن‌ها كافى نبود كه ما كتاب - قرآن - را فرو فرستاديم تا بر آن‌ها خوانده شود ، كه هم نشانه ربّانى بودن كل كتاب است و هم بيان‌گر و مفسر خود .\r\nقرآن در بُعد بيان و تفسير حقايق درونىاش خودكفا است و نيازى به عوامل برونى ندارد ، زيرا خداى سبحان در هيچ جهتى به هيچ عاملى نياز ندارد : « اللَّهُ الصَّمَدُ » خداى تعالى بىنياز مطلق است .\r\nالبته در اين نكته بايد دقت شود كه « ما به سنّت قطعيّه نياز داريم ، لكن قرآن به سنّت احتياجى ندارد » . اگرچه بحث‌هاى مفصل درباره‌ى نقش پيامبر در شريعت توسط عده‌اى بيان شده است كه مثلًا قرآن بدون احاديث پيامبر قابل فهم نيست يا محور اسلام پيامبر است و . . . ! اما قبل از طرح اين مسايل اول بايد جايگاه پيامبر صلى الله عليه و آله و وظايف ايشان را بشناسيم تابعد از آن بتوانيم مرز ميان قرآن و سنّت را دريابيم ، و چنان‌چه اين مطلب فهميده نشود هرگز مرزبين كتاب و سنت هم شناخته و فهميده نخواهد شد .\r\nتوضيح مطلب اين كه : اولين وظيفه‌ى پيامبر صلى الله عليه و آله ، ابلاغ وحى رسالتى و احكامى است و اين وظيفه ، محور تمامى وظايف ايشان است ، كه « و ما على الرسول الا البلاغ المبين » .\r\nدومين وظيفه‌ى پيامبر صلى الله عليه و آله در راستاى ابلاغ وحى قرآنى ، ابلاغ وحى غير قرآنى است ؛ يعنى ابلاغ بعضى از احكامى ظاهرى كه نص يا ظاهرى در قرآن ندارد ، مانند :\r\nتعداد ركعات نمازهاى يوميه و غير يوميه و شرايطى در بجا آوردن نماز كه احياناً در قرآن نيامده است ، و از اين قبيل ، بدين نحو كه اين سنّت‌ها از حروف مقطعه و رمزى قرآنى با وحى جانبى تنها براى پيامبر مفهوم است يعنى پيامبر صلى الله عليه و آله با وحى جانبى آگاه\r\n\r\n\r\n","description":"","footnote":"\r\n( 1 ) به اين معنا كه اگر قرآنى نبود سنتى هم وجود نداشت . ( خادم‌القرآن )\r\n","page_name":" 92 ","page_number":92},
  {"content":"\r\n\r\nمىشدند كه منظور از « الم ، الر ، كهيعص » چيست . مثلًا اصل وجوب نماز در آيات مربوطه نمايان است ، ولى از جهت بيان حجت الهى و روشن بودن تكاليف الهى مىبايست نحوه‌ى بجا آوردن و چگونگى آن نيز از طريق وحى به مكلفين برسد . لذا خداى متعال از طريق وحى غير قرآنى - در حاشيه‌ى قرآن - وحى سنّت نبوى را با رموزى در حروف مقطعه فرستاد و پيامبر صلى الله عليه و آله نيز به مردم ابلاغ نمودند « 1 » تا حجت بر همگان آشكار باشد . عمل به اين وحى نيز همانند عمل به وحى قرآن واجب است ، زيرا پيامبر عظيم‌الشأن صلى الله عليه و آله اين احكام را به صلاح ديد خود يا از جانب خود بر اسلام نيافزود ، و چنان نيست كه بعضى مىگويند : پيامبر از خداى متعال درخواست نمود تعداد ركعات - كه در آيين يهود بيشتر بود - در اسلام كمتر باشد ، و خدا نيز پذيرفت ! چنين مسايلى دور از شأن الوهيت و رسالت است . كاهش يا افزايش چگونگى و نحوه‌ى بجا آوردن عبادات و احكام دست پيامبر صلى الله عليه و آله نبوده ، و ايشان تنها مبلغ رسالات و احكام الهيه بودند . « 2 » بنابراين ، امتثال اوامر و نواهى قرآن و سنّت قطعيّه عمل به خواسته و وحى الهى است كه « وَ لايُشْرِكُ فى حُكْمِهِ أَحَداً » ( كهف / 26 ) : خدا احدى را در حكمش شريك نمىگرداند . « 3 » وانگهى ! رسول‌اللَّه صلى الله عليه و آله تنها فرستاده‌ى ربانى براى پيام رسانى به مكلفان است و بس . تصور اين درخواست كه : خدايا ! تعداد ركعات نماز را كم يا\r\n\r\n\r\n","description":"","footnote":"\r\n( 1 ) - مثلًا - حضرت در زمان ابلاغ صلاة خطاب به مؤمنان فرمودند « صَلُّوا كما رَايتمونى اصَلِّى » نماز بگذاريد هم‌چنان كه مىبينيد من نماز مىگذارم ، و يا در مورد حجّ بيت‌اللَّه فرمودند « حجّوا كما احجُّ » حج بگذاريد مثل اين كه من حج مىگذارم و هم‌چنين در مورد كل واجبات و فروع احكام كه حضرتش بيان فرمودند و مسائل و احكام جزييّه آن‌ها را نيز تشريح كرده‌اند . ( خادم‌القرآن )\r\n( 2 ) - توضيح اين كه : همان‌طور كه استاد بزرگوار فرمودند طبق ( آيه 7 / سوره كهف ) هرگز به جز قرآن پناگاهى نتوانى يافت ، خداى تعالى نه در امر تكوين و نه در امر تشريع هيچ‌كس را شريك حكم خودش قرار نداده و نمىدهد و به رسول‌اللَّه صلى الله عليه و آله نيز مىفرمايد : « يا ايها الرسول بلغ ماانزل اليك من ربك » ، « ما على الرسول الا البلاغ » ، « ان انت الارسول » و مشابه همين آيات مباركه همه دال بر اين است كه حتى رسول گرامى هم حق تشريع ندارد ، اين يك مطلب ، مطلب ديگر اين كه و ما على الرسول الا البلاغ ، مىفهماند كه رسول گرامى غير از انجام وظيفه و عمل به دستور هرگز كارى مخالف شأن رسالتى نداشته‌اند . ( خادم‌القرآن )\r\n( 3 ) چنان‌چه پيامبر صلى الله عليه و آله هم احكامى را از ناحيه خود وضع مىكردند به اين آيه شريفه و مشابه اين آيه از آيات ديگر اشكالات عديده‌اى وارد مىشد . علاوه بر اين‌كه ما معتقديم شارع مقدس يكى است . چنان‌چه رسول گرامى صلى الله عليه و آله هم احكامى را به خواسته و صلاح ديد خود وضع مىفرمودند . ربانيّت و الُوهيّت احكام متعدّد مىشد و همين تعدّد شارعيّت نيز باعث اشكالات ديگرى مىگشت كه در جاى خودش بيان نموده‌ايم . ( خادم‌القرآن )\r\n","page_name":" 93 ","page_number":93},
  {"content":"\r\n\r\nزياد كن . نوعى حالت اعتراض به ساحت مقدس الوهيت را تداعى مىكند كه از پيامبر صلى الله عليه و آله بسى بعيد است و با آيات ديگر قرآن نيز سازگارى ندارد . « 1 »\r\nوظيفه‌ى سوم پيامبر صلى الله عليه و آله ، اداره‌ى حكومت و اجراى احكام و قوانين الهى است .\r\n« انَّا انْزَلْنا الَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بما اراكَ اللَّهُ » ( نساء / 105 ) اين « بِما أَراكَ اللّه » و نه « بما اراك نفسك » ارائه و نشانگرى الهى را در اين‌جا از رؤيت قرآنى اعم دانسته كه افزون بر نصّ قرآن ، سنّت رسول‌اللَّه صلى الله عليه و آله را نيز در بر دارد . و اين ( ارائه ) به ويژه در جريانات حاكميت « لِتَحْكُمَ بَينَ النّاس » هم‌چون بعضى از احكام سياسى ، جنگ ، صلح و ساير سياست‌هاى اسلامى ، كلًا سنّت وحيانى است . اين حاكميت و نحوه‌ى اجراى احكام توسط پيامبر صلى الله عليه و آله اسوه‌ى حسنه براى همه‌ى حاكمان و مكلفان در طول تاريخ مىباشد . بنابراين نياز ما به پيامبر صلى الله عليه و آله در هر سه بعدش برآورده شده است ، يعنى آن حضرت به نحو احسن به نيازهاى شرعى ما پاسخ داده و به ابلاغ قرآن ، به تبيين سنّت و اجراى احكام پرداخته‌اند .\r\nپس همان‌گونه كه بيان شد ، وظيفه‌ى پيامبر ، ابلاغ و اجراى كل احكامى است كه در قرآن آمده و آشكارا به آن تصريح شده است . اما اگر در قرآن به مسأله‌اى اشاره‌اى\r\n\r\n\r\n","description":"","footnote":"\r\n( 1 ) توضيح اين كه اعتراض به احكام صادره و مورد اعتراض از سه وجه خالى نيست ، جهالت ، غفلت ، ظلم ، به اين معنا كه ، صادر كننده حكم يا جاهل بوده ، يا غافل بوده و يا ظالم ، فلذا در هر سه وجه مورد اعتراض واقع مىشود ، جاهل بوده يعنى حكمى وضع كرده كه جوانب كار را نسنجيده فلذا در مرحله عمل با اشكال مواجه شده ، خبرگان و عقلاى جامعه از صادر كننده حكم درخواست مىكنند كه در حكمش تجديد نظر نمايد و يا صادر كننده حكم جاهل نبوده بلكه عالم بوده لكن در زمان صدور حكم از مطلبى غفلت كرده در اين جا نيز افراد آگاه از باب تذكر و خير خواهى او را متوجه مىكنند تا حكمش را اصلاح نمايد . مرحله سوم : صادر كننده حكم ظالم است يعنى عالماً و عامداً فرمانى را صادر مىكند كه مىداند . عده‌اى به زحمت و گرفتارى دچار مىشوند مع‌ذالك اصرار مىكند كه حتماً بايد اين حكم اجرا شود ، در اين صورت نيز دل سوزان و كسانى كه رحم و انصاف بيشترى دارند پا درميانى مىكنند ، خواهش و التماس مىكنند تا صادر كننده حكم را قانع كنند قدرى با انصاف‌تر عمل كند و در حكمش تخفيفى بدهد ، با توجه به مطالب ، هر سه وجه مذكور در مورد بنى نوع بشر و حكام بشرى متصور و متحقق مىباشد اما در مورد خداى تعالى هر سه وجه محال است ، زيرا خداى تعالى علمش مطلق است ، همه اوصاف الهيه مطلق است ، و از همه صفات سلبيه مبرا است ، رسولش هم رسول است چه‌گونه ممكن است احكامى را تقاضاى توسعه يا تضيق فرمايد و چنان‌چه به فرماييد اين درخواست رسول‌اللَّه صلى الله عليه و آله از خداى متعال به خاطر عطوفت و مهربانى رسول‌اللَّه صلى الله عليه و آله نسبت به امت خودشان بوده . باز هم اشكال بدترى پيش مىآيد و آن اين كه در اين صورت هم مستلزم اين است كه عطوفت و مهربانى رسول‌اللَّه صلى الله عليه و آله از خداى متعال بيشتر باشد كه به هر حال اشكالات باقى است . ( خادم‌القرآن )\r\n","page_name":" 94 ","page_number":94},
  {"content":"\r\n\r\nنشده باشد ، وظيفه حضرتش ابلاغ ، تبيين و اجراى آن‌هاست ، نه آن كه « معاذ اللَّه » از خود چيزى به شريعت اضافه يا كم كند ، زيرا مسأله‌اى كه در قرآن بيان شده است ، نيازمند تبيين ديگرى نيست ؛ چون قطعىالدلاله و قابل فهم همگان است و آن‌چه در قرآن نيست و در مورد احكامى جزيى در عبادات و بعضى از فروعات فقهى است ، كه محتاج به ابلاغ و تبيين پيامبر مىباشد . همچنين در مورد آن‌چه با قصورها و تقصيرها از كسانى سر مىزند ، پيامبر و ساير معصومين محمدى عليهم السلام برمبناى دلالت‌هاى قرآنى آنان را به مدلول صحيح و صراط مستقيم رهبرى مىكنند .\r\nبنابراين كسانى كه مىگويند قرآن را تنها با حديث پيامبر مىتوان تفسير كرد ، و عده‌اى با استناد به آيه‌ى « لا يَمَسُّهُ الَّا المُطَّهَرُون » : قرآن را مَسّ نمىكند - نمىتواند و نبايد مَسّ كند - مگر پاكيزه‌شدگان . ( واقعه / 79 ) ، مىگويند به دليل اين آيه شريفه قرآن را نمىتوان فهميد ، چون هيچ‌كس نمىتواند خود را از پيش‌فرض‌ها و دانسته‌هاى قبلى خود تهى كند ! ! « 1 » متأسفانه اين آقايان در مورد فهم آيد واقعاً اشتباه كرده‌اند و در برداشت خود از آن همانند صدها آيه ديگر به بىراهه رفته‌اند . توجه بفرمايند ! آيه شريفه ، فهم قرآن را ميسّر و مشروط دانسته است و ما با تدبّر در معناى ظاهرىاش ، به دو نكته‌ى بسيار مهم پى مىبريم ، نكته اول اين كه آيه شريفه مىفرمايد : نمىتواند و\r\n\r\n\r\n","description":"","footnote":"\r\n( 1 ) - اين كه گفته‌اند انسان نمىتواند خود را از پيش‌فرض‌ها تهى و خالى كند ، بنابراين حق ندارد يا نمىتواند قرآن را مس كند و بهره ببرد ، سخن گزافى است زيرا اين آقايان با يك صغرى و كبراى غلط ، خودشان را از انوار الهى و منافع عظيمه قرآن كريم دور كرده‌اند و از اين طريق خود و هم‌نوعان خود را از حقوق مسلّمى محروم كرده‌اند - مثلًا گفته‌اند - قرآن فرموده : « لايمسه الا المطهرون » نبايد و يا نمىتواند مس كند قرآن را مگر پاكيزگان ( اين صغراى آن‌هاست ) بعد با يك كبراى غلط كه : ما از غير پاكيزگانيم زيرا نمىتوانيم پيش‌فرض‌ها و پيش فهم‌هاى خود را كنار بگذاريم - نتيجه اين كه : ما نبايد يا نمىتوانيم از قرآن بهره بگيريم و قرآن را مس نماييم . جواب اين سخنان را در لابلاى گفتار قبل عرض كرده‌ايم و بعداً نيز عرض خواهيم كرد - ولى اجمالًا چنان‌چه مشاهده مىفرمايند برگشت حرفشان به اين است كه قرآن مىماند براى خدا و رسول خداوائمه معصومين عليهم السلام آن‌ها پاكانند و قرآن را مس كرده و مىكنند ما غير از آن‌هاييم پس هرگز نمىتوانيم . . . يعنى قرآن كتاب هدايت براى همگان نيست - هدىًللناس نيست ، بيانٌ للناس نيست ، نمىدانم اين آقايان كه چنين تفكراتى دارند با آيات كريمه « يا ايها الناس » كه خطاب به عموم مردم است و « ياايها الانسان » كه خطاب به جميع انسان‌هاست و « يا ايهاالذين آمنوا » كه خطاب به همه مؤمنين است و سائر آياتى كه توده مردم و تمامى مكلفان را مخاطب قرار داده چه مىكنند و چه‌گونه معنا مىكنند . آيا خداى متعال تكليف ما لا يطاق فرموده يا امر به محال كرده است ؟ يا اين‌كه ما محال است دست از اين بافته‌ها و يافته‌هاى اجنبى از قرآن برداريم و راست و حسينى به وادى نور وارد شويم و هدايت يابيم ؟ . ( خادم‌القرآن )\r\n","page_name":" 95 ","page_number":95},
  {"content":"\r\n\r\nنبايد با قرآن تماس بگيرد مگر كسى كه پاك و پاكيزه شده باشد ، و اين پاكى در آيه شريفه هم دو بعد دارد : يكى پاكيزگى روح و يكى هم پاكيزيگى جسم ، و معناى الف و لام « ال » كه بر سر « المطهرون » در آمده شامل هر دو نوع پاكى مىباشد . بنابراين ، آيه‌ى شريفه ، مسّ قرآن را توسط افراد ناپاك جسمى و روحى ، سلب و نهى نموده و دلالت مىكند كه بايد از همه ناپاكىهاى ظاهرى و باطنى پاك و پاكيره شوند تا بتوانند ، به مفاهيم قرآن برسند ، نه اين كه هيچ‌گاه نشود معارف و مفاهيم و جسم قرآن را لمس و مس كرد ، بلكه آيه شريفه در صدد بيان شرط درك معنوى و لمس جسمانى « 1 » قرآن كريم را بيان مىكند . نكته دوم اين كه « الّا » در آيه شريفه ، استثناى مُفَرَّغ مىباشد ، زيرا مستثنىمنه كه كلمه‌ى « احدٌ » مىباشد ، محذوف است و با حذف « لا » و « الّا » ، باز هم معناى صحيح باقى است كه : « يَمسُّه المُطَهَّرون » يعنى : تنها پاكيزه‌شدگان ، معانى ، مفاهيم و جسم قرآن را لمس مىكنند ؛ حتى خود آيه دلالت دارد بر اين كه براى درك و لمس قرآن ، بايد كلّ پيش‌فرض‌هاى غلط ، ناصواب ، ناپاك و غير مطلق را زدود . هم‌چنين دلالت دارد بر اين كه انسان توان فهم معارف قرآنى را در صورت پاك بودن دارد ؛ ابوجهل‌ها و ابولهب‌ها چون در كفر غوطه‌ورند در هلاكت و ضلالت مىمانند ؛ ولى اگر مثل ابوطالب و ابوطالب‌ها پاك و پاكيزه شوند ، يقيناً قرآن را خواهند فهميد و رستگار خواهند شد . آرى ، تنها پاك شدگان از پليدىهاى فكرى ، روحى و جسمى ، مىتوانند با فكر و روح و جسم قرآن آشنا شوند نه پليدان . در اين ارتباط دوگانه : ارتباط ظاهرى و جسمىاش ، پاك‌شدن جسم انسان از نجاست‌ها و حدث‌ها و پليدىهاست ، و ارتباط اصلى و باطنىاش ، پاك شدن از خباثت‌ها ، جهالت‌ها ، افكار و گمان‌هاى باطل و زنگارهاى روحى و عقيدتى است كه با اين دو شرط اصلى نخست خود را تفسير كنند و سپس به پرسش و استفسار از قرآن بپردازند .\r\nمسّ و تماس معنوى با قرآن نيز داراى سه بُعد است : 1 - « بعد ظواهر و نصوص\r\n\r\n\r\n","description":"","footnote":"\r\n( 1 ) - توضيح اين كه در آيه شريفه شرط مس ظاهرى قرآن را طهارة ظاهرى و شرط فهم و درك باطنى را طهارت باطنى دانسته كه مكلفان بدون اين دو طهارت توقع فهم و درك و لمس قرآن كريم را به گونه‌اى مطلق نداشته باشند . ( خادم‌القرآن )\r\n","page_name":" 96 ","page_number":96},
  {"content":"\r\n\r\nآيات » 2 - « بعد اشارات و لطائف آيات » 3 - « بعد حقايق و تأويلات آيات » بعد عمومى كه تمامى مكلفان را در بر دارد ، در اختصاص ظواهر و نصوص آن است . بُعد خصوصى كه اضافه بر بُعد اول ، مشتمل بر اشارات و لطايف قرآنى نيز هست كه در اين بعد فقط خواصّ از آن بهره مىبرند . اما بُعد معرفتى ويژه ، كه علاوه بر آن دو بعد ، شامل بعد معرفت تأويلى حقايقِ پنهان قرآنى نيز هست ، مانند حروف رمزى قرآن و حقايقى كه در پشت پرده‌ى الفاظش نهفته كه همه اين‌ها و اين بعد از معرفت در اختصاص پاك‌ترين پاكان و مصطفين الاخيار يعنى ويژه « المُطَهّرُون » « 1 » در آيه تطهير است و اينان تنها چهارده معصومند كه درود و صلوات خاص الهى بر آنان باد .\r\nدر روش‌هاى تفسيرى ديگر ، چه تفسير با رأى و اجتهاد عمومى و چه اجتهاد فقهى و حتى در روش تفسير قرآن به قرآن نيز مفروضات صحيح و سقيم وجود دارند . اما راه درست ، تنها مأخوذات درونى قرآنى و سنّت قطعيّه و پيش‌فرض‌هاى عقلى و علمى مطلق است . نادرست‌ها ، كل معلوماتى است كه پشتوانه‌ى درونى قرآنى ندارند و از علوم و عقول غير مطلق بشرى منشعب گشته‌اند ؛ اعم از اجماعات ، اطباقات ، شهرت‌ها ، ضرورت‌ها و فرضيه‌ها و نظريه‌هاى غير مطلق علمى . گرچه درصدى از علوم بشرى با وحى الهى احياناً مطابقت دارند ، اما اينها كلًا مطلق نبوده و نيستند . مطلق ، كتاب اللَّه و در حاشيه‌اش سنّت قطعيّه‌ى رسول‌اللَّه صلى الله عليه و آله و معارف مطلق الهى است كه بايد منبع و مرجع همه‌ى علوم و معارف ربّانى قرار گيرند ؛ مسلّماً معلوماتى كه از طريق اجماعات شهرت‌ها ، اقوال و مبانى بشرى به دست مىآيند ، هرگز مطلق نبوده و نيستند زيرا احتمال خطا و اشتباه در آن‌ها بسيار زياد است كماتَرَونَ و نرى . مثلًا فلاسفه با ذكر مقدماتى به خيال خود اثبات مىكنند كه روح انسانى ، مجرد : ( غير مادى ) است و براى اين ذهنيّت خودشان ، دلايلى نيز درست كرده‌اند ، كه ساخته و پرداختهء ذهن خودشان\r\n\r\n\r\n","description":"","footnote":"\r\n( 1 ) - آن پاكانى كه خود آنان را پاك كرد و پاكى و طهارتشان را تائيد و بر همگان اعلان نمود و در عظمت و شأن و رتبه و مقام و طهارت و الاشان آيه شريفه « انما يريد اللَّه ليذهب عنكم الرجس اهل البيت و يطهركم تطهيراً » را نازل فرمود كه مصاديق اين آيه‌ى كريمه در زمان نزول فقط پنج نور مقدس و سپس بقيّه معصومان محمدى صلوات‌اللَّه عليهم اجمين مىباشند . ( خادم‌القرآن )\r\n","page_name":" 97 ","page_number":97},
  {"content":"\r\n\r\nمىباشد نه گفته خداى تعالى . « 1 » در قرآن كريم ، حدود پنجاه آيه ، درباره‌ى خلقت انسان آمده كه ازجامع‌ترين آن‌ها ، آيات ( 12 تا 16 سوره‌ى مؤمنون ) است : « وَ لَقَدْ خَلَقْنا الانْسانَ مِنْ سُلالَةٍمِن طين . ثُمَّ جَعَلْناهُ نُطْفَةً فى قَرارٍ مَكينٍ . ثُمَّ خَلَقْنا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا المُضْغَةَ عِظاماً فَكَسَوناً الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ احْسَنُ الْخالِقينَ » . ما محققاً انسان را از خلاصه‌اى از گِلى ويژه آفريديم . سپس او را نطفه‌اى در جايگاهى مكين نهاديم . سپس نطفه را علقه ، پس از آن علقه را مضغه - هم‌چون گوشت جويده شده - پس آن مضغه را استخوان‌ها آفريديم . آن گاه به استخوان‌ها پوششى گوشتى داديم ، سپس او را آفريده‌اى ديگر ساختيم ، پس مبارك است خدا بهترين آفرينندگان » .\r\nدر اين آيات مراحل شش‌گانه‌ى خلقت انسان از ابتدا تا پايان بيان گشته است .\r\nمرحله‌ى اول كه خلقت از گِلى ويژه است . گرچه بعضى گفته‌اند : انسان از لجن آفريده شده است . اما « سُلالةٍ من طين » برآمده و خلاصه‌اى از گِلى ويژه است . « و نه لَجَن » سپس نطفه و علقه و مضغه و استخوان و گوشت اوليه و در مرحله‌ى آخر جنينى : « ثُمَّ أَنْشَأناهُ خَلقاً آخر » سپس او را آفريده‌اى ديگر نموديم . ايجاد دوّم بدن به خلق آخر ، مرحله‌ى روح‌دار شدن جنين مىباشد ؛ يعنى روح خلاصه و برگزيده‌اى از جاى جاى « 2 » بدن مادى است . چون فرمود : « انشأناه » ، ضمير « هُ » به بدن مادى - كه در قبل آيه اشاره شد - برمىگردد ، اگر روح از بدن مادى نبود و از جاى ديگرى آمده بود مىفرمود :\r\n« انشأنا لَهُ : براى او » و نه « أنشاناهُ » : او را مخلوقى ديگر نموديم . پس « انشأناهُ خلقاً آخَر » يعنى همان بدن مادى را آفريده‌اى ديگر نموديم . پس روح از دگرگونى همين بدن مادّى پديد آمده است و در نتيجه ، روح نيز مادى مىباشد . فلاسفه ، با اين پيش‌فرض كه مىگويند : روح از مجردات است ، هنگامى كه به آياتى از قرآن درباره‌ى روح مىرسند ،\r\n\r\n\r\n","description":"","footnote":"\r\n( 1 ) 1 - اصولًا دلايل فلسفى به علت اين كه عقلى است و عقل بشرى هم مطلق نيست ، محكى هم غير از عقل خودشان براى اثبات ساخته‌ها و پرداخته‌هاى ذهنشان ندارند ، بنابراين قصورها و خطاها در گفتارشان فراوان است و چنان‌چه مطالب و گفته‌هاشان را با محك اصلى كه كتاب‌اللَّه و سنته قطعيه رسول‌اللَّه صلى الله عليه و آله است مقابله كنيم نارسايىهاى سخنان و گفته‌هاى آن‌هابه خوبى روشن و واضح مىگردد . ( خادم‌القرآن )\r\n( 2 ) 2 - فطرت انسان - كه زير بناى روح اوست - از مغز ( مخ ) وى نشأت گرفته است و سينه و قلب روحانى او از سينه و قلب جسمانىاش ، و روح حيوانى وى از كل اندام‌هاى حساس بدنش و بالاخره روح ، تبلور و خلاصه و چكيده‌اى از كل جسم مادى انسان است . ( مستفاد از كلام استاد )\r\n","page_name":" 98 ","page_number":98},
  {"content":"\r\n\r\nآن‌ها را بر اساس مقبولات پيشينه‌ى خود و بر خلاف مصطلح و لغت قرآنى ، ترجمه و تفسير مىكنند . مانند : « وَ قُلِ الرُّوحُ مِنْ امْرِ رَبّى » ( اسراء / 85 ) . « الا لَهُ الْخَلقُ والْامْرُ » ( اعراف / 54 ) . در اين آيات مىگويند : ما دو عالَم داريم : عالَم خلق و عالَم امر . عالم خلق ، ايجاد ماديات و عالم امر ، ايجاد مجردات است ، لذا روح ، مجرد از ماده است و از عالَم امر است . در پاسخ بايد گفت : اين ذهنيّت ، هم بر خلاف لغت و مصطلح قرآنى است و هم بر خلاف مفهوم تجرد ، چون در هيچ جاى قرآن « أمر » به معناى ايجاد مجرد به كار نرفته است ، بلكه امر گاهى به معنى ( فرمان ) و در مقابل نهى است - چنان‌كه در آيات امر به معروف و نهى از منكر آمده است - و يا به معنى كار است و يا به معناى شىء و چيز ، به كار رفته است . از باب مثال در آيه‌ى : « وَ أَمْرُهُمْ شُورى بَينَهُم » ( شورى / 38 ) « أمر » به معناى كارهاى دشوار و حساسى است و در آيه‌ى « الا لَهُ الخلقُ والامر » امر در مقابل خلق ، به معنى تدبير امور خلق است ، يعنى علاوه بر خلقت عالَم وجود كه با خداست ، در مرحله‌ى بعد نيز كه دنباله‌ى خلقت مىباشد ، تدبير عالم وجود هم با خداست . اين آيه در مقابله با كسانى است كه خيال مىكنند خدا تنها خالق است و مدبّر غير او است ، يا مدبر خداست و خالق غير خداست . البته اين مفهوم را آيات ديگرى نيز تأييد و تحكيم مىكند ، مانند آيه شريفه : « وَ خَلَقَ كُلَّ شَىْءٍ فَقَدَّرَهُ تَقْديراً » ( فرقان / 2 ) خدا هر چيزى را آفريد و قدر و اندازه او را هم تقدير و معين نمود ، هم‌چنين آيه‌ى شريفه « اللَّهُ الَّذى خَلَقَ السَّماواتِ وَ الْارْضَ فى سِتَةِ ايَّامٍ ثُمَّ اسْتَوى عَلَى الْعَرْشِ يُدَبّرُ الْأمْرَ » ( يونس / 3 ) كه تدبير خلقت عالم را بيان مىفرمايد ، و آيا كل شىء در آيه‌ى قبلى شامل روح هم مىشود يا خير ؟ اگر روح لاشىء است ، جايگاه آن هم بايد لا شىء باشد ؛ چون مجرد ، غنى بالذّات است و در ظرف جسم نمىگنجد . اگر هم گفته شود روح درون جسم است و مانند ظرفى كه درون آن پر از هواست و ديدنى نيست . مىگوييم : اولًا هوا خود ماده‌ى گازى شكل است كه ديدنى نيست . ثانياً ، تنها مطلبى كه درباره‌ى مادّيّت روح مىتوان گفت اين است كه ماهيت مادّى روح نامعلوم است ، مانند ماهيّت جن و ملائكه كه از جنس ماده‌اند ولى ملموس نيستند ، لكن نوعى ماده‌اند كه ماهيت وجودى آن‌ها را نمىشناسيم ، مثل نيروى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nجاذبه عمومى كه ماهيت آن روشن نيست . سوم ، اين كه تجرد روح با معناى تجرد منافات دارد ، زيرا در تعريف موجود مجرد مىگوييم مجرد چيزى است كه زمان و مكان و طول و عرض و ارتفاع ندارد . چنان‌كه اميرالمؤمنين عليه السلام درباره حضرت حق مىفرمايد : « مَعَ كُلِّ شَىْءٍ لا بِمُقارَنَةٍ وَ غَيْرُ كُلِّ شىْءٍ لا بِمُزايَلَةٍ » « 1 » خداى متعال با هر چيزى هست نه پيوسته به آن‌ها و غير از همه چيز است نه جداى از آن‌ها . « لَيْسَ فِى الْاشْياءِ بِوالِجٍ وَ لا عَنْها بِخارِجٍ » « 2 » خدا داخل اشياء نيست ( حلول در آن‌ها نكرده است مانند آب كه در اشياء فرو رفته باشد ) و بيرون از اشياء هم نيست .\r\nاما درباره‌ى روح چنين مطالبى را نمىتوان قائل شد . زيرا روح ، پيوسته و همدوش باجسم و در عين حال جداى از جسم مىباشد كه درون جسم نفوذ كرده است ولى از آن خارج هم مىشود . روح هم زمان دارد و هم مكان و هم ابعاد فيزيكى و هندسى . اين‌كه مىگوييد : روح در عالم خواب به هر جايى مىرود ، پس مكان ندارد ! درست نيست .\r\nزيرابالاخره جابجايى روح مورد بحث است ، يعنى روح از يك مكان به مكان ديگر انتقال مىيابد ، پس مكان دارد ؛ مانند فرشتگان كه موجوداتى در انحصار زمان و مكانند ، روزى به وجود آمده و روزى هم مىميرند ، و در جاى جاى اين جهان مادّى جايگزينند .\r\nدر نهايت لفظ مجرد مطلق از ماده و مادى ، جسم و نيروى جسمانى ، تنها در مورد ذات بارى تعالى صادق است ولاغير ؛ زيرا خداى تعالى خالق است و غير خداى تعالى هر چه باشد مخلوق و هر چه مخلوق است قهراً زمانى و مكانى نيز هست ، چنان كه خود زمان و مكان هم مخلوق مىباشند .\r\nبنابراين اين‌كه حضرت حق فرمودند : « و خلق كل شىءٍ » خلقت كل اشياء ، شامل روح نيز هست ، بلكه روح اصل است و جسم فرع اوست .\r\nچون مجرد ، تنها خداست ، و غير خدا كه مخلوق است با دلايلى كه عرض شد محال است كه مجرد باشد . عالم خلق و امر نيز بىمعناست و معناى امر از ايجاد مجردات تهى است . برخى براى اثبات تجرد روح به اين آيه استناد مىكنند : « وَ نَفَخْتُ فيهِ مِنْ\r\n\r\n\r\n","description":"","footnote":"\r\n( 1 ) - نهج البلاغة ، خطبهء اول\r\n( 2 ) - نهج البلاغة ، خطبهء 228\r\n","page_name":" 100 ","page_number":100},
  {"content":"\r\n\r\nرُوحى » ( حجر / 29 ) و از روح خودم در او ( انسان ) دميدم .\r\nمسلماً : « 1 » اين آيه از متشابهات است و لكن همين آيه متشابه را آيه محكم : ( لَيْسَ\r\nكَمِثْلِهِ شَىْءٌ ) معنا مىكند : كه مىفرمايد هيچ چيزى مانند او ( خدا ) نيست . پس روح انسانى نيز از جنس ذات خدا نيست . اين آيه و آياتى ديگر ، ارزش و مقام روح انسانى را در ميان ساير ارواح عنوان مىكند كه بهترين نوع ارواح را در كالبد انسان دميدم . « 2 » راه بهتر اين است كه از خود آيه ، معناى روح را بفهميم كه روح چيست ؟ : اينجا اضافه‌ى روح به ياى متكلم : ( روحى ) به اصطلاح اضافه‌ى تشريفى است ، مانند اين كه وقتى كسى را خيلى دوست داريد و به شما نزديك است ، به او مىگوييد : فرزندم ، . . . « 3 » دليل ديگرى كه نشان مىدهد اين آيه دلالت بر تجرد روح ندارد ، اين است كه : مضاف ، گاهى از جنس مضاف‌اليه است ؛ و گاهى هم از جنس مضاف‌ٌاليه نيست اما اكثراً مضاف از جنس مضاف‌اليه نيست ، هم‌چون ( روح ) كه به ( ى ) اضافه شده است ، اما يقيناً تولد يافته و جدا شده از ذات خداى تعالى نيست ، مانند اين كه بگوييد بيتى : « خانه‌ى من » . روشن است كه خانه از جنس « مَن » نيست ، بلكه متعلق به « مَن » است . « 4 »\r\n\r\n\r\n","description":"","footnote":"\r\n( 1 ) - يك نكته براى اين حقير تعجب‌آور بوده و هست - اين كه از بعد از غيبت كبراى حضرت ولى امر عج‌اللَّه تعالى فرجه الشريف به اين طرف حدود 13 - 14 - قرن و خصوصاً در قرون اخير و بالاخص از زمان صاحب معالم به اين طرف در زبان آقايان افتاده كه قرآن ظنى الدلاله است ، در قرآن كريم آيات متشابهات زياد است ، بنابراين در بسيارى از موارد خصوصاً در متشابهات احتياط كامل مىكردند و مىگذشتند سخن ما با اين آقايان اين است كه ، اين آيه شريفه صددرصد از متشابهات قرآنى است ، شما كه در تفسير متشابهات احتياط به خرج مىداديد و جرأت تفسيرش را نداشتيد ، چه شده كه وقتى به بالاترين و مشكل‌ترين متشابهات كه همين آيه شريفه مىباشد . رسيديد اين‌طور باضرس قاطع آيه را تفسير فرموديد و معناى تجرّد روح را از آن فهميديد . عجباً ؟ ؟ ؟ ما نيز عرض مىكنيم بله اين آيه شريفه از متشابهات است و تشابه اين آيه از آيات ديگر نيز بيشتر است ، اما اگر كسى در كلام قرآن درست درس بخواند و با ذهنى آشفته و پر از اقاويل به سراغ آيه نرود معناى آن را به خوبى مىفهمد و درك مىكند . ( خادم‌القرآن )\r\n( 2 ) - معناى آيه شريفه اين نيست كه خداى تعالى العياذبااللَّه از روح خودش در انسان دميده باشد معناى آن را حضرت استاد در متن كتاب فرموده‌اند اجمالًا اين كه خداى تعالى جسم و روح ندارد ، حقيقتى مجرد از ماده و وجودى مطلق است و به قول مولا اميرالمؤمنين عليه السلام : كلّما مَيّز تُمُوهُ بادَقِّ معاينه با وهامكم فهو مخلُوقٌ لكم مردودٌ اليكم . ( خادم‌القرآن )\r\n( 3 ) - توضيح اين‌كه چه بسيار شما در محاورات روزمره خطاب به افرادى مىگوييد پدرم - مادرم‌برادرم و امثال اين اسامى اين رقم اضافه‌ها ، شدت علاقه شما را نسبت به طرف مقابل مىرساند نه اين كه فلانى واقعاً پدر شما يا فرزند شما باشد در آيه شريفه هم اضافه از اين قبيل است يعنى روحى كه عنداللَّه اشرف الارواح واحَبّ الارواح است . ( خادم‌القرآن )\r\n( 4 ) - و هم‌چنين بسيارى از اضافه‌هاى ديگر مانند لباس من ، مال من ، كار من و امثال اين‌ها - هيچ‌كدام از اين اضافات از جنس « مَن » نيستند ، بلكه متعلق به « مَن » هستند : آيه شريفه هم اضافه‌اش از اين قبيل است . ( خادم‌القرآن )\r\n","page_name":" 101 ","page_number":101},
  {"content":"\r\n\r\nبه علاوه ، اگر خداى تعالى از خود در بدن انسان دميده باشد ، معنايش اين مىشود كه خدا داراى حدّ و حدود و مكان و اجزايى است كه قسمت‌هايى از خود را جدا كرده و به مكان ديگرى انتقال داده است و چون محدود و قابل انتقال است ، پس نعوذبااللَّه اين خداى جسمانى توليد كننده‌ى جسم‌هايى از جنس خودش شده و يا خداى واحدِ نامحدود ، تبديل به خدايانى محدود شده و نقصان يافته است . كلمه‌ى ( فيه ) در آيه شريفه نيز ، مكانى بودن روح را ثابت مىكند و آن چه مكانى بودنش ثابت شود قهراً جسمانى بودنش نيز ثابت مىشود ، زيرا ( فيه : در آيه شريفه دلالت واضح و روشن بر مكان دارد و آيا خدا خود جسمانى است كه بخشى از ذاتش را در بدن انسان‌ها بدمد ! ؟ ؟\r\nبا توجه به آن‌چه كه ذكر شد ما بايد ، براى اثبات هر نظريه و حكمى نخست آراء و اقوال و نظرات مختلف را كنار بگذاريم ، و سپس با ديدى باز و عارى از هر گونه تيرگى و نيرنگى و نابسامانى ، حقايق و معارف قرآنى را جويا شويم ، بنابراين ، بهترين روش براى فهم قرآن كريم ، تفسير قرآن با خود قرآن است . البته به وسيله قراين و شواهد درونى قرآنى . تكثّر تفسيرهاى موجود كتاب و سنّت ، به گونه‌ى رايج كه اكثراً مطالب آن‌ها مغاير با كتاب و سنّت در آمده است . تنها به علت مفروضات و يا معقولات و پيش‌فرض‌هاى غير مطلق يا باطل بشرى است كه خود باعث تعدد و تكثر شده است ، اما با روش صحيح تفسير قرآن با قرآن كه بهترين روش است ، تفسيرهاى مختلف ناچيز خواهند شد و اگر احياناً معانى متعدد و مختلفى نيز وجود داشته باشد ، از نوع شدت و ضعف عقول و افهام و تكاملِ فهمِ غيرِ متضادّ خواهد بود چون تكامل از نوع متضادّ « هرگز در دين » پذيرفتنى نيست . قرآن كريم ، هم ابزار كار و وسيله فهم حقايقى را بيان فرموده و هم براى تبيين حقايق مَثَل‌هايى آورده است ، از جمله آيه شريفه : « وَ لَقَدْ ضَرَبْنا لِلْناسِ فى هذَا الْقُرآنِ مِنْ كُلِّ مَثَل » ( زمر / 27 ) : و ما بىگمان براى مردمان در اين قرآن هر مثلى - بهترينش را - آورده‌ايم . اصولًا مَثَل و مثال از خود اصالتى ندارد ، بلكه تنها\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبيانگر واقعيات و حقايق مىباشند . واقعيات و حقايق نيز طبعاً دو نوعند ، نوع اول حقايقى است كه بسيار واضح و روشن هستند و قهراً هيچ‌گونه نيازى به ذكر مثال ندارند ، اما نوع دوم واقيعات و حقايقى است كه چون ذهن انسان با آن حقايق مأنوس نبوده ، يا كمتر مورد توجه بوده و يا اصولًا مورد غفلت يا تغافل بوده ، در اين‌چنين موارد ، از باب تنبّه و توجه دادن مكلفان - خداى تعالى آن حقايق را در قرآن كريم با ذكر مثال بيان نموده است ، تا توجه همگان را به عظمت موضوع جلب نموده و مكلفان را وادار به تدبر و تعقل بيشترى در دو بعد از موضوع بنمايد ، تفكر درونى در خود آيات و حقايق آيات و تفكر برونى در مَثَل و مثال‌هاى قرآنى - بنابراين ، كل مثل‌هاى قرآن كريم فقط براى تبيين حقايق قرآنى است . اعجاز قرآن در اين است كه از جميع جهات مطلق و خدشه‌ناپذير است ، چه از نظر دلالت الفاظ ، چه از نظر آوردن مثال در موارد لازم ، چه از نظر فصاحت و بلاغت ؛ و چه از ساير جهات ، ما از مطلق بودن قرآن ، ربّانى بودن آن را به روشنى مىفهميم . وجه تمايز قرآن از غير قرآن هم در همين « اطلاق و عصمت » قرآن است . بنابراين ، پذيرش و به رسميت شناختن تفاسير مختلف ، مورد تأييد قرآن نيست و تنوع و تكثر فهم‌ها و تفسيرها ، گرچه در عالَم واقع ، رخ داده است ، لكن اين واقعيت مطابق با حقيقت نيست ، نتيجتاًاين كه تكثر و پلوراليسم تفسيرى دينى كه مورد ادعاى آقايان است ، هرگز اجتناب‌ناپذير نيست . زيرابا روش تفسير قرآن با قرآن ، به شرط عدم دخالت مفروضات برونى ، پلوراليسم تفسيرى و دينى بر طرف خواهد شد و الّا هم‌چنان در دام اين پلوراليسم و تكثر ابدالدّهر خواهند ماند و هر قرنى كه بر اين منوال بگذرد ، مشكلات را فزونى مىدهد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\n10 تأثير تكامل علوم در تفسير\r\nآقاى محمد مجتهد شبسترى : « اللَّه الذى خلق السموات و الارض . . . و سخّر لكم الفلك لتجرى فى البحر بأمره » نه تنها آقاى صدر ، بلكه عدّه زيادى از مسلمانان در قرن اخير اين قبيل آيات را كه در آن‌ها تسخير آسمان و زمين براى انسان مطرح است ، اين‌گونه معنا مىكنند كه در انسان اين استعداد و توانايى هست كه قواى طبيعت را به تسخير خود در آورد ، آن‌ها را جابجا كند ، قانونى را بر قانونى حاكم گرداند و بر طبيعت پيروز شود . . [ اما 
  ] مردمى كه اصلًا تصورى از تسخير آسمان و دريا نمىتوانستند داشته باشند ، وقتى اين آيات را مىخواندند در نظر آن‌ها مثلًا معناى تسخير آسمان اين بود كه خداوند ستارگان و ماه و آفتاب را چنان قرار داده كه حركت مىكنند تا وسيله‌ى حيات و معاش انسان‌ها فراهم شود .\r\n ابر و باد و مه و خورشيد و فلك در كارند * تا تو نانى به كف آرى و به غفلت نخورى \r\n[ هرمنوتيك . گفتار 11 
  ]\r\nآيةاللَّه صادقى : هر دو تفسير مذكور ، در معناى « تسخير » تفسير به رأى است ، در توضيح مطلب بايد عرض كنيم ؛ به‌طور كلى در مورد « تسخير و سَخَّرَ » و مانندش سه نوع\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبرداشت مىتوان داشت :\r\n1 - تسخيرى كه فقط در انحصار بهره‌كشى و بهره‌دهى انسان‌ها باشد به اين معنا كه انسان‌ها طبق شرايط و ضوابطى فقط حق اعمال قدرت و اجازه استفاده‌هاى معمولى از مخلوقات الهى را دارند و هيچ‌گونه ، تسلط ديگرى ندارند .\r\n2 - تسخيرى در انحصار خداى تعالى است ؛ به اين معنا كه هيچ مخلوقى در اين نوع از تسخير هيچ‌گونه دخالت يا اختيارى نداشته و ندارد - مانند خلقت زمين و آسمان ، خلقت خورشيد و ستارگان ، خلقت انسان و حيوان - رزق و روزى مخلوقات مرگ و زندگى آن‌ها و از اين قبيل - كه همه آن‌ها در انحصار ربانيّت خداى تعالى است و اين ربانيّت اصلى را به ديگران هم بدهد ، محال است زيرا ربانيّت اصلى الهى هرگز قابل تفويض نبوده و نيست - به عنوان مثال ما هرگز نمىتوانيم خورشيد را خاموش كنيم يا تسلطى بر روز يا شب پيدا كنيم و هرگز نمىتوانيم زمين را با اراده‌ى خويش طورى تسخير كنيم تا مثلًا گرد خود و خورشيد گردش نكند و . . . بشر هرگز نمىتواند ، بر قانون تكوين الهى قانونى ديگر را حاكم گرداند و بر طبيعت پيروز شود ، مثلًا آيا بشر مىتواند لايه‌ى ازن را دوباره تعمير نمايد ؟ مگر آن كه مواد آلوده كننده‌ى طبيعت را كه ساخته و پرداخته دست خودش بوده ، از بين ببرد تا به تدريج جوّ زمين به حالت اول بازگردد و گرنه اين بشر است كه از طبيعت شكست خواهد خورد ! بنابراين‌انسان كجا مىتواند هر كارى كه دلش بخواهد در طبيعت انجام دهد ؟\r\n3 - تسخيرى كه ميانگين اين دو تسخير است : به اين معنا كه خداى سبحان بعضى از امور جهان را مسخر بشر قرار داد تا بشر از آن به مقدار لازم و شايسته بهره‌بردارى كند و هم بالاتر از استفاده ، بخشى از آسمان‌ها و زمين را تا حد امكان و توانايى به عنوان بهره‌بردارى مورد استفاده و تسخير قرار خود دهد . چنان‌كه آياتى در قرآن شريف در تأييد اين مطلب است كه مىفرمايد : « قُلِ انْظُرُوا ماذا فِى السّمواتِ وَ الارْضِ » ( يونس / 101 ) بگو : بنگريد در آن‌چه در آسمان‌ها و زمين است . اين نگرش در گذشته به گونه‌ى فعلى ممكن نبود . طبق اين آيه شريفه مأموريت ما نگرش كلى در آسمان و زمين\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاست . بنابراين هر چه علم پيشرفت كند امر آيه شامل كل توانايىهاى انسان است ، زيرا مىفرمايد : آن‌چه در آسمان‌ها و زمين است بنگريد . نگرش آسمانى و زمينى به هنگام نزول اين آيه و آيات مشابهش ، نگريستن با چشم عادى در آسمان‌ها و زمين بوده و سپس نگرشى با چشم‌هاى مسلح و دوربين‌ها ، و در قرن اخير نگرشى نزديك‌تر و با فضاپيماها و وسايل ديگر است . گرچه بشر تا اندازه‌اى توانسته است از قسمت ناچيزى از آسمان پرده بردارد ، لكن هنوز هم راهى بسيار طولانى براى افزايش علم و آگاهى او در اين زمينه‌ها وجود دارد كه آيه شامل همه‌ى آن‌ها نيز مىشود . هم‌چنين در آيه‌ى : « وَ كَأَيْنٍ مِنْ آيَةً فِى السَّمواتِ وَالارْضِ يَمُروُّنَ عَلَيْها وَ هُمْ عَنْها مُعْرِضُون » ( يوسف / 105 ) و چقدر از آياتى كه در آسمان‌ها و زمين است ، دائماً بر آن‌ها مرور مىكنند و حال آن كه از همين نشانه‌ها روىگردانند .\r\nدر اين‌جا به عنوان يك خبر غيبى و پيش‌گويى اشاره‌اى به مرور بر آيات و نشانه‌هاى آسمانى در آينده ذكر شده كه مشتمل بر مرورهايى از دور و نزديك با تلسكوپ‌ها و فضاپيماها و وسايل ديگر است . اين قبيل آيات دلالت بر حركت و مرور انسان‌ها در آسمان‌ها و زمين دارند . گذشتگان كه نمىتوانستند چگونگى سفرهاى آسمانى را درك كنند و نبايستى اين آيات را به اشتباه ، معنى و تفسير مىكردند ؛ چون كه « يمرّون عليها » را تنها نظاره كردن با چشم‌هاى غير مسلح در آيات و نشانه‌هاى آسمان‌ها و زمين معنا كرده‌اند ، در حالىكه معناى مشخص « يمرّون عليها » - چنان‌كه از لحن آيه برمىآيد - ناظربر دو نوع از مرور و نگرش است . يك نوع مرور و نگرش با چشم‌هاى مسلح و نوع ديگر ، مرور فيزيكى از نزديك است و دلالت آيه بر مرور فيزيكى بيشتر است ، زيرا فرموده « يمرون عليها » : مرور مىكنند بر آن‌ها . مرور بر يك چيز يعنى حركت روى آن با سيطره‌ى بر آن و نظاره‌ى آيات آسمانى با چشم غير مسلح كمترين مرحله‌ى مرور بر آن‌هاست ؛ يعنى « عليها » به‌گونه‌اى تكاملى از نظاره با چشم غير مسلح تا نظاره با چشم‌هاى مسلح و بالاتر از آن با فضاپيماها و وسايل اختراعى بالاتر ، آيه شريفه همه\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nآن‌ها را شامل مىشود . « 1 »\r\nبنابراين هر قدر عقل و علم پيشرفت كند و سفرهاى فضايى بيشتر شود ، « سَخَّرَ لَكُم ، يَمُرّون عَليها ، انظُرُوا و . . . » شامل همه آن‌ها خواهد بود .\r\nپس اگر گذشتگان اطلاعى بر توانايى انسان براى تسخيرهاى ممكن را نداشتند و آن را به معناى عاميانه مىگرفتند ، دليل بر اين نيست كه دلالت قرآن نعوذبااللَّه قصورى داشته يا واضح نبوده بلكه قصور و تقصير متوجه خود مفسران بوده آن‌ها مقصرند كه ( تسخير ) را در انحصار انتفاع برده‌اند به علت اين‌كه فهم آن‌ها در اين قبيل آيات به حدّ بلوغ نبوده ، بايد در آياتِ سفرهاى فضايى كه بسيار واضح بيان شده ، دقت مىكردند و بر خلاف آيات را تأويل و تفسير به رأى نمىكردند ، هم‌چنين كسانى هم كه بر اثر ترقّى علم و عقل ، توانسته‌اند بفهمند كه سفرهاى كيهانى ممكن مىباشد ، اين هم دليل بر ابهام و گنگى در آيه يا آيات مربوطه نيست تا با پيشرفت علم چنين برداشتى ميسر گردد .\r\nآياتى نيز هست كه علم با همه‌ى پيشرفت خود هنوز هم به آن‌ها پى نبرده است ، آيا بايد آن‌ها را پذيرفت يا كنار گذاشت ؟\r\nمثلًا آيات قيامت را كه از انفجار خورشيد و زمين و ماه ، تيره شدن آسمان و ساير خصوصيات آن هنگامه خبر داده است ، بپذيريم يا نه ؟ و يا مثلًا علم فيزيك كه پيشرفت چشم‌گيرى يافته است ؛ به گونه‌اى كه از عمق ريزترين ذرّات اتمىِ اجسام تا اوج كهكشان‌ها ، مطالب علمى بسيارى را بيان داشته است ، اما هنوز هم در يك نكته بسيار مهم علمى كه در آياتى از قرآن كريم بيان شده است كه : « وَ مِنْ كُلِّ شَىْءٍ خَلَقْنا زَوجَيْنِ لَعَلَّكُم‌ْتَذَكَّرُون » ( ذاريات / 49 ) و هر چيزى را جفت ( : زوج ) آفريديم ، شايد شما هوشيار شويد ، درمانده و حيران مانده‌اند . هنوز فيزيك‌دانان نتوانسته‌اند بفهمند زوج ذرات ريز اتمى ، زوج الكترون ، زوج پروتون و بالاخره نخستين گام زوجيت ماده چيست ؟ در آينده\r\n\r\n\r\n","description":"","footnote":"\r\n( 1 ) - توضيحات بيشتر در تفسير الفرقان در ذيل آيه شريفه و آيات مربوطه آمده است .\r\n","page_name":" 107 ","page_number":107},
  {"content":"\r\n\r\nهم نخواهند توانست قلعه‌ى اين زوجيت آخرين را كشف كنند ؛ زيرا رسيدن به حقيقت اين علم ، مساوى با علم به خالقيّت و ربانيّت ويژهء الهيّه است ، پس شناخت حقيقت زوجيت و دوگانگى كل مواد جهان ، در انحصار آفريدگار جهان است ، و اگر هم بشر به جايى برسد ، بر بعضى از جنبه‌هاى ظاهرى رسيده و تنها به كشف حالاتى از قوانين مادى خواهد انجاميد و بس . « 1 » آيا چنين بشرى مىتواند مواد يا قوانين جديدى جدا و بدون كمك گرفتن از تكوين خلق و ايجاد كند ؟ هرگز ! « 2 » هر قدر بشر در علوم بشرى ترقى كند ، باز هم قرآن از او فراتر و در كليه زمان‌ها و زمينه‌ها داراى مقام امامت و پيشوايى است .\r\nعلم بشرى هيچ گاه توان نقض ، نفى و تكامل دادن به آيات قرآنى را نداشته و نخواهد داشت ، زيرا محدوده‌ى علم بشر ، نسبت به علوم قرآن كريم و علم مطلق الهى بسيار ناچيز و اندك است . « و ما او تيتم من العلم الا قليلًا » شما آيه‌اى را نشان دهيد كه تاكنون خلاف آن به اثبات رسيده باشد ، يا همانندش را توانسته‌باشند بياورند ، تا چه رسد كه بالاتر از آن يا برتر از آن را ؟\r\nتنها كار تكامل علوم بشرى اين است كه به انسان كمك كند تا بهتر بتواندمقاصد عالى قرآنى را بفهمد ، نه اين كه مفاهيم آن را عوض كند ، تا بگوييم آيه معنايى داشت و\r\n\r\n\r\n","description":"","footnote":"\r\n( 1 ) - هنوز هم واقعيت‌هاى بسيار بسيار زياد در همين جهان مادى موجود است كه داشمندان و بزرگان فنّ را متحير و سرگردان نموده است . و در رمز و رموز اسباب تكوين حيران و وامانده‌اند ، وامانده هم خواهند ماند . بشرى كه در اقيانوس جهل و جهالتش بىچاره و درمانده و حيران مانده به خوبى مىداند كه دانسته‌هايش در مقابل نادانىهايش نسبت قطره است به دريا . ( خادم‌القرآن )\r\n( 2 ) - عده‌اى فكر مىكنند كه علم ژنتيك توانسته است موجودى را خلق نمايد ! در حالى كه معناى خلق اين است كه بدون هيچ چيزى و بدون نسخه بردارى از طبيعت ، چيزى را ايجاد كنند كه هرگز نخواهند توانست ! آيا بشر مىتواند ملكول خلق كند ؟ آيا بشر مىتواند بدون استفاده از ملكول و بدون استفاده از مدل‌هاى كروموزومى ساير موجودات ، كروموزوم و در نهايت سلول ايجاد كند ؟ هرگز ! شبيه‌سازى گرچه كار جديدى است ، اما خلق نيست ، زيرا خلق آن است كه بدون مدل و ابزارهاى الهى ، چيزى بسازند كه هرگز نبوده است ، نه آن كه نسخه‌بردارى كنند . بنابراين شبيه‌سازى مثل درخت‌كارى يا پيوند درختان يا پيوند اعضاء انسان‌ها به يكديگر ، خلق و دخالت در كار خدا نيست و اشكالى هم ندارد ، مگر آن‌كه براى آن شبيه توليد شده مضرات و عواقب خطرناكى وجود داشته باشد كه در اين صورت ، حرام است . همان‌طور كه در پيوند درختان و تغييرات ژنتيكى آن‌ها ، اگر ميوه يا محصولى درست شود كه براى انسان يا طبيعت مضر باشد ، توليد آن جايز نيست . اصولًا بشر توانايى انجام كار خدايى را ندارد كه بخواهد انجام دهد . حداكثر تلاش بشر اين است كه همان سلول‌هاى زنده‌اى را كه خدا با سيستم موجود ، طراحى و خلق نموده و به آن حيات بخشيده ، با ابزارهاى حياتى تداوم حيات مىدهند ، نه اين كه بدن و روح انسانى را بدون سلول ، خلق كرده و به آن حيات دهند و هرگز هم نخواهند توانست بدن و روح زنده ، خلق نمايند . « مستفاد از بيانات استاد - خادم‌القرآن »\r\n","page_name":" 108 ","page_number":108},
  {"content":"\r\n\r\nاكنون كه علم ترقّى كرده ، مفهوم آن عوض شده و معناى ديگرى مىدهد . آن‌چه در اثر پيشرفت علوم تغيير كرده و مىكند ، نظرات اشتباه ، سقيم و غير مطلق گذشتگان بوده كه درباره‌ى تفسير الفاظ و لغات آيات قرآنى صورت گرفته است ، زيرا با اتكاء به علوم بشرى و با مفروضات و پيش‌فرض‌هاى فردى و جمعى خويش به سراغ قرآن كريم رفته‌اند . « 1 »\r\nاصولًا علوم بشرى ، فقط كشف قوانين طبيعى جهان است كه خالق جهان آن‌ها را به قدرت لايزالى خويش خلق نموده است ، خالقى مدير - مدّبر - مكّون - مشرّع و بى نيازو در وحى تشريعى نيز مطابق با تكوين سخن گفته است ، لكن بشر در هر زمانى علم و فهمش نسبت به تكوين الهى بسيار محدود بوده و در تفسير شريعت نادانىهاى خود را دخالت داده است ، و ما نمونه‌هاى بسيارى از اين غفلت‌ها و اشتباهات را در آثار گذشتگان به عينه مشاهده مىكنيم ، گذشتگان عقل و علم و حس زمانشان با آياتى مناسبت نداشته ، فلذا « سَخَّرَ لَكُم » در آيه شريفه را در انحصار انتفاع عمومى گرفته‌اند ، چرا ؟ چون به لغت قرآنى و استعدادهاى تكوينى نهفته‌ى در نهاد آدمى و پيش‌گويىهاى علمى قرآن كريم توجه نداشتند ، بنابراين ، تنها سخن ناقص ايشان تكثير و تكَثُّر پيدا كرده و تغيير كرده ، نه مفاهيم آيات قرآنى . « 2 » از جمله اشتباهات گذشتگان در مورد حركات زمين كه از قوانين تكوينى جهان هستى مىباشد و خداى خالق هستى در قرآن كريم اشارات و تصريحاتى به آن فرموده است . لكن مفسرى عاليقدر مانند فخر رازى از روى بىاطلاعى به كيفيت تكوينى زمين ، آيات مربوطه را بر خلاف نصّ آن تفسيركرده است ؛ مثلًا در آيه‌ى : « هُوَ الَّذى جَعَلَ لَكُمْ الارْضَ ذَلُولًا فَأمْشُوا فى مَناكِبِها » ( ملك / 15 ) اوست\r\n\r\n\r\n","description":"","footnote":"\r\n( 1 ) - اصولًا علومى كه در راستاى صلاح دين و دنيا و رفاه جامعه پايه‌گذارى شده نه تنها قرآن كريم نسبت به آن علوم يا ترقى و تكامل در آن‌ها هيچ‌گونه مخالفتى ندارد بلكه مورد تأييد نيز قرارش داده است ولى متأسفانه بعضى از همان آقايان در اثر به اصطلاح پيشرفت‌هاى علمى و علم زده‌گى در برخورد با قرآن كريم گرفتار اعوحاج و انحراف فكرى و تفسيرى شده‌اند ( خادم‌القرآن )\r\n( 2 ) - نتيجه‌ى بىتوجهىها و جهالت‌هاى سابقين و لاحقين بزرگ‌ترين مصيبت را در فهم اسلاميات به بار آورده است . نظرات و اقوال مختلفه ، تكثير و تكثّر ، قرائت‌هاى مختلفه و . . . كه من فكر نمىكنم بشر بتواند به آسانى از اين منجلاب‌هاى به اصطلاح علمى موجود نجات يابد ، مگر با ظهور حضرت ولى امر عج‌اللَّه تعالى فرجه الشريف . ( خادم‌القرآن )\r\n","page_name":" 109 ","page_number":109},
  {"content":"\r\n\r\nكسى كه زمين را براى شما بسى راهوار قرار داد پس بر گرده‌هايش ( كه محل عبور و مرور هموار برّى و بحرى است ) ، راه برويد .\r\nاو به امثال اين قبيل آيات كه مىرسد يك مطلب را اساس نظر خويش قرار مىدهد و مىگويد : اين بر خلاف حسّ است كه زمين حركت كند ، چون اگر زمين در حركت بود هنگامى كه من خود را از جايى به سمت بالا پرتاب كنم ، بايد جاى ديگرى فرود آيم ، حال اين كه در همان جا قرار مىگيرم ، همان جا قرار گرفتن من دليل است بر اين كه زمين حركت ندارد . پس اين‌گونه آيات را بايد تأويل و بر خلاف ظاهرشان تفسير كرد .\r\nمىبينيم كه حتى گذشتگان مىفهميدند كه اين قبيل آيات چه معنايى دارد ، لكن نمىتوانستند آن معناى حقيقى را با حسّ و علم روز خود تطبيق دهند و مىگفتند كه بايد بر خلاف ظاهرش تفسير كرد .\r\nسخن ما با ايشان و هم‌فكران‌شان اين است كه : اولًا هرگز در قرآن خطا و اشتباهى نسبت به گذشته و آينده وجود نداشته و ندارد . شما بايد آيات را همانطور كه هست معنا و تفسير كنيد ، نه اين كه از خودتان چيزى به آيات اضافه كرده و مدلول و منطوق آن‌ها را تغيير دهيد . در ثانى شما مىتوانستيد حسّ غير مطلق خود را چنين توجيه كنيد كه زمين حركت مىكند و سرنشينان فضاى اطراف روى آن نيز همه به موازات هم حركت مىكنند . طبق مثال آيه ، همان‌طور كه حيوانى راهوار حركت مىكند ، سواركار و ساير وسايل روى آن هم با خود حيوان آرام حركت مىكنند . « 1 »\r\nدر پاسخ سخن سوم بايد گفت : اين تحميل مذكور ، بر اساس علم هيئت بطلميوس و پيش‌فرض غلط و غير مطلق حسّ بشرى است كه نمىدانسته زمين حركت مىكند ، در نتيجه حسّ و فكر خود را مطلق انگاشته و بدين ترتيب ، آيه را بر خلاف لغت و علم قرآن\r\nمعنا كرده است ، در حالى كه اولًا بايد بيان الهى را بر تئورىهاى بشرى مقدّم\r\n\r\n\r\n","description":"","footnote":"\r\n( 1 ) 1 - در مورد زمين و آن‌چه كه بر روى زمين است نيز حركت قهرى و تبعى برقرار است و در مورد پرش جناب فخررازى كه به جاى اولشان نزول فرمودند جواب اين است كه - اگر ايشان امروز تشريف داشتند و در قطار سريع‌السير - يا ماشين و يا حتى هواپيما نيز بالا مىپريدند يقيناً سر جاى خودشان نزول مىفرمودند - سؤال اين كه آيا حركت ماشين يا قطار يا هواپيما هم دروغ است ؟ يا اذهان ما شلوغ است ( خادم‌القرآن )\r\n","page_name":" 110 ","page_number":110},
  {"content":"\r\n\r\nمىداشت و در علم خدا شكّ و ترديد نمىكرد ، ثانياً تعدادى از دانشمندان قديم نيز قايل به حركت زمين بوده‌اند ، كه جناب فخر رازى و كسانى چون او مىتوانستند به آن نظريات مراجعه كنند . « 1 » به هر حال « ذَلُول » يعنى بسى راهوار ، كه خود نصّ آشكارى بر حركت زمين است ، گرچه اين معنا بر خلاف علم و حسّ غير مطلق گذشتگان بوده ، لكن اگر مفسران با ديد تحميلى به قرآن نگاه نمىكردند و معناى اصلى همان لغت را بازگو مىكردند هم تفسير به رأى نمىشد و هم راه بهترى براى رسيدن به حقايق قرآن كريم بود . پس در اين‌جا مىبينيم كه با پيشرفت علم ، سخن فخر رازى عوض شد ، نه كلام الهى . همان‌طور كه علم هيئت قديم مبنى بر مركزى بودن زمين تغيير كرد و نه واقعيت جهان هستى . آيا مىتوان گفت : چون گذشتگان نفهميدند كه گردش سيارات چگونه است ، پس اكنون مىتوانيم ادعا كنيم كه قوانين جهان هستى تغيير يافته است ؟ ! « 2 »\r\nو نيز نمونه‌اى ديگر از اين اشتباهات در آيه‌ى شريفه : « أَلَمْ نَجْعَلِ الْارَضَ كِفاتَاً . احْياءً وَ أَمْواتاً » ( مرسلات / 26 - 25 ) . آيا ما زمين را پرنده‌اى سريع‌السير قرار نداديم ، كه نگهبان زندگان و مرده‌گان است ؟\r\nاين آيه بيان‌گر دو قانون علمى است : اول اين كه زمين داراى حركات سريعى است و به پرنده‌اى سريع‌السّير مثال زده شده كه در لغت عربى « كِفات » است ، دوم اين كه حركت آن ، به گونه‌اى است كه سرنشينان خود را پرتاب نمىكند ، پس بايد با وسيله‌اى جاذب ، آنان را به سوى خود بكشاند تا پرتاب نشوند . خداى متعال با توبيخ و سؤال\r\n\r\n\r\n","description":"","footnote":"\r\n( 1 ) - ابرخس هيپارك :  Hipp arque  زاده بين 126 تا 161 قبل از ميلاد كه قائل به حركت وضعى زمين بوده پيش از بطلميوس ، دانشمندانى نظير ارسطرخس ساموسى و فيثاغورث حكيم و در اسلام دانشمندانى چون ابوسليمان سجستانى ، ابوسعيد سجزى نيز قائل به حركت وضعى زمين بودند . ابوعلى سينا در طبيعيات شفا و محقق طوسى در تذكره نيز حركت وضعى زمين را نقل كرده‌اند\r\n( 2 ) - بايد توجه داشت كه گذشتگان توجيهات و اشتباهات و غلط كارىهاى زيادى را در شرح و بسط امورات دينى مرتكب شده‌اند - دخالت‌هاى بىجايى كه در علوم خصوصاً اسلاميات و بالاخص در قرآن كريم نموده‌اند واقعاً جامعه اسلامى را در بسيارى از امور به گمراهى و سرگردانى كشانده‌اند تا جايى كه بسيارى از افراد حق‌طلب را گرفتار تحيّر و سرگردانى نموده‌اند و ما مشاهده مىكنيم هر چه زمان جلوتر مىرود بيشتر و بيشتر به اشتباهات آقايان پى مىبريم بنابراين آن‌چه تا به حال بدست آمده كشف نادانىها و جهالت‌هاى آنان نسبت به معتقدات اسلامى و خصوصاً تفسير آيات شريفه قرآنى بوده است . اسلام به ذات خود نداشته و ندارد عيبى . هر عيب كه هست در نادانىها و ندانم كارىهاى ماست ( خادم‌القرآم )\r\n","page_name":" 111 ","page_number":111},
  {"content":"\r\n\r\nامتنانى ، مكذّبين آيات الهى را به اين نكات علمى توجه مىدهد .\r\nآقايانِ مترجمان و مفسران قرآن در اين آيه شريفه نيز ، لغت كفات را نادرست و غلط معنا كرده‌اند . « 1 » بعضى كِفات را به معنى كَفاف گرفته‌اند و چنين معنا كرده‌اند : آيا ما زمين را جامع حوائج و كفايت ( براى مسكن و هر امر بشرى ) قرار نداديم ، تا زندگان در روى زمين تَعَيّش كنند ، و مردگان درونش پنهان شوند . « 2 »\r\nقائلين به اين معنا ، به يك روايت جعلى منسوب به اميرالمؤمنين عليه السلام و امثال آن استناد كرده‌اند و گفته‌اند ، كه : « نَظَرَ اميرُالْمُؤمِنينَ عليه السلام مِن صِفّينٍ الى المقابِرِ فَقالَ : هذِهِ كِفاتُ الامواتِ ؛ اى مَساكِنِهِم ، ثُمَّ نَظَرَ الى بُيُوتِ الْكُوفةِ فَقالَ : هذِهِ كِفاتُ الاحْياء . ثُمَّ تَلا : « الَمْ نَجْعَلَ . . . » » . « 3 » يعنى : اميرالمؤمنين هنگام بازگشت از جنگ صفين به گورستان‌ها و قبور نظر افكند . پس فرمود : اين كفايت است براى مرده‌ها - يعنى مسكن ايشان است - و سپس نظر كردند به خانه‌ها و ساختمان‌هاى كوفه و فرمودند اين ساختمان‌ها كفايت است براى زنده‌ها . سپس اين آيه را تلاوت فرمودند : « ألم نجعل . . . »\r\nقرينه‌ى درونى خود آيه اين است كه آيه مىفرمايد : « ألم نجعل . . . » آيا ما قرار نداديم . . . ؟ اگر كفات به معنى كفايت گورستان‌ها براى مرده‌ها و كفايت ساختمان‌ها براى زنده‌ها باشد ، بايد اين گورستان‌ها و ساختمان‌ها ، هر دو به وسيله خدا ساخته شده باشند و نه به دست انسان تا با معناى ( ألم نجعل ) درست در آيد ، در حالى كه ساختمان‌ها و گورستان‌ها ساخته و پرداخته دست خود انسان‌ها است !\r\nاشكال ديگر اين است كه در اين آيه شريفه لفظ « كِفات » آمده است و نه « كفاف » .\r\nدر حديث مذكور نيز كه كفات به كار رفته ، « 4 » بر خلاف لغت معنى شده است ، كِفات به\r\n\r\n\r\n","description":"","footnote":"\r\n( 1 ) - گويا عادت داشته‌اند كه آن‌چه كه بر ايشان نامعلوم و نامحسوس بوده تأويل و توجيه كنند و همين عمل را در همه آياتى كه در زمانشان براى آن‌ها نامأنوس و نامحسوس بوده انجام داده‌اند . ( خادم‌القرآن )\r\n( 2 ) - ترجمه‌ى مرحوم الهى قمشه‌اى .\r\n( 3 ) - تفسير كنز الدقائق به نقل از تفسير قمى و المعانى ، ذيل آيهء فوق الذّكر\r\n( 4 ) - جا دارد در اين جا سؤال شود ، به چه دليل آقايان لفظ كفات در آيه شريفه را به معناى « كفاف » گرفته‌اند و معناى آيه شريفه را تأويل و توجيه كرده‌اند ؟ جواب اين است كه به همان دليلى كه « و حُرِّمَ ذالك على المؤمنين » در نكاح ناهمسان را به معناى كراهت اصطلاحى گرفته‌اند . به دليلى كه كُتِبَ در آيه شريفه وصيّت را به معناى استحباب گرفته‌اند - به همان دليلى كه لا اقسمُ را به معناى اقسِمُ و لاى آن را زائده گرفته‌اند و . . . به هر حال كارى است كه شده و از اين قبيل اشتباهات هم الى ماشاءاللَّه زياد است چاره‌ى كار هم از دست خارج است . ( خادم القرآن )\r\n","page_name":" 112 ","page_number":112},
  {"content":"\r\n\r\nمعنى پرنده سريع‌السير است و كفاف به معنى كافى و كفايت است و مرحوم راغب اصفهانى نيز در كتاب مفردات غرائب القرآن مىگويد : « الكِفات : قيل هو الطَّيرانُ السريع و حقيقته قبض الجناحُ لِلطّيران : كفات به آن پرنده‌ى سريع گفته شده است ، [ زيرا 
  ] حقيقتش بستن بال‌هايش هنگام پرواز است » .\r\nپس اين معناى بىمعنى ، از گورستان‌هاى جهلِ جعل و به معصوم نسبت دادن چيست ؟ و آيا حضرت اميرالمؤمنين عليه السلام معناى صحيح كفات را نمىدانستند كه آن را به معناى كفاف به كار برده باشند ؟ واقعاً عجيب است .\r\nآقايان در گذشته معناى ذلول و كفات را به وسيله‌ى عقل و حسّ و علم خود درك نكرده‌اند و به همين دليل انحرافات و توجيهات در تفسير و ترجمه كرده‌اند . اما در اين زمان كه ما ادعا داريم به پيشرفت‌هاى عاليه علمى و عقلى نائل شده‌ايم چرا اشتباهات گذشتگان را تكرار مىكنيم ، اقلًا بپذيريم كه آنان به خطا رفته‌اند و از آن افكار و اقوال دورى كنيم ؛ طبق حديث ابن عباس از اميرالمومنين عليه السلام كه مىفرمايد : « انَّ لِلْقُرآنِ آياتٌ مُتَشَابِهاتٌ يُفسِّرُهَا الزَّمَن » ! همانا براى قرآن آيات متشابهى هست كه زمان‌ها آن‌ها را تفسير مىكند .\r\nآيات و مطالب قرآن دو گونه است : يكى مورد پذيرش عقل و علم ؛ و ديگرى مورد پذيرش ايمان و فطرت . در آياتى كه عقل و علم ما ، درك مثبت و منفى از آن‌ها ندارد ، حق نداريم آن‌ها را تكذيب يا تأويل كنيم ، چون كه مىدانيم حتماً چنين مطالبى وجود دارد كه قرآن آن‌ها را بيان فرموده است ، بنابراين چنين آياتى را از جنبه ايمان مىپذيريم .\r\nمثلًا از موارد عدم درك حقيقىِ حسى و عقلى ، آيات اثبات وجود خدا و بيان صفات\r\nبارىتعالى است . هرگز كسى نمىتواند درك حسّى يا احاطه‌ى عقلى بر وجود خدا داشته باشد و تصور صفاتش نيز در عقل ما نمىگنجد . آيا چون درك و احاطه‌اى به\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nحقيقت آن اسماء و صفات نداريم ، بايد توجيه يا تكذيب كنيم ؟ يا بايد آن‌ها را با دليل بپذيريم ؟ ! همين‌طور آيات قبر و قيامت و بهشت و دوزخ و ساير آياتى كه حسّ و عقل بشر هنوز به آن‌ها نرسيده است .\r\nپس درك آيات يا يك بُعدى است يا دو بعدى ؛ و مطلب غير قابل فهم و معنا در قرآن ، به هيچ وجه وجود ندارد . بنابراين ، با كنار گذاشتن آراء و اقوال و نظرات مختلف نگريستن بدون حجاب و بىپرده به قرآن كريم حتماًبه فهم و درك صحيح و شايسته‌اى خواهيم رسيد . ما جدّاً بايستى در فهم خود نسبت به قرآن كريم بازنگرى و بررسى كنيم كه تصور ما از قرآن چيست ؟ آن‌گاه با عرضه‌ى افكار خود بر قرآن ، كل تصورات نادرست را زايل كرده و در نهايت به تصديق حقايق قرآنى برسيم . اگر تصور ما از قرآن ، كتابى مساوى با ساير كتب بشرى باشد ، در نهايت بافته‌هاى مغزى خود و يابا فلسفه بافىهاى مختلف و بىمحتوى و تحكيم پلوراليسم موجود ، به اين تصور ، رنگ تصديق خواهيم زد كه چون فهم‌ها مختلف‌اند برداشت‌ها نيز مختلف خواهند بود ، نتيجتاًاين قرائت‌هاى متفاوت از دين و تكثّرهاى متضادّ و متناقض موجود را به رسميت خواهيم شناخت ! امااگر تصور ما از قرآن چيزى ماوراء اين مسايل و تصور صحيحى باشد و آن را كتابى فوق تمامى كتاب‌ها بدانيم و محتواى آن را فوق همه كتب و محور و مرجع آن‌ها بدانيم خودمان ، افكارمان ، اعمالمان ، گفتار و پندارمان و همه چيزمان را به قرآن عرضه نماييم ، آن‌گاه به اين تصديق خواهيم رسيد كه تنها قرآن است كه محور حلّ كلّ تناقضات و اختلافات و اعوجاجات درونى و برونى و شفاء همه دردهاى بىدرمان مااست : « و انْزَلَ مَعَهُمُ الكِتابَ بِالحَقِّ لِيَحْكُمَ بَيْنَ النّاسِ فيَما اخْتَلَفُوا فيه وَ مَا اخْتَلَفَ فيه الَّا الَّذينَ اوتُوهُ مِنْ بَعْدِ ما جاءَتْهُمُ البينات . » ( بقره / 213 ) و با كنار گذاشتن ساير افكار و اقوال در عرصه‌هاى دينى و دين‌پژوهى و تكيه كردن و بررسى مستقيم آيات ربّانى ، به آن‌چه مرادات الهى است خواهيم رسيد . انشاءاللَّه . آرى ، قرائت واحد قرآنى ، اگر به گونه‌اى مستقيم و بدون تحميل تحقق يابد ، حقيقت معارف بيكران قرآنى هم به اندازه‌ى كوشش‌ها و كاوش‌ها روشن مىگردد و قرائت‌هاى متناقض هم به وحدت كلمه مىرسد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\n11 قبض و بسط تئوريك شريعت\r\nدكتر سروش : فهم ما از متون دينى بالضروره متنوع و متكثر است . بلكه سيال است . دليلش هم اين است كه متن صامت است و ما همواره در فهم متون دينى و تفسير آن‌ها ، خواه فقه باشد ، خواه حديث ، خواه تفسير قرآن ، از انتظارات و پرسش‌ها و پيش‌فرض‌هايى كمك مىگيريم . و چون اين انتظارات و پرسش‌ها و پيش‌فرض‌ها از بيرون دين مىآيند و چون بيرون دين متغير و سيال است و علم و فلسفه و دست‌آوردهاى آدمى مرتباً در حال تزايد و تراكم و تغيير و تحولند ، ناچار تفسيرهايى كه در پرتو آن پرسش‌ها و انتظارات و پيش‌فرض‌ها انجام مىشوند ، تنوع و تحول خواهند پذيرفت . اين مجمل نظريه‌اى است كه در قبض و بسط آمده است . [ كيان / 36 
  ] مدعاى قبض و بسط را در سه اصل مىتوان بيان كرد :\r\n1 - فهم ( صحيح يا سقيم ) شريعت سراپا مستفيد و مستمد از معارف بشرى و متلائم با آن است . و ميان معرفت دينى و معارف غير دينى داد و ستد و ديالوگ مستمر برقرار است . ( اصل تغذيه و تلائم ) .\r\n2 - اگر معارف بشرى دچار قبض و بسط شوند ، فهم ما هم از شريعت دچار قبض و\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبسط خواهد شد .\r\n3 - معارف بشرى ( فهم بشر از طبيعت و هستى : علم و فلسفه ) دچار قبض و بسط مىشوند . ( اصل تحول ) . گيريم كسى اصل سوم را صادق نداند و نپذيرد ، باز هم لطمه‌اى به دو اصل اول و دوم نخواهد خورد . اصل دوم هم مبتنى بر اصل اول و يا دنباله‌ى آن است : اگر فهم دينى متأثر از فهم غير دينى باشد ، لاجرم هر تحولى در معارف غير دينى رخ دهد ، معرفت دينى را هم متحول خواهد كرد . و اصل او هم ( اصل تغذيه و تلائم ) از فرط بداهت نياز به استدلال ندارد و تنها مورد انكار يا سؤال كسانى قرار خواهد گرفت كه پيش‌فرض‌هاى خود را نكاويده باشند . [ قبض و بسط / ص 278 
  ]\r\nآقاى محمد مجتهد شبسترى : ديندارى ما مسلمانان داراى سه مرحله است :\r\nشناخت خدا و پيامبر ، دريافتن آن‌چه پيامبر مىگويد ، جهت دادن به زندگى بر پايه آموزش‌هاى پيامبر . ما برآنيم . تا كاركرد اجتناب‌ناپذير علوم و معارف بشرى يعنى انديشه‌ى انسان را در مراحل سه‌گانه‌ى ديندارى به وضوح نشان دهيم . اگر تصويرهايى را كه از خدا و صفات او ، از پيامبر و نقش او در چهارده قرن گذشته در انديشه‌ى دينى مسلمانان آشكار شده در كنار هم بچينيم و آن‌ها را مقايسه كنيم ، آن‌ها را بسيار متفاوت خواهيم يافت . مسأله الوهيت ، توحيد ، نبوت و معاد را هركس و هر گروه به گونه‌اى متفاوت با ديگران دريافته و بيان كرده است . اين چندگونگىها معلول آن بوده كه ابزار افراد و گروه‌ها ، يعنى علوم و معارف و تجربه‌هاى انسانى كه وسايل و مقدمات فهم و بيان حقايق‌اند ، در نظر آن‌ها متفاوت بوده است . واقعيت اين است كه عقيده و ايمان آدمى نه تنها از علوم و معارف وى تغذيه مىكند ، بلكه با تحول و تكامل اين علوم و معارف ، تحول و تكامل مىيابد . [ هرمنوتيك / 2 
  ]\r\nآيةاللَّه صادقى : ما ضرورت تنوع و تكثر فهم را نسبت به متن قرآن كريم هرگز قبول نمىكنيم زيرا همان‌طورى كه بارها عرض كرده‌ايم با استفاده صحيح از ابزارهاى درونى خود قرآن اين تنوع فهم‌ها و اين كثرت‌ها و تكثّرها از بين مىرود ، البته اين ضرورت به‌طور نسبى در متون بشرى هم‌چنان پابرجاست ، اما در مورد قرآن كريم كه\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخداى سبحان در معرفىاش آن را كتاب بيان ، تبيان ، نور ، برهان ، و بالاخره آن را حجت بالغه معرفى نموده است ، با اين تعريف‌اش ، راه هرگونه توجيه و تأويلى را كه بر خلاف نصّ يا ظاهرش باشد به كلى به روى همگان بسته است . اما در مورد ادعّايى كه : اصل اول نظريه‌ى قبض و بسط اصل تغذيه است ، يعنى متن صامت بوده و براى تفسير متن به عوامل برونى نيازمنديم . جواب اين است كه : در اين باره بايد بگوييم : اصولًا هر كتابى كه تأليف مىگردد از چند جهت قابل دقت و بررسى است : از حيث خود كتاب ، مؤلف كتاب ، مخاطب يا مخاطبين كتاب و . . . قرآن صامت يا ساكت نيست ، بلكه كتابى است كه پيام خود را به طور صددرصد واضح بيان فرموده و رسانده است « 1 » و اصولًا هر كتابى اگر نتواند پيام و مقصود خود را برساند ، حتماً نقايصى دارد ، اشكالاتى دارد كه نتوانسته پيامش را برساند و هدفش را بيان نمايد : البته خود شما نيز اين مطلب را قبول كرده‌ايد چنان‌كه در كتابتان هم آورده‌ايد كه : « شريعت گرچه ساكت است ، اما زبان بسته نيست و وقتى سخن مىگويد ، سخن خود را مىگويد نه سخن ديگران را » « 2 » ، پس پذيرفته‌ايد كه شريعت پيام خود را رسانده است منتهى بحث بر سر مخاطب است كه آيا بدون پرسشِ مخاطب ، باز هم پاسخى ممكن است و آيا تا چه ميزان به پرسش‌ها پاسخ مىگويد ؟ « 3 » در جواب اين مطلب نيز بايد گفت كه : شريعت قرآن ساكت و صامت نيست و تمامى آن‌چه را خداى متعال از مكلفان مىخواهد ، حتماً بايد به آن‌ها تفهيم كند و برساند ، تا مكلفان بدانند - چه بدانند و به چه عمل كنند ، بنابراين بايد در قرآن كريم به وضوح بيان شود كه شده تا حجت بر همگان تمام باشد ، آيا قرآن كريم چنين كارى را كرده يا نه ؟\r\nچنان‌كه جواب شما منفى باشد پس خود را در مقابل آيه شريفه : « آتاكم من كلّ ما\r\n\r\n\r\n","description":"","footnote":"\r\n( 1 ) - الفاظ قرآن كريم براى ما معلوم و معروف و مفهوم است ، نازل كننده‌ى قرآن نيز معلوم است ، مخاطبين قرآن هم همه مكلفان على طول‌الخط ، اين هم معلوم ، هدفش نيز از بياناتش آشكارا و پيداست . آيا چنين كتابى با اين عظمت و اين هدف را مىشود كتابى صامت و ساكت ناميد ؟ هرگز چنين نيست ، بلكه قرآن كتابى ناطق و گوياست قرآن كريم تكليف همه را روشن فرموده بنابراين آيات شريفه قرآن كريم ضدّ حرف‌هاى اين آقايان و حرف‌هاى اين‌ها نيز ضد قرآن مىباشد . ( خادم‌القرآن )\r\n( 2 ) - قبض و بسط تئوريك شريعت ، چاپ دوم ، ص 275\r\n( 3 ) - « شريعت صامت نشسته است تا ما از او بپرسيم و به قدر پاسخهايى كه از او مىشنويم ، او را مىشناسيم . . . » قبض و بسط ، چاپ دوم ، ص 172\r\n","page_name":" 117 ","page_number":117},
  {"content":"\r\n\r\nسألتموه » قرار داده‌ايد ، معناى آيه اين است كه كل سؤال‌هاى مكلفان كه در امر هدايت و غيرهدايت است ، قرآن كل سؤال‌هاى هدايتى را بىهيچ كم و كاست پاسخ داده و مىدهد ، اما در امور غير هدايتى يعنى امورى كه به علوم بشرى و تكامل دنيوى آن‌ها مربوط مىشود مثل تكامل در علوم پزشكى ، صنعت ، ساختمان سازى و . . . بعضى را پاسخ مىدهد كه با اين آيه هم منافاتى ندارد ، زيرا « مِن » در آيه تبعيضيه است ، يعنى قرآن بعضى از مجموع كل سؤال‌ها را « 1 » پاسخ مىدهد ، بدين ترتيب كه قرآن كريم كل سؤال‌هاى هدايتى را و بعضى از سؤال‌هاى بشرى را آن‌چه كه نياز واقعى و كلى آن‌ها بوده پاسخ‌گوست . اما مكلفان اگر براى كشف احكام الهى به قرآن مراجعه نكنند ، قصور و كوتاهى نموده‌اند و اگر به قرآن مراجعه كنند ، ولى با اندوخته‌هاى بسيارى از مفروضات نادرست فقهى ، اصولى ، فلسفى و يا هر مفروض ديگر بخواهند قرآن را وادار به دلالت كنند و يا دلالت دوشى كنند ، واقعاً تقصير نموده‌اند و بايد از اين كار توبه نموده و از صاحب شريعت عذر خواهى نمايند و كوله‌بارهاى سنگين پيش‌فرض‌هايشان را عرض بر قرآن نمايند تا صحيح از سقيم جدا شود و راه حقيقت برايشان هموار گردد .\r\nپرسش يا عدم پرسش مخاطبان دليل بر صامت بودن يك كتاب نيست ، بلكه بايد ديد آيا آن كتاب ، توانايى رساندن معانى و مرادات مؤلف را دارد ؟ آيا مخاطبان با استفاده از قرائن خود آن كتاب ، مىتوانند منظور كتاب را از مطالبش بفهمند يا خير ؟ اما قرآن كريم كه كلام خداى تعالى است و در اوج فصاحت و بلاغت ، مرادات الهى را به طور واضح و روشن براى مكلفان بيان داشته و مكلفان نيز با داشتن علم به لغات و معانى ، توان دريافت مفاهيم آن را دارند . « 2 » آن‌چه در گفتار و نوشتار مهم است مبادله‌ى\r\n\r\n\r\n","description":"","footnote":"\r\n( 1 ) - يعنى سئوال‌ها و مطالبى كه واقعاً مورد نياز بشرى است الى يوم القيمه و تمام بايدها و نبايدهاى لازم در امر دين و دنياى بشر همه را پاسخ مكفى داده و مىدهد اما جزيياتى كه بود و نبودش هيچ خللى به اصل دين و دنياى انسان‌ها وارد نمىكند نيازى نبوده تا بيان فرمايد . گر چه در سنت ثابته جزئيات لازم اعم از مسائل مادى و معنوى نيز بيان شده ، لكن ما منشاء و مَأخذ سنت را نيز اصل كتاب ( قرآن‌كريم ) و وحى الهى مىدانيم كه « ما مِن شيىءٍ الّا و لَهُ اصلٌ فى كتابِ اللَّه » چيزى در مورد نياز مكلّفان نيست جز اين كه برايش اصل و ريشه‌اى در كتاب اللَّه بوده است . ( خادم‌القرآن )\r\n( 2 ) - در علم منطق كلمات داراى دلالت وضعى هستند : يعنى اگر كلمه‌اى كه با صداو مستعمل است از دهان خارج شود ، حتماً دلالت وضعى لفظى بر معنايى دارد ، و اگر همان كلمه بىصدا در نوشتار نيز آمده باشد باز هم دلالتش پابرجاست يعنى ، دلالت وضعى غير لفظى دارد ، به هر حال هر دو دلالت داراى قدرت مبادله‌ى مفاهيم هستند\r\n","page_name":" 118 ","page_number":118},
  {"content":"\r\n\r\nمفاهيم است و مفاهيم الفاظ هم صامت نيستند ، بلكه درك آن‌ها به وسيله‌ى قوه‌ى مُدركه ميسّر و حاصل مىگردد ، البته نه به وسيله‌ى حسّ شنوايى ، زيرا كلمه‌ى شنيده شده يا خوانده شده هر دو توسط اعصاب به قسمت ادراكى مغز منتقل و در آن‌جا تفسير مىشوند ، در حقيقت چشم و گوش دو عضو واسطه‌ى انتقال هستند و نقشى در تجسم و تفهم ندارند ، مثلًا با شنيدن يا خواندن كلمه درخت تجسمى از آن در ذهن نقش بسته و فهميده مىشود ، پس كلمات ابزارهاى انتقال مفاهيم‌اند ، حتى كتاب بيشتر از سخنرانى مورد توجه است و همه‌ى محققين و دانشمندان با مطالعه‌ى كتب يكديگر به تحقيق و كسب علم مىپردازند ، در مورد كتب بشرى به علت عدم اطلاق ، نقاطى از متن كه مبهم باشد صامت است ، ولى بقيه‌ى متن ، به نسبت علم مؤلف گوياى مطالب موجود در خود مىباشد ، اگر همه‌ى متن صامت باشد ، كوچكترين پيامدش اين است كه نويسنده براى تبيين آن ، بايد همه جا به دنبال متن خود روان باشد ، مثلًا آيا همين كتاب قبض و بسط ، توان تفهيم مطالب موجود در خود را دارد ، يا نويسنده‌ى محترم مطالب آن را در همه‌جا حضوراً براى خوانندگان خوانده و تفهيم كرده است ؟ مسلماً چنين نيست و متون بشرى در حد بسيار بالايى رساننده‌ى معانى و مقاصد مؤلف مىباشد ، پس متون بشرى نيز به‌طور كامل صامت نيستند تا چه رسد به متون وحيانى . اگر هم بگوييد به علت صامت بودن متن ، چون هركس نسبت به علم و اطلاعات خود مىپرسد و تفسير مىكند ، پس تفسيرها به نسبت پرسش‌ها رنگ مىپذيرند ، مىگوييم چنان‌كه ذكر شد در تفسير به كمك قراين قطعى و درونى به مراد قطعى نويسنده مىرسيم ، مگر آن كه علم مؤلف ناقص باشد و قراين لازم را در كلام خود به كار نبرده باشد . كتب وحيانى كه از ناحيه‌ى علم لايزال الهى صادر گرديده ، از درجه‌ى گويايى مطلق برخوردار است ، به شرطى كه با افكار بشرى و قراين غير مطلق مخلوط نگردد ، اگر شناخت خدا ، پيامبر و دريافت كلام الهى ، و تبيين كلام قرآن كريم محتاج به علوم بشرى باشد و اين احتياج اجتناب‌ناپذير\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nباشد ، آن وقت ادعاى شما صحيح خواهد بود و تحول ، تكامل و تغيير حتى به شكل تضاد و تناقض در طول اعصار ، مطلوب خدا و راه چاره‌اى هم نخواهد داشت ، اما كتاب مطلق الهى كه قرآن كريم است و ما معتقديم كه اين كتاب مقدس بىنياز از هر نوع عوامل برونى است « 1 » به گونه‌اى مطلق با فصاحت و بلاغتى بىنظير از نظر دال و مدلول - بالاتر از حد معمولى و در حدّ بالاترين اعجاز - دلالت بر مفاهيم و مرادات خود داشته و دارد و هرگونه خدشه‌اى بر آن ، خدشه بر ساحت قدس ربوبى است ، بنابراين اگر كسى بگويد متن قرآن دلالت ندارد ، صامت است ، يا دلالت آن در حدّ ظنّ و گمان است و يا قايل شود كه قرآن كريم ظنّى الدّلالة است ، خدا را « معاذاللَّه » عاجز ، جاهل و يا خائن معرفى كرده است . خداى سبحان كه داراى قدرت و علم و عدالت مطلقه است ، آيا نتوانسته لغاتى را انتخاب كند كه همواره بر مراداتش دلالت داشته باشد ؟ يا اين كه علم به لغات نداشته و جاهل بوده است ؟ ! و يا اين كه قدرت و علم داشته لكن عمداً لغاتى پيچيده و گنگ و انحراف‌آور و يا غير ابدى را استعمال كرده كه نتيجتاً در طول زمان تغيير كند و مرادات اصلى او را نرساند و در نتيجه باعث گمراهى مكلفين شده و به آن‌ها خيانت كرده باشد ؟ ! نعوذبااللَّه .\r\nمقام مقدّس الوهيت ، اجلّ از اين نسبت‌هاست و متن قرآن را با كمال قدرت و علم چنان تنزيل فرموده كه هيچ عذرى براى هيچ كس در هيچ زمينه و زمانى نباشد ، تا نگويند نفهميديم ، دريافت نكرديم ، رسا نبود ، امكان دست‌يابى به تفسير واحد وجود نداشت ، دائم در تغيير و تحول بود ، و ما را به‌طور قطع و يقين به مراد نمىرساند ، هدايتگر قاطع نبود چون ظنى يا صامت بود ! و در نهايت نگويند كثرت در آراء موجب سردرگمى ما شد و چون قرآنش مولّد كثرت بود ، پس اگر بدون عذر موجّه به باطل هم عمل كرده‌ايم ، بايد مأجور باشيم و حتماً رضايت خدا چنين بوده است ، به اين آيات توجه كنيد : « انَّ هذا\r\n\r\n\r\n","description":"","footnote":"\r\n( 1 ) - و ما معتقديم كه كتاب‌اللَّه المجيد بذاته مستغنى از هر نوع علوم بشرى است و در هيچ بعدى از ابعاد نه تنها هيچ‌گونه نيازى به هيچ مخلوقى نداشته و ندارد ، بلكه همان‌طورى كه خودش بيان مىفرمايد : ( تبيانٌ لِكلّ شىءٍ ) است يعنى روشنگرى همه امور به وسيله قرآن كريم است و بس - نتيجه اين كه - قرآن مُفَسِّر ما است ، ما هرگز مفسر قرآن نيستيم . ( خادم‌القرآن )\r\n","page_name":" 120 ","page_number":120},
  {"content":"\r\n\r\nالقرآنَ يَهدى لِلَّتى هِىَ أقوَمُ » ( اسراء / 9 ) به‌راستى اين قرآن هدايت مىكند به هر آن‌چه استوارتر ، محكمتر و ارزشمندتر است . اقوم ، اختلاف و تناقض ايجاد نمىكند ، « قل فلِلَّهِ الحُجةُ البالغةُ ، بيانٌ للناس ، تبياناً لِكُلِّ شيىء و . . . » و امثال اين آيات شريفه .\r\nأقوم ، بالغ ، حجّة ، هُدى ، بيان ، تبيان و . . . آيا با ظنى بودن و صامت بودن مىسازد ؟ .\r\nگويايى قرآن ادعاى ما نيست ، بلكه خود قرآن است كه خود را گويا معرفى مىكند ، قرآن است كه خود را حجت كامل ، بالغ و بيان و تبيان لِكلّ شىء براى كل مردم مىداند ، اگر حجت الهى ، رسا و بالغ نباشد ، حُجّت نخواهد بود و و اين معرفىهاى او نيز - نَعُوذُ بِاللَّه - كارى عبث و بيهوده خواهد بود . با توجه به ادله‌ى مذكور و دلايلى ديگر قرآن كريم در بالاترين قلّه گويايى و رساترين كلام بيان‌گر مطلق معارف و مفاهيم خود مىباشد ، به اين آيات توجه كنيد : « فَوَرَبِّ السَّماء و الأرض انّه لحقّ مثل ما انكم تنطقون » « هذَا كِتابُنا يَنْطِقُ عَلَيْكُمْ بِالْحقِّ » ( جاثيه / 29 ) اين كتاب ما ناطق و گوياست براى شما به تمامى حق گويايى قرآن بدين معناست كه آن‌چه خداى متعال در قرآن فرموده ، قابل فهم مكلفان است ، چه به آن مراجعه كنند يا نكنند . اگر مراجعه نكنند ، كوتاهى از خود آن‌هاست و اگر درست و بدون مفروضات تحميلى برونى در قرآن تفكر كنند ، حتماً در مسير هدايت قرار مىگيرند ، اما اگر نادرست و با پيش‌فرض‌هاى نامطلوب و غير مُطلَقِ برونى به قرآن مراجعه كنند ، حتماً حيران و گمراه خواهند شد .\r\nهمان‌گونه كه خداى سبحان هميشه زنده است ، قرآنش نيز هميشه زنده و نورافشانىاش هميشه پاينده است و قرآن كه « هدى للناس » است ، و بر مبناى ده‌ها آيه اين هدايت تا پايان جهان تكليف دوام دارد ، محال است ، كه امكان دريافت معانى آن در زمان‌ها و زمينه‌هاى گوناگون ميّسر نباشد . مثلًا مىبينيم كه كفّار از روى عناد و انكار به حضرت شعيب عليه السلام مىگفتند : « ما نَفْقَهُ كثيراً مِمّا تقول » ( سوره هود آيه / 91 ) ما بسيارى از آن‌چه را مىگويى ، نمىفهميم ! پس اين ادعاى بىدليل نافهمىِ بيان رسالت ، خود كفرى است افزون بر عناد ! چنان‌كه به پيامبراسلام 9 نيز تهمت‌هاى بسيارى زدند - از جمله حضرتش را ساحر يا مجنون خواندند چرا ؟ چون سخنان حضرت را مىفهميدند و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنمىخواستند و بنا هم نداشتند كه زير بار تكليف الهى بروند ، از طرفى هم دليل عقلانى بر ردّ سخنان آن حضرت نداشتند . فلذا چنين تهمت‌هايى را بر حضرتش روا داشتند .\r\nدر مرحله‌ى بعدى كه مرحله‌ى تفسير است ؛ بايد فهميد كه براى تفسير كتاب مطلق ، كه قرآن كريم است ، هرگز نيازى به عوامل برونى غير مطلق بشرى نداريم . تا چه رسد به مفروضات غلط ، مطلق را بايد فقط با مطلق تفسير نمود و هيچ‌گونه پيش‌فرضى برون از قرائن و شواهد قرآنى را نبايد به كار گرفت ، تفسير قرآن با خود قرآن تنها راه زايل نمودن اختلافات و كثرت‌هاى غير تكاملى است ، درست است كه معلومات برونى همواره در حال تغيير ، تحول و تكامل است ، لكن در فهم قرآن تنها بايستى از ابزارهاى درونى خود متن استفاده شود و خداى متعال با علم مطلق خويش ، تمامى اين ابزارها را براى فهم صحيح بشر ، در قرآن به كار برده است ، گرچه در متون بشرى قرائن مطلق براى امكان فهم صحيح به كار نرفته ، لكن در قرآن با استفاده از قرائن كامل و مطلق ، امكان دست‌يابى به فهم درست و يقينى وجود دارد ، لذا همه‌ى اقوال و آراء بايد با قرآن سنجيده شوند نه اين كه قرآن به وسيله افكار و اقوال شناخته شود « كه آفتاب آمد دليل آفتاب » و استفاده از آراء و اقوال و نظريات علماء تاريخ است كه باعث تغيير فهم و اختلاف برداشت‌ها ، كثرت‌ها و تكثرهاى موجود شده است .\r\nممكن نيست كه همه نظرات گوناگون ، مختلف و متضادّ درست باشند تا چه رسد به كلام‌اللَّه مجيد و كتاب وحى و هدايت ربانى - فلذا كسى كه خود را جهت استفسار از قرآن كريم آماده كرده است حتماً بايد از اختلاف روايات ، اختلاف فهم از روايات ، قواعد مختلف فقهى و ساير اقوال و آراء متشتّت و متهافت در تفسير قرآن جداً پرهيز كند و الا گرفتار تحميل بر نصّ يا ظاهر مستقر قرآن خواهد شد .\r\nاختلاف نظرات علمى هرگز نقشى در برداشت صحيح از حجت بالغه‌ى ربّانى را ندارند كه نه علم امروز و نه علم ديروز ، هرگز احكام خدا را قبض و بسط و تغيير و تحول نمىدهد . « 1 » اصولًا تغيير و تحول و تكامل « 2 » در مطلق علم هست ، نه در علم مطلق .\r\n\r\n\r\n","description":"","footnote":"\r\n( 1 ) - چيزى كه قابل قبض و بسط و تغيير و تحول است علوم و افكار انسانى و مغز و مخ و عقل و فهم و شعور بشرى است نه قرآن كريم و شريعت مستمره الهيه . فافهم ( خادم‌القرآن )\r\n( 2 ) - تكامل به معناى جمع شدن نظرات مختلفه و متضادّ و فربه شدن مجموعه‌ى اقوال نيست ، بلكه به معناى رشد عمقى و و تدبر و تفكر و تفقّه بشر در آيات الهى كه باعث تعالى و تكامل در فهم شريعت و حقايق قرآن كريم كه صراط مستقيم الهى است مىباشد .\r\n","page_name":" 122 ","page_number":122},
  {"content":"\r\n\r\nمطلقِ علم ، علمى است كه هنوز تكامل پيدا نكرده و رو به حركت و پيشرفت در حركت است و با جهل و نقص همراه است ، اما علمِ مطلق ، علم و آگاهى صد درصد و كامل است كه هيچ خطا و نقصانى هرگز در آن راه ندارد ، بنابراين تغيير و نقص و تكامل مربوط به علوم بشرى است نه علم مطلق الهى . اگر علم ناقص بشرى در فهم و تفسير علمِ مطلق دخالت يابد مانع از درك صحيح و باعث خطا و گمراهى خواهد شد .\r\nبنابراين ما اصل دوم و سوم تئورى قبض و بسط شريعت را با يك « اگر » قبول داريم :\r\nاگر در فهم متون دينى و تفسير آن‌ها از مفروضاتى كمك بگيريم كه از بُرون دين مىآيند ، ناچار تفسيرهاى انجام شده هم تحول و تنوع خواهند داشت ، زيرا مفروضات برون دينى هرگز مطلق نبوده و نيستند و همواره در تغير ، تحول ، تبدّل تكثير ، تكثر ، تزايد ، تراكم و قبض و بسط بوده و هستند .\r\nبنابراين ما با حذف « اگر » و جايگزين كردن « بايد » راهى را در تفسير و فهم قرآن كريم و متون‌دينى ارايه مىكنيم كه تحول ، تكثر ، تنوع ، قبض و بسط را به همراه خود حذف مىكند و بالضروره مفسر را صددرصد به مرادات الهى و مقاصد قرآنى مىرساند . يعنى با تبديل اين قضيه‌ى شرطيّه به قضيه‌ى حمليّه ما اين راه را بر شما هموار و آسان مىكنيم فلذا عرض مىكنيم : بايد در فهم متون دينى و تفسير آن‌ها از ابزارها و عوامل و مقدماتى استفاده كنيم كه فقط از درون متون دينى باشند و به هيچ وجه ابزارهاى برون دينى در تفسير قرآن و دين مورد استفاده قرار نگيرند ، « 1 » زيراابزارهاى درون دين و شريعت همانند خود دين مطلق هستند ، و مطلق هرگز تكثر و تنوع‌پذير نيست . مگر در تكامل درجاتى كه لازمه‌ى عمقِ يك معناى خاصى باشد ، البته تكاملى كه هرگز هيچ‌گونه تنافى و تضادّى با اصل موضوع و يا درجات تكاملى آن نداشته باشد . « 2 » بنابراين عقل\r\n\r\n\r\n","description":"","footnote":"\r\n( 1 ) - در اين صورت است كه از شرّ تكثرات ، تحولات ، تنوعات و قبض و بسطهاى خيالى در امان خواهيم ماند و الا در وادى پيچيدگىها ، سردرگمىها ، ضلالت‌ها و گمراهىهاى فراوان قرار خواهيم گرفت ( خادم‌القران )\r\n( 2 ) - مثالش آيه شريفه « و ممارزقناهم ينفقون » ابتداً انسان از لفظِ ( رزق ) رزق شكمى را مىفهمدبعد تكامل پيدا مىكند و مىفهمد فرزند صالح نيز رزق الهى است و همين‌طور تكامل پيدا مىكند تا آن‌جا كه مىفهمد بدن سالم ، عقل‌سالم ، دين سالم ، علم صالح همه و همه از جمله ازراق الهى هستند و اين معانى نيز هيچ‌كدام يا آيه شريفه تنافى و تضادى ندارند فلذا اين‌گونه تنوع و تكثر كه مقتضاى عمق معنا و مفهوم رزق است نه تنها مانعى ندارد بلكه لازمه مفهموم عام معناى آن است . ( خادم‌القرآن )\r\n","page_name":" 123 ","page_number":123},
  {"content":"\r\n\r\nو علم بشرى و هر عامل برونى ديگر ، هرگز حق ندارد در تفسير مرادات الهى ايده‌پردازى كند .\r\nاجتناب ناپذيرى تغيّر و تحوّل فهم‌ها و تجارب دينى و ضرورت تنوع وتكثر ، تنها درفضاى تفسير با عوامل برونى ديده مىشود . در طول اعصار و قرون گذشته به علت همين تفسير با عوامل برونى ، برداشت‌ها و تعريف‌هاى متفاوتى به وجود آمده و واقعيت انكارناپذيرى را پيش روى ما قرار داده است . اگر ما يك حركت بنيادى و دگرانديش در عالم تفكر دينى بر مبناى بازگشت مجدد به متن‌المتون دينى : - قرآن - انجام دهيم و تمامى اقوال مختلف و متضادّ بشرى - اعم از اجماعات ، اطباقات ، شهرت‌ها و حتى ضرورت‌ها و ساير عوامل برونى - را به كنارى بريزيم و پيش خود چنين تصور كنيم كه در زمان شخص پيامبر اكرم صلى الله عليه و آله و در شهرى دور از ايشان به سر مىبريم ، و آيه‌اى از آيات وحى الهى به ما رسيده است ، آيامفهوم آن آيه را مىفهميم يا نمىفهميم ؟\r\nپيامبر صلى الله عليه و آله همه جا به دنبال قرآن روان نبود تا آن را بر همه‌ى مردم روشن سازد ، بلكه آيات قرآن هر كجا شنيده مىشد قابل فهم همگان بود و جذب عميق روحى و فطرى و عقلانى باعث كشش و گرايش مردم و درنتيجه گسترش اسلام بود . رمز آن هم نداشتن همين پيش‌فرض‌ها و نگرش بىشائبه به كلام وحى بود . ما نيز مىتوانيم - و بايد هم بتوانيم - كل نظرات فقهى ، فلسفى ، كلامى ، تفسيرى ، حديثى و . . . را رها سازيم تا بتوانيم به محجوريّت قرآن پايان دهيم . دخالت ديدگاه‌ها و نظرات اجنبى ، حجابى است در فهم كلام وحى و باعث دورى از آن و در نتيجه مهجور واقع شدن قرآن . براى فهم قرآن دو روش مىتوان در نظر گرفت ، يكى اين كه گام به گام به عقب برگرديم و اقوال و نظرات قرآنى و غير قرآنى را كاملًا بررسى كنيم تا به صدر اسلام برسيم . در اين صورت بايد از درون تاريخ عبور كنيم . اما در اين سير صدها خوف و خطر تاريخى كه مملو از افكار و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nعقايد مختلفه و متضاده و اخبار گوناگون است وجود دارد بنابراين محال است سالك بتواند از آن به راحتى عبور كند و به مقصود نائل آيد ؟ « 1 »\r\nروش ديگرى كه بهترين روش است اين است كه ما فرض كنيم همين الآن ، زمان صدر اسلام است . و ما در محضر خود رسول‌اللَّه صلى الله عليه و آله هستيم و گويى همين حالا آيات قرآن نازل مىشود و به گوش ما مىرسد . اكنون تكليف ما چيست ؟ آيا در زمان حيات پيامبر صلى الله عليه و آله هم ، اين رجال و آراء و نظرات مختلف ، مطرح بودند يا خير ؟ سؤال ديگر اين كه : اعراب باديه‌نشين و يا در سال‌هاى بعد مردم ايران و ديگران كه آيات قرآن يا ترجمه‌اش را مىشنيدند ، چكار مىكردند ؟ بنابراين نگوييم : قرآن در ظرف زمانىِ 14 قرن قبل نازل شده و بايستى تاريخ را بررسى كنيم تا ببينيم الان چه بايد كرد ، زيرا هرگز به نتيجه‌اى نخواهيم رسيد . بلكه تنها راه صحيح اين است كه بگوييم قرآن براى تمامى زمان‌ها و زمينه‌هاست و مكلّفان در هر زمانى مستقلًا قابليت فهم آن را دارند و براى رسيدن به مرادات و تكاليف الهى غير از خود قرآن به هيچ چيز ديگرى نياز ندارند .\r\nبراى پاسخ به نداى پيامبر كه فرمود : « يا رَبِّ انَّ قومى اتّخذوا هذا القرآن مهجورا » ( فرقان / 30 ) بايد تنها به قرآن و سنّت قطعيّه كه موافق قرآن است ، و يا نه مخالف است و نه موافق ، لكن از اشارات و حقايق رمزى بطون آيات شريفه براى رسول گرامى است رجوع كرد و ساير حجاب‌ها را از پيش چشم خود برداشت . در اين صورت هيچ اختلافى نخواهد ماند ، تنها مطلبى كه مىماند و در اين حالت متصور است ، مسأله‌ى تكامل فهم و درك و شعور افراد است . و اين هم واقعاً اجتناب‌ناپذير و لازمه تكامل بشرى است .\r\n\r\n\r\n","description":"","footnote":"\r\n( 1 ) - علاوه بر افكار مختلفه همه ما مىدانيم كه در منقولات موجود - انواع تقطيع ، سهو ، نسيان ، اشتباه راويان ، غفلت‌ها ، بست و بندها ، گرايش‌هاى قومى و قبيله‌اى ، گرايش‌هاى فكرى ، بعد زمانى ، بعد مكانى و ده‌ها اشكالات ديگرى كه در اين مسير پرفراز و نشيب موجود است وجود دارد . پس ما چگونه مىتوانيم اين رقم اقوال متهافت ، مختلف و متضاد را مستمسك قرار دهيم ، علاوه اين كه تاكنون چه كسى توانسته ادعّا كند كه از اين طريق پر خوف و خطر و مهيب ( سير تاريخى ) جان سالمى بدر برده باشد - چه كسى توانسته صحت و سقم مطالب را باضرس قاطع بيان كند - چه كسى در اين راه توانسته به يقين صددرصد برسد ؟ بنابراين عاقل كسى است كه از اين راه پرهيز كند و قدم در اين راه نگذارد - چون هر كس قدم گذارده مىداند كه جز تحيّر و سردرگمى و ضلالت و گمراهى چيزى عائدش نشده است . ( خادم‌القرآن )\r\n","page_name":" 125 ","page_number":125},
  {"content":"\r\n\r\n\r\n12 استنطاق از قرآن\r\nدكتر سروش : امام على ، كه در قرآن‌شناسى در عالم اسلام از همه سبق مىبرد ، مسلمين را فرمان داد كه اين قرآن صامت را به نطق درآوريد . از او بپرسيد و علاج درد خود را از او بخواهيد . مىگفت : « ذلك القرآن فاستنطقوه و لن ينطق . و لكن أخبركم عنه الا ان فيه علم ما يأتى و الحديث عن الماضى و دواء دائكم و نظم ما بينكم » ( از اين قرآن بخواهيد تا براى شما سخن بگويد . اما او نخواهد گفت و من از او به شما خبر مىدهم كه در آن علم آينده و حديث گذشته و دواى دردها و بيان نظم امور شماست ) « 1 » . استنطاق و استثاره ، يعنى به نطق درآوردن و شورانيدن ، كار همه مؤمنان راستين است و اين ميسر نمىشود ، مگر با داشتن دركها و دردهاى پيشين . [ قبض و بسط / ص 178 
  ]\r\nآيةاللَّه صادقى : جواب اين جمله نيز اين است كه ايشان بايد توجه مىكردند كه ناطق بودن قرآن دو بعدى است : نخست اين كه الفاظ و عبارات قرآن براى بيان مفاهيم و مرادات مورد نظر خود نسبت به كل تكاليف مكلفان ، بالاترين مراحل اعجاز و دلالت را داراست ، دوم اين كه پس از نطق دلالتى ، بايستى براى به‌دست آوردن همان دلالت‌ها از قرآن طلب فهم و نطق كرد . ( استفهام ، استنطاق و استفسار ) اگر كسى از قرآن طلب\r\n\r\n\r\n","description":"","footnote":"\r\n( 1 ) - نهج‌البلاغه ، خطبه‌ى 157\r\n","page_name":" 126 ","page_number":126},
  {"content":"\r\n\r\nفهم و نطق نكند ، قرآن به اجبار مفاهيم خود را به كسى ارزانى نمىكند . استنطاق و استفسار به معنى طلب نطق و آشكارى خواستن است ، يعنى با سعى و كوشش و تفكر و تعمق ، طلب فهم و طلب معنا خواستن در مطلبى است ، و چنان‌كه قبلًا نيز توضيح داديم ، قرآن خود مفسر و ناطق خود است . اگر استفسار و استنطاق با درك‌هاى پيشين همراه گردد ، در فهم نطق و تفسير مطلق قرآن ، حجاب منحرف كننده ايجاد مىكند . ما تنها بايد جوينده و يابنده معانى الفاظ قرآن و تفسير آيات به وسيله‌ى خود آيات باشيم كه اگر معانى مقصود الفاظ را يافتيم ، قرآن براى ما نطق كرده است ؛ بنابراين‌هركسى كه مفروضات خود را بيشتر تنقيح كند و معصومانه‌تر به قرآن بنگرد ، فهم شايسته‌تر و صحيح‌ترى از قرآن خواهد داشت و مولاى متقيان على عليه السلام كه در بالاترين مقام عصمت و بدون تحميل در قرآن تفكر و تعمق مىكردند ، معانى عميق قرآنى را مىيافتند و قرآن براى حضرتش ناطق و گوياى مطلق بود . اما براى معاويه و يارانش كه حتى در نص و ظاهر مستقر قرآن منحرف و دچار تحميل بودند ، فقط به علت اين كه قابليت و لياقت خود را از دست داده بودند ، قرآن ناطق نبود . لذا اميرمؤمنان به ايشان فرمودند :\r\n« ذلك القرآن فاستنطقوه و لن ينطق » يعنى شما حتى اگر از قرآن استنطاق كنيد ، براى شما نطق نمىكند ، زيرا شما تحميل‌گر بر آيات ربانى هستيد ، « و لكن أخبركم عنه . . . » ولى من براى شما از قرآن خبر مىدهم ، زيرا من معصومانه در قرآن نظر كرده‌ام و معانى ظاهر و باطنش را فهميده‌ام و شما نفهميده‌ايد ، قرآن براى من سخن مىگويد و براى شما نمىگويد . و اين كلام مولاى متقيان خود نشان مىدهد كه هر كسى كه بر قرآن تحيمل كند و الفاظ و عبارات قرآن را وارونه جلوه دهد در گمراهى است ، زيرا كج‌روى باعث سلب توفيق است و باعث سلب قابليّت‌هاى لازم نيز مىگردد . شيعه‌ى مولا امير المؤمنين عليه السلام بايد روشن فهم قرآن را نيز از آن حضرت بياموزد ، كه چگونه حضرت قرآن را استنطاق مىكردند و نطق قرآنى را براى همگان بيان مىفرمودند .\r\nچنان‌چه به همان روشن عمل شود يقيناً نطق قرآنى گوياست و هدايت و رستگارى را به دنبال دارد « 1 » .\r\n\r\n\r\n","description":"","footnote":"\r\n( 1 ) - اگر كسى واقعاً شيعه مولا اميرالمؤمنين و ائمه معصومين عليهم الصلاة والسلام باشد ، نه تنها قرآن كريم با او نطق مىكند كه بالاتر ، قابليت اين را نيز دارد كه خودش نسخه‌ى ناطق قرآن باشد و در اين مكتب تا كسى واقعاً نسخه‌ى قرآن كريم نشود نبايد او را شيعه ناميد . شيعه‌ى كامل كسى است كه اول شيعه‌ى قرآن باشد بعد از قرآن كريم شيعه رسول‌اللَّه صلى الله عليه و آله و بعد از رسول‌اللَّه صلى الله عليه و آله شيعه ائمه هدى عليه السلام و الا با يك يا على گفتن و روز عاشورا حسين حسين گفتن نمىشود شيعه بودن كسى را اثبات كرد ، كه دوست اهل بيت غير از شيعه اهل بيت است . ( خادم القرآن )\r\n","page_name":" 127 ","page_number":127},
  {"content":"\r\n\r\n\r\n13 اجتماع حق و باطل !\r\nدكتر سروش : « هرمعرفتى مجموعه‌اى است تكامل‌پذير از آراء حق و باطل » :\r\nكيست كه ميان تفاسير « الميزان » طباطبايى و « پرتوى از قرآن » طالقانى و « مفاتيح الغيب » فخر رازى و . . . فرقى نبيند و نگذارد ؟ كيست كه آراى كلامى و فقهى و اصولى و اخلاقى كسانى چون شيخ طوسى و سيد مرتضى و محقق حلّى و . . . را با هم قياس كند و ناهماهنگى عظيم آن‌ها را درنيابد ؟ . نگوييد امروز بطلان پاره‌يى از آرا و فتاواى پيشينيان را آشكار كرده‌اند . ، سخن اين است كه همين آراى برافتاده و اعتقادات منسوخه ، پاره‌هايى از معرفت دينىاند و مراحلى از نمو و بلوغ فهم شريعت‌اند . [ قبض و بسط / ص 118 
  ]\r\nآيةاللَّه صادقى : تكامل اقوال در تضادّ و تناقض اصولًا تكامل نيست ، بلكه همان اصطلاح فربهى اقوال براى اين مجموعه‌ى متناقض و متضادّ ، برازنده‌تر است ؛ اما در فضاى تفسير قرآن با عوامل درونى ، بدون پيش‌فرض‌هاى برونى ، تنها تكامل كمّى و كيفى فهم‌ها قابل بررسى است و هيچ گونه تضارب و تناقضى در آراء ، نظريات ، قواعد و اصول ، پيرامون احكام الهى نخواهد بود . همه براى يك هدف حقّ و در يك راه به سوى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nقله‌ى معارف قرآنى در حركت هستيم . منتهى يكى جلوتر ، يكى عقب‌تر ، يكى بيشتر و يكى كمتر ، ولى اين بيشترها و كمترها هرگز تضادى ندارند . نور يك نور است ؛ نور كمتر يا نور بيشتر . مثل اين كه بگوييم خورشيد نورانى است . درك انسان‌هاى عادى از خورشيد همان قدر است كه مىفهمند ، عامل روشنايى روز است و گرمايى هم دارد ، اما دانشمندان هر روز در حال تكامل علم خويش درباره‌ى خورشيدند . نحوه‌ى واكنش‌هاى خورشيدى ، درجه‌ى گرماى آن ، استفاده‌ى بهينه از گرما و نورش و . . . اين تكامل‌ها از يك مبدأ و در يك راستا هستند . هيچ كس نگفته خورشيد تاريك است ، يا گرما ندارد . تا تناقض آراء پيش آيد . اين نحو از تكامل غيرمتضادّ قابل قبول و عقلانى است . اما اگر احياناً در علوم بشرى اختلافى روى مىدهد به دليل مطلق نبودن بشر است . مثلًا درباره‌ى دماى سطح و درون خورشيد اختلاف نظراتى هست . حتى در مورد خود خورشيد ، چگونگى او ، قطر او ، شعاع او ، مساحت ، وزن و عمر او . . . و اين‌كه آيا رو به زوال است . كى ؟ چه زمان ؟ در همه اين موارد كتب ما پر از نقد و بررسىهاى فراوان است . يا گذشتگان مىگفتند خورشيد به دور زمين مىچرخد . اين اختلافات ، حاصل علم غيرمطلق و ناقص بشرى است و نه مربوط به واقعيت و حقيقت جهان هستى . پس تكامل در علوم بشرى نيز در جايى پذيرفتنى است كه موافق و مطابق با واقعيت‌هاى خارجى تكوين باشد ، اما آراء باطل پس از اثبات بطلانشان از مجموعه‌ى علم و قوانين علمى بيرون است . آيا هنوز هم كسى مىتواند با استناد به آراء هيئت بطلميوس ، بگويد خورشيد به دور زمين مىچرخد ؟ البته قواعدى در هيئت بطلميوس هست كه قابل قبول است ، اما اساس كارشان در مركزيت زمين نقض و باطل شده است . بالاخره چه در علوم بشرى و چه در علوم دينى ، آن‌چه موافق و مطابق با واقعيت تكوين و تشريع باشد ، پذيرفتنى و جزء علم و معرفت دينى و تكوينى است و آن‌چه موافق تكوين و تشريع نباشد ، اولًا باطل است و ثانياً اگر هم بخواهيم جزء معرفت حساب كينم ، جزء معرفت ضدّ دينى و ضدّ تكوينى خواهند بود .\r\nاين‌كه مىگوييد معرفت ، مجموعه‌اى تكامل‌پذير از آراء حق و باطل است ، صحيح\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nنيست ، زيرا از نظر عقلى و منطقى پيامد اجتماع نقيضين و دست‌كم اجتماع متضادين را به دنبال دارد ، كه از ريشه باطل است ، بلكه معرفت مجموعه‌اى است از آراء حق « 1 » و يا مجموعه‌اى است از آرايى كه بطلانشان ثابت نشده باشد و اگر بطلان رأيى به اثبات رسيد ، بايستى فوراً از گردونه‌ى معرفت خارج شود و هيچ استنادى به آن نشود . ما با مطالعه آراء كلامى ، فقهى ، اصولى و . . . از علماى سلف ، و علماء عصر حاضر تلمبارهايى از ناهماهنگىها و اختلافات عظيمى را در نظرات آن‌ها مشاهده مىكنيم كه وجود اين اختلافات ، به قدرى زياد شده كه كالنار على المنار و انكارناپذير شده است ، اما براى چه كسى گفته همه‌ى اين اقاويل و اباطيل قابل قبول است ؟ شما خود اعتراف داريد كه تعدادى از اين آراء برافتاده و منسوخ شده است ؛ بله ، ما نيز اين نظر شما را قبول داريم و عرض مىكنيم نظر درستى است ، اما اين كه اصرار داريد همه‌ى اين آراء منسوخ و غير منسوخ پاره‌هايى از معرفت‌اند ، اين حرف شما را نه تنها قبول نمىكنيم بلكه براى ابطالش ده‌ها دليل قاطع داريم ، زيرا مجموعه‌ى متضاد و متناقض ، تنها در مقام گردآورى قابل تصور است ، اما در مقام داورى به اين تصديق خواهيم رسيد كه اين اقوال هرگز قابل جمع شدن نيستند . از نظر قرآن كريم نيز اجتماع حق و باطل مردود است : « و لا تلبسوا الحق بالباطل و تكتموا الحق و انتم تعلمون » ( بقره / 42 ) « يا اهل الكتاب لِمَ تلبسون الحقّ بالباطل و تكتمون الحقّ و أنتم تعلمون » ( آل عمران / 71 ) و در آياتى ديگر ، انزال قرآن و خلقت تكوين را تنها نشانه‌هاى حق دانسته و نه مجموعه‌اى از نشانه‌هاى حق و باطل : « ذلك بأنّ اللَّه نزّل الكتاب بالحقّ و انّ الذين اخْتَلَفُوا فى الكتاب لفى شقاقٍ بعيد » ( بقره / 176 ) « ما خلقنا السماوات و الارض و ما بينهما الا بالحقّ » ( احقاف / 3 ) « ال » بر سر ( الحق ) براى استغراق و نشانه تمامى حق است كه هيچ باطلى در آن راه ندارد .\r\n\r\n\r\n","description":"","footnote":"\r\n( 1 ) - تكامل در حقايق و واقعيّات را مىتوانيم معرفت بناميم اما تكامل در آراء حق و باطل يا مخلوطى از درست‌ها و نادرست‌ها و سبك و سنگين كردن اقوال متعارضه را هرگز نمىتوانيم معرفت دينى بناميم زيرا معرفت دينى به معناى شناخت صحيح از ناصحيح ، درست از نادرست و حق از باطل است ، نه اين كه فربهى مجموعه‌اى از اقوال درست و نادرست ، مخالف و متضاد را معرفت بناميم ، نقل و ثبت كج فهمىها ، غلط فهمىها و شركت سهامى در جمع آوردى و چاپ و نشر اشتباه كارىها ، غلط كارىها ، همه‌ى اين‌ها - آيا معرفت دينى است ؟ يا تراكم و تزاحم و تلمبار كردن اقوال اين و آن است ! ! ! . ( خادم‌القرآن )\r\n","page_name":" 130 ","page_number":130},
  {"content":"\r\n\r\n« لاياتيه الباطل » اگر كسى بخواهد حق را به وسيله‌ى باطل بپوشاند ، خداى متعال جلوى او را مىگيرد و بالصراحه مىفرمايد : « و لا تلبسوا الحق بالباطل و تكتموا الحق و انتم تعلمون » ( بقره 42 ) « حق را به‌وسيله‌ى باطل نپوشانيد و حق را كتمان نكنيد ، در حالىكه حق را مىدانيد . » شما و ديگران يا حق را نمىدانيد كه در اين صورت بايد جوياى حق شويد و خدا از قاصران مىگذرد . يا حق را مىدانيد و با اين حال حق و باطل را به هم مىآميزيد و مغالطه مىكنيد كه در اين صورت مورد اين آيات هستيد كه « و لا تلبسوا الحق بالباطل » . آيا حق و باطل قابل شناسايى نيستند و يا قابل شناسايى هستند و قرآن از آميختن حق و باطل به هم نهى مىكند ؟ پس آراء باطل به سادگى با محك قرآنى قابل تشخيص‌اند و گرنه قرآن به جداسازى حق و باطل سفارش نمىكرد و پس از اثبات و شناسايى باطل ، آن‌چه حق است بايد اخذ شود و آن‌چه باطل است ، بايستى از گردونه خارج شود و اگر كسانى هنوز هستند كه هم به آراء كلامى ، فلسفى و . . . از آراء باطل استناد مىكنند ، كوتاهى از قرآن نيست . مثلًا در باب شهادت حتى عليه والدين ، قرآن مىفرمايد : « يا ايّها الذين آمنوا كونوا قوّامين بالقسط شهداءَ لِلّه وَ لَو على أنفُسِكُم أو الوالِدَينِ وَ الاقربين » ( نساء / 135 )\r\nطبق اين آيه شريفه شهادت حتى عليه پدر و مادر اگر جرمى مرتكب شده باشند ، واجب است ، اما آقاى علامه‌ى حلى رحمه الله در تبصرة المتعلمين مىگويد : « لاتقبل شهادة الولدِ على والِدِهِ » اگر فرزند عليه پدرش شهادت دهد ، شهادتش پذيرفته نيست ! بايد گفت : اولًا چرا شهادت عليه پدر پذيرفته نيست ، ولى عليه مادر پذيرفته است ؟ « 1 » ثانياً\r\n\r\n\r\n","description":"","footnote":"\r\n( 1 ) - فتاواى خلاف قرآن كريم الى ماشاءاللَّه در بين علماء ما - شيعتاً و سنتاً - فراوان به چشم مىخورد حتى فتاواى خلاف نصّ يا ظاهر مستقر قرآنى فراوان دارند چرا ؟ به خاطر اين كه قرآن در نزد آقايان اصالت حكمى نداشته و ندارد ، يا به قرآن اصلًا مراجعه نمىكنند و يا اگر هم مراجعه مىكنند مانند قاريان كنار قبور مراجعه مىفرمايند . تأسف‌بارترين اعمال در بين مسلمين كنار گذاردن قرآن كريم و روى آوردن به اقوال اين و آن است - اقوال متعارضه - متضاده - متهافته و . . . متأسفانه آقايان ما شده‌اند كمپانى اقوال از هر جايى بوده و هر قولى كه بوده جمع كرده‌اند و اسمش را تحقيقات اسلامى نهاده‌اند . اصولًا اسلام در ميان اين اقاويل گم شده و از آن هيچ‌گونه خبرى نيست و به قول مولا امير المؤمنين عليه السلام « و الهُهُمْ واحدٌ و نَبِيُّهُم واحِدٌ و كتابُهم و احدٌ افَامَرَهُم‌ُاللَّهُ سُبحانَهُ وَ تَعالى بِاالاختِلافِ فَاطاعُوهُ ؟ ام نهاهم عنهُ فَعَصوهُ ، ام‌ْانزَل‌َاللَّهُ سُبحانَهُ وَ تَعالى ديناً ناقِصاً فَاستَعانَ بِهِمْ عَلى اتمامِهِ ام كانُوا شُرَكاءَ لهُ فَلَهُمْ انْ يَقُوُلوا وَ عَلَيْهِ انْ يَرضى - امْ انزَل‌َاللَّهُ سُبحانَهُ وَ تَعالى ديناً تاماً فقصّر الرسولُ صلى الله عليه و آله عَنْ تَبليغِهِ وَادائِهِ - الى ان قال - وَاللَّهُ يَقُولُ : ما فرِّطّنا فِىالْكِتابِ مِنْ شَىْءٍ ( انعام 38 ) وَ فِيِه تِبيانُ كُلِّ شَىْءٍ ( نحل 89 ) و ذكر . . . الخ ك 18 نهج‌البلاغه » مىفرمايند خدايشان يكى است پيغمبرشان يكى است - كتابشان كه قرآن است يكى است ، آيا خداى تبارك و تعالى به آن‌ها امر فرموده كه اختلاف كنند پس آن‌ها نيز اطاعت كرده‌اند ؟ يا اين كه ( خداى تعالى از اختلاف ) نهيشان كرده و آن‌ها عصيان مىكنند ، يا اين كه خداى تعالى دين ناقص فرستاده ، از آن‌ها كمك خواسته تا دينش را كامل كنند ؟ يا اين‌كه اين ( آقايان ) شركاء الهى هستند پس به خود اجازه داده‌اند كه هر چه خواستند بگويند و حكم كنند و خدا هم بپذيرد ، يا اين كه خدا دينش را تام و كامل فرستاده ولىرسول گرامى ( نعوذبااللَّه ) قصور و تقصير كرده و نتوانسته دين خدا را آن طور كه هست به مردم برساند . سپس . . . تا اين كه آن حضرت به آياتى از قرآن كريم اشاره مىفرمايند كه خداى تعالى فرموده : ما از هيچ چيزى در قرآن فروگذار نكرده‌ايم ، و قرآن روشن كننده و بيان كننده‌ى هر چيزى است . يعنى فقط قرآن ملاك و محك حق و باطل است و بس . حالا با توجه به مطالب مولا امير المؤمنين عليه السلام كه شارحين نهج‌البلاغه در شرح اين خطبه شريفه فرموده‌اند كه منظور حضرت در اين جملات اهل خلاف يعنى اهل ثقيفه و پيروان آن‌ها هستند ، كه با تفسير براى و قياس و استحسان و هواهاى نفسانى و شيطانى در امر دين اختلافات زيادى نمودند و مسلمين را به گمراهى و ضلالت كشانيدند . بدعت‌هاى زيادى در دين خدا احداث و ايجاد نمودند و به قول آن حضرت ( لُبِسَ الاسلامُ لبس الفرو مقلوباً ) خطبه 108 - كه شروع فتنه‌ها و بدعت‌ها از همان زمان آغاز شد . به هر حال و نيز به قول شما در آن روز مصاديق كلمات و جملات حضرت يك فرقه و يك گروه بودند ما نيز قبول داريم - و لكن بنا به قاعده « تنيقح مناط » ما مىدانيم چنان‌چه همين الان حضرت تشريف داشتند و همين مطالب را مىفرمودند ، يقيناً همه‌ى فرق اسلامى سنتاً و شيعتاً مصداق كلمات حضرت بودند و هستند . بر خلاف قرآن سخن گفتن باطل است ، قائل شيعه باشد يا سنى يا هر قوم ديگر باطل باطل است ، عالم بگويد باطل است جاهل هم بگويد باطل است . حالا با توجه به مطالب و با اين بيان مولا امير المؤمنين عليه السلام و بيانات ديگر حضرت در نهج‌البلاغه و با توجه به روايات عرض از رسول گرامى و ساير ائمه معصومين صلى الله عليه و آله و كثيرى از آيات قرآن كريم در مذمت تفسير به رأى يا فتواى به رأى و نظرات خلاف قرآن - تكليف همگان روشن مىگردد : « و قال الرسول ان قومى اتخذوا هذا القرآن مهجوراً » و ما على الرسول الاالبلاغُ المبين - شِقْشِقَتةٌ هَدَرت ثم . . . ( خادم‌القرآن )\r\n","page_name":" 131 ","page_number":131},
  {"content":"\r\n\r\nنصّ اين آيه‌ى شريفه را چگونه توجيه مىكنيد ؟ و ثالثاً شما كه اصالَةُ الروايى هستيد خوش‌بختانه دراين مورد خاص روايات قابل اعتنايى هم عليه آيه نداريم پس چرا چنين فتوايى راداده‌ايد ؟ . « 1 » آيا اين اقوال و مشابه اين حرف‌ها و نظرها را كه مخالف نصّ صريح قرآن و روايات هستند ، بايد جزء معارف دين تلقى كنيم ؟ هرگز ! اگر شما معارف دينى را نمىدانيد چيست ، اقلًا سؤال به فرماييد تا به شما عرض كنيم معارف دينى عبارتند از آن‌چه موافق قرآن و موافق سنّت قطعيه است ، و مخالف اين‌دو منقول از هركه باشد ، مخالف و ضدّ دين و عليه دين است . و چنان‌چه حضرت عالى معارف دينى را كاملًا مىدانيد و مىشناسيد - كه واقعاً هم همين‌طور است - پس به چه منظور خلاف دانسته‌هاى خود سخن مىگوييد و يا مىنويسيد ؟ ؟\r\n\r\n\r\n","description":"","footnote":"\r\n( 1 ) 1 - تنها خبرى كه شيخ طوسى در نهاية و خلاف و ابن‌بابويه در الفقيه نقل كرده‌اند ، مخالف آيه هستند و كل ديگر روايات ، موافق آيه مىباشند\r\n","page_name":" 132 ","page_number":132},
  {"content":"\r\n\r\n\r\n14 تمايز شريعت و فهم صحيح از شريعت\r\nدكتر سروش : درك ما از شريعت حتى اگر سراپا درست و بىنقص باشد ، باز هم غير از خود شريعت است . وقتى مىگوييم درك درست ، مگر معنايش اين نيست كه دركى است مطابق با واقع ؟ پس واقعيتى هست و دركى و اين درك با آن واقعيت منطبق است . پس هيچ‌گاه لازمه‌ى جدا كردن شريعت و فهم از شريعت ، اين نيست كه هر فهمى درست باشد و يا فهم صحيح از شريعت ، ممكن نباشد ، چراكه فهم صحيح از شريعت هم غير از خود شريعت است و الّا لازم مىآيد كه خداوند به تعداد كسانى كه فهم صحيح از شريعت دارند ، شريعت نازل كرده باشد نه‌يك دين اسلام كه ميليون‌ها دين اسلام فرستاده باشد ! . [ قبض و بسط / ص 273 
  ]\r\nآيةاللَّه صادقى : شما موضع خود را روشن كنيد ! بالاخره طالب حق هستيد يا باطل ؟\r\nيا طالب آميختن حق و باطل ؟ شريعت حق است و فهم صحيح از شريعت هم حق است و حق هم چندگانگى ندارد . اگر خداى متعال امر فرموده كه بگوييد : « لا إله الا اللَّه » و شما هم بگوييد : « لا إله الا اللَّه » ، هر دو حق است آيا تفاوتى دارد . خداى تعالى حق را اراده فرموده و شما نيز حق را اطاعت كرده‌ايد و همان را گفته‌ايد كه خدا فرموده است . پس\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nشريعت و فهم صحيح از شريعت هيچ تفاوتى در حقانيت با هم ندارند و دوگانه نيستند ، يعنى گرچه فهم صحيح از شريعت ، عين شريعت نيست ، لكن بيانگر و نمايانگر صددرصد شريعت است . آيا اگر كسى خود را در آينه ببيند ، خودش را ديده است يا ديوار را ؟ عكس در آينه كاملًا مطابق با خود آن شخص و نمايانگر صددرصد اوست نه مطابق با چيزى ديگر . اگر معناى درك درست ، مطابق بودن با واقع است ، پس همان درك مطابق با واقع شريعت ، حق و ممكن است ، و ساير فهم‌هايى كه مطابق با واقع نيستند ، نه حق‌اند ، نه امكان راه يافتن در حقانيت را دارند . خداى متعال شريعت خود را در عالىترين درجه از روشن بيانى به گونه‌اى نازل فرموده كه مكلفان بتوانند مطابق با آن مفهوم آن را بفهمند و مرادات اصلى ربانّى را دريافت دارند . بنابراين اگر شرعمداران و ديگران با نگرشى مستقيم بدون پيش‌فرض‌هاى غلط و با مقدمات درونى متن ، به قرآن تمسك كنند ، شريعت را يافته و حق آن را ادا كرده‌اند . اما اگر با تحميل و نگرشى باطل به قرآن مراجعه كنند ، نه تنها شريعت را نمىيابند ، بلكه حق آن را نيز ضايع كرده و مىكنند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\n15 تعارض دو فهم از دين\r\nدكتر سروش : آن كه ضامن دينى بودن معرفت است ، رجوع مستمر عالمان به كتاب و سنّت ، و غور در بحار و بطون شريعت است ، و آن كه موجب دريدن پرده‌هاى پيشين جهالت و رشد فزاينده‌ى بصيرت است ، انديشه‌هاى غير دينى است كه نو به نو در مىرسند و عالمان دينى را در تعمير و ترميم و تكميل بناى پيشين معرفت خويش ، يارى مىدهند . اين دو نيمه‌ى بيرونى و درونى معرفت دينى ، همواره با يكديگر در داد و ستد بوده‌اند . هيچ شريعتى نيامده است تا مردم آن را نفهمند و يا نخوانند . اما همين كه آن را بخوانند و بدانند ، به فهمى فراخور فرهنگ خود از آن مىرسند و اين فهم‌هاست كه با يكديگر در مىآميزند و در مىآويزند و چون در متن شريعت به اعتقاد همه‌ى مؤمنان ، تعارض و تناقض نيست و چون دين براى رفع اختلاف‌ها آمده است ، بايد ديد اين همه نزاع و تعارض و اختلاف صادقانه ميان عالمان دين از چيست ؟ آيا دين با دين به نزاع برخاسته است يا فهمى از دين با فهمى ديگر از آن ؟ « هميشه دو فهم از دين با هم تعارض مىيابند ، نه فهمى از دين با خود دين » . [ قبض و بسط / ص 156 
  ]\r\nآيةاللَّه صادقى : همان‌طور كه ذكر شد ، فهم صحيح از شريعت با خود شريعت\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nدرحقانيت هيچ‌گونه تفاوتى ندارند و فهم غلط و نادرست از شريعت نه تنها مشاركتى با حقّ ندارد ، بلكه با حق تباين و تضاد كلى دارد ، بنابراين هم با دين در تعارض است و هم با فهم درست از دين . گرچه فهم درست از دين با فهم نادرست متعارض مىشود ، اما دين هم با فهم نادرست از دين تعارض و تناقض شديد داشته و دارد . لكن همين دين و شريعت با فهم درست و صحيح مأنوس و اشتراك مطلق دارد . يعنى رابطه‌ى خود شريعت با فهم صحيح از شريعت ، عموم و خصوص مطلق است كه عامش خود شريعت است ، زيرا فهم‌هاى صحيح ، هميشه كمتر از خود شريعتند ، نه آن كه متعارض با آن باشند . اما رابطه‌ى دين با فهم نادرست ، تباين است ، تضّاد است . تضارب است و ما بارها عرض كرده‌ايم كه در تفسير دين و فهم شريعت ربانى اگر از عوامل و تجارب برون دينى بشرى استفاده شود ، حتماً باعث گمراهى و ضلالت مىشود و در نتيجه باعث تناقض با دين و فهم صحيح از دين مىگردد ، چنان‌چه جوّ موجود اسلامى ما هم اكنون به خاطر دورى از قرآن كريم گرفتار همين ضلالت‌ها مىباشد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n16 زبان شريعت متعلق به كيست ؟\r\nدكتر سروش : گرچه متكلم در كلام خود تجلى مىكند ، اما آن كس كه متكلم را بهتر مىشناسد ، آن تجلى را بهتر درمىيابد و همين است معناى آن‌كه شريعت صامت است و تا جهان صاحب شريعت به درستى معلوم نشود كدام است ، قفل از لب شريعت گشوده نمىشود . و اين از ارجمندترين كاوش‌هاى عالمان دين است كه معلوم كنند زبان شريعت متعلق به كدام جهان است ؟ . [ قبض و بسط / ص 193 
  ]\r\nآيةاللَّه صادقى : تعلق زبان شريعت به كدام جهان را نيز بايد از خود شريعت و از خود قرآن پرسيد نه از سخنان اين و آن ، آيا شما تا به حال در اين آيه شريفه : « هذا بيانٌ لِلنّاس » تدبر و تفكر كرده‌ايد كه قرآن خود بيانگر است براى همه مردم چنان‌چه سؤالتان را اين‌طور مطرح مىكرديد كه آيا زبان دين به دنياى عاميان تعلق دارد يا به دنياى عالمان و حكيمان ؟ جواب شما اين بود كه بايد گفت هر دو صحيح است ، زيرا هم عاميان و هم عالمان هر دو از ناس‌اند و قرآن هم براى ناس است و مگر نه اين است كه همگان دربرابر خداى متعال مكلّف و مسئول هستند ؟\r\nپس خداى متعال بايد به گونه‌اى سخن گفته باشد كه همگان تكليف خود را\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبفهمند ، كه اگر چنين نباشد ، مردمان هيچ تكليفى ندارند و در برابر خداى متعال مسئول نخواهند بود « 1 » .\r\n\r\n\r\n","description":"","footnote":"\r\n( 1 ) - طبق اين آيه شريفه : قرآن كريم بيان للناس است بنابراين سؤال قبلى ايشان از ريشه باطل است . ما بايد به جاى اين‌گونه سئوالات در مورد فهم كتاب و شريعت الهى در ذيل اين آيه شريفه موضع خود را مشخص كنيم و در مرحله‌ى اول از خود بپرسيم آيا ما جزو ناس هستيم يا خير ؟ اگر جز و ناسيم - كه هستيم قرآن كريم هم بيان للناس است و اگر خود را جزو ناس ندانيم و منظور از ناس را در خطابات قرآنى فقط معصومان الهى بدانيم - كما اين كه بعضى چنين پنداشته‌اند . جداً به خطا و بىراهه رفته‌ايم و در نتيجه هم خود و هم عباد خدا را به ضلالت و گمراهى كشيده‌ايم . ( خادم‌القرآن )\r\n","page_name":" 138 ","page_number":138},
  {"content":"\r\n\r\n\r\n17 حدّ معرفت‌شناس\r\nدكتر سروش : بحث بر سر فهم شريعت است ، نه فقط فهم فقهى ؛ و نيز بحث بر سر فهم موجود از شريعت است ، نه فهم صحيح يا غلط . سخن بر سر اين نيست ، كه فهم شريعت چگونه بايد باشد ، بلكه بر سر آن است كه چگونه هست ، يك معرفت‌شناس كه از بيرون نظر مىكند فقه را مجموع همه آراء صحيح و سقيم مىداند ولذا وارد احتجاج با فلان فقيه نمىشود ، كه چرا چنين و چنان گفتى . اين كار خود فقيهان است نه معرفت‌شناسان . [ قبض و بسط / ص 227 
  ]\r\nمفسرى كه مفسر ديگر را تخطئه مىكند ، خود را با يك فهم غلط از قرآن روبه‌رو مىبيند . اما معرفت‌شناس بدين نزاع كه مىنگرد ، خود را با دو فهم متفاوت از قرآن روبه‌رو مىبيند و باز به بيان ديگر ، براى معرفت شناس هم فهم صحيح از شريعت و هم فهم غلط از شريعت ، هر دو مسبوق به معلومات بيرون از شريعت‌اند . او از فهم شريعت سخن مىگويد نه فهم صحيح از شريعت و اساساً حد او نيست كه در اين ميان داورى كند . [ همان / 228 
  ]\r\nآيةاللَّه صادقى : مقدمتاً عرض كنم درست است كه راه و روش فقيهان و مفسران\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nگوناگون و گاه متضادّ است و يكديگر را همواره تخطئه كرده‌اند و خواهند كرد و ما اين واقيعت را انكار نمىكنيم ، اما اين خود نوعى داورى است كه بگوييد راه وحدتى وجود ندارد و نمىتوان به يك تئورى واحد رسيد يا اين كه احكام دين مثلًا به مرور زمان تغيير پذيرند . اين قضاوت‌ها پذيرفته نيست و معرفت شناس و حتى فقهاى سنتى حق ندارند و حرام است درباره قرآن اظهار نظر نمايند ، چراكه دانش قرآنى ندارند و اگر هم اطلاعاتى جزئى كسب كرده باشند ، با پيش‌فرض‌هايى است كه بر قرآن مقدم داشته‌اند ، اعم از روايات ، رجال ، مبانى عقلانى و . . . كه باعث نتيجه‌گيرىهاى تحميلى بر قرآن شريف شده است ، از جمله اين‌كه مىگويند : قرآن را نمىشود فهميد مگر با كمك روايات ، قرآن را نمىشود فهميد مگر با پيش‌فرض‌هاى برونى ، تهمت ظنىالدلالة بودن ، صامت ، بودن و . . . تمام اين داورىها و قضاوت‌ها درباره‌ى دين ، به علت عدم آشنايى ايشان با وحى ربانى و تحميل پيش‌فرض‌هاى برونى است . اينان « 1 » بايستى كل اقوال و افكار خود را بر كتاب خدا عرضه كنند ؛ چنان‌كه امام صادق عليه السلام به يكى از اصحاب خود فرمودند :\r\n« إعرِض نفسَك على كتابِ اللَّه » و پس از عرضه‌ى مطلق خود به كتاب‌اللَّه ، هيچ تقدمى هم براى افكار خود قايل نباشند و قرآن را تنها با ابزارهاى درونى خود قرآن بفهمند ، آن‌گاه حتماً مىتوان به وحدت نظر و وحدت فتوا رسيد و قرآن نيز چنين وحدتى را خواستار است . چنان كه مىفرمايد : « واعتصموا بحبل اللَّه جميعاً و لا تفرقوا » « 2 » اگر در تاريخ هر\r\n\r\n\r\n","description":"","footnote":"\r\n( 1 ) - البته اگر بخواهند قرآن را بياموزند ابتداءً بايد از اكثر علومى كه آموخته‌اند توبه كنند ، از خداى تعالى عذر تقصير بخواهند بعد از آن شروع كنند از ابتدا تقريباً مدت ده سالى مشغول فراگيرى ، معانى الفاظ ، لغات ، مبانى و علوم قرآن كريم شوند و علوم خويش را بر مبناى قرآن بنا كنند . در قرآن تدبر كنند به جاى قول اين و آن - قال‌اللَّه و قال رسول‌اللَّه صلى الله عليه و آله بگويند - و تمام گفته‌ها و اقوال و نظرات خود و رفقاى خود را عرض به قرآن كريم كنند تا صحيح و سقيم را بفهمند و الا همين‌طور در گرداب اقاويل سرگردان خواهند ماند . ( خادم‌القرآن )\r\n( 2 ) 2 - و چنان‌چه به مطالبى كه گفته شد عمل شود و مسلمين يك دل و يك جهت به سوى قرآن بشتابندجايى براى خود نمايىِ اين مطالب نمىماند ، ديگر اختلافى ندارند تا به قول آقاى سروش : معرفت شناسى پيدا شود و خود را در مقابل چهره‌هاى گوناگون معرفت از شريعت ببيند و به خارج مخابره و اعلان نمايد و اصولًا معرفت شناس حق ندارد ، در رابطه با شريعت خود را وارد معركه آراء و نظرات مختلفه بكند او بايد بداند كه آراء حق و باطل ، صحيح و سقيم ، درست و نادرست ، در شريعت معرفت نيست . آن‌چه معرفت است ، ما يطابق الواقع است و در هر بُعدى و مرحله‌اى هم مايطابق الواقع يكى بيش نيست ، چون واقعيّت يكى است و بقيه كلًا باطل است . بنابراين چگونه شما مىفرماييد معرفت شناس خود را با دوگونه يا بيشتر از فهم دين و معرفت دينى روبه‌رو مىبيند ، او نبايد به خود اجازه بدهد كه فهم خود را درگير ندانم كارىها يا كج فهمىهاى ديگران نمايد و چنان‌چه همان معرفت شناس هم امورات دينى و مذهبى خودش را به طور صحيح و درست از شريعت قرآن و سنت قطعيه كسب كرده باشد هرگز تعدد معرفت مشاهده نمىكند ، و چنان‌چه ايشان به جاى كلمه معرفت شناس‌اقاويل شناس مىفرمودند بهتر بود - زيرا معرفت و عرفان يعنى شناخت صحيح از دين و شريعت ربّانى ، فلذا خودش مىداند كه عرفان يكى بيشتر نيست ، تعدد ندارد و ما نيز مكلف به همان عرفان واحد هستيم . ( خادم‌القرآن )\r\n","page_name":" 140 ","page_number":140},
  {"content":"\r\n\r\nعلمى اعم از علوم بشرى و دينى ، تناقض‌ها و تضادّهاى آشكارى هست ، دليل بر مساوى بودن همه‌ى اقوال نيست ، چنان‌كه وقتى گاليله و قبل از او ابوريحان ، نظريه‌ى هيئت بطلميوسى را نفى كردند ، اعتبار و حجّيت آن هم زائل شد كه از اول هم اعتبارى در عالم واقع نداشت . در علوم دينى هم هرگاه با ادلّه‌ى اصلى ، قولى و سخنى نقض شود ، ديگر اعتبارى ندارد كه بخواهيم در مقام گردآورى يا داورى درباره‌ى آن اقوال باطل بحث كنيم ، مگر وقت گران‌بهاى انسان ارزش ندارد كه در اباطيل تلف مىشود ؟ چه اصرارى هست كه همه‌ى فهم‌ها اعم از صحيح و سقيم را در معرفت دينى جاسازى كنيد و بكنجانيد . اصولًا اگر بخواهيد براى فهم صحيح شريعت ، ابتدا به سراغ اقوال منحرف و باطل برويد ، جداى از تلف نمودن عمر باارزش خود ، بيشتر سردرگم و حيران مىشويد كما اين كه اكثريت قريب به اتفاق در اين مسير حيران و سردرگم هستند و هيچ‌گاه به نتيجه‌ى مطلوب نرسيده و نخواهيد رسيد . خداى متعال نعمت عقل را به انسان‌ها عطا فرمود تا راه صحيح و صواب از ناصواب را بشناسند ، لكن عقل آدمى به تلازم اختيار ، توانايى توجيه و تحميل بر حقيقت را نيز دارد ، و اگر كسى فرمان پروردگار و مولايش را توجيه غلط يا تحميل كند و بر خلاف مراد او نظر دهد ، نام آن معرفت دينى نيست ، بلكه بى معرفتى يا معرفت ضدّ دينى است ، بنابراين گردآورى اباطيل و سخنان ناروا و فهم‌هاى ضد فهم و نادرست اتلاف وقت بوده و حرام است و داورى درباره‌ى آن نيز بيهوده و تبذير وقت است . آن معرفتى معرفت دينى است كه از دين تأييد داشته باشد و اگر كسى رأيى را صادر كند و نتواند از قرآن تأييد آن را بگيرد ، در مقام داورى ، مطرود و واجب الحذف است ، نه اين كه آن را هم‌چنان حفظ كند تا حجم اقوال را افزايش دهد .\r\nگستردگى حجم اقوال چنان زياد شده كه راه را براى طالبان تعلّم دين بسى صعب و\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nطاقت‌فرسا نموده و عمر عزيز همه را بطالت كشيده است ، كه پسنديده‌ى هيچ عقل سليمى نيست تا چه رسد به شرع مقدس و صاحب شريعت . « 1 »\r\n\r\n\r\n","description":"","footnote":"\r\n( 1 ) - متأسفانه اين يك واقعيّت تلخى بود كه حضرت استاد بيان فرمودند ، حالا آقايان بپذيرند ، يا نپذيرند - مگر از خود رسول‌اللَّه صلى الله عليه و آله پذيرفتند ؟ منشاء تمام گرفتارىهاى مسلمين در سراسر عالم شيعتاً و سنتةً همين تفرقه‌هاى علمى و عملى و بى اعتنايى به قرآن كريم بوده‌است ، اين كتاب عاصم و معصوم را كنار گذارده‌اند و هر كسى به نوعى هيزم‌آور معركه تفرقه در شريعت شده است . مسئوليت همه سرگردانىهاى جامعه مسلمين و ضلالت‌هاى موجود مسلماً به گردن همين آقايانى است كه رياست و سردمدارى مسلمين را پذيرا شده‌اند حالا كه اين مسئوليت را پذيرفتند قهراً تبعات آن را نيز بايد به گردن بگيرند ، وزرو و بال همه نادانىها و گمراهىها و ضلالت‌ها چه بخواهند و چه نخواهند بگردنشان بار شده است مگر اين كه از گفته‌ها و عقيده‌هاى سابق و اختلافات و تعارضات دست بردارند و به آيه شريفه « واعتصموا بحبل‌اللَّه جميعاً و لاتفرقوا » متصل شوند و عمل نمايند - احكامى كه به وسيله نصوص و ظواهر آيات شريفه قرآن كريم به دستشان رسيده عمل كنند و نيز مطالبى كه در حاشيه قرآن كريم و با سنت قطعيّه - نه تمامى روايات منقوله و معن عن‌هاى موجود - بلكه فقط سنت قطعيه‌اى كه حتى يك درصد هم شكى در آن نباشد اخذ و عمل نمايند و بس . در هيچ موردى از موارد شرعيه بر كرسى تشريع ننشينند و شارع نشوند ، حكمى را ولو مستحب يا مرجوح تا چه رسد كه حلال و حرام - بدون استناد به قرآن كريم و سنت قطعيه هرگز صادر نكنند - كاسه از آش داغ‌تر نشوند ، نگويند اگر به‌ظنون عمل نكنيم ، به خبر واحد عمل نكنيم از بسيارى از احكام بىبهره مىشويم . كه در جواب عرض مىكنيم : اشتباه از كسى است كه بدون استناد به قرآن كريم و سنّت قطعيّه حكمى را مقيّد شود و عمل نمايد ، و از آن بدتر اين كه - ديگران را نيز وادار كند كه به آن حكم عمل كنند - قرآن كريم مىفرمايند : « لاتقف ماليس لك به علم » آيا اين علم از راه ظن هم حاصل مىشود ؟ از خبر واحد ، از شهرت‌ها يا اجماعات حاصل مىشود ؟ حاشا و كلّا ، علم شخصى هم فايده‌اى ندارد علم مستند به كتاب و سنّت قطعيه علم است نه علم مستند به ظن و گمان و اطمينان شخصى آن هم در تشريع و شريعت - ذات نايافته از هستى بخش - كى تواند كه شود هستى بخش - ظن ، ظن است و هر چه هم بزايد يا از او زاييده شود باز هم ظن است هرگز ظن مولّد علم نمىشود و ما دستور داريم كه به غير از علم عمل نكنيم و در اين باب هم هيچ‌گونه فرقى بين اصول و فروع دين نيست . همان‌طورى كه اصول دين و احكام آن بايد مستند به ركن وثيقى باشد فروع دين و احكام آن هم بايد مستند به عروةالوثقاى الهى و ركن ركين باشد نه مستند نه ظن و گمان بنابراين ما يقين داريم و يقين ما نيز از روى وهم و خيال و ظن و گمان هم نيست ، يقين مستند داريم كه عمل به ظن ، عمل به جز واحد ، عمل به مفادات و مستفادات از اجماعات ، شهرات و نظرات و مشابه آن از ظنيات موجود نه تنها جايز نيست ، بلكه حرمتش در شريعت قرآن كريم صددرصد و قطعى است . زيرا انَّ الظنَّ لايغنى من الحق شيئاً - چنان‌چه گذشتگان ما اين راه را رفته‌اند مسئول كارشان خودشان هستند ، ما چرا اشتباهات گذشتگان را تكرار كنيم - چرا بايد بزرگى بزرگان چشم حق بين ما را كور كند ، با اين كه خودمان هم يقين داريم در اكثر موارد در احكام شريعت سرگردانيم - حيرانيم - شاكيّم - ظانيم - پس چرا ادامه مىدهيم - سرگردانى تا كى ؟ رهايش كنيم « وانيبوا الى ربكم و اسلموا له » ( خادم‌القرآن )\r\n","page_name":" 142 ","page_number":142},
  {"content":"\r\n\r\n\r\n18 صراطهاى مستقيم\r\nدكتر سروش : اين نكته را بايد به گوش جان شنيد و تصوير و منظر را بايد عوض كرد و به جاى آن كه جهان را واجد يك خط راست و صدها خط كج و شكسته ببينيم ، بايد آن رامجموعه‌اى از خطوط راست ديد كه تقاطع‌ها و توازىها و تطابق‌هايى با هم پيدا مىكنند : بلكه حقيقت در حقيقت غرقه شد . و آيا اين كه قرآن پيامبران را بر صراطى مستقيم « صراطٍ مستقيم » يعنى يكى از راه‌هاى راست نه تنها صراط مستقيم ( الصراط المستقيم ) مىداند ، به همين معنا نيست ؟\r\nكسى كه مىداند دوستش يك ميليون تومان پول دارد ، اما نمىداند كه آن را وام كرده است هم دانسته‌اش حق است ، هم تصويرش از ثروت آن دوست ، غيرعينى و غيرواقعى است . براى آن كه هندسه معرفت وفادار به واقعيت باشد ، بايد همه‌ى اين‌ها حقيقت‌هاى مربوطه را واجد باشد در غيراين صورت ، خائن به واقعيت خواهد بود . به عبارت ديگر اگر ساختار واقعيت ساده بود و اگر جهان هستى ، پر رمز و راز نبود . . آن‌گاه هدايت و ضلالت و حق و باطل ، به آسانى از هم تمايز مىيافتند و تولد فرقه‌هاى گونه‌گون معقول و مقبول نمىنمود . [ كيان / 36 / ص 10 
  ]\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاگر حقيقت‌ها چنين خويشاوند و سازگارند ، ارزش‌ها و فضايل و آداب ، به اعتقاد جمعى از معاصران ، به هيچ رو چنين نيستند و در بين آن‌ها تعارضى نازدودنى حاكم است . اين معنا از پلوراليسم را بايد به جد مورد مداقه قرار داد كه گرچه از حيث تكيه بر فقدان دليل ، سلبى است اما از حيث تكيه بر تباين و تعارض و تساوى ذاتى ارزش‌ها ، پلوراليسمى مثبت است و مفاد آن جز اين نيست كه در اصل ، چند گونه زندگى و الگو براى آن مىتوان داشت ( پس از طرد انواع ناپسند و مذموم ) كه با هم برابرند و نمىتوان آن‌ها را به نوع واحد تحويل كرد ، درست هم‌چون پلوراليسمى كه در تفسير تجربه‌هاى روحى و طبيعى داريم كه همواره چند تئورى با هم رقابت مىكنند و نمىتوان آن‌ها را ( پس از طرد تئورىهاى باطل ) به يك تئورى ( واحد ) فرو كاست .\r\nهم‌چنين بنابر نظر حكيمان هر انسان نوعى است منحصر به فرد و كمال هيچ انسانى كمال ديگرى نيست ، و لذا هيچ انسانى به‌طور تام ، الگوى ديگرى نيست و لذا بيش از يك انسان كامل داريم . به همين سبب نمىتوان از انسان‌ها خواست كه همه مثل هم شوند و از فضايل يكسان‌برخوردار باشند و صراط واحد داشته باشند . [ كيان / 36 / ص 14 
  ]\r\nجامعه‌ى امروز ما كه امروز انديشه پلوراليسم را دير مىپذيرد ، براى اين است كه ديرى است در سنّت خردورزى فلسفى و به خصوص كلامى به احتضار و خموشى افتاده است . از اين رو رواج بحث‌هاى كلامى را موجب ضعف عقيده‌ى عامه مىشمارد و نمىانديشد كه عامه‌ى مردم ، عقايد خود را از اين بحث‌ها نگرفته‌اند تا بدان‌ها دربازند .\r\nدر اينجا مسؤوليت تام با عالمان و رهبران است نه عاميان و مقلّدان كه به وجود صراطهاى مستقيم در ديانت و سياست اذعان و تمكين كنند . عزم بر الگوى واحد دادن به زندگى و دين و زبان و فرهنگ و اخلاق و عادات و آداب آدميان ، عزم محال كردن است و وزر و و بال بردن . زدودن آن كثرت نه ممكن است و نه مطلوب .\r\n[ كيان / 36 / ص 16 
  ]\r\nآيةاللَّه صادقى : « 1 » بسم‌اللَّه الرّحمن الرّحيم « يس ، وَالقرآنِ الحَكيمِ ، إنَّك‌َلَمِنَ المُرسَلينَ عَلى\r\n\r\n\r\n","description":"","footnote":"\r\n( 1 ) - باز هم تكثرگرايى و كثرت مآبى . ايشان در اين عبارات نيز مصمّم است موقعيّت و موجوديّتى براى كثرت و پلوراليسم دينى اثبات نمايد غافل از اين كه خداى تعالى در چهارده قرن پيش جواب همه‌ى انحرافات فكرى و عقيدتى را پيش بينى كرده و الى يوم‌القيمه هيچ انحراف و اعوجاجى را بدون پاسخ رها نفرموده است كه « لارطب و لايابس الا فى كتاب مبين » ( سوره‌ى انعام / 159 ) مىفرمايد هيچ قبض و بسطى نيست - هيچ توسعه وضيغى نيست - هيچ خشك وترى نيست مگر اين كه در قرآن كريم ( حكمش ) موجود است « ما فرطّنا فى الكتاب من شىءٍ » ( سوره‌ى انعام / 38 ) ما از هيچ چيزى در قرآن فروگذار نكرده‌ايم . يعنى جواب همه سئوالات - ما قيل و مايقال و يمكن ان يقال - را داده‌ايم در اين‌جا نيز حضرت استاد به حمد خداى تعالى و با استمداد از قرآن كريم جواب اين شبهه را نيز همانند شبهات ديگر كافى و وافى داده‌اند . به متن كتاب و جواب معظم‌له توحه بفرماييد . ( خادم‌القرآن )\r\n","page_name":" 144 ","page_number":144},
  {"content":"\r\n\r\nصِراطٍ مُستقيمٍ » تنوين در « صِراطٍ مُستقيمٍ » تنوين وحدت است و نه تنوين تنكير و كثرت . زيرا آيات ديگرى از قرآن اين تنوين را تفسير مىكند كه صراط مستقيم وحدت دارد و از نقطه‌ى عبوديت تا نقطه‌ى ربوبيت ، تنها يك راه و خط مستقيم بيشتر وجود ندارد ، چنان‌كه در سوره‌ى حمد مىخوانيم : « اهْدِنَا الصِّراطَ الْمُسْتَقيمَ » « ال » بر اول صراط ، نشانه‌ى مشخص و معين بودن و نشانه‌ى وحدت است چون « الصِّراط » مفرد است و مَعرفه ، پس همه بايد در اين راه واحد شناخته شده قدم برداريم . پس صراط در قرآن ، راه واحد است ، و اگر نپذيريد كه تنوين در « صِراطٍ مُستقيمٍ » تنوين وحدت است و بگوييد اين تنوين تنكير است بايد از آيات قرآن دليل بياوريد ، زيرا اين تنوين هم شامل تنوين وحدت مىشود و هم شامل تنوين تنكير ، و ادعاى بر هريك از ساير آيات دليل و تأييد لازم دارد .\r\nما در عالم تكوين و تشريع يك راه مستقيم بيشتر نداريم . « و هذا صراطُربّك مستقيماً » ( انعام / 126 ) يعنى پروردگار متعال در تكوين و تشريع فقط يك صراط مستقيم واحد دارد .\r\nچنين نيست كه حقايق مختلف و متوازى از جانب خداى متعال پديد آمده و سپس تودرتو و غرقه در هم شده باشند ، كه اگر چنين بود جز گيجى و سردرگُمى براى مكلفّان ثمره‌اى ديگر نداشت بلكه حقيقت يكى بيشتر نيست ، حقيقت فعل الهى در تكوين و حقيقت فيض الهى در تشريع ، به گونه‌اى كه مكلفان به آن فيض دسترسى داشته باشند ، نه آن كه با پيچيده شدن حقيقت در چيزى ديگر ، ابهام و حيرانى پديد آيد كه در اين صورت فيضى دركار نخواهد بود و اصولًا فيضى كه قابل دسترسى نباشد ، چه\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nفايده‌اى دارد و به چه كار آيد ؟ اگر كسانى نتوانستند يا نمىتوانند به حقيقت شريعت الهى كه سرشار از فضل و فيض و كمال است ، برسند ، تقصير و كوتاهى از خودشان است كه اين همه افكار و عقايد منحرف و حجاب‌هاى ظلمت را كنار نمىزنند تا به نور مطلق برسند ، « 1 » كافى است غبارهاى مفروضات ذهنى را پاك كنيم تا سيماى شفاف و زلال نور هدايت را در صراط مستقيم واحد بنگريم . انسان‌هاى كامل و مطلق بسيارى داريم كه انبياء و معصومان مخلص الهى عليهم السلام هستند و اين‌ها همه به‌طور تام الگوى انسان‌هاى ديگرند و همگان از معصومان الهى عليهم السلام و ديگران مأموريم كه در يك صراط واحد قدم برداريم . زيرا پيامبر اسلام و ائمه عليهم السلام و همه‌ى مسلمين در قرآن و نماز خوانده و مىخوانيم : « اهدناالصراط المستقيم » ما را به راه مستقيم هدايت فرما - و نيز - « الطُّرُقُ الىاللَّهِ بِعَدَدِ أنفاسِ الخَلائِق » به وسيله « اهدنا » پاسخ داده مىشوند كه كل انفاس خلائق در يك راه بايد قدم بردارند تا هدايت شوند ، و معنى عدد انفاس خلائق را مىتوان اين‌گونه توجيه كرد كه هر كس خودش بايد با استمداد الهى اين راه را پيدا كند و خود بايد اين راه را بپيمايد .\r\nخداى تعالى نفرمود : « صُرُط : كه به معنى صراطهاباشد ) ، بلكه صراط فرموده و در مفردات راغب نيز صراط را معنا فرموده : « الصّراطُ : الطّريق المستقيم » . به‌طور كلى معناى صراط در لغت از « صَرَط الطعام » است ، يعنى گلويى كه بى هيچ انحرافى غذا را مىبلعد . صراط نيز راهى است كه پوينده ، آن را مىپيمايد و آن راه نيز پوينده را بى هيچ\r\n\r\n\r\n","description":"","footnote":"\r\n( 1 ) - بايد توجه داشت كه آن‌چه حق است ، قال و قيل ندارد ، اين قال و قيلات موجود زاييده جهل و جهالت و نادانى بشر است علم‌اليقين و حق‌اليقين - قال و قيل بردار نيست . چه‌گونه مىشود انسان مغزش را پر از اقاويل مختلفه و متضاده كند - حق و باطل را در ذهن خود جمع كرده و با خود حمل نمايد ، آن وقت توّقع داشته باشد با اين كوله‌بار ظلمت‌ها و ضلالت‌ها و سرگردانىها به نور هدايت و صراط مستقيم الهى برسد - حاشا و كلّا - تا انسان اين تخيلات ظلمانى و اين مفروضات صناعى را از گردونه افكار خود بيرون نريزد هرگز ظرف وجودى او قابليت پذيرش نور را نخواهد داشت . زيرا نور و ظلمت محال است در يك‌جا جمع شوند - نور و ظلمت - از اضداد و جوديّه هستند ، نور آمد ظلمت مىرود ، ظلمت آمد نور مىرود - علم و جهل همين‌طور - ايمان و كفر هكذا و . . . بنابراين هرگز نور را نمىتوان در وادى ظلمت و زير حجاب‌هاى ظلمانى جستجو كرد ، بايد حجاب‌ها و ظلمت‌ها را رها كنيم تا ظرف وجودى ما قابليت دريافت نور را پيدا كند ، سپس با عجزوانابه و زارى دست گدايى به در خانه قرآن كريم دراز كنيم و از قرآن طلب نور نماييم‌كه يهدى من يشاء الى صراطٍ مستقيم . آيا صراط مستقيم - پلوراليسم ، كثرت و تكثرات موجود است ؟ ( لااله‌الا هو فانّى توفكون ) . ( خادم‌القرآن )\r\n","page_name":" 146 ","page_number":146},
  {"content":"\r\n\r\nانحراف و اعوجاج و گمراهى به مقصد واقعى مىرساند ، و اين معنا به قدرى روشن و واضح است كه هرگز در آن كوچك‌ترين ترديدى وجود ندارد . پس بايد در خود صراط مستقيم يا در راهى كه به آن مىانجامد قدم گذاريم ، صراط مستقيم به‌طور صد درصد مخصوص شخص رسول‌اللَّه و ائمه معصومين عليهم السلام است . ما هم كوشش و كاوش مىكنيم كه به وسيله‌ى دورشدن از سُبُل و حجاب‌هاى شيطانى ، خود را به صراط واحد نزديك و نزديك‌تر كنيم تا از اين كثرت‌ها انشاءاللَّه به وحدت كلمه برسيم ، و ما بحول و قوه‌ى الهى در آن راه مستقيم قرار گيريم . در قرآن كريم صراطهاى مستقيم نداريم ، بلكه در تعبير راه‌هاى تفرقه افكن خداى تعالى لغت ( سُبُل ) را استعمال فرموده : « انَّ هذا صِراطى مُستقيماً فاتَّبِعُوهُ و لا تَتَّبِعُوا السُّبلَ فَتَفَرَقَ بكم عن سَبيلِه » ( انعام / 153 ) يعنى اين صراط مستقيم من است ، پس آن را پيروى كنيد و از راه‌هاى ديگر پيروى نكنيد كه شما را از راه [ مستقيم 
  ] من جدا مىسازد .\r\nامر از طرف حضرت حق سبحانه و تعالى به امور ممكن تعلق مىگيرد و هرگز امورى كه غير ممكن و محال باشند ، مورد امر و نهى واقع نمىگردند . لذا طبق امر و نهى آيه‌ى شريفه « فاتبعوه و لا تتبعوا السبل » امر شده كه از صراط واحد مستقيم تبعيت كنيد و از انواع مختلف سُبُل پيروى نكنيد . پس هم سُبُل شيطانى را بايد كنار گذاشت و هم سُبُل رحمانى پيش از صراط مستقيم را . « 1 » به هر حال ما سه راه بيشتر نداريم :\r\n1 - سُبُل شيطانى كه راه‌هاى گوناگون شيطانى به سوى گمراهى است ، حتى صراط واحد شيطانى به سوى ضلالت و گمراهى نداريم ، بلكه سبل شيطانى است كه بايد از آن‌ها دورى كرد ، زيرا گرچه همه‌ى راه‌هاى شيطانى بيراهه است ، ولى اندكى نيز با حق مخلوط شده است كه آن نيز براى فريب‌دادن مردم است . مثلًا خود شيطان نيز وحدت صراط هدايت را قبول دارد و اقرار كرده است كه : « قال فبما أغويتنى لأقعُدَنَّ صراطَكَ المُستقيم » ( اعراف / 16 ) قطعاً مىنشينم بر سر صراط واحد مستقيم تو چنان‌كه در آياتى\r\n\r\n\r\n","description":"","footnote":"\r\n( 1 ) - واضح‌تر اين كه خداى تعالى امر فرموده كه ما از سُبُل رحمانى گذر نماييم و آن‌ها را پشت سرگذاريم ، و از سبل شيطانى نيز جداً دورى نماييم تا بدين وسيله به صراط مستقيم « مأموربه » الهى برسيم و جامعه را نيز به اين راه هدايت و ارشاد نماييم . ( خادم‌القرآن )\r\n","page_name":" 147 ","page_number":147},
  {"content":"\r\n\r\nديگر از قرآن نيز سخنان درستى از شيطان ديده مىشود ، مثلًا « سوره‌ى ابراهيم آيه 22 » :\r\n« وَ قالَ الشَّيطانُ لَمَّا قُضِىَ الامْرُ انَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأخْلَفْتُكُمْ وَ ما كانَ لِىَ عَلَيْكُمْ مِن سُلْطانٍ الَّا أَنْ دَعَوتُكُم فاسْتَجَبْتُمْ لى فَلا تَلُومُونى وَ لُومُوا انْفُسَكُمْ ما انَا بِمُصْرِخِكُمْ وَ ما انْتُمْ بِمُصْرِخِىَّ انّى كَفَرْتُ بِما اشْرَكْتُمُونِ مِنْ قَبْلُ انَّ الظّالِمينَ لَهُمْ عَذابٌ اليم . » « و ( هنگامى كه كار عالم تكليف به پايان رسيد ) شيطان گفت : همواره خدا به شما وعده‌ى حق داد و من هم به شما وعده دادم پس مخالفت كردم . و براى من هرگز سلطه‌اى بر شما نبود به جز آن كه شما را دعوت كردم پس مرا اجابت كرديد . پس مرا سرزنش نكنيد و خود را سرزنش كنيد ، و من فريادرس شما نيستم و شما هم فريادرس من نيستيد ، من همواره به آن‌چه شما به من شرك ورزيديد كافر شدم محققاً ستمكاران برايشان عذابى دردناك است . » اين سخنان شيطان ، يعنى اقرارش به صراط واحد مستقيم و اقرار به وسوسه‌ى واغواىِ مكلفان ، مطالب حقى است كه خداى تعالى در قرآن كريم به ما خبر داده است كه در قيامت جناب شيطان رجيم اين مطالب را بيان خواهد كرد ، و اين دليل است كه صراط واحد شيطانى نداريم ، آن‌چه هست سُبُل شيطانى است چون صراط واحد ، راهى است يك‌دست و يكسان و در كل جهان به عنوان باطِلِ مطلق و يك‌دست نداريم ، « 1 » به هر حال شيطان ، نيز صراط واحد مستقيم الهى را پذيرفته است ، و او نيز مىداند كه صراط واحد است ، تعدّد ندارد . پروردگار متعال نيز طبق آياتى صراط را واحد معرفى فرموده و تعبير به صراط مستقيم نموده است ، بنابراين اگر كسى بگويد راه هدايت ، يك راه واحد مستقيم نيست ، بلكه راه‌هاى مختلف و متوازى است ، چه حكمى دارد ؟ !\r\n2 - اما سبل رحمانى راه‌هاى گوناگون به سوى خداست و مقدمه‌اى براى راهيان راه خداست كه منتهى به صراط مستقيم مىشود : « يَهدى بِهِ اللَّهُ مَنِ اتَّبَعَ رِضوانَهُ سُبُلَ السَّلامِ\r\n\r\n\r\n","description":"","footnote":"\r\n( 1 ) - راه‌هاى شيطانى كه از آن در قرآن كريم با تعبير سُبُل ياد شده - ولاتتبّع السبل - اباطيلى است كه بالاترنيش خود شيطان است . ايشان با وسوسه‌ها و نيرنگ‌هايش اباطيلش را با اندكى حق با هم مىآميزد تا از اين راه در حد توانش عباد خدا را گمراه يا بىراه نمايد و چنان‌چه حق و باطل را خلط نكند ، هرگز قادر به اغواى مومنين نمىگردد . به عنوان مثال در قضيّه حضرت آدم عليه اسلام و حوّا كه در جاى جاى قرآن كريم با تعابير مختلف بيان شده است از جمله در ( سوره‌ى اعراف آيه 21 ) مىفرمايد : « وقاسمهما انّى لكما لمن النا صحين » بعد مىفرمايد : « فدليهمابغرورٍ » يعنى با قسم و مكرو نيرنگ آن‌ها را فريب داد ، تفصيل آن رابه ( سوره‌ى اعراف آيات مربوط مراجعه فرماييد . ( خادم‌القرآن )\r\n","page_name":" 148 ","page_number":148},
  {"content":"\r\n\r\nو يُخرِجُهُم مِنَ الظُّلُمات الى النُّورِ و يهديهم الى صِراطٍ مُستقيم » ( مائده / 16 ) . خدا به وسيله‌ى او [ قرآن و محمّد صلى الله عليه و آله 
  ] كسانى را كه از خشنوديش پيروى كردند ، به راه‌هاى سلامتى رهنمون مىكند و [ در نهايت 
  ] به راه مستقيم رهبريشان مىنمايد .\r\nسُبُل رحمانى يا سُبُل السلام ، غايت هدايت و هدف نيست ، بلكه تنها به عنوان مقدمه‌اى در هدايت به صراط مستقيم است ، سبل شيطانى نيز مقدمه‌اى براى هدايت به سوى ضلالت و گمراهى است و سبل السلام همان راه‌هاى سالم متكامل به سوى صراط مستقيم است : « يهديهم الى صراطٍ مستقيم »\r\n3 - صراط مستقيم : « صراط الذين انعمت عليهم » است كه ما موظف هستيم خود را از كل « سبل شيطانى » دور نگه‌داشته و پس از پيمودن « سبل السلام » در صراط مستقيم الهى قرار بگيريم . « صراط مستقيم » همان نقطه‌ى مستقيم ميان بنده و خداست ، و ( سبل السلام ) تمامى راه‌هاى تكاملى غيرمتضادّ اعم از مستقيم و منحنى ، دور يا نزديك است كه باطى مراحلى مقدماتى ، از دورى و انحناء به صراط مستقيم الهى برمىگردد ، مثلًا اگر كسى سال‌ها در ادبيات زبان عربى تحقيق كرده ، در سبل السلام يا مقدمات اوليه‌ى درك قرآنىگام برداشته است و با دقت و تدبّر در خود قرآن مىتواند به صراط ادبيات قرآنى دست يابد ، ولى اگر بخواهد اقوال ادبى و اكتسابى خود را بر قرآن تحميل كند ، در راهى باطل و سبل شيطانى گام نهاده ، و سبل شيطانى يا انسان را از راه مستقيم الهى دور مىكند كه « المغضوب عليهم » شامل حال او مىشود و يا گم كرده‌ى راه خدا مىگردد ، كه ( الضّالين ) شامل حالش مىشود . يا مثلًا كسى كه كل احاديث منقول از پيامبر صلى الله عليه و آله و ائمه : را بررسى مىكند ، در سبل السلام قدم برداشته است . چنين شخصى اگر صحيح و سقيم احاديث را برمبناى قرآن پيدا كند ، از سبل السلام به صراط مستقيم رسيده است ، اما اگر بخواهد حديث يا احاديثى مخالف قرآن را بر قرآن تحميل كند ، از سبل السلام به سبل الشيطان سقوط كرده است .\r\nصراط در ( 45 آيه ) از قرآن آمده و در ( 33 آيه ) با صفت « مستقيم » وصف گرديده است و در 3 آيه يا صفت حميد و در يك آيه هم براى دوزخيان با صفت جحيم « فَاهْدُوهُم\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nالى صِراطِ الْجَحيم » ( صافات / 23 ) كه يكسره به سوى جحيم روانه مىشوند - و همچنين به هر راهى كه به سوى شقاوت و عذاب رهنمون مىشود . نيز اطلاق شده است ، در ساير آيات ، صراط با جملاتى توضيح داده شده است كه همگى بيان‌گر توانايى رسيدن و قدم نهادن در راه واحد است و لذا به آن امر و سفارش شده است : « وَ لَهَدَيْناهُم صِراطاً مُستَقيماً وَ مَن يُطِعِ اللَّهَ والرَّسُولَ فاولئكَ مَعَ الّذينَ أنْعَمَ اللَّهُ عَلَيْهِم مِنَ النَّبِيّينَ وَالصِّدِّيقينَ وَالْشُّهَداءِ وَالصَّالِحينَ وَ حَسُنَ اولئِكَ رَفيقاً » ( نساء / 69 ) در اين آيه‌ى مباركه ، راه نبيّين و صدّيقين و شهداء و صالحين همان ( صراط الذين انعمت عليهم ) است و اين بزرگواران نيز بنا به مراتب خويش الگوهاى معرفى شده‌ى ربانى هستند و ديگران تا جايى كه مىتوانند بايد خود را با ايشان تطبيق دهند .\r\nچرا گفته مىشود هيچ انسانى نمىتواند اسوه و الگوى تام براى ديگرى باشد ؟ ! زيرا اسوه و الگوى خاص ، پيامبر صلى الله عليه و آله است كه : « ولقدكان لكم فى رسول اللَّه اسوةٌ حسنةٌ » معناى اسوه و الگو عينيت طرفين نيست ، بلكه الگو طرح و نمونه است كه مدل قرار مىگيرد و ما سعى مىكنيم خواسته‌ى خود را به پيروى از آن اصلاح كنيم . بنابراين‌الگو قرار گرفتن انبياء و صديقين و شهدا و صالحين بدين معنا نيست كه ما صد درصد مانند ايشان شويم ، بلكه آنان نمونه‌هايى تام براى ما هستند كه ما به قدر توان و استعدادمان در راه رفته‌ى ايشان ، قدم برداريم . اينان به‌طور قطع در صراط مستقيم‌اند و ما نيز به دنبال ايشان مىرويم تا به جايى برسيم كه آنان رسيدند « 1 » ان شاءاللَّه .\r\nبنابراين يك صراط و يك راه مستقيم و يك حقيقت بيشتر وجود ندارد ، ولى درون اين حقيقت صراط ، زمينه‌هاى مختلفه حقّ مثلًا از حيث اخلاق ، عرفان ، علم و عمل به احكام و ساير زمينه‌ها وجود دارد كه مسلماً حقايق مختلف نيستند ، بلكه قسمت‌هايى از حق واحداند ، كه برگشت همه آن‌ها به يك حقيقت واحد است ، لكن چون حقيقت\r\n\r\n\r\n","description":"","footnote":"\r\n( 1 ) - و چنان‌چه نرسيديم اقلًا در مسير باشيم . براى ما همين كه در مسير باشيم ، سعى خود را كامل نماييم و كوتاهى نكنيم كافى است ، حالا يا برسيم انشاءاللَّه و يا اگر هم احياناً در مسير درمانده يا وامانده شديم ، يقيناً خودشان ما را يارى خواهند كرد ، اصل اين است كه ما در سير به سوى صراط مستقيم قرار گيريم . ( خادم‌القرآن )\r\n","page_name":" 150 ","page_number":150},
  {"content":"\r\n\r\nواحديعنى صراط مستقيم ربانى در طول تاريخ با ناحق‌ها و جهل‌ها مخلوط شده ، به ظاهر به كثرت راه تبديل شده است .\r\nاصولًا خويشاوندى و سازگارى حق و باطل با يكديگر قابل تصور نيست ، زيرا باطل‌ها هم با يكديگر سازگار نيستند تا حق مخلوط شده به باطل ، با حق مخلوط شده به باطل ديگرى سازگارى داشته باشد . بنابراين باطل‌هاى التقاط يافته و مخلوط هم هرگز سر همسازى ندارند و حقّ آميخته با هر يك از آن‌ها نيز همين حكم را دارا مىباشد بنابراين باطل‌ها هستند كه به ناسازى و تضّاد مىرسند و به دليل عدم تساوى ذاتى باطل‌هاى مشوب ، به نابرابرى و بىعدالتى كشيده مىشوند .\r\nحقِّ مطلق ، چندگانگى ندارد ، بلكه يگانه است و الگوهاى چندگانه‌ى متضادّ و در عين حال برابر نمىپذيرد . حق مطلق يكى است و حقّ مخلوط با باطل بىشمار ؛ كه سالك بايد حق را از ناحق پاكسازى و تنقيح نمايد . « 1 » و اين مهم در درجه‌ى اول بر عهده‌ى عالمان و رهبران دينى است كه وجود انحرافات و كژىهاى موجود در جوامع بشرى را اذعان كنند تا بر محور و محك اصيل قرآنى بدون مفروضات باطلِ واهى و خرافى ، به تفسير واحد عالى و متعالى دست يابند و حتماً پس از ردّ و طرد مفروضات باطلِ غير قرآنى ، مىتوانند به اين امر واحد برسند . اگر هم احتمال خطايى وجود داشته باشد ، بسيار كم‌رنگ خواهد بود كه براى رفع اين خطاهاى ناچيز هم ، وظيفه‌ى دوّم عالمان و رهبران دينىِ كلّ عالم و بالاخص علماى اسلام است كه بر مبناى محك و\r\n\r\n\r\n","description":"","footnote":"\r\n( 1 ) - چنان‌كه اميرمؤمنان على عليه السلام التقاط حقّ و باطل را علّت و منشأ هر نوع فتنه در جوامع مىدانند ، آن حضرت مىفرمايد : « انَّمَابَدْءُ وُقُوعِ الْفِتَنِ أَهْوَاءٌ تُتَّبَعُ ، وَ أَحْكَامٌ تُبْتَدَعُ ، يُخَالَفُ فِيهَا كِتَابُ اللَّهِ . . . الخ » .\r\nحضرت مىفرمايند : همانا منشاء و سرآغاز وقوعِ ( همه‌ى ) فتنه‌ها ( در عالم ) هواهاى نفسانى است كه پيروى مىگردد ، و ( نيز ) احكام و فرامينى است كه نوع‌آورى و بدعت گذارى مىشود ، كه ( در تمام آن‌ها ) مخالفت ، ( صريح ) كتاب خدا ، ( آشكار و هويدا ) است و ( از طرف ديگر ) گروهى از مردمان ، ( با همين انحرافات ياد شده ) با گروهى ديگر در اين جريان ، به ناحق و بر خلاف دين خدا هم‌ديگر را مساعدت و يارى مىكنند ، و چنان‌چه باطل از آميختن با حق خلاص مىشد ( هرگز ) حق و حقيقت بر شكّاكان پوشيده نمىماند و اگر حق و حقيقت هم از پوشش و اشتباهِ با باطل خلاص مىشد ، زبان‌هاى معاندان در مقابل حق بريده مىشد و لكن ( گرفتارى اين‌جا است كه ) مقدارى از حق و مقدارى از باطل را گرفته و به هم مىآميزند ( تا بدين وسيله عباد خدا را گمراه نمايند ) آنجا است كه شيطان بر دوستانش چيره مىگردد ، و تنها آنان كه از ناحيه‌ى خداوند تبارك و تعالى براى آن‌ها نيكى و رحمت در نظر گرفته شده نجات يافته مىباشند . نهج‌البلاغه خطبه‌ى 50 ( خادم‌القرآن )\r\n","page_name":" 151 ","page_number":151},
  {"content":"\r\n\r\nمعيار اصيل قرآن ، شوراى شايسته‌ى قرآنى تشكيل دهند تا با افكار تبلور يافته ، احتمال خطاها و اشتباهات را هر چه كمتر و كمتر نموده تا انشاءاللَّه به حدّ صفر برسانند ، و هر چه خطا كمتر شود به صراط مستقيم نزديك‌تر خواهند شد : « و أمرهم شورى بينهم » ( شورى / 38 ) دو امر در آيه‌ى شريفه مورد سفارش است : يك امر فردى و يك امر اجتماعى . امر فردى خطاب به همه مردم است در امور شخصى خودشان ، و امر اجتماعى خطاب به واليان مردم است در اداره‌ى امور خود و اجتماعشان : مذهبى ، سياسى ، اجتماعى ، اقتصادى ، نظامى و . . . بر مبناى قرآن و تخصص در موضوعى كه مشورت مىكنند ، اگر مردم و اداره كنندگان مردم ، بر يك اساس امور خود را اداره كنند ، كثرت‌ها به وحدت خواهد گراييد ، به همين سبب بايد از انسان‌ها خواست تا در « سبل السلام » و در نهايت در صراط مستقيم قرآن قدم بگذارند و از انواع راه‌هاى انحرافى بپرهيزند و اجتناب نمايند . از عالمان هم بايد خواست تا از تفسير به رأى خصوصاً در مورد قرآن مظلوم دورى گزينند و تنها با ابزارهاى درونى به معارف قرآنى دسترسى يابند و در اين راه همواره كوشش كنند تا به تبلور علمى و تكامل بيشترى برسند . كثرت در تكامل غيرمتضادّ صحيح « 1 » است ، اما كثرت در اختلاف و كثرت در تناقض و راه‌هاى مختلف گر چه موجود است لكن كارى است غلط و نادرست . كثرت اول ناگزير و ممدوح است : « كثرت درجاتى » اما كثرت دوّم و سوم مذموم و ناپسند است . چنان‌كه وحدت در راه باطل ، محال است ، همين‌طور كثرت و اختلاف در حق نيز محال است ، چون حقّ مطلق است ، و اگر كثرتى متضادّ پيرامون آن پديد آيد ، حتماً با باطلى عجين شده است ، و گرنه كثرت تكاملى برحسب درجات مكلفان ، همان سبل السلام يا راه‌هاى سالم و سلامت و مراتب هدايت است . « وَلَوشاءَ رَبُّكَ لَجَعَلَ النَّاسَ امَّةً واحِدَةً وَ لايَزالُونَ مُختَلِفينَ الَّا مَن رَحِمَ رَبُّكَ وَ لِذلِكَ خَلَقَهُم » ( هود / 119 - 118 )\r\nو اگر [ برفرض محال 
  ] پروردگارت مىخواست ، حتماً مردم را امت واحد قرار مىداد [ كه\r\n\r\n\r\n","description":"","footnote":"\r\n( 1 ) - اصولًا خلقت بشر براى تعالى و تكامل و معرفت‌يابى است و اين اصلى است كه مورد قبول همگان نيز هست بنابراين تكامل و تبلور در معرفت هرگز به معناى كثرت نيست ، بلكه درجاتى است متكامل . ( خادم‌القرآن )\r\n","page_name":" 152 ","page_number":152},
  {"content":"\r\n\r\nبالاجبار وحدت داشته باشند 
  ] ، ولى هميشه در حال اختلافند ، مگر كسانىكه پروردگارت رحمشان كرد [ كه وحدت در راه حق داشته باشند 
  ] و براى آن [ رحمت وحدت 
  ] آنان ( مردم ) را آفريد .\r\n« لِذلِكَ خَلَقَهُم » و به خاطر همان كثرت در وحدت يا بُعد تكامُلِىِ پوييدنِ صراط مستقيم آن‌ها را خلق نموده است ، چنان‌كه از پيامبر اكرم صلى الله عليه و آله تا امام زمان ( عج ) و همه انبياء و اولياء در اين وحدت شريكند كه خود نشانه‌اى بر توان بشر براى رسيدن به اين وحدت است . « وَ لا يَزالُونَ مُختَلِفين » كثرت اختلاف در حق است و مذموم ، و ما بايد با اختيار و مناعت طبع خويش ، از اختلافات دورى كنيم تا به وحدت كلمه برسيم والّا اگر خداى سبحان مىخواست همه را امت واحد قرار مىداد . لكن بشر موجودى صاحب اراده و ميل است و بايد خودش راه صحيح را دربر گيرد تا نجات يابد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\n19 تفسير به رأى\r\nدكتر سروش : مناقشات مفسران دربارهء معنا و مصداق « تفسير به رأى » هيچ گاه به سرانجامى نرسيده است . همه مدعىاند كه از اين كار پرهيز كرده‌اند و در عين حال يكديگر را به ارتكاب اين گناه متهم كرده‌اند كه قرآن را تابع رأى خويشتن آورده‌اند . حقاً هم همين طور است . اما هيچ كس هم واقعاً راه برون‌شوى نشان نمىدهد . اين امر حكايت از دشوارى مسأله مىكند . در روزگار ما آقاى طباطبايى صاحب تفسير الميزان خود در معرض اين اتهام قرار گرفت ، . علىرغم آن‌كه او خود را در مقدمه‌ى تفسيرش از خلط ميان « تطبيق » و « تفسير » تحذير كرده بود ، او در ادامه مىگويد : « همه مىكوشند انديشه‌هاى علمى و يا فلسفى بيرون دينى را به تكلّف بر معانى آيات تحميل كنند و به گونه‌اى تأويل‌گرانه آيات را بر معانى بعيد و غير مستقيم حمل كنند » روش او به تعبير خود وى ، عبارت است از مقابله‌ى يك بخش از متن با بخش ديگر تا به اين ترتيب معنااز طريق دور هرمنوتيكى ساخته شود [ گويى هيچ پيش‌فرضى در كار او نيست 
  ] . اما او در مقدمه نكته‌اى را تصريح مىكند كه زبان قرآن را نبايد بيش از حد بر معانى مادّى الفاظ حمل كرد . الفاظ بيش از آن كه بر مصاديق مادى و كنونى دلالت كنند بر خدمات و\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nفوايد آن‌ها دلالت مىكنند . براى مثال ، « ترازو » را در نظر بگيريد . مهم نيست كه آن ترازو از چه ساخته شده و به چه نحو كار مىكند . [ كافى است كار توزين را انجام دهد تا ترازو خوانده شود 
  ] . مطابق رأى طباطبايى ، توجه به اين معنا زمينه‌اى را فراهم مىكند تا بتوانيم الفاظى نظير « الميزان » ، لوح ، عرش و غيره را در قرآن دريابيم و خطاى متكلمان و محدثان سطحىنگر را تكرار نكنيم . پس نتيجه مىگيريم : مفسران در طول تاريخ صادقانه كوشيده‌اند تا تفسير قرآن را از انديشه‌هاى بيرونى بپيرايند ، اما اين تلاش‌ها به اين نتيجه مهم انجاميد : [ كه اين كار ناممكن‌است 
  ] و حضور اين انديشه‌ها در فرآيند تفسير ، هم عملًا و هم به لحاظ معرفت شناختى اجتناب‌ناپذير است . [ كيان / 38 / ص 4 - 6 
  ]\r\nآيةاللَّه صادقى : جواب از اين مقوله نيز به اين است كه عرض كنيم : تفسير به رأى بر دو نوع است اما راه صحيح تفسير قرآن كريم فقط يك نوع است .\r\n1 - تفسير به رأى ، يا تحميل بر خلاف نصّ « 1 » يا تحميل بر خلاف ظاهر « 2 » مستقرّ قرآن كريم است ، كه بدترين تفسير به رأى است . در اين نوع تفسير ، تحميل‌گر ، افكار و مقاصد از پيش تعيين شده‌اى را در ذهن خويش آماده ساخته و هنگام استدلال براى تحكيم پندارهاى خود آيات را به‌گونه‌اى مطابق ميل خويش انتخاب و مورد مدّعاى خويش قرار مىدهد .\r\nكانت و لاپلاس و بوفون آلمانى فرض كرده بودند ، كه زمين از خورشيد جدا شده است اما بعدها نقض علمى اين فرضيّه و تخيّل آن‌ها ثابت شد ، قرآن نيز كه نسبت به زمان ما حدود 1420 سال پيش نازل شده ، در آياتى آورده است كه تولّد زمين از خورشيد نبوده است . مثلًا در آيه‌ى سىام سوره‌ى انبياء : « أَوَلَم يَرَ الّذين كَفَرُوا انَّ السَّمواتِ والارضِ كانَتا رَتْقاً فَفَتَقْناهُما » آيا و - هم‌چنين - نديدند كسانى كه كافر شدند ، كه آسمان‌ها و زمين به هم پيوسته بوده‌اند ، پس ما آن دو را از هم جدا كرديم ؟ طنطاوى بر\r\n\r\n\r\n","description":"","footnote":"\r\n( 1 ) - نَصّ يعنى : دلالت قطعى صددرصدى كه هيچ‌گونه احتمال خلاف در مدلول لفظ نيست مانند - حُرِّم‌َكُتِبَ - وَجَبَ و امثال اين‌ها\r\n( 2 ) - ظاهر مستقر يعنى : دلالت آشكار و واضحى كه احتمال خلاف در مدلول لفظ مورد اعتنا نيست مانند اوامر و نواهى كه امر از ناحيه مولا ظهور در وجوب و نهى از ناحيه او ظهور در حرمت را دارد لكن احتمال خلاف - بدون قرينه - لايعتنابه است . ( خادم‌القرآن )\r\n","page_name":" 155 ","page_number":155},
  {"content":"\r\n\r\nاساس فرضيه‌ى كانت و لاپلاس و بوفون آلمانى ، به خيال اين كه مصداق « الذين كفروا » همين سه نفر هستند مىگويد : السموات يعنى خورشيد ، و آيه را چنين معنا مىكند : « آيا نمىبينند كسانى كه كافر شدند خورشيد و زمين به هم پيوسته بودند ، پس ما زمين را از خورشيد جدا كرديم ؟ ! » و اين بر خلاف لغت واضح قرآنى و غير قرآنى است ، چون لفظ ( السموات ) در زبان قرآن و غير آن ، به معناى آسمان‌هاست و نه تنها خورشيد ! آسمان‌ها نيز هفت عددند ، نزديكترين آسمان‌ها به ما مشتمل است بر ميلياردها كهكشان و ترلياردها ستاره و سيّاره ، كه يكى از آن‌ها خورشيد است ، مثل اين است كه بگوييم دريا و مرادِ ما قطره باشد ! يا بگويند سماوات و مراد خورشيد باشد ! در اين آيه پيوستن و گسستن زمين و آسمان‌ها مطرح است نه زمين و خورشيد ، اين آيه آشكارا مىفرمايد :\r\n« أَنَّ السَّمواتِ وَالارضِ كَانَتا رَتْقا فَفَتَقْناهُما » آسمان‌ها و زمين به هم پيوسته بودند ، پس ما آن دو را از هم جدا كرديم . در اين‌جا مىبينيم كه ايشان با چند تحميل لغوى و فرضيه‌اى ، تحميل و تفسير به رأى رادر مقابل نصّ قرآن انجام داده است :\r\n1 - « اوَلَمْ يَرَ » را « اولا يرى » يعنى ماضى را مضارع معنا كرده است .\r\n2 - « الذين كفروا » را كه مشتمل بر ميلياردها كفار در مثلث زمان است - و آيه شامل همه‌ى آن‌ها است - در انحصار كانت و لاپلاس و بوفون آلمانى قرار داده .\r\n3 - « السماوات » را به معنى خورشيد گرفته .\r\n4 - « فَفَتَقْناهُما » را به معنى جدايى زمين از خورشيد گرفته است ، در حالى كه « فَفَتَقْناهُما » جدايى دوگانه است و نه يگانه كه زمين از خورشيد جدا شده باشد :\r\n« فققناالشمس منها ) ، چنان‌كه آياتى از سوره‌ى فصلت نيز آفرينش زمين را با مراحلى برشمرده و آفرينش زمين را پيش از تمامى ستارگان از جمله خورشيد مىداند !\r\n2 - نوع دوم تفسير به رأى ، تحميل مفروضاتى است كه قرآن كريم ، نه آن‌ها را سلب مىكند نه ايجاب ، و در هيچ بُعدى از ابعاد ، بر آن مطالب دلالتى ندارد ، لكن مطلب مورد نظر به گونه‌اى بر آن تحميل شده است ، كه نمونه‌هاى آن را ذكر خواهيم كرد .\r\nالبته مطالبى را كه قرآن نفى يا اثبات نمىكند ، چندگونه‌اند : ( الف ) مسائلى مانند\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nتعداد ركعات نمازهاى واجب روزانه كه اگرچه قرآن پيرامون آن ، نفى يا اثباتى ننموده و فقط مبناى وجوب نماز و مانند آن را بيان فرموده ، ولى ما بايد در مورد كيفيت و كميّت و چگونگى انجام آن به سنّت پيامبر صلى الله عليه و آله مراجعه كنيم ، و چنان‌كه ذكر شد پيامبرگرامى نيز اين مطالب و مشابه آن را نيزاز خود قرآن اتخاذ كرده‌اند . « 1 »\r\n( ب ) مسائلى كه حتى مبناى آن هم در قرآن نيست ، مثل تاريخ ولادت يا شهادت ائمه عليهم السلام و مسائلى از اين قبيل همچون روايات و احاديثى كه در باب خواصّ ميوه‌جات و اغذيه و ادويه وارد شده ، يا در باب چگونگى روابط زناشويى ، و يا درباره‌ى معالجه‌ى بعضى بيمارىها و . . . در صورت تواتر يا تظافرِ صحيح پذيرفته مىشوند ، مانند تاريخ شهادت حضرت امام حسين عليه السلام كه به تواتر قطعى در روز دهم محرم الحرام يعنى عاشوراء واقع شده . اما اگر تواترى علم‌آور نداشتيم ، اگر اين احاديث چه مربوط به علوم پزشكى يا هر زمينه‌اى ديگر ، چنان‌چه با علم و تجربه بشرى صحت آن‌ها ثابت شود از باب پيش‌گويىهاى اولياء خدا و ائمه معصومين عليه السلام و معجزه علمى آن‌ها مورد موافق را مىپذيريم و اگر صحت و سقم مطلب روشن نبود چون در قرآن نفى و اثباتى پيرامون آن‌ها وجود ندارد ، در قبول يا ردّ آن‌ها توقف مىكنيم تا زمانى كه با علوم تجربى قطعى ، اثبات يا نفى آن‌ها ثابت گردد ، و يا با ظهور حضرت مهدى ( عج ) مورد رد يا قبول آن حضرت قرارگيرد .\r\n3 - راه صحيح تفسير قرآن ، در اين است كه مفسر بدون مفروضات برونى و تنها با\r\n\r\n\r\n","description":"","footnote":"\r\n( 1 ) - توضيح اين مطلب اين است كه قرآن كريم بنا ندارد تمامى فروعات و ريزه كارىهاى علمى كه اصولشان را در قرآن كريم نازل فرموده و هم‌چنين ضروريات دينى را نيز همانند غير ضروريات بيان كند به عنوان مثال همان تعداد ركعات نماز كه در متن اشاره شد - وقتى آيات شريفه وجوب اقامه نماز به رسول‌اللَّه صلى الله عليه و آله نازل شده و همگان از زن و مرد و كوچك و بزرگ به استثناى صبيان و مجانين موظّف و مكّلف به انجام نماز شدند - و رسول گرامى نيز فرمودند « صَلّوا كما رايتمونى اصّلى » و همگان طبق فرمان رسول‌اللَّه صلى الله عليه و آله اقامه نماز نمودند قهراً انجام چنين عبادت همگانى از همان ابتدا نزول آيه جزو ضروريات دينى شمرده شد . و به عنوان سنت ثابته مستفاد از رموز قرآن كريم توسط رسول اعظم تثبيت و مستقر گرديد - بنابراين اگر تعداد ركعات در قرآن كريم ذكر مىشد ، جاى اشكال و توضيح واضحات قلمداد مىشد . قرآن كريم از طرفى بفرمايد « واطيعو الرسول » از طرفى هم تمامى اصول و فروع و كيفيت‌ها و كميت‌ها را خود بيان فرمايد - در اين صورت جايى براى اطيعو الرسول به عنوان سنت باقى نمىماند . از طرفى اگر بنابود مطالبى كه به عنوان سنت در اسلام به اثبات رسيده و سنته قطعيه نام گرفته در متن قرآن كريم وارد شود حجم قرآن كريم ده‌ها برابر اين قرآن موجود مىگشت . ( خادم‌القرآن )\r\n","page_name":" 157 ","page_number":157},
  {"content":"\r\n\r\nاستفاده از قراين درونى متن به تفسير بپردازد ، كه متأسفانه در طول تاريخ اين مبنا و روش ، چندان مورد نظر علما و مفسرين قرآن نبوده است ، بلكه آنان در قالب مكتب‌هاى فكرى مشخصى اقدام به تفسير كرده‌اند . ريشه‌دارترين بحثى كه بايد در حوزه‌هاى علميه ، مورد توجه دقيق پژوهشگران قرار گيرد ، بحث تعداد و تفكيك مكاتب فكرى در ارتباط با دين است ، و در خصوص اين مورد مكاتب مختلفه‌اى بوجود آمده كه اصولًا كارشان بر سه مبنا قرار گرفته است : 1 - مبناى وحى خالص . 2 - مبناى وحى التقاطى .\r\n3 - مبناى افكار بشرى و غير وحيانى . بنابر تقسيم ديگر ، اصولًا ما با تحقيقاتى كه انجام داده‌ايم مبناى فكرى همه‌ى صاحبان مكاتب و روش‌هاى عُقلا بر يكى از اين چهار پايه استوار است : 1 - اصالةالعقل 2 - اصالةالعلم 3 - اصالةالحس 4 - اصالةالوحى ، مؤمنين مكتب اصالةالوحى را مىپذيرند ، زيرا مىخواهند به شريعت خداى متعال كه به او ايمان دارند عمل كنند ، نه به پندارهاى بشرى ، زيرا مؤمنان وحى ربّانى را مطلق مىدانند و بنابر تديّن به شريعت ربّانى ، براى آن سه مكتب ديگر اصالتى مطلق قائل نيستند ، چون به علّت قصور يا تقصير ، خالى از خطا و لغزش نيستند . البته سه مكتب اصالة العقل و العلم و الحسّ در علوم بشرى قابل قبولند ، زيرا خداى متعال اكتساب علوم و فنون بشرى همانند پزشكى و . . . را به خودشان وانهاده است تا در آن تحقيق و پيشرفت نمايند ، اما در عرصه‌ى دين و شريعت هرگز مجالى براى غير وحى وجود ندارد . « 1 » مكتب وحى نيز به دو بخش تقسيم مىشود :\r\n1 ) مكتب وحىهاى « اوّلين » كه زمان حجيّت آن گذشته و منسوخ گشته ، و آن‌ها\r\n\r\n\r\n","description":"","footnote":"\r\n( 1 ) - توضيح اين كه در اطاعت دين ، شريعت و شارع مقدس ، اطاعت مطلق و بدون چون و چرا حاكم است بنابراين فرامين الهى اعّم از اين كه ما حكمت آن را بدانيم يا ندانيم واجب الاتباع و واجب العمل است ، اما در علوم و فنون و صنايع و امثال آن چون هدف معيشت دنيويه است و قابل تجربه و تكامل ، بنابراين خداى تعالى در اين رقم امور - تعالى و تكامل و تجربيات لازمه‌ى مربوط به آن‌ها را در اختيار خودشان نهاده‌مانند تكامل در امور پزشكى - رشد و تعالى در صنايع و حرفه‌ها و كارهاى تجربى ، كشاورزى و . . . كه نياز زمانشان مقتضى آن‌ها است تا هر كس بتواند مطابق درك و تجربه خود در اين امور كاوش نموده و به تحقيق و پيشرفت نائل آيد وانگهى : نتايج حاصله از تجربيات در امور مادى قابل رؤيت و تأييد همگان است اما در رابطه با امور دينى و فرامين الهى هرگز نتايج آن در اين جهان قابل رؤيت و مشاهده نيست بنابراين در امور مادى ، تجربه ، تكامل ، تكثر ، جابجايى ، تعويض ، تغيير و كم و زياد كردن جارى و جايز است اما در امور دينى به طور صددرصد غير جايز و ممنوع . ( خادم‌القرآن )\r\n","page_name":" 158 ","page_number":158},
  {"content":"\r\n\r\nعبارتند از وحى نوح ، ابراهيم ، موسى و عيسى عليهم السلام ، زيرا بعضى از آن‌ها يا چندان در دسترس نيستند مثل وحى حضرت آدم و نوح و ابراهيم ، يا در دسترسند لكن تحريفات و اشكالات فراوان و آشكارى در آن‌ها بوجود آمده به طورى كه آن‌ها را از اعتبار ساقط نموده است مثل وحى تورات و انجيل .\r\n2 ) مكتب وحى « آخرين » يا وحى خاتم كه اصل آن قرآن و الى يوم الدين پابرجاست كه مىخواهيم به‌طور مفصل درباره‌ى اين مكتب بحث كنيم .\r\nمتأسفانه در مكتب وحى قرآنى هم مكاتب مختلفه‌اى به وجود آمده كه قطعاً يك مكتب حقّ است و ساير مكاتب باطل و اين‌ها عبارتند از چهار مكتب : انفصال ، تحميل ، تفكيك و اعتصام .\r\n1 - مكتب انفصال : در اين مكتب اصولًا به قرآن توجه علمى و تحقيقى نمىشود و متأسفانه طرفداران اين مكتب به قرآن كريم فقط با ديده‌ى تقدّس مآبانه و تقديس ربانى مىنگرند نه به عنوان كتابى كه بايد محور فكرى و عملى و سرچشمه انحصارى علوم الهى براى آن‌ها باشد ، و نه كتابى كه بايد محك و معيار و مورد تدبر و تفكر و بررسى علمى آن‌ها قرار گيرد .\r\nدر مكتب انفصال ، يا انفصال كلى است و يا جزيى ، يعنى در مورد صدور بعضى احكام و مسايل فقهى يا كلًا منفصل از قرآن فتوى مىدهند يا احياناً اگر قرآن ، موافق رأى ايشان باشد ، من باب تيّمن و تبرك گاهى به آن رجوع مىنمايند ، و اگر آيه‌اى مخالف نظر ايشان باشد يا به آن اصلًا توجهى نمىكنند ، يا اگر هم توجهّى بكنند آن را توجيه نادرست و ناصواب مىكنند . « 1 » مثلًا در بحث نماز مسافر يك انفصال كلى ديده مىشود كه به قرآن رجوع نمىكنند و براى استدلال و استنباط ، تنها از مبانى حديث ، اجماع ، اطباق ، شهرت و ضرورت‌هاى ساختگى استفاده مىكنند ، احاديث كه وضعشان\r\n\r\n\r\n","description":"","footnote":"\r\n( 1 ) - تا جايى كه اصولًا با پيش‌فرض‌هاى نادرستشان آيه شريفه قرآن را به طور كلى از كار مىاندازند و تخيلات و پيش‌فرض‌هاى خود را به كرسى تشريع مىنشانند و از اين راه ضربه بزرگى به اسلام و دين وارد كرده و مىكنند حال يا قصوراً يا تقصيراً ؟ - بماند . ( خادم القرآن )\r\n","page_name":" 159 ","page_number":159},
  {"content":"\r\n\r\nمعلوم است . « 1 » اما در مورد اجماعات اولًا هيچ‌گونه دليلى نه در كتاب و نه در سنت براى حجت اجماع نداريم ، و ثانياً اجماع هرگز نمىتواند حكمى شرعى را ثابت كند چون زاييده همين اقوال بشرى است ، و قول بشر غير از چهارده نفر هرگز هيچ‌گونه حجتّى در شرع مقدس ندارد ، البته پيروان اجماع ، آن را ناشى از عدم دسترسى به قول معصوم عليه السلام و تنها كاشف از قول معصوم عليه السلام مىدانند ، در حالى كه اگر آن‌ها توجه مىكردند برمبناى « قُل فَلِلّه الْحُجَّةُ الْبالِغَة » بايد حجت الهى را در قرآن و در سنّت قطعيّه‌ى پيامبر صلى الله عليه و آله جستجو مىكردند و نه در اجماعات و شهرات و اقوال متعارضه و متضاده و متهافته ، پس صِرفِ اجماع چه به اصطلاح محصّل و يا منقول ، و حتى اطباق هم به هيچ‌وجه هيچ‌گونه حجيّت شرعى نداشته و ندارد ، مگر آن‌كه با قرآن موافق باشد . « 2 » در مكتب انفصال در باب نماز مسافر به تعدادى از روايات استناد مىشود ، كه اولًا اين احاديث با هم تعارض و تناقض دارند و طبق قاعده‌ى فقهى ، مبتلاى به تساقط مىباشند . ثانياً مشهورترين حديث اين باب در وسائل‌الشيعه ج 5 ص 490 ج 1 ، بدين‌گونه ذكر شده است : « قال فضل بن شاذان عن الامام رضا عليه السلام انّه سمعه يقول : « انَّما وَجَبَ التَّقَصيرُ فى ثَمانِيَةِ فَراسخ لا اقَلَّ مِن ذلِكَ وَ لا اكْثَرَ لِأَنَّ ثَمَانِيَةَ فَراسِخَ مَسيرَةُ يَومٍ لِلْعامَّةِ وَ الْقَوافِلِ والاثقال فَوَجَبَ التَّقَصيرُ فى مَسيرَةِ يَومٍ وَلَو لَمْ يَجِبْ فى مَسيرَةِ يَومٍ لَمَّا وَجَبَ فى مَسيرَةِ الْفَ سَنَةٍ وَ ذلِكَ لِأَنَّ كُلُّ يَومٍ يَكُونُ بَعْدَ هذَا الْيَومَ فانَّما هُوَ نَظيرُ هذَا الْيَومِ فَلَو لَمْ يَجِبْ فى هَذا\r\n\r\n\r\n","description":"","footnote":"\r\n( 1 ) - يعنى از حيث جَعل جعالّين - وضع ، سهو ، خلط ، تقطيع ، اشتباه راوى ، اشتباه ناسخ ، تقيّه ، تدليس و ده‌ها عارضه و گرفتارى كه در اين وادى به وجود آمده است . بنابراين ، چاره‌اى جز عرض روايات به قرآن كريم نداريم و هرگز هم نمىتوان از طريق رجال صحت و سقم آن‌ها را تصديق يا تكذيب كرد . زيرا به عقيده ما در عصر غيبت با اين جوّ موجود در اخبار و احاديث چاره‌اى جز عرض به محضر كتاب‌اللَّه نيست . ( خادم‌القرآن )\r\n( 2 ) - ما در عصر غيبت حضرت ولى امرعج‌اللَّه‌تعالى فرجه‌الشريف وظيفه داريم كل مطالب دينى اعم از حركات ، سكنات ، قالات ، مقالات ، اجماعات ، شهرات ، روايات ، استفتاءات ، و . . . هر چه هست عرض به قرآن مهجور و مظلوم و متروك نماييم ان وافق‌القرآن نأخذ به و الا نضربُ على رأس قائله و هذا صراطنامستقيماً لانشُكُّ فيه ابداً . ( خادم‌القرآن )\r\n","page_name":" 160 ","page_number":160},
  {"content":"\r\n\r\nاليَومِ فَما وجب فى نَظيرِهِ إذا كانَ نَظيرُهُ مِثْلَهُ لا فَرْقَ بَيْنَهما »\r\nفضل بن شاذان مىگويد : از امام رضا عليه السلام شنيدم كه مىفرمود : همانا كوتاه كردن نماز در هشت فرسنگ واجب شده نه كمتر و نه بيشتر از آن . زيرا همانا هشت فرسنگ يك روز راه براى عموم مردم و قافله‌هاست . از اين رو قصر ( كوتاه‌كردن نماز ) در يك روز راه واجب است و اگر در يك روز راه واجب نمىشد ، در هزار سال راه نيز واجب نمىگشت ، و اين به علت اين است كه هر روزى مانند روز بعد از اين روز است پس اگر در اين روز واجب نشود در همانند آن نيز واجب نيست . چون نظير هر چيز مثل اوست و فرقى بين آن‌ها نيست . »\r\nدر مكتب انفصال از قرآن حداقل بايد به اين حديث و مانندش رجوع كنند كه صريح است در قصر صلاة در يك روز راه . در خبر فضل بن شاذان به روشنى ديديم كه اصولًا هشت فرسنگ ، مبناى سفر قصر و افطار نيست ، بلكه مبناى اصلى كوتاهى نماز - طبق حديث مذكور - يك روز راه ذكر شده كه اگر در يك روز قصر نشود در هزار سال هم نمىشود زيرا روزها با هم يكسانند . بنابراين‌در صورت مراجعه نكردن به قرآن ، مبناى قصر نماز در حديث ، يك روز راه و فرع متغيّر آن هشت فرسنگ است ، و با مراجعه‌ى به قرآن كريم و عرض اين حديث به آيه مباركه ( 101 سوره‌ى نساء ) كه در ذيل آيه شريفه خوف را ملاك و ميزان قصر صلوة دانسته معلوم مىشود كه اين حديث كلًا از امام عليه السلام صادر نشده است ، چون محال است امام معصوم خلاف نصّ قرآن كريم يا ظاهر مستقر قرآن سخنى بفرمايند .\r\nولى فقهايى كه در مكتب انفصال سير مىكنند بدون استناد به قرآن ، با چنين احاديثى مواجه مىشوند و چون محك متقنى در دسترس ندارند در نهايت به اين بن‌بست علمى مىرسند كه كدام حديث صحيح و كدام حديث جعلى است و لذا بالاجبار متوسل به اجماعات و شهرت‌ها و علم رجال مىشوند كه آن‌ها هم مملو از تناقضات و تضادها است ، و حتى با ديدن احاديث متعارض و اقوال متناقض ، باز هم از روش سنّتى خودشان دست برنداشته و هنگامى كه به قرآن مىرسند ، يا توجه نمىكنند و يا اگر در هر بُعدى از ابعادبرخلاف نظر اجماعى ، فقهى ، فلسفى ، كلامى و . . . ايشان باشد ، آن را به گونه‌اى ناشايست به كنارى رانده و مىگويند : ما قرآن را نمىفهميم و تنها با كمك احاديث آيات رامتوجه مىشويم ، پس آن‌چه احاديث بگويند ، اصل كار ماست . مىبينيم كه حتى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nدر استناد به احاديث نيز دچار سردرگمى و حيرانى مىشوند ، و فىالمثل « مسيرةيومٍ » را كنارى نهاده ، و سرانجام بدون مراجعه به قرآن و سنّت قطعيّه - بر خلاف هر دو - فتوا مىدهند . حتى در بيشتر احاديث باب صلاة مسافر از واژه‌ى « قصر » كه به معناى كوتاهيست استفاده شده است ، كه قصر از مطلق نمازها است نه اين كه دو ركعت آن هم از نمازهاى چهار ركعتى به طور كامل از بين برود ! عجباً ؟\r\nاينان بر اساس معلوماتى كه آموخته‌اند ، آراء و نظريات دريافتى خود را بر قرآن مقدّم داشته و نه تنها هيچ كوششى براى اصلاح علوم و انديشه‌هاى بيرونى از ذهن خود ، انجام نداده‌اند ، بلكه اين روش غلط را هميشه و هر روز تقويت كرده و مىكنند تا حدى كه جسارت را به حد اعلاى خود رسانده و وجود پيش‌فرض‌هاى مشخصى را براى تفسير قرآن كريم لازم دانسته‌اند ، و در نتيجه گاهى بيش از حد معمول دچار سرگردانى و تناقض شده‌اند . مثلًا سيد هاشم بحرانى صاحب تفسير « الهادى و مصباح النّادى » به دنبال جلال‌الدّين سيوطى در تفسير « الدُّرّ المنثور فى التّفسير بالمأثور » كه آيات را فقط با روايات مأثور از پيامبر صلى الله عليه و آله تفسير نموده ؛ به نوشتن تفسير « الهادى » اقدام كرد و در مقدمه‌ى آن چنين ذكر كرده كه به نصّ اخبار و حكم عقل ، تفسير قرآن بايستى تنها از اخبار منقول از پيامبر و اهل بيت پيامبر عليهم السلام باشد . اين روشى كه ايشان ذكر كرده هم بر خلاف خود قرآن است و هم بر خلاف همان اخبارى كه آقايان از آن دم مىزنند و هم بر خلاف عقل است و هم بر خلاف ضرورت . ايشان و هم‌سلك‌هايشان بايد به احاديث عرض بر قرآن توجه مىكردند . از جمله به اين حديث شريف مُنى از رسول‌اللَّه صلى الله عليه و آله كه مىفرمايد : « لَقَدْ كَثُرَتْ عَلَىَّ الكَذَّابَة و سَتَكْثُر فَمَنْ كَذِبَ عَلَىَّ مَتَعَمِّداً فَلْيَتَبَوَّء مقعَدُهُ مِنَ النَّارِ فَما جَاءَكُمْ عَنّى مِنْ حَديثٍ يُوافِقُ كِتابَ اللَّهِ وَ سنّتى فَأَنَا قُلْتُه وَ ما جاءكُمْ مِنْ حَديثٍ يُخالِفُ كِتابَ اللَّهِ فَلَم اقُلْه . »\r\n« محققاً دروغ‌سازان عليه من بسيار شده‌اند و زيادتر هم مىشوند . پس هر كه بر من دروغى جعل كند ، جايگاهى پر از آتش خواهد داشت . پس اگر حديثى از من نقل شود كه موافق كتاب‌اللَّه و سنّت قطعيّه‌ى من است ، من آن را گفته‌ام و اگر حديثى نقل شود\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبر خلاف كتاب‌اللَّه ، من آن را نگفته‌ام » در واقع ، سخن بحرانى چيزى اضافه بر معلومات اوليه‌ى اوست ، زيرا حتماً او و سايرين ، احاديث « عرض » را شنيده‌اند و جزء معلومات اوليه همگان - از شيعه و سنّى - است . پس روش ايشان علاوه بر اين كه مخالف خود قرآن است بر خلاف اخبار عرض نيز مىباشد و هم‌چنين بر خلاف آياتى مثل : « وَ لا يَأتُونَكَ بِمَثَلٍ الَّا جِئْناكَ بِالْحقِّ وَ أَحْسَنَ تفسيراً ) ( فرقان / 33 ) و براى تو هيچ مثلى نمىآورند ، مگر - اين‌كه - ما برايت كلّ حق و نيكوترين تفسير - آن را پيش از اين - آورديم . ( أَوَلَم يَكفِهِمْ انَّا انزَلنا عَلَيكَ الْكِتابَ يُتلى عَلَيهِم » ( عنكبوت / 51 )\r\nآيا و - هم‌چنين - براىشان كافى نبود كه همانا ما بر تو اين كتاب « قرآن » را نازل كرديم « در حالى » كه دائماً برايشان خوانده مىشود ؟ « 1 » روش سنّتى اصالت الحديثى ، مخالف عقل نيز هست ، زيرا آيا علم خداى متعال بيشتر است يا علم رسول و ائمه عليهم السلام و . . . ؟ درست است كه پيامبر و معصومين نيز مطلق‌اند ، لكن احاطه‌ى كدام‌يك بيشتر است ؟ آيا خدا بر پيامبر احاطه دارد يا پيامبر بر خدا ؟ آيا خدا نتوانسته كلام خود را به مكلّفان بفهماند و احكامش را بيان كند ، ولى پيامبر مىتواند كلام خود و خدا را به ديگران بفهماند ؟ !\r\nالبته اگر حديثى موافق كتاب خدا از معصومين به ما برسد ، آن را به عنوان پشتوانه‌ى فهم صحيح و نورٌ على نور ، مورد دقت قرار مىدهيم ، ولى قولى كه مىگويد :\r\nآيه را نمىتوان فهميد مگر با روايت و حديث ، گفته‌اى است نادرست و ناصحيح « 2 » و هرگز ما را به علم و اطمينان براى پيروى از احكام شريعت نمىرساند ، زيرا اولًا به علتِ نبودن محك متقن ، جداسازى احاديث درست از نادرست امكان نخواهد داشت . ثانياً نيازمندى خداى تعالى و كلام خدا را به غير او نشان مىدهد ، كه اين مطلب در دو بُعد\r\n\r\n\r\n","description":"","footnote":"\r\n( 1 ) - البته توضيح اين آيات در جاى خود آمده است .\r\n( 2 ) - ناگفته نماند انكار و اشكال حضرت استاد در تمام دوره‌ى كتاب نسبت به احاديث مخالف قرآن كريم مربوط به مخالفت با نصّ يا ظاهر مستقر قرآن كريم است و از احاديثى كه مربوط به بطون و رموز و تأويلات آيات قرآن كريم است منصرف مىباشد . والامعظم‌له نيز معتقدند كه فهم رموز آيات و تأويلات و بطون رمزى قرآن كريم مخصوص شخص رسول‌اللَّه صلى الله عليه و آله و معصومان پاك محمدى عليه السلام مىباشد و بشر را در آن وادى راهى نيست . ( خادم‌القرآن )\r\n","page_name":" 163 ","page_number":163},
  {"content":"\r\n\r\nمورد خدشه و اشكال واقع مىشود - بُعد اول اين كه با احَديّت و صَمَديّت خداى متعال متعارض مىگردد - بُعد دوم‌اين كه ، با قانون فصاحت و بلاغت قرآن كريم منافات دارد ، بنابراين چنين قول ونظرى از هر كس باشد از ريشه باطل است . و به هيچ وجه مورد قبول اهل قرآن نمىباشد . البته - چنان‌كه عرض شد - احكام و مسائل بسيارى در جزئيات فروع اسلامى هست كه حكمش در قرآن نيامده و در سنّت قطعيّه آمده ، كه مرز ميان نياز ما به قرآن و سنّت قطعيّه را معيّن مىكند .\r\n2 - مكتب تحميل : همان مكتب توجيه نادرست و تفسير به رأى است ، پيروان مكتب تحميل احياناً اگر به قرآن مراجعه كنند ، چنان‌چه آيه‌اى با نظرشان موافق باشد ، آن را به عنوان تأييد و تحكيم رأى خويش اتخاذ مىكنند ، و اگر قرآن با رأى ايشان مخالف باشد ، عادتشان اين است كه نظر خود را بر قرآن تحميل مىكنند ، كسانى كه جزو اين مكتب قرار مىگيرند ، عمدتاً از انفصاليّون بوده و داراى علوم و دانسته‌هايى هستند كه با قرآن هماهنگ نيست ، و هنگام مراجعه به قرآن ، بِالمَآل دچار تفسير به رأى و تحميل مىشوند .\r\nبه عنوان مثال در باب نماز و روزه‌ى مسافر ، يك آيه اصلى و چند آيه‌ى ضمنى پيرامون آن احكامى دارد كه تحميل‌گران بر قرآن در مراجعه به اين آيات تحميلاتى را بر كلام الهى وارد كرده‌اند و از جمله مىگويند : اين آيات مربوط به صلاة خوف است و بر نماز مسافر دلالتى ندارد . مىپرسيم : آيا براى مردم سفر بيشتر اتفاق مىافتد يا خوف و ترس از جنگ ؟ مردم نوعاً سفر مىكنند يا جنگ ؟ « 1 » بيانى ديگر اين‌كه : ما عرض مىكنيم . اگر آيه شريفه ( 101 سوره نساء ) مخصوص نماز خوف و جنگ باشد و از سفر و مسافرت منصرف . سؤال اين است كه اگر مبناى قرآن كريم در وحله‌ى اول بيان اهم و در مرحله ثانى بيان مهم است و دأب قرآن كريم اين است كه ابتداً حكم ابتلائات اكثر را\r\n\r\n\r\n","description":"","footnote":"\r\n( 1 ) - باز هم از برادران خود سؤال مىكنيم كه آيا ممكن است قرآن كريم در رابطه با يك مسئله شاد و نادر ، كه احياناً در مدت طول عمر انسان شايد حتّى يك مرتبه هم اتفاق نيفتد ، آيه‌اى با اين عظمت و وضوح بيان فرمايد و تكليف همگان را در زمان خوف جنگ مشخص نمايد ، اما - چطور شده كه در مورد سفر و كه كار هر روز و شب مردم است و بدون آن - كميت همه لنگ مىماند ، مسئله‌ى به اين مهمى را قرآن كريم از قلم انداخته باشد و به يك مسأله‌اى كه شايد احياناً - آن هم در جايى - براى فرد يا افرادى پيش آيد - يا اتفاق بيفتد بها داده و حكمش را با اين طول و تفصيل ذكر نموده باشد - حاشا و كلَّا - نقد نظرات خلاف و ادلّه عدم قصر و تفصيل آن را به جزوه نماز مسافر حضرت استاد مراجعه فرماييد . ( خادم‌القرآن )\r\n","page_name":" 164 ","page_number":164},
  {"content":"\r\n\r\nبيان مىكند ، بنابراين بايد آيه‌اى در قرآن باشد كه حكم نماز مسافر و خوف را كاملًا از يكديگر جدا كند تا مكلفان در وادى تحيّر و سرگردانى نمانند . اما ما خدمت شما عرض مىكنيم كه همان آيه حكم هر دو را بيان فرموده است . توجه كنيد :\r\n« وَ اذا ضَرَبْتُمْ فِى الأرْضِ فَلَيْسَ عَلَيْكُم جُناحٌ انْ تَقْصُرُوا مِنَ الصّلاةِ انْ خِفْتُمْ ان يَفْتِنَكُمُ الَّذينَ كَفَرُوا انَّ الْكافِرينَ كانُوا لَكُمْ عَدُوّاً مبيناً » ( نساء / 101 )\r\n« و هنگامى كه در زمين - پا - زديد : به سختى گام نهاديد ، [ در سفر يا وطن ، حركت و سيرى دشوار داشتيد 
  ] پس گناهى بر شما نيست كه از نماز بكاهيد ، اگر بترسيد كسانى كه كفر ورزيدند ، [ بر ضدّ 
  ] شما آشوبى [ جنگى برپا 
  ] كنند ، همانا كافران دشمنانى آشكاركننده‌ى [ دشمنىشان 
  ] برايتان بوده‌اند . » اولًا با دقت در آيه ، اين مطلب صريح است كه « ضَربِ فى الارض » شامل هرگونه حركتى در زمين است كه با سختى انجام گيرد ، ثانياً اين آيه تنها شرط كوتاه كردن از كيفيت نماز را « انْ خفتم » يعنى : ترس از فتنه و حمله دشمنان دانسته است كه شرط اصلى « آن تَقصُرُوا » ، « ان خِفتُم » است ، و « اذا » نيز ، ظرفيه‌ى شرطيه است نه شرطيه‌ى محضه ، و در آيه‌ى بعد « فإذا إطمَأنَنْتُم . . . » پس از « ان خفتم » آمده كه ميزان اطمينان براى نماز را تنها بر طرف شدن و زوال خوف و ترس از دشمنان دانسته است ، چه در سفر و چه در حضر .\r\n« فليس عليكم جناح » در برابر گمان مسلمانانى است كه حتى در حالت خوف جانى از دشمن هم كم كردن از كيفيت نماز را گناه مىپنداشتند . بنابراين‌قصر از كيفيت نماز ، ويژه‌ى حالتى است كه اتمام كيفيت نماز ، ترس و خطر جانى داشته و يا كمتر كه موجب حرج باشد آرى ، قصر و كوتاه نمودن از نماز نيز تنها در كيفيّت آن است و نه در كمّيت .\r\nزيرا اولًا : « حافِظُوا عَلَى الصَّلَواتِ وَالصَّلاةِ الوُسطى وَ قُومُوا اللَّهِ قانِتينَ . فَإِن خِفْتُمْ فَرِجالًا أو رُكْباناً فَإذا أَمِنْتُمْ فَاذْكُرُوا اللَّهَ كَما عَلَّمَكُم ما لَم تَكُونُوا تَعلَمُونُ . ) ( بقره / 239 - 238 ) بر نمازها نگهبانى كنيد ، خصوصاً اينجا اقامه‌ى نماز ، باز هم به شرط خوف و ترس به كيفيت پياده يا سواره تجويز شده است . نه اين كه دو ركعت از چهار ركعت رابه طور كامل حذف كنيد ، بلكه در حال سواره يا پياده ، اذكار نماز را بخوانيد . به دنبال اين دو آيه ، اقامه و تكميل\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنماز به شكل هميشگى تذكر داده شده است ، بدين‌گونه كه پس از پايان يافتن خوف چنين مىفرمايد : « فَأِذا قَضَيْتُمْ فَأذكُرُوا اللَّهَ قياماً وَ قُعُوداً وَ عَلى جُنُوبِكُمْ فَأِذا اطْمَأنَنْتُم فَأقيمُوا الصَّلوةَ انَّ الصَّلاةَ كانَتْ عَلَى الْمُؤمِنينَ كِتاباً مَوقُوتاً » ( نساء / 103 ) . . . چون به حالت اطمينان رسيديد [ بر خلاف حالت پيشين كه از نماز كم كرديد 
  ] نماز را به درستى و قيام بجا آوريد كه همانا نماز بر مؤمنين در وقت معين نوشته شده است » يعنى شما حق نداريد به علت ترس از دشمن نماز را ترك كرده و پس از وقتش به هنگام اطمينان بخوانيد ، بلكه بايد آن را در وقت معين خودش ولى با كمبودى كيفى بجا آوريد . پس مىبينيم كه قصر و كوتاهى نماز تنها در حال خوف و ضرورت جايز است و بس ؛ نه صرف اين كه وقتى چند كيلومتر از وطن و قرارگاه خود دور شدى ، بدون هيچ‌گونه ضرر و خطرى از نماز بكاهى .\r\nو آن هم از ركعات نماز - و آن هم از ركعات نمازهاى 4 ركعتى كه 2 ركعت آن را نابود نمايى - عجباً ؟ ثانياً « ان خفتم » بيانگر حالتى از حالات روحى انسان است كه ربطى به كم كردن از عدد ركعات نماز ندارد ، بنابراين‌خوف فقط در كيفيت نماز تأثير مىگذارد و جايى براى قصر در كميت در صورت ترس يافت نمىشود ، مگر در صلوة غريقان يا مشابه آن . بالاخره در صورتى كه لازمه‌ى نگهداشتن يكى از نواميس پنج‌گانه : دين ، جان ، عقل ، آبرو و يا مال ، كاستن از كيفيت نماز باشد ، واجب است از كيفيت آن كاسته شود ، و در غير اين صورت به هنگام عدم ترس يا عدم مشقت جانفرسا ، هرگونه كاستى از نماز حرام است ، روى اين اصل با وجود راه‌هاى هموار و امن و وسايل آسان ، مثل همين زمانىكه ما در آن زندگى مىكنيم در تمامى كره زمين ، هرگز از كيفيت نماز هم كاسته نمىشود ، تا چه رسد از كمّيتش ، زيرا خوف و خطرى كه باعث قصر صلوة و افطار روزه باشد بر هيچ يك از نواميس خَمسه در سفرهاى امروزى متصور نيست و تنها در هنگام جنگ و خطر در هر زمانى كيفيت نماز به مقدار لازم تغيير پيدا مىكند و بس ، يعنى قاعده اين است كه : كيفيت نماز - كه اهميتش كمتر از ركعات آن است - در صورتى كم مىشود كه ضرورتى بالاتر وجود داشته باشد . « 1 »\r\n\r\n\r\n","description":"","footnote":"\r\n( 1 ) - بنا به قاعده - دوران ميان اهم و مهم قرآنى ، حديثى عقلى و عملى در همه موارد اهّم اولى و مقدم مىباشد - در اين‌جا نيز يعنى « فَليس عليكم جناحٌ ان تقصروا من الصلاة » قصر در زمان خوف ، مرّدد است بين كم و كيف - قهراً حفظ كميّات صلوة اهمّ است و حفظ كيفيت نيز مهّم بنابراين آيه شريفه به طور صددرصد قصر كيفى را مىرساند و نه قصر كمى را مگر در مورد غريق و مشابه آن مثلًا بعضى از واجبات نماز و كل مستحبات آن در حال خوف كسر مىشود و به اقّل اكتفا مىشود اذان و اقامه گفته نمىشودقنوت حذف مىشود - تكبيرهاى داخلى حذف مىشود در سلام‌هاى نماز به يك سلام اكتفا مىشود و . . . بنابراين قصر در صلوة يعنى حذف بعضى از واجبات و ترك كل مستحبات نه اين كه كمر نمازهاى چهار ركعتى را بشكنند و نماز را تنصيف كنند ، اسمش را بگذارند قصر الصلاة و مگر « الصلاة » فقط نمازهاى چهار ركعتى است ؟ ( خادم‌القرآن )\r\n","page_name":" 166 ","page_number":166},
  {"content":"\r\n\r\nنماز به عنوان بزرگترين واجبات هرگز قابل ترك يا كمبود از چگونگىاش - تا چه رسد به ركعاتش - نيست ، مگر آن‌كه با واجب مهمترى برخورد كند . زيرا طبق قاعده‌ى « تقديم اهم بر مهم » در برخورد دو واجب و يا دو حرامِ ناهماهنگ كه يكى واجب‌تر و يا حرام‌تر است ، واجب‌تر مقدم مىشود و آن كه حرمتش كمتر است جايگزين حرام‌تر مىشود ، كه در نماز خوف براى حفظ جان كه مهم‌تر از تكميل صورى و كيفى نماز است ، تنها از كيفيت نماز به مقدار لازم كاسته مىشود ، مثلًا از شرايطى مانند ايستادن و . . .\r\nكاسته مىگردد ، اما در سفرهاى عادى چه امرى مهم‌تر از نماز پيش مىآيد كه به علت آن ، از نماز بكاهيم و روزه را افطار كنيم ؟ آيا نماز و روزه مهم‌ترند يا يك سفر تفريحى و بسيار فرحبخش و روح‌نواز ؟ در سفرهاى عادى هيچ‌گونه ترسى كه موجب كم كردن از كيفيت نماز گردد ، هرگز وجود ندارد ، زيرا اساساً امرى واجب‌تر از نماز در كار نيست ، و با كامل خواندن نماز هيچ خطر و ضررى هم متوجه نواميس خمسه نمىشود ، پس چرا بايد آن را قصر بخوانند ؟ ما در تمامى احكام اسلام ، هرگز موردى را سراغ نداريم كه كارى واجب‌تر براى مراعات كارى واجب ، ترك شود تا چه رسد به نماز كه بدون هيچ‌گونه مزاحمى شكسته شود ! و البته در حكم قصر صلاة ، حكمتى نهفته هم نداريم كه بگويند :\r\nما نمىدانيم حكمت آن چيست ! زيرا وقتى نصّ آيات قرآن بر مطلبى دلالت صريح دارند ، جايى براى احاديث مخالف نمىماند . فلذا ما نيز حق نداريم حكمت‌تراشى كنيم .\r\nطبق فرمان قرآن كريم ، تنها شرط كوتاهى نماز - آن هم از كيفيّتش - خوف و ترس از خطر تهديدكننده‌ى نواميس خمسه است ، ولى مكتب تحميل ، با تحميلات ادبى و معنوى و پيش‌فرض‌هاى نابسامان دلالت صريح آيه را در اطلاقِ « اذاضربتم فى الارض »\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nخدشه‌دار نموده و محتواى آن را به جنگ اختصاص داده است ، « 1 » با اين كه ابتلاى مردم به سفر بيشتر از جنگ است و طبق قاعده‌ى تقديم اهم بر مهم نماز در سفر ، يا شكسته نيست ، يا اگر قرار است نيمى از نماز قطع شود ، حتماً بايد در قرآن اشاره‌اى ولو كوچك به اين امر بسيار مهم شده باشد ! متأسفانه مىبينيم كه اين تحميل بر مهمترين احكام عملى اسلام ، واقع شده است ، تا چه رسد به احكامى ديگر و تو خود حديث مفصل بخوان از اين مجمل ! « 2 » با تأسف ، برخى از علماى اسلام ، ناخواسته نظراتى درباره آيات قرآن داده‌اند كه خلاف شرع ، عقل و علم است ، مانند نظرات فخر رازى و طنطاوى يا آراء فلاسفه و فقهاء و . . . كه بعضى از نمونه‌هاى آن گذشت . بايد گفت ايشان مغرض يا معاند نبوده‌اند ، لكن مبناى فهم‌شان چنين بوده كه سعى كرده‌اند تا بر اساس آن‌چه از فقه و اصول و ادبيات مرسوم حوزه‌ها و . . . آموخته‌اند ، همه‌ى انديشه‌هاى ديگر را بزدايند و تنها با اين مفروضات و محسوسات قبلى كه در حوزه‌هايشان آموخته‌اند و عمدتاً ساخته و پرداخته‌ى دست خودشان و از علوم بشرى محسوب است - به تفسير كتاب و سنّت بپردازند ، يعنى اين دسته تمام تلاش خودشان را نموده‌اند ، تا مفروضات قبلىشان را قوى و قوىتر كنند و در عين حال سعى مىكنند كه چيزى هم از آن‌ها كم نگردد ، نه اين كه سعى كرده باشند مفروضات و پيش ساخته‌هاى خود را بر اساس قرآن خالص و پاك‌سازى كنند و خود را در صراط مستقيم و تقواى علمى قرار دهند و به علت استفاده از همين افكار و علوم و احساسات بشرى در تفسير ، دچار تهافت و تناقض شده‌اند . و تا ابدالدهر هم گويا مىخواهند در همين گرداب غوطه‌ور بمانند .\r\n3 - مكتب تفكيك : در اين مكتب چيزى بر قرآن تحميل نمىشود بلكه قرآن را در\r\n\r\n\r\n","description":"","footnote":"\r\n( 1 ) - حال كه آقايان حكم اين آيه شريفه را اختصاص به جنگ داده‌اند . بنابراين آيه ( 41 / سوره‌ى انفال ) را نيز لازم بود مخصوص زمان جنگ و غنائم دارالحرب بدانند ، چرا چنين نكردند و مفاد آيه خمس را در طول زمان و كل مكان مطلقاً واجب و لازم دانستند ؟ در صورتى كه آيه خمس هم در زمان جنگ و هنگام تقسيم غنائم نازل گرديد . « يك بام و دو هوا ؟ » اگر آيه ( 101 / سوره‌ى نساء ) را مخصوص خوف در جنگ مىدانيد پس اخذ خمس را نيز مخصوص عوائد بعد از جنگ يعنى غنائم جنگى بدانيد . . . ( خادم‌القرآن )\r\n( 2 ) - در كتاب « نگرشى جديد بر نماز و روزهء مسافران » توضيحات مفصل‌تر آمده است ، و در پايان آن نيز مناظره‌اى مكتوب پيرامون نماز مسافر با يكى از فقهاى سنّتى در حوزه‌ى علميه‌ى قم ، صورت گرفته كه مراجعه به آن ، نكات بسيارى را براى محققان و طالبان حق و حقيقت روشن خواهد كرد . ( خادم‌القرآن )\r\n","page_name":" 168 ","page_number":168},
  {"content":"\r\n\r\nجاى خود قبول دارند ، و نصّ قرآن را نصّ مىدانند ، ولى مىگويند درست است كه مثلًا قرآن چنين مىفرمايد ولى فلسفه و اصول و فقه سنّتى و . . . هم‌چنين مىگويند ، به عبارت ديگر قرآن چيزى مىفرمايد و علوم ديگر هم منهاى قرآن كريم چيزى ديگر مىگويند .\r\nيعنى قول خداى تعالى را در رديف اقوال ديگر مىگذارند اما در مقام فتوى قول مشهور و اجماع را بر قرآن كريم مقدم مىدارند . مكتب تفكيك دو نوع است : يك قسم تفكيك براى قبول صحيح و نفى سقيم است ، يعنى قبولِ مكتبِ قرآن و نفى مكاتب ديگر ، كه اگر چنين باشد ، عين تكليف و قابل قبول و پسنديده است ، زيرا عبارةٌ اخراى مكتب اعتصام است كه درباره‌ى آن به تفصيل سخن خواهيم گفت . قسم ديگر از مكتب تفكيك اين است كه مىگويند : ما دو اصل داريم ، يك اصل قرآنى و يك اصل غير قرآنى اعم از فقه ، فلسفه ، عرفان ، منطق و . . . كه اصل قرآنى را قبول داريم ، لكن اصل غير قرآنى را هم در كنار قرآن مىپذيريم . يعنى التقاط مىكنيم ؛ گاه اصل قرآنى را مىپذيريم و گاه اصول فلسفى را و گاه غير آن را ، ولو اين كه اصل دوّم ، مخالف قرآن باشد ، ولى به هر حال بر قرآن تحميل هم نمىكنيم . مثلًا در كتاب آيات الاحكام كاظمى آمده است كه در آيه‌ى « كُتِبَ عليكم إذا حَضَرَ أحدَكم الموتُ إن تَرَكَ خيراً الوصيةُ للوالدين و الاقربين بالمعروف حقاً على المتقين » ( بقره / 180 ) گفته است لفظ « كُتِبَ » دليل‌بر وجوب است ، ( حقاً على المتقين ) هم دليل بر وجوب است ، ولى اجماع فقهاء معتقد به استحباب وصيت هستند ! پس اين آيه را نمىتوان عمل كرد و ! ! اين حالت و روش از مكتب تفكيك نه تنها قابل قبول نيست . بلكه نوعى كفر و شرك علمى است ، زيراهمان‌طور كه عرض شد خداى تعالى هيچ كس ، حتى رسول گرامى را كه اشرف‌مخلوقات است شارع و شريك خود در وضع و جعل احكام قرار نداده است .\r\n4 - مكتب اعتصام :\r\nكه خود دو بخش است : يكى تمسّك ظاهرى و احتسابِ قرآن ، منهاى سنّت قطعيّه كه از طرف افراطگرايان و مغرضان صورت گرفته است ، نقطه‌ى شروع آن هم از هنگام رحلت پيامبر اسلام صلى الله عليه و آله و از زبان رئيس شوراى سقيفه آغاز گرديد ، و در همان سال‌ها\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nتوسط خوارج نهروان با گفتن : ( إنِ الحكم الّا لِلّه ) به اوج خود رسيد . « 1 »\r\nچرا دانشمندان و علماى قرآنى ، عدول مؤمنين ، حفّاظ قرآن كريم در آن زمان از اين افراد سؤال نكردند : شما كه دم از قرآن مىزنيد و ادّعا داريد كه پيروان قرآن هستيد آيا قرآن كريم درباره‌ى شخص پيامبر صلى الله عليه و آله نفرموده : « ما يَنْطِقُ عَنِ الْهَوى . انْ هُوَ الّا وَحْىٌ يُوحى » ( نجم / 4 ) و آيا او كه تمامى رفتار و كردار و گفتارش چيزى جز وحى نبوده است ، سخنانش ، سفارشاتش ، سنّتش قابل تبعيت نيست ؟ آيا « اطيعوا اللَّه و اطيعوا الرسول و اولى الامرمنكم » كلام همان قرآنى نيست كه شما تنها « اطيعوااللَّه » آن را مىگيريد و ادامه‌ى آن را رها مىكنيد ؟\r\nاين بُعد جنبه افراطى و خيالىِ استناد به قرآن است ، كه در واقع تركيبى است از مكر و خدعه و نيرنگ و شيطنت سردمداران آن‌ها ، و نادانى و جهالت و حماقت عوام آن‌ها كه نتيجتاً منجّر به تَرك هر دو ثقلِ اكبر و اصغر مىگردد .\r\nامّا بخش دوم ، مكتب اعتصام حقيقى به وحى اصيل قرآن و وحى حاشيه‌اى سنّت كه مكتب پيامبر و اهل بيت عصمت و طهارت عليهم السلام است ، اسلام اصيل تنها از طريق همين دو منبع شناخته مىشود ، فلذا در اين كتب براى تفسير و فهم صحيح مرادات الهى ، همه‌ى پيش‌فرض‌ها و علوم و مفروضات غير وحيانى به كنارى رانده مىشوند ، اين تنها مكتبىاست كه منجى مكلّفان از همه‌ى ضلالت‌ها و گمراهىهايى است كه بعد از قرآن - و در حاشيه‌ى قرآن ، سنّت قطعيّه - مستند مسلمانان قرار گيرد . « 2 » علما و مفسرينى كه\r\n\r\n\r\n","description":"","footnote":"\r\n( 1 ) - « اين سخن كَلِمَةُ حَقٍّ يُرادُ بها الباطِل » است ، يعنى : كلماتى است كه از استادشان با اغراض ابليسى صادر گرديد و به مُتَحجران و مارقان و فسقه‌ى آن زمان ديكته شد . ثمرات تلخ و مشكلات فراوانى را براى خاندان وحى و جامعه اسلامى به وجود آورد كه در اثر همين شيطنت‌ها و نادانىهاى مردم آن زمان جنگ جمل و قضيه خوارج و ده‌ها مشكلات ديگر پديد آمد و اسلام و مسلمين ضربات و لطمات مهلكى را در دفع اين شيطنت‌ها متحمّل شده‌اند و اين قضيه خوارج هم ، به قول مولا امير المؤمنين عليهم السلام تا ظهور حضرت ولى امرعجل اللَّه تعالى فرجه الشريف ادامه خواهد داشت ، اللهم ادفع عنّا شرّهم . ( خادم القرآن )\r\n( 2 ) - اين كه ما بارها و بارها از سنت قطعيه سخن به ميان آورده‌ايم و باز هم سخن خواهيم گفت ، منظور ما روايات منقوله نيست ، ظنّ و ظنون نيست ، شهرت و اجماع و امثال اين‌ها نيست ، زيرا سنت فقط احاديث يقينى و صددرصد را شامل است ، نه احاديث ظنى و حتى خبرهاى متواتر مخالف قرآن كريم را تا چه رسد به اجماعات ، نظرات و فتاوا و امثال آن‌ها ، كه در اين مكتب كه مكتب اصيل اسلامى است ، هيچ يك از مذكورات قابل اعتناء و اعتبار نيستند مگر اين كه عرض به كتاب‌اللَّه و سنت قطعيه رسول‌اللَّه صلى الله عليه و آله بشوند آن‌چه موافق است قبول است گر چه مشهور يا متواتر نباشد و آن‌چه مخالف است مردود است گر چه مشهور يا متواتر يا حتى ضرورت شده باشد ، كه ميزان و معيار كتاب‌اللَّه و سنت قطعيه است و بس و آن‌چه كه مشكوك است يعنى شك داريم كه از معصوم عليهم السلام صادر شده يا نه چنان‌چه تأييدى بر آن از كتاب‌اللَّه يا سنت قطعيه نيافتيم چاره‌اى جز ترك آن را نداريم كنار مىگذاريم . نه ردّ مىكنيم و نه قبول مىكنيم زيرا خداى متعال مىفرمايد : « لا تقفُ ماليس لك به علم » و مشهور و ظن به صدور و آن حرف‌هايى كه گفته شده در شريعت بالغه مردود است ، شريعت ربّانى با ظن و گمان نمىسازد ، شريعت الهى حجّة بالغه دارد آن‌چه كه از حجة بالغه به طور صددرصد به ما رسيد عمل مىكنيم و آن‌چه كه به ما نرسيد و يا رسيده ولى علم به آن صددرصد نباشد هيچ‌گونه تكليفى در قبال آن نداريم . ( خادم‌القرآن )\r\n","page_name":" 170 ","page_number":170},
  {"content":"\r\n\r\nدر اين مكتب نجات‌بخش بر مبناى كتاب و سنت قطعيه واقعاً كوشش و كاوش مىكنندآن‌ها در اين مسير مقدس تمامى سعى خويش را به كار مىبرند ، تا همه‌ى مفروضات و مظنونات و پيش ساخته‌ها و پيش باورهاى قبلى خود را از اذهانشان دور سازند ، و هر آن‌چه را كه قبلًا آموخته‌اند بر اساس و معيار قرآن كريم و سنّت قطعيّه منزه و منقح گردانند ، دريافته‌اند كه همه‌ى علوم منقوله اعم از اجماعات ، اطباقات ، شهرت‌ها ، و حتى ضرورت‌ها و احاديث موجود مختلف و متضاد و مشكوكند - بنابراين هيچ كدام نمىتوانند مستندى ، براى تفسير كلام وحى و قرآن كريم قرار گيرند . چون دريافته‌اند كه نور را فقط با نور بايد آموخت غير نور در تفسير نور هيچ‌گونه نقش و كارآمدى ندارد ، مثلًا مانند مرحوم علامه طباطبايى كه روش خود را تفسير آيات با استفاده از آيات ديگر ذكر مىكند ، و اين روش را بهترين روش مىداند ، در تفسير الميزان با همه‌ى تلاش كوشيده تا اين نكته را كاملًا رعايت كند ، مثلًا در همين مثال ميزان و ترازو كه ذكر شد ، رأى مرحوم علامه صحيح است ، زيرا ميزان و ترازو وسيله‌اى براى توزين است و هر وسيله‌اى كه اين كار را انجام دهد ، مصداق ميزان خواهد بود ، مگر آن كه در متن قرينه‌اى باشد كه دلالت آن را منصرف كند گر چه در جاهايى از تفسير مباركشان نتوانسته‌اند به طور صددرصد به اين معيار عمل نمايند . چون به هر حال انسان مطلق نيست ، « 1 » گاه ناخودآگاه نظرى را ارائه مىدهد و فكر مىكند درست است ، اما بعداً خود يا ديگران اين نظر و فهم را تبلور مىدهند و يا نقدش مىنمايند و اگر اشكالاتى داشته باشد بر طرف مىسازند . اين‌ها را نمىشود كوتاهى از قرآن دانست ،\r\n\r\n\r\n","description":"","footnote":"\r\n( 1 ) - و از غير مطلق انتظار مطلق داشتن خطاست ، همه ما اين چنين هستيم .\r\n","page_name":" 171 ","page_number":171},
  {"content":"\r\n\r\nچون قرآن مطلق است و كوتاهى ندارد ، خداى تعالى و نيز معصومين : در ارتباط با وحى مطلق‌اند و لكن بشر غير معصوم و غير مطلق است . « 1 » بشرى كه غير معصوم و غير مطلق است ، بايد اولًا براى گريز از اجتناب ناپذيرى و ناممكن بودن دورى از انديشه‌هاى بيرونى خود در مكتب اعتصام وحيانى ، به طرز صحيح و شايسته به فهم آيات و روايات بپردازد و ثانياً براى كاستن از درصد خطاهاو اشتباهات بايد با مشورت با علماى فن ، خود و ديگران را به حقيقت نزديك و نزديك‌تر نمايد .\r\nمُناقِشات درباره‌ى مصداق‌ها كاملًا واضح است ، چون كه ما در روش تفسيرى - يا تفسير قرآن با قرآن داريم - يا تفسير قرآن با رأى ، وقتى ما به تفاسيرى كه بدون استعانت از قرآن تأليف و ارايه شده مراجعه مىكنيم ، مشاهده مىكنيم كه در اثر مفروضات و تخيلات قبلى ، آقايان مفسرين خطاها و اشتباهات زيادى را مرتكب شده‌اند ، كه اگر توجه بيشترى مىكردند و پيش باورهاى قبلى خود را كنار مىزدند هرگز گرفتار اين همه مناقشات تفسيرى نمىشدند در صورتى كه تفسير قرآن با قراين درونى خود قرآن همان صراط مستقيم الهى است و چنان‌كه قبلًا هم گفته شد قرآن خود مفسّر خويشتن است و احسنُ التفسير است ، قرآن معصوم و مطلق است ، ما بايد خود را از موانع و حجاب‌هاى غير مطلق بشرى خالى كنيم ، قرآن خود را حجت بالغه معرفى فرموده : « قل فلله الحجة البالغه فلوشاء لهداكم اجمعين » ( انعام / 149 ) بگو براى خدا حجت بالغ و كامل است . پس اگر خدا بر فرض محال مىخواست همه شما را هدايت - اجبارى - مىكرد .\r\nاگر قرآن بلوغ و توانايى توضيح و تفسير خودش را نداشته باشد بالغ و كامل نخواهد بود ، اين كه شما مىگوييد حضور انديشه‌هاى برونى در فرآيند تفسير به لحاظ معرفت شناختى و عملى اجتناب‌ناپذير است سخن درستى نيست ، زيرا اگر عده‌اى در طول تاريخ با استفاده از معلومات بشرى و پيش‌فرض‌هاى برونى اقدام به تفسير دين و قرآن كريم كرده‌اند و باعث تناقض گويى و تحير خود و ديگران شده‌اند اين اقدام ، دليل بر اين\r\n\r\n\r\n","description":"","footnote":"\r\n( 1 ) - غير از معصومان پاك كه پيامبران و ائمه معصومين باشند بقيه ابناءِ بشر چه مفسرين و علماء دين و چه غير آن‌ها هرگز مطلق نيستند ، لكن وظيفه دارند نهايت سعى و كوشش خويش را به كار برند تا خود را به عصمت علمى در حد امكان و توان برسانند . ( خادم القرآن )\r\n","page_name":" 172 ","page_number":172},
  {"content":"\r\n\r\nنيست كه نشود قرآن را با قرآن فهميد ، قرآن به هيچ وجه به حضور هيچ انديشه و فكر برونى نيازى نداشته و ندارد و نخواهد داشت ، همانطور كه خداى تعالى نيازمند به كسى نيست . كتابش و تفسير كلامش نيز محتاج به هيچ كس نبوده و نيست ، و اگر هم تعداد مفسرين مكتب اعتصام به اين معنايى كه عرض كرديم واقعاً كم هستند و در اقليّت‌اند اين اقليت هرگز دليل بر صحّت گفتار ديگر آقايان نيست ، زيرا طبق خود قرآن كريم كه مىفرمايد : « بل اكثرهم لايفقهون » و ما چنان‌چه بخواهيم تفاسير اين آقايان را مطالعه كنيم و به نقد كلماتشان بنشينيم ، بايد جزء به جزء كلماتشان را و صحت و سقم مطالبشان را با استفاده از دلايل قرآنى طبق مبناى قرآن كريم بررسى و تحقيق نموده و خالص‌هاى آن‌ها را از ناخالصىهايش جداسازى و تفكيك نمائيم چون حدود 14 قرن است كه آقايان هر كدام كه آمده‌اند و دست به قلم شده‌اند ، نه تنها مشكلى را حلّ نكرده‌اند ، بلكه اشكالات و گرفتارىهاى زيادى را نيز به بار آورده‌اند . بشريت غير مطلق بايستى در وهله‌ى اول با اعتصام به خود قرآن ، و در مرحله دوم با عرض كليّه روايات و اقوال و . . . به قرآن و تشخيص صحيح و سقيم هر يك فقط بر مبناى قرآن كريم ، و در مرحله سوم نيز با شوراى شايسته و وحدت انديشه‌ى قرآنى ، خود و جامعه دينى خود را از خطاها و اشتباهات دور نمايد .\r\nاين نداى قرآن عليه پلوراليسم و كثرت است كه : « وَاعْتَصِمُوا بِحَبْلِ اللَّهِ جَميعاً وَ لا تَفَرَّقُوا . » ( آل عمران / 103 ) همگى به حبل الهى - قرآن - چنگ بزنيد و عصمت بگيريد و متفرق نشويد .\r\nدر اين جا « حبال » نفرمود ، بلكه حبل‌اللَّه فرموده : « حبل‌اللَّه » هم مفرد است كه همان وحى ربانى قرآن است و بس ، اگر ما در فهم معارف قرآنى به حبل واحد الهى مراجعه كنيم به عصمتى خواهيم رسيد كه حداقلش عصمت علمى است ، و اين امر « واعتصموا » خود دليل است بر اين كه عصمت علمى و بدون خطااز طريق قرآن براى مكلفان امكان‌پذير است ، آيا اگر رسيدن به چيزى محال و ناممكن باشد خداى متعالى به آن امر مىكند ؟ اگر حداقل رسيدن به وحدت علمى محال باشد پس چرا امر فرموده كه :\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n« واعتصموا بحبل اللَّه » رسيدن به وحدت و عصمت را نيز تنها به وسيله يك حبل مفرد ، ممكن دانسته كه قرآن است .\r\nعصمت مطلق سه ضلع دارد : عصمت علمى ، عقيدتى و عملى . عصمت در كل ابعاد واضلاع ، عصمت مطلق و مربوط به شخص رسول‌اللَّه صلى الله عليه و آله است ، و بعد از رسول‌اللَّه صلى الله عليه و آله اين عصمت مطلق مربوط به معصومان سيزده‌گانه ، بعد از رسول‌اللَّه صلى الله عليه و آله مىباشد ، يعنى معصومين عليهم السلام از اشتباه در كل ابعاد مصون و محفوظند و اين از امتيازات معصومان : است كه هيچ‌گونه قصور و يا تقصيرى ، در هيچ بعدى از ابعاد حتى در عمل به موضوعات شرعى ندارند .\r\nمثلًا غير معصومين ممكن است مايعى را كه نمىدانند شراب است بخورند و اين ربطى به عقيده ندارد ، اما احتمال انجام چنين خطايى از معصومين محال است ، به‌طور كلى ، عدم احتمال خطا در معصومان ، در بُعد احكام ، تكاليف و موضوعاتِ مربوط به شريعت امرى ثابت و لازمه‌ى عصمت است ، والّا در بُعد زندگى روزمره ، خوراك و پوشاك و . . . همانند ديگرانند : « قُل إنّما أنا بشرٌ مِثْلُكُم يُوحى إلَىَّ . . . » « بگو - اى پيامبر - همانا من بشرى مانند شما ( مردم ) هستم كه بسويم وحى مىشود . . . » . به عنوان مثال :\r\nچنان‌كه نقل شده در راه غزوه‌ى تبوك ، شتر پيامبر صلى الله عليه و آله گم شد ، عمارة بن حزم گفت : او ادعاى پيامبرى و خبر از عالم غيب مىكند ، ولى جاى شتر خود را نمىداند . خبر به پيامبر صلى الله عليه و آله رسيد . ايشان فرمودند : « من نمىدانم ، مگر آن‌چه را خدا به من ياد دهد ، الآن به من خبر رسيد كه در فلان دره است و افسارش به درختى گرفته شده است » . « 1 »\r\nپس قاعده‌ى عصمت در معصومان ، تنها در باب عمل به شريعت بدون هيچ خطايى است و موضوعاتى كه هيچ ربطى به شريعت ندارد ، ربطى هم به عصمت ندارد ، يعنى عصمت معصومين در بُعد علم ، عقيده و عمل به احكام و تكاليف الهى است ، و ندانستن موضوع خارج از شريعت به مقام ايشان لطمه‌اى نمىزند ، چنان‌كه مثلًا امام زمان ( عج ) ،\r\n\r\n\r\n","description":"","footnote":"\r\n( 1 ) - بحارالأنوار ، ج 21 ، ص 234 ، باب غزوة تبوك : أنه صلى الله عليه و آله لما توجه إلى تبوك ضلت ناقته القصوى و عنده عمارة بن حزم قال كالمستهزئ : يخبرنا محمد صلى الله عليه و آله بخبر السماء و لا يدري أين ناقته فقال : « إني لا أعلم إلا ما علمني اللَّه و قد أخبرني الآن أنها بشعب كذا و كذا و زمامها ملتف بشجرة » فكان كما قال\r\n","page_name":" 174 ","page_number":174},
  {"content":"\r\n\r\nزمان ظهور خويش را نمىداند ، و يا هيچ‌يك از انبياء و معصومين عليهم السلام زمان قيامت را نمىدانند ، ربطى به شريعت و احكام آن ندارد . « 1 »\r\nغير معصومان ، در مثلث علم و عقيده و عمل ، تنها مىتوانند در بُعد علمى به حد عصمت برسند . فىالمثل از « اقم الصلاة » همگان عصمت علمى پيدا مىكنند كه نماز واجب است . با اين حال حتى يك شخص عالم ممكن است نماز را سبك شمارد و چندان عقيده‌اى هم به آن نداشته باشد و از نظر عملى هم با اين كه عالم است ، ممكن است نماز نخواند يا فراموش كند يا مرتكب خطاى ديگرى شود . اين‌ها هيچ‌كدام ربطى به علم ندارند ، اين‌ها قصور و تقصيرات عقيدتى و عملى است . همان‌طورى كه در ساير علوم نيز همين‌گونه است ، مثلًا يك پزشك متخصّص قلب و عروق و يا دستگاه تنفّس با علم به مضرّات دخانيات ، ممكن است سيگار بكشد كه به علم يقينى او ربطى ندارد .\r\nعصمت علمى ، طبق نصّ قرآن دو شرط دارد : شرط اول : اعتصام به حبل الهى :\r\n( قرآن ) . متفرق نشدن و حفظ اتحاد علمى تا رسيدن به‌وحدت همگانى است . نتيجه‌ى پيمودن صراط مستقيم الهى دست‌يابى به اين وحدت نجات‌بخش خواهد بود ، تنها در اين صورت است كه كثرت‌ها تبديل به وحدت خواهد شد ، زيرا نقطه‌ى خشوع و تسليم آدمى در برابر گفته‌ها ، فقط با استناد صحيح و متقن به آيات قرآنى است . هر مطلبى برگرفته از درون متن قرآن باشد مورد قبول همه‌ى اعتصام‌كنندگان است كه با رعايت شرط دوم يعنى عدم تفرقه و اختلاف ، مورد عمل نيز خواهد بود .\r\nبراى رسيدن به عصمت علمى و وحدت اجتماعى دو كار بايد انجام داد : اول همان\r\n\r\n\r\n","description":"","footnote":"\r\n( 1 ) - عصمت و عدم عصمت داراى سه بعد است ؛ 1 - عصمت در بعد شريعت كه شامل علم - عقيده و عمل مىباشد . 2 - عصمت در امور عاديه‌اى كه اين نيز شامل دو بعد است : الف - عصمت در امور عاديه‌اى كه عدمش مستلزم ضرر بالفعل يا بالقوه بر خود يا بر ديگران باشد . ب - عصمت در امور عاديه‌اى كه عدمش هيچ‌گونه ضررى بالفعل يا بالقوه نه بر خود و نه بر ديگرى ايجاد نمىكند - آيه شريفه « انا بَشَرٌ مثلكم » فقط همين بعد اخير را شامل است و از بقيه ابعاد منصرف است . چنان‌چه سؤال شود در آن ابعاد قبلى كه عدم عصمت يعنى غفلت از امورى كه موجب ضرر و زيان بالقوه مىگردد چرا آيه شريفه شامل آن نمىشود ؟ جواب اين است كه ، كسى كه چراغ هدايت است و از منبع اصلى نور منور است محال است از چيزى غفلت كند ، كه در آينده متوجه شود اشتباه نموده است و در اثر اين اشتباه برخود يا ديگران ضرر و زيانى هر چند اندك وارد آمده است و ما معتقديم معصومان عليهم السلام راهنما و هدايت‌گر در همه امور مادى و معنوى بشرى از زمان مبارك خودشان الى يوم القيمه مىباشند . ( خادم‌القرآن )\r\n","page_name":" 175 ","page_number":175},
  {"content":"\r\n\r\nكه ذكر شد ، رجوع به قرآن و تفسير با ابزارهاى درونى و ايجاد اتحاد و شوراهاى شايسته‌ى قرآنى . دوم رعايت كامل تقوى و پرهيزگارى ، چون برخورد با « حبلُ اللَّه » دو گونه است : يا با تقوى يا با طغوى . رعايت تقواى علمى و عقيدتى و حتىالامكان عملى در مراجعه‌ى به قرآن ، نورٌ على نورٍ و هدىً و رحمةً للمتقين است .\r\nما دو تقوى داريم : 1 - تقواى علمى ، يعنى عدم دخالت در علومى كه تَلَقّى نكرده و دخالت ندادن علوم را در يكديگر و هم‌چنين دخالت ندادن كل مفروضات برونى اسلامى و غيراسلامى را در فهم و تفسير قرآن . با رعايت اين تقوا و پرهيزگارى علمى حتى كفّار هم مىتوانند معانى ساده‌ى الفاظ را از قرآن و غير آن به‌طور صحيح بفهمند .\r\nبه عنوان مثال . شخص كافرى هم اگر عربى بداند و بدون تفكرات الحادى ، قرآن را بخواند ، علم پيدا مىكند كه در قرآن به چه مسائلى امر شده و از چه مسايلى نهى شده است . با اين كه مطلقاً به آن‌ها عقيده و عمل ندارد . دوم ، هر قدر تقواى عملى انسان بيشتر باشد رمز فهميدن بيشتر قرآنى بر او نمايان مىشود ، تقواى اول كليد فهم معانى تحت‌اللفظى آيات الهى است و تقواى عملىِ بيشتر باعث قدرت درك بالاتر از معانى بطنى ، اشاره‌اى و لطيفه‌اى قرآن كريم است ، كه در غير اين صورت به تعبير قرآن‌كريم كليّه افرادى كه در وادى تقوى نيستند غير مؤمن و ظالم‌اند . « و نُنَزِّلُ مِنَ القرآنِ ما هُوَ شِفاءٌ و رَحمةٌ لِلمؤمِنينَ وَ لا يَزيدُ الظّالِمينَ الَّا خَسارا . » ( اسراء / 82 ) از قرآن فرو مىفرستيم آن‌چه شفاى بيمارىها و رحمت است براى مؤمنان و ستمكاران را نمىافزايد مگر زيان .\r\nبنابراين كسانى كه رعايت تَقواىِ علمى و عملى را نمىكنند ، علوم غير قرآنى و غير مطلق بشرى را در تفسير و فهم قرآن دخالت مىدهند و راهى را بر راه‌هاى منحرف ديگر مىافزايند ، ظالمند - و ظلم و ستم به اين كتاب معصوم بالاترين ظلم‌هاست . « 1 » حداقل\r\n\r\n\r\n","description":"","footnote":"\r\n( 1 ) - قرآن كريم قرن‌ها است كه جزء مظلوم‌ترين و مهجورترين كتب در بين كل امَّت حتى در بين علماء اسلام و حوزه‌هاى علمى ايشان مىباشد و با جوّ موجود به نظر اين حقير قهراً اين مظلوميت و مهجوريت تا زمان ظهور حضرت ولى امر عجل‌اللَّه‌تعالى فرجه‌الشريف ادامه خواهد يافت - مگر اين كه معجزه‌اى رخ بدهد و سردمداران و رؤساى دينى حوزه‌هاى علميه شيعتاً و سنتاً اساس كارشان را بر مبناى قرآن كريم قرار دهند - كه اين هم آرزويى بيش نيست ، تا انشاءاللَّه صاحب اصلى تشريف بياورند . يَاتى بكتابٍ جديدٍ - كه همين قرآن مهجور و مظلوم است . وَ دينٍ جَديدٍ - كه همين اسلام مظلوم است - على امرٍ جديدٍ - كه امر به همين اسلام و همين قرآن مظلوم و متروك است . يقيناً در آن زمان براى افراد مقصر هيچ‌گونه جاى عذرى نخواهد بود و پشيمانى هم براى آن‌ها سودى نخواهد داشت . نان امام زمان عجل‌اللَّه‌تعالى فرجه‌الشريف را و هدف حضرت را كه قرآن كريم است كنار گذاردن و اقوال اين و آن را حاشيه زدن و سبك و سنگين كردن و مخالف قرآن كريم نظر دادن و حركت كردن و . . . مورد شكواىِ امام عصر عجل اللَّه تعالى ف‌رجه الشريف و رسول‌اللَّه صلى الله عليه و آله و همه ائمه معصومين عليهم السلام مىباشد . « و قالَ الرّسول يا رَبِّ انَّ قومى اتَخَذُوا هذا القرآن مَهجُوراً » الفرقان ( 30 ) ( خادم القرآن )\r\n","page_name":" 176 ","page_number":176},
  {"content":"\r\n\r\nطهارت علمى بايد باشد تا تحميل بر قرآن نشود و اين حداقل تقواى علمى هم متأسفانه در بين فقهاى ما مفقودالاثر است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\n20 پلوراليسم يا اختلاف انديشه‌ها و برداشت‌ها\r\nدكتر سروش : بحث پلوراليزم ، تبيين كثرتى است كه در عالم است ، خواه اين كثرت در حقايق باشد ، خواه كثرتى باشد كه در آن مخلوطى از حق و باطل باشد . در عالم كثرتى پديد آمده است . اين كثرت را بايد تبيين كرد و اين تبيين‌ها يا با علت است و يا با دليل . اما اين كه در ميان اين كثرت‌ها ، باطل‌هايى هم پيدا مىشود كه در اين سخنى نيست . قطعاً اباطيلى هم در اين وسط هست ، قطعاً مكاتب ناحقى در عالم وجود دارد ، بدون ترديد . به قول مولانا :\r\n آن كه گويد جمله حق‌اند احمقى است * آن كه گويد جمله باطل او شقى است \r\nما چه قايل به توطئه باشيم در تاريخ اديان ، چه قايل به كژفهمى مردم باشيم ، چه قايل به عناد مردم باشيم ، اين‌ها هيچكدام مسأله را حل نمىكند . چون بلافاصله ما سؤال مىكنيم كه چرا اكثريت مردم معاند با حقند ؟ چرا اكثريت مردم كژفهمند ؟ چرا اكثريت مردم ، گول توطئه‌ها را خورده‌اند و حق را تشخيص نداده‌اند ؟ باز هم مىبينيم كه كار تبيين پايان نيافته است .\r\nبحث از معيار حق و باطل هم هيچ چيز را حل نمىكند ، چون عقلاى قوم معتقدند با به\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكارگيرى معيارها و دلايل به طريقه‌ى خود ملتزم شده‌اند ؛ يعنى همين ادلّه و معيارها كثرت پديد آورده است ، و لذا با آوردن اسم معيار ، كثرت محو نمىشود . به هر حال خودتان بگوييد معيار چيست تا من نشان دهم كه خود آن معيار ، مولّد كثرت است . سؤال اين است كه چرا علىرغم اين كه معيارى به نام دليل وجود داشته ، ادلّه متفاوت شده‌اند و هيچ‌كدام ديگرى را از ميدان به در نكرده و عقلاى هيچ فرقه‌اى گوش بدليل فرقه رقيب نداده‌اند ؟ و اختلافات را ابدى كرده است . باز بايد گفت يا عناد داشته‌اند ، الى آخر . يا بايد گفت همين هست كه هست و در عرصه‌ى اديان بيش از اين نبايد انتظار داشت و زور دليل‌ها به بيش از اين نمىرسد ، بلكه آن كه خداى عالم است شايد همين را مىخواسته است . قصه‌ى پلوراليسم ، قصه‌ى معيار حق و باطل نيست . قصه‌ى نفى حق و باطل هم نيست ، قصه‌ى مساوى بودن حق‌ها با باطل‌ها نيست . قصه‌ى موضع‌گيرى ما در باب اين يا آن فرقه خاص نيست كه كدام حق است ، آن هم از موضع درونى خودمان ، قصه‌ى موضع‌گيرى در باب نفس كثرت است . و مىخواهيم تبيين كنيم كه چرا اين كثرت‌ها پديد آمده است . [ بخشى از مناظره دكتر سروش و دكتر محسن كديور 
  ]\r\nآقاى محمد مجتهد شبسترى : به‌هر حال ، استنباط احكام شرعى يك عمل فنى است كه از انتخاب آيات و روايات ، دقت در مضمون آن‌ها ، بررسى اسناد و رجال روايات ، بررسى تعارض ادلّه ، تعادل‌ها و تراجيح‌ها ، بررسى موافقت يا مخالفت روايات باكتاب خدا و مانند اين‌ها صورت مىگيرد . در روند اين تلاش علمى پيچيده ، ميزان دقت فقيه در هر كدام از امور يادشده غالباً تابع ميزان حساسيت او نسبت به مفروضات و انتظارات پيشين وى است . اگر فقيهى معتقد است نظام حاكم فقر و غنا بر جوامع يك نظام طبيعى است ، حكم شرعى را چنين مىفهمد كه حاكم مسلمان حق ندارد براى براندازى نظام فقر و غنا اقدامى كند و حداكثر وظيفه او رسيدگى به فقراست . اما اگر او معتقد باشد نظام فقر و غنا نتيجه استثمار اقويا از ضعفاست و يك نظام طبيعى نيست ، حكم شرعى را در اين مورد به‌گونه‌اى ديگر استنباط مىكند و مثلًا حاكم را موظف به براندازى نظام فقر و غنا مىداند و سخن از جنگ فقر و غنا به ميان مىآورد و لازم\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمىداند عاقبت اين جنگ به نفع فقرا پايان يابد . [ هرمنوتيك / 2 
  ]\r\nآيةاللَّه صادقى : براى ورود به جواب مسايل مطرح شده ابتدا يك سرى بديهيات را بررسى مىكنيم . اول اين كه اصولًا حقيقتى هست يا نه ؟ حقيقت اللّه ، توحيد ، وحى و . . .\r\nو آن‌چه مربوط به سالك الى اللّه است ، مسلم حقيقتى وجود دارد و مورد قبول همه‌ى عاقلان نيز هست .\r\nمرحله‌ى دوم ، آيا اين حقيقت قابل تبيين است يا خير ؟ آيا خدا قدرت دارد كه حقيقت وجودِ خود و دينش را ، توحيد و اسماء و صفات و راهش را تبيين كند يا خير ؟ اگر قدرت ندارد ، بايد عرض كنيم خدايى كه قدرت ندارد ، خدا نيست و ثانياً عَجزِ در بيان و تبيين ، قدرت مطلقه او را زير سؤال مىبرد كه اين فرض نيز از ساحت قدسى خداى قادر متعال به دور است . زيرا « ان اللَّه على كل شىء قدير . »\r\nمرحله‌ى سوم ، آيا خدايى كه قدرت مطلق دارد حقيقت دينش را تبيين كند ، تبيين كرده است يا خير ؟ اگر تبيين نكرده باشد در اين صورت بايد گفت كه هيچ تكليفى در دنيا وجود ندارد ، مقام مقدس الوهيت كه رحمت كلى و بدون حد و مرز بر سراسر گيتى دارد ، محال است مكلفان را بلاتكليف گذاشته باشد ، تا هر كس هر چه بخواهد انجام دهد و به هر راهى كه ميلش كشيد برود .\r\nمرحله‌ى چهارم ، خداى تعالى كه خواسته‌هاى خود را براى مكلفين ، و راه هدايت را براى ايشان بيان و تبيين كرده ، به چه وسيله رسانده است ؟ جواب اين است كه - ما معتقديم : خدايى كه مبداء علم و حكمت و قدرت مطلق است ، به طور صددرصد مقاصد و حقايق گفتنى را به وسيله‌ى وحى بر انبياء اولوالعزم نازل فرموده تا ايشان نيز بىكم و كاست به مردم برسانند ، اول در وحى مُنزَل در صُحُفِ حضرات نوح ، ابراهيم ، موسى و عيسى عليهم السلام و در پايان با وحى قرآن مقدس آن‌چه كه صلاح دين و دنياى آن‌ها بوده نازل و بيان فرموده است .\r\nتا قبل از قرآن تكليف به وحىهاى قبلى بود . اما با نزول قرآن و بعد از آن تكليف همه عمل به وحى آخرين دست نخورده و مخلوط نشده با افكار بشر است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتا اينجا مطلب را به اختصار عبور كرديم و مناط را قبول مىگيريم « 1 » چون بحث بر سر حالت پنجم است .\r\nاما مرحله‌ى پنجم : اين كه خداى تعالى كه حقيقت را در وحىهاى قبلى و فعلى بيان فرموده است آيا مكلفان توانايى فهم قرآن - آخرين وحى خالص - را دارند يا نه ؟ اگر ندارند ، پس دو حالت داريم : يا خدا انسان را بدون عقل و شعور و فهم خلق كرده است كه بطلان اين مطلب با يك بررسى مختصر ثابت است تا چه رسد به بررسى علمى . زيرا انسان با شعورترين مخلوق است ، و قدرت تفكّر و تعقل او فوق همه موجودات است .\r\nحالت دوم اين كه فرضاً قرآن بالاتر از حدّ فكر انسان نازل شده باشد . طورى كه فرضاً فقط خدا و پيامبرش توانايى فهم آن را داشته باشند ! جواب اين حالت نيز گذشت كه اگر قرآن قابل فهم نباشد ، خداى قرآن « معاذ اللَّه » جاهل ، عاجز يا ظالم است كه نتوانسته يا نخواسته تكليف مردم را در مورد حقايق مورد نيازشان روشن كند . . .\r\nآن‌چه مورد قبول ما و شما مىباشد ، اين است كه انسان‌ها همگى در صورت تلاش ، قدرت و توان فهم شريعت را دارند ، لكن شما مىگوييد هركسى با ادلّه و عقل خود ، به نوعى مىفهمد كه تنوع فهم‌ها اجتناب‌ناپذيراست ، و ما در جواب مىگوييم : قرآن نور و برهان است و فهم‌هاى مختلف بر اساس موازين و مبادىِ درونى قرآن ، قابل يكسان شدن و رسيدن به وحدت است ، انسان توانايى فهم قرآن را به طور كامل دارد و كسانى كه بگويند قرآن را به طور صحيح و شايسته نمىشود فهميد واقعاً به خطا رفته‌اند ، اگر كسى چشم عقل و فكر و فهم را بر هم گذارد ، دقت نكند ، منفصل از قرآن دچار كج فهمى شود ، تحميل كند ، عناد بورزد ، توطئه كند ، هرچه كند مقصر خود اوست ، منتها اين كجىها كم و زياد دارد ، اين‌ها ما بين قصور و تقصيرند كه موجب اختلافات تضادّى و تناقضى مىشوند ، اين تناقضات ، تقصير اختلاف كنندگان است كه منبع اصلى را رها كرده و به منابع مخلوط با فهم بشرى پناه آورده‌اند . چون فكر بشر مطلق نيست و مبنا\r\n\r\n\r\n","description":"","footnote":"\r\n( 1 ) - در شريعت اسلام ، اين مقدّمات اثبات شده هستند . كسانى كه به اين چهار مرحله توجّه كافى نكرده‌اند خوب است به كتاب‌هاى « حوار بين الهيين و المادّيين » ، « عقائدنا » و كتاب‌هاى ديگر حضرت استاد مراجعه فرمايند . ( خادم‌القرآن )\r\n","page_name":" 181 ","page_number":181},
  {"content":"\r\n\r\nقرار دادن اين فكر غير مطلق و يا غلط موجب دورى از معارف مطلق شده و مىشود .\r\nبا اين حال در طول 14 قرن ، علما و فهمندگان شريعت به طور صد در صد به خطا نرفته‌اند . زيرا گاه به قرآن استدلال كرده‌اند گاه به غير قرآن ، و در زمينه غير قرآن هم گاه سخنانشان و مطلبشان موافق قرآن بوده و گاه هم موافق نبوده كه موافق آن پذيرفته و غير آن هرگز پذيرفتنى نيست .\r\nچه شده است كه در طول هزار و چهار صد سال اين همه عالم دينى و فقها و فلاسفه و اصوليون و . . . كمتر به سراغ قرآن رفته‌اند ، و آن‌گاه نيز كه به قرآن رجوع كرده‌اند برداشت صحيحى نداشته‌اند ؟ آيا كلام قرآن بازدهى ندارد ؟ آيا طراح آزمون بشريت توانايى طرح سؤالات امتحانى مناسب رانداشته كه اكثر دانش‌آموزان مكتبش به خطا رفته‌اند ؟ يا تنبلى ، كاهلى ، آمال و آرزوهاى بشر مانع و حجاب فهم آزمون ساده و آسان الهى بوده است ؟\r\nمفاد آيات بسيارى از قرآن اين است كه اكثر مردم از راه هدايت قرآن و حقيقت پيروى نمىكنند تعقل نمىكنند ، تدبر نمىكنند و به اين حقايق آگاهى و علم ندارند . و . . .\r\n« وَاللَّهُ غالِبٌ عَلى امرِهِ وَلكنَّ اكثَرَ النَّاسِ لا يَعْلَمُونَ » ( يوسف / 21 )\r\nو خدا بر كارش غالب است ، ليكن بيشتر مردم نمىدانند .\r\n« ذلِكَ الدِّينَ الْقَيِّم وَ لكِنَّ اكْثَرَ النَّاسِ لا يَعْلَمُون . » ( يوسف / 40 )\r\nاين دين پا برجا و پُربهاست ، ليكن بيشتر مردم نمىدانند .\r\n« يَفْتَرُونَ عَلَى اللَّهِ الكَذِبَ وَ اكْثَرُهُمْ لا يَعْقِلُونَ . » ( مائده / 103 )\r\nبر خدا افترا مىبندند و بيشترشان تعقل نمىكنند .\r\n« انَّ اللَّهَ لَذُوفَضْلٍ عَلَى النَّاسِ وَ لكن اكَثُرهُم لا يَشْكُرون . » ( يونس / 60 )\r\nبه راستى خداى تعالى كانون فضل است بر مردم ليكن بيشترشان شكر نمىكنند .\r\nاين قبيل آيات كه به تعداد زيادى در قرآن تكرار شده است ، ناسپاسى و بىفكرى مردم را اثبات مىكند ، البته نه اين كه مردم اصلًا فكر و عقل ندارند ، بلكه بىفكرى و بىعقلى مىكنند ؛ يعنى عقل و فكر خود را به كار نمىاندازند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nطبق آيات بسيارى از قرآن ، اصولًا قرار نيست كه همه هدايت شوند و يا زور باعث شود كه رقيب از ميدان به در رود ! اصلًا بحث مبارزه و اجبار در كار نيست ، بحث فهم به همراه اختيار است ، حتى خداى متعال با بعثت انبياء و خود رسولان نيز انتظار نداشته‌اند همگان به راه راست بيايند ، و اصولًا معيار اين كه مطلبى حق است ، اين نيست كه ديگران آن را تأييد كنند و يا آن‌ها را قانع سازد . آيا اگر پيامبر گرامى اسلام صلى الله عليه و آله نتوانست ابوجهل‌ها و ابولهب‌ها را قانع كند ، پس بايد گمراهان را به رسميت شناخت ؟\r\nاگر قرآن و پيامبر صلى الله عليه و آله بفرمايند : معاندان ، منافقان ، ابلهان و منحرفان زيادند و اكثر مردم تعقل ، تفكر ، تشكر و تعلم نمىكنند ، آيا مىتوان گفت : چه شده است كه شما فهميده‌ايد و اكثر مردم نفهميده‌اند ؟ اصلًا ما و شما چه‌كاره‌ايم كه بگوييم اكثر مردم هدايت يافته‌اند يا گمراه شده‌اند ؟ مگر مىخواهيد پاداش زشت و زيباى مردم را بدهيد كه تكليف هدايت و نجات مردم را معين مىكنيد ؟ تبيين كثرت و قضاوت در حقانيت اين يا آن فرقه تنها با خداست و بس . چه بسا ما بگوييم فلان شخص يا فرقه اهل جهنم است و در قيامت معلوم شود كه او در بهترين جاى بهشت است . و چه بسا بگوييم فلان شخص يا فرقه اهل بهشت است ، ولى معلوم شود كه در قعر جهنم است . لكن تنها چيزى كه ما مىتوانيم با قطع و اطمينان كافى بگوييم اين است كه هر شخص و گروهى كه موافق رضايت خداى متعال و انبياء بر حقّ او عمل كند ، درست عمل كرده و در صراط مستقيم الهى قدم برداشته است . حتى اگر در كل عالم يك نفر هم او را تأييد نكند و كثرت موجود هم او را در خود ذوب و پنهان كند . معيار حقانيت دليل آن نيست كه اكثر مردم آن را بپذيرند و يا علماى فرق مختلف در برابر آن تسليم شوند ، درست است كه اكثر عوام به صورت تقليدى در آيينى مىمانند ، و حتى بسيارى از علما نيز جزء مقلدانند ، اما آن‌ها كه واقعاً تحقيق مىكنند ، آيا واقعاً مفروضات قبلى خود را كنار مىگذارند يا از قبل مىخواهند افكار و عقايد خود را اثبات كنند ؟ فرض هم بگيريم كه با وضعيت موجود كسى بخواهد بىطرفانه تحقيق و در نهايت قضاوت نمايد ، آيا با سير در تاريخ اديان و بررسى اين همه آثار علماى مذاهب ، چگونه مىتواند به حقيقت برسد ؟ همه فكر مىكنند كه هركسى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nكتاب‌هاى علماى يك شريعت يا مذهبى را بخواند ، مىتواند درباره‌ى حقانيت آن قضاوت كند ! در حالى كه چنين نيست ، آن‌قدر انحرافات و كژىها در آثار مسيحيان ، يهوديان و مسلمانان به وفور يافت مىشود كه عبور از اين كثرت‌هاى متشتّت ، بسى هولناك و بىانتها مىنمايد .\r\nاما كسانى كه چشم بصيرت خود را باز مىكنند ، كم نيستند و بسيارند افرادى كه با عقل و فكر و فطرت روشن و بىحجاب ، در صدد فهم حقايق برمىآيند و مطالب را با تسلسل فكرى و مشورت شايسته به دست مىآورند ، اين‌ها تكامل دارند . خدا را مىشناسند ، ديگرى بهتر ، ديگرى بيشتر ، ولى خدا را مىشناسند . شيطان را دور مىكنند ، ديگرى دور تر ، هرچه شيطان را از خود دور تر كنيم « لا إله » را بهتر انجام داده‌ايم . هرچه ظلمت را بيشتر كنار بزنيم در نتيجه زمينه « الا اللَّه » را مساعدتر كرده‌ايم . اين بهترها و بيشترها تضادّ و تناقض نيست . همه‌ى نورها يكى است . تنها دريافت اين نور واحد ، تكاملى است . ميزان علم و فهم ما نسبت به يك چيز و يك مطلب متكامل است ، در كثرت تضادّى از « حرّم ذلك على المؤمنين » يكى حرمت مىفهمد يكى مرجوحيت كه دومى بر خلاف لغت و بر خلاف مراد الهى است . « 1 » در كثرت تكاملى همه از ( حرّم ) حرمت مىفهمند . لكن يكى با تفكر بيشتر در عوارض عمل مذموم تا حدودى ممكن است به علت حرمت نيز پى ببرد . گرچه اگر هم پى نبرد مهم لفظ ( حرّم ) است كه ما را از انجام كارى بر حذر مىدارد .\r\nتكامل در خود شريعت يا شرايع مورد پذيرش نيست . بلكه تنها در فهم شريعت به‌گونه‌ى شايسته متصور است . در هر حال ، جواب درونى را در ( سوره‌مائده آيه / 48 ) و نظائر آن مىيابيم : « وَانزلنا الَيكَ الكتابَ بِالحقِّ مُصَدِّقاً لِما بَينَ يَدَيهِ مِنَ الكِتابِ وَ مُهَيْمِناً\r\n\r\n\r\n","description":"","footnote":"\r\n( 1 ) - توضيح اين كه نكاح ناهمسان در شريعت قرآن كريم مطلقاً حرام است « و حُرَّم ذالِكَ على المؤمنين » ( سوره‌ى نور آيه / 3 ) اما مشهور ميان علما ، به دليل عدم مراجعه به قرآن مظلوم و يا با مراجعه به قرآن ، لكن با ترجيح اجماعات و شهرت‌ها و فتاواى اين و آن در مقابل قرآن كريم فتواى به كراهت اصطلاحى داده‌اند - در يك مسئله دو اشتباه مرتكب شده‌اند - اول اين‌كه ، نكاح ناهمسان در شريعت قرآن حرام است . آقايان فرموده‌اند جايز يا مكروه است - دوم اين كه در تعبير « مرجوح » لفظ « مكروه » را كه در اصطلاح قرآن كريم به معناى حرمت شديد است به كار گرفته‌اند - يك حرف و دو غلط - البته مصيبت دورى از قرآن كريم بالاتر از اين حرف‌ها است . فقط اين تنها يك نمونه بود . ( خادم‌القرآن )\r\n","page_name":" 184 ","page_number":184},
  {"content":"\r\n\r\nعَلَيهِ فأَحْكُمْ بَينَهُم بِما انْزَلَ اللَّهُ وَ لا تَتَّبِعْ اهْوائَهم عَمَّا جاءَكَ مِنَ الحقِّ لِكُلٍّ جَعَلنا مِنكُم شِرْعَةً وَ مِنْهاجاً وَ لَو شاء اللَّهُ لَجَعَلَكُمْ امَّةً واحِدةً وَ لكن لِيَبْلُوَكُم فيما ءَاتكُم فَاسْتَبِقُوا الْخَيراتِ الىَ اللَّهِ مَرجِعُكُم جَميعاً فَيُنَبِّئُكُمْ بِما كُنْتُمْ فيهِ تَختَلِفُون . » و ما فرستاديم به سوى تو - محمد - قرآن را به تمامى حق » يعنى هم نزول قرآن حق است ، هم مصاحب با حق است ، هم هدف و غرضش و همه چيزش حق است ، و هرگز با باطلى مشوب و مخلوط نيست . « ال » بر سر « الحق » نمايانگر تمامى حق است .\r\n« مصدقاً لِما بين يديه من الكتاب و مهيمناً عليه »\r\n« قرآن كتاب‌هاى ديگر را تكذيب نمىكند بلكه تصديق مىكند » مثل عالِمى نيست كه از علماى ديگر رو مىگرداند و بر خلاف يا موافق آن‌ها حرف مىزند ، چون همه‌ى كتاب‌هاى آسمانى از يك خداست ، هر كتابى كه نازل مىشود رويش به كتب ديگر است . قرآن با آغوش باز روبه‌روى انجيل است ، انجيل با آغوش باز روبه‌روى تورات است . تنها دو تفاوت ميان كتاب‌هاى آسمانى هست . يكى از نظر زمان و مكان و رسول كتاب . دوم از نظر برخى احكام قشرى و ظاهرى . يعنى از نظر عمقى همه‌ى كتاب‌هاى آسمانى يكسانند و محرمات اصلى در هيچ كتابى حلال نيست ، واجبات اصلى در هيچ كتابى غير واجب نيست . لذا احكام ابدى و متناسب در شريعت آخرين به طور كامل و با هيمنت بيان شده است و داراى دو بعد است : يك بُعد ، بيان آخرين حقيقت تا آخر زمان تكليف براى كسانى كه مىخواهند به وحى خالص دسترسى يابند . بُعدِ دوم ، حقايقى را كه در كتاب‌هاى آسمانى قبل با افكار و خواسته‌هاى بشرى ، با قصورها و تقصيرها مخلوط شده ، اولًاآن‌چه را صحيح است ، تصديق مىكند . ثانياً نسبت به آن‌ها هيمنت و تبلور و برترى دارد ، چون خالِصِ صددرصد است . با هيمنت مىگويد مثلًا اين آيه از تورات درست است و آن آيه درست نيست . به عنوان مثال در ( سوره‌ى قاف آيه‌ى / 38 ) مىفرمايد : « وَ لَقَدْ خَلَقْنَا السَمواتِ والارضَ و ما بَيْنَهُما فى سِتَّةِ ايامٍ وَ ما مَسَّنا مِن لُغوب » به تحقيق ما آسمان‌ها و زمين و آن‌چه را ما بين اين دوست در شش روز - زمان - آفريديم و خسته هم نشديم .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاين قسمت آخر اشاره به آيه‌اى از تورات دارد كه مىگويد : خدا آسمان‌ها و زمين را در شش روز آفريد و روز هفتم كه شنبه بود خسته شد و استراحت كرد .\r\nقرآن با هيمنت و برترى ، اين آيه از تورات و ساير آيات كتب قبل را درست بيان مىكند ، نه اين كه عليه تورات آن را به كل مردود نمايد ، بلكه ( مصدقاً و مهيمناً عليه ) در حقيقت قرآن كتاب‌هاى قبل از خودش را غلطگيرى و صحيح‌يابى مىكند .\r\n« فَاحْكُمْ بَيْنَهُمْ بما انزل اللَّه » « هُمْ » در آيه كل مكلفانند . يهودى ، مسيحى ، بت‌پرست ، مشرك ، ملحد ، مسلمان ، حكم خدا براى همه يكسان است و هر چه فرموده براى همه لازم‌الاجراست تا رستگار شوند .\r\nالبته لازم‌الاجرا بودن اجبارى نيست ؛ اختيارى است . مثل نماز و روزه كه جزو واجبات است ، عده‌اى انجام مىدهند و عده‌اى هم انجام نمىدهند و در عين حال هيچ گردى هم بر دامن كبريايى الهى نمىنشيند .\r\n« و لا تَتَّبِعْ اهْواءَهُم عَمّا جاءك من الحق » : چون اين وحى آخرين بايد تا آخر زنده بماند و گروهى مايل به آن نيستند ؛ اما تو اى پيامبر از آن‌ها واهمه‌اى نداشته باش و حكم خدا را برسان . گرچه اصول واجبات و محرمات در همه شرايع يكى است ، لكن تابعين شرايع ديگر ممكن است شكل ظاهرى شريعت اسلام را نپذيرند .\r\nگر چه اگر وحى خالص تورات و انجيل و صُحف در دسترس مىبود با قرآن در عمق مسايل اصلى تفاوتى نداشت .\r\nپس چرا خداى تعالى اين تفاوت‌هاى جزيى را قرار داد ؟ دو دليل و جواب دارد :\r\nاول اين كه كل شرايع براى بيان تكاليف بشر آمده‌اند كه انجام يا عدم انجام تكاليف جنبه‌ى امتحانى دارد ، خدا مىخواهد به ما ثابت كند چكاره‌ايم ؟ اگر يهودى تا زمان حضرت مسيح عليه السلام تكليف به تورات دارد ، حالا كه حضرت مسيح آمده بايد مسيحى شود و اگر نشود مسلماً مردود است . اگر مسيحى تا قبل از اسلام تابع انجيل بود حالا كه قرآن - آخرين سخن خداى متعال - نازل شده بايد تابع قرآن شود و اگر نشود يقيناً مردود است ، البته مشروط بر اين كه حقيقت بر او عرضه شود ، والّا اگر حقيقت به او نرسد يا\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nتبيين نشود بىتكليف است . از جانب مركز روحانى حبشه ، يك هيئت تحقيقى در حدود بيست نفر وارد مكه شدند و با پيامبر اسلام در مسجد ملاقات و از حضرتش سؤالاتى نمودند . پيامبر صلى الله عليه و آله آياتى از قرآن را برايشان تلاوت فرمود و آن‌ها را به آيين اسلام دعوت نمود . روحيه‌ى هيئت اعزامى دگرگون شد و اشك از ديدگانشان جارى گشت .\r\nابوجهل از اين جريان سخت عصبانى شد و با تندى به آنان گفت : مردم حبشه شما را به عنوان يك هيئت تحقيقى به مكه فرستاده‌اند ديگر قرار نبود از آيين نياكان خود برگرديد ، گمان نمىكنم مردمى احمق‌تر از شما در روى زمين باشد . آنان براى جلوگيرى از اغتشاش با لحنى مسالمت‌آميز گفتند : ما به آيين خود و شما نيز به آيين خود باشيد ، ولى ما اگر چيزى را به نفع خود تشخيص داديم از آن نمىگذريم . بدين ترتيب به قائله خاتمه دادند . « 1 » احتمالًا ( سوره‌ى قصص آيه‌هاى / 55 - 52 ) در اين مورد نازل شده باشد ، كه به هرحال ، اطلاق اين آيات شامل موارد ديگر نيز مىشود : « الَّذينَ اتَيْناهُمُ الكِتابَ مِن قَبْلِهِ هُمْ بِهِ يُؤْمِنُونَ . وَ اذا يُتْلى عَلَيْهِم قالُوا امَنَّا بِهِ انَّهُ الْحَقُّ مِن رَبِّنا انَّا كُنَّا مِن قَبلِهِ مُسْلِمين . »\r\nكسانى كه پيش از او به آن‌ها كتاب ( وحى ) داديم همانان به آن ايمان مىآورند ، و هنگامى كه بر آنان خوانده شود گويند به آن ايمان آورديم ، به راستى او تمامى حق از پروردگار ماست ، بىگمان ما پيش از آن - به او - تسليم بوديم .\r\nدليل دوم ؛ خداى تعالى ولايت تكوينى و تشريعى دارد . يعنى تنها خداست كه مىتواند بگويد چگونه نماز بخوانيم ، روزه بگيريم . چه چيز واجب و چه چيز حرام است .\r\nاين معناى شارعيت خداست . همانطور كه در خلق و تكوين كسى شريك خدا نبوده و نيست ؛ در تشريع و آوردن شرع نيز احدى شريك خدا نيست . « و لا يُشْرِكْ فى حُكْمِهِ احَداً » ( كهف / 26 ) و هرگز خدا در حكمش ( اعم از تكوين و تشريع ) ، احدى را شريك نمىگرداند .\r\nحتى پيامبر صلى الله عليه و آله شارع نيست و از پيش خود نمىتواند چيزى بگويد و هر چه بگويد تنها از جانب خداست . « ما يَنطقُ عَنِ الهوى . انْ هو الّا وحىٌ يوحى » اگر پيامبر غير از\r\n\r\n\r\n","description":"","footnote":"\r\n( 1 ) - سيرهء ابن هشام ، ج 1 ، صص 392 - 382\r\n","page_name":" 187 ","page_number":187},
  {"content":"\r\n\r\nوحى چيزى بگويد ، تهديد الهى حياتش را قطع خواهد كرد : « وَلَو تَقَوَّلَ عَلَينا بَعْضَ الأَقاوِيلِ لَاخَذْنا مِنْهُ بِالَيمينِ ثُمَّ لَقَطَعْنا مِنهُ الْوَتينِ » ( حاقه / 46 - 45 - 44 ) و اگر گزافى را به ما نسبت دهد با دست قدرت او را گرفتار مىكنيم و رگ حيات - رسالتش - را مىبريم .\r\nشرع و حكم مربوط به شرع تنها و تنها مخصوص خداست و احدى حق جعل حكمى جديد را ندارد . تنها كار پيامبر رساندن احكام نازل شده از طرف خدا بين مردم است « فاحكم بينهم بِما انزل اللَّه » فلذا فقط خداى متعال است كه ولايت دارد بگويد در يهود نماز اين‌گونه باشد ، در اسلام به اين صورت . منتهى اين فرق‌هاى قشرى از روى حكمت و از براى امتحان بوده و حكم نهايى و ابدى را هم در كتاب آخرين براى اتمام حجت بيان فرموده است .\r\n« لِكلٍ جَعَلنا مِنكُم شِرْعَةً ومِنهاجاً » : ( سوره‌ى مائده / 48 ) « كُم » همه‌ى مكلفانند . پيش از زمان نزول قرآن تا پايان زمان تكليف ، هر چند هزاران سال هم باشد مشمول ( كُم ) اند .\r\nانسان‌ها ، جنيان ، انسان‌هاى روى زمين و آسمان‌ها همه مورد اين خطابند ، چون « لِكلٍ » : براى هر دسته‌اى از مكلفان يك شريعت واحد و راه دريافت حقّ را قرار داده‌ايم . شِرعة همان شريعت يا دين در قرآن شريف است كه واحد است ، دين حق يعنى طاعت اللَّه آن گونه كه خود اللَّه فرموده است .\r\n« شرعة » خود شريعت است و كل شرايع در اصل از جانب خدا هستند . شريعت نهايى كه چيزى به آن كم و زياد نمىشود شريعت اسلام است . خدا ، هم شريعت را و هم راه هدايت را مقرر فرموده و هم ( منهاجاً ) چگونگى و روش دريافت و فهم و تبيين حقايق را به‌طور واضح بيان فرموده است .\r\n« ولو شاء اللَّه لجعلكم امةً واحدةً » : و اگر خدا مىخواست همانا شما را امت واحد مىگردانيد . ( لو ) براى استحاله است . يعنى اگر بر فرض محال ، حكمتِ خدا اقتضا مىكرد براى همه مكلفين جهان از ابتدا تا انتها ، يك شرع در اطاعت و دين قرار مىداد ، همان‌طورى كه حيوانات در بيشتر كارهايشان در عالم جبر به سر مىبرند ، انسان‌ها را نيز مجبور به تكاليفى مىكرد تا همسان عمل كنند . لكن بحث بحثِ عقل و اختيار است و\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبايد همگان در حالت اختيار و آگاهى ، صددرصد مطيع خدا باشند . اصل دين و به تبع آن تفاوت‌هاى قشرى و ظاهرى شرايع براى امتحان است ، تا چهره‌ى درونى و مجهول ما براى خود ما معلوم شود . در عرصه‌ى شرايع انتظار بيشترى جز ابتلا و امتحان نمىتوان داشت و خداى عالم اختلافات و تناقضات و نابسامانىهاى بشرى ، عنادها ، توطئه‌ها ، سركشىها ، جنگ و خونريزىها را نمىخواسته است . بلكه خداى سبحان تا قبل از اسلام با عوض كردن چهره‌هاى ظاهرى شرايع ، باطنشان را به خودشان مىشناساند . در مرحله‌ى بعد از اسلام تا هر زمان ، احكام و تكاليف مؤمنين را رسانده است . در اين مرحله خداى تعالى با نزول وحى آخرين هر دو منظور را اراده فرموده است . هم امتحان مؤمنان و مطيعان الهى را در شرايع قبل كه آيا حكم آخرين را نيز مطيعند يا خير ؟ و هم بيان احكام كلى و جزيى را الى الابد .\r\nخداى متعال اختلاف و كثرت و پلوراليسم را نمىخواسته و نمىخواهد . اين بشر ناقص‌العقل و غير مطلق است كه با نفهمىها ، كينه‌توزىها ، طمع‌كارىها ، علم‌فروشىها و فخرفروشىها ، خود و ديگران را با نادانىها و تعصبات جاهلانه و مغرضانه‌اش به زحمت ترديد و عذاب و هلاكت و ضلالت انداخته و به گمراهى كشيده است . هيچ عذرى براى آگاهان در قيامت نخواهد بود . ناآگاهان نيز به اندازه‌ى قصورشان مسؤولند . چون خدا به همگان عقل و فطرت داده تا بروند و تحقيق كنند و حق را بيابند .\r\nيافتن حق براى كسانى كه فرصت كافى دارند ، بسيار ساده است . يك تحقيق مختصر بر مبناى قرآن و بررسى ادله‌ى كامل چند مسأله‌ى فقهى ، فلسفى ، اعتقادى ، اخلاقى و . . .\r\nآن‌ها را بسيار به نتيجه نزديك مىكند . چطور براى پول درآوردن و ازدواج و زندگى روزمره ، پرتلاش و زرنگ‌اند ، به دين كه مىرسند تنبلى و سستى مىكنند ؟ حتى بعضى مىگويند آنجايى از دين كه آسان است يا موافق منافع ماست و با طبع ما سازگارى دارد مىپذيريم . والّا چيزى كه موافق طبع ما نيست ، نمىتوانيم بپذيريم اگر همه چنين بگويند ، بود و نبود دين چه فايده‌اى دارد ؟\r\nگفتن حقائق هم در اين صورت به قول عوام ، ياسين به گوش آهو خواندن است . اصلًا\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدين آمده است كه جلوى راحت‌طلبىها و مفت‌خورىها ظلم‌ها ، كينه توزىها جهالت‌ها و . . . را بگيرد . بايد براى برقرارى مساوات با راحت‌طلبىها و اميال خود و ديگران مبارزه كرد و مشكلات را به جان خريد . و لكن « لِيَبْلُوَكُم فيما آتاكم » : خداى متعال عقل ، فطرت و شرايع مختلف درونى و برونى به شما داده و اگر شما هم به آن‌چه وظيفه داريد ، عمل كنيد ، از امتحان خدا سربلند بيرون آمده‌ايد . لكن اگر بر عادت‌هاى خود اصرار بورزيد و بگوييد من عادت دارم يهودى باشم ، مسيحى ، مشرك ، ملحد باشم ، عادت دارم گناهكار باشم ، مسلمان مؤمن نمىشوم ؛ اين خود دليل است بر اين كه در مقابل خدا مطيع نيستيد . « 1 » اين عادات سيّئه بر خلاف همه‌ى ادلّه است و بايد كنار گذاشت ، مؤمن باللَّه شد و به آن‌چه خداى متعال فرموده است . عمل كرد و آن‌گاه : ( فاستبقوا الخيرات ) :\r\nپس از ايمان به شريعت اللَّهُ ، در خيرات و خوبىها از هم سبقت بگيريد . اصولًا عالم شريعت و تبعيت از آن ، عالم استباق و تكامل در اطاعت است . يعنى بايد با همه‌ى نيرو و فهم و عقل از كسانى كه سالك فى سبيل‌اللَّه‌اند ؛ پيشى گرفت . طبق قاعده ؛ تكامل يافتن در عقل ، دين ، توان جسمى ، مالى و شخصيتى بر همه واجب و تضعيف هر يك از آن‌ها حرام است .\r\n« الَى اللَّهِ مَرْجِعُكم جَميعاً فَيُنَبِّئُكم بِما كُنتُم فيهِ تَختَلِفُون » : بازگشت همه‌ى شما به سوى خداست ، پس شما را آگاه مىكند به آن‌چه در آن اختلاف مىكرديد .\r\nدر بازگشت‌گاه انسان‌ها ، نزد خدا معلوم خواهد شد كه مىتوانستند در حقّ اختلاف نداشته باشند . معلوم خواهد شد كه مبناهاى فكرى ايشان ، عامل خطاها و تناقضات بوده است . اگر راه خدا را بر مبناى صحيح پى مىگرفتند ، نمىشد آن‌چه شده است .\r\n\r\n\r\n","description":"","footnote":"\r\n( 1 ) - علماء و طلاب علوم دينى ما نيز لازم است دست از عادات خود و گذشتگان خود بردارند و تمام آن‌چه كه آموخته‌اند عرض به كتاب‌اللَّه و سنت قطعيه رسول‌اللَّه صلى الله عليه و آله نمايند آن‌چه موافق است اخذ كنند و آن‌چه مخالف است بدون هيچ‌گونه واهمه‌اى كنار بگذارند و به شاگردان خود نيز روش ورود و خروج به قرآن مظلوم را به طور صحيح و شايسته بياموزند و به جاى اين كه عمر عزيز خود را صرف فتأمل‌هاى كتب اين و آن و حاشيه زدن به گفته‌هاى مردگان و زندگان كنند و مغز خود را پر از اقاويل نمايند تصميم بگيرند وقت گرانبهاى خود را صرف تدّبر در آيات الهى و تفقّه بر مبناى كتاب‌اللَّه نمايند ، در اين صورت هم خود را نورانى مىكنند و هم به جامعه نورافشانى . والّا در گرداب اقوال متهافته و متضاده و متخالفه‌اى كه « ظُلُماتٌ بَعضُها فَوقَ بَعضٍ » است گرفتار خواهند ماند . ( خادم‌القرآن )\r\n","page_name":" 190 ","page_number":190},
  {"content":"\r\n\r\nفىالمثل با همان مثال مطرح شده كه يكى طبق فكر قبلى خودش مىگويد : نظام فقر و غنا طبيعى است ، ديگرى براساس يكسرى مبانى و اصول ديگرى مىگويد : غير طبيعى است . حكم خدا در همه‌ى موارد مشخص است و نيازى به مقبولات جداگانه نداشته و ندارد تا حكم خدا به وسيله آن‌ها معلوم گردد .\r\nفقر و غنا يا به اراده‌ى الهى است يا به اراده بشرى . اگر به اراده بشر باشد يا بر مبناى تخلف بشر است يا بر مبناى كاركرد صحيح و عادلانه . در هر سه حالت پيش‌فرضى براى تعيين حكم لازم نيست . فقر و غنا تنها به اراده الهى نيست . چون خدا آسمان‌ها و زمين را خلق نمود تا بشر خودش دنبال كسب مال حلال و روزى شايسته برود . « هُوَ الَّذى خَلَقَ لَكُمْ ما فِى الارضِ جميعاً » ( بقره / 29 ) : او كسى است كه همه‌ى آن‌چه در زمين است را براى شما خلق كرد . پس فقر و غنا نتيجه اراده‌هاى درست يا نادرست بشرى است .\r\nمثلًا اول - فقر و غنا بر مبناى تخلف بشر : اگر فقير از روى تنبلى فقير است و غنى با كلاهبردارى و حقه‌بازى و احتكار و . . . ثروتمند شده ؛ حكم شرع براى هر دو مشخص است : « وَ أنْ لَيْسَ لِلْانسانِ الَّا ما سَعى » ( نجم / 39 ) و نيست براى انسان مگر آن مقدارى كه سعى و تلاش كرده است .\r\nاسلام دين كار و تلاش و زحمت آبرومندانه است . مظلوم‌پرور و گداپرور نيست .\r\nمظلوم هم اگر ظلم را بپذيرد مقصر خود اوست . اگر تنبلى كند و كار نكند و به تكدى افتد همين‌طور . ثروتمند هم اگر با مال مردم‌خورى ، ظلم و اكل مال به باطل غنى شده باشد ، حقوق ضايع شده‌ى ديگران يا اجتماع بايد از او پس گرفته شود . زيرا هر كس بايد به اندازه‌ى تلاش خود استفاده ببرد - زياده‌خوارى ، زياده‌خواهى و مفت‌خوارى در منطق اسلام و قرآن به طور صددرصد حرام است . « 1 »\r\n\r\n\r\n","description":"","footnote":"\r\n( 1 ) - زمانى كه انگليسىها اولين بار در مسجد سليمان چاه نفت زدند ، شركت دارسى ، عشاير منطقه را با حقوق و مزاياى ناچيز به كار گرفت . پس از مدتى عشاير ساكن آن حومه شدند و به اتفاق هم پيمان گفتند نياز به يك سرويس رفت و برگشت داريم ، لكن شركت انگليسى نپذيرفت . عشاير تصميم گرفتند كارشان را ترك كنند . شركت هم حقوقشان را نپرداخت . بيست روز بيشتر طاقت نياوردند ، تك تك به سر كار برگشتند . همچنان نان اجنبى خوردند تا زمانى كه مرحوم آيةاللّه كاشانى و مرحوم دكتر مصدق با همكارى هم صنعت نفت را ملّى كردند . اگر عشاير همان‌طور كه ساليان دراز زندگى مىكردند ، باز هم به همان كار خود مشغول مىشدند ، و زير بار ظلم انگليسىها نمىرفتند ، اين ظلم‌پرورى ايشان هم از بين مىرفت ، مسلمان حق ندارد كارى كند كه به او ظلم شود .\r\nالبته حكم شرع براى حكومت نيز در اين موارد مشخص است . هر كشور و امّتى مالك ذخاير و معادن خود است . لكن استخراج اين ذخاير به هر شركتى كه واگذار شود ، چه داخلى و چه خارجى ، تنها بايستى هزينهء استخراج و حق‌الزحمة به آن شركت پرداخت شود ، نه اين كه ذخاير را به قيمت بخس بفروشند . به هر حال قراردادهاى ناعادلانه و ناعاقلانه هرگز پذيرفته نيست\r\n","page_name":" 191 ","page_number":191},
  {"content":"\r\n\r\nدر مواردى هم كه هر دو طرف معامله خطاكارند ، مقصر دانستن يكى از طرفين خالى از انصاف است . بايد خطاهاى هر طرف جداگانه بررسى شود .\r\nدوم - فقر و غنا بر مبناى كاركرد صحيح و عادلانه : بالفرض مثلًا گروهى كار مىكنند ، ولى درآمد كافى ندارند و به هر دليلى كه باشد فقيرند . گروهى هم كمتر كار مىكنند و سود بيشتر مىبرند . هر دو بر موازين شرعى كار و تلاش و تجارت مىنمايند .\r\nمنتها خواه ناخواه درآمدها متفاوت است . در اينجا نيز حكم شرع براى رفع اختلافات طبقاتى روشن است . باب خمس و زكات بسته نيست . خمس و زكات را كه ماليات‌هاى مستقيم اسلامى است چه كسانى بايد بدهند ؟ همه‌ى كسانى كه دارايىهايى اضافه بر نياز معمولى خود دارند . خانه‌اى معمولى به همراه وسايل عادى زندگى ، خمس ندارد ، بلكه از مازاد بر نياز ، مقدار مشخصى را بايد جهت زدودن فقر و بيچارگى معنوى و مادّى ضعفاء و مساكين مصرف كنند : « وَاعْلَمُوا أَنَّما غَنِمْتُمْ مِنْ شَيىءٍ فَأَنَّ لِلَّهِ خُمُسَهُ و لِلرَّسُولِ و لِذِى القربى وَالْيَتامى وَالْمَساكينِ وَابنِ السَّبيلِ » ( انفال / 41 ) و بدانيد به راستى آن‌چه بهره برديد ، پس يك‌پنجم آن [ بهره‌ى اضافه 
  ] براى خداست و براى رسول ( خدا ) و نزديك‌تران رسالتش و تمامى يتيمان و تهىدستان و راهيان .\r\nدر باب خمس و زكات بحث مفصل است . به اختصار عرض مىكنيم : اگر وجوهات شرعيه از مقدار تعيين شده شرع گرفته و در مجارى مشخص شرعى مصرف شود احتمال اين كه فقيرى در عالم اسلام بماند خيلى كم است . اين كه مىبينيم فقر در جوامع بيداد مىكند و تلاش‌ها براى فقرزدائى نافرجام مىماند ريشه در بىعدالتىهاى فردى و اجتماعى و حكومت‌ها دارد كه بايد به‌طور مفصل بررسى شود . اگر همگان به وظايف خود در سعى و كوشش و تحصيل معاش در حد توان عمل كنند و از اضافات مالى خود ،\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nسهم‌اللَّه را بپردازند فقر ضرورى هم نابود مىشود . اگر بر فرض فقرى هم بماند ، باب انفاقات باز است . يعنى خمس و زكات و ساير وجوهات مالى اسلامى كه اكثر آن‌ها جهت فقرزدايى از جامعه مسلمين است - چنان‌چه فرضاً اين‌ها نيز كفايت نكرد در مرحله بعدى باز هم خود قرآن كريم در اين مورد راه گشاست چنان‌چه در آيه شريفه :\r\n« يَسْئَلُونَكَ ماذا يُنفِقون قُلِ العَفْو » ( بقره / 219 ) مىپرسند چه انفاق كنند بگو زائد بر زندگىشان را و اين در جايى است كه انفاقات واجبه مانند اخماس و زكواة را قبلًا پرداخته‌اند لكن كافى نبوده ، در اين صورت نيز از مازاد باقيمانده به قدرى مىپردازند تا به حدّ كفاف برسد .\r\nيعنى اگر مال اضافه بر نيازشان دارند كه خمس و ساير وجوه شرعىاش را نيز پرداخته‌اند ، اگر باز هم فقيرى باشد ، از آن مقدار اضافى به فقرا ببخشند . به فقرايى كه با سعى و تلاش خود باز به اندازه‌ى كافى درآمد ندارند ، عائله‌مندند و هر چه هستند نياز به كمك خارجى دارند . اغنياء براى زدودن آخرين مراحل فقر انفاق كنند كه اين خود ماليات احيانى و از جمله‌ى ماليات‌هاى غير مستقيم اسلامى است . در پرداخت وجوهات مالى وظيفه همگانى است كه ابتدا خودشان بررسى و تحقيق كنند و مستحق آن را پيدا كنند - مرحله‌ى اول از فاميل‌ها ، سپس همسايه‌ها ، همشهرىها و در مرحله آخر هم‌وطنان و . . . تا فقير مستحق را پيدا كنند . اما اگر فرصت نداشت يا گشت و مستحقّى پيدا نكرد ، بايد وكالت پرداخت وجوهات شرعيه را به شخصى مطمئن و معتبر واگذار نمايد - و چنان‌چه بدون تحقيق دريافتن مستحق وجوهاتش را مستقيماً به كسى واگذار كند كه او هم به هر دليل نتواند يا نخواهد وجوه مأخوذه رابه مصارفى كه خداى تعالى در اين باب معين فرموده برساند ، در انجام تكليف الهى كوتاهى نموده است . « 1 »\r\n\r\n\r\n","description":"","footnote":"\r\n( 1 ) - در زمان حاضر كه هم تعداد فقرا زياد است و به سادگى مىتوان مستحق را پيدا كرد ، و هم قرآن و دين مهجور مانده است ، هر كسى به راحتى مىتواند ، خود وجوهات واجبش را در راه صحيح آن مصرف كند . مصارف خمس و زكات دو بخش است : 1 - در راه تبليغ دين خدا و نبوّت رسول اللَّه و ولايت اهل بيت رسالت عليهم السلام . 2 - براى رفع حوائج فقيران و يتيمان و درراه‌ماندگان ، اعم از سادات و غير سادات . همانطور كه نماز بر خود مكلف واجب است ، رساندن وجوهات به مستحق نيز تكليف خود شخص است و ما در شرع مقدس هيچ دليلى شرعى بر اين كه حتماً بايد وجوهات ماليه اعم از خمس ، زكات و كفارات و امثال آن‌ها را به مراجع تقليد خود يا ساير مراجع پرداخت نماييم ، نداريم مگر درباره بخش اوّل خمس كه در انحصار تبليغ و ترويج دين مبين اسلام است كه بايد بر محور قرآن كريم به شرعمداران قرآنى پرداخت گردد . ( خادم‌القرآن ) .\r\n","page_name":" 193 ","page_number":193},
  {"content":"\r\n\r\nدر حالت كاركرد عمومى صحيح و عادلانه ، اين دو ماليات مستقيم و غير مستقيمِ شرع براى فقرزدايى در جامعه است . در كاركرد ظالمانه نيز احكام مشخصّند . ديگر چه پيش‌فرضى براى صدور احكام الهى در كار است ؟ كدام فقيه است كه بتواند با يك پيش‌فرضى بر خلاف نصوص كتاب و سنّت فتوى دهد ؟ اگر فتوى دهد خودش با فتوايش در حكم سقوطاند .\r\nحكم الهى در همه‌ى ابعاد اقتصادى خُرد و كلان فردى و اجتماعى ، تجارت خارجى ، باب معاملات با بيگانگان و ملحدان و مشركان به‌طور كامل و دقيق در كتاب و سنّت قطعيه مشخّص و معلوم است . شرط كلى معامله ، مذهب و عقيده نيست ، عقل و عدالت و حرام نبودن خود معامله مانند ربوى نبودن آن شروط كلى معامله است كه فعلًا ما وارد جزييات آن نمىشويم چون در اين مورد مفصلًا در تفسير الفرقان و كتب ديگر از جمله مفت‌خوران بحث كرده‌ايم .\r\nدر صورت وقوع ظلم و بىعدالتى در تبادل نيز راهكارهاى مناسب براى دست‌يابى به حق پيش‌بينى شده است . اصولًا اسلام نه دين سكوت در برابر ظلم است نه دين جنگ بىمورد ، بلكه دين عدالت است . اگر اغنيا و فقرا هر دو به احكام شرع عمل كنند بين آن‌ها رابطه‌اى بسيار دوستانه و صميمانه برقرار خواهد شد . اگر كسى بگويد بايد در برابر فقر و غنا سكوت كرد - يا جنگ ميان اين دو را به ميان آورد - در هر دو حالت خصومت و كينه بيشتر مىشود . اگر سكوت باشد چپاولگران و كلاهبرداران و محتكران روز به روز فعاليت بيشترى خواهند داشت . فقراى جامعه و كينه‌ى آن‌ها بيشتر خواهد شد ، كمااين كه شده است . اما جنگ ميان فقر و غنا در حالت كلى اجتناب‌ناپذير است يعنى بين فقر و غنا - نه به صورت فردى ، بلكه به صورت كلى و عمومى - جنگ مرئى و نامرئىِ سرد و گرم وجود دارد كه اين هم بايد در قالب شرعى دفاع در برابر ظلم و ستاندن\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nحق عمومى مظلومان از ظالمان باشد . اما جنگ بين فقير و غنى در اسلام جايز نيست .\r\nزيرا اگر بين فقير و غنى جنگ باشد ، نه فقير به حق خود مىرسد و نه حدود همه‌جانبه‌ى عدالت رعايت مىشود ، اسلام دين صلح و برادرى است و تنها در برابر تجاوزات عمومى قيام و جنگ را تجويز كرده است ، و براى ظلم فردى در حكومت اسلامى محاكم قضايى عادل ذىصلاح ، بايد بر اساس موازين شرعى ، اجراى حكم كنند .\r\nاصولًا چنان‌كه ظلم حرام است ظلم‌پذيرى نيز حرام است . يعنى اگر مظلوم بتواند از حق خود دفاع كند و نكند دو ظلم است : ظلم به خود و ظلم به ديگران كه دست ظالم را هم‌چنان بر سر مظلومان دراز نگه داشته است . آخرين مرحله‌ى مقابله با ظلم « افشاگرى و فرياد عليه ظالم » است و يا بالاخره ابراز حالت ناخشنودى و نارضايتى . « 1 »\r\n\r\n\r\n","description":"","footnote":"\r\n( 1 ) - البته با اين جوّ فكرى و اعتقادى و خصوصاً جوّ عملى كه نه تنها در جامعه ما بلكه در بين مسلمين جهان حاكم است - اين‌طور به نظر مىرسد كه اميدى به امكان دفع ظلم و ظلمه با اين جوّ موجود نيست . دفع ظلم و رفع ظلمه به‌طور مطلق ، فقط به دست مولايمان و صاحب امرمان ميسر و محققّ خواهد شد . ان‌شاءاللَّه « وَعَدَاللَّهُ الذين آمنوُا و عَمِلوا الصالحات لِيَستَخلِفَنَّهمُ فى الارض . . . اللهم عجل فرجه و سَهّل مخرجه » زيرا اگر امام معصوم عليه السلام ظاهر بودند و در زمان حاكميت ايشان ظلمى و اجحافى عليه مظلومى مىشد ، قهراً به پناهگاه و دادرس خود كه امام معصوم عليه السلام است ، پناه مىبردند و شكوى سر مىدادند ، ولى در اين چهارده قرن كه پناه بى پناهان در پس پرده‌ى غيبت به سر مىبردند . مظلومان ، محرومان ، بى كسان ، درماندگان و ضعفاء واقعاً هيچ پناهگاهى نداشته و ندارند . و تمام اين سر و صداهاى دفاع از مظلوم ، رسيدگى به فقراء ، مساوات و عدالت هم شعارى بيش نبوده و نيست . « الهمّ انّنا نشكُوا اليك فقدَنبيّنا و غيبَةَ وليّنا و كَثرةَ عَدوُنّا وَ قِلَتَه عَدَدِنا و شدَّةَ الفِتَن بِنا وَ تَظاهُرَ الزّمانِ عَلَينا . . . الهم عَجِّل فى فَرَجِ مَولانا و صاحِبَنا و وَلىِّ امرِنا بِفَضلِكَ و و رَحمَتِكَ يا ارحَمَ الرّاحمين . »\r\n چون نيست امام كار مازار شده * صد غصه به روى دوش مابار شده\r\nيارب برسان تو حجت كون و مكان * چون كار بشر زارتر از زار شده \r\n( خادم‌القرآن )\r\n","page_name":" 195 ","page_number":195},
  {"content":"\r\n\r\n\r\n21 تئورى عقلانيت\r\nدكتر سروش : ما بايد تئورى خود را راجع به عقلانيت در اين‌جا بيان كنيم . چون سخن بر سر عقلاى قوم است . عقلاى قوم چنانند كه گروهى يهوديت را پذيرفته‌اند و حكم به بطلان بقيه اديان و فرق داده‌اند و . در اين‌جا ما دو راه داريم : يكى اين‌كه بگوييم كه اين ادله هم تحويل به علل مىشود . يعنى دليل‌ها همه دليل‌تراشىاند و ايده‌ها همه ايدئولوژيانند . اگر چنين حرفى بزنيم اولًا تئورى خودمان را در باب عقلانيت داده‌ايم و ثانياً تكليف خودمان را هم روشن كرده‌ايم كه ما هم مثل بقيه‌ايم و تفاوتى با ديگران نداريم . وقتى دليل تحويل به علت شد ، معنايش اين است كه عقل كاره‌اى نيست و آن‌چه عمل مىكند و در داورىهاى آدمى مدخليت دارد ، عللى هستند از جنس منفعت . اما اگر چنين رأيى در باب عقلانيت نداشته باشيم و ادله را تبديل به علل نكنيم ، در اين صورت بايد بيان كنيم كه چرا عقلاى هر قوم . بر عقيده خود پافشارى مىكنند ، و هيچ دليلى دليل ديگر را از ميدان بيرون نكرده است . در اين‌جاست كه بعضى به اين رأى رسيده‌اند كه كار عقلاى عالم در قصه دين به « تكافؤ ادله » رسيده است . اين همان رأيى است كه كانت در متافيزيك به آن رسيده است . يعنى دلايل طرفين قوت مساوى دارند ، به طورى كه هيچ\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nيك نمىتواند ديگرى را مغلوب كند . حالا اگر ما معتقد باشيم كه واقعاً عالمان و عقلاى بزرگى پيدا مىشوند كه دست از همه‌ى منافع مىشويند و . . . نهايتاً به اينجا مىرسند كه دينى كه خودمان داريم و از اول داشته‌ايم ، حق است ، يعنى شيعيان مىگويند ، تشيع حق است و سنيان مىگويند ، تسنن حق است و . . اين تئورى ما در باب عقلانيت ، ما را به اينجا مىرساند كه گويا دين منطقه‌اى است كه وقتى عقل پايش را در آنجا مىگذارد ، پنچر مىشود . دچار تكافؤ ادله مىشود . يعنى همان نظر كانت در متافيزيك . به هر حال براى تفسير كثرت موجود دو راه بيشتر نداريم : يا راه تفسير علتى يا راه تفسير دليلى .\r\nعلت اصلًا چيزى باقى نمىگذارد . همه تابع يك رشته اغراض و عواطفند و كوركورانه دين را اختيار مىكنند و عقلشان در تسخير منافعشان است . راه دليل عقل را حظى از استقلال مىبخشد ، ولى نهايتاً به تكافؤ ادله مىرسد . حال كسى كه مىگويد فقط ما حقيم و بقيه به ميزانى كه به ما نزديكند حقند و به ميزانى كه از ما دورند باطلند . بايد روشن كند عقل مردم چگونه كار مىكند كه اكثريت مردم در اين عالم به مطالب باطل پايبندند و به عقلشان هم نمىرسد كه اين مطلب باطل است ؟ و نيز بايد روشن كند كه آن باطل‌هاى پايدار چگونه پيدا شده‌اند و در عقول جاى گرفته‌اند ؟ اين تئورى عقلانيت دامن خود ما را هم خواهد گرفت ، و كم كم خواهند گفت شما چگونه و از كجا چنين مقام و مرتبه‌ى برگزيده‌اى پيدا كرده‌ايد كه حقايق را به راحتى فهميده‌ايد و دست برنمىداريد و بقيه‌ى مردم اين طور در گمراهى غوطه‌ورند . [ مناظره / ص 33 
  ]\r\nآيةاللَّه صادقى : كسانى كه مىگويند دينى كه ما داشته‌ايم از اول حق بوده است چند گونه‌اند :\r\n1 - عده‌اى از مدعيان از ابتدا تا انتهاى مسير دانش‌اندوزى خود تنها در يك شريعت يا يك فرقه تحقيق مىكنند و بدون تحقيق در ساير شرايع يا فِرق مذهبى ديگر با اطمينان كامل ، خود را بر حق مىنامند .\r\nنمونه‌اى از عدم تحقيق : هنگامى كه در مكه معظمه بوديم ، رئيس نظارت بر امور دينىِ مسجدالحرام و وزير دادگسترى : شيخ عبداللَّه بن حُمِيد در زمان ملك فيصل با\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nجمعى از قضات عالى رتبه در جلسه‌اى از من پرسيد : شما شيعه‌ها اعتقاد داريد كه جبرئيل امين به علىبن‌ابىطالب خيانت كرد و به جاى او وحى را به پيامبر نازل فرمود ، به همين خاطر هم بعد از نمازتان سه مرتبه مىگوييد : « خانَ الأمين » يعنى جبرئيل امين خيانت كرد ، به او گفتم اين حرف دروغ است از هر بچّه شيعه هم بپرسيد ، مىگويد : ما بعد از اتمام نمازسه مرتبه « اللَّه اكبر » مىگوييم او پذيرفت و عذرخواهى كرد .\r\nمتأسفانه بر خلاف ساير زمينه‌هاى علمى ، در اكثر حوزه‌هاى علوم دينى در جهان ، تنها معارف يك فرقه آموخته مىشود و شخص تا آخر عمر ، اگر خودش تلاش نكند از ناحيه‌ى اساتيد و دروس رايج ، هرگز به معارف ساير شرايع و فِرَق نخواهد رسيد و اين ضعفى است كه متأسفانه در جامعه ما موجود است و تا به حال هم در رابطه با اين مُعضلِه چاره‌جويى اساسى نشده است . « 1 »\r\n2 - دسته‌ى ديگرى هم هستند ، كه تحقيقات و اطلاعات گسترده‌ترى در بعض شرايع و يا كلّ شرايع كسب كرده و به حقانيت يكى از آن‌ها رسيده‌اند ، لكن متأسفانه از منبع مطلق استفاده نكرده‌اند . گرچه با درك بالاترى به اينجا رسيده‌اند ، اما از عقل و فهم بشرى يا التقاطى از وحى و فكر بشرى يارى جسته‌اند و به طور قطع اين قبيل افراد در رويارويى با ادله‌ى ديگر مذاهب چندان پيشبردى نداشته و نخواهند داشت . بسيارى از انديشمندان و علماى جهان امروز در عرصه‌هاى دينى از اين روش بهره مىجويند و در كلامشان نام و گفته‌هاى شخصيت‌هاى دينى ، مذهبىِ تاريخ گذشته و معاصر ديده مىشود . بايد از اين آقايان پرسيد آيا استناد به فكر و عقل و گفته‌هاى افرادى مثل خودتان ، دليل بر حقانيت است ؟ اصلًا شما چه چيز را مىخواهيد ثابت كنيد ؟ آيا اين كه فلان دانشمند و عالِم ، فهم و عقل زيادترى از شما داشته ، پس او برحقّ است ؟ گرچه تفحصّ و تجسّس در آثار ساير متفكران و دانشمندان ، ممكن است ما را در بعضى جهات\r\n\r\n\r\n","description":"","footnote":"\r\n( 1 ) - روحانيان هر مذهب على العموم ، خادمان همان مذهب و برخورداران از آنند و همان را به درس مىآموزند و مىآموزانند كه محيط و مولدشان آن را مىپسندد و علم دين مىنامد . اينان به حقيقت مقلدانند . نادرند محققانى كه از تحسين و تقبيح و تقليد و تمتع از راه دين آزاد باشند و به آداب و عادات فكرى و عملى شهر و دهر خود بىالتفاتى كنند .\r\nو از سر حريت راستين و به حكم حكمت به انديشه‌اى سر فرودآورند . ( سروش ، كيان ، 36 ، ص 15 )\r\n","page_name":" 198 ","page_number":198},
  {"content":"\r\n\r\nكمك كند ، لكن از طرف ديگر فرصت بسيار گرانبهاى ما را نيز به سرعت تلف مىسازد .\r\nما بايد به سراغ سرچشمه اصلى برويم و از منبع مطلق فيض بگيريم . نه از حرف اين و آن ، حتى منبع مطلق هم اگر در خاشاك عقل و علوم بشرى گرفتار شود ، او نيز كارائيش را از دست داده و آثار كمترى خواهد داشت . چون عقل و فكر بشرى غير از معصومان الهى هر كس و هر شخصيّتى كه باشد مطلق نبوده و نخواهد بود و انسان هرگز با عقل و فكر و علم غير مطلق نمىتواند به مطلق برسد . در اين مرحله است كه تكافؤ ادلّه متصور است . زيرا گرچه وحى تورات و انجيل با افكار بشرى تحريف شده‌اند ، و لكن اگر قرآن را هم با مفروضات ديگر از علوم و آراء بيرونى بررسى كنيم ، چندان تفاوتى با آن‌ها نخواهد داشت ، زيرا اگر وحى و علم الهى ، در ظاهر يا باطن ، با قول و علم بشرى آميخته شود ، خواه‌ناخواه بر نحوه‌ى استدلال تأثير گذاشته و برترى آن را مىكاهد .\r\nالبته علىرغم كتب آسمانى ديگر - گرچه قرآن‌كريم در زير پرده‌هاى تحريفات معنوى و تفسيرهاى غلط قرار گرفته ولى خوش‌بختانه ، در بين همه‌ى امتيازاتى كه دارد امتياز مهمّش ، حفظ اصل متن آن است ، اضافه بر درخشش دِلالى و مدلولىاش و امتياز ديگرش هم اين است كه ما مىفهميم كه خداىتعالى معارفش را نيز از دستبرد تحريفات بشرى و جعل جعالّين حفظ نموده و از هرگونه خيانتى در متن قرآن كريم جلوگيرى فرموده است تا اين آخرين تنزيل محور و محكى باشد براى همه امور و حجّتى باشد براى همگان الى يوم القيمه .\r\n3 - گروه كمترى از انديشمندان فرهيخته كه خود را از قيد و بند انديشه‌هاى غيرمطلق رهانيده و در وحى خالص ربّانى ، تفكر و بدان استدلال كرده‌اند . به خوبى فهميده‌اند كه استفاده از معيار مطلق مولّد كژى و كثرت نيست ، چون مطلق خالص‌هميشه ثابت است كه : « ألا لِلّه الدّينُ الخالص » ( زمر / 3 ) و چنان‌چه ادله به اين شكل ارايه شود ، حتماً بر ادلّه‌ى طرف ديگر تفوّق و برترى دارد . چون آن‌چه مىگويد از خداست نه از خود و امثال خود ، او تنها مستفسر و جوينده‌ى معارف الهى است و نه مفسر آن‌ها .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاگر بخواهيم در مورد تفسير كثرت موجود تفسير قرآن از راه علت و دليل بحث كنيم .\r\nبايد بپرسيم كه آيا شما مىدانيد ؟ و اصولًا مىخواهيد بدانيد كه به چه علت ، دلايل طرفين قانع كننده نبوده است ؟ ما عرض مىكنيم - علت آن است كه اكثراً به ادله‌ى عقلى خود و ديگران اعتنا و اكتفا كرده‌اند و از روى قصور يا تقصير ، از فهم يكديگر نگذشته‌اند تا به جاى ديگرى برسند . قصور در اعتماد به نظرات ديگران و تقصير در تحميل و تحريف معنوى نسبت به وحى مطلق . « 1 » اما از راه دليل : عقل در برابر وحى از يك جهت استقلال دارد . آن هم تنها در مطالب و علومى است كه خداى تعالى بيان نفرموده يا مبانى اصلى آن را ذكر فرموده و فهم جزئيات آن را به عهده عقل بشرى نهاده است ، مثل علم پزشكى ، صنعت و تكنولوژى و . . . كه عقل مستقلًا مىتواند و بايد در اين علوم ، اعمال نظر كند ، زيرا پيشرفت در اين علوم و فنون به خود بشر واگذار شده و ارتباط چندانى به شرع ندارد . اما در احكام و مسائلى كه وحى بالعيان بيان فرموده ، عقل نقش گيرنده‌ى اين معارف را دارد . عقل بايد با ابزارهاى درونىِ مطلق و بدون دخالتِ غير مطلق‌ها ، براى دريافت مرادات الهى تلاش كند . و گرنه هر عقلى به گونه‌اى و نوعى ، راه را بيراهه مىرود و چندگانگى پديد مىآورد . اكثر مردم و عقلاى عالَم ، عقل را وسيله‌اى دانسته و سوار بر مركب عقل ، در راهى كه نشان مىداده است حركت كرده‌اند . در حالى كه روش و ابزار پيمودن راه « فهم صحيح » در متن وحى خالص موجود است ، و ما نه بر مركب عقل بلكه بر مركب وحى ، راه هدايت الهى را مىپيماييم و از عقل تنها براى ديدن و يافتن راه استفاده مىكنيم ، نه براى ايجاد راهى مستقل . رسيدن به اين مقام ، مرتبه‌ى والايى نيست كه باعث مباهات باشد . اگر كسى خود را در برابر حضرت حق ، حقير و ناچيز شمارد و فهم عقلانىاش را فروتر از بيانات او بداند ، او تازه در اول راه است و براى طى طريق مسيرى بىانتها در پيش دارد . همانطور كه فهم علم و دين در ساير\r\n\r\n\r\n","description":"","footnote":"\r\n( 1 ) - بر هيچ سخن كاذبى و با هيچ سخن كاذبى ، نمىتوان اقامه دليل كرد . فقط سخنان حق مىتوانند زاينده و زاده حق باشند . پس سخنان كاذب ، مطلقاً بىدليل‌اند و فقط علت دارند . درحالىكه سخنان راست هم دليل و هم علت دارند . پس براى برانداختن انديشه‌هاى باطل ، نهايتاً به برانداختن علل آن‌ها حاجت داريم نه به برانداختن دلايلشان . ( فربه‌تر از ايدئولوژى / ضميمهء 1 )\r\n","page_name":" 200 ","page_number":200},
  {"content":"\r\n\r\nروش‌ها پس از مدتى به راحتى ميسر است در روش فهم درونى نيز پس از اندكى تلاش ، آن هم كمتر از راههاى ديگر ، بلكه زودتر به نتيجه مىرسد . به كسانى كه بر خلاف سخنان آشكار الهى - مىگويند : خدا چنين فرموده ، ولى ما با ادلّه‌اى ديگر چنين مىگوييم ! بايد گفت : عجب مقام والايى داريد كه خود را برتر از خداى متعال دانسته‌ايد و بر خلاف نصوص صريح الهى سخن گفته‌ايد ! مرحباً بكم ! تئورى عقلانيت در روش فهم درونى ، فقط گيرنده و نگهدارنده‌ى مطالب در حافظه‌ى عقل است و تنوع گيرندگى در اين حالت در بعد تكاملى است نه در اختلاف و كثرت .\r\nولى در شيوه‌هاى ديگر ، نقش عقل ، محور و اساس جعل و صدور احكام است ، حتى آن قدر عقل را بالا مىنهند كه بتواند حكمى از احكام خدا را تعطيل يا حكم جديد ديگرى بر خلاف ، يا جداى از وحى اتخاذ كند ، درحالىكه ما تنها در حوزه‌ى علوم بشرى و طبيعى به شرطى كه وحى قرآن بيانى در آن نداشته باشد ، استقلال از وحى را براى عقل فردى در مسائل جزيى و شخصى مىپذيريم و در مسائل اجتماعى و حكومتى و سياسى بر مبناى عقول عقلاى ذى صلاح ، كه نه تنها استقلال عقل را در اين امور پذيرا نيستيم بلكه آن را نوعى استبداد و صاحبش را مستبّد برأى نيز مىدانيم .\r\nفرض كنيد كسى پس از تحقيق ، كل دلايل به نظرش مساوى رسيد ، در اين صورت تكليفى ندارد ، مگر اين كه به هر كدام خواست عمل كند . مانند تحقيق پيرامون چند مرجع تقليد كه اگر اعلميت آن‌ها محرز نشد و برابر به نظر رسيدند ، تقليد از هر يك بىاشكال است . « لايُكَلِّفُ اللَّهُ نَفْساً الَّا وُسْعَها » ( بقره / 286 ) اما محال است با ارايه‌ى ادله‌ى وحى مطلق ، دلايل شرايع و فِرَق ديگر بالاتر يا مساوى آن باشد ، زيرا اولًا ماهيت كتب آسمانى قبل حتى به اعتراف خود علماى مسيح و يهود ، نقص و جعل آن‌ها را نشان مىدهد . چنان‌كه در دائرةالمعارف انگليسى به تحريف آن‌ها تصريح دارند و تعداد خطاها و تناقضات و تحريفاتشان را يكصد هزار تا يك ميليون اشتباه ذكر مىكنند . « 1 »\r\n\r\n\r\n","description":"","footnote":"\r\n( 1 ) - در دائرة المعارف انگليسى به نام - كه توسط پانصد نفر از علماى مسيحى تأليف شده ؟ ؟ ؟ چنين آمده است كه : مطالب التقاطى و اختلافات و تناقضات در تورات و اناجيل فعلى ، به حدود يك ميليون مورد مىرسد ، البته يكى از محقّقين مسيحى به نام شولز مىگويد : تعداد مطالبِ متضادّ تورات و انجيل ، قابل محاسبه نيست ! تفصيل اين اعترافات را در كتاب « البشارات و المقارنات بين الكتب السماوية » ص 49 نگاشته‌ايم\r\n","page_name":" 201 ","page_number":201},
  {"content":"\r\n\r\nثانياً با همه‌ى انحرافات موجود در كتب عهد عتيق و جديد : ( تورات و انجيل ) باز هم بشاراتى بر ظهور آخرين پيامبر صلى الله عليه و آله و دين ابدى و جاودانى او داده شده است . « 1 »\r\nثانياً اگر ما از ايشان بخواهيم وحى اصلى تورات و انجيل را به ما ثابت كنند و نشان بدهند ، هرگز نمىتوانند . به يكى از رهبران ارتدوكس مسيحيت گفتيم : انجيل حضرت مسيح عليه السلام كجاست ؟ گفت : معلوم نيست . همين‌طور تورات حضرت موسى عليه السلام نيز مشخص نيست . لكن قرآن حضرت محمد صلى الله عليه و آله كاملًا آشكار است و اين قرآن ملاك و معيار دقيقى براى كشف حقايق كتب پيشين نيز هست . يعنى هرچه با او موافق باشد صحيح و آن‌چه مخالف آن باشد ، نادرست است .\r\nدقيق‌ترين علماى يهود و مسيح حداقل با اين سه مانع روبه‌رو هستند ، درحالىكه قرآن با هيچ مانعى روبه‌رو نيست و حتى موانع پيشين را هم بر طرف مىسازد .\r\nدر مورد مانع دوم براى برترى قرآن بر تورات و انجيل يا برابر بودنشان بحث را گسترش مىدهيم و آيه‌هايى از بشارت‌هاى كتب عهدين را درباره‌ى دين خاتم و ابدى و ظهور پيامبر آخرين ذكر مىكنيم . اما بهترين سخن پيرامون وحى خالص را از قرآن برمىگزينيم كه خود را تمام و وحى را بعد از خود منقطع مىداند به گونه‌اى كه هيچ تبديل كننده‌اى براى وحى آخر نخواهد بود : « و تَمَّتْ كَلِمَةُ رَبِّكَ صِدْقاً و عَدْلًا لَّا مُبَدِّلَ لِكَلِماتِهِ وَ هُوَ السَّميعُ العَليمُ » ( انعام / 115 ) كلمه‌ى پروردگارت كه كلًا صدق و عدل است - به وسيله اين قرآن - تمام شد . هرگز تبديل كننده‌اى براى اين كلمات نيست و هم اوست بس شنواى دانا ، بشارات كتب عهدين به اسلام و پيامبرش مورد تأييد قرآن نيز هست ، لكن فرض بگيريم كه مورد تأييد نباشد به هر حال اين آيات در آن كتب آسمانى آمده و خود از دلايل برترى قرآن است .\r\n\r\n\r\n","description":"","footnote":"\r\n( 1 ) - در حالى كه در قرآن كريم هيچ بشارتى بر پيامبرى بعد از رسول‌اللَّه صلى الله عليه و آله وجود ندارد ، بلكه نصوصى تصريح بر خاتميت وحى قرآنى و خاتميّت پيامبرى شخص رسول گرامى دارد . ( خادم‌القرآن )\r\n","page_name":" 202 ","page_number":202},
  {"content":"\r\n\r\nدر كتاب سرود سليمان ( باب پنجم آيه‌ى 16 ) مىفرمايد : « حِكُّو مَمْتَقّيم وِكُولُو مَحَمَّديم زِهْ دُودى وِ زِه رِعى بِنُتْ يِرُشالام » : دهانش شيرين است و تمامش محمّد ( پسنديده ) است ، اين محبوب من است و اين يار من است اى دختران اورشليم . در كتاب ادريس از پيامبر صلى الله عليه و آله و فرزندان او خبر داده است : هنگامى كه حضرت ادريس عليه السلام در عبادتگاه بابل مشغول عبادت بود اين حكايت به وحى الهى بر ايشان نازل شد : « روزى ميان فرزندان پدر شما آدم و فرزندزادگان او در تعيين افضل مخلوقات اختلاف شد . بعضى گفتند پدر ما افضل است و بعضى گفتند ملائكه برترند ، چون آدم و همسرش از دستور خدا سرپيچى كردند . بعضى گفتند جبرئيل افضل است . تا اين كه داورى را به نزد حضرت آدم بردند . آن حضرت فرمود : چون خدا مرا آفريد و از روح خود در كالبدم دميد من درست نشستم و در عرش نگريستم . پنج شَبَح نورانى را در عرش هويدا ديدم . عرض كردم پروردگارا ، اين انوار با عظمت كيانند ؟ خطاب رسيد اين‌ها اشرف مخلوقات‌اند .\r\n« انّى لِهُويَوه أنا لِبْرين وارَخ لاالشِماى وَ لاأل أرْعا و لا الْپِرْدِسْ و لا الكَيْهِن وَ لا الشِّمِش و لا السَّعر » ( نقل از اصل سريانى ) اگر اين‌ها نبودند من تو را نمىآفريدم . نه آسمان و نه زمين و نه بهشت و نه جهنم و نه آفتاب و نه ماه را ! عرض كردم نام اين‌ها چيست ؟ خطاب رسيد به ساق عرش بنگر . چون نگريستم اين پنج نام مبارك نوشته بود : « پارَقْلِيطا ( محمّد ) ايليا ( على ) طيطِه ( فاطمه ) شِپَّر ( حسن ) شُپَّيْر ( حسين ) » و نيز نوشته بود : « هَليلُوه لِتْ الَهَ شُوقْ مِني ( محمد ) إنِوِّى دِألَهَ . » اى مخلوقات من تسبيح كنيد مرا كه نيست خدايى غير از من و محمّد فرستاده‌ى من است . » در جاى ديگر در جزو وصاياى مسيح به شمعون پطرس اين‌گونه آمده است : اى عيسى ، بنى اسرائيل را بگو كه او را تصديق نموده به وى ايمان آورند .\r\nعرض كردم : « يا الَه منى لى اهَ مِرى ألَهَ يا يَشوع مُحمّد نِوّى دِألَهَ لِكُلِّه عالَم ، طووا عالُّه مِن نَبِّى وِ طووا لِشَمِعْيان دِقَلو بَخْتَتو را با وَ بِرُونو حَتْجا اشْتُمِه وَ اسْرا شِنّى بارْ دِيوخْ بِت شادْرِنّى . »\r\nپروردگارا كيست آن بزرگوار ؟ فرمود : اى عيسى ! او محمد فرستاده‌ى خداست براى همه‌ى جهانيان . خوشا به حال آن پيامبر و آنان كه به گفته‌اش گوش فرا دادند . ششصد و ده سال پس از تو او را به رسالت مبعوث خواهم كرد . »\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nجمله « لِكُلّه عالم » براى همه‌ى جهانيان ، جهانى و ابدى بودن آئين محمدى را به اثبات مىرساند به علاوه نام مبارك محمد پاسخ سؤال از « منى » در اين آيه و آيه‌ى قبل است .\r\nهمين‌طور با بشارتى بسيار مهمّ در تكوين 17 آيه‌ى 20 بدان تصريح فرموده است :\r\n« وُليشَمعيل شِمَعتيخا هينِّه بِرَخْتى اوتُو و هيفْرْتى اوتُو وَ هيرْبْتى اتُو بِمِئُدْ مِئُد شِنيم عاسار نِسيئيم وِنْتَتِيوُ لِغُوىَ غادُل » . اى ابراهيم ! دعاى تو را در حق اسماعيل شنيدم . اينك او را بركت داده ، بارور گردانيده ، به مقام ارجمند خواهيم رساند . به وسيله محمّد و دوازده امام از نسل وى او را امت برگزيده خواهم نمود . »\r\nو در انجيل برنابا ( فصل 55 ، آيه‌ى 20 ) به نام حضرت تصريح كرده فرمايد : « اى خليل من محمّد » . در ( آيه 38 ) راجع به جامعيّت قرآن فرمايد : « و پس از آن كه چنين سخن گويد ، خدا عطا كند رسول خود را كتابى كه در آن نامه‌هاى همه‌ى برگزيدگان خداى نوشته باشد . »\r\nدر ( آيه 16 فصل 14 يوحنا ) راجع به ابديت فارقليطا فرمايد : « وَ أنَا بِتْ طالْبِن مِن بَبِى وَ خينَ پارقَليطا بِتْ يَبِلْ لُوخُون دِپْئُس عَموخون هَل ابَدْ » : و من از خواهم خواست و او فارقليط ديگرى به شما ( مردم جهان ) خواهد داد كه تا ابد با شما خواهد ماند » .\r\nگرچه بعضى مفسرين يهود فارقليط را به پيامبر خودشان تفسير كرده‌اند و بعضى ديگر به معناى تسلىبخش گرفته‌اند كه معناى عام دارد ، لكن مفسرين بزرگ ديگرى آن را خاتم الانبياء و المرسلين دانسته‌اند كه بعد از موسىابن عمران و عيسىابن مريم عليهم السلام آمده است . اين آيات و آيات بسيارى ديگر نظير اين‌ها در كتب وحيانى ، ابديت و جامعيت شريعت آخرين و رسول حامل اين وحى عظيم را مورد بشارت دارند . « 1 »\r\nدر قرآن كريم سوره‌ى ( آل عمران آيه‌ى 81 ) مىفرمايد : « وإذْ اخَذَ اللَّهُ ميثاقَ النّبِيّينَ لَما\r\n\r\n\r\n","description":"","footnote":"\r\n( 1 ) - اگر گفته شود كه روحانيان مسيحى ، تفسيرهاى مختلفى در اين آيات كتب عهدين انجام داده‌اند و اين تفسيرهاى شما معلوم نيست صحيح باشد ، خواهيم گفت : اولًا برخى تفسيرهاى مسيحيان ، خاتميت اسلام را در كتب عهدين تأييد مىكند و ثانياً محور بحث ما قرآن است كه به عنوان وحى آخرين ، مراحل قبلى وحى را پايان مىبخشد و اين انكارپذير نيست و هميشه آخرين قانون از قانونگذار معتبر است . در كتاب « بشارات عهدين » به تفصيل اين آيات و آياتى ديگر را آورده‌ايم . ( شارح )\r\n","page_name":" 204 ","page_number":204},
  {"content":"\r\n\r\nآتَيْتُكُمْ مِن كِتابٍ وَحِكْمَةٍ ثُمَّ جاءَكُمْ رَسُولٌ مُصَدِقٌ لِما مَعَكُمْ لَتُؤْمِنُنَّ بِهِ وَلَتَنصُّرُنَّهُ قالَ ءَأَقْرَرْتُمْ وَأَخَذْتُمْ عَلى ذلكم إِصْرى قالُوا أَقْرَرْنا قالَ فَاشْهَدُوا وَ أَنَا مَعَكُم مِنَ الشَّاهِدينَ »\r\nآن هنگام كه خدا پيمان پيامبران بزرگ را برگرفت ، كه چون به شما كتاب و حكمتى دادم ، پس از آن فرستاده‌ى ديگرى « ازجانب من » به سويتان آمد كه آن‌چه با شماست تصديق كننده است ، به راستى به او بايد ايمان بياوريد و بىگمان او را يارى كنيد ، فرمود : آيا - به اين حقيقت - اقرار كرديد . و - اين - بار گرانم را برگرفتيد ، « نبيّين » گفتند :\r\nاقرار كرديم . « خدا » فرمود پس گواه باشيد و من با شما از گواهانم .\r\nاين آيه به وضوح نشان مىدهد كه خواست الهى از قبل ، فرستادن شريعتى دائمى و ابدى بوده است و اگر پيش از آن ، شرايع ديگرى فرستاده ، بنا بر حكمت و مصالحى ، مثل امتحان بوده و رضايت الهى در هر زمان ، عمل به همان دين و بعد از اسلام عمل به آخرين وحى است و اين آيه در مورد پيامبر آخرين است : « لَتُؤْمِنُنَّ بِهِ وَلَتَنصّرُنَّه » يعنى انبياء عظيم‌الشأن پيشين ، به خود پيامبر خاتم بايد ايمان مىآوردند تا رسالتشان از طرف خداى متعال مورد تأييد باشد تا چه رسد به ايمان به شريعت ايشان ؛ طبق همين آيه و آيات ديگر ، رسولانى كه زنده‌اند ولى از ديده‌ها غايبند ، مانند حضرت مسيح و خضر و . . . عليهم السلام ، مكلف به عمل به آخرين شريعتند و به تبع آن‌ها ، پيروانشان نيز طبق بشاراتى كه داده‌اند بايد آن را مىپذيرفتند . لكن نپذيرفتن ايشان دليل بر مساوى بودن يا باطل بودن يكى يا همه نيست . تئورى عقلانيت در جايى قابل بحث است كه مكلّف ، با علم و آگاهى دقيق و رعايت بىطرفى تحقيق نمايد ، اما اكثر مردم مخصوصاً عامه‌ى مردم ، آگاهى دقيق و شايسته از حقيقت خالص را ندارند و لذا تكليف الهى منوط به نتيجه‌ى عقلانى آن‌ها و عمل به همان اعتقادات خودشان است ، البته به شرطى كه حقيقت به آن‌ها به نحو شايسته نرسيده باشد ، اكثر محقّقان و پژوهشگران نيز - چنان‌كه در اول بحث گفتيم - فقط در يك شريعت يا مذهب و فرقه تحقيق مىكنند و فرصتى براى بررسى همه‌جانبه در شرايع مختلفه را ندارند ، اگر هم كل شرايع را بررسى كنند ، در نهايت به علت وجود پيش‌فرض‌هاى ذهنى ، ناخواسته برداشتى مطابق مفروضات خود دارند ، كه\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاين‌ها را بايد قاصر ناميد و نه معاند زيرا تنها معاندانند كه اهل دوزخند آن‌ها هم كسانى هستند كه حقّ را كاملًا يافته و بر خلاف آن رأى داده‌اند .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\n22 هدايت الهى\r\nدكتر سروش : مىتوان پرسيد اگر واقعاً امروزه از ميان همه‌ى طوايف ديندار ( بىدينان به كنار ) كه به ميلياردها نفر مىرسند ، تنهااقليت شيعيان اثناعشرى هدايت يافته‌اند و بقيه همه ضال و كافرند ( به اعتقاد شيعيان ) و يا اگر تنها اقليت يهوديان مهتدىاند ، و ديگران همه مطرود و مردودند ( به اعتقاد يهوديان ) ، در آن صورت هدايتگرى خداوند كجا تحقق يافته است و نعمت عام او بر سر چه كسانى سايه افكنده است ؟ اسم هادى حق در كجا متجلى شده است ؟ چگونه مىتوان باور كرد پيامبر اسلام همين كه سر بر بالين مرگ نهاد ، عاصيان و غاصبانى چند موفق شدند كه دين او را بربايند و همه‌ى زحمات پيامبر را بر باد دهند ؟ به فرض هم كه كسانى معدود ، حق‌ستيزى كردند ، ميليون‌ها ميليون مسلمان را ( تا پايان تاريخ ) چه افتاده است كه طاعاتشان مقبول نيفتد و زحماتشان بىپاداش بماند ؟ آيا اين عين اعتراف به شكست برنامه‌هاى الهى و ناكامى پيامبر خدا نيست ؟ آيا آمدن عيسى عليه السلام روح خدا و كلمه‌ى خدا ( به تعبير قرآن ) فقط براى اين بود كه جمعى عظيم مشرك شوند و آئين تثليث برگيرند و از جاده هدايت دور افتند ؟ و كتاب و كلام و پيامش بلافاصله تحريف شود ؟ او هادى بود يا مضلّ ؟\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nفرستنده‌ى شيطان بود يا خداى رحيم و رحمان ؟ [ كيان / 36 
  ]\r\nآيةاللَّه صادقى : خداى تعالى عليم ، حليم ، رحمان ، رحيم ، هادى . . . بوده و هست و خواهد بود - و لكن - نه به گونه اجبار كه : « وَلَو شِئْنا لَأتَيْنا كُلَّ نفسٍ هُداها » ( سجده / 13 ) و اگر [ بر فرض محال از نظر حكمت 
  ] بخواهيم ، حتماً - براى - هر كسى هدايتش را - در ذاتش - قرار مىدهيم .\r\nآيا از نظر عقلى اگر شخص مكلف ، مقام و منزلتى را با اختيار به دست آورد ، بهتر است يا اين‌كه بدون سعى و كوشش و نشان دادن لياقت ، مقامى را بالاجبار به او بدهند ؟\r\nبالطبع اوّلى بهتر است .\r\nخداى متعال در عالم تكليف راه بهتر را براى مكلّفان برگزيده است . منتهى از نگاه كوته‌نظران قاعده اين بود كه خدا شيطان و شيطنت‌ها را خلق نكند . همان گونه كه خاك را خاك و درخت را درخت آفريد ، ولى بدون تكامل معنوى ؛ بهتر بود انسان‌ها ، اجنّه ، ملائكه و كل مكلّفان را صاحب اختيار و مكلّف خلق نكند . و حال كه انسان‌ها را خلق نموده لازم بود رنگى را كه خود مىپسندد به آن‌ها بزند . البته اگر چنين بود دنيايى يكرنگ و بدون تغيير و تحول داشتيم ، مانند عالم جمادات ، گياهان و حيوانات . « 1 »\r\nاصل جواب اين است كه دنياى مكلّفان ، اختيارى است و ابزارهاى دريافت و انجام تكاليف از درون و برون براى آنان مهياست . ابزارهاى درونى عقل ، فطرت و فكر .\r\nابزارهاى برونى هم تمامى آيات الهى است : « سَنُريهِمْ آياتِنا فِى الْآفاقِ وَفى انْفُسِهِم حَتَّى يَتَبيَّنَ لَهُمْ أنَّهُ الحَقُّ » ( فصلت / 53 ) « به زودى نشانه‌هايمان را در برون و درونشان ، نشانشان مىدهيم تا به خوبى برايشان روشن شود كه او تمامى حقّ است » .\r\n« هُوَ الَّذى أرْسَلَ رَسُولَهُ بِالْهُدى وَ دينِ الْحَقِّ لِيُظْهِرَهُ عَلَى الدّينِ كُلِّهِ » ( توبه / 33 )\r\nاوست كسى كه - فرستاده‌ى ويژه‌اش - را به تمامى هدايت و دين تمام حق فرستاد تا\r\n\r\n\r\n","description":"","footnote":"\r\n( 1 ) - در آن وقت نيز اين سؤال پيش مىآمد كه خداى قادر حكيم به چه غرض اين دنياى حيوانى و نباتى را خلق كرده ، حكمت چه بوده ؟ و اصولًا چرا خلق كرده فايده‌اش چيست و ده‌ها سؤال ديگر كه قدرت و حكمت و غرض الهى را زير سؤال مىبردند ، فلذا در دنيايى كه عقل و اختيار در آن نباشد تعالى و تكاملى نباشد ، فهم و دركى نباشد - امتياز و ارزشى هم نخواهد بود . ( خادم‌القرآن )\r\n","page_name":" 208 ","page_number":208},
  {"content":"\r\n\r\nاو را بر تمامى دين غالب گرداند .\r\nطبق دو آيه‌ى فوق و نظاير اين‌ها ، ابزارهاى برونى مطلق شامل كل آيات تكوينى و تشريعى است كه در هر دو نمايانگر تمامى حقّ و در تشريع سازنده‌ى كلّ دين و فرامين الهى است . هدف خداى سبحان از آفرينش و تكوين هستى ، به طور كامل بر ما معلوم نيست ، تنها مقدارى را كه خود در قرآنش فرموده ما به همان مقدار و مطابق ظرفيت وجودى خود مىفهميم . وجود آيات آفاقى و انفسى براى انسان در صورت تفكّر و تعقّل ، بيان‌گر حقيقت وجود خالق براى جهان هستى است . ارسال رسولان نيز تنها براى بيان شريعت و دين و آشكار نمودن تكاليف الهى است تا همگان از روى دانايى و علم خدا را اطاعت كنند . « ليظهره على الدين كلّه » كه دين « 1 » همان اطاعت ظاهر و نمايان از خداست . وظيفه‌ى پيامبران نيز تنها ابلاغ و رساندن اين مجموعه فرامين ربانى است :\r\n« و ما على الرسول الّا البلاغ المبين » ( نور / 54 )\r\nكل انبياء و رسل ، وحى الهى را بر مردم ابلاغ كردند و عدّه‌اى نيز هدايت شدند . اگر ايشان نمىآمدند اولًا مردم حجتى نداشتند ، ثانياً هيچ كس هدايت نمىشد . انبياء ، ادعا نكرده‌اند كه ما آمده‌ايم تا اكثريت مردم را هدايت كنيم و قرار هم نيست همگان حق را بپذيرند ، ادعاى خداى متعال و انبياء ، تنها ابلاغ و بيان حق بر مردم و ارشاد آن‌ها به سوى هدايت بوده است ، اجبار و اكراهى هم در تحميل حق بر مردم نبوده و نيست كه اگر مردم به انحراف رفتند يا به حق عمل نكردند انبياء شكست خورده باشند . « لا اكراهَ فِى الدّين » ( بقره / 256 ) در پذيرش و عمل به دين كه همان اطاعت است ، اجبار و اكراهى از طرف هيچ‌كسى نبوده و نيست . حتى جنگ‌هاى اسلامى و كل طوائف مؤمن بشرى بر مبناى وحى ، دفاع از دين و عقيده ، عقل ، جان ، مال و حيثيت بوده ، نه به قصد ديگر ؛ يعنى\r\n\r\n\r\n","description":"","footnote":"\r\n( 1 ) - دين و دين دارى ، يعنى التزام و پايبندى و اطاعت صددرصد از خداى سبحان و در نتيجه - انجام كليه فرامين حقّه ، انجام كل واجبات و ترك كليه محرماتى كه در شريعت خالده از طريق وحى الهى و به توسط رسول گرامى براى جامعه بشرى تبيين و تعيين و بيان شده است . بنابراين آن‌چه از آن اهمال يارها گردد ، به همان اندازه از دين انسان كاسته و زائل مىگردد . و هر چه سعى و تلاش جهت امتثال اوامر بيشتر گردد به همان اندازه نيز بر ميزان دين دارى و درجات ايمانى شخص افزوده مىگردد - الهم اخرجنا من ظُلُماتِ الْوَهْمِ وِ اكْرِمْنا بِنُورِ الْفَهْمِ وَ وَفِقّنا لِما تُحِبُّهُ وَ تَرْضاهُ . ( خادم‌القرآن )\r\n","page_name":" 209 ","page_number":209},
  {"content":"\r\n\r\nاگر هر يك از نواميس پنجگانه به خطر افتاد ، از نظر شارع مقدّس دفاع واجب است . امّا اگر دين الهى و ساير نواميس اسلامى در خطر نباشند ، حمله براى تحميل عقايد و اصول وحيانى ، بسيار مذموم و از نظر شرع حرام است .\r\nحضرت نوح ، ابراهيم ، موسى و عيسى عليهم السلام و پيامبر اسلام صلى الله عليه و آله و كل انبياء و رسل ديگر ، همگى وحى الهى را رساندند ، حال آيا مىتوان گفت اين بزرگواران به وظيفه‌ى خود عمل نكرده‌اند ؟\r\nاگر عمل نكرده باشند ، پس عصمتشان مخدوش و رسالتشان معيوب خواهد بود . آيا حضرت نوح عليه السلام كه پس از 950 سال رسالت ، طبق نقلى كه شده فقط حدود 70 نفر به او ايمان آوردند ، شكست خورد ؟ آيا حضرت موسى عليه السلام كه فرعون را شكست داد و قوم بنىاسرائيل را با آن همه ايرادات بنىاسرائيلى هدايت نمود ، شكست خورد ؟ آيا حضرت عيسى عليه السلام كه در برابر امپراطورى بت‌پرست روم قيام كرد شكست خورد ؟\r\nخير ، اينان همه پيروزند و شبهه‌ى شكست انبياء تنها زمانى امكان مطرح شدن دارد كه آنان وحى ربّانى را ابلاغ و ارسال نكرده باشند ، كه آن هم خود به خود منتفى است ، زيرا همه‌ى انبياء پيام وحى را با عصمت در بيان و عمل به آن ، رسانده‌اند و هيچ عذرى براى مكلّفان باقى نگذارده‌اند . بعد از رسالت پيامبر عظيم‌الشأن اسلام نيز اگر اهل كتاب به همان شرايع پيشين ، از روى قصور ايمان داشته باشند و عمل صالح انجام دهند ، اهل نجاتند . اما اگر تقصير كرده باشند خداى تعالى آن‌ها را مؤاخذه خواهد كرد .\r\n« انَّ الَّذينَ آمَنُوا والَّذينَ هادُوا والنصّارى وَ الصّابئينَ مَنْ آمَنَ بِاللَّهِ وَالْيَومِ الآخِرِ و عَمِلَ صالحاً فَلَهُم أجرُهُم عِندَ رَبِّهِم وَ لا خُوفٌ عَلَيْهِمْ وَ لا هُم يَحْزَنُونَ » ( مائده / 69 )\r\nبه راستى كسانى كه ايمان آوردند و كسانى كه يهودى شدند و نصرانيان و التقاطيان و هر كه به خدا و روز واپسين ايمان آورده و عمل شايسته انجام دهد ، اجرشان در نزد خداى تعالى ثابت و محفوظ است و هرگز نه هيچ ترسى بر آن‌ها است و نه آن‌ها غمگين و محزون مىشوند .\r\nپس مناط نجات و رستگارى ، ايمان به خدا و روز جزا و اعمال صالح و شايسته بر\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمبناى همان ايمان است . بنابراين اهل كتاب در صورتى كه از حقيقت وحى قرآن اطلاعى نداشته باشند يا حتى اگر اطلاع مختصرى داشته ، ولى حقيقت قرآن براى ايشان تبيين نشده باشد و طبق شريعت يا مذهب خودشان ايمان و عمل صالح داشته باشند ، همگى اهل نجاتند . لكن اگر كسى تحقيق كند و به حقّانيت آخرين وحى الهى پى ببرد و آن را دستور العمل خود قرار داده و به آن عمل كند در صراط مستقيم است ، و اگر اهل كتاب از روى قصور در آگاهى يا عدم تبيين در شناخت اسلام ، به شريعت خود مؤمن و پرهيزگار باشند ، آنان نيز در سبيل الهى قدم برداشته‌اند . و اين قصور نيز قصور نسبى است . به عنوان مثال - اگر در كوه يا بيابانى زندگى كرده و اصلًا با شرايع الهى آشنا نيست ، لكن بر مبناى عقل و فطرت درونى و بر اساس قراين و شواهدى فهميد خدايى هست و به ياد او بود و بر طبق فطرة سليم خودش اعمالى صالح انجام داد او نيز در حدّ خود ، اهل نجات است ، او در طريق الىاللَّه قدم برداشته است ، نه در سبيل يا صراط . پس طريق اعم از سبيل و سبيل اعم از صراط است كه همگى با شرايط و درجاتشان اهل نجاتند . اكثريت عامه‌ى مردم از سنيان و شيعيان اگر در تفكر و عمل به قرآن دچار قصور باشند ، اهل نجاتند ، زيرا تكليف در زمينه‌ى علم و آگاهى كامل به حكم الهى است و اگر كسى به حكم يا احكام الهى آگاهى نيافته باشد ، اهل نجات است . البته به شرطى كه جستجو كرده باشد و نرسيده باشد يا اين كه ظرفيت فكرى و علمى براى تحقيق نداشته باشد كه اكثريت عامه چنين‌اند . اصولًا در عصر حاضر مسيحى ، يهودى ، شيعه يا سنّى مطرح نيست ، چرا كه همه‌ى مذاهب و شرايع دچار انحرافات و اقوال متشتت سرگردان كننده شده‌اند ، اگر كسى ايمان به خدا داشته باشد ، بايستى از سرچشمه‌ى وحى و آخرين دستورات الهى استفاده كند كه در انحصار شيعه هم نيست ، بلكه در انحصار قرآن و روايات موافق قرآن از معصومين عليهم السلام است و ديگر هيچ . كجا خداى متعال يا رسول گرامى اسلام صلى الله عليه و آله فرموده‌اند : كه اگر به آراء فقهاى شيعه يا سنى عمل كنيد ، اهل نجات هستيد ؟ هرگز ! بلكه خداى متعال مىفرمايد هركسى فقط از خدا و رسول او اطاعت كند ، اهل نجات و هدايت است و ديگر هيچ . فرامين خدا و رسول هم در كلام\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nفقهاى شيعه يا سنى نيست ، بلكه در قرآن و سنّت قطعيه است و هر كسى كه بخواهد به آن‌ها عمل كند ، بايد به سراغ سرچشمه اصلى برود و نه به سراغ سيل آلوده‌اى از آراء متضاد كه در تاريخ به راه افتاده است .\r\nبه‌طور كلى هدايت خدا ، دو بُعد عام و خاص دارد . هدايت عام الهى همان ارائةالطريق از برون و خلقت استعدادها و فطرت‌ها از درون است ، و هدايت خاص ، ايصال الى المطلوب است - كه شامل بندگان ويژه و مؤمنان است . رحمانيت و هدايت عام خدا بر همگان شامل است ، حتى بر شيطان ؛ زيرا خداى متعال راه را بر همگان نمايان ساخته است . اگر جمع كثيرى بعد از حضرت عيسى عليه السلام آيين تثليث برگرفتند يا بعد از پيامبر اسلام صلى الله عليه و آله براى كسب مسند رهبرى و جانشينى ، از مسير حقّ منحرف شدند ، آيا حقيقت و راه برايشان ارايه شده بود يا نه ؟ آيا پيامبر صلى الله عليه و آله دستورهاى وحيانى را ابلاغ كرده بود يا خير ؟ اگر ابلاغ نكرده بود ، شكست خورده و اصلًا پيامبر نبوده است . چون مىدانيم پيامبران به وظيفه‌ى ارسال و ابلاغ وحى عمل كرده‌اند ، پس بايد در عرصه‌ى درون دينى بحث كنيم كه چه مسايلى باعث شده كه اوضاع چنين آشفته شود و به كدام‌يك از تكاليف الهى عمل شده و به كدام عمل نشده است .\r\nبعد از پيامبر اسلام صلى الله عليه و آله تكليف همگان در قرآن و سنّت قطعيّه روشن است و اگر ائمه‌ى معصومين عليهم السلام در اثر شيطنت و خيانتى كه در صدر اول انجام شد به كنارى رانده شدند ، اما حجّت رساى ربّانى در بيان تكاليف و احكام شريعت ، بالغ و توانمند بوده و هست و هيچ عذرى براى هيچ يك از مكلّفان وجود نداشته و ندارد ، گرچه با اين جهالت‌ها و خيانت‌هاى تاريخى ، موانعى ظاهرى بر سر راه مستقيم الهى پديد آمده ولى با تلاش در فهم صحيح متن اصلى شريعت ، اين موانع هم برطرف‌شدنى است .\r\nدر اين‌جا وظيفه‌ى علماى ربّانى اين بود كه اولًا حقّ اصيل بىحجاب و نقاب را در گفته‌هاى دين بيابند و سپس آن را بر جهانيان عرضه كنند . چنان‌كه اگر خود پيامبر صلى الله عليه و آله و ائمه عليهم السلام هم بودند وظيفه‌ى آن‌ها همين بود . حال كه ايشان نيستند ، لكن كتاب محكم قانون الهى هست و براى بيان حقّ كافى و وافى است ، و همه در مقابل آن مسؤولند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nيكى از دلايل يهودى و مسيحى ماندن اهل كتاب ، همين مجهول بودن اصل قرآن و اسلام براى آن‌هاست كه حقاً علماى اسلام درباره‌ى قرآن كم‌كارى كرده و مىكنند و اين كم كارى هم جرم كوچكى براى آن‌ها نيست - بلكه گناه عظيمى است كه وزر عظيمى را در جامعه اسلامى به وجود آورده است .\r\nدر هدايت الهى هيچ خدشه‌اى نيست و ابلاغ و تبيين نيز صددرصد صورت گرفته است ، مهجوريت قرآن هم توسط مردم عادى نبوده ، بلكه گروهى از علماى دين با انفصال از قرآن و تحميل ، تفكيك يا اعتصام ناشايست به اختلافات دامن زده‌اند و اجبارى هم در هدايت الهى نبوده است تا از انحرافات جلوگيرى كند . نعمت و هدايت خاص الهى در اين معركه‌ى آراء ، تنها شامل متمسّكين حقيقى به قرآن و سنّت قطعيّه مىشود و آنان را در پيمودن راه الهى هدايت مىفرمايد : « انَّ الذينَ قالُوا رَبُّنا اللَّهُ ثُمَّ اسْتَقامُوا تَتَنَزَّلُ عَلَيْهِمُ المَلائِكةُ الَّا تَخافُوا وَلا تَحزنُوا وَأبْشِرُوا بالْجَنَةِ الَّتى كُنْتُم تُوعَدُون » ( فصلت / 30 ) بىگمان كسانى كه گفتند پروردگار ما خداست ، سپس - بر اين گفته - پاى بر جا ماندند ، فرشتگان به‌طور مداوم بر آنان فرود آيند كه مترسيد و نگران نشويد و همديگر را به بهشت موعودتان نويد دهيد .\r\n« تتنزل عليهم الملائكه » فرود آمدن مداوم فرشتگان ، براى كسانى است كه در راه حقّ و حقيقت استقامت مىورزند و عباد خدا را در مسير صراط مستقيم حق يارى مىدهند .\r\nنعمت و هدايت عام الهى اين است كه با وجود همه‌ى انحرافات از همان ابتداى نزول وحى تا آخر زمان تكليف ، قرآن و راه هدايت نمايان است .\r\n متاع كفر و دين بى مشترى نيست * گروهى اين گروهى آن پسندند \r\nاگر بگوييم دين در عرصه‌ى فهم بشرى ، رنگ متغيّر بشرى به خود مىگيرد و لذا هر كسى به هر نحو كه فهميد هدايت يافته است ، توجيه مناسبى نكرده‌ايم . بهتر است بگوييم صراط مستقيم الهى در وحى خالص او نمايان است و كسانى كه مطابق مراد الهى حركت كرده‌اند ، هدايت يافتگان كاملند و ديگران با توجه به توان فهم خود از اين\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nحقيقت توشه‌اى برگرفته‌اند كه اگر با همه‌ى تلاش و تحقيق قدم بردارند يقيناً به مرادات الهى ، مخصوصاً در آيات الاحكام مىرسند و اگر به اندازه‌ى توان و قدرت نهفته‌ى درونيشان كه خداى متعال در فطرت و عقل بشر به وديعت نهاده است ، همت نكرده باشند ، قاصر يا مقصّر خواهند بود و تعداد اين دسته گرچه بيشتر باشد ، دليل بر عدم هدايت الهى نيست . زيرا اگر طبق نظريه‌ى قبلى همه را هدايت يافته بدانيم ، پس گمراهان با چه معيارى شناخته خواهند شد ؟ آيا اگر كسى مخالف فهم بشرى قدم برداشت گمراه است ؟ يا مخالف وحى و مراد الهى ؟ آيا مراد الهى همان كثرت و تبعيت از آراء بشرى است تا مخالف آن گمراه باشد ؟ در اين صورت هيچ كسى گمراه نيست و همه هدايت يافته‌اند ! حقيقت اين است كه مضلّين بايد با معيار حقيقت وحى سنجيده شوند و مخالفان وحى نيز بسيار اندكند ، ولى كسانى كه وحى خالص را به طور صحيح نفهميده‌اند و يا نخواسته‌اند كه بفهمند ، بيشترند - و اين كج فهمىها چه بسا واقعاً رنج دهنده و عذاب‌آور است كه انشاءاللَّه خداى متعال خود در تمام موارد قضاوت خواهد فرمود ، به هر حال - چنان‌چه هدايت شدگان نيز كم باشند ، لكن چون مراحل هدايت متفاوت است قهراً درجات آن نيز بستگى به چگونگى فهم و تدبّر صحيح در كلام خدا دارد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\n23 تحريف قرآن !\r\nدكتر سروش : هيچ چيز خالص در اين جهان يافت نمىشود . خداى جهان هم بر اين نكته انگشت تأييد نهاده است آن‌جا كه مىگويد : « أنزَلَ مِنَ السَّماءِ ماءً فَسالَتْ أَودِيةٌ بِقَدَرِها » ( رعد / 17 ) آبى كه از آسمان فرو مىريزد ، ناچار با گل و لاى آميخته مىشود و كف بلندى بر آن مىنشيند .\r\nحق و باطل چنين به هم آميخته‌اند . امام على عليه السلام نيز فرمود كه حق خالص و باطل خالص اگر وجود داشتند ، هيچ‌كس در گزيدن حق و ترك باطل ترديد نمىكرد . اما هميشه چنين است كه « يؤخذ من هذا ضغث و من هذا ضغث فيمزجان » مخلوطى از هردو درست مىكنند و عرضه مىكنند .\r\nهمين كه پاره‌اى عالمان شيعه ( مثل على بن ابراهيم قمى ، ثقةالاسلام كلينى و محدث نورى ) قائل به تحريف قرآن بوده‌اند و در آن تغيير و نقص روا داشته‌اند ، آيا نشان نمىدهد ( از منظرى معرفت شناسانه و درجه دوم ) كه دامنه‌ى تصرف دست بشر در عرصه‌ى دين بسى گسترده‌تر است ( دست‌كم به زعم آن محدثان ) و داشتن و خواندن قرآنى محرَّف با ديندارى و مسلمانى ناسازگار است ؟ اين‌ها همه نشان مىدهد دين\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nوقتى وارد تاريخ مىشود . چه غبارها و حجاب‌ها بر آن مىنشيند و چه قطعه‌ها از آن بريده يا بر آن افزوده مىشود ! و آن‌چه مىماند حداقل لازم معنويت و هدايت است كه براى آدميان عرضه و اعطا مىشود و همين است معنى دقيق تنزيل كه در قرآن به آن اشارت رفته است . [ كيان / 36 
  ]\r\nآيةاللَّه صادقى : اولًا بايد پرسيد : آيا گفته‌هاى خود شما نيز خالص است يا ناخالص است ؟ طبق سخن خودتان كه هيچ چيز خالص در جهان يافت نمىشود ، همين سخن شما نيز شامل ناخالصىها خواهد بود ! ثانياً ما در جهان هم خالص داريم و هم ناخالص .\r\nخالص دو گونه است : چيزى كه خالص است و هرگز مخلوط و مشوب با چيز ديگر نيست . ذات مقدّس خداى تعالى است كه حقِّ خالص است و بطلان‌پذير هم نيست و هرگز ناخالص هم نمىشود . پس حداقل يك چيز خالص داريم و حتى بيشتر از آن ، دلايل اثبات خداى سبحان نيز خالص است . يعنى اگر شكاكان و شك‌سازان با ادلّه‌اى در وجود خداى تعالى تشكيك كنند ، با حجت رساى ربانى و براهين محكم وحيانى و عقلانى از تكوين و تشريع قابل پاسخ‌گويى است . « 1 »\r\nنوع ديگر خالص‌هايى كه مخلوط با چيزهايى مىشوند كه اين نوع هم دو گونه است :\r\nيك نوع كه قابل تخليص نيست و نوعى كه تخليص مىشود .\r\nحال ببينيم آيا قرآن كريم خالص محض است يا نه ؟ ! و چنان‌چه تنزّل كنيم و فرض كنيم كه نعوذبااللَّه قرآن هم با غير قرآن مخلوط شده باشد - سؤال اين است كه آيا اين مخلوط شده قابل تخليص هست يا خير ؟ ما دست‌كم با چهارده دليل معتقديم كه - قرآن بايد خالص باشد تا خدشه‌اى بر ولايت تشريعى و دستگاه عظيم ربوبى وارد نشود :\r\n1 - عصمت ربانى و الهى مقتضى است كه وحى آخرينش را به هر وسيله‌اى كه خود مىداند حفظ كند . يا با ارسال رسولان يا با نگهدارى دقيق و استوار از آخرين وحى . يا بالُوث كردن توطئه خائنان و امثال آن ، زيرا ذات و صفات و افعال خداى متعال ، معصوم\r\n\r\n\r\n","description":"","footnote":"\r\n( 1 ) - چنان‌كه استاد معظّم در كتاب « حوار بين‌الهيين والماديين » : ماترياليسم و متافيزيك و كتاب « آفريدگار و آفريده » به‌طور مفصل پيرامون اين مسئله بحث فرموده‌اند و نيز در تفسير شريف‌الفرقان - ذيل آيات مربوطه هم مفصلًا بحث نموده و جواب شبهات موجود را داده‌اند . ( خادم‌القرآن )\r\n","page_name":" 216 ","page_number":216},
  {"content":"\r\n\r\nو مطلق و بىنهايت است ، هم قادر است و هم حكيم و هم عليم - لذا با علم مطلقِ خويش ، كلامى مطلق و دور از هرگونه خلط و شائبه براى همه‌ى زمان‌ها فرستاده است . و اگر كلام خداى متعال ، خلود و ابديت نداشته باشد ، علم او به گذشته ، حال و آينده مطلق نخواهد بود . پس بنابر محال بودن تالى ، مقدّم آن نيز منتفى خواهد شد و قطعاً به دليل حكمت و قدرت و علم مطلق و بىنهايت الهى ، قرآن ابديت دارد . خداى تعالى در مرحله‌ى بعد يا بايد با قدرت مطلق و لايزال خويش آخرين وحى خود را از گزند تحريف مصون و محفوظ بدارد ، يا رسولانى را تا آخر زمان تكليف براى بيان وحى جديد يا تصحيح وحى ناخالص از خالص بفرستد ، و چون رسولانى بعد از خاتم الانبياء والمرسلين نيامده و نمىآيند و وحى و فرمانى هم براى تصحيح ، نسخ يا انقضاء وحى و فرمان قبلى نيامده ، لذا قدرت خداى متعال بر قضيه اول از منفصله‌ى فوق تحقّق يافته و قرآن كه وحى خالص و ابدى است ، با قدرت مطلق الهى محافظت شده و الى يوم القيمه نيز محافظت خواهد شد .\r\nو هم‌چنين مقتضاى علم و حكمت ربّانى است كه تا پايان زمان تكليف اين حجّت رساى خود را ثابت و استوار و محكم از تمام دسيسه‌هاى روزگار حفظ فرمايد : « قل فللّه الحُجَةُ البالغة » اگر نقص و كمبودى در قرآن بود ، قدرت خداى حكيم ايجاب مىكرد پيامبرش صلى الله عليه و آله را تا سال‌هاى ديگرى هم زنده نگه‌دارد و به وسيله آن حضرت وحى ابدى را جبران كند تا نقص و كمبودى نداشته باشد . بنابراين با نزول قرآن كريم وحى الهى كامل شد كه « اليَوم اكْمَلْتُ لَكُمْ دينَكُم وَ اتْمَمْتُ عَلَيكُم نِعمَتى و رَضيتُ لَكُمْ الاسْلامَ ديناً . . . » ( مائده / 3 ) « وَ تَمِّت كَلِمَةُ رَبِّكَ صِدقاً وَعدلًا لامُبَدِّلَ لِكَلِماتِهِ » ( انعام / 115 ) كه با حكمت و علم و قدرت مطلقه خويش ، ابلاغ رسالت را توسط پيامبرش صلى الله عليه و آله بيشتر از 23 سال لازم و ضرورى ندانست ، زيرا وحى پايان يافته بود و اگر حكمى از احكام يا گوشه‌اى از معارف لازم و مورد نياز بشر را نفرستاده باشد در اين صورت خدشه بر حكمت مطلق و قدرت مطلق و صفات مطلق او وارد مىگردد . محال است كسى بتواند ثابت كند حكم مورد نيازى براى مكلّفان ، در وحى قرآن و سنّت قطعيّه موجود نيست . بنابراين خداى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمتعال با علم و قدرت و حكمت خويش خواسته كه عمر پيامبرش و حجم قرآنش به همين اندازه‌اى كه هست كافى باشد و هست :\r\n« أَوَلَم يَكْفِهِم أنَّا أنْزَلْنا عَلَيك الْكِتابَ يُتْلى عَلَيْهِمْ » ( عنكبوت / 51 ) آيا براى كلّ مكلّفان كافى نبوده است ، كه اين كتاب را برايشان نازل كرديم كه بر آنان - هم‌چنان - خوانده مىشود !\r\n2 - عصمت رسولى و رسالى وحى در ابلاغ ، حفظ و نظارت بر كتابت ، اطمينان‌بخشِ مصونيت قرآن است . زيرا وجود كوچكترين تحريف در قرآن نمايانگر خطاى رسول در بيان و حفظ و نظارت بر كتابتِ وحى مىباشد . پس چون عصمت رسولى و رسالى در انجام وظائف وحيانى متيقّن است ، صيانت قرآن نيز مسلّم است .\r\n3 - عصمت معصومين از اهل بيت رسالت : به دليل آيه‌ى فاطر و تطهير و آياتى ديگر در بيان و حفظ و عمل به وحى قرآن ، نمايانگر مصونيت مستمّر و هميشگى قرآن است .\r\nگرچه محصور شدن ائمه هدى عليهم السلام محروميتى قابل توجه براى مسلمانان بوده است ، لكن فيض و رحمت و هدايت عظيم ربانى در قرآن همواره راه‌گشاى حل مسايل و مشكلات بوده و مىباشد . چنان‌كه خود ائمه‌ى طاهرين نيز در هنگام پاسخ‌گويى به تمامى پرسش‌ها از قرآن يارى مىجستند و در مقابل شبهه‌گران مىفرمودند : « هرچه ما مىگوييم بپرسيد از كجاى قرآن است ؟ » ( متن روايت )\r\n4 - در تحريف قرآن ، حجت ربّانى در تكاليف پايان مىيابد . زيرا اگر مشخص نباشد كه وحى سالم و ناسالم كدام است ، عمل به تكاليف هم معين نخواهد بود و توانايى مردم نيز - به دليل انقطاع وحى - در به دست آوردن حكم اصلى الهى ، بىنتيجه خواهد ماند بنابراين تكليفى براى آن‌ها نخواهند ماند . چون : « لا يُكَلِّفُ اللّهُ نَفساً الَّا وُسْعَها » خدا كسى را مكلف نمىكند ، مگر به اندازه‌ى توانايىاش ( بقره / 286 ) بنابراين‌بر خداست كه اگر تكليفى از كسى مىخواهد آن را مشخص و سپس محافظت كند . فرض كنيد اگر استادى به‌طور مبهم يا مشكوك بر شاگردان تكليفى مقرّر كند و دانش‌آموزى آن را انجام ندهد ، آيا استاد حقّ دارد وى را مؤاخذه كند ؟ و در صورت مؤاخذه اگر شاگرد\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبگويد : شما به‌گونه‌اى نگفتيد كه من متوجّه شوم ، استاد چه پاسخى خواهد داشت ؟ « 1 »\r\n5 - ماهيت كل آيات قرآن كريم ، از نظر فصاحت و بلاغت و مطلق بودن ، دلالت بر عدم تحريف دارد . زيرا افكار ، انديشه‌ها ، احكام و جملات بشرى هرگز مطلق نبوده و نيست ، و اگر بشر در قرآن دخالتى كرده باشد ، خطا و اشتباه بودن آن قسمت نيز در هر صورت قابل اثبات خواهد بود . بنابراين شما ثابت كنيد چه چيزى در قرآن خطا و اشتباه است تا سيه روى شود آن كه در او غش باشد . قرآن فى نفسه بيانگر اعجاز و ربّانى بودن خود است .\r\nعلاوه كه از نظر تواتر ميان مسلمين نيز فوق‌العاده است ، لكن بالاتر از مسئله‌ى تواتر ، ماهيت عباراتش ، نمايانگر وحيانى بودن كلمه به كلمه‌ى قرآن است .\r\n6 - ده‌ها آيه از خود قرآن دلالت بر عدم تحريف آن دارد ، از جمله :\r\n« إِنّا نحنُ نَزَّلْنَا الذِّكْرَ وِ إِنَّا لَهُ لحافظون » ( حجر / 9 )\r\nهمانا ما خود ما ، نازل كرديم اين ذكر [ قرآن 
  ] را و همانا ما براى او حتماً حافظ و نگهبانيم .\r\n« ذكر » به دليل آيات قبل - از جمله آيات اول و پنجم - خود قرآن است و نام قرآن در آيه اول هم آمده است .\r\nده تأكيد در اين آيه براى حفاظت و صيانت قرآن از تحريف ، توسط حضرت حقّ جلّ اسمه به كار رفته است . ضمائر جمع ، دلالت بر جمعيّت صفات ربانى دارد ، يعنى خداى تعالى با همه‌ى صفات ذات يگانه‌ى خود ، ضامن حفظ قرآن شده است .\r\n7 - « لاتُحَرِّكْ به لِسانِكَ لِتَعْجَلَ بِهِ ، إِنَّ عَلَيْنا جَمْعَهُ و قُرْآنَهْ » ( قيامت / 17 ، 16 )\r\n\r\n\r\n","description":"","footnote":"\r\n( 1 ) - در بيان وحى و ارسال رسل و عمل به فرامين الهى نيز دقيقاً همين فرض متصوّر و غير قابل انكار است . به دليل همان آيات قبل و آيات ديگر مثل « لا يُكَلِّف‌ُاللَّهُ نَفساً الّا ما اتيها » ( سوره‌طلاق / 7 ) « و ما كُنّا مُعَذِّبينَ حَتى نَبْعَثَ رَسُولًا » ( سوره‌اسرى / 15 ) خداى متعال كسى را مكلف نمىكند مگر به آن‌چه از وحيش به او داده است ، و خداى تعالى عذاب نمىكند . كسى را مگر آن كه فرستاده‌اى وحيانى براى انذار او فرستاده باشد . . . بنابرين كسانى مورد مؤاخذه و عذاب الهى واقع مىشوند ، كه علم به تكليف داشته باشند ، وحى به آن‌ها رسيده ، احكام الهى براى آن‌ها تبيين شده باشد . و الا افراد ناآگاه و قاصر هرگز مورد مؤاخذه قرار نمىگيرند مگر اين كه قصورشان از روى تقصير باشد كه اين هم بحث جدايى دارد و در جاى خودش مفصلًا بيان شده است . ( خادم‌القرآن )\r\n","page_name":" 219 ","page_number":219},
  {"content":"\r\n\r\nاى پيامبر زبانت را به خواندن قرآن حركت مده ، همانا گردآورى قرآن و شيوه‌ى خواندنش بر عهده‌ى ماست . پس هنگامى كه آن را خوانديم از آن تبعيت كن سپس بيان و تبيين قرآن نيز بر عهده‌ى ماست .\r\nدر اينجا نيز با چندين تأكيد ، خداى سبحان با مجموع صفات ربّانى در « عَلَيْنا » نزول و جمع قرآن و خواندن واحد قرآن را بر خود واجب مىداند . حال آيا اين واجب تحقّق نيافته است ؟ !\r\nو اما آياتى ديگر كه قرآن را كامل و تمام و تبديل‌ناپذير معرفى مىنمايند ، همگى دلائلى محكم بر صيانت و عدم تحريف آن است .\r\n8 - اتفاق مسلمين در اعتقاد به عدم تحريف قرآن و روايات فوق حد تواتر حضرات معصومين عليهم السلام در طول تاريخ توسط كل مسلمانان خود دليلى محكم بر عدم تحريف قرآن كريم است كه اگر تعدادى اندك ولو هزار نفر در مقابل ميلياردها مسلمان در طول تاريخ ، خلاف آن سخنى گفته باشند ، هيچ‌گونه ارزشى ندارد ، تا چه رسد كه چند نفر انگشت شمارِ غافل بيشتر نيستند « 1 » و استناد به اين معدود قليل و ناچيز خود بىدليلى محض در برابر ديگران است . چرا به خود قرآن كريم ، روايات عدم تحريف و قول اين همه از علماى اسلام كه در طول تاريخ معتقد به عدم تحريف قرآن هستند ، استناد و توجه نمىكنيد و چند قيل و قيله را دست‌آويز مىسازيد ؟ « 2 »\r\n\r\n\r\n","description":"","footnote":"\r\n( 1 ) - منظور - مرحوم كلينى ، قمى و نورى است كه به نظر ما اين سه بزرگوار هم بازى خورده‌اند و خود را گرفتار چنين بليه‌اى نموده‌اند - چرا ؟ العلم عنداللَّه . آن‌چه كه مسلم است اين است كه اين سه نفر ، نه پيغمبر بوده‌اند و نه امام معصوم و نه داراى عصمت - اين‌ها نيز مشابه همين علماء زمان خود ما يا ديگر علماء بوده‌اند - نه به آن‌ها وحيى شده و نه داراى عصمت بوده‌اند و اصولًا غير از 14 نفر كه داراى عصمت بوده و هستند - بقيه مردم حتى علماء اسلام و حتى اعلم علماء هر كس باشد در هر زمان و در هر مكان مسلماً معصوم نبوده و نيستند ، مطلق نيستند و همين عدم عصمت و وجود غفلت باعث ده‌ها و بلكه صدها و هزارها خطا و اشتباه در گفتار و اعمال و افكار آن‌ها شده است . اين‌جا است كه فرموده‌اند : « زلَّهُ العالِمِ - زَلَّه العالَمْ » لغزش و خطاى عالم موجب انحراف و لغزش جهان اسلام است اعاذنااللَّه من شرور انفسنا و من شرور علومنا و حلومنا فى الاسلام . ( خادم‌القرآن )\r\n( 2 ) - عجب از نواميس اسلام محافظت نمودند : عجب سفارشات خدا و رسول خدا را در باره‌ى قرآن كريم عمل نمودند ؟ كسى كه نسبت به بزرگترين و بالاترين و ارزشمندترين ناموس اسلام كه قرآن كريم است ، اين طور بىواهمه سخن بگويد و افتراء بزند ، تهمت ظنىالدلاله بودن قرآن ، تهمت تحريف قرآن ، تهمت مفهوم نبودن قرآن ، تهمت مجمل بودن و امثال آن - نمىدانم چه بايد گفت الّا اين كه خود خداى تعالى جواب‌گو باشد كه هست ( خادم‌القرآن )\r\n","page_name":" 220 ","page_number":220},
  {"content":"\r\n\r\n9 - روايات ثَقَلَين كه فوق حد تواتر است ، با تعبيرات مترادف از سوى پيامبرگرامى صلى الله عليه و آله تأكيد بر ماندگارى دو امانت گرانبهاى تحريف نشده‌ى حضرتش در بين مسلمين دارد ، يعنى : « كتاب‌اللَّه و عترتى » يا « كتاب‌اللَّه و سنّتى » ، پس آن‌چه به نام پيامبر جعل شده باشد خارج از اين دو يادگار نبىّ و قابل شناسايى است .\r\n10 - اصل در هر چيزى ، پاكى و برائت است مگر آن كه بر تهمت وارد شده ، دليلى علمى اقامه شود و بر تحريف قرآن تاكنون هيچ كس نتوانسته و نخواهد توانست دليل جامع و مانعى ارائه نمايد .\r\nما در طول تاريخ هيچ كتابى درباره تحريف قرآن سراغ نداريم . لكن متأسفانه آقاى نورى با جمع‌آورى حدود 19 حديث از قول پيامبر و ائمه : ، لكّه‌ى سياهى در تاريخ علماى شيعه به جاى گذاشت كه اولًا هر 19 حديث اشكالات بسيار واضح و حتى مضحك دارد ، و ثانياً خود حاجى نورى بعد از نوشتن « فصل الخطاب فى تحريف كتاب رب‌ّالارباب » كتاب ديگرى بر عدم تحريف قرآن نوشت و به يكى از معروف‌ترين شاگردانش يعنى حاج آقا بزرگ تهرانى ، « صاحب الذريعة » گفت : « راضى نيستم كسى فصل‌الخطاب را بخواند پيش از آن كه اين كتاب را بخواند . » گرچه داستان نوشتن « فصل الخطاب » نيز بسيار حيرت‌انگيز و ساده‌لوحانه است كه مرحوم آيةاللَّه مرعشى نجفى « ره » براى اينجانب و سايرين نقل فرمودند و من نيز در جاى خود آن را براى عموم گفته‌ام . لكن در اينجا به دو حديث از 19 حديث اشاره مىكنيم تا بدانيد اين كتاب چگونه حتى از پايين‌ترين درجه علمى ساقط است . « 1 »\r\nدر ( آيه‌ى 59 بقره ) و ( آيه‌ى 162 سوره‌ى اعراف ) ، حاجى نورى حديثى مىآورد كه كلمه « آلَ مُحمّدٍ حَقَّهُم » را اضافه بر آيه دارد و در قرآن نيست :\r\n« فَبَدَّلَ الذينَ ظَلَمُوا [ آلَ مُحمّدٍ حَقَّنهُم 
  ] قَولًا غَيْرَ الَّذى قيلَ لَهُمْ فَأَنْزَلنا عَلَى الَّذينَ ظَلَمُوا [ آلَ محمّدٍ حَقَّهُم 
  ] رِجْزاً مِنَ السَّماء . » اين آيه در دو سوره بقره و اعراف به همين صورت بدون كلمات « ال محمد حقهم » آمده است و داستان آيه درباره‌ى زمان حضرت\r\n\r\n\r\n","description":"","footnote":"\r\n( 1 ) - در مقدمه‌ى تفسير « الفرقان » ص 46 - 44 در پاورقى به‌طور مفصل درباره اين 19 حديث و داستان فصل الخطاب بحث شده است\r\n","page_name":" 221 ","page_number":221},
  {"content":"\r\n\r\nموسى عليه السلام است كه آن حضرت هنگام ورود به شهرى كه احتمالًا بيت‌المقدس بوده ، به قوم بنىاسرائيل كه همراهش بودند ، فرمود : بگوييد « حِطَّة » . ولى قوم بنىاسرائيل به جاى آن گفتند : « حِنطَة » ! ! و حضرت موسى عليه السلام را مسخره كردند كه آيه مىفرمايد :\r\n« قَولًا غَيْرَ الّذى قيلَ لَهُم » گفته‌ى آنان غير از آن چيزى بود كه به ايشان گفته شده بود . و اين اصلًا ربطى به آل محمد و ظلم به اهل بيت ندارد و جاى بسى شگفتى است ! ! يا در ( آيه‌ى 90 سوره‌ى بقره ) كلمه‌ى « علي » را اضافه كرده است : « بِئْسَمَا اشْتَرَوا بِهِ انْفُسَهُم أن يَكْفُرُوا بِما انْزَل‌َاللَّهُ [ فى علىٍ 
  ] بَغْياً . . . »\r\nباز هم اين آيه در مورد كفر ورزيدن بنىاسرائيل به كتاب تورات در زمان حضرت موسى عليه السلام است و درباره وجود نازنين على عليه السلام و حتى پيامبر صلى الله عليه و آله هم نيست .\r\nما آيات بسيار محكم و متينى درباره‌ى اميرالمؤمنين على بن ابيطالب عليه السلام در قرآن داريم كه در تفسيرالفرقان به‌طور مفصل از مقام ولايت ايشان با استدلال به آيات مورد نظر دفاع كرده‌ايم . ديگر نيازى به اين گفته‌هاى بىاساس و احاديث مجهول و مَجعُول نداريم تا آبروى قرآن و اسلام را به خطر اندازيم . پس مىبينيد كه آمده‌اند با اين شيوه‌ى منحرف ، نام على عليه السلام را در قرآن جا بزنند ، ولى حيثيت اميرالمؤمين عليه السلام و قرآن كريم و اصل و اساس اسلام را زير سؤال برده‌اند . به اين ترتيب تكليف كسى كه بخواهد به صورت دست دوّم يا چندم به گفته‌هاى حاجى نورى و ديگران استناد كند ، معلوم و روشن است .\r\n11 - رسول گرامى اسلام و ائمه هدى : بارها و بارها مسلمين را در شناخت احاديث‌شان به قرآن كريم ارجاع داده‌اند . آيا معصوم كسى را به سوى كتابى هدايت مىكند كه كم و زياد داشته باشد ؟\r\nاين احاديث چنان در حد فوق تواتر هستند كه به صورت قاعده درآمده‌اند : « ما وافَقَ كِتابَ اللَّهِ فَخُذُوهُ وَ ما خالَفَ كِتابَ اللَّهِ فَدَعُوهُ » و همين طور حديث شريف مُنى كه ذكر شد .\r\nاولًا در كل اين احاديث مىفرمايند كتاب نه كُتُب ، ثانياً اگر تحريفى در قرآن باشد اين احاديث را به كدام قرآن ارجاع دهيم ؟ به قرآن مُحَرَّف ؟ ! بنابراين چيزى بيش از يك\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nقرآن و يك كتاب نيست .\r\n12 - صيانت و حفاظت قرآن از تحريف ، صيانت براى كل كتب سماوى پيشين است .\r\nزيرا « مُصَدِّقاً لِما بَيْنَ يَدَيْهِ مِنَ الكِتابِ » تصديق كننده‌ى درست‌ها و بر طرف كننده‌ى نادرست‌هاست و چون بعد از قرآن ، وحى و رسولى ديگر نيامده و نخواهد آمد ، لذا بايد محك و معيارى اصيل براى كشف صحيح از سقيم در كل شرايع وجود داشته باشد . كتب آسمانى قبل ، حقِّ ناخالص‌اند كه در مقايسه با قرآن خالص مىگردند . پشتوانه‌ى قرآن ، قدرت خداى متعال و پشتوانه كتب گذشته ، قرآن است . شايد رمز اين كه خداى سبحان جلوى تحريف كتب قبل را مسدود نكرد ، دو چيز بود : يكى وجود انبياء و رسل كه همواره بيان‌گر وحى خالص بودند و يكى هم نزول قرآن . يعنى اگر تورات تحريف شد ، لكن بعد از موسى عليه السلام انبياء بنىاسرائيل مثل داود ، سليمان و . . . بازگوكننده‌ى شريعت و احكام دقيق الهى بودند . لكن بعد از قرآن ، وحى پايان يافت و رسالت ختم گرديد و هيچ پشتوانه‌ى وحيانى براى قرآن غير از خود قرآن نيست . لذا قدرت لايزال الهى پشتوانه‌ى عدم تحريف وحى آخرين است ، تا وحىهاى خالص قبل از خود را تأييد و تصديق كند و حقيقت محض را تا پايان زمان تكليف بيان نمايد و حجّتى بالغه برهمگان الى يوم القيمه باشد .\r\n13 - صيانت قرآن ، صيانت همه‌ى احاديث محمدى و اهل بيت محمدى صلى الله عليه و آله را دربر دارد . قرآن به‌طور كلى صحيح‌نمايى و غلطزدايى از كلّ مطالب مختلط و التقاطى را انجام مىدهد .\r\n14 - در تحريف قرآن ، وحى و حجت الهى در كل تاريخ ضايع مىگردد و همه‌ى تلاش‌ها و زحمات انبياء در طول زمان و عرض زمين محو و نابود مىشود .\r\nو در جمع - خلود قرآن و رسالت محمدى كه « الْيَوم اكْمَلْتُ لَكُمْ دينَكُم واتْمَمْتُ عَلَيْكُمْ نِعْمَتى و رَضيتُ لَكُمُ الْأِسْلامَ ديناً » ( مائده / 3 )\r\nامروز دينتان را برايتان كامل كردم و نعمتم را بر شما به اتمام رسانيدم و برايتان - از جهت دين : ( طاعت ) - به همين اسلام راضى شدم .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاساساً چرا خداى متعال راضى به اسلام است ؟ چون با قرآن ، دين كامل و نعمت در كلّ ابعاد تشريعى بر مكلّفان تمام شده است . موضوع بحث آيه ، فقط ولايت نيست ، بلكه جميع جهات شريعت در ميان احكام و تكاليف و خواسته‌هاى الهى بر مردم در بيان معارف و حقايق و از جمله ولايت ، بيان و كامل شد و به وسيله آخرين نعمت مُهرِختام الهى با پديده‌ى ولايت و امامت بعد از رسول‌اللَّه صلى الله عليه و آله بر ورقه وحى الهى زده شد كه با اعطاء اين نعمت بزرگ « امامت و ولايت » اكمال دين و اتمام آن محقّق گرديد و تا پايان زمان تكليف مرضىّ حقّ واقع گرديد . اگر اسلام كامل و كافى نباشد ، وحى و رسالت جديدى لازم است - نه پندارها و راه‌حل‌هاى جديد بشرى ، زيرا خداى تعالى ناتوان از فرستادن رسولان ديگرى نيست و اگر شيوه‌ها و روش‌هاى جديدى لازم باشد ، خداى عليمِ حكيم بايد بفرمايد نه غير او . بنابراين دلايل و ادلّه‌اى ديگر نيز دلالت دارد كه هرگونه تحريفى در قرآن مطرود و مردود است . « تحريف » از حرف است و حرف جانب كلام است . يعنى قرآن را به جانبى غير از جانب قرآنىاش انداختن كه داراى پنج مرحله است :\r\nالف ) تحريف معنوى كه قرآن را بر خلاف نصّ و يا ظاهرش معناكردن و بر قرآن تحميل نمودن كه هم كفار و هم مسلمانان اين‌گونه تحريف بر قرآن را بسيار مرتكب شده‌اند . لكن قرآن چنان‌كه ذكر شد ، با ابزارها و قراين درونى خودش ، مفسر و مبيّن خود است و هرگونه تحميلى بر خود را آشكار مىسازد .\r\nب ) تحريف لفظى كه چهار نوع است :\r\n1 - تحريف به زيادشدن در قرآن كه هيچ كسى در جهان در بين مسلمين ، كفار يا اهل كتاب قائل به زيادشدن لفظ ، كلمه يا عبارتى بر قرآن نيست .\r\n2 - تحريف به جابه‌جا شدن برخى آيات بر خلاف وحى .\r\n3 - تحريف به نقص و افتادن بعضى آيات .\r\n4 - تحريف به عوض شدن برخى لغات يا عبارات با لغت يا عبارتى ديگر .\r\nسه مورد اخير در ميان مسلمين ، يا اهل كتاب قائلينى دارد كه طبق ادلّه‌ى مذكور ،\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبيان و حفظ و نگهدارى و ترتيب آيات قرآن به عهده‌ى خودِ خداى متعال است و هرگونه تحريف در قرآن - دليل بر عجز خدا در صيانت قرآن محسوب مىگردد . البته قائلين به تحريف ، همان طورى كه عرض شد تعداد كم و انگشت‌شمارى هستند كه استناد به اقوال عليل و ذليل آن‌ها به هيچ‌وجه دليل نيست و كسانى كه بخواهند تحريف قرآن را اثبات كنند ، بايستى دلايل محكم و متقنى بياورند ، نه اين‌كه به اقوال مضمحل چند نفر انگشت‌شمار و بى اطلاع از علوم قرآن تمسك كنند و نظر خدا و پيامبر و جميع مسلمين را در عدم تحريف كنار بگذارند !\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\n24 تحريف سنّت قطعيّه و روايات\r\nدكتر سروش : نه تنها در فهم دين خلل‌هاست كه در خود دين و به نام پيامبر و پيشوايان دين هم ، جعل و وضع‌هاى بسيار صورت گرفته و كار را بر عالمان دين در تميز صحيح از سقيم دچار صعوبت كرده است . آن‌چه از كتاب و سنّت به دست ما رسيده ( از مجموعه‌ى كتاب و سنّت ) نه همه آن است كه مىتوانست باشد و نه خالى آن است كه مىبايست باشد ( يعنى خالص نيست ) . بسا روايات كه از ميان رفته و به دست ما نرسيده و بسا احاديث كه مجعول است و باقى مانده ، بسا پرسش‌ها كه مىتوانست روشن‌گر راه باشد ، يا با پيشوايان در ميان نهاده نشده و يا آنان از سر تقيه و اسباب ديگر جواب نگفته‌اند . [ كيان / 36 
  ]\r\nآيةاللَّه صادقى : در جواب كل اين بساها بايد گفت آيا خداى متعال توانسته است آخرين وحى را در دو بُعد كتاب و سنّت قطعيّه ، به‌گونه‌اى تبيين و حفظ كند كه تا پايان زمان تكليف بماند و تكليف همگان را به وسيله آن مشخص كند ، يا نتوانسته است ؟ اگر نتوانسته باشد كه خدايى ناتوان و بدون حجّت بالغة است ! ما در حفظ و صيانت قرآن به طور مستقصى بحث نموده‌ايم ، اما توانايى خداى قادر متعال ، در حفظ بيانات و روايات\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nپيامبر و ائمه عليهم السلام دو گونه است ، يك نوع اين كه قدرت خدا اجازه ندهد تحريف و جعل و نقصانى در روايات رخ دهد ، چنان‌كه در قرآن چنين كرده است . در مورد اين مطلب آن‌چه از مسلمات اسلامى است و حتى خود پيامبر صلى الله عليه و آله و ائمه‌ى هدى عليهم السلام به آن اعتراف دارند غير از اين است و به‌طور قطع جعليات و خرافاتى به نام پيامبر و ائمه در ميان روايات اين حضرات وارد شده است . قدرت خداى متعال به‌طور تام و تمام در مورد حفظ قرآن دخالت كرده است . يعنى ايجاب مىكند كه قرآن به عنوان محك و متن اصلى تحريف نشود كه نشده و اصول كلى احكام اصلى و بخش زيادى از مسايل فرعى را هم بيان كند كه كرده است . يعنى قدرت خدا در حفظ قرآن به‌گونه‌اى است كه از قول خدا و به اسم وحى جمله‌اى ساخته نشود و فصاحت ، بلاغت و مطلق بودن كلام‌اللَّه ، نمايانگر وحيانى بودن آن است و بشر در مقابله به مثل تاكنون نتوانسته سوره‌اى يا حتى آيه‌اى مثل آن را بياورد . يعنى حفظ قرآن هم از جهت سلبى است و هم از جهت ايجابى .\r\nيك قسمت انگشت‌شمار از فروع احكام مىماند كه بيان كننده‌اش سنّت قطعيّه است . آيا اين بخش تكاليف از سنّت قطعيّه ، مانده است يا خير ؟ « 1 »\r\nنوع دوم قدرت خدا اين است كه اين قسم مختصر تكاليف را نيز خداى متعال خواسته براى مكلّفين حفظ شود و الى يوم‌الدين به دست كل مكلفين تاريخ برسد كه مىبينيم رسيده است و گرنه در حجت بالغه و قدرت خداى متعال در مورد حفظ دينش خلل وارد مىشد . قدرت خداى توانا در حفظ سنّت قطعيّه تنها در جهت ايجابى است نه در جهت سلبى . يعنى قدرتش از ساخته شدن جملاتى به اسم پيامبر و ائمه جلوگيرى نكرده است و تنها در جهات ماندن سنّت قطعيّه تا ابد كار ساز است . به عبارت ديگر ؛ با صيانت قرآن از تحريف چيز ديگرى به اسم قرآن نداريم ، اما با وجود حفظ و صيانت\r\n\r\n\r\n","description":"","footnote":"\r\n( 1 ) - عرض مىكنيم : ما در احكام الهى حتى يك مورد هم نداريم كه حكمش در كتاب‌اللَّه و سنت قطعيّه نباشد . همه احكام از تمت علماً و نه ظناً به ما رسيده است ، ما در هيچ بعدى از ابعاد اسلامى هيچ‌گونه نيازى به علوم بشرى و اقوال مختلفه آن‌ها و ظنونى كه آقايان به آن‌ها عمل مىكنند نداريم - سنت قطعيه را از باب ضرورت بين مسلمين و مطابقت با قرآن كريم دريافت مىكنيم ، ديگر روايات را نيز با عرض به كتاب‌اللَّه و سنت قطعيه رسول‌اللَّه صلى الله عليه و آله صحيح و سقيم را تفكيك مىنماييم و اگر غير از اين بود حق داشتيم ادّعا كنيم كه در حجّة بالغه الهيّه و قدرت مطلقه او نعوذبااللَّه خلل و خدشه است . پس با اين بيانى كه عرض شد ، ادّعاى شما نيز در مورد خلل در فهم دين بىمورد و نابجاست ( مستفاد از جلسات درسى استاد ) ( خادم‌القرآن )\r\n","page_name":" 227 ","page_number":227},
  {"content":"\r\n\r\nسنّت قطعيّه ، بازهم عباراتى به اسم معصومين ساخته شده است كه خللى به حجّت بالغه‌ى الهى وارد نمىسازد ، زيرا اولًا قرآن پشتوانه‌ى سنّت قطعيه است و ثانياً خود سنّت قطعيه هم‌سو و هم‌جهت با حجت رساى ربانى به ما رسيده است . بنابراين‌اشكال شما نيز بىمورد و از روى بىاطلاعى به كتاب‌اللَّه صورت گرفته است .\r\nبيانى ديگر : قدرت الهى در ابقاء وحى آخرين دوبعدى است : يك بعد در حفظ خود قرآن و جلوگيرى از ورود باطل در آن كه در اين صورت كتاب محور و محك است . بعد دوم در حفظ و نگهدارى سنّت قطعيّه در حاشيه قرآن - كه اين دو با هم صددرصد فرامين و احكام الهى را بيان مىدارند .\r\nاما شناخت صدق و كذب روايات و تميز سنّت قطعيّه از غير قطعيّه نيز بسيار آسان است ، چون به‌طوركلى روايات سه دسته‌اند :\r\n1 - روايات موافق قرآن گرچه سند ضعيف داشته باشند ، قبول مىكنيم . زيرا به هر حال موافقِ قرآن ، حقّ است ، و مخالف قرآن باطل ، لكن در صورتى موافق قرآن را به معصوم عليه السلام نسبت مىدهيم كه راوى آن عادل باشد . يعنى اگر متن روايتى موافق قرآن باشد ، به هر حال آن را مىپذيريم . اما اگر راوى آن شخص ظالمى مثل شمر يا معاويه باشد ، روايت را مىپذيريم ، ولى آن را به معصوم عليه السلام نسبت نمىدهيم ، بلكه تنها از باب موافقت با قرآن مىپذيريم . اما اگر راوى آن ، كسى چون زراره يا سلمان باشد ، نسبت آن روايت به معصوم را هم مىپذيريم .\r\n2 - روايات مخالف قرآن را گرچه سند قوى داشته يا متواتر باشند ، قبول نمىكنيم .\r\nزيرا همانطور كه متن بر خلاف قرآن جعل شده ، جاعل براى تثبيت آن ، سند معتبرى را نيز جعل مىكند .\r\n3 - احاديثى كه نه موافق قرآن است و نه مخالف آن . اين‌گونه روايات را اگر مبدأ قرآنى داشته باشند ، يا در زمينه‌ى احكام شرعى باشند ، چنان‌چه متواتر باشند ، همانند قرآن از باب « اطيعوا الرسول » قبول مىكنيم . مثل ركعات هفده‌گانه‌ى نماز كه مبداء آن « اقيموا الصلاة » در قرآن است و هم‌چنين در حد بسيار بالايى متواتر و علم‌آور است ، به\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nگونه‌اى كه همه‌ى مسلمين عالم در آن اتفاق داشته و هيچ‌گونه خدشه‌اى در آن ندارند .\r\nاما بعضى از اين رواياتى كه ( نه موافق و نه مخالف قرآنند ) با اين‌كه متواتر هم نيستند ، لكن چون معارضى ندارند ، به دليل عدم تعارض و ايجاد علم ، از باب حجت بالغه قابل پذيرش هستند . زيرا اگر بر خلاف حكم الهى بودند ، خداى متعال بايستى احاديثى مخالف آن‌ها را از معصوم برساند تا در آن ايجاد تعارض و شك نمايد .\r\nاما اگر رواياتى كه نه موافقند و نه مخالف و مبدأ قرآنى هم ندارند ، مثلًا در زمينه‌ى علوم بشرى يا تاريخ يا . . . هستند ، اگر از طرق ديگرى همانند تواتر يا قوانين تكوينى يا قوانين علمى بشرى ، قابل اثبات و علم‌آور باشند ، باز هم مىپذيريم و اگر هيچ‌يك از اين راه‌ها براى اثبات اين قسم نباشد ، دربرابر اين دسته سكوت مىكنيم « 1 » . بنابراين بحث‌هايى چون حجيت خبر واحد ، بحث تعادل و تراجيح مرسوم ، تخصيص قرآن با احاديث ، ظنى الدلالة بودن قرآن و ساير بحث‌هايى كه در علم اصول مرسوم حوزوى بحث مىشوند ، با محوريت قرآن ، به كلى منتفى و بيگانه با وحى الهى و اضافى هستند .\r\nكشف روايات صحيح بسيار ساده است و صعوبتى در تميز صحيح و سقيم وجود ندارد . « 2 » مگر براى كسانى كه بخواهند بدون معيار و محك قرآنى با علومى چون علم رجال ، درايه و . . . مطلبى را اثبات كنند كه هيچ‌گاه به يقين هم نمىرسند . چون رجال و نساء خصوصاً در عصر غيب ولى امر عجل‌اللَّه تعالى فرجه‌الشريف هرگز ميزان شناخت صحيح از سقيم نيستند بلكه اين قرآن است كه با تأييد هر مطلبى ، صحيح را از سقيم به ما مىشناساند . بنابراين‌اگر كار تشخيص صحيح از سقيم ، دشوار مىنمايد ، تقصير و كوتاهى از دين نيست ، تقصير از كسانى است كه خواسته‌اند بدون يارى و استعانت از قرآن ، حرف‌هايى را به كرسى نشانند و دين و احكام آن را چنين مشكل و سخت وانمود نمايند .\r\n\r\n\r\n","description":"","footnote":"\r\n( 1 ) - البته بحث تقسيم و بررسى صحت و سقم روايات در صفحات قبل نيز گذشت\r\n( 2 ) - چنان‌كه در كتاب « غوص فى البحار » روايات علم‌آورِ 180 كتاب حديث شيعه و سنّى مثل بحارالانوار ، وسائل الشيعه از منابع شيعى و صحاح ستّه از منابع اهل تسنّن را برمبناى قرآن‌كريم جداسازى نموده‌ايم .\r\n","page_name":" 229 ","page_number":229},
  {"content":"\r\n\r\nمختصراً آياتى مانند « قُل فَلِلَّهِ الحُجَّةُ البالِغَة » حجت الهى را در عرض زمين و طول زمان براى كل مكلفان بالغ و رسا دانسته است كه اگر حجتى از تكاليف الهى در كتاب يا سنّت قطعيّه نابود يا مبهم باشد ، نابالغ خواهد بود ! رواياتى هم كه احياناً از ميان رفته و به‌دست ما نرسيده ، حتماً جايگزين اصلى آن در قرآن وجود دارد و اگر همچنين رواياتى از بين برود ، هيچ مشكلى پيش نمىآيد . زيرا رواياتى كه از بين رفتنشان موجب اختلال در حجت رسا و كامل ربانى است قطعاً حفظ شده و به دست ما رسيده است .\r\nهيچ ابهام و سؤال بىجوابى در هيچ يك از ابعاد احكام و تكاليف شريعت اسلام وجود ندارد و سؤالات مطرح نشده در طول تاريخ ، هيچ كدام پرسشِ از احكام نيست ، بلكه موضوعاتى است كه بايد با احكام منطبق گردند . كار ما از يهود و نصارى بسيار ساده‌تر است . چون آن‌ها بايد دو كوشش و كاوش كنند . اول اين كه بگردند كتاب صحيح و درست پيدا كنند ، چراكه كتاب‌هاشان دچار جعل و نقص و زياده و نقصان است و دوم اين كه بر محور كتاب اصيل‌شان ، روايات صحيح خود را پيدا كنند . كه در هر دو بُعد ناتوانند . زيرا هيچ ملاك و محك متقنى در دست ندارند . پس بايد در پى وحى و محك تحريف نشده‌ى ديگرى باشند . مردم و علماى اهل كتاب فقط با تحقيق در وحى آخرين الهى مىتوانند در صراط مستقيم الهى قرار گيرند تا چه رسد به مسلمان‌ها كه در اين اقيانوس بىكران قرآنند و احياناً استفاده‌اى از آن نمىبرند !\r\n« قرآن » تنها كتاب مطلق و خالص ربانى ابدى است ، و غير مطلق و ناخالص هم فقط اقوال بشرى است كه بدون علم و عقل و درك مطلق نظر مىدهند ، گذشت زمان هم اشتباهات بشر را معلوم و برملا مىسازد ، لكن همه بايد اين مطلب را بفهمند كه با گذشت چهارده قرن هنوز اشتباهى در قرآن اثبات نشده و نخواهد شد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\n25 بطون قرآن\r\nدكتر سروش : كلام الهى ذوبطون و سخن حق چند لايه است ، به‌طورى كه وقتى پوسته‌ى اول معنى را برمىداريد ، سطح ديگرى از معنا بر شما نمودار مىشود . همين ذوبطون‌بودن است كه طراوت و جاودانگى كلام را حفظ و تأمين مىكند . سرمايه اديان همين بيانات نافذ و ابدى است كه هميشه و براى همه كس چيزى براى گفتن دارند و گرنه به سرعت ته مىكشيدند و فانى مىشدند . بطون كثير فهم‌هاى متنوع و متكثر خواهند داشت .\r\nهريك از انبياء حظّى كه يافته‌اند با امت خويش در ميان نهاده‌اند و اين بهره‌ها متفاوت بوده است : « وَ تِلكَ الرُّسُلُ فَضَّلنا بَعضَهم على بعضٍ » ( بقره / 253 ) . مىتوانم بگويم كه خدا بر هر كسى به گونه‌اى تجلى كرده است و هر كسى هم حق را به گونه‌اى تفسير كرده است . اولين كسى كه بذر پلوراليسم را كاشت خود خداوند بود ، كه پيامبران مختلف فرستاد . هر يك را در جامعه‌اى مبعوث نمود و بر ذهن و زبان هر كدام تفسيرى نهاد . [ كيان / 36 
  ]\r\nآيةاللَّه صادقى : اى كاش جناب آقاى سروش و رفقاى ايشان همه پيش‌فرض‌ها و\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nيافته‌هاى برونى را از ذهن خود دور مىكردند و صادقانه به قرآن كريم مراجعه مىفرمودند و قرآن را با توجه به معانى خود قرآن و انتظارات آن بررسى و تحقيق مىفرمودند - تااين‌گونه گرفتار تشتّت فكرى و سليقه‌اى قرار نگيرند ، زيرا با يك بررسى ساده و بى كلك در آيات شريفه قرآن كاملًا متوجه مىشدند كه وحى پايانى به‌گونه‌اى است كه همگان مىتوانند - حدّاقل ظواهر و نصوص آن را بفهمند . لكن در مرحله‌ى بعدى با دقت و تقواى بيشتر ، مىتوان بطون عمقىِ بيشترى را دريافت كرد .\r\nمثل خورشيد كه اگر به‌طورِ سطحى به آن بنگريم ، فقط نور و گرماى آن را مىيابيم . لكن با دقت و علم و آگاهى بيشتر مىتوانيم ، استفاده‌هاى بيشترى از خورشيد و انرژى او كسب نماييم .\r\nاما در آيات الاحكام قرآنى هيچ بطنى نداريم . « 1 » مانند : « أقيمُوا الصَّلوةَ و آتُوا الزَّكاة » كه بطنى ندارد . البته در عمل بهتر و با توجه بيشتر ، عمق ايمانى مؤمن افزايش مىيابد ، و اين مسئله ربطى به بطن و بطون ندارد زيرا الفاظ آيات الاحكام داراى بطونى پيچيده نيستند و با صراحت معناى وجوب يا حرمت را افاده مىكنند و از مكلّف ، اطاعت و تبعيت مىطلبند . عده‌اى خواسته‌اند براى احكام هم مانند بحث ذات و صفات الهى فلسفه‌تراشى كنند و گفته‌اند كه مثلًا نماز نوعى ورزش است و روزه نوعى مداوا است . . . لكن اين‌ها چيزى جز توجيهات غلط و تحميلى نيست و ما اگر هم بخواهيم درباره‌ى علت يا خاصيّت احكام نظر دهيم ، بايد از خود قرآن پيروى كنيم ، چنان‌كه مىفرمايد : « اقِمِ الصلوةَ لِذِكْرى » ( طه / 14 ) نماز را براى ياد من به پا دار . يا « إنَّ الصلوةَ تنهى عن الْفَحْشاءِ والمُنكَر » ( عنكبوت / 45 ) بىگمان نماز از فحشاء و منكر بازمىدارد .\r\n\r\n\r\n","description":"","footnote":"\r\n( 1 ) - خوشبختانه با سير در آيات‌الاحكام حتى يك مورد هم نداريم كه ذوبطن باشد تا بخواهيم آن را مورد بحث قرار داده و بهانه‌گيرى كنيم - آياتى متشابه است كه مربوط به صفات ذات و اسماء و افعال الهيّه است چنان‌چه قبلًا گذشت و بعداً نيز اشاره خواهد شد . بنابرين آن‌چه از آيات قرآنى كه ذوبطن و داراى بطن‌البطن است - همه‌اش مربوط به اوصاف و اسماء و افعال الهى است و بس - و اگر آيات‌الاحكام نيز مانند آيات مختصّ به ذات و اسماء و صفات الهى داراى بطن و بطون بود فهم تكاليف براى عموم ناس و طبقات مختلفه دچار عسر و حرج مىشد چون فهم بطون مخصوص خاصّان امت است . اما فهم تكاليف جنبه‌ى عمومى دارد و همگانى است - شما نيز آيات الاحكام را با دقت مطالعه كنيد صحت كلام بر شما واضح و روشن مىگردد . ( خادم‌القرآن )\r\n","page_name":" 232 ","page_number":232},
  {"content":"\r\n\r\nبالاتر از اين به جايى نمىرسيم ، و اگر هم به نكته‌اى برسيم مطلق نخواهد بود و تنها خداى تعالى است كه علت مطلقِ وجوب و تحريم مسايل را مىداند و بس . « 1 »\r\nبطون قرآن بيشتر درباره‌ى آيات معرفتى ، توحيدى و معادى و از اين قبيل است و ذوبطون بودن ، دليل بر ابهام و گنگى نيست . دليل بر عظمت و عمق مطلب است . مثلًا ذات خداى متعال بىپايان است و درك و يقين نسبت به او نيز بىپايان است . چنان‌كه پيامبر صلى الله عليه و آله در دنيا و آخرت تا ابد خدا را مىپرستد و هم‌چنان بر قله‌ى معرفت و يقين و افزون بر گذشته‌اش پيش مىرود ، كه : « واعْبُدْ رَبَّكَ حَتَّى يَأتيكَ الْيَقين » ( حجر / 99 )\r\nپروردگارت را عبادت كن تا آن يقين [ بىپايان 
  ] - به درجاتش پياپى يكديگر - برايت بيايد .\r\nچون ذات خداى سبحان پايان ندارد يقين به او هم پايان‌پذير نيست . در قرآن كريم هر بطنى ، قشر و لفظ براى بطن بعدى است . تا جايى كه لفظ داشته باشيم بطون نيز قابل كشفند . كل بطون لفظى قرآن را بلا استثناء غير معصومين هم مىتوانند درك كنند ، به غير از تأويلات كه هيچ لفظ و بطنى براى دلالت آن نيست .\r\nبر حسب روايتى از امير مؤمنان على عليه السلام : « إنَّ كِتابَ اللَّهِ على ارْبعَةِ اشياء : عَلَى الْعِبارَةِ وَالإِشارَةِ واللَّطائِفِ وَالحَقائِق . فَالعِبارَةُ لِلْعَوامِ والإِشارَةُ لِلْخَواصِّ وَاللَّطائِفُ لِلْأَولياءِ والحَقائِقُ لِلْأَنْبياءِ » « 2 »\r\nبىگمان - معانى - كتاب خدا بر چهار مرحله‌ى پياپى استوار است :\r\nعبارت و اشاره و لطائف و حقائق .\r\nالعبارةُ للعوام : عبارت براى عوام است . ما يك عبارت داريم و يك لفظ . لفظ ممكن است معنايى نداشته يا مبهم باشد يا معنايش را نفهميم . اما عبارت لفظى است كه بيان‌گر معنا باشد . پس هر لفظى عبارت نيست ، اما هر عبارتى مىتواند لفظ باشد . بنابراين معانىِ ساده‌ى تحت‌اللفظىِ قرآن براى عوام مسلمان‌هاست . پس كسانى كه بگويند اين\r\n\r\n\r\n","description":"","footnote":"\r\n( 1 ) - و چنان‌چه ما بخواهيم چيزى را كه خداى تعالى خودش نفرموده به قرآن يا شريعت اسلام نسبت دهيم واقعاً فضولى كرده‌ايم كه در شريعت و احكام شريعت - جداً فضولى موقوف است . ( خادم‌القرآن )\r\n( 2 ) - اين حديث ، از امام حسين عليه السلام و امام صادق عليه السلام نيز در بحارالانوار ، آمده است\r\n","page_name":" 233 ","page_number":233},
  {"content":"\r\n\r\nمعانى ساده را نمىفهميم از عوام عوام‌ترند .\r\n« لَقَدْ يَسَّرْنَا الْقُرْآنَ لِلذِّكْرِ فَهَلْ مِن مُدَّكِرٍ » ( قمر / 40 - 32 - 22 - 17 )\r\nهمانا ما اين قرآن را براى تذكر بسى آسان‌فهم نموديم پس آيا كسى براى درك آن هست ؟ آسان‌فهمى قرآن از مسلّمات قرآن و سنّت قطعيّه است .\r\nوالأِشارةُ لِلْخواصّ : اشارات و بطون اوليه ، مربوط به خواصّ است كه با تفكّر و تعقّل به همراه تعهد ، اشارات قرآنى را مىفهمند و اين « اشاره » پس از « عبارت » خود دليلى ديگر بر معناى عبارت است ، كه اگر عبارت به معنى لفظ بود ، پس از آن معنى مىآمد و نه اشاره ، پس « عبارت » به معناى لفظ نيست ، بلكه عبارت ، لفظِ داراى معناست .\r\nواللّطائِفُ لِلاولياء : لطائف يا ظرائف ، كلّ بطون قرآن است كه بر مبناى تسلسلِ لفظ اول و دوم و سوم . . . فهميده مىشود . يعنى معناى اول ، خود لفظ دوم محسوب مىشود كه از اين لفظ دوم معناى دوم فهميده مىشود ، آن‌گاه معناى دوم ، خود لفظ سوم محسوب مىشود كه از اين لفظ سوم ، معناى سوم فهميده مىشود تا آخر . فهم بعضى از بطون ، براى خواص و عوام است و فهم كلّ بطون با تسلسل الفاظ ظاهر و معانى باطن براى اولياء است ، پس غير معصومين مىتوانند كلّ بطون را بفهمند ، ولى چون معصوم نيستند ، ممكن است خطاهايى داشته باشند ، لكن از نظر علمى در حد عصمت‌اند و اگر خطايى دارند در عمل خواهد بود نه در علم .\r\nوالْحقائِقُ لِلْانْبياء : حقايق يعنى چه ؟ يعنى مطالبى كه در قرآن هيچ لفظى در مورد آن‌ها نداريم . به عنوان مثال حكمى مانند نماز به چه حكمت و علّتى در قرآن تشريع شده است ؟ مبداء و منتهايش چيست ؟\r\nمبداء : علت صدور حكم و منتهى : نتيجه صدور حكم است . علت وجوب نماز و نتيجه‌ى انجام آن چه خواهد شد ؟ ما نمىدانيم . اما حقايق اين امور در علت‌ها و نتيجه‌ها را پيامبران و امامان معصوم عليهم السلام مىدانند . « 1 » ما چون به حقيقت آن‌ها نمىرسيم بايد\r\n\r\n\r\n","description":"","footnote":"\r\n( 1 ) - چون خداى تعالى علم به حقايق را مخصوص انبياء عظام و آن كسانى كه مصطفين‌الاخيارند قرار داده ديگران را در اين وادى راهى نيست . علم به حقايق مخصوص انبيا و ساير معصومان است و بس . ( خادم‌القرآن )\r\n","page_name":" 234 ","page_number":234},
  {"content":"\r\n\r\nآن‌ها را تعبدى بپذيريم . اين تعبدات در احكام عبادى ، سياسى ، اجتماعى ، اقتصادى ، نظامى و . . . جارى است . چون بشر هر قدر هم كه پيشرفت كند به علم مطلق نمىرسد و فقط خداى تعالى صاحب علم و قدرت مطلق مىباشد بنابراين‌همه‌ى احكامش مطلق و بدون چون و چراست .\r\nدر قرآن هيچ لفظى يا عبارتى ، نامفهوم و گنگ نداريم . همه‌ى عبارات و الفاظ به‌جز حروف مقطعه قابل فهم همگانى هستند . فهم اين حروف مقطعه نيز با رموز معيّن ، براى پيامبر و ائمه : قابل درك است ، كه در اصطلاح او را علم تأويل ناميده‌اند و بطون ساير آيات قرآن نيز با دقت و تقواى شايسته قابل درك همگانى است .\r\nخداى متعال با لفظى عظيم و رحمتى وسيع ، راه آخر را بر ما نمايانده است . در هر زمانى پيامبرى و شريعتى بوده كه همه به همان يك شريعت مكلّف بوده‌اند . هيچ‌گاه در يك زمان واحد دو شريعت از طرف خدا نازل نشده تا كثرت به وجود آيد . و به هيچ وجه دو حكم متناقض يا متضّاد در يك زمان نفرستاده است تا بنيانگذار پلوراليسم باشد . او يك دين واحد براى كلّ مكلّفان در طول زمان از آدم تا خاتم الى يوم الدين تشريع فرموده است كه اين دين واحد ، داراى اصولى ثابت و تغييرناپذير است و تنها شريعت و چهره‌ى ظاهرى دين واحد ، به پنج شكل درآمده و در اين شرايع ، تنها صُوَر ظاهرى آن احكام و اصول ثابت ، مقدارى تغيير كرده است . بنابراين‌خداى متعال كثرت را نمىپسندد و اين تهمت عظيم بر دستگاه ربوبى جاى بسى تأسف و تأمل است . « 1 » حتى\r\n\r\n\r\n","description":"","footnote":"\r\n( 1 ) - قائل شدن به پلوراليسم مطلبى است . استناد آن به خدا متعال مطلب ديگر ، هر دو را خداى تعالى نهى فرموده و حرمت شرعى دارد ، اصولًا تكثرگرائى و پلوراليسم دينى - نه با توحيد الهى مىسازد ، نه با حكمت و نه با فطرت ، نه با تكوين و نه با تشريع ، نه با ارسال رسل و نه با انزال كتب و نه با عقل سليم و شعور انسانى ، چرا عده‌اى قائل شده‌اند نمىدانم بسى جاى تعجب است . كسى كه در كلاس اول اسلام باشد و اجمالًا با قرآن كريم همدم باشد در قدم اول مىفهمد كه اين سخنان از ريشه باطل است حالا چرا آقايانى كه مدعى علم و عقل و انديشه‌اند و خود را صاحب نظر و رأى مىدانند چرا ؟ باز هم جاى تعجب بيشتر و بيشتر است در اين‌جا نيز لازم است شعر قبلى را مكرّر نمايم كه :\r\n غفلت همه را زره نشانده * ورنه همه درس خويش خوانده \r\nاگر غير عالمى چنين مطالبى را مىگفت و يا كفّار و معاندان چنين سخن مىراندند قابل توجيه بود ، قابل اغماض بود . اما از علماء و مدعيان منطق و انديشه و تفكّر دينى و اساتيد و روشن فكران اسلام چرا ؟ نمىدانم چه بايد گفت ؟ ؟ شما مدعى پلوراليسم هستيد باشيد ، چرا نسبت به خداى متعال مىدهيد و جرم خود را مضاعف و چند برابر مىنماييد ؟ خدايى كه فرمان مىدهد : « وَاعَتِصمُوا بِحَبْل‌ِاللَّهِ جَميعاً وَلاتفَرّقُوا » آيا پلوراليسم ساخته و پرداخته‌ى مغز من و شما حَبل‌ُاللَّه است ؟ خدايى كه مىفرمايد : « انَّ هذا صِراطى مستقيماً فَاتَّبِعُوهُ و لاتَتَّبعُواالسُبُل فَتَفَّرَقَ بِكُم عَنْ سَبيلِهِ » ( سوره‌ى انعام / 153 ) اين جمله لاتتّبع‌السُبُل همان صِحَّتِ پلوراليسم و تكثر شماست ؟\r\nخدايى كه در مذمت كثرت‌گرايى فرموده‌اند : « فَتَقَطَّعُوا امرَهُم بَينَهُم زبراً كُلُّ حِزْبٍ بِما لَدَيهُمْ فَرِحُون » ( سوره‌ى مؤمنون / 53 ) دين را قطعه قطعه و پاره پاره كرده‌اند و هر حزب و گروه تكه‌اى را ملتزم شده‌اند و از بقيه آن غافل و به اين امر هم خوشحالند بعد هم مىفرمايد اى پيامبر 9 « فَذَرَهُمْ فى غَمْرَتِهِمْ حَتى حِينٍ » يعنى رهايشان كن ؛ بروند گم شوند ، « حتى حين » تا روزى كه به حسابشان برسيم ، حتماً اين آيه شريفه را شما خوانده‌ايد ؟ چرا بايد من و شما و ديگر آقايان قرآن كريم را مثل قرآن خوان‌هاى كنار قبور بخوانيم و از آن بگذريم ؟ قرآن چه مىگويد من و شما چه مىگوييم ؟ ؟ ؟\r\nبه هر حال اين حقير و اين طلبه بى بضاعت و كوچك برادرانه و دوستانه شما را دعوت مىكنم ، بياييد قرآن كريم را برداريم - فقط قرآن را از شهر خارج شويم در يك مزرعه يا كوه و دشتى اطاقكى اختيار كنيم ، دور از حوزه و دانشگاه ، دور از مريد و مرادها ، دور از آموخته‌ها و پيش‌فرض‌ها قرآن را به دقت مطالعه كنيم خيال كنيم همين الان جبرائيل امين نازل شده و همين آيات را براى ما دو نفر آورده به دقت مطالعه كنيم يقين دارم بعد از يك دوره مطالعه دقيق نظرات ما نسبت به وحى الهى تصحيح خواهد شد كه : « الذينَ جاهَدُوا فِينا لَنَهْدِيَنَّهُمْ سُبُلَنا » حيف است اين عمر عزيز و گرانبهاى ما صَرف گفته‌هاى غير مطلق و اقاويل اين و آن شود و هدر رود و از نور قرآن بى بهره بماند ، برادر كوچك شما ، سيدعلى ساداتى ( خادم‌القرآن )\r\n","page_name":" 235 ","page_number":235},
  {"content":"\r\n\r\nدر شريعت اسلام نيز ابتدا احكامى نازل شد و پس از مدتى تعداد انگشت‌شمارى از احكام قبلى نسخ گرديد و هيچ‌گاه در يك زمان واحد ، ناسخ و منسوخ نازل نشد تا مطيعان پروردگار متحيّر بين دو يا چند حكم متضادّ باشند ، بنابراين مكلّفان موظف به اجراى آخرين حكم الهى بوده و هستند . تمامى احكام و معارف در كلّ شرايع و در اسلام دستورهاى الهى است و اطاعت از آخرين اوامر و نواهى صاحب كل شرايع ، پسنديده‌ى عقل و منطق مىباشد . اگر خداى متعال امر فرمود تا امروز چنين كنيد و پس از اين چنان كنيد آيا حكم قبلى را اطاعت مىكنيد يا آخرين فرمان و دستور الهى را ؟ ! پاسخ روشن است . حتى در حوزه‌ى قوانين بشرى نيز هميشه قانون آخر ، معتبر و لازم الاجراست . به عبارت ديگر ؛ آخرين حكم ، ناسخ يا حاكم بر حكم قبلى است - حتى اگر بر ضدّ آن هم باشد - تا چه رسد به اين كه تغييرى جزيى يافته يا تكامل دهنده‌ى آن باشد .\r\nخداى قادر متعال ، صاحب شريعت و خالق انسان و مخلوقات ديگر است ، و طبق مصالح و حكمت‌هايى ، احكام ثابت را به شكل‌هاى مختلف تشريع فرموده است . حجّت آخرين او نيز در هر زمانى روشن بوده است . اين اعتراضات بر ساحت مقدس الوهيت به\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nسادگى قابل پاسخ‌گويى است : « قُلُ يا اهْلَ الْكِتابِ تَعالَوْا الى كلمةٍ سواءٍ بَيْنَنا و بَيْنَكُم الَّا نَعْبُدَ الَّا اللَّهَ وَ لا نُشْرِكَ بِهِ شَيْئاً و لا يَتَّخَذَ بَعْضُنا بَعضاً ارباباً مِن دونِ اللَّهِ فَإنْ تَوَلَّوْا فَقُولُوا اشْهَدُوا بِأنَّا مُسْلِمُون » ( آل عمران / 64 ) « بگو اى اهل كتاب ، بياييد بر سركلمه‌اى كه بين ما و شما [ در تمامى شرايع 
  ] يكسان است بايستيم كه جز خدا را نپرستيم و براى او هيچ گونه شريكى اتخاذ نكنيم و هيچ يك از ما ، ديگرى را در برابر خدا ، به خدايى نگيرد و اگر رويگردان شدند ، بگوييد شاهد باشيد كه ما تسلميم » .\r\nاين آيه و آياتى ديگر به وضوح يكسانى اصول اعتقادات توحيدى و علمى را در تمامى شرايع بيان مىدارند كه اگر همين اعتقاد ، « الّا نَعْبُدَ الّا اللَّه » را پيشه‌ى خود سازيم ، و در زمينه‌ى تحريم و تحليل و غير آن‌ها از انسان‌هايى نظير خود اطاعت نكنيم ، راه واحد - و نه متناقض - بر ما نمايان است ، لكن انسان موجودى است صاحب اختيار كه مىتواند در اطاعت حكم صريح الهى نيز از حقّ اختيار خود استفاده نموده و سخنان و ادلّه‌ى مختلف را بشنود و در نهايت دليل محكم‌تر نهايى را پذيرا باشد . پس از پذيرش نيز با تفكر و تعمق بيشتر ، به معانى و بطون بيشترى برسد و هم‌چنين اختيار دارد اصولًا هيچ سخن حقى را نشنود و به هيچ حقى يا مطلب حقى هم ملتزم نباشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\n26 فهم عميق‌تر در گرو دقت بيشتر\r\nدكتر سروش : برخى به راحتى فهم عميق‌تر را در گرو دقت مىنهند و مىگويند هر كه دقت بيشترى كند ، فهم عميقترى خواهد داشت . ما هم‌اكنون درصدد نفى يا اثبات اين سخن نيستيم ، فقط بايد گفت كه اين سخن حتى اگر سخن لايقى هم باشد ، گرهى از كارها نمىگشايد ، چون اولًا دقت بيشتر - به فرض صحت - علت فهم عميقتر است نه خود فهم عميقتر . . ثانياً مفهوم دقت خود مفهوم غير دقيقى است . « 1 » ما از كجا بفهميم كه دقت ورزيده‌ايم يا نه ؟ [ قبض و بسط / ص 47 
  ]\r\nآيةاللَّه صادقى : برمبناى آياتى كه تفكر و تدبر و تعقل و مانند اين‌ها را نسبت به قرآن بر همگان واجب دانسته ، نظر سطحى به قرآن ، پسنديده نيست . چون قرآن مانند روزنامه يا نامه‌هاى عادى نيست ، كه با يك ديد سطحى و عادى بتوان منظور و مفهوم آن را دريافت نمود ، بلكه بايستى با ديد فطرى و عقلانى روشن برمبناى دلالت‌هاى روشن آيات قرآنى بدون مفروضات و انتظارات غيرلازم يا ناشايست به وسيله‌ى خود قرآن آن را فهميد ، و اگر هم باز ابهامى به جا بماند ( امْرُهُمْ شُورى بَيْنَهمُ ) امر به هم فكرى و بازنگرى شرعمداران و غير آنان كرده است . پس ما نمىگوييم هر تفكر و تعقلى در قرآن\r\n\r\n\r\n","description":"","footnote":"\r\n( 1 ) - اين خود از مواردى است كه بين دو حمل اولى ذاتى و حمل شايع صناعى اختلاف است و به نظر تناقض مىرسد ، « دقيق دقيق است » به حمل اولى « دقيق ، دقيق نيست » به حمل شايع صناعى\r\n","page_name":" 238 ","page_number":238},
  {"content":"\r\n\r\nثمره‌ى مطلوبى دارد . اما اگر بدون تحميلِ مفروضات برونى ، در قرآن تفكّر و تعمّق و دقّت صحيح بكنيم ، مطمئن خواهيم شد كه دقيق ما دقيق حقيقى است . اما اگر از مفروضات برونى غيرمطلق در فهم قرآن استفاده كنيم ، دقت شايسته را به كار نبرده‌ايم و مطمئن هستيم كه دقيق ما دقيق حقيقى نيست و كاذب است . پس مقدمات شايسته است ، كه وسيله و دليل و علت برخوردارى از معانى قرآنى است ، اعم از عبارات ، اشارات و لطايفش . و اين‌گونه دقت‌ها ، حمل اولى و ثانوىاش يكسان است ، چون دقيقى به صراط مستقيم و بدون تحميل است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\n27 استمرار كلّ مراتب وحى ؟\r\nدكتر شبسترى : ظاهراً ابن عربى اولين كسى بود كه نظر ديگرى درباره‌ى معناى سخن وحيانى خداوند اظهار كرد و بر اساس آن صريحاً درباره استمرار وحى سخن گفت .\r\nنظريه ابن عربى اين است كه وحيانى بودن سخن با چگونگى اثرگذارى آن در انسان مربوط مىشود و ممكن است « سخن واحد » براى يك شخص معين وحى باشد و براى شخص ديگر نباشد . براى پى بردن به وحيانى بودن سخن نبايد اين سؤال را مطرح كرد كه آن سخن ناقض قوانين طبيعى هست يا نيست ؟ بايد اين سؤال را مطرح كرد كه آن سخن با انسان چه مىكند كه سخنان ديگر نمىكند ؟ براساس چنين نظريه‌اى قرآن مجيد براى پيامبر اسلام سخن وحيانى بود . ولى براى ديگران در صورتى وحى مىشود كه براى آن‌ها نيز « به كلى ديگر » شود . كلمات و جملات قرآن به اين دليل كه چنان اثرى در پيامبر اسلام صلى الله عليه و آله داشت ، براى او سخن وحيانى بود . اگر اين كلمات و جملات در شخص ديگرى نيز چنان اثرى بگذارد ، در اين صورت براى او نيز سخن وحيانى خدا مىشود . به نظر مىرسد نظريه ابن عربى درباره‌ى سخن وحيانى دو امتياز عمده دارد :\r\nامتياز اول اين است كه مشكلات نظريات متكلمان و فلاسفه چون نقض قوانين طبيعى و\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nپاره شدن آن با مداخله مستقيم خداوند يا نسبت دادن سخن وحيانى حقيقتاً به نبى و مجازاً به خداوند را به همراه ندارد . امتياز دوم اين است كه به علت تبيين وحى با اثر آن و قول به استمرار وحى ، زمينه تعارض ميان وحى و عقل را كه به صورت تعارض وحى و فلسفه و وحى و علوم ظاهر مىشود ، از ميان برمىدارد . اين نظريه وحى را در افقى غير از افق علم و فلسفه مطرح مىكند كه آن ساحت « به كلى ديگر » است . اين نظريه با نظريات متأخرين از پروتستان چون كارل بارت و پاول تيليخ كاملًا قابل مقايسه است .\r\n[ هرمنوتيك / 10 
  ]\r\nدكتر سروش : تأكيد بر اين نكته ضرورى است كه نفس تجربه دينى ، كسى را پيامبر نمىكند و صِرفِ ديدن مَلَك يا پس پرده‌ى عالم شهادت ، نبوّت نمىآورد ، فرشته‌ى الهى بر مريم هم ظاهر شد و عيسى عليه السلام را به او هديت كرد ، اما مريم پيامبر نشد . [ تجربه‌نبوى / ص 5 
  ]\r\nآيةاللَّه صادقى : ابتدا در معنا و انواع و مراتب وحى بحث مىكنيم :\r\nوحى در لغت عبارتست از اشاره‌ى رمزى . مفردات راغب مىگويد : « أصلُ الوَحى الاشارة السّريعة و . . . » اصولًا تبيين مطلب براى ديگران به چند شكل مىباشد . يا با لفظ است يا با اشاره ، يا با عمل و گاه بدون لفظ و اشاره و عمل ، بلكه از درون به درون انتقال دادن است .\r\nوحىها به‌طور كلى مشترك بين مخاطِب و مخاطَب‌اند . يعنى ديگرى كه مورد اشاره و رمز نيست ، آن را نمىفهمد . مثلًا وحى بر مكلّفين را حيوانات ، جمادات و گياهان نمىفهمند و بالعكس ، وحى به زنبور عسل را انسان‌ها نمىفهمند هم‌چنين وحى به ساير موجودات عالم را ، اما وحى در الفاظ قرآن كريم كه پيامبر صلى الله عليه و آله تنها رساننده‌ى آن از طرف خدا به مكلفين انس و جن و . . . است ، قابل فهم همگانىِ مكلّفان است .\r\nامّا وحى در حروف مقطعه رمزى است بين خداى سبحان و پيامبر صلى الله عليه و آله كه اگر گفتم الف ، مراد اين است اگر گفتم لام ، آن است الى آخر . ديگران كه از رمز آن آگاه نيستند ، نمىتوانند بگويند اين حروف بىمعناست . زيرا لفظ بىمعنا ، مهمل است و در قرآن\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمهمل وجود ندارد . تنها مىتوان ، رمزى و كليدى بودن آن‌ها را پذيرفت . اين‌ها كليدهاى گنج‌هاى قرآن هستند . فهم رموز و اشارات اين حروف مخصوص معصومين عليهم السلام و فهم الفاظ و كلمات قرآن ، قابل درك براى همگان است .\r\nلغت وحى مانند لغات ديگرى مثل سياست ، بين زيبا و نازيبا مشترك است . سياست يا رحمانى است يا شيطانى . نمىتوان گفت لفظ سياست دليل بر شيطنت است . لكن در عمل مشخص مىشود . يعنى دين خدا و اسلام از سياست رحمانى جدا نيست ، اما از سياست شيطان جداست . روش و سياست‌هاى شيطانى هم از يكديگر جدا نيستند ، بلكه از سياست رحمانى جدايند . در قرآن نيز وحى به دو نوع رحمانى و شيطانى تقسيم شده است :\r\n« شَياطِينَ الْأِنْسِ وَالْجِنِّ يُوحى بَعْضُهُمْ الى بَعْضٍ زُخْرُفَ الْقَوْلِ غُرُوراً » ( انعام / 112 ) شيطان‌هاى انس و جن برخى به سوى بعضى سخن مزخرف را از روى غرور و فريب ، رمز مىدهند .\r\nاشاره‌ها و وحىهاى رحمانى نيز به دو نوع است : وحى مطلق و غير مطلق . وحى غير مطلق : نوعى اشاره و رمز است كه با آن يك شخص مؤمن شايسته به يك مؤمن شايسته ديگر حقيقتى را بيان كند و چون اين دو مطلق نيستند ، ممكن است در القاء مطلبى يا حقيقتى اشتباه كنند . اما وحى ربّانى ، اشتباه و نقصانى ندارد ، چون هم فرستنده‌ى وحى مطلق است و هم موضوع وحى و هم گيرنده‌ى وحى مطلق است ، و اين وحى مطلق نيز داراى درجاتى است :\r\nاولين درجه ، وحى تكوينى به جمادات است . به گونه‌اى كه مخاطَب يا گيرنده‌ى وحى ، مضمون و مفهوم وحى را نمىفهمد ، اما قابليت دريافت و انجام فرامين وحى را دارد : « وَ انْ مِنْ شَيىءٍ الَّا يُسَبِّحُ بِحَمدِهِ وَ لكِنْ لا تَفقُهُونَ تَسْبِيْحَهُم » ( اسراء / 44 ) و هيچ چيزى نيست جز آن كه با حمد و ستايش خدا او را تسبيح و تنزيه مىكند و ليكن شما تسبيح آسمان را نمىفهميد . تسبيح كوه و دشت و صحرا را نمىفهميد و . . .\r\nامثال اين آيه اشاره دارد كه همه‌ى موجودات ، به اندازه‌ى سعه‌ى وجودى خود\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nشعور دارند . چون ضمير در « يُسَبِّح » براى عاقل است و فعل حمد و تسبيح از كسى سر مىزند كه به حدّ خود ، شعور ذكر و ستايش خدا را دارد . لكن شعورها مراتب دارد . شعور جمادى ، گياهى ، حيوانى ، جنّى ، ملائكى و انسانى كه براى دريافت رمز وحى به هر يك در قرآن آياتى موجود است . مثلًا سوره‌ى زلزال متكفّل بيان وحى نخستين به جمادات است :\r\n« بسم‌اللَّه الرّحمن الرّحيم . إذا زُلزِلَتِ الارضُ زِلزالَها . وَ أخَرجَتِ الارضُ أثقالَها . و قال‌َالانسانُ ما لَها » هنگامى كه زلزله عمومى زمين را فرا گرفت و زمين سنگين‌هاى - درونى - خود را برون ريخت ، در اين وقت انسان سرگردان و حيران مىگويد چه اتفاقى افتاده است ؟\r\n« يومئذٍ تُحدِّثُ اخبارَها » در اين روز زمين گزارشات خود را بيان مىدارد . « 1 »\r\nگزارشاتى مربوط به كل وقايع اتفاقيه كه در روى زمين رخ داده است . زمين چگونه و به چه وسيله گزارش مىدهد ؟ « بِأَنَّ رَبَّكَ اوْحى لَها » به وسيله‌ى آن‌چه خداى تو براى زمين وحى و رمز كرده است .\r\nزمين به خودى خود ، دستگاه گيرنده و فرستنده نيست و فىنفسه چنين قابليّتى را ندارد ، بلكه بايد سازمان‌دهى شود تا اين فلزات و مواد گوناگون ، استعداد گيرندگى و فرستندگى پيدا كنند . مانند فلزات و اشيايى كه براى ساخت دكل‌ها و اختراع دستگاه‌هاى گيرنده و فرستنده‌ى صدا و سيما جزء مواد اصلىاند و با اين كه مضمون مطالب را نمىفهمند ، اما آن‌ها را مىگيرند و مىفرستند . « 2 » اين مواد كه شعور و فهم\r\n\r\n\r\n","description":"","footnote":"\r\n( 1 ) - پس معلوم مىشود كه زمين قبلًا تَلَقّياتى داشته كه در اين روز گزارش مىكند و نه تنها زمين كه كُليّه‌ى اعضاء بدن انسان‌ها نيز عليه صاحبانش گزارشاتى دارند . و همچنين شاهدان عينى « اذ يَتَلقّى المُتَلَقّيانِ عن الْيَمينِ وُ عَنِ الشّمال قَعِيْد » ( سوره‌ى ق / آيه 17 ) و نيز تمام عالم مادّه هر كدام از اشياء به نوعى تلقياتى داشته و دارند و در قيامت عليه بشر گزارش مىدهند . ( خادم‌القرآن )\r\n( 2 ) - اشاره‌اى بس نغز و پر مغز به دَكَل‌هاى گيرنده و فرستنده‌ى صدا و سيما و مانند آن را در ( سوره‌ى / آيه 38 ) مىبينيم : « أَم لَهُمْ سُلَّمٌ يَستَمِعُونَ فيهِ فَلْيَأتِ مُسْتَمِعُهُم بسُلطانٍ مُبينٍ » آيا براى آن‌ها [ كه وحى الهى را از ملاء اعلى منكرند 
  ] نردبانى است كه در آن بشنوند ؟ . . .\r\nدر اينجا لفظ « فيه » نازل شده است و نه « عليه » ، كه دومى مربوط به نردبانى است كه بر روى آن مىروند تا به جايى بالا برسند و از آن‌جا بشنوند ، ولى اوّلى « فيه » يعنى شنيدن در نردبان است كه فعلًا نمونه‌اى به جز دكل‌هاى گيرنده و فرستنده‌ى صداها و سيماها و دكل‌هاى گيرنده‌ى امواج مخابرات و ماهواره‌ها ندارد و اگر در آينده وسايل ديگرى هم اختراع شود كه همين كار را انجام دهد ، آيه شامل آن‌ها هم مىشود .\r\nدر گذشته اين‌گونه آيات را تأويل به پاداش اعمال و يا تجسم اعمال مىكردند كه هر دو بر خلاف نصّ و ظاهر آشكار قرآن است ، بلكه بايد به « فيه » و « أوحى لَها » در سوره زلزال ، دقت بيشترى مىكردند . « نقل از كتاب فقه گويا » .\r\nبا توجه به بيان استادناالاعظم ، معناى تكامل و تعالى در معناى آيات و اين‌كه ابن عباس فرموده‌اند كه : ( انَّ فى القُرآنِ آياتٌ متشابهات ) يُفسِرُها الزمن ، در قرآن آياتى متشابه است كه زمان‌ها تفسيرشان مىنمايند ، نمونه‌اش همين است كه ذكر شد بنابرين ، تكامل علمى ، هرگز به معناى كثرت و تكثر و پلوراليسم نيست ، بلكه انسان‌ها در قدم اول ممكن است مصداقى از موضوعات را دريابند و به مرور زمان مصداقى ديگر و مصداقى ديگر مانند كودكى كه در مرحله اول از معناى غذا فقط شير مادر ، آب ، چايى و قنداق را مىفهمد قدرى بزرگتر مىشود ، بيسكويت و نان و برنج ساده و غيره را مىفهمد قدرى بزرگتر مىشود تا جايى كه كباب و مرغ و ماهى و سبزيجات و ميوه‌ها و . . . را نيز مىفهمد اين به معناى تكثر در فهم غذا نيست ، غذا يك معنا بيشتر نداشت لكن همان معنا داراى مصاديقِ ضعيف و متوسط و قوى بود ، كه انسان كامل و بالغ همه انواع آن را مىفهمد ولى كودك مقدار متوسط را و طفل مقدار پايين‌تر را لطمه‌اى هم به معناى لغوى « غذا » نمىخورد و هرگز كسى در اين مورد معناى كثرت و پلوراليسم غذايى را قائل نيست ، دين و شريعت هم همين است بچه و كودك در مرحله اول از دين فقط اسم خدا ، اسم رسول‌اللَّه صلى الله عليه و آله ، اسم ائمه معصومين عليهم السلام ، نماز ، خواندن قرآن ، به مسجد رفتن و امثال آن را آن هم در سطح شرح الاسمى مىفهمد ، قدرى بزرگتر مىشود روزه ، صدقه ، حرمت دروغ و حُسن صدق را مىفهمد و مىگويد دين همين‌هااست - رشد علمى و عقلى بالاتر مىرود مىفهمد كه حج ، جهاد ، امر به معروف ، نهى از منكر ، توّلى و تبرَّى ، رسالت و امامت و هكذا قدرى بالاتر و بالاتر مىرود به كُنه مطالب مىرسد تفكّر مىكند تدبّر مىكند بررسى دقيق مىكند ، تا جايى كه صحيح و سقيم جملاتِ له و عليه دين را نيز مىفهمد آيا اين پلوراليسم است ؟ تكثر است ؟ يا مرحله به مرحله است ؟ چنان‌چه من و شما در جازده‌ايم و در مرحله‌ى پايين از حدّى كه بايد باشيم قرار گرفته‌ايم و به معناى وحى توجّه دقيق نكرده و سطحى قرآن را بررسى نموده‌ايم و هر كدام با عقل ناقص خود و با غفلت از قرائن و شواهد موجود در وحى مطلبى را پذيرفتيم و ديگرى مطلب ديگر را و همين‌طور ، آيا اين‌ها پلوراليسم و تكثر دين است ؟ يا تكثر جهالت‌هاى ما ؟ مقصر كيست ؟ خود ماييم . نه شريعت و نه رسولان و نه خدا متعال . ( خادم‌القرآن )\r\n","page_name":" 243 ","page_number":243},
  {"content":"\r\n\r\nندارند با سازمان يافتن علمى كه وحى و رمز بشرى است در پرتودانش پيشرفته‌ى بشرى ، اندكى از خاصيّت خود را بروز مىدهند با اين‌كه پيامد امواج را نمىفهمند .\r\nزيرا خداى متعال رمزى را در تكوين مقرر فرموده كه چنين مىشود : « رَبُّنَا الَّذى اعْطى كُلَّ شيىٍ خَلْقَهُ ثُمَّ هَدى » ( طه / 50 ) پروردگار ما كسى است كه در تكوين ابتدا همه چيز را خلق كرد و سپس به سوى مقصدى هدايتش فرمود .\r\nاز جمله هدايت‌هايى را كه به زمين اعطا فرموده ، اين است كه بُنيه و استعداد زمين و اطرافش را طورى قرار داده است تا هر عمل و اتفاقى در آن روى دهد ، ضبط كند و در زمان معين به اراده‌ى الهى فرستنده باشد . شاهد مثال اين‌كه خداى متعال در رابطه با گنه‌كاران و وضعيت شهادت اعضاء و جوارحشان در قيامت عليه آن‌ها چنين فرموده\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاست : « و قالُوا لِجُلُودِهِم لِمَ شَهِدْتُمْ عَلَينا قالُوا انْطَقَنَا اللَّه‌ُالَّذى انْطَقَ كُلَّ شىٍ » ( فصلت / 21 )\r\nبه بدن‌هايشان مىگويند : چرا بر ضد ما شهادت داديد ؟ در پاسخ مىگويند : همان خدايى كه هر چيزى را نطق آموخته و به زبان آورده ما را نيز گويا كرده است يعنى ما با اجازه خداى تعالى بر عليه شما شهادت داديم نه به اختيار خودمان بنابراين‌تمامى اعمال مكلفان در روز جزا ديده و شنيده مىشوند كه خداى قادر متعال تمامى آن‌ها را نسخه‌بردارى اصلى كرده است . گويى خودِ كارهاى زيبا و زشت حاضر مىگردند .\r\nبالاخره تمامى اعمال مكلفان بر گردنشان تثبيت شده و در روز جزا آشكار مىشود . حتى زبان ، دست ، پا ، گوشت و پوست بدن نيز بر همه‌ى كرده‌هاى بشر گواهى مىدهند . خداى متعال همه اشياء را كه دستگاه‌هاى گيرنده صداها و سيماهاست به كارِ گواهى عينى وا مىدارد و به سخن در مىآورد : « أنْطَقَ كُلَّ شَىءٍ » اين گيرندگىها با دستگاه‌هاى گيرنده‌ى بشرى سه تفاوت اساسى دارند : اولًا تا قيامت و روز موعود ، هرگز خراب شدنى نيستند . دوّماً اين‌كه گيرندگى زمين ، مطلق بوده و به‌طور همه جانبه گيرنده است ، درحالىكه دستگاه‌هاى بشرى ، مطلق و همه جانبه نيستند ، زيرا احتمال خطا بسيار دارند .\r\nسوم اين‌كه زمين « 1 » تا روز قيامت ، دستگاه فرستنده نيست و فقط گيرنده است و آغاز فرستندگىاش به وحى الهى و در قيامت خواهد بود . اما آن دستگاه‌هاى گيرنده و فرستنده‌اى كه به دست بشر ساخته شده هيچ ارتباطى به گزارش اعمال تكليفى مكلفان كه تنها با وحى و اراده الهى است ، ندارد . زيرا هيچ كدام مطلق نبوده و نيستند و نخواهند بود .\r\nمرحله‌ى دوم وحى ، اولين مرحله‌ى وحى شعورى است : مثلًا وحى به حيواناتى مانند زنبور عسل : « و اوحى رَبُّكَ الَى النَّحْلِ انِ اتَّخِذى مِنَ الجبالِ بُيُوتاً وِ مِنَ الشَّجَرِ و مِمَّا\r\n\r\n\r\n","description":"","footnote":"\r\n( 1 ) - گيرندگى زمين در عالم دنيا به طور مطلق و بدون انقطاع در تمام عمر زمين و زمان است . لكن فرستندگى و گزارش او فقط در قيامت است چون آغاز فرستندگى او بايد با اذن و اجازه خداى تعالى صورت گيرد و اين اذن و اجازه هم نخواهد بود مگر در قيامت اما دستگاه‌هاى گيرنده بشرى هرگز به طور مطلق گيرنده نيستند ، زيرا با كوچك‌ترين آسيبى از كار افتاده و انقطاع پذيرند . علاوه كه دستگاه‌هاى بشرى به مقدمه‌هاى زيادى نيازمندند تا عملى جزيى را انجام دهد اما دستگاه‌هاى الهى نه تنها مقدمه‌اى ندارد كه : « اذا ارَادَاللَّهُ ان يَقُولَ لهُ لن فَيَكُونُ » است . فقط اراده و مشيّت الهى حاكم است و بس . ( خادم‌القرآن )\r\n","page_name":" 245 ","page_number":245},
  {"content":"\r\n\r\nيَعْرُشُون » ( نحل / 68 )\r\nو وحى كرد پروردگارت به زنبور عسل كه از كوه‌ها و درختان خانه‌هايى برگير و نيز از آن‌چه بنا مىكنند .\r\nدر اينجا وحى با « الى » آمده است كه در مرحله قبل « لَها » بود : « بِأنَّ ربِّك اوحى لَها ) « لَها » : « براى او » متضمّن فهم مخاطب وحى نيست . اما « الى » : « به سوى او » بيان فهم اوليه در زنبور عسل است . حيوانات به اندازه‌ى شعور حيوانى خود ، مضمون وحى و اشاره‌اش را مىفهمند . نه اين كه تمامى وحى را از نظر علمى و عقلى بفهمند ، و نه آن گونه كه كاملًا برايشان مجهول باشد . بلكه نوعى رمز دريافت مىكنند كه ميان علم و جهل مطلق به وحى است و غريزه ناميده مىشود : « و أوحى ربُّك الى النَّحل » و خدايت به زنبورهاى عسل شيوه‌ى دريافت و آماده‌سازى عسل را به صورت رمز و اشاره وحى فرمود ، تا بفهمند از چه راهى و چگونه آن را به دست آورند . « 1 »\r\nمرحله‌ى سوم ، وحى عام و خاص ايمانى است :\r\nابتدا وحى عام بر كل مؤمنين : « انَّ الَّذينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ المَلائِكَةُ ألَّا تَخافُوا وَ لا تَحْزَنُوا وَ أبْشِرُوا بِالْجَنَّةِ الَّتى كُنْتُم تُوعَدُون » ( فصلت / 30 ) بىگمان كسانى كه گفتند پروردگار ما خداست سپس - در اين سخن - پايدارى كردند فرشتگان بر آنان فرود مىآيند كه مترسيد و غمگين نشويد و يكديگر را به بهشت موعودتان شاد باش و نويد دهيد .\r\nتنها گفتن « ربُّنااللَّه » كافى نيست ، زيرا لفظ به حساب معنا اهميت دارد . زيرا آيه دنباله‌اش ( ثمَّ استقاموا ) مىباشد كه استقامت از درون با فطرت و عقل انسان ، و از برون با عمل است . اگر انسان به لفظى پايبند باشد اما به معنا و عمل پايبند نباشد اعمالش هباءً\r\n\r\n\r\n","description":"","footnote":"\r\n( 1 ) - در اين آيه شريفه در مورد زنبور عسل خداى تعالى خواسته يكى از مصاديق وحى به حيوان را بيان فرمايد . و الا تمام حيوانات اين چنين هستند و از شعور حيوانى كه به وسيله وحى الهى به آن‌ها تكويناً داده شده برخوردارند ، مورچه چنين است ، پرندگان ، خزندگان و ساير جنبدگان نيز داراى شعور حيوانى و وَحىِ مُماثل هستند . ( خادم‌القرآن )\r\n","page_name":" 246 ","page_number":246},
  {"content":"\r\n\r\nمنثورا و ريائى بيش نيست . بايد در مقابل خداى متعال اطاعت مطلق و بدون چون و چرا داشته باشد ، و در تمام شئون و ابعاد زندگى سراپا گوش به فرمان و با كمال خضوع و خشوع آماده پذيرش فرامين الهى باشد . چنان‌كه با تمام وجودش نداى لبيك سر دهد ، آن وقت است كه او نيز مشمول آيه شريفه قرار مىگيرد . در اين‌جا بايد توجه داشته باشيم كه در كلمه‌ى : « لبّيك لا شَريكَ لك لبيك » ، گفتنِ « لبيك » تنها مخصوص براى خداست . « 1 » و گفتنش به غير خداى تعالى هرگز جايز نيست . امّا اگر در بعد اطاعت و عبادت الهى بتوانيم به حدى برسيم كه هيچ‌گونه شريكى از علاقه ، مال ، مقام و شخصيت‌ها براى خدا قرار ندهيم و استقامت بعد از لفظ را محقق سازيم . پايدارى و ايستادگى در همه‌ى ابعاد عقلى ، فطرى و عملى نماييم ، بعد از اين ايستايى و ايستادگى « تَتَنَزَّلُ عَلَيْهِمُ الْمَلائِكَة » فرشتگان كارگزارِ الهى ، به دستور خدا براين‌گونه مؤمنانِ مستقيم ، نازل مىشوند و آن‌ها را يارى مىدهند .\r\nالبته پروردگار عالم در سازماندهى كائنات ملائكه و عُمّالى هم دارد كه امور مربوطه را دنبال مىكنند كه ارتباطى به « ثم استقاموا » ندارد ، زيرا اين امور تكوينى هستند . اما معيّت و پىگيرى ملائكه در امور زندگىِ دنيوىِ مؤمنانِ ايستاده در راه حق ، هدايتى اضافه بر عقل و فطرت است . هر قدر عقل و علم و تقواى ما بيشتر باشد باز هم مطلق نيستيم و ملائكه بر راست‌قامتان كه شايستگى دارند ، يارى مىرسانند و تا حدودى آن‌ها را از انحرافات برمىگردانند . اما كسانى كه در راه حق نيستند و شهوت و مقام و دنياپرست‌اند ، لياقت چنين كمك و معيّت والايى را ندارند . زيرا فقط مؤمنان و مردان حق‌اند كه لايق اين وحىِ عمومىِ هدايتگر هستند تا هيچ خوف و ترسى بر گذشته\r\n\r\n\r\n","description":"","footnote":"\r\n( 1 ) - « لبيك » يعنى به طور مطلق دو مرتبه آن‌چه را فرمودى اجابت كردم ، مرتبه اول در بعد ربوبيت تو ، و در مرتبه دوم در بعد اطاعت مطلق ، از تو كه تنها از آن خداست و گفتن آن به عنوان اطاعت در امور شرعى به طور مطلق ، در برابر معصوم نيز جايز است . بعد اولش به عنوان عصمت و در بعد دوم اطاعت مطلق بر مبناى عصمت . ولى شعار « لبيك » مانند حالت احرام ، براى غير خدا هرگز جايز نيست كه مثلًا در راه زيارت معصوم ، يا به گرد قبرش ، لبيك بگويد ، زيرا اين شعار در انحصار خداست ولاغير . مانند طواف و ساير مناسك حجّ . بنابراين براى غيرمعصوم ، به عنوان اطاعت مطلق حرام است ، زيرا كاف خطاب در خصوص كلمه‌ى لبيك منحصر به خداى تعالى است و چنان‌چه مخاطب كسى غير از خداى تعالى باشد استعمال اين لفظ جايز نيست ، مستفاد از بيانات استاد . ( خادم‌القرآن )\r\n","page_name":" 247 ","page_number":247},
  {"content":"\r\n\r\nو نگرانى بر آينده نداشته باشند و نويد بهشت هم در ذيل آيه شريفه توشه راهشان مىباشد . قرآن كريم لفظ وحى را در موارد فوق به كار برده است كه مىتوان در اين موارد لَفظِ الهام را نيز اطلاق كرد ، به هر حال اين موارد هيچ كدام وحى رسالتى نيستند .\r\nاما وحى خاص : گاهى خداى متعال به مؤمنين در مواقع ضرورى وحى خاص موضوعى نازل مىكند . مانند وحى به مادر موسى : « و أوْحَينا الى امِّ موسى انْ أرْضِعيه فَإذا خِفْتَ عَليهِ فَالْقيهِ فِى الْيَمِّ و لا تَخافى وَ لا تَحْزَنى انَّا رادّوُهُ اليكِ و جاعِلُوهُ من المرسلين » ( قصص / 7 ) و به مادر موسى وحى كرديم . ملائكه چنين راهنمايى خاصّى را بر هر مؤمنى گر چه در درجات بالائى هم باشند نمىكنند . گرچه آن‌ها راهنمايى كلّى نسبت به همه مؤمنين دارند . و اين راهنمايى در موضوعى خاصّ است نه در تشريع و بيان احكام . مثلًا مادر موسى عليه السلام كه تابع شريعت ابراهيم عليه السلام بود ، حكم شير دادن فرزند در شريعت ابراهيم را مىدانست ، لكن مىترسيد بچه را بكشند و نمىدانست چه كند تا جان فرزندش را نجات دهد . پس به او وحى شد كه او را شير بده و در رود نيل بيافكن .\r\nبر مادر حضرت موسى عليه السلام و بر حضرت مريم عليها السلام نيز فرشته وحى نازل شد ، اما نه براى تشريع و رسالت ، بلكه براى موضوعات خاصّى كه آن‌ها را راهنمايى كنند ، چراكه به‌خاطر ايمانشان ، لياقت چنين موهبتى را داشتند .\r\nاين بخش از مراحل وحى ، اولًا بحث از وحى رسالتى و حكمى نيست ، ثانياً اين وحىها مطلق نيستند . يعنى وحى به زمين ، او را فهمنده نمىكند . وحى به زنبور عسل هم ، مطلق همه‌جانبه و معصوم كننده نيست . وحى اوليه‌اى است به او كه بايد در تهيّه‌ى عسل چنين و چنان كنى ، لكن زنبورها با شعور حيوانى نيز ممكن است تخلف كنند . مثلًا شهد گُلى سمّى را خورده باشند يا بخواهند وارد كندوى زنبورهاى ديگر شوند . در اين حالات نگهبانانى از خود زنبورها هستند كه آن‌ها را مىكشند يا راه نمىدهند . وحى عام و خاص به مؤمنين نيز همه‌جانبه و عصمت‌آور نيست . وحى به امّ موسى باعث عصمت او در همه‌ى جوانب نمىشود . فقط در يك موضوع خاص او را معصوم از خطا مىكند بنابراين كل اين وحىها ، موضعى و موضوعى است . همه‌جانبه و مطلق و حكمى نيست .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمرحله‌ى چهارم : وحى رسالتى يا حكمى كه شامل بيان احكام عمومى و خصوصى است . چه چيزى واجب ، مستحب ، مباح يا حلال است . اين پنج نوع حكم و مخصوصاً دو حكم سلبى و ايجابى در بيان واجبات و محرمات و بيان ساير حقايق وحيانى و ربّانى ، وحى رسالتى و حكمى است و در انحصار پيامبران مىباشد كه خود داراى مراتبى هستند :\r\nاول مقام « نبوئت » است و « نبىء » كسى است كه لفظ پيامبر در مورد او صادق نيست ، لكن خداى متعال احكامى را به او خبر مىدهد و او فرستاده‌اى براى رساندن اين احكام به ديگران نيست . مثلِ حضرت لقمان كه « نبىء » بود ولى طبق ادله‌ى قرآن و سنّت ، رسول نبود . يعنى خدا به قلب او وحى مىكرد كه مخصوص خودش بود و اگر هم پسرش را نصيحت مىكرد و احكامى را به او مىگفت ، طبق شريعت تورات بود . البته او احساس نمىكرد كه واجد اذواقى است و طبق احساس عمل نمىكرد ، بلكه از جانب خداى متعال وحى احكام به او مىرسيد و در آن زمان وحى رسالتى نيز خاتمه نيافته بود .\r\nدوم رسول است كه مأمور رساندن احكام و معارف به ديگران است . البته رسولان هم داراى درجات و مراتبى غيرمتضادّ با يكديگر هستند ؛ يعنى بعضى از ايشان بر بعضى ديگر فضيلت دارند ، آن هم فضل و برترى در عبوديت براى خداى تعالى : « تِلْكَ الرُّسُلُ فَضَّلنا بعضَهم على بعضٍ » مرتبه‌ى سوم مقام نبوّت است و نبىّ ، رسولِ صاحب درجه‌ى رفيع است .\r\nمرتبه‌ى چهارم مقام ولىّعزم است كه در ميان انبياء بالاترين مرتبه است . مثل مرجع تقليد اعلَم كه در ميان مجتهدين علوّ و برترى دارد . ولى عزم هم در ميان پيامبران مقام عظيمى را داراست ، و مرتبه‌ى پنجم مقام ولىّ اولياء عزم يا خاتم النّبيّين است كه بالاترين و كامل‌ترين وحىها بر او نازل شده است .\r\nوحى الهى بر انبياء هم انواع و مراحلى دارد كه در اين‌جا لازم است ، انواع وحى رسالتى بر انبياء را توضيح دهيم : حضرت حق سبحانه و تعالى ، وحى يا آن اشاره‌ى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمرموز و خفىّ را كه رسول بايد به مردم برساند به دو نوع كلّى به آن‌ها القاء نموده است :\r\nوحى باحجاب و وحى بىحجاب .\r\nوحى باحجاب نيز گوناگون است . وحيى كه در خواب است مثل وحى به ابراهيم خليل در خواب ، كه فرزندش را ذبح كند . آن حضرت به‌اندازه‌اى تسليم حق بود كه حتّى علت ذبح هم در ذهن مباركش خطور نكرد و اصلًا نپرسيد چرا ؟ با اين كه ذبح فرزندى چنان بزگوار - با هيچ عقل و منطق بشرى سازگار نيست . لكن چون امرِ خدا بود ، حضرت ابراهيم عليه السلام نيز مطيع محض بود : « فَلَمَّا بَلَغَ مَعَهُ السَّعْىَ قالَ يا بُنَىَّ انّى ارى فِى الْمَنامِ أنّى اذْبَحُكَ فَانْظُرْ ماذا ترى قالَ يا أَبَتِ افْعَلْ ما تُؤْمَرُ سَتَجِدُنى انْ شاءَاللَّهُ مِنَ الصابرينَ . فَلَمَّا أسْلَما و تَلَّهُ لِلْجَبينِ و ناديْناهُ أنْ يا ابراهيمُ قد صَدَّقْتَ الرُّؤْيا انّا كَذلِكَ نَجْزِى الُمحسِنينَ ) « صافات / 106 - 102 »\r\nپس چون با او آن سعى و كوشش را به خوبى انجام داد گفت : فرزندم ! در خواب مىبينم كه تو را بى چون ذبح مىكنم ، پس بنگر چه مىبينى ( و نَظَرِ تو چيست ؟ ) گفت :\r\nپدرم آن‌چه مأموريت دارى انجام ده مرا به خواسته خدا از صابران خواهى يافت پس چون هر دو در برابر خدا تسليم شدند و او را به چهره‌اش بر زمين افكند و او را ندا در داديم : اى ابراهيم ! خوابت را بىگمان راست آوردى . ما هم‌چنان نيكوكاران را پاداش مىدهيم .\r\nو نوع ديگر از وحى باحجاب ، وحى به وسيله و واسطه درخت است مثل وحى به حضرت موسى عليه السلام از درخت و يا اين‌كه وحى به وسيله جبرئيل يا با لفظ و ايجاد صوت يا با ايجاد نوشته است . اين‌ها حجاب‌هايى هستند كه در قالب اين حجاب‌ها وحى رسالتى فرستاده شده است .\r\nاما خداى متعال بالاترين درجه و قلّه‌ى وحى را به صورت بىحجاب ، بر پيامبرى كه قلبش ، قُلةالقللِ عقل‌ها و قلب‌هاست ، نازل فرموده است و آن قلب رسول‌اللَّه پيامبر اسلام صلى الله عليه و آله است كه وحى متنى و كلّى قرآن ، بدون هيچ‌گونه حجابى بر قلب آن حضرت وارد شده است ، مگر حجاب ذات حقّ كه هرگز بر طرف شدنى نيست . و آن معناى و الا با\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nاراده‌ى پروردگار در قلب آن پيامبر شايسته القاء شده است . مانند وحى در شب معراج كه : « ثُمَّ دَنى فَتَدَلّى . فَكانَ قابَ قوسَينِ أو ادْنى . فَأَوْحى الى عَبْدِهِ ما اوحى . » ( نجم / 10 - 8 ) سپس نزديك شد پس به حق نزديك‌تر شد ، پس در نزديكى هم‌چون « اتصال » سرِ دو كمان شد يا نزديك‌تر از آن گرديد . سپس « خداى شديد القوى » به بنده‌اش آن‌چه را بايد وحى فرمايد وحى فرمود ، اين هم معناى وحى بلاحجاب كه فقط و فقط در مورد شخص رسول‌اللَّه صلى الله عليه و آله تحقق يافته و لاغير ، و نيز واضح‌ترش در « انا انزلناه فى ليلة القدر » است ، كه تمامى قرآن ، بدون هيچ‌گونه حجابى - به جز حجاب ذات الهى - بر حضرتش نازل گشت .\r\nبعد از حضرت رسول اكرم صلى الله عليه و آله وحى رسالتى - به علت محكم و متقن و ابدى بودن قرآن - قطع شد ، و استمرار وحى رسالتىِ پايانى هم منفى است . اشخاصى مانند محىالدين ابن عربى كه دسته‌بندىها و درجات وحى را در نظر نداشته و ندارند و يا در نظر داشته و لكن اغراض ديگرى در كارشان بوده ، فلذا همه‌ى اقسام وحى و مراتب وحى را به كلى ناديده گرفته و به حساب نياورده و خلط مبحث كرده‌اند ، درحالىكه بعد از پيامبر صلى الله عليه و آله فقط وحى عام و خاص موضوعى - نه حكمى - احياناً استمرار داشته و دارد . البته وحى الهامى در موضوعات هم براى خواص از مؤمنين نيز گاهى روى مىدهد ، اما نسبت به ائمه‌ى معصومين عليهم السلام به‌طور دائم و مطلق اين الهام و وحى استمرار دارد . چنان نيست كه شيعيان اعتقاد داشته باشند كه ائمه‌ى معصومين عليهم السلام نيز وحى رسالتى دارند ، لكن آن بزرگواران به جهت رتبه‌ى ايمان و عظمت تقوايشان ، همواره در موضوعات به آنان الهام مىگرديد . اين موارد ، وحى متصل الهامى است . اما در بقيه‌ى موارد و موضوعاتى كه الهامى نمىشود ، مؤمنين مىتوانند به صورت منفصل از قرآن كمك بگيرند .\r\nنكته ديگرى كه بايد در اين مقام ذكر شود اين است كه واسطه در وحى مثل ديدن مَلك ، هرگز كسى را پيامبر نمىكند ، زيرا خداى متعال در غالب موارد ، وحى رسالتى و غير رسالتى را با فرشتگان ارسال كرده است ، پس اگر فرشته‌اى حامل پيام رسالت و\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nتشريع از جانب خدا باشد ، شخص گيرنده ، حتماً بايد پيامبر باشد تا آن پيام را دريافت كند و به مكلّفان ابلاغ نمايد . اما اگر حامل پيام رسالتى و تشريعى نباشد و براى كمك و راهنمايى مؤمنى آمده باشد ، لازم نيست آن شخص پيامبر صلى الله عليه و آله باشد زيرا اين راهنمايىها مربوط به تشريع احكام و فهم قرآن نيست تا اگر حالت كسى دگرگون شد ، بگوييم به او وحى شده و اگر دگرگون نشد ، وحى نشده است . به طوركلى در موضوعات اگر به كسى كمك‌هاى غيبى الهام‌بخش برسد ، نمىتوان گفت كه او پيغمبر و صاحب وحى شده است ، بلكه بايد گفت اين‌ها از الهامات و الطاف غيبيه الهى است كه احياناً شامل حال بعضى از مؤمنين مىشود و باب رسالت را بر كسى نگشوده و نمىگشايد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n28 مكانيزم ارسال وحى\r\nآقاى محمد مجتهد شبسترى : معتزله گروهى از متكلمان اسلام هستند كه مبانى عقلى خود را مبنا و معيار تفسير قرآن و حديث نبوى قرار داده بودند . نظريه آن‌ها اين بود كه حقيقت « سخن » عبارت است از حروف و اصوات منظوم كه به معنايى دلالت مىكند . مثلًا در قرآن آمده كه موسى از درختى شنيد كه « من پروردگار تو هستم » ( طه / 12 ) . در نظر اين متكلمان چگونگى پيدايش سخن ، يعنى بر خلاف قوانين طبيعى بودن آن است كه سخن خدا را از سخن انسان جدا مىكند . محتوا يا اثر سخن مورد توجه نيست . اشاعره . معتقد بودند « سخن خداوند » يك صفت ذات است كه از قديم با خداوند همراه است و كتاب‌هاى وحيانى كه بر انبياءنازل شده ، وجود لفظى آن صفت ذات است .\r\nبنابر عقيده اشاعره سخن خداوند اصوات و حروف نيست ، معنا و حقيقتى است كه ازلًا و ابداً با خداوند همراه است و « كلام نفسى » نام دارد . خدا وقتى با انسان سخن مىگويد ، آن معنا و حقيقت را از طريق خلق الفاظ به مخاطب خود ابراز مىكند . بنابراين سخن خداوند نه مخلوق است و نه حادث ، آن‌چه به صورت قرآن در دست مسلمانان است ، حكايت لفظى آن معنا و حقيقت قديمى است و فهميدن اين كتاب فهميدن آن\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nحقيقت قديمى است . نظريه سوم مربوط به متكلم معروفى است به نام ابن كلاب . كه معتقد بود رسم و تعبير عربى يا عبرى كلام خداوند ، غير از عين كلام خداوند است و قرآن مجيد رسم و تعبير كلام خداوند است و نه عين آن . نظريه چهارم نظريه عده‌اى از فلاسفه مسلمان است . به نظر اين فلاسفه آن‌چه حقيقتاً به خدا قابل استناد است ، سخن نيست ، بلكه گونه‌اى از تفهيم است كه عقل فعال « 1 » واسطه آن است . در نظر آن‌ها نبى انسانى است كه در قوه نظرى و عملى به كمال رسيده و بر اثر اتصال قوه نظرى وى با عقل فعال ، ذوات مجرده و حقايق بر او آشكار مىشود . [ هرمنوتيك / 10 
  ]\r\nدكتر سروش : فرض كنيم كه كلام الهى آن باشد كه جبرئيل به پيغمبر مىگويد نه آن كه خود پيغمبر فكر مىكند ؛ در اين صورت باز هم ما بايد اين سؤال را از خودمان بكنيم كه جبرئيل آن كلام را از كه مىشنود ؟ آيا آن كلام را ملك ديگرى در گوش جبرئيل مىگويد يا خود جبرئيل چيزهايى را مىفهمد و كلماتى را در ذهن خود حاضر مىيابد و سپس واسطه‌گرى مىكند و آن‌ها را به پيغمبر انتقال مىدهد ؟ . . ما ناچار بايد در اين سيستم به جايى برسيم كه بگوييم ، موجودى ( اسمش هر چه مىخواهد باشد ) مىفهمد كه واجد انديشه‌هايى شده و اين انديشه‌ها الهى است . . سخن اين‌جاست كه باواسطه بودن به تنهايى معيار الهى بودن نيست . منكر اين نيستم كه وحيى ممكن است باواسطه‌اى باشد ، ولى نبايد باواسطه بودن را معيار الهى بودن گرفت . خود پيامبر هم ممكن است فىنفسه براى خود ، به فكرى ، به رأيى ، يا به كشفى ( بيشتر مايلم كلمه‌ى كشف را به كار ببرم ) نائل شود و اين كشف الهى باشد و اسم آن هم وحى باشد .\r\n[ آفتاب / 15 / ص 75 
  ]\r\nآيةاللَّه صادقى : كاش آقايان توجه بيشترى مىكردند و حداقل يك دوره‌ى قرآن\r\n\r\n\r\n","description":"","footnote":"\r\n( 1 ) - دهمين عقل از عقول ده‌گانه كه نزد فلاسفه مشاء چون وسائطى ميان خدا و عالم طبيعت عمل مىكند ، عقل فعال گويند فلاسفه مشّاء و فلاسفه اشراق ، هر دوى آن‌ها كارشان ساخت و ساز حروف و اصطلاحات و تخيلات بوده و هست يك دسته با عقول خودشان و تبلورات و جولانات عقلى و فكرى و دسته ديگر به اصطلاح خودشان با استضائه و الهامات و افاضه به آن‌ها صاحب كمال و بيان شده‌اند بنابرين دسته اول عقول را ده تقسيم كرده و عقل اول راند بر عقل دوم عقل دوم راند بر عقل سوم ، عقل سوم راند بر عقل چهارم و همين‌طور دائماً عقلشان مىراند و مىراند تا به عقل نهم مىرسد عقل نهم هم مىراند بر عقل دهم و عقل دهم هم آقا را مىراند به سوى حق مطلق آن وقت است كه آقا به حقيقت متصل مىگردد . ، ( خادم‌القرآن )\r\n","page_name":" 254 ","page_number":254},
  {"content":"\r\n\r\nكريم را بدون هيچ‌گونه پيش‌فرض و تحميل با دقت مطالعه مىفرمودند . جواب همه سخنان ، آن‌چه كه گفته‌اند ، آن‌چه كه مىگويند ، آن‌چه كه بعداً خواهند گفت را قبلًا قرآن كريم آماده نموده است ، من توجه مىدهم آقايان را به آيات كريمه سوره‌ى « نَزَلَ بِهِ الرُّوحُ الامينُ عَلى قَلبِك » ( سوره‌ى شعراء / 194 ) « قل نزّله روحُ القدسِ من ربِّك بالحق » ( سوره‌ى نحل / 102 ) كه اين روح القدس و روح الامين هر دو جبرئيل‌اند ، چنان كه رسول گرامى ، واسطه‌ى وحى ربانى براى مكلفان است ، جبرئيل نيز واسطه‌ى اين وحى بر رسول گرامى است . طبق اين آيات ، حضرت جبرئيل واسطه‌ى ارسال وحى قرآنى بر قلب پيامبر بزرگوار صلى الله عليه و آله بوده و اگر اين واسطه در كار نبود ، چه بسا ، بعضى از عاميان حضرت رسول گرامى صلى الله عليه و آله را خدا مىخواندند و با اين كه خداى متعال مىتوانست وحى مفصل را نيز بدون حضور و ارسال ملكى ، مستقيماً بر قلب پيامبر القاء نمايد ، لكن براى جلوگيرى از اين تصور كه پيامبر را خدا بدانند ، با واسطه‌اى چون حضرت جبرئيل عليه السلام وحى قرآن نازل فرمودند ، در اين‌جا هم مَلَكِ مأمور ارسال وحى قرآن ، يعنى حضرت جبرئيل عليه السلام معصوم است و هم گيرنده‌ى وحى قرآن يعنى پيامبر صلى الله عليه و آله ، معصوم است ، بنابراين‌اگر هريك در گرفتن وحى و القاء و ابلاغ نعوذبااللَّه دچار خطا و اشتباه شوند ، خيانت در وحى ربانى كرده‌اند و از عصمت خارج خواهند شد .\r\nسخن وحيانى خداى تعالى دو بعدى است : نخست معناى علمى آن در نزد خداست كه بعد ازلى و قديم آن است . زيرا خداى تعالى به همه چيز از جمله به قرآن كريم علم مطلق داشته است . دوم مرحله‌ى حدوث وحى است . حدوث وحى عبارت از خلق صورى آن معناى ازلى و قديمى است كه اين خلق صورى به شكل خلق الفاظ ، رسم ، تعبير ، اصوات يا كلام است . بنابراين‌الفاظ و تعابير وحى ، عين كلام مخلوق خداست ، گرچه عين معناى ازلى آن نيست . زيرا علم ازلى همان علم ذاتى الهى است كه ظهور آن محال است . پس حدوث وحى ، خلق صورى همان معناى ازلى در علم ذاتى الهى است .\r\nبنابراين‌خداى متعال براى شنيدن جبرئيل يا هر ملك ديگرى ، الفاظ را به شكل اصوات و كلام يا هر نوع ديگر خلق كرد و به ملكِ مخصوص خود القاء فرمود و او را مأمور كرد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nتا بدون هيچ‌گونه كم و زياد عيناً آن را به رسولش برساند تا رسولش نيز وحى الهى را عيناً تحويل گرفته و همان‌طورى كه هست به مكلفان برساند . فلذا نه جبرائيل و نه رسول‌اللَّه صلى الله عليه و آله هيچ‌كدام حق ندارند حتى يك كلمه از آن را كم يا زياد نمايندكه : « مايَنطِقُ عَنِ الهَوى ان هُوَ الِّا وحىٌ يُوحى » « و ما عَلَى الرَسُول الا البلاغ و نيز لَوْ تَقَوَلَ عَلَينا بَعض الاقاويل . . . » شاهد و ناظر بر همين مُدّعى است . ملك مقرب الهى ، آن را براى رسول بازگو نمود . در اين ميان هيچ واسطه‌ى ديگرى چون عقل فعال چيزى ديگر وجود نداشت . عقل رسولان و انبياء از جنس عقل ساير انسان‌هاست با اين تفاوت كه با نور ايمان وحيانى مزين است و از هرگونه غبار جهل و ظلمت و از هرگونه شهوت عقلانى ، نفسانى ، شورايى ، شيطانى و روحانى مبراست ، و از نظر درك مطالب نيز در بالاترين و قدرتمندترين عقل‌هاى زمان خود براى دريافت وحى است ، و عقل رسول و نبى خاتم ، والاترين عقل كل جهانيان در طول تاريخ است . لذا اينان بدون هر شائبه و تحميلى وحى را دريافت كرده و آن را به مكلفان ابلاغ نموده‌اند .\r\nافزون بر اين ، خود قرآن كريم فى نَفْسِه دليلى است قاطع بر وحيانى بودنش كه در آن هرگز اختلافى در لفظ يا معنايش وجود ندارد و با ترقى عقل و علم مكلفان ، وحيانى بودنش قطعىتر مىگردد ، و در مرحله‌ى ديگر نيز نزول جبرئيل معصوم ، دليل است بر عصمت ربانى بودن وحى قرآنى .\r\nوحى قرآن ، ابدى و مطلق است و راه نجات ما در آن است . ما وحيانى و ابدى بودن سخن را از مطلق بودنش مىفهميم ، از اعجاز همه‌جانبه‌اش ، از فصاحت و بلاغت بىنظيرش و از ادعاى بى پاسخ قرآن در اين 14 قرن پس از نزول . « وَانْ كُنْتُم فى رَيبٍ مِمَّا نَزَّلْنا عَلى عَبْدِنا فَأْتُوا بسوُرةٍ مِن مِثلهِ . » ( بقره / 23 ) اگر هر گونه شك مستندى داشتيد در آن‌چه بر بنده‌ى خويش نازل كرديم ، پس سوره‌اى مثل قرآن بياوريد .\r\n« ريب » در كل قرآن به معناى شك مستند مىباشد كه از شك غير مستند ، قوىتر است ، شك بىپايه و اساس ، همان وهم و گمان است ، ولى ريب ، آن است كه با استناد به فرضياتى نسبت به قرآن ايرادى بگيرند ، مانند همين ريب‌هاى ادعايى كه به قرآن\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمنتسب كرده‌اند ، حال اگر با استناد به شك مستند خود مىگوييد قرآن از جهات مختلف ابدى ، يا مطلق نيست ، پس سوره‌اى مثل آن بياوريد تا ما مطمئن شويم « كلام خدا » با « كلام بشر » يكسان است ، و در بيان قوانين علمى و اجتماعى و ساير جهات ، تفاوتى با آن ندارد .\r\nاز آنجا كه قرآن را تنها قرآن معنا مىكند ( سورة ) را نيز فقط قرآن معنا مىكند :\r\n« فَضُرِبَ بَيْنَهُم بِسُورٍ لَهُ بابٌ باطِنُهُ فيهِ الرَّحْمةِ » ( حديد / 13 ) سور به معناى ديوارى است كه دور تا دور ساختمان‌هايى كشيده شده است و آن‌ها را از ديگر ساختمان‌ها جدا مىسازد ، و ( سورة ) ديوارك است .\r\nسوره در قرآن ، آيه و يا مجموعه‌ى آياتى است كه از نظر ادبى و معنوى نسبت به قبل و بعدش مستقل باشد ، كه مرحله به مرحله ، از كلّ قرآن تا آياتى چند را شامل است .\r\nعلىاىّحال ، منظور از آوردن مثل قرآن از هر منظرى ، اين است كه مطالبى و آياتى بياوريد كه نقض و تكامل‌پذير نباشد ، خلود و ابديت داشته باشد ، براى كل زمان‌ها و زمين‌ها ، جن و انس ، زن و مرد و . . . مفيد باشد ، و ساير خصوصياتى را كه قرآن دارد داشته باشد ، و به‌طور كلى جامع و مانع مطلق باشد .\r\nالبته شايد بگوييد علوم مطلقِ غير قرآنى هم داريم ، مثل حساب اعداد كه مطلق بوده و هيچ‌گاه نقض نمىشود ، مىگوييم : اولًا علوم مطلق غير قرآنى جزء تكوين هستند و ثانياً تشريع و تكوين يكديگر را تأييد مىنمايند ، اما اگر منظور شما اين است كه بعضى از علوم بشرى - جداى از تكوين و تشريع - بىترديد و قطعاً مطلق باشند ، پذيرفته نيست ، چراكه عقل بشرى احتمال خطاى بسيار دارد . حتى در علوم تجربى كه قرآن در آن‌ها بياناتى دارد ، علم و عقل بشرى بايد مطيع باشد ، مثل آيات خلقت حضرت آدم عليه السلام كه از خاك آفريده شد ، فرضيه‌هايى مثل داروينيسم پذيرفته نيست و ما اعتقاد داريم كه قرآن هيچ‌گاه نقض و ابطال نخواهد شد ، نبايد نگران باشيم كه ممكن است ، اين‌گونه فرضيه‌هاى اثبات نشده ، روزى اثبات و قرآن خدشه‌دار خواهد شد . كلّا و حاشا . . . ما معتقديم كه آن‌چه قرآن به آن‌ها تصريح دارد ، مجاز يا سمبوليك نبوده و حقيقت محض\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاست و بشر هيچ‌گاه با فرضياتش نمىتواند قوانين ثابت الهى را به ابطال كشاند .\r\nاگر كل دانشمندان جهان جمع گردند و بخواهند قانونى ، حكمى ، مسأله‌اى علمى ، اجتماعى ، سياسى ، . . . بياورند كه از آن‌چه در قرآن است ، بالاتر يا برابر آن باشد ، به جايى نمىرسند . « قُل لَئِنِ اجْتَمَعَتِ الانْسُ وَالْجِنُّ عَلى انْ يَأْتُوا بِمِثْلِ هذَا الْقُرآنِ لا يَأتُونَ بِمِثْلِهِ وَ لَوْ كانَ بَعْضُهُمْ لِبَعضٍ ظَهيراً » ( اسراء / 88 )\r\nبگو اگر جن و انس گرد هم آيند تا مانند اين قرآن را بياورند نتوانند ، گرچه - بر فرض محال - بعضى پشتيبان بعضى ديگر باشند .\r\nطبق اين آيات ، و هم‌چنين قراين و شواهدى ديگر مثل مطلق ، بىنظير ، بىبديل بودن قرآن ، وحيانى ، ابدى و تغييرناپذير بودن آن را مىفهميم ، معيار ما در وحيانى بودن ، تنها خود قرآن و سنّت قطعيّه است .\r\nمعيار تشخيص وحيانى بودن سخن ، تنها غير عادى بودن آن يا ميزان نفوذ آن در جانها نيست ! بلكه قرآن در همه‌ى جهات معجزه است و در همه‌ى وجوه خود والاترين آيه و نشانه‌ى ربانى است . غيرعادى بودن كلام خدا ، نفوذ ايمانى قرآن در قلب‌ها ، حتى فصاحت و بلاغت قرآن ، مطلق بوده و تاكنون و تا ابد كلامى مانند آن نيامده و نخواهد آمد . زيرا قرآن در كل ابعاد مطلق است و بشر غير مطلق ، توان رسيدن به علم مطلق را ندارد . شما جمله‌اى و مطلبى به ما نشان دهيد كه علاوه بر فصيح و بليغ بودنش به‌طور مطلق عارى از هرگونه خطا و نقص و اشتباهى باشد .\r\nپيش‌گويىهاى قرآن نيز مطلق و نشانه‌ى الهى بودن آن است . يعنى اگر به وقوع چيزى يا حادثه‌اى در آينده خبر مىدهد حتماً و بىشك وجود دارد و آن حادثه اتفاق مىافتد . مثلًا قرآن در اوايل رسالت پيامبر در اول سوره‌ى روم خبر از غلبه‌ى روم بر ايران مىدهد : « الم . غُلِبَتِ الرُّومُ . فى ادْنَى الْارضِ وَ هُم مِنْ بَعْدِ غَلَبِهِمْ سَيَغْلِبُون . فىبِضْعِ سِنين‌َلِلَّهِ الأَمْرُ مِنْ قَبْلُ وَ مِنْ بَعْدُ و يَوْمَئِذٍ يَفْرَحُ المُؤمِنُونَ »\r\nروميان در نزديك‌ترين زمين - به مكه - مغلوب شدند و هم ايشان پس از آن غلبه خواهند كرد در خلال ساليانى اندك ، كار براى خداست از پيش و پس و در چنان هنگامى\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمؤمنان خوشحال مىشوند . مىبينيم كه خبرِ غلبه‌ى روم مسيحى بر ايران مشرك آن هنگام ، در وحى مطلق قرآن پس از اندك زمانى بعد از نزول آيه شريفه به وقوع پيوست ، كه اين خود از معجزات قرآن‌كريم مىباشد .\r\nحتى قرآن در خبرهاى آسمانى و زمينى نيز همواره پيشاپيش بشر حركت مىكند .\r\nيعنى قرآن هميشه امام است و تمامى مكلّفان هميشه مأموم . چون سه حالت مىتوان در نظر گرفت :\r\n1 - علم مكلّفان بيشتر از خدا و قرآن باشد كه محال است . چون بشر و علم او محدود است .\r\n2 - علم مكلّفان برابر با قرآن باشد . باز هم اين فريضه به دليل محدوديت بشر و بىنهايت بودن علمِ خداى متعال محال است .\r\n3 - قرآن در كل ابعاد اخلاقى ، فقهى ، فلسفى ، فكرى ، سياسى و . . . جلوتر و رهبر است .\r\nزيرا مطلق است . اگر كل نيروهاى مكلّفان با هم جمع شوند و فعالانه شب و روز تلاش كنند باز هم قرآن امام است و خط مىدهد . حتى دانشمندان بشرى هنوز به مبانى و اصولى كه در مورد علوم مكلّفان بيان فرموده نرسيده است . ما ادعا نمىكنيم قرآن كتاب فيزيك و شيمى و پزشكى است ، اما قوانينى بسيار دقيق و علمى در هر زمينه دارد كه كشف آن قوانين هنوز ميسر نشده است . حتى در خبرهاى آسمانى مكلّفان با سؤالات عديده‌اى روبرو هستند : آيا در كرات ديگر موجودات ، آب و حياتى هست يا خير ؟ اگر هستند عاقلند يا نه ؟ غذا و هوايى هست يا نه ؟ و . . . قرآن در آياتى از جمله ( آيه‌ى 29 سوره‌ى شورى ) به پنج خصوصيت و خبر آسمانى توجه داده است :\r\n« وَ مِنْ آياتِهِ خَلْقُ السَّمواتِ والْارضِ وَ مابثَّ فيهِما مِنْ دابةً و هُوَ عَلى جَمْعِهِمْ اذايَشاءُقَدير »\r\nهمين يك آيه كافى است ملحدترين و معاندترين افراد را نسبت به قرآن رام و آرام كند . آيه در 14 قرن قبل در زمان و زمينى نازل شده كه جهل و ظلمت فراگير بوده .\r\nمخصوصاً در حجاز پر از جهل و جهالت ، و بر كسى نازل شد كه امّى و بىسواد و در ميان\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nافرادى بىسواد بود و همگان نيز او را كاملًا مىشناختند .\r\nضمير در « فيهما » به « السموات و الارض » برمىگردد . « و ما بثَّ فيهما من دابَّة » و آن‌چه پراكند در آن دو يعنى در آسمان‌ها و زمين از جنبندگان .\r\nچون لفظ ( دابّة ) بر ملائكه شامل نيست ، پس در آسمان‌ها همانند زمين جنبندگانى هستند . حالا اين جنبندگان مانند انسان‌ها عاقلند يا مثل حيواناتند ؟\r\n« وَ هُوَ عَلى جَمْعِهِم اذا يشاء قدير » ضمير « هم » در « جَمْعِهِم » جانداران عاقل را شامل است كه خدا هرگاه بخواهد مىتواند اين‌ها را با هم در يك جا جمع كند .\r\nو اين جمع شدن دليل بر اين است كه در آينده‌اى نامعلوم انسان‌ها و عقلاى زمينى با عقلاى آسمانى جمع و برخورد خواهند داشت .\r\n« جَمْعِهم » شامل دو جمع شدن و جمع كردن است :\r\n1 - جمع شدن قبل از قيامت به قرينه‌ى درونى همين آيه : « و ما بثَّ فيهما من دابّة » پراكندگى و جمع كردن اين موجودات در دنيا مورد بيان آيه است كه جمع غير مطلق دنيوى است .\r\n2 - جمع مطلق اخروى . كه « جمعهم » بيشتر به دليل « و ما بث فيهما من دابة » بر جمع دنيوى دلالت خاص دارد و بر جمع اخروى دلالت عام . اين آيه در 5 مرحله از انسان‌ها جلوتر است .\r\n1 - بشر هنوز فكر مىكند كه آيا در كرات ديگر آب ، هوا و غذا هست يا نه ؟ 2 - آيا در آن‌ها موجوداتى غير از جمادات هستند ؟ 3 - آيا عاقلند يا جاهل ؟ 4 - آيا توانايى و ابزارهايى در اختيارشان هست ؟ 5 - آيا برخورد و ملاقاتى خواهد بود ؟\r\nبشر هنوز در پله اول و دوم مانده است تا چه رسد به قدم‌هاى بعدى ! در حالى كه همين يك آيه بر پنج مورد بشارت داده است .\r\nانسان حتى در علوم تجربى خودش هم هنوز مأموم است تا چه رسد به علوم مطلق الهى ، و در مراكز تحقيقى دنيا در اين‌گونه موارد به قرآن و سنّت توجه خاصّ دارند . هيچ علمى جز علم مطلق خدا امكان نداشت در ظرف و موقعيتى كه جهل و نادانى « ظلماتٌ\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبعضُها فوق بعض » بود ، چنين آينده‌نگرىهايى دقيق و علمى داشته باشد . آيا بيان اين مسايل و مطالب علمى مطلق و معجزه نيست ؟ كسى كه بگويد نشانه‌ى وحيانى بودن سخن ، تنها غير عادى بودن آن است ، در جواب مىگوييم : حافظ نيز غير عادى سخن گفته است ؟ آيا وحى است ؟ تا كنون كسى نتوانسته سبك عميق و دقيقى مثل حافظ بياورد ! حتى مولوى با اين كه او هم بىنظير است لكن به پاى موجز و مختصرگويى حافظ نمىرسد . غير عادى بودن سخن به هيچ وجه دليل بر وحيانى بودنش نيست بلكه به‌طور كلى مطلق بودن و معصوم از خطا و نقصان بودن كلام نشان دهنده مصدر عصمت ربانى است . « 1 » درست است كه باواسطه بودن به تنهايى معيار الهى بودن نيست ، اما با سبكى كه خداى متعال دارد و وحى قرآن‌كريم را با آن سبك به رسول گرامى القاء كرده است ، با واسطه‌ى حضرت جبرئيل امين بوده است ، و اين نيز خود از معيارهاى وحيانى بودن سخن مىباشد ، زيرا اگر كلامى با واسطه‌ى فرشته و ملك بيايد ، قطعاً آن سخن قدسى و الهى است ، چراكه فرشتگان نيز معصوم از خطا و حتى عارى از انواع شهوات عقلانى و نفسانى هستند ، و پيام‌آورى ملائكه يقيناً عارى از خطا و اشتباه و از جانب حضرت حق مىباشد . شما نمىتوانيد از خود تصوراتى در نظر بگيريد و بگوييد شايد خود رسول هم داراى رأيى و كشفى بوده است ، رأى و كشف پيامبر صلى الله عليه و آله دو گونه است :\r\n1 - نظرات عقلانى ، علمى و حسى آن حضرت به عنوان ( بشر مثلكم ) كه مطلق نيست .\r\n2 - نظرات وحيانى كه تنها از سوى خداست و مطلق مىباشد و پيامبر به‌عنوان رسالت هرگز نظرات نخستين را نه براى خود و نه براى ديگران هرگز به ميان نمىآورده است .\r\nاگر سخنى از ايشان درباره‌ى رسالت و شريعت شنيده شود ، چيزى نيست جز آن كه خداى متعال آن را براى حضرتش ارسال فرموده است : « ما يَنْطِقُ عَنِ الْهوى إنْ هُو\r\n\r\n\r\n","description":"","footnote":"\r\n( 1 ) - با اين‌كه حافظ از نظر ادبى ، صفت شعرى و زيبايى كلام مقام بالايى را به خود اختصاص داده لكن هرگز مطلق نبوده و نيست ، زيرا انحرافات معنوى و عقيدتى بسيارى در اشعارش وجود دارد ، و اصولًا به قول مرحوم مطهّرى ( ره ) - بناى اشعار حافظ ، سعدى ، شمس‌تبريزى و امثال اين‌ها - مبناى غنائى است ، سراسر كتاب‌هايشان پر است از اشعار عاشقانه : فراق يار ، خال لب ، كمان ابرو ، خُم ، باده ، شراب مستى و از اين قبيل ، فلذا اين قبيل اشعار وقتى از نظر محتوى و معنا دسته‌بندى شود ، در رديف اشعار غنائى قلمداد مىگردد . ( خادم‌القرآن )\r\n","page_name":" 261 ","page_number":261},
  {"content":"\r\n\r\nالّاوَحىٌ يوحى » ( نجم / 3 ) ال در « الهوى » جنس هواهاى غيروحيانى است ، يعنى پيامبر اكرم صلى الله عليه و آله از جنس هواهاى عقلانى ، نفسانى ، شورايى و . . . دور است و حتى بر مبناى عقل خود نطق و سخنى ندارد ، تا چه رسد با نفس و شورا ، چنان كه « إنْ هُو الّا وَحىٌ يوحى » نطق رسالتى حضرتش را در انحصار وحى برونى ربانى دانسته است . در اين‌جا « يوحى » فعل مجهول است كه ضمير « هو مستتر » نايب فاعل و به « وحىٌ » برمىگردد كه وحى و موحى قرآن است ، موحى خدا و موحىاليه رسول گرامى است . و قرآن ، نتيجه‌ى مثلث وحيانى است . اما در اين سيستم جبرئيل اين كلام را مستقيماً از خداى متعال مىشنود ، به اين صورت كه خدا با خلق اصوات وحيانى قرآن براى جبرئيل ، او را آگاه به الفاظ و عبارات قرآن كرده و جبرئيل نيز همان الفاظ و عبارات را بر قلب رسول اسلام صلى الله عليه و آله القاء مىكرد : « نزل به روح الامين على قلبك » . خداى متعال بنابر حكمت و مصلحت ربانى ، جبرئيل را واسطه در وحى قرار داد و اگر مىخواست بدون جبرئيل هم مىتوانست الفاظ و عبارات قرآن را مستقيماً بر قلب پيامبر القاء كند ، چنان كه برتر از آن را كه وحى در شب قدر و معراج است ، بر حضرتش بدون واسطه نازل كرد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\n29 تجربه نبوى\r\nدكتر سروش : اگر پيامبرى به معناى نزديك‌تر شدن به عوالم معنا و شنيدن پيام سروش‌هاى غيبى ، يك تجربه است ، در آن صورت مىتوان اين تجربه را افزون‌تر ، غنىتر ، و قوىتر كرد . يعنى همان‌طور كه هر تجربه‌گرى مىتواند آزموده‌تر و مجرب‌تر شود ، هنرمند ، هنرمندتر و عارف ، عارف‌تر و مدير ، مديرتر شود . اگر اين سخن بر گوش شما گران مىآيد ، به تعبيرهايى كه قرآن درباره‌ى وحى و پيامبر دارد نظر كنيد ، خداوند به پيامبر دستور مىدهد كه از من افزونى دانش را طلب كن : « و قل ربّ زدنى علماً » ( طه / 113 ) و اين علم كشفى مندرج در ماهيت وحى و پيامبرى است . چنين بود كه تجربه پيامبرانه مرتب تكرار مىشد ، نه اين‌كه فقط يك‌بار وحى بر پيامبر آمده باشد يا فقط يك نوبت به معراج رفته باشد و باقى عمر بر سر آن گنج بنشيند و از آن خرج كند ، بلكه باران رحمت وحى مستمراً بر او مىباريد ، و او را طراوت و شكوفايى بيشتر مىبخشيد .\r\nلذا پيامبر تدريجاً هم عالم‌تر مىشد ، هم متيقن‌تر و در يك كلام پيامبرتر . ابن‌خلدون در باب وحى . مىگويد پيامبر صلى الله عليه و آله به تدريج تحمل بيشترى نسبت به وحى پيدا مىكرد .\r\nابتدا وقتى آيات قرآن بر او نازل مىشد ، به سرعت تحمّلش به پايان مىرسيد . به همين\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nسبب سوره‌ها و آيه‌هاى مكى كوتاه‌اند ، اما آيه‌ها و سوره‌هاى مدنى بلندترند .\r\n[ تجربه‌نبوى / ص 12 - 10 
  ]\r\nهرجا سخن از تجربه مىرود ، سخن از تكامل تجربه هم درست است . هرجا سخن از مجرب شدن است ، سخن از مجرب‌تر شدن هم رواست . و اين امر در هر تجربه‌اى جارى است . فىالمثل در عابد و عبادت ، هرچه عبادت افزون‌تر شود ، عابد شكوفاتر مىشود و هرچه عابد شكوفاتر شود ، عبادتش ژرف‌تر و روحانىتر مىشود . پيامبر صلى الله عليه و آله نيز كه همه سرمايه‌اش شخصيتش بود ، اين شخصيت ، محل و موجد و قابل و فاعل تجارب دينى و وحيى بود . و بسطى كه در شخصيت او مىافتاد ، به بسط تجربه و ( بالعكس ) منتهى مىشد و لذا وحى تابع او بود ، نه او تابع وحى . و به حكم : « و ما رَمَيْتَ اذْ رَميتَ و لكن‌َّاللَّه‌رمى » ( انفال / 17 ) كلامش حق بود ، او نه تابع جبرئيل ، كه جبرئيل تابع او بود و ملك را او نازل مىكرد و در جايى هم كه مىخواست و مىتوانست از او در مىگذشت .\r\nبه اشاره بگويم كه كلام پيامبر را عين كلام بارى دانستن ، بهترين راه براى حلّ مشكلات كلامى تكلّم بارى است . [ تجربه نبوى / ص 13 
  ]\r\nداد و ستد پيغمبر با بيرون از خود قطعاً در بسط رسالت او و در بسط تجربه پيامبرانه او تأثير داشت . يعنى اين دينى كه ما به نام اسلام مىشناسيم ، يك‌بار و براى هميشه بر پيامبر نازل نشد ، بلكه به تدريج تكوّن پيدا كرد و دينى كه تكوّن تدريجى دارد ، حركت و حيات تدريجى بعدى هم خواهد داشت . [ تجربه نبوى / ص 16 
  ]\r\nآيةاللَّه صادقى : قراين دعوى رسالت‌گاه برونى است مانند معجزات تمامى پيامبران صلى الله عليه و آله جز رسول گرامى صلى الله عليه و آله اسلام و گاه عمدتاً درونى است كه سخنان وحيانى قرآنى حضرتش خود دليل بر ربانى بودن آن‌هاست چنان‌كه آياتى مانند « أولم يكفهم أنا انزلنا عليك الكتاب يتلى عليهم » شاهدى بايسته و شايسته بر وحيانى بودن قرآن و رسالت آورنده آن مىباشد . وانگهى خود آيات قرآنى دلالت لفظى و معنوى بر وحيانى بودن آن‌ها دارد ، چنان‌كه آياتى كل مكلفان را نسبت به آوردن مانند قرآن يا ده سوره و حتى يك سوره از آن مورد تحدّى و تعجيز قرار داده است و مقتضاى رسالت آخرين نيز\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nچنان است كه در كل زمان‌هاى تكليفى از آغاز نزول قرآن تا انقراض جهان معجزه‌اى ربانى باشد ، بلكه هر اندازه عقل و علم ، ترقى و تعالى و تكامل بيشترى داشته باشد ، وحيانى بودن قرآن به‌گونه‌اى والاتر نمايان است ، از اين رو ما در قرآن هرگز آيه‌اى درباره‌ى حضرتش نسبت به اعجاز برونى نداريم ، قضيه‌ى معراج هم چندان براى ديگران محسوس و ديدنى نبوده و مانند شق‌القمر كه آن هم براى كل تاريخ و همگان و حتى همه كسانى كه در آن دوران در افق حجاز بوده‌اند ، معلوم نبود ، با اين كه معجزه رسالت بايد براى كل مكلفان آشكار باشد ، تا چه رسد رسالتى ابدى ، بر اين مبنا دعوى رسالت حضرتش صددرصد برمبناى معجزه‌ى ابدى قرآنى ثابت است ، و چنان كه در آياتى چند مشاهده مىگردد ، گروهى از كافران از حضرتش مطالبه معجزاتى ديدنى و محسوس مانند معجزات ساير پيامبران مىكردند و پاسخ حضرتش اين بود كه نخست آيات و معجزات رسالتى در انحصار علم و قدرت خداست ، و هرگونه كه بخواهد آن‌ها را فرومىفرستد ، وانگهى قرآن خودبه‌خود معجزه‌ى ابدى است كه در طول 23 سال نزولش چه در گرفتارىهاى سخت مكى و چه در مدينه ، چه در جنگ‌ها و چه در صلح‌ها ، در راحتىها و ناراحتىها از نظر لفظى و معنوى همسان و همانند بدون هيچ تضاد يا تناقضى و حتى بدون هيچ‌گونه تكاملى وارد شده ، و ما مىبينيم كه بزرگترين دانشمندان جهان در سخنان و نظراتشان تضادها و تناقض‌ها و يا تكامل‌هايى بىوقفه وجود دارد ، و اين ويژگى مخصوص قرآن كريم است كه تا به حال هيچ‌گونه تضاد ، تناقض و تكامل و سخن خلافى در او مشاهده يا به اثبات نرسيده است و همين ويژگى از جمله ادلّه‌ى محكمى است كه نمىتواند از غير حضرت اقدس الهى صادر شده باشد ، براين مبنا آفتاب آمد دليل آفتاب ، قرآن خود دليل بر وحيانى بودن خود و رسالت آورنده‌اش در حد اعلاى رسالت است و بالاخره يا بايد رسالت حضرتش را برمبناى نداشتن معجزات برونى انكار كرد ، و يا برمبناى آيات قرآنى آن را پذيرفت كه پذيرش قرآن در بُعد وحيانى بودنِ قرآن براى عاقلان و خردمندان و كاوش‌گران قطعى است .\r\nو اين سخن كه وحى بر مبناى تجربه است از بنياد باطل است ، زيرا تجربه اعّم از امور\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمادى و معنوى داراى ابعاد ، تضاد ، تناقض و يا تكامل است ، چنان‌كه فرضيه‌هاى گوناگون دانشمندان ، در كل علوم مادى و غير مادى بر همين سه مبنا مىباشد ، وانگهى تجربه‌ها كلًا درونى است و نه برونى ، ليكن وحى ربانى كه كلًا معصوم است مبناى درونى تجربه بشرى را ندارد ، و گرنه همان‌گونه كه تجربه‌ى غير وحيانى دچار تضاد ، يا تناقض و يا تكامل است ، وحى هم بر همين مبنا دچار اين‌گونه اختلافات مىشد ، بلكه وحى ربانى با درجالتش بر مبناى عصمت بشرى است با درجاتش كه هر چند عصمت بشرى والاتر باشد وحى ربانى هم در اين زمينه والاتر است ، و بالاخره لفظ تجربه در زمينه وحى به كلى بىجا و باطل است و آيه‌اى كه ايشان در كلماتشان در تأييد گفتارشان ذكر كردند « و قل رب زدنى علماً » فقط تقاضاى افزون شدن علم وحيانى مىباشد و نه فزونى تجربه كه دچار مثلثى از اختلاف مىباشد .\r\nوحى تجربه نيست ، زيرا تجربه آزمودن درونى يا برونى غيرربانى است . ولى وحى اشاره‌اى ربانى است كه پيامبر آن را هرگز نمىدانسته و سپس با نزول وحى به آن آگاه شده است : « و ما كنت تتلوا من قبله من كتاب و لا تَخُطُّهُ بِيَمينِكَ اذاً لارتاب المبطلون » ( عنكبوت / 48 ) اين معنا را تأكيد مىكند كه پيامبر صلى الله عليه و آله هرگز قبل از وحى ، آگاهى به آن نداشته ، و سپس به وسيله‌ى وحى به آن آگاه گشته است ، نه اين كه از خود تفكراتى داشته و آن تفكرات وحى نام گرفته باشد . چنان‌كه پيامبر صلى الله عليه و آله از خدا درخواست مىنمايد كه آگاهىاش را به علم وحيانى افزايش دهد : « و قل ربّ زدنى علماً » همين آيه دليل است كه پيامبر از خود چيزى نداشته و هر چه بوده از سوى خداى متعال به او مىرسيده و حتى افزون بر آن نيز از خود چيزى اضافه نمىكرده ، بلكه پيامبر صلى الله عليه و آله افزونى علم را نيز از خدا طلب مىكند . اگر پيامبر واجد شخصيت و علم موَّيد بوده ، ديگر نيازى به طلب افزايش از سوى خدا نمىداشت ، باران وحى مستمراً به او مىباريد و او نيز اين نعمت الهى را بر مردم ارزانى مىداشت . او فقط واسطه در انتقال پيام ربّ بود ، و تنها در اين واسطه بودن ، نه تجربه‌اى داشت و نه در خود پيام ، پيام الهى كه تجربه بردار نيست ، مگر اين كه بگوييد خدا هم تجربه مىكند ، كه خدا نيازى به تجربه و آزمايش\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nندارد . او داراى علم مطلق ابدى و ازلى است و تجربه در ساحت قدس الهى راه ندارد . او تنها اراده مىكند ، و ايجاد مىشود : « اذا اراد اللَّهُ شيئاً أن يقول له كن فيكون » . درست است كه پيامبر صلى الله عليه و آله ، در عباداتش ، از همه والاتر و بالاتر است ، اما ارسال وحى فعل رسول نيست تا در انجام آن فاعليت پيامبر ، بهتر و دقيق‌تر شود و بسطى در تجربه‌اش حاصل شود .\r\nاگر پيامبر فاعل ارسال وحى بود ، سخن شما درست بود ، اما فاعل ارسال وحى خداست ، و خداى متعال با خلق وحى و القاء آن به جبرئيل كه واسطه‌ى اول است ، او را مأمور رساندن وحى به پيامبر كرد و پس از تسليم وحى توسط جبرئيل به پيامبر ، ايشان نيز به‌عنوان واسطه‌ى دوم آن را به مردم ابلاغ مىكردند . براى خداى متعال مشكلى در خلق كلام نيست تا بخواهيم براى حل مشكلات تكلم بارى ، چنين حرف‌هايى درست كنيم . پيامبر تنها فاعل تبليغ و رساندن وحى به مردم است ، نه اين كه وحى هم از خودش باشد . جبرئيل و پيامبر صلى الله عليه و آله هر دو تابع وحى ربانى بودند كه علم پيامبر از كل مكلفان و از جبرئيل هم بالاتر بود ، لذا گرچه جبرئيل از پيامبر آموزش مىديد ، لكن هر دو تابع فرمان الهى در وحى قرآنى بودند .\r\nاصولًا تجربه به معناى آزمودن است كه مربوط به غير وحى است ؛ چنان‌كه علوم بشرى اين‌گونه است . ولى وحى كه با فاعليت پروردگار برمبناى علم مطلق الهى است ، هرگز تجربه‌اى و آزمودنى نيست و چنان كه گفتيم مراتب وحى به رسولان مختلف نيز بر حسب درجاتشان ، وحيانى و ربّانى است و آزمودنى نيست . چنين نيست كه پيامبر يا ساير رسولان ديگر ، نشسته و فكر كرده باشند و حاصل تفكراتشان را به عنوان وحى تأييدشده به مردم بگويند . اصولًا مگر خداى متعال خود قادر نيست كه وحى بفرستد .\r\nپس چه نيازى دارد تا افكار ديگرى را تأييد كند و نتيجه‌ى افكار او را به عنوان وحى بپذيرد ؟ مثلًا اگر پزشكى كه خود قادر است بيمارانى را معالجه كند ، خود اين كار را مىكند و اگر در تشخيص نوعى بيمارى ناتوان شود ، بيمار را به پزشك حاذق‌ترى معرفى مىكند . اما خدا كه ناتوان از انجام كارى نيست و حتى واگذارى انجام وحى نيز\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبه ديگرى خلاف حكمت ربانى است . زيرا خداى متعال با وجود علم مطلق و محيط به زمان و مكان ، شايسته نيست كه به انسانى اجازه دهد به جاى او سخن بگويد . وحى ربانى است و رسول هيچ دخالت و تجربه‌اى در ايجاد آن ندارد . اصولًا لفظ پيامبرتر معنا ندارد ، مثل اين كه بگوييم آهنگر ، آهنگرتر مىشود ! بلكه بايد گفت : آهنگر در كار خود بهتر مىشود . اما در پيامبر همين را هم نمىتوان گفت ، زيرا پيامبران از همان ابتدا وظيفه‌ى خود را به بهترين نحو ممكن انجام داده‌اند و هيچ نقصانى در كارشان نبوده است تا كارشان بهتر شود .\r\nاصولًا تكامل در زمينه‌ى نقص معنا دارد . گرچه پيامبران بعضى بر بعضى فضيلت و برترى داشته‌اند ، اما هر پيامبرى در انجام وظيفه‌ى رسالت خود ، نقص و برترى نسبت به خود نداشته است ، لذا قرآن با واژه‌ى پيامبرتر مخالف است : « تلك الرسل فضلنا بعضهم على بعض » يعنى تنها مىتوان تصور كرد كه بعضى از رسولان بر بعضى ديگر در مراتب وحيانى فضيلت داشته‌اند ، اما هر رسولى فىنفسه چنين نبوده كه اول نقايصى داشته باشد و بعداً كار خود را بهتر انجام دهد . پيامبران به آن درجه و مقام رسيده بودند كه از همان ابتداى ارسال وحى ، نه تنها خطايى در دريافت و ابلاغ وحى نداشته‌اند ، بلكه رسالت را براى خود افتخار و شعف‌آور مىدانستند . تحمل رسالت هرگز براى آنان گران و مشقت‌آور نبوده ، بلكه شرح صدر و قلب منور رسولان پيش از وحى آماده‌ى دريافت هرگونه وحيى بوده است .\r\nآنان از شنيدن وحى ، نه تنها رنجور نمىشدند ، بلكه لذت هم مىبردند ، چنان‌كه اشخاصى از مصاحبت با معشوقشان كه اصلًا قابل قياس هم نيست . وصال اينان زمينى و زوال‌پذير و وصال آنان آسمانى و جاودانى است ، گرچه رسولان همانند حضرت موسى عليه السلام و حضرت محمد صلى الله عليه و آله در نخستين مرحله از وحى ، به جهت جريانى نوين و بىسابقه مدهوش مىگشتند ، لكن پس از آن از وحى تا آخرين آياتش استقبال مىكردند ، و اگر احياناً از نظر آزمايش مؤمنان يا جهاتى ديگر ، مدتى وحى منقطع مىشد ، ايشان نگران مىشدند ، چنان‌كه در آيات سوره‌ى ضحى مىفرمايد : « ما\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nودّعك ربُّك و ما قلى » پروردگارت تو را وداع نگفته و ترك نكرده است . كه خود دليل بر اين حقيقت است كه حضرتش هميشه در انتظار وحى ربانى بود ، نه آن كه مدتى فكر جديدى به ذهن مباركش خطور نكرده باشد . به عكس آن‌چه ابن‌خلدون گفته ، نگرانى و سنگينى بر حضرتش در هنگام انقطاع وحى و راحتى و آرامش او در هنگام ارسال و شنيدن كلام رب ، و انسش به كلام ربانى بىنظير بود و كوتاهى آيات مكى هرگز دليل بر سنگينى وحى يا نعوذبااللَّه كم‌تجربه‌گى پيامبر نبود ، زيرا چنان‌كه جملات آيات مدنى به دنبال هم نازل مىشدند ، جملات آيات مكى هم به پيوند يكديگر نازل مىشد و تنها از نظر تقسيم‌بندى آيات به وحى ديگرى ، آيات شماره‌بندى و تقسيم مىشدند نه آن كه ارسال وحى هم كوتاه باشد تا حضرتش تجربه كسب كند !\r\nلذا او پيوسته تابع وحى بود ، گرچه علم پيامبر صلى الله عليه و آله از همه بالاتر است و حتى معلومات جبرئيل را هم دربر مىگيرد ، چراكه وساطت جبرئيل بيشتر وساطت انتقال الفاظ بود ، ولى آگاهى پيامبر از نظر معنا بيشتر بود ، لكن علم پيامبر ، خود وحى بالاتر نبود و پيامبر و جبرئيل و كل مؤمنان بايد پيرو و تابع وحى باشند . اگر وحى تابع پيامبر باشد ، بدين معناست كه خدا تابع پيامبر است ! ( و لو اتبع الحق أهوائهم لفسدت السماوات و الارض ) شامل كل هواهاى حق و باطل است ؛ يعنى حق از هيچ هوايى تبعيت نمىكند ، نه از هواهاى حق و نه باطل . چون حتى هواهاى حق هم مطلق نيستند . « ما ينطق عن الهوى إن هو الّا وحى يوحى » كل تنطقات و حتى كل افعال مربوط به شرع رسول ، از كل هواهاى عقلانى و نفسانى خودش و ديگران منزه است و تنها با وحى الهى است . وحيى كه خدا نازل مىكند و نه آن كه رسول طبق عقل خود فكر مىكند . حتى معجزات انبياء فعل خودشان نيست ، بلكه فعل خداى متعال است و رسول تنها فاعل صورت بشرى معجزه است ؛ مثلًا حضرت عيسى عليه السلام كه از گِل پرنده‌اى مىساخت ، ايشان تنها فاعل ساختن پرنده از گل بودند ، اما خداى متعال هم‌زمان با ساخته شدن پرنده توسط حضرت عيسى عليه السلام آن پرنده‌ى گلى را به پرنده‌ى گوشتى و زنده تبديل مىكرد . بنابراين رسولان تنها فاعل اوليه و خداى متعال فاعل اصلى معجزه است . ( و ما\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nرميت اذ رميت و لكنّ اللَّهَ رمى ) نيز به همين معناست كه پيامبر صلى الله عليه و آله به صورت معمولى مشتى خاك را به طرف دشمنان پاشيد و پيامبر فاعل اين رمى انسانى و اوليه بود ، سپس خدا هم‌زمان با آن ، كل لشكر دشمن را نابينا كرد . پس اين قبيل آيات دليل بر تابعيت وحى از رسول نيست ، و اين قبيل امور وحى نيست تا تابع پيامبر باشد يا نباشد ، بلكه اراده‌ى الهى است كه با احاطه‌ى ربانىاش بر اراده‌ى عادى رسول ، چنان معجزه‌آسايى داشت .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\n30 معيار صدق و كذب مدعيات\r\nدكتر سروش : پيامبر اسلام مدعياتى داشت . اين مدعيات را همه ما شنيده‌ايم . هيچ وقت صدق سخنان كسى را از روى ادعاهاى خودش نمىتوان اثبات كرد . اگر بنابر تصديق يا تكذيب باشد ، بايد به قراين بيرونى نظر كرد . پيامبر اسلام مىگفت كه من پيامبرم و به رسالت خودش هم اطمينان كامل داشت و اين اطمينان باعث مىشد كه در عمل بسيار شجاع باشد . [ آفتاب 15 / ص 69 
  ]\r\nآيةاللَّه صادقى : اولًا اطمينان كامل و شجاعت رسول را از كجا مىدانيد ؟ آيا بدون مراجعه به قرآن و سنت مىتوانيد ثابت كنيد پيامبر صلى الله عليه و آله چه حالات و رفتارهايى داشته‌اند ؟ ثانياً قرآن در آيات متعددى براى تشخيص صدق و كذب خود ، مردم را به تفكر و تعمق در خود قرآن دعوت كرده است : « أفلا يتدبرون القرآن و لو من عند غيراللَّه لوجدوا فيه اختلافاً كثيراً » ( نساء / 82 ) بنابراين مدّعا و دليل شما هر دو هباء منثوراً است .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\n31 من معتقد نيستم خدا مىدانست . . ! ! ! ؟\r\nدكتر سروش : آن‌چه ما در محصول وحى پيامبر مىبينيم ، با آن‌چه در حيات پيامبر به‌طور خصوصى يا عمومى مىگذشته است ، بسيار نزديك ، بلكه عجين است . اين چنين نبود كه از قبل چيزهايى آماده باشد . و اين مطالب از پيش ساخته در ذهن و قلب پيامبر ريخته شود و ايشان هم مأمور باشد كه آن‌ها را با مردم در ميان گذارد . من معتقد نيستم خداوند مىدانست كه فلان‌كس ، فلان سؤال را از پيغمبر خواهد كرد و پيشاپيش آيه‌اى را حاضر كرده بود كه تا او آن سؤال را كرد ، آن آيه را همان‌جا به پيامبر وحى كند .\r\nمىتوان اين مسأله را به اين صورت ديد كه پيامبر با سؤالى روبه‌رو مىشد ؛ نفس اين سؤال ، آن‌چه را كه به منزله‌ى جواب به سؤال كننده داده مىشد ، توليد مىكرد . [ آفتاب / 15 
  ]\r\nآيةاللَّه صادقى : اين مطالب با هرتوجيهى و با هر عنوانى كه بيان شده باشد به هر حال جهالت و نادانى گوينده را نسبت به وحى الهى مىرساند . زيرا گوينده در اين مقاله ، يكسرى جهل و نادانى را به ساحت قدس الهى نسبت داده « تَعالَىاللَّه عَمّايَصِفُون » در حالىكه خداى متعال صاحب علم مطلق و خدشه‌ناپذير است . خداى متعال از قبل همه\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nچيز را مىداند و علم او به كوچكترين حركت و فعل بندگان و اتفاقات و همه چيز ، شامل و محيط است ، و ناديده گرفتن علم خدا ، ناديده گرفتن يكى از سه صفت ذات الهى است كه خداى متعال داراى علم ، قدرت و حيات مطلق ، ابدى ، ازلى و بىنقصان است . بر اين مبنا ، انكار علم كلى خدا ، هم غير عقلانى است و هم بر خلاف قرآن . اگر هم مىخواهيد رابطه علم مطلق الهى را با اختيار بندگان توجيه كنيد ، بازهم بايستى برمبناى قرآن و خود شريعت سخن بگوييد ، نه آن‌كه از خود چيزى بسازيد كه شريعت با آن موافقتى ندارد ! توجيه شما در توليد جواب به نفس سؤال در مورد پيامبر اصلًا صادق نيست ، و بعضاً درمورد خداى متعال صادق است . يعنى گاهى سؤالاتى مىشد و خدا نيز پاسخ آن را با وحى به پيامبر القاء مىفرمود ، اما در بسيارى موارد هم سؤالى نمىشد و خداى متعال بدون بروز نفس سؤال ، مطلبى را بيان مىفرمود .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\n32 پيش‌نويسى قرآن\r\nدكتر سروش : مىتوان پرسيد كه آيا قرآن تماماً پيش‌نويسى شده بود و آيا نزول دفعىاش كاملًا ممكن بود و به مصالحى نزول تدريجى يافت يا اين‌كه چنان پيش‌نويسى مطلقاً وجود نداشت و حوادث زمانه و رشد شخصيت نبى به آن تكوّن تدريجى مىداد ؟\r\nكسانى كه معتقدند در شب قدر همه‌ى قرآن يك‌جا و تفصيلًا بر دل پيامبر نازل شده ، بحقيقت منكر ماهيت سيال و متدرج آن‌اند و اختلاف درباره حقيقت مسأله ادامه دارد .\r\nشايد حقيقت نه اين باشد و نه آن و هم اين باشد و هم آن . با اين توضيح كه ورود پيامبر به صحنه‌ى اجتماع را مىتوان مانند ورود يك استاد يا معلم به صحنه درس دانست .\r\nاستادى كه پا به كلاس مىگذارد ، اجمالًا مىداند چه نكاتى و مطالبى را مىخواهد به شاگردان القا كند . اما از اين مرحله به بعد همه‌چيز از جنس امكان است ، نه ضرورت .\r\nاستاد دقيقاً نمىداند در كلاس درس چه پيش خواهد آمد ؛ شاگردان چه سؤالاتى را مطرح خواهند كرد . رابطه معلم و شاگردان در كلاس درس يك رابطه‌ى القايى يك سويه‌ى محض نيست ؛ چنين نيست كه فقط او بگويد و شاگردان بشنوند ؛ وقتى مىگوييم دين امرى بشرى است ، منظورمان نفى روح قدسى آن نيست . منظور اين است\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكه پيامبر به ميان آدميان مىآيد و دين مجموعه‌ى برخوردها و موضع‌گيرىهاى تدريجى و تاريخى پيامبر است و چون شخصيت پيامبر مؤيد است و عين وحى است ، هرچه مىكند و مىگويد نيز مقبول و مؤيد است . چنان نبود كه پيغمبر يك كتاب از پيش تأليف شده را در اختيار مردم بگذارد و بگويد هرچه از آن فهميديد ، همان را عمل كنيد .\r\nقرآن تدريجاً و در تناسب با بازيگرى مردم نازل مىشد و در عين حفظ روح پيام ، در پاسخ به حوادث شكل مىگرفت . يعنى حوادث روزگار در تكوين دين اسلام سهم داشتند و اگر حوادث ديگرى رخ مىداد ، چه بسا اسلام ( در عين حفظ پيام اصلى خود ) با تكوّن تدريجى ديگرى روبه‌رو مىشد . [ تجربه‌نبوى / ص 17 - 23 
  ]\r\nآيةاللَّه صادقى : ميان هر استادى و پيامبر ربانى فرق هايى است كه مهمترين‌اش اين است كه استاد احياناً خطا مىكند يا كوتاه‌نگرى دارد ، و يا به پرسش‌ها و نيازهاى علمى شاگردان پيش از سؤالشان اطلاعى چندان ندارد ، اين وضع بشرگونه استاد است كه هر اندازه هم عالم باشد ، مجهولاتش بيشتر از معلومات اوست ، ولى پيامبر كه فرستاده خداست ، براى رهبرى گمراهان است به سوى علم‌هايى مطلق كه هرگز در آن‌ها خطا ، كوتاه‌نگرى يا تكامل نيست ، اگر سؤالى مىشد ، پيامبر مسلماً بدون وحى پاسخ بسيارى سؤال‌ها را نمىداند و اين خداست كه چه سؤالى بشود يا نشود ، علم به ماكان و مايكون دارد . بنابراين‌اگر سؤالى بشود ، خداى متعال به پيامبر پاسخ وحيانىاش را مىدهد تا او هم بازگو كند . مثلًا شخصى از پيامبر درباره‌ى خدا پرسيد . پيامبر منتظر وحى شد . سپس آيات سوره‌ى توحيد نازل شد : « قل هواللَّه أحد » ، لفظ « قل » دليل است كه پيامبر از خود پاسخ را نفرمود ، بلكه كسى به او القاء كرده است كه : « بگو . . » و اگر هم سؤالى نشود ، خداى متعال بدون سؤال آن‌چه در نظر دارد ، نازل مىكند و محتاج بروز حوادث نمىماند تا خواسته‌اش را بيان كند . طبق آيات قرآن ، پيامبر صلى الله عليه و آله فرموده است : « إن انا الا بشر مثلكم يوحى الى » كه من جز بشرى مانند شما نيستم ( ولى ) به من وحى مىشود ( و نه به شما ) . روى اين اصل گفتار ، رفتار و سكوت حضرتش ، هر سه سنّت‌هاى وحيانى پيامبر هستند ، نه آن‌كه از خود حرفى صادر كرده باشد . درست است\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nكه پيامبر بزرگوار پيش از وحى ربانى ، چه مختصر و چه مفصلش علم مطلق به احكام ربانى نداشته ، گرچه از ديگران آگاه‌تر بوده است و اين وحى است كه غيرمطلقش را مطلق كرده و از لحاظ عصمت شرعىاش هيچ‌گونه خطايى قصور يا تقصيرى در تبيين احكام ربانى نداشته است . . .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\n33 نزول دفعى و تدريجى قرآن\r\nدكتر سروش : اما در باب نزول دفعى و تدريجى قرآن ؛ اتفاقاً چنان‌كه گفته‌ام ، يكى از نتايج مثبت تئورى بسط تجربه نبوى اين است كه اين دو قول را با هم راحت و بىتكلّف جمع مىكند ، اين‌كه قرآن يك‌جا نازل شده و اين‌كه تدريجاً نازل شده ، در حالىكه ديگران در اين باب خيلى مشكل دارند . يعنى گفته‌اند : يك بار به آسمان دنيا نازل شده ، يك بار به بيت‌المأمور نازل شده ، يك بار در شب قدر نازل شده و بعد تدريجاً از آن بيت‌المأمور به قلب پيامبر نازل شده . . آن شب در واقع شب قدر خودش بود ، شب وصال خودش بود ، شبى بود كه نتيجه گرفت و پيامبر شد . شبى بود كه رياضتها و زحمت‌هاى او جواب داد . . و آن شب را براى هميشه شب قدر اعلام كرد . . آن شب در واقع پيامبر قرآنى شد . . لذا اين قرآن يك‌جا بر پيامبر نازل شد و يك‌دفعه پيغمبر شد و بعد به تدريج اين سرمايه‌ى خودش را خرج كرد . . [ آفتاب / 15 / ص 76 
  ]\r\nآيةاللَّه صادقى : به‌طور كلى مراحل وحى بر پيامبر اسلام به طور اجمال و اختصار سه مرحله بوده است ، اول : مرحله انزال دفعى بود كه قرآن در ليلةالقدر ، يك شبه به صورت محكم و مختصر ، بدون تفصيلات بر پيامبر نازل شد . « انّا انزلناهُ فى ليلةالقدر »\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمرحله‌ى بعد ، تنزيل آن معناى محكم در طى 23 سال به صورت مفصّل با الفاظ ، امثال و عبارات گوناگون بود ، كه به‌طور قطعى بر پيامبر نازل شد . اين مرحله قبل از شب معراج پيامبر شروع شد ، زيرا پيامبر در شب قدر ، پيامبر و قرآنى نشد ، بلكه در روز مبعث به قرآن و به پيامبرى رسيد و وحى الهى را دريافت نمود و پس از مدتى حدود 50 روز در شب قدر ماه رمضان همان سال به معراج شرفياب شد كه كلّ رموز و معارف قرآنى بدون جمله و يا عبارتى به صورت معنى بر قلب پيامبر وارد شد .\r\nآيه‌ى اوّل سوره‌ى هود بيان‌گر هر دو وحى است : « الر كِتابٌ احْكِمَتْ آياتُهُ ثُمَّ فُصِّلَتْ مِنْ لَدُنْ حَكيمٍ خَبير » كتابى كه آياتش فشرده گشت سپس از هم باز شد ، از جانب خداى كانون حكمت و بسيار آگاه .\r\nمرحله‌ى اول تحكيم ، و بعد از مرحله‌ى تحكيم بلافاصله تفصيل همان محكم در طول 23 سال رسالت پيامبر اكرم صلى الله عليه و آله در مكه و مدينه در شرايط مختلف نازل شده است .\r\nبنابراين « احْكِمَتْ و فُصِّلَت » مساوى يكديگرند . چنين نيست كه مقدار نزول قرآن در شب قدر با مقدار نزول آن در طى 23 سال رسالت با هم تفاوتى داشته باشد . تنها نوع القاء و نزول وحى دو گونه بوده است . « قُرآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزيلًا » ( اسراء / 106 ) قرآن را باز كرديم . قرآن بسته در شب قدر كه پيغمبرفهم بود . باز و تفصيل نموديم تا مردم‌فهم شود : « لِتَقْرَأهُ عَلى النّاس » و اين است معناى دقيق تنزيل كه در قرآن به آن اشارت رفته است يعنى تنزيل پيامبرفهمى به مردم و همگان‌فهمى بنابراين مجموع دو دسته آياتى كه نزول قرآن را در يك شب به اختصار و در 23 سال به تفصيل تعريف مىكنند ، هيچ‌گونه تناقضى ندارند . تنها در نوع اوّل تجربه نبوى نمايان مىباشد و وحى مجمل شب قدر ، پيامبر فهم و ويژه‌ى خود او بوده است . همانطور كه فهم حروف مقطعه مختص پيامبر صلى الله عليه و آله و ائمه عليهم السلام است . ولى در دوّمى پيامبر صلى الله عليه و آله و ائمّه عليهم السلام با بقيه‌ى امّت يكسان هستند . زيرا مأموريت رسول‌اللَّه صلى الله عليه و آله ابلاغ همان وحيى است كه به او مىرسيد و جملاتى كه مىشنيد و مىگفت ، كه هر دو با هم يكسانند . در طى 23 سال كه بنا به شرايط و موقعيت‌هايى ، قرآن بر پيامبر نازل مىگشت بسيار اتفاق\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمىافتاد كه بدون هيچ سؤال و زمينه‌اى آياتى در شب و يا روز نازل مىشد و پيامبر صلى الله عليه و آله براى مكلّفان قرائت مىفرمود . به هر حال جاى انكار نيست كه قرآن مفصّل ، در طول رسالت ، انزال و اكمال گشت و بعد از اتمام وحى ، ديگر جايى براى تكميل آن نيست . اگر منظور از بسط تجربه نبوى ، نزول آيات ديگرى به‌جز آيات قرآن است ، پيامدى جز نقص قرآن ندارد كه پذيرفتنى نيست . زيرا اولًا آياتى از قرآن ، تبديل و تغيير كلمات وحى را محال دانسته است و ثانياً خدا ، آن قدرت و علم را داشته و دارد كه در صورت لزوم پيامبرش را زنده نگه دارد و آيات ديگرى را كه مورد نياز بشر است بر او نازل كند .\r\nو اگر منظور از آن تكامل فهم است كه درجه‌ى فهم همه يكسان نيست و هر كسى به اندازه‌اى مىفهمد ، زيرا مرور زمان لازم است تا مكلّفان حقيقتى را درك كنند و به كنه مطلبى برسند ، اين فرضيه قابل قبول و پذيرفتنى است ، به شرط آن‌كه تحميل نكنند .\r\nقرآن ، نازلِ مِن عنداللّه است و آيا او نمىدانسته مردم بعد از پيامبر چه تكليفى و چه سؤالاتى دارند تا پيشاپيش پاسخ آن‌ها را بيان كند ؟ اصولًا پرسش حكمى در قرآن بىپاسخ نمىماند . مگر موضوعات جديد كه بايد با اصول قرآنى تطبيق شوند و ديگر هيچ .\r\nمرحله‌ى سوم : جمع و ترتيب دادن قرآن هم با خداست . با نزول هر آيه و سوره‌اى جاى آن هم با وحى ديگرى بيان مىشد تا جابجايى آيات به هنگام نزول ، صورت نابجا در ترتيب ، به خود نگيرد . دليل مهم آن نيز در ( سوره‌ى قيامت آيات 19 - 16 ) آمده است :\r\n« لا تُحَرِّكْ بِهِ لِسانَكَ لِتَعْجَلَ بِهِ انَّ عَلَيْنا جَمْعَهُ وَ قُرْآنَهُ فَأِذا قَرَأْناهُ فَاتَّبِعْ قُرْآنَه ثُمَّ انَّ عَلَيْنا بَيانَهُ » اى پيامبر زبانت را به خواندن قرآن حركت مده ، همانا گردآورى قرآن و شيوه‌ى خواندنش بر عهده‌ى ماست . پس هنگامى كه آن را خوانديم از آن تبعيت كن سپس بيان و تبيين قرآن نيز بر عهده‌ى ماست .\r\n« ان علينا جمعَهُ » بيان‌گر اين حقيقت و واقعيّت است ، كه جمع و گردآورى قرآن هم - مانند اصلش - با خداست كه ضمير جمع در « علينا » اشاره به جميع صفات ربّانى است - و نه صفات پيامبر - يعنى خدا با همه‌ى رحمت‌هاى گوناگون خودش اين قرآن را جمع\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nكرده است ، چنين نيست كه پيامبر در شب قدر سرمايه‌اى به دست آورده و سپس در 23 سال آن را خرج نموده باشد ، بلكه همه چيز از خداست و پيامبر تنها رساننده‌ى بيانات الهى بوده و بس . اگر پيامبر سرمايه‌اى به دست آورده بود و بعد به تدريج آن سرمايه را خرج كرده بود ، « علينا » معنايى نداشت و مثلًا مىفرمود : « على النبى » ! بنابراين جمع و قرائت و بيان قرآن ، تنها به عهده‌ى خداست ، و تنها ابلاغ و اجراى قرآن با پيامبر است ، و اين همه خلط مباحث و مراتب نزول وحى ناشى از بىدقتى در قرآن و يا تحميل بر آيات آن است .\r\nدر زمان پيامبر ، حافظان و كاتبانِ وحى ، آيات را حفظ كرده و روى پوست‌ها مىنوشتند . البته به همان ترتيبى كه ايشان طبق وحى بيان مىفرمود ، و در اواخر عمر حضرت ، قرآن چندين بار به‌طور كامل با نظارت ايشان مرور گشت و تنها كارى كه بعد از پيامبر صورت گرفت صحافى قرآن بود . يعنى پوست‌هاى نوشته شده را به شكل يك كتاب بدون كم و زياد يا جابجايى صحافى كردند . حتى همين صحافى نيز با نظارت كلّى حُفاظ و كاتبين وحى از جمله حضرت امام علىّ بن ابيطالب عليه السلام و مهاجرين و انصار انجام شد . در زمان سه خليفه‌ى شوراى سقيفه ، هر كدام به نوبه‌ى خود در تهيّه‌ى نوشته‌هاى قرآنى و تعليم و تعلّم قرآن اقداماتى داشتند ، تا اين كه در زمان سومى اين كار به‌طور گسترده‌ترى و با نوشتن نسخه‌هاى جديد پىگيرى شد ، و در زمان حكومت امام على بن ابىطالب عليه السلام نقطه‌گذارى و تنظيم حركات قرآن نيز ، با نظارت ايشان انجام پذيرفت . اين‌كه مىگويند در زمان سومى ، حضرت على عليه السلام قرآنى را به نزد وى برد و گفت اين قرآن اصيل است و او هم نپذيرفت و حضرت على عليه السلام آن قرآن را به خانه برد و مخفى كرد ، بنابراين‌قرآن اصلى نزد حضرت ماند و به دست ما نرسيد ، به هيچ وجه پذيرفتنى نيست ، زيرا خداى متعال حجّت خود را در قرآن بر مكلّفان تمام كرده و خود ضامن حفظ و بقاء آن است ، و در صورت نرسيدن احكام الهى به مردم ، تكليفى وجود نخواهد داشت .\r\nبرخى اشخاص مانند حسن حنفى و ديگران ، دخالت آراء و سليقه‌هاى اصحاب را در\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nترتيب سوره‌هاى قرآن با ذكر شواهدى از نظريات علماى سلف قائل شده‌اند و حتى گفته‌اند اعتقاد به ترتيب سوره‌ها به دستور خدا و زير نظر خاص پيامبر ، اعتقادى تقدّس گراست و از نوعى غُلوّ و اسطوره‌سازى دينى در تقدّس به ميراث دينى ، نشأت مىگيرد . « 1 »\r\nولى اين‌ها تقدّس‌گرايى نيست و ما نيز تقدّس بىجايى به قرآن نسبت نمىدهيم . اين مطالب تصريحات قرآن است كه « إنَّ علينا جَمعَهُ و قُرآنَه » شما كه نمىتوانيد با قرآن مخالفت كنيد . طبق اين آيه ، جامع و گردآورنده‌ى قرآن تنها خداست ، و ترتيب سوره‌ها و آيات و نحوه‌ى قرائت آن‌ها ، به‌طور كامل ، همگى طبق وحى صورت گرفته است و هيچ يك از اصحاب حتى خود پيامبر در تنظيم و ترتيب و شيوه‌ى قرائت قرآن ، دخالتى نداشته‌اند . زيرا خداى متعال به پيامبر خطاب مىكند كه : « لا تُحَرِّكْ بِهِ لِسانَكَ لِتَعْجَلَ بِه » زبانت را به خواندن قرآن - قبل از قرائت جبرئيل - حركت مده . پيامبرى كه در شب قدر با مفاهيم قرآن آشنايى يافت ، هنگام نزول آن مىخواست زودتر از جبرئيل آيات را بخواند ، چون با آن‌ها آشناتر بود . خدا امر فرمود كه چنين نكند ، پيامبر نيز در همه‌ى حالات تابع وحى بود و هيچ فعل و حركتى از ايشان ديده نشد ، مگر اين كه با وحى الهى مستقيماً مرتبط بود . « ما يَنْطِقُ عَنِ الْهوى . إنْ هُو الّا وَحىٌ يوحى » ( نجم / 3 ) اينان ، باتمسك به بعضى از احاديث و سير تاريخى در قرائت‌هاى چندگانه قائل به ابهام در قرائت قرآن هستند . مثلًا حديثى از پيامبر مىگويد : « همانا اين قرآن بر هفت حرف فرود آمده ، پس بخوانيد آن را به هر كدام كه برايتان آسان و ميسّر است » .\r\nاين حديث حتى اگر تواتر زيادى هم داشته باشد ، هرگز قابل قبول نيست ، زيرا بر خلاف آيات متعددى از قرآن است . و ما اين حديث را از ريشه باطل مىدانيم زيرا در آيه‌ى گذشته ضمير « هُ » در « قَرَأْناهُ » فقط به يك قرائت اشاره مىكند نه به چند قرائت و اگر خداى متعال پذيرفتن چند قرائت را جايز مىدانست ، بايد چنين مىفرمود :\r\n« فَأِذا قَرَأْناهُ بِقِرائاتِهِ الُمختَلِفَةِ فَاتَّبِعْ قِراآتِه » در حالى كه پس از « قرأناه » مىفرمايد :\r\n\r\n\r\n","description":"","footnote":"\r\n( 1 ) - مجله‌ى فراراه ، شماره اول ، مقالهء آقاى مسعود فراستخواه\r\n","page_name":" 281 ","page_number":281},
  {"content":"\r\n\r\n« فَاتَّبِعْ قُرآنَه » پس پيروى كن خواندنىاش را » . نه خواندنىهايش را .\r\nشما اگر مىخواهيد تابع قرائات هفت يا ده و يا هرچند باشيد ، بدانيد كه قرآن تنها يك قرائت را جايز مىداند . اين قرائت واحده ، همان قرآنى است كه خداى تعالى خود آن را محافظت فرموده و نامش نيز « قرائت قرآن به روايت رسول‌اللَّه از جبرئيل از خداى تعالى » است و اگر چه به نامى ديگر مشهور شده است ، لكن خداى تبارك و تعالى به نافع ، ابن‌كثير ، حمزه ، كسايى ، حفص و عاصم و سايرين نيازمند نبوده تا به وسيله‌ى آن‌ها قرائتِ قرآنش را حفظ كند ، بلكه با قدرت لايزالى خويش ، خود محافظ قرآن و نحوه‌ى قرائت آن بوده و خواهد بود .\r\nاگر گفته شود شما قرائت حفص را محور قرار داده‌ايد و ساير قرائات را ردّ مىكنيد ، پاسخ اين است كه اولًا قرائت منسوب به حفص ، قرائت متواتر قرآنى از رسول گرامى است ، ثانياً اين قرائت تنها از حفص هم نرسيده ، بلكه از عموم مسلمانان و حافظانى كه در حفظ قرآن و نقل سينه به سينه‌ى آن تلاش كرده‌اند ، نيز رسيده است ، گرچه نامى از ساير حافظان و قاريان متواتر در ميان نيست ، ولى در اصل ، برحسب نقل متواتر اين قرائت از رسول‌اللَّه و ائمه‌ى اهل بيت عليهم السلام او وارد و تصديق شده است . پس اين قرائت متواتر قرآنى ، چه به كسى نسبت داده شود يا هرگز منسوب به كسى نباشد ، به دليل تواتر فوق تصوّر آن ، همان قرائت اصلى قرآنى است . ثالثاً قرائت‌هاى ديگر نه تنها بين خود اختلاف ، تناقض و تضادّ دارند ، بلكه حتى آيات خود قرآن را نيز با آيات ديگر داراى تناقض نشان مىدهند ، با اين كه در قرآن هيچ تناقضى نيست . بنابراين‌در قرائات مختلف قرآن ، افزون بر اختلافات لفظى ، تضادّهايى معنوى نيز هست ، و اين خود سر از تضادّ وحيانى قرآنى برون آورده و آن را از حجيّت و قاطعيت مىاندازد كه بر خلاف صيانت كلّى ربّانى نسبت به قرآن از نظر آياتى چند است كه گذشت .\r\nحديث « سبعة احرف » و ساير روايات در قرائات مختلف ، طبق روايات عَرض ، بايستى با قرآن متواتر موجود سنجيده شود ، سپس با اين سنجش مىگوييم : مقصود از آن ، معانى باطنى قرآن برمبناى ظاهر مستقرِّ غير متضادّ با بطون در هفت مرحله‌ى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nتسلسلى است ، و اگر قابل چنين توجيهى نباشد ، چون با قرائت واحد قرآنى مخالف است ، پذيرفتنى نيست .\r\nطبق قاعده‌ى كلى ، اگر قرائت واحد قرآن بر مردم مجهول باشد و بر فرض محال چندين قرائت جايز باشد قاعده‌ى « عرض اقوال بر كتاب » نيز مفهومى نخواهد داشت و كارى است عبث كه هيچ گاه به نتيجه نخواهد رسيد . اقوال و احاديثِ منقول و قرائت‌هاى مختلف بايد با يك قرائت قرآنى سنجيده شوند كه همان قرائت يگانه در ميان ميلياردها مسلمان در طول تاريخ اسلام تا رستاخيز جهان است ، كه با تواترى فوق تصوّر نسل به نسل در سينه‌ى حافظان و كتب كاتبان به ما رسيده است . جزييات اختلاف قرائات بحثى است غير ضرورى كه مجال پرداختن به آن نيست ؛ زيرا اگر قرائتى ، در لفظ و معنا مخالف قرآن متواتر باشد ، اشكالش مضاعف است و اگر هم فقط در لفظ مخالف قرآن باشد ، مردود است ، بالاخره پذيرفتن يك قرائت طبق آيات قرآن قدم نخستين است كه تفصيل جزييات و مصاديق آن را به جاى خود مىسپاريم . « 1 »\r\n\r\n\r\n","description":"","footnote":"\r\n( 1 ) - در تفسير « الفرقان » در ذيل آياتى كه چند قرائت را به آن‌ها منسوب كرده‌اند ، بحث‌هايى انجام داده‌ايم ، مانند قرائت « مالك و مَلِك » در سورهء حمد كه « مالِك » موافق قرائت متواتر قرآن و « مَلِك » مخالف آن است ، براى توضيح بيشتر به تفسير مراجعه كنيد\r\n","page_name":" 283 ","page_number":283},
  {"content":"\r\n\r\n\r\n34 تكرار ذوق رسولانه\r\nدكتر سروش : تجربه نبوى يا تجربه‌ى شبيه پيامبران كاملًا قطع نمىشود و هميشه وجود دارد . اگر به لحاظ عقلى هم در اين مورد استدلال نكنيم ، دست‌كم شيعيان اين عقيده را در مورد ائمه‌ى معصومين دارند و معتقدند آن‌ها اگر چه پيامبر نبودند و مأموريت پيامبرى نداشتند ، اما تجربه‌ى پيامبرانه و تجربه‌ى كشف از عالم را داشتند .\r\nدر مورد اين كه هر كسى مىتواند رسولى بشود ، بايد اذعان داشت كه كسى ممكن است براى خودش نبى شود و احوال خاصى پيدا كند و واجد اذواق و مواجيدى شود ، ولى جامعه‌ى دينى اسلامى با اين افراد - اگر اظهار نبوت كنند - برخورد سخت‌گيرانه‌اى خواهد كرد . پيامبر وقتى مىگفت : پيامبرى بعد از من نمىآيد به پيروانش دستور داد كه اين باب را ببندند و ديگر به حرف هيچ‌كس كه ادعاى نبوت كرد ، اعتنا نكنند و به كسانى هم كه اين احساس به آن‌ها دست مىدهد ، مىفرمود كه شما اين احساسات را با كسى در ميان نگذاريد . شخصى ممكن است بين خودش و خدا واجد احوالى شود و احساس كند كه صاحب وظايفى است از ناحيه‌ى خداوند و ديگر وظيفه ندارد به فلان دين يا به همان دين ديگر عمل بكند . احساس من اين است كه بزرگانى - مثل شمس تبريزى - تقريباً چنين احوالى داشتند . اگر كسى احساس مىكند كه ديگر نمىتواند پيرو شريعت اسلام\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nباشد و وظيفه‌ى ديگرى دارد ، خودش مىداند و خداى خودش . كسى هم كه چنين احساسى ندارد ، بايستى پاسخ‌گوى اعمالش باشد . اما تجربه‌ى پيامبرگونه - البته - جريان دارد ، براى اين‌كه تجليات خداوند تمامى ندارد . ما نمىتوانيم بگوييم خدا بر پيامبر اسلام تجلى كرد و پس از آن باب تجلّى بسته شد . اين تجلى دوام دارد و براى هركسى متناسب با ظرفيتش ، ادامه خواهد يافت . [ آفتاب / 15 / ص 73 
  ]\r\nآيةاللَّه صادقى : اگر كسى احساسى پيدا كند ، اگر اين احساس در زمينه‌ى احكام باشد ، پذيرفته نيست ، مثلًا اگر احساس كند ، نبايد نماز بخواند ، به هيچ وجه پذيرفته نيست ، زيرا كسى كه مطيع پروردگار است ، بايستى تمامى احكام شريعت را اجرا كند ، مگر خود شريعت ترك واجبى را به او اجازه دهد ، همانند دوران ماهانه براى زنان كه با دستور شريعت نبايد نماز بخوانند ، اما اگر با دلايلى واهى و خيالى بگويد من واجد اذواقى شده‌ام و به اين واسطه ، نماز نمىخوانم ، ترك واجب كرده و گناه‌كار محسوب مىشود ، زيرا شريعت چنين اجازه‌اى به كسى نمىدهد كه به صِرف احساسات ، احكام واجب و حرام الهى را ترك كنند . اما در موضوعات ، اگر كسى واجد احساسى شود ، احياناً تنها براى خودش پذيرفتنى است و براى ديگران اصلًا پذيرفته نيست و حتى براى خودش هم چندان دليل قطعى نيست ، مثلًا اگر كسى در خواب ببيند كه فلان شخص اموالش را دزديد ، يا احساس كند كه فلان معامله براى او منافعى در پى دارد ، نمىتواند در اين موضوعات ، حكم قطعى نمايد ، حتى اگر آن شخص بسيار مؤمن و متقى هم باشد ، تا چه رسد براى ديگران بازگو كند ، لكن مىتواند در اين‌گونه موضوعات كه به احساسى رسيده است ، تحقيقاتى به عمل آورد تا به اطمينان برسد . اين سخن كه پيامبر به كسانى كه اين احساس به آن‌ها دست مىداد ، مىفرمود شما اين احساسات را با كسى در ميان نگذاريد ، در كجا آمده است ؟ آيا پيامبر به كسانى كه احساس رسالت مىكردند ، مىفرمود اين احساسات را باكسى در ميان نگذاريد ؟ هرگز ! شما مىگوييد پيامبر باب ادعاى پيامبرى را بست ولى باب احساس پيامبرى را بازگذاشت و به كسانى كه احساس پيامبرى داشته‌اند مىفرمود اين احساس را با كسى در ميان نگذاريد ! اگر كسى\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبه پيامبر گفته باشد ، من احساس پيامبرى كرده‌ام ، پس حتماً ادعاى پيامبرى كرده است و چگونه مىشود كه پيامبر باب ادعاى رسالت را بسته باشد ، ولى باب احساس رسالت را باز گذاشته باشد ؟ اصولًا بستن باب رسالت و نبوت كار رسول نبوده است ، زيرا رسول نمىخواهد رسول بعدى را بفرستد كه باب آن را باز نگه دارد يا ببندد ، بلكه ارسال رسولان تنها كار خداست و اوست كه براى مكلفان ، رسول مىفرستد .\r\nالبته رسول گرامى صلى الله عليه و آله در برخى موضوعات الهام شده به مؤمنان مىفرمود اين سخنان را با كسى در ميان نگذاريد . مثلًا پيامبر در مسجد از جوانى پرسيد : چه حالى دارى ؟ گفت : گويا بهشت و جهنم و صورت باطنى مردم را مىبينم ! پيامبر به اين جوان فرمود : اين احساس را با كسى در ميان نگذار ! اين قبيل احاديث ، الهامات موضوعى است و نه تشريع احكام جديد و يا استمرار رسالت . حتى اين احاديث در صورتى پذيرفته است كه با اصول خلقت و شريعت مخالف نباشد و اگر تفسير به استمرار رسالت شود ، اولًا جاى بسى شگفتى است كه ربطى به رسالت ندارد ، و ثانياً مخالف آيات انحصار رسالت بر رسولان است . يعنى فقط پيامبرانند كه صاحب وحى رسالتى هستند و نه ديگران . كسانى چون شمس تبريزى اولًا خود ادعاى رسالت نداشته‌اند و ثانياً ادعاى آنان كشف مقاماتى معنوى بوده است كه آن هم به صِرف روايت تاريخى چندان اطمينان بخش نيست . ثالثاً هر شخصى كه ادعاى رسالت و تعيين احكام جديد ربانى بر خلاف قرآن كند ، در حكم مقابله و معارضه با قرآن بوده و از حيطه‌ى ايمان به شريعت بيرون مىرود .\r\nتجربه‌ى پيامبرگونه در بعد رسالت به هيچ وجه استمرار ندارد و باب تجلى خدا هيچ‌گاه گشوده نبوده تا پس از پيامبر بسته باشد ! درست است كه خداى متعال با آفرينش نعمت‌ها ، علم و قدرت خود را به نمايش گذارده است ، لكن خود خدا بر هيچ كس تجلى نكرده و نمىكند و ديگر جايى براى دوام تجلى نمىماند . چنان‌كه قرآن درباره‌ى حضرت موسى عليه السلام مىفرمايد : « فَلَمّا تَجَلّى ربُّه لِلْجَبَل » كه اين تجلّى خود خدا نيست ، بلكه تجلّى قدرت خداست زيرا « فى الجبل » نفرمود ، بلكه « للجبل » يعنى قدرت و اراده‌ى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nربّانى كه فوق تحمّل كوه بود ، بر جبل مسلط شد و آن را منفجر كرد ، نه اين‌كه خدا در جبل نمايان شده باشد .\r\nاصولًا تجلّى خدا سه گونه است :\r\n1 - تجلى ذات و صفات ذات و افعال الهى كه محال است .\r\n2 - تجلى نتيجه‌ى فعل الهى در وحى رسالتى كه منحصر به رسل الهى و ملك مأمور ارسال وحى است .\r\n3 - تجلى و نمايش نتيجه‌ى فعل الهى در بعد غيررسالتى مانند تجلى بر جبل يا ظهور قدرت و علم الهى در آفرينش هستى كه براى كل مكلفان و عاقلان نمايان است . كلًا چه در رسالت و چه در غير رسالت « تجلى فيه » وجود ندارد ، بلكه « تجلى له » از نوع مفعول لاجله است . ذات و صفات و افعال حق هرگز براى احدى تجلى ندارد ، چون هيچ‌كدام براى احدى مفهوم نيست ، فقط نتيجه‌ى صفات و افعال حق تا حدودى براى مكلفان برحسب درجاتشان مشهود است كه تجلى خود خدا نيست ، بلكه نمايش قدرت و علم الهى است . همان‌طور كه با مسلط شدن قدرت الهى بر جبل ، بيش از حد توان كوه ، آن را منفجر كرد . « 1 »\r\nدرست است كه گرفتن و شنيدن وحى به همراه ساير حالات و خصوصيات آن يك نوع تجربه محسوب مىشود ، اما اين تجربه منحصر به خود پيامبران است و ديگران به هيچ وجه چنين تجربه‌اى نخواهند يافت ، پيامبران با انتقال پيام ربّ به مكلفان راه را براى تبعيت آنان از فرمان الهى باز كردند و به آنان گفتند كه ما از طرف پروردگار مأموريم وحى را به شما برسانيم تا به آن عمل كنيد و رستگار شويد ، نه اين‌كه گفته باشند هرچه ما يافتيم ، شما هم بيابيد و صاحب و شريك يافته و تجربه‌هاى نبوى گرديد تا\r\n\r\n\r\n","description":"","footnote":"\r\n( 1 ) - توضيح اين‌كه - خداى متعال در بُعدِ رِبُوبى اشياء هر شيئى را در حدّ خودش ايجاد و احداث و خلق فرموده است « وَ كُلُّ شيىٍ عِنْدَهُ بِمِقْدارٍ » كه چنان‌چه هر شيى را نسبت به خودش بسنجيم حدّ و حدود وجودى آن شيى كه خداى حكيم برايش مقرّر فرموده با تجربه براى ما واضح و روشن مىگردد . و چنان‌چه آن حدّ افزايش و فزونى يابد آن شيىء نابود و يا مُتغَيَّر مىگردد . بنابراين در آيه شريفه - فَلَّما تَجَلّى رَبُّهُ لِلْجَبَلِ - كه تجلى ربوبى بيش از توان جبل بوده نتيجتاً - جَعَلَهُ دَكّاً وَخَّر موسى صَعِقاً - اعراف 143 - محقق گرديد . ( خادم‌القرآن )\r\n","page_name":" 287 ","page_number":287},
  {"content":"\r\n\r\nرستگار شويد . اساساً شرط تبعيت از پيامبر ، تبعيت در تجارب او نيست ، بلكه به معنى تبعيت از وحى الهى و پيام ربانى است ، پيامى كه به پيامبر رسيد ، تكرارشدنى نيست تا كسى شريك در اين اذواق و يافته‌هايش شود ، زيرا ذوق پيامبر در درك وحى تشريعى ، خاص خود او بود ، و چنين وحيى تكرار نمىشود تا تجربه‌اش تكرار شدنى باشد ، تنها تفكر و عملِ ساير مكلفان در آيات وحى قرآنى امكان‌پذير است . بعد از او تنها الهامات و تنزل ملائكه براى مؤمنان راستين در موضوعات ممكن است براى افرادى تكرار شود كه حتى تعيين حكم آن موضوع براى اينان هم خاص خودشان است و براى ديگران هيچ‌گونه حجيتى ندارد .\r\nبه‌هرحال صحبت از حكم و احكام تشريعى جديد به سبب تجارب و يافته‌هاى جديد به علت پايان يافتن وحى تشريعى پذيرفته نيست ، اما تجارب و اذواق موضوعى را در مواردى مانند قضيّه حضرت مريم عليها السلام در موضوعى خاص را مىتوان پذيرفت .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\n35 خاتميت\r\nدكتر سروش : سؤال اول : خاتم بودن پيامبر بزرگوار اسلام صلى الله عليه و آله يك دعوى درون دينى است يا بيرون دينى . آيا ما براساس ادعاى خود پيامبر و با تحليل ويژگىهاى ايشان دريافته‌ايم كه محمد صلى الله عليه و آله آخرين پيامبر آسمانى است ، يا ويژگىهاى اين شخصيت حتى بدون اطلاع از دعوى ختميّت ، خاتميت وى را نشان مىدهد ؟ .\r\nدر قرآن و در قصه‌ى مربوط به زيد آمده‌است : « ما كان محمدٌ أبا أحد من رجالكم و لكن رسول اللَّه و خاتم النبيين » رواياتى هم كه از خود پيامبر نقل شده است ، از اين مطلب حكايت دارد . روايت بسيار مشهورى از طريق اهل سنّت و شيعه رسيده است كه پيامبر صلى الله عليه و آله به اميرالمؤمنين عليه السلام فرمودند : « انت منى بمنزلة هارون من موسى الا أنّه لا نبىّ بعدى » .\r\nاين قبيل توضيحات و تصريحات از ناحيه شخص پيامبر صلى الله عليه و آله مسلمانان را به اين باور رسانيد كه ايشان آخرين پيامبر هستند . اما تجربه‌هاى دينى و وحيانى البته همچنان برقرار خواهد بود . ملاصدرا روايت عجيبى را در مفاتيح الغيب آورده است كه مضمون عارفانه بلندى دارد : « إنّ لِله عباداً ليسُوا بانبياء يغبطهم النبوّة » . [ تجربه نبوى / ص 115 
  ]\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nآيةاللَّه صادقى : اگر در كتاب و سنّت ، به خاتميت تصريح نشده بود ، هيچ كسى ديگر نمىتوانست بگويد آيا وحى رسالتى پايان يافته است يا نه ؟ زيرا فرستنده‌ى وحى ، خداى متعال است و تنها اوست كه مىتواند پايان بخشيدن به وحى را اراده فرمايد ، اگر اراده فرموده بود كه وحى پايان نيابد ، مثل شرايع گذشته يا بشارت به رسول و وحى آينده مىداد يا اگر هم بشارت نمىداد ، عدم تصريح خداى متعال به پايان كارى ، انجام آن را محتمل مىسازد . اما اكنون كه تصريحات روشن به خاتميت وحى و خاتميت رسول و نبى وحى دارد ، ديگر جاى بحث نمىماند . ديگران فرستنده‌ى وحى نيستند كه بدون استناد به كلام خدا ، چيزى را كه به خداى عالم مربوط است ، از بيرون بخواهند ثابت كنند .\r\nخاتَم نيز در آيه به معناى مُهر و امضاى پايانى وحى است . يعنى اين مُهر اختتام رسالت ، هم شرايع و رسالت‌هاى قبل را تصديق مىكند و هم ادعاهاى بعد را تكذيب مىنمايد ، زيرا بعد از مهر و امضاى پايانى هر نامه‌اى ، اگر مطلب ديگرى اضافه شود ، مورد تأييد صاحب نامه و امضاءكننده نيست ، بلكه تكذيب مىشود .\r\nبنابراين رسالت و تجربه‌هاى دينى به معناى استمرار رسالت هرگز پذيرفتنى نيست و حديث مذكور هم قطعاً از جعليات است . زيرا مقام عصمت علمى ، عقيدتى و عملى انبياء بر كلّ مكلفان از جن و انس در طول تاريخ مقدم است و محال است كسانى در مقامات علمى يا معنوى بر ايشان سبقت گيرند ، بنابراين جايى براى غبطه خوردن ايشان به ديگران باقى نمىماند . البته انبياء براى ساير مكلفان دلسوزىهاى شديد دارند .\r\nچنان‌كه پيامبر اسلام صلى الله عليه و آله به‌خاطر گمراهىهاى مردم بسيار ناراحت و محزون مىگشت كه چرا مردم هدايت نمىشوند ، لذا آياتى نازل شد كه : « يا ايها الرسول لا يحزنك الذين يسارعون فى الكفر » ( مائده / 41 ) اين قبيل آيات دليل است بر اين كه انبياء به خاطر مردم گناهكار و گمراه ناراحت و محزون مىشدند ، اما نسبت به مؤمنين حالت مهربانى و مسرت دارند : « و بالمؤمنين رئوف رحيم » ( توبه / 128 ) غير از اين دو حالت براى انبياء نسبت به مردم ، حالت ديگرى متصور نيست . آنان هرگز نسبت به كسى غبطه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنمىخوردند ، زيرا خود در بالاترين مقامات علمى و معنوى و عملى قرار دارند و غبطه مربوط به كسى است كه از ديگران پايين‌تر بوده و نسبت به بالاتر از خود غبطه مىخورد كه اى كاش من هم به جاى او بودم ! و آيا كسانى از نظر ايمانى بالاتر از عصمت قرار مىگيرند كه انبياء با دارابودن عصمت ، به حال آنان غبطه خورند ؟ و اگر انبياء به مقامى پايين‌تر از خود غبطه بخورند كه نشان از بىعقلى است و انبياء سفاهت نمىكنند !\r\nدكتر سروش : ختميت به دين برمىگردد يا به پيامبر ؟ ختميت صفت پيامبرى است نه صفت دين . پيامبر ما آخرين پيامبر بود ، ولى دين از همان اول آخرين دين بود . قرآن به ما مىآموزد كه دين آخرين ، همان دين اولين است : « شرع لكم من الدّين . . . » [ ص 117 
  ]\r\nآيةاللَّه صادقى : خاتميت وحى ، نبى يا رسول وحى و كتاب وحى هر سه مورد تصريح كتاب و سنّت مىباشد و حتى اگر ادلّه خاتميت منحصر به يكى از اين سه بود ، با خاتميت دو بعد ديگر تلازم داشت . زيرا در صورت خاتميت رسول و رسالت ، اگر وحى رسالتى پايان نيافته باشد ، اين وحى رسالت بعدى ، با چه كسى است ؟ اگر با رسول ديگرى باشد ، كه رسالت پايان يافته است و غير رسول هم كه توانايى دريافت وحى رسالتى را ندارد .\r\nدين در كل قرآن به معناى مطلق اطاعت در برابر فرامين الهى است . در مفردات راغب : « الَّدين يقال للطّاعة والجزاء واستُعيرَ للشَّريعة » دين مطلق طاعت و جزاى طاعت و استعاره شده براى شريعت است . دين و طاعت دو نوع رحمانى و شيطانى است و هر كدام داراى دو بُعد دنيوى و اخروى است . دين دنيوى انجام اعمال و اطاعت از خدا يا شيطان است ، و دين اخروى بروز حقيقت و ملكوت اعمال دنيوى است . دين يا طاعت رحمانى در جلوه‌ى پاداش و نعمت ، و دين شيطانى در چهره عذاب و عقاب و نغمت ظهور خواهند داشت . لذا دين اول و دين آخر يعنى اطاعت از خداى متعال در هر زمان .\r\nاما اطاعت از خدا در قالب شرايع ظهور مىكند : « شَرَعَ لَكُم مِنَ الدّينِ ما وَصَّى بِهِ نُوحاً وَالَّذى أَوْحَيْنا إِليْكَ وَ ما وَصَّيْنا بِهِ ابراهيمَ و مُوسى و عيسى أنْ أقيمُوا الدّينَ و لا تَتَفَّرقُوا فيه »\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n( شورى / 13 ) « من الدّين » دليل است بر اين كه خدا براى طاعتش ، راه‌هايى مقرر كرده است كه هريك مخصوص به زمانى است . يعنى اصل اطاعت كلًا يكسان است ولى صورت و چهره خاص دين در هر زمانى براى ولايت عزم تغيير مىكند ، و اگر صورت ديگرى تشريع شود ، شكل قبلى از نظر خداى متعال منتفى است . در آيه‌ى فوق مىبينيم كه راجع به شريعت نوح « وصّى » و « وصّينا » آمده كه مفرد و ماضى غايب و به معنى وصيت يا سفارش است ، ولى براى شرايع ابراهيم ، موسى و عيسى « وصّينا » آمده كه جمع و ماضى حاضر است . اما درباره‌ى اسلام « والذى أوحينا اليك » به جاى « ما » ، « الذّى » و به جاى « وصى » ، « أوحينا » آمده است كه خود چهار امتياز نسبت به شريعت نوح و دو امتياز نسبت به ديگر شرايع مىباشد . زيرا « زيادة المبانى ، تدل على زيادة المعانى » يعنى اگر دو لفظ در مبناى اصلى خود شريكند ، ولى يكى از اين دو حروف زيادتر دارد ، معنايش نيز برتر است . « ما و الذى » در اين‌جا هر دو يك معنا دارند ، ولى « ما » دو حرفى و « الذى » چهار حرفى است و اين چهار حرفى مرحله‌ى وحيانى را بر دو حرفى مىافزايد ، چنان‌كه اصل وحى با جمع « أوحينا » افزونى اين وحى را بيشتر و برتر مىرساند . پس وحى بر پنج پيامبر اولواالعزم داراى درجاتى سه گانه است و خود لفظ « أوحينا » كه دلالت بر جمع وحى ربانى دارد ، تمامى وحىهاى خدا را در انحصار خاتم النبيين دانسته ، كه ديگر نه برترى دارد و نه برابرى . مانند « ان هذا القرآن يهدى للتى هى اقوم » كه قِوام و بقاء و ارزش قرآن را به‌گونه‌اى مطلق برتر از ساير كتاب‌هاى آسمانى دانسته است ، و اين برترى مطلق تا آخر زمان تكليف مىباشد ، زيرا اگر برترى يا برابرى نسبت به قرآن بعد از آن باشد ، اين اقوميت مطلق قرآن ، درست نخواهد بود .\r\nخداى متعال شريعتى را به عنوان آخرين صورت دين نازل فرموده و مكلفان وظيفه دارند به همان شكل پايانى آن را انجام دهند . زيرا شارع و قانون‌گذار دينى ، ابدى و مطلق است و قوانينش نيز به اعتبار ابديت شارع ، تا زمانى كه خود شارع آن‌ها را تغيير نداده است اعتبار دارد . لذا خاتميت صفت پيامبر ، شريعت و كتاب شريعت است .\r\nبنابراين لفظ اديان كلًا صحيح نيست بلكه بايد از لغت شرايع استفاده شود كه شريعت\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nپايانى ، ختم وحى و ختم نبوت و رسالت ، و ختم دين است . زيرا دين يعنى اطاعت بندگان از فرامين آخرين شريعت از دين .\r\nدكتر سروش : به چه سبب و به چه دليل پيامبر اسلام آخرين پيامبر شد ؟ در اين باره سخنان تأمل‌انگيز بسيارى گفته‌اند ( مجدداً تأكيد مىكنم كه اين سخنان تحليل‌هاى پس از وقوع واقعه‌اند ) . سخنان اقبال در اين باب بسيار صريح است . مىگويد كه ما دو دوران داشته‌ايم : دورانى كه بشر تحت سيطره‌ى غرائز بود و دوران امروزين كه عقل بر غريزه غلبه كرده است . به همين سبب دوران غلبه غرائز كه دورانى پيامبرپرور بود ، درگذشته است . و عصرى دررسيده است كه ديگر پيامبرپرور نيست .\r\nتحليل مرحوم مطهرى اين است كه آدميان در دوران پيامبر خاتم به درجه‌اى از رشد و بلوغ فكرى و اجتماعى رسيده بودند كه :\r\nالف ) كتاب آسمانىشان را بىتحريف ، حفظ كردند .\r\nب ) برنامه كلى تكاملى خود را توانستند يك‌جا تحويل بگيرند .\r\nج ) ترويج و تبليغ و اقامه‌ى دين و امر به معروف و نهى از منكر را توانستند خود بر عهده بگيرند .\r\nد ) علاوه بر همه‌ى اين‌ها قدرت اجتهاد پيدا كردند و بر استخراج فروع از اصول توانا شدند .\r\nتا همين‌جا ، خصلت پس از وقوع واقعه بودن تبيين خاتميت ، خواه از سوى اقبال ، خواه از سوى مطهرى ، كاملًا آشكار است . چنين تبيينى مطلقاً قدرت پيش‌گويى ندارد ، يعنى اگر آيات قرآن وبيانات پيامبر نبود ، هيچ‌كس نمىتوانست حكم قطعى صادر كند كه چون بشريت و حيات بدان مرحله ويژه رسيده ، نبوت بايد ختم شود . ! [ ص 119 
  ]\r\nخاتم‌النبيين آمده است اما خاتم الشارحين نيامده است . لذا اگرچه دين خاتم داريم ، اما فهم خاتم نداريم . وگرچه دين كامل داريم ، اما معرفت دينى كامل نداريم . تصديق به اين‌كه اسلام كامل است ، فرق دارد با تصديق به اين كه علم فقه ، تفسير ، اخلاق و . . هم كامل‌اند . هم‌چنان‌كه كامل بودن طبيعت فرق بسيار دارد با كامل بودن علوم طبيعى .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n[ ص 148 
  ]\r\nآيةاللَّه صادقى : چنان كه عرض شد ، اگر خود شريعت تصريحى به خاتميت نداشت ، كسى نمىتوانست با قاطعيت بگويد وحى و رسالت پايان يافته است و نيازى هم نيست كه از بيرون بخواهيم خاتميت را اثبات كنيم . البته اگر قرائنى بيرونى ذكر كنيد كه با درون دين هم منافاتى نداشته باشد ، اشكالى ندارد . اما اگر به مطالبى استناد كنيد كه قرآن آن‌ها را تأييد نمىكند ، سخن خلاف قرآن براى تأييد قرآن خلاف عقل است .\r\nتوجيهاتى كه ذكر كرديد ، بايد اصلاح شود . سلطه‌ى غرائز و سلطه‌ى عقل هر دو با درجاتى خطاپذيرند . سلطه‌ى وحيانى ، مطلق و معصوم است و بر سلطه‌هاى ديگر تفوق و برترى دارد . و قرآن حتى بر سلطه‌هاى وحيانى قبل از خود نيز تسلط و برترى دارد .\r\nتوجيه توانايى رشد و بلوغ فكرى براى حفظ ، تبليغ ، اجراى دين و قدرت اجتهاد نيز اشكالاتى دارد . تاريخ غير از اين است ، مثلًا حضرت موسى عليه السلام در زمان فرعون كه به اعتقاد تاريخ ، انسان‌هاى آن روز علم پيشرفته‌اى نسبت به زمان خود داشتند مبعوث شد .\r\nاهرام مصر و آثار تاريخى آن‌ها گواه اين امر است . طرز ساخت اهرام مصر چنان شگفت‌انگيز و علمى است كه ساخت نمونه‌ى آن در عصر حاضر هم چندان كار ساده‌اى نيست . آيا آن مردمان پيشرفته‌تر بودند يا اعراب جاهليت در هنگام ظهور اسلام ؟ عصر بعثت پيامبر اسلام دوران جاهليت بود ، اما اغلب پيامبران قبل در سرزمين‌هاى متمدن مبعوث مىشدند كه داستان‌هايشان در قرآن و تاريخ مشخص است . بنابراين علت تغيير شرايع تكامل نيست .\r\nدين الهى هيچ‌گاه نقص نداشته و در هر زمان به شكل كاملى نازل شده است و اگر اختلاف شرايع الهى بر اساس تكامل باشد ، مرحله‌ى تكامل يافته چيزى از مرحله‌ى قبل را تغيير نمىدهد و تنها اضافاتى بر آن دارد ، يعنى عموم و خصوص مطلق . اما مىبينيم كه قرآن نسبت به كتب آسمانى قبل اشتراكات و افتراقاتى دارد كه نسبت‌شان من وجه است . كسانى كه ادعا مىكنند دليل ختم نبوت و رسالت ، از بين رفتن تسلط غرائز و تسلط عقل ، يا بروز رشد و بلوغ عقلانيت در بشر عصر جاهليت بود ، چرا اعمال نابهنجار\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nو نادانى دوران جاهليت را نمىنگرند ؟ قوم موسى و عيسى و سليمان و داود و . . . : بسى متمدن‌تر و عالم‌تر و پيشرفته‌تر از اينان بودند . دقت فيزيكى و هندسى اهرام مصر ، تخت عظيم ملكه سبا ، امپراتورى عظيم روم در زمان عيسى عليه السلام و همه‌ى اين شواهد حكايت از دانايى بشر قبل از اسلام دارد ، پس اگر توانايى فكرى بشر مناط ختم رسالت بود ، چرا پيامبر در ايران يا روم زمان خود مبعوث نگرديد كه حداقل نشانى از تمدن به همراه داشتند . دليل ختم رسالت ، بيان آخرين فرامين الهى و اراده‌ى الهى در ختم وحى است ، نه اين كه مردم تا آن روز لياقت بالندگى و خودكفايى نداشتند و از اين به بعد - به تنهايى - با نبود پيامبران مىتوانند گليم خود را از آب بكشند .\r\nبنابراين بحث پيامبرپرورى و عدم آن يا تكامل بشر براى حفظ دين توجيهات مناسبى نيست ، زيرا در زمان شريعت آخرين يعنى اسلام ، مردم دوران جاهليت به وضوح تحت سلطه‌ى غرايز بودند و رشد و بلوغ فكرى قابل توجهى هم در آن‌ها ديده نمىشد .\r\nما از خود و يا از بيرون دين هر توجيهى ارايه كنيم ، اشكالاتى خواهد داشت ، بلكه بايد از كتاب و سنّت و ماهيت اسلام كه آخرين شريعت است ، بفهميم كه قرآن ابديت دارد و تغيير و تبديل‌پذير نيست :\r\n« وَاتْلُ ما اوُحِىَ الَيْكَ مِنْ كِتابِ رَبِّكَ لا مُبَدِّلَ لِكَلِماتِهِ و لَنْ تَجِدَ مِنْ دُونِهِ مُلْتَحَداً » ( كهف / 27 ) و آن‌چه را از كتاب پروردگارت - قرآن - به سويت نازل شده بخوان ، هرگز تبديل‌كننده‌اى براى كلماتش نيست و به جز او ( قرآن ) هرگز پناهگاهى نخواهى يافت .\r\n« لن تَجِدَ » براى نفى ابد در استقبال ، تأكيد محكمى در تغيير ناپذيرى كلمات وحى قرآنى است كه از « لن » استفاده مىشود به‌گونه‌اى محال همه‌گونه پناهندگىهاى رسالتى وحيانى نسبت به حضرتش محال است و هنگامى كه نسبت به آن حضرت كه برترين كل عقلا و انبياست ، چنان جريانى محال باشد ، نسبت به ديگران به‌طريق اولى محال است . پس از اين آيه حقايق زيرين استفاده مىشود :\r\n1 - « مِنْ كِتابِ رَبِّكَ » يعنى قرآن كه مورد تلاوت رسول گرامى است ، نوشته‌ى\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nوحيانى تمام جهات ربانى خاص پيامبر گرامى است كه اين اختصاص وحى بر حضرتش را وحى اختصاصى به تمام معنا دانسته است .\r\n2 - لا مُبَدِّلَ لِكَلِماتِهِ كه ضمير « ه » برگشت به - كِتابِ رَبِّكَ - دارد كه هرگز قابل نسخ يا تكاملى ديگر ندانسته ، زيرا برحسب « لاى » نفى جنس - لا مُبَدِّلَ - خدا هم هرگز تغييردهنده‌ى قرآن پس از نزول تمامى آن نيست تا چه رسد به ديگران .\r\n3 - « وَ لَنْ تَجِدَ مِنْ دُونِهِ مُلْتَحَداً » نيز هر پناهگاه وحيانى و رسالتى غيرقرآن را تا پايان جهان محال دانسته است . بنابراين خداى متعال ابديت قرآن را در طول زمان تكليف به روشنى ثابت كرده است . و نيز سنّت قطعيه نمىتواند احكام قرآن را نقض كند ، زيرا مبناى وحى سنّت هم نص يا ظاهر و يا رموزى قرآنى است . در رموز قرآن هم هرگز اختلافى با نص يا ظاهر قرآن وجود ندارد . مثلًا اگر سنّتى قطعى حكمى را بيان كند كه در نص يا ظاهر قرآن اثبات يا نفى نشده ، پذيرش آن درصورت عدم مخالفت با عقل و علم قطعى برمبناى استفاده شخصى رسول گرامى است از رموز قرآنى چه رمز محض مانند حروف مقطعه مانند : الر ، الم ، و يا رموزى ديگر كه از كلمات دال قرآنى مستفاد مىشود كه دلالت نخستينش براى همه‌ى مكلفان عمومى است و دلالت دومينش در اختصاص رسول گرامى است و اين خود پاسخ‌گوى اين سؤال است كه مثلًا كيفيت و ركعات نمازهاى يوميه كه از آغاز وحى شروع شده ، با اين‌كه از كلمات دال قرآن استفاده نمىشود ، برچه مبنايى است ؟ با آن كه اين حروف مقطعه در آغاز وحى نبوده است .\r\nپاسخ اين است كه اين كيفيت‌ها كه قبل از نزول حروف مقطعه بوده ، مستفاد آن حضرت به وحى ربانى از حروف دال و معنادار بوده است و اين حقايق كه وحدت وحى الهى را بر حضرت محمد صلى الله عليه و آله اثبات مىكند ، از اين آيه و مانند آياتى مشابه مستفاد است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\n36 ابديت احكام اسلامى\r\nآقاى محمد مجتهد دكتر شبسترى : اجتهاد و افتاء داراى دو مرحله است :\r\n1 - استنباط احكام كلى از كتاب و سنّت .\r\n2 - تطبيق آن احكام به موارد خاص و تعيين حكم آن موارد . فقيه با چه معيارى مىتواند تشخيص دهد كه فلان حكم معين كه در كتاب و سنت بيان شده ، يك حكم ثابت و ابدى است يا يك حكم موقت و محدود به زمان و مكان و جامعه معين ؟ . در قرآن مجيد آمده است « احل اللَّه البيع و حرّم الربوا » مسلماً دو حكم از اين آيه به دست مىآيد ، حليت بيع و حرمت ربا . اما آيا ابدى بودن اين دو حكم نيز از همين آيه به دست مىآيد . يا از منابعى غير از اين آيه ؟ اين سؤال دربارهء همه‌ى احكامى كه فقهاء از كتاب و سنّت استنباط مىكنند وجود دارد . از نظر علماى اصول . ابدى بودن حكم از « مطلق بودن » حكم و اشتراك مسلمانان زمان پيامبر صلى الله عليه و آله و ساير زمان‌ها در احكام شرعى فهميده مىشود . در اين‌جا اين سؤال مطرح است كه ظهور يك سخن چگونه منعقد مىشود ؟ به نظر مىرسد بخشى از اختلاف نظرهايى كه پس از رحلت پيامبر اسلام صلى الله عليه و آله دربارهء جواز يا عدم جواز تغيير سنت آن حضرت در مواردى معين پيش آمده ، مربوط به\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nهمين بود كه مقبولات عده‌اى از مسلمانان براى فهم سنت آن حضرت با مقبولات عده‌اى ديگر متفاوت بود . اين تفاوت موجب شد كه بعضى از ياران پيامبر پاره‌اى از سنت‌هاى رسول خدا را نه بيان كننده‌ى يك حكم ابدى ، بلكه شكل خاصى از اجراى يك حكم بدانند و براى حاكمان مجاز شمرند كه مناسب با مصالح زمان ، آن شكل خاص را تغيير دهند ، در حالى كه عده‌اى ديگر در همان موارد ، سنت پيامبر اسلام را غير قابل تغيير مىدانستند . [ هرمنوتيك / 3 
  ]\r\nدكتر سروش : درست است كه حلال محمّد تا روز قيامت حلال است و حرامش تا روز قيامت حرام ، منتها بحث بر سر اين است كه آن حلال و آن حرام چيست ؟ فقهاى شيعه دوازده قرن نماز جمعه نمىخواندند . بعضى اصلًا نماز جمعه را حرام مىدانستند .\r\nاين در حالى است كه نماز جمعه در قرآن هست ؛ با اين كه معتقد بودند كه حلال محمد تا قيامت حلال است . مرحوم آقاى خوانسارى معتقد بودند احكامى مانند بريدن دست يا گردن زدن نبايد اجرا شود . حلال و حرام شمرده شدن امرى منوط به قيود و شرايطى است كه ممكن است كسى معتقد باشد الان ديگر آن قيود و شرايط وجود ندارد . در قرآن داريم « تلك حدود اللَّه » صحيح ! اما تمام مسئله اين‌جاست كه حدود الهى چه موقعى و در چه شرايطى و با چه ضوابطى بايستى رعايت گردد .\r\nهميشه بايستى روى آن اجتهاد تازه‌اى انجام بشود . [ آفتاب / 15 / ص 73 
  ]\r\nآيةاللَّه صادقى : همانطور كه رسالت رسول اللَّه صلى الله عليه و آله ، شريعت و آيين او ، خاتميت و ابديت دارد ، كتاب او قرآن و دين او نيز به‌طور كلى خلود و ابديت دارد . « ما كانَ مُحمّدٌ ابا احَدٍ مِنْ رِجالِكُمْ و لكن رَسُولَ اللَّهِ وَ خاتَمَ النَّبيّين » ( احزاب / 40 ) قاعده‌ى كلى در احكام اسلامى ، تا آخر زمان تكليف و ابدى بودن است مگر آن كه خود قرآن يا سنّت قطعيّه ، قيدى بر موقت بودنش داشته باشد .\r\nبشر هيچ‌گاه بدون وحى ربانى توان سعادت كلى را ندارد ، چون هيچ‌گاه مطلق نيست ، گرچه ممكن است در صنعت و تكنولوژى پيشرفت‌هايى حاصل كند ، لكن در همين زمينه هم بسيار خطاكار و آسيب‌رسان به خود و طبيعت بوده است ، ثانياً شريعت در موارد\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبشرى چندان ادعايى ندارد و تنها ادعاى شريعت ، ابلاغ فرامين الهى در امر هدايت و تكليف است و بشر به هيچ‌وجه حق دخالت در شريعت و هدايت و تعيين تكليف را ندارد .\r\nپس در زمان صدر اسلام و بعد از آن ، كسى نمىتواند و حقّ ندارد بگويد فلان حكم موقت و محدود به زمان رسول‌اللَّه صلى الله عليه و آله و يا از روش‌هاى خاص حكومتىِ شخصِ ايشان بوده است ، مگر آن‌كه از خود قرآن ، دليل يا قرينه‌اى بر موقت بودن حكم داشته باشد ، بنابراين‌فقط احكامى كه در خود قرآن يا سنّت قطعيّه به زمان معينى يا به شخص معين ، يا به خود رسول‌اللّه مقيد است ، ابدى نيست . چون زمان آن طبق نصّ خود كتاب و سنّت موقت و مشخّص است . پس ملاك تشخيص حكم ثابت يا موقت ، فقط تصريح خود قرآن است و بس . مثلًا حكم وجوب نماز شب كه مربوط به شخص رسول است ، ابديت و زمينه‌ى بَعدى براى ديگران ندارد . تعداد منسوخات هم در آيات قرآن مشخص و معين است . چهار يا پنج آيه بيشتر نيست ، بنابراين تنها مقامى كه مىتواند حكمى را موقّت اعلام نمايد خود قرآن است ، ما و شما در برابر خدا و قرآن چه‌كاره‌ايم كه بخواهيم ابديتى را موقّت يا موقّتى را ابدى معرفى كنيم ؟ اگر كسى بخواهد ابديت قرآن را تخطئه كند ، بايد دليل داشته باشد و قرآن خود را ابدى و تغييرناپذير معرفى كرده است . قرآن دليل قاطع بر خود است و كسى كه بخواهد حكمى از احكامش را موقّت يا تغييريافته معرفى كند ، بايد دليلى محكم از خود قرآن بياورد . مرحوم حضرت آيةاللَّه العظمى خوانسارى ؛ معتقد بودند حدود بايد طبق موازين شرعى انجام شود ، اما چون حدود با شرايط شرعىاش انجام نمىشود ، احتياط مطلق در ترك حدود است . بنده در زمان حيات آن بزرگوار ، به ايشان گفتم : اگر حدود با شرايط شرعيه انجام نشود ، نه تنها احتياط مطلق ، بلكه اقوى و بالاتر كه واجب است اين حدود غيرشرعى ترك شود . ايشان گفتند : شما از ما جلوتر رفته‌ايد . بنابراين‌اگر قرآن مىفرمايد : « تلك حدوداللَّه » با شرايط است . يعنى اجراى حدود با شرايط خود كتاب و سنّت ، واجب است انجام شود و در صورت عدم حصول شرايطى كه خود دين معين كرده ، واجب است كه ترك شود . مثلًا اقرار با شكنجه حتى اگر صدها بار باشد ، قابل قبول نيست . حتى اقرار اختيارى هم - در نهايت - دليل\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nشرعى براى اجراى حدود نيست ، و تنها امر به معروف را مجاز مىگرداند . كسى هم كه به صورت اختيارى اقرار مىكند ، حتماً نادم ، پشيمان و مراحل اوليه توبه را گذرانده است و بايد براى طى مراحل بعدى توبه او را كمك و راهنمايى كرد . همه‌ى شرايط و ضوابط حدود در خود شرع آمده و هر يك از شرايط شرعى نباشد ، حكم هم نبايد اجرا شود . نماز جمعه و جماعت نيز طبق آيات قرآن واجب است . منتهى اين هم شرايطى مثل وجود امام عادل و با تقوى دارد . ديگر نيازى به اجتهاد تازه براى جعل احكام جديد نداريم ، بلكه اجتهاد تنها براى تطبيق موضوعات بر احكام است .\r\nرمز ابديت هم حساب دارد ، همانطور كه خدا در تكوين ، ابديت‌هايى را مقرر فرموده ، در تشريع نيز مادامى كه جهان تكليف منقرض نشده ، احكامى را ابدى قرار داده است ، مثلًا خورشيد رمز ابديت تكوينى را در خود دارد ، تا زمانى كه زنده است همه زنده‌اند ، از امام باقر عليه السلام روايت شده است كه : « القُرآنُ يَجْرى كَجَرْىِ الشَّمسِ » قرآن در تابش انوارش بر عقل‌ها و فكرها و همه‌ى جهات زندگى و زندگىساز مكلفان همانند جريان خورشيد است ، البته كسى نمىتواند ابديت قرآن را انكار كند ، كسانى كه مىگويند كل يا بعض قرآن مربوط به 1400 سال قبل است بايد بگويند آيا شارع مقدّس ، حكم و شريعت جديدى فرستاده تا مردم تابع آن باشند ؟ يا اين كه خداى متعال ، مكلفّان زمان‌هاى بعد را به حال خود رها كرده و تكليفشان را معيّن نكرده است ؟ يا اين كه اگر قرار شده است عدّه‌اى به ظاهر روشن‌فكر احكام بشر را از جانب خداى متعال وضع كنند ؟ اگر چنين است چرا آيه‌اى دالّ بر اين مطالب در قرآن نداريم ؟ چرا قرآن نفرموده احكام عبادى من ، دائم و احكام فقهى ، سياسى ، اجتماعى . . در قرآن موقت و تغييرپذير هستند و قرار است در زمان‌هاى بعد ، افرادى از خودتان بيايند و به جاى خدا حكم شرعى وضع كنند و خدا هم آن‌ها را قبول دارد ؟ ! !\r\nعلت آن‌كه قوانين بشرى و انسانى موقتى و تغييرپذيرند و قانون براى جامعه‌ى خاصى وضع مىشود نه براى همه‌ى جامعه‌ها اين است كه دوام قانون بستگى به اعتبار قانون‌گذار دارد و تا قانون ديگرى وضع نشده ، قانون قبلى به اعتبار و قوت خود باقى\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nاست . با اين كه در قوانين بشرى هم اصلًا قيد موقت يا دائم وجود ندارد ، لكن هيچ كسى نمىگويد قوانين مصوب در هر كشورى دائمى است ، زيرا از قبل پذيرفته‌ايم بشر و قوانينش موقتى و محدود و ضعيف و از بين رفتنى هستند ، اگر بپذيريد كه دوام قانون به دوام قانون‌گذار بستگى دارد ، « 1 » بايد بپذيريد كه به علت ابدى و مطلق بودن قانون‌گذار ، قوانين الهى نيز ابدى و مطلق هستند مگر آن كه خود قانون‌گذار ابدى ، قانون خود را تغيير دهد . اگر در زمانى كل عقلا به‌عنوان قانون‌گذاران بشرى ، جمع گردند و قانونى را تصويب كنند و حتى قيد كنند اين قانون دائمى است ، پذيرفته نيست ، زيرا بشر غيرمطلق و غيرابدى است . اما اگر قانون‌گذار ابدى قانونى را نازل كند و قيدى نياورد ، آن قانون به حساب ابدى و مطلق بودن قانون‌گذار ، ابدى و مطلق مىباشد ، و تنها در صورتى كه خود قانون‌گذار ابدى تصريح كند يا قرينه‌اى بياورد كه اين قانون موقت است ، موقت بودن آن مورد پذيرش است ، و در ساير احكام و قوانين كه قيدى ندارند ، ابدى بودن پابرجاست .\r\nكسانى كه كل قوانين و احكام قرآنى را موقت مىدانند ، مگر آن كه دائمى بودن آن ثابت شود ، دو دسته‌اند : عده‌اى با اصل دين مخالفند و با شعار دين افيون توده‌هاست و شعار مقابله با ارتجاع و كهنه‌گرايى دينى و نفى وحى و ماوراء طبيعت و خالق جهان و شرع و . . . خواهان بىدينى و آزادى حيوانى و . . . هستند .\r\nعده‌ى ديگرى از مسلمانان و حتى بعضى از انديشمندان نيز به نوعى ديگر از آن طرف افتاده‌اند مثلًا ايشان با ديدن عجز و ناتوانى فقه ، كلام ، فلسفه و عرفانِ به ظاهر اسلامى ، در اين فكر فرورفته‌اند كه عيب و نقص از كجاست ؟ و چرا حوزه‌هاى ما ، علماى ما جواب قانع كننده‌اى براى بسيارى از شبهات ندارند و . . . در آخر به اين نتيجه رسيده‌اند كه عيب از خدا نيست ، از دين او هم نيست و اگر بگوييم نقص از بشر و علماست ، عقلانيت خود را نفى كرده‌ايم . پس به‌ناچار چنين تئورى داده‌اند كه همه\r\n\r\n\r\n","description":"","footnote":"\r\n( 1 ) - قانون براى جامعهء معينى وضع مىشود نه براى همهء جامعه‌ها و دوام قانون بستگى به استمرار اعتبار قانون‌گذار دارد و تا قانون ديگرى وضع نشده ، قانون قبلى به قوت خود باقى است . هرمنوتيك / 3 / ص 42\r\n","page_name":" 301 ","page_number":301},
  {"content":"\r\n\r\nفهميده‌اند و دين هم نقصى ندارد ، لكن حضور مفروضات برونى اجتناب‌ناپذير است ، شايد وحى استمرار ندارد و مىتوان قوانين ديگرى درست كرد ، قرآن ابدى نيست ، شايد قرآن و به‌طور كلى دين دچار نقص و زياده و تحريف شده است ، بهتر از اين نمىشده و انتظار ديگرى نمىتوان داشت و . . . !\r\nمىگوييم خدا و دينش مطلق‌اند . علما و انديشمندان هم به اندازه‌ى خود تلاش كرده‌اند ، لكن مبانى فهم و استدلالاتشان ايراد داشته و دارد ، اين علم فقه حوزوى ما است كه ناتوان از پاسخ‌گويى به سؤالات و موضوعات جديد است و نه قرآن و سنّت قطعيّه‌ى رسالتى .\r\n اسلام به ذات خود ندارد عيبى * هر عيب كه هست از مسلمانى ماست \r\nفقه منفصل از قرآن ، فقهى كه قرآن را با احاديث مشكوك و اجماعات و اطباقات ، تخصيص و تقييد مىزند و يا نسخ مىكند و از كار مىاندازد ، فقهى كه احياناً تحميل‌گرانه و مُنفكّ از قرآن ، از ابتداى تحصيل تا اجتهاد پيش مىرود و جلد قرآن را هم دست نمىزند ، چگونه مىتواند حلّال مشكلات عديده‌ى جامعه‌ى دينى باشد ؟ شما نيز كه فكر مىكنيد با قائل شدن به انحصار پاره‌اى از احكام و مسايل به صدر اسلام و عقلانى كردن دين ، مشكلى حل خواهد شد سنگ روى سنگ انداخته‌ايد ، زيرا هم گذشتگان و هم شما با معيار عقل مىخواهيد جعل حكم كنيد ، آيا خدا بهتر مىداند كدام قانون تا ابد باعث ثبات و اقتدار جامعه و افراد مىشود يا شما ؟ و حتى اگر بشر قوانينى وضع كند ، آيا خدا به بشر اجازه‌ى تشريع احكام فردى و اجتماعى را داده است ؟ آيا مكلفان در قيامت در برابر خداى متعال پاسخ‌گو خواهندبود يا دربرابر افرادى نظير خود ؟\r\nآيا خدا مىخواهد پاداش و عذاب دهد يا بشر ؟ كسانى كه مىخواهند متشرع و مؤمن باشند ، بايد توجه كنند كه در مقابل خدا مسئولند و بايستى در قيامت پاسخ‌گوى اعمال و رفتار خود بر طبق موازين قرآنى باشند و نه طبق موازين عقلانى عدّه‌اى كه ادعا مىكنند قوانين الهى كهنه شده و ما مىخواهيم با وضع قوانين جديد ، جهان را تغيير دهيم و مشكلات جامعه بشرى را حل كنيم ! اين ادعايى بيش نيست ! مشكلات جوامع بشرى به\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nعلت كهنه شدن قوانين الهى نيست ، بلكه علت وضع نابسامان جهان امروز ، چپاول و استثمار اقويا از ضعفاست ، ظلم و تبعيض سرمايه‌داران و حاكمان بشرى و حتى ظلم مردم عادى نسبت به يكديگر باعث شده است كه چنين اوضاعى را رقم زند .\r\nاگر همگان برمبناى شرع ، حقوق يكديگر را رعايت مىكردند ، حاكمان به مردم ستم روا نمىداشتند ، اموال بيت‌المال عمومى به يغما نمىرفت ، كشورهاى قدرتمند ، جوامع ديگر بشرى را به ضعف نمىكشاندند و اموال آنان را با ترفندها و سياست‌هاى شيطانى گوناگون ، تاراج نمىكردند ، آيا جهان در شرايط ديگرى به سر نمىبرد ؟ حتى قوانينى كه بشر براى اصلاح وضع موجود ، تصويب مىكند ، در بسيارى موارد نه تنها مشكلى را حل نمىكند ، بلكه مشكلات عديده‌اى بر گذشته مىافزايد ! بشر كه مطلق نيست و خطا مىكند ، اگر ميليون‌ها نفر از عقلاى جهان جمع شوند و قانونى را پىريزى نمايند ، باز هم مطلق نيست چون اين‌ها فقط ، علمى محدود به گذشته و حال دارند آن هم نه مطلق و كامل ، بلكه اجمالى و ناقص .\r\nكيست كه بتواند به كل علوم و حوادث تاريخى و تمامى حالات و رموز بشر احاطه داشته باشد ؟ حتى متخصّصين هر رشته‌اى از علوم در فيزيك ، شيمى ، پزشكى و . . .\r\nنتوانسته‌اند ادعا كنند به همه‌ى جزييات يا كلّيات علم خود ، تسلط كامل و مطلق دارند ، تا چه رسد به عقلاى عادى ! تنها خداى عليم ، خالق جهان و كل عقول مىداند تشريع چه قوانينى باعث رشد و شكوفايى مكلّفان مىشود و در عين حال از خطاها و سركشىهاى آنان نيز جلوگيرى مىكند ، حتى فرض كنيد حكمت تشريع احكام ، رشد و شكوفايى بشر يا جلوگيرى از خطاهاى او نباشد ، لكن حكمت امتحان و ابتلاء و سنجش مكلفان طبق سنت‌هاى الهى را نمىتوانيد انكار كنيد و به هرحال حكمت اصلى كل احكام و معيار سنجش مكلفان ، تنها نزد خداست و بس . بنابراين‌بشر نمىتواند در امور و سنت‌هاى الهى دخالت نمايد . اگر ما مسلمانان تاكنون به موفقيت نرسيده‌ايم ، به اين دليل و علت است كه از اصل قرآنى دور مانده‌ايم . راه حل اين نيست كه به دين رنگ زمان بزنيم ، بلكه بايد به اصل خود بازگرديم و به مسائل زمان رنگ دين بزنيم . بدين ترتيب كه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمسائل و موضوعات جديد را با قواعد و احكام دينى تطبيق كنيم و حكم آن موضوع جديد را به دست آوريم ، نه آن كه حكم جديد وضع كنيم . و موضاعات را با حكم از پيش‌ساخته خود تطبيق دهيم و به نام حكم دين و احكام شريعت قلمداد نماييم .\r\nبه‌طور كلى ، نصوص آياتى هستند كه صد درصد بر حكمى خاص ، مشخص و معين براى كل افراد دلالت مىنمايند ؛ يعنى حكم ، مخصوص عملى خاص و معين است ، مثلًا فهم وجوب نماز در « اقم الصلاة » يا « اقيموا الصلاة » نصّ در وجوب نماز براى كل افراد است ، اما احكام ديگر نماز ، از آن فهميده نمىشود .\r\nاما ظواهر ، مطلقات و عمومات و قواعد كلى هستند . مثلًا « وَاسْجُدُوا لِلَّهِ الَّذى خَلَقَهُنَّ انْ كُنْتُمْ ايَّاهُ تَعْبُدونَ » ( فصلت / 37 ) « ايّاكَ نَعبُدُ وَ ايّاكَ نَسْتَعِينُ ) ( فاتحه / 5 ) ( وَ ما خَلَقْتُ الْجِنَّ وَالْانْسَ الَّا لِيَعْبُدُونَ » ( ذاريات / 56 ) « اطيعُوا اللَّهَ وَ اطيعُوا الرَّسُولَ » . وجوب كل عبادات از اين‌گونه آيات به طور عام و كلى فهميده مىشود . عبادت هم تنها ركوع و سجده و دعا نيست ، بلكه كل حركات انسان مؤمن اعم از نماز ، روزه ، كار و تلاش ، ازدواج و همسردارى و . . . كلًا عبادت است مشروط بر اين كه حق « ايّاكَ نَعْبُدُ وَ ايّاكَ نَسْتَعِين » را به جا آورد : تنها تو را مىپرستيم و تنها تو را كمك مىخواهيم ، مال و مقام و زندگى اگر جلوتر يا برابر خدا قرار گيرند حق عبادت و استعانت الهى ادا نگرديده است . موردى كه آقاى شبسترى در كلماتشان به آن اشاره كردند كه مثلًا در آيه شريفه‌ى « احَلَّ اللَّهُ البَيْعَ وَ حَرَّمَ الرّبى » ما عرض مىكنيم :\r\nظواهر ، داراى دو مرحله‌اند :\r\n1 - مرحله‌ى اول ظاهِرِ كَالْنَّصْ كه مانند نصّ است ؛ يعنى در كل قرآن قيد و تخصيصى درباره‌ى آن وجود ندارد ، مانند « حَرَّم الرّبَوا » ( بقره / 275 ) كه نه تنها قيد و تخصيصى ندارد ، بلكه آيات ديگرى نيز حرمت آن را تأكيد مىنمايند ؛ مانند « يَمْحَقُ اللَّهُ الرّبَوا » ( بقره / 276 ) ، « وَ لا تَأكُلُوا امْوَالَكُم بَيْنَكُم بِالْباطِلِ » ( بقره / 188 )\r\n2 - مرحله‌ى دوم ظواهر ، مطلقات ، عمومات و ضوابطى هستند كه داراى قيود و مخصِصّاتى مىباشند ، به گونه‌اى كه حتى اگر در قرآن ، قيدى هم ذكر نشده باشد ، از نظر\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nعقلى واضح است كه بايد قيدى در كار باشد ، مثل « احَلَ اللَّهُ الْبَيْعَ » ( بقره / 275 ) خدا خريد و فروش را حلال كرد . اين آيه دو منظور دارد : اول اين كه قاعده كلى است ، دوم اين كه قيودى در كار است بگرديد تا پيدا كنيد ، چون واضح است كه اطفال ، ديوانگان ، كلاه‌برداران يا ابلهان شرايط بيع را ندارند ، پس اگر جستجو كنيم به قيود آن مىرسيم :\r\n« وَ لا تَاكُلُوا امْوالَكُمْ بَيْنَكُمْ بِالْباطِلِ الَّا انْ تَكُونَ تِجارَةً عَن تَراضٍ مِنكم » ( نساء / 29 ) .\r\n« وَ لا تُؤْتُوا السُّفْهاءَ امْوالَكُمْ الَّتى جَعَلَ اللَّهُ لَكُمْ قِياماً » ( نساء / 5 ) .\r\nاين دو آيه و آياتى ديگر توضيح و قيدى براى معاملات و بيع هستند كه خود قرآن قيود خود را بيان فرموده است ؛ يعنى شرايط معامله و معامله كننده را براى صحت و حلّيّت بيع بيان مىدارند .\r\nاما « حَرَّمَ الرِّبَوا » نصّ در اطلاق است ، يعنى ربا خود به حساب مفت‌خوارى و زياده‌طلبى حرام است ، يك در هزار هم احتمال نمىدهيم رباى حلالى وجود داشته باشد . بنابراين ، ظاهرِ مرحله‌ى اول ، هم‌چون نصّ مىباشد ، اما در مورد بيع كه مىدانيم قيود و شرائطى دارد و بعضى معاملات باطل است . بنابراين ، ظاهرش هم از نوع ظاهر مرحله‌ى دوم است . « 1 »\r\nدر مورد ربا احاديثى داريم كه مىگويند : « لا رِبا بَيْنَ الْوالِدِ وَالْوَلَدِ وَ بَيْنَ الزَّوْجِ وَالزَّوْجَة وَ بَينَ الْمُسْلِمِ وَ الْكافر » . عده‌اى فكر مىكنند اين روايات قيدى بر « حَرَّم‌َالرِّبَوا » هستند . در اين باره سه مطلب مىتوان گفت :\r\n1 - ممكن است عده‌اى از معصوم عليه السلام پرسيده باشند : آيا بين پدر و فرزند يا بين زن و شوهر يا بين مسلمان و كافر ، ربا اشكال دارد يا نه ؟ و ايشان در پاسخ فرموده‌اند : « لا ربا » : هيچ ربايى نيست ، ( حتى ) بين پدر و فرزند يا زن و شوهر يا مسلم و كافر .\r\n2 - ميان خود اين روايات تناقض وجود دارد و روايت‌هاى ديگرى بر خلاف اين گمان ، حرمت ربا در اين موارد را ذكر مىكنند ، چنان‌كه در وسائل‌الشيعه ، ج 12 ، در اين\r\n\r\n\r\n","description":"","footnote":"\r\n( 1 ) - مباحث مربوط به نصوص و ظواهر ، بسيار مفصل و تخصصى هستند كه در كتاب « اصول الاستنباط بين الكتاب و السنه » دربارهء آن بحث نموده‌ايم . هم‌چنين بحث‌هاى بيع و معاملات و ربا و . . . را در كتاب‌هاى تفسير « الفرقان و تبصرة الفقهاء » و رساله‌ى توضيح‌المسائل نوين به‌گونه‌اى جامع توضيح داده‌ايم .\r\n","page_name":" 305 ","page_number":305},
  {"content":"\r\n\r\nباب روايتى از ابى عبداللَّه عليه السلام از امير المؤمنين عليه السلام است كه حضرت مىفرمايد : « لَيْسَ بَيْنَ الرَّجُلِ وَ وَلَدِهِ رِبا وَ لَيْسَ بَيْنَ السِّيِدِ وَ عَبْدِهِ رِبا » مطلقاً ربا بين مرد و فرزندش نيست ، و نيز بين آقا و بنده‌اش ربا نيست .\r\nلفظ « لَيْسَ رِبا » : ( ربا نيست ) ، يعنى بين اين‌ها ربا اشكال دارد كه با لفظ « لا ربا » :\r\n( هيچ ربايى نيست ) ، تفاوت دارد ، كه در اين صورت روايت‌هاى « ليس ربا » قابل قبول هستند ؛ اما اگر « لا ربا » و « ليس ربا » را هم به يك معنا بگيريم ، تفاوتى نخواهد بود و هر دو دسته روايت ، مخالف قرآن خواهند بود .\r\n3 - اگر اين دو حالت هم متصوّر نباشند ، مىگوييم : چون اين روايت‌ها در صورت دلالت بر استثنا بر خلاف « حَرَّمَ الرّبوا » است قابل قبول نيست ، مثلًا شراب چون مست كننده است حرام است ؛ ربا نيز چون زياده گرفتن و مفت‌خوارى و ظلم است ، حرام است .\r\nآيا اين ظلم نسبت به ديگران حرام است ، ولى نسبت به نزديكان كه بايد مورد محبت و عدالت بيشترى قرار گيرند ، حلال است ؟ وانگهى چگونه مىتواند ربا از زن براى شوهر و از فرزند براى پدر حلال باشد و برعكس آن حرام ؟ يا اين كه ربا و زياده گرفتن براى پدر حلال و براى مادر حرام باشد ؟ در صورتى كه مادر از پدر و زن از شوهر ، محتاج‌ترند ! پس « حَرَّمَ الرّبوا » نصّ است و هيچ قيدى براى اعمال حرام ، نمىتواند وجود داشته باشد ، مگر در حالت ضرورتى كه ناخواسته پيش آيد و خود در ايجاد اضطرار نقشى نداشته باشيد .\r\nمىتوان گفت : كل آيات قرآن نصّ است ، يعنى خدا منظور خود را به‌گونه‌اى بيان فرموده كه مكلفين با دقت و جستجو ، حكم مورد نظر آن را بفهمند .\r\nگاهى بيان مطلبى ، در مورد خصوصياتِ خدايى است ، اين‌ها جزو نصّ است كه هيچ قيدى ندارد و نمىتواند هم داشته باشد . مانند « انَّ اللَّهَ عَلى كُلِ شَىءٍ قَدِيرٌ » و « لَيْسَ كَمِثْلِهِ شَىءٌ » و . . . گاهى هم حكم بيان شده ، ويژه‌ى مكلفينى است كه بايد داراى شرايطى باشند ، مثلًا « احَلَّ اللَّهُ الْبَيْعَ » شامل افرادى است كه بايد واجد شرايط معامله باشند .\r\nالبته اين شرايط را حتماً بايد از قرآن يا سنّت قطعيّه به دست آوريم ، نه اين كه از خارج\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاين دو منبع شرطى را اضافه كنيم . شروط عدم حلّيّت بيع با صغيران ، سفيهان و ديوانگان و مجهول بودن مورد معامله ، و كلاه‌گذارى و . . . را از ديگر آيات قرآنى به دست مىآوريم نه از عقل و اجماع و گفته‌هاى بشرى . شرايط و ضوابط بعضى احكام را نيز در سنّت قطعيّه مىيابيم ، مشروط بر اين كه موافق آيات قرآنى باشند - و يا حداقل نه موافق و نه مخالف ، در صورتى كه علم‌آور باشند - كه هر دو وحى هستند . بالاخره چيزى خارج از وحى را بر وحى نمىتوان اضافه يا از آن كم كرد . چنان‌كه از خارج قرآن ، چيزى بر آن اضافه يا از آن كم نمىشود .\r\nبنابراين همه‌ى قرآن نصّ است و حتى يك دلالت مجهول ، ظنى ، مهمل و مبهم در قرآن وجود ندارد .\r\nالبته اين كه در هر عصرى نيازهايى پديد مىآيد ، مثل صنعت و امكانات پيشرفته امروزى و تغيير شرايط سياسى و اجتماعى برمبناى اقتصاد و ساير تحولات جهان امروز و دين نمىتواند پاسخ‌گوى اين نيازها باشد ، مغالطه‌اى بيش نيست ، زيرا اولًا دين چنان‌كه عرض شد ، راه پيشرفت در امور خاصّ بشر را به خود او وانهاده و تنها برخى اصول كلّى آن‌ها را بيان داشته است ، اين‌كه چگونه خانه بسازد ، چگونه براى خود رفاه و آسايش ايجاد كند ، پيشرفت در علومى مثل پزشكى ، فيزيك ، مكانيك و ساير مسايل بشرى را به توانايىها و استعدادهاى خودش محوّل كرده و البته در بعضى از همين علوم نيز برخى از اصلىترين مبانى را كه بشر توان رسيدن به آن را ندارد بيان فرموده است ، و ثانياً شريعت نمىگويد در صنعت و تكنولوژى و ساير علوم پيشرفت نكنيد ، بلكه مىگويد در عين زندگى عادلانه‌ى دنيوى ، از فرامين شريعت الهى نيز كه منافاتى با دنياى شما ندارد ، اطاعت كنيد تا در آخرت رستگار شويد ، بنابراين‌بشر تنها در امور بشرى بايد نظر دهد و به هيچ وجه حقّ دخالت در احكام الهى را ندارد ، زيرا اولًا بشر مطلق نيست ، ثانياً شارع نيست و انسان در قيامت در برابر خدا پاسخ‌گوست و نه در برابر افرادى مانند خود ، و اين خداست كه در مقابل اطاعت بندگانش پاداش و عذاب مىدهد و آيا شما اگر به جاى خدا ، حكمى جعل كنيد ، پاداش هم مىدهيد كه ديگران سخنان شما\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nرا اطاعت كنند ؟\r\nبالاتر از مسئله‌ى پاداش و عقاب ، خداى متعال در تشريع احكام و جعل قوانين نسبت به بندگانش دلسوزتر است تا ديگران و اگر حكمى را معيّن فرموده ، با رعايت تمامى مصلحت‌هاى حكيمانه و از روى علم مطلق الهى است . تنها عمل به قوانين ربّانى قرآنى ، باعث وحدت و مودّت مىشود .\r\nطبق آيات قرآن و هم‌چنين قراين و شواهدى ديگر مثل مطلق ، بىنظير ، بىبديل بودن قرآن ، ابدى و تغييرناپذير بودن آن را مىفهميم ، معيار ما در موقت يا ابدى بودن احكام ، تنها خود قرآن و سنّت قطعيّه است و ديگران نمىتوانند بگويند فلان حكم از قرآن ثابت يا متغير است ، مگر اين‌كه از قرآن قرينه‌اى بياورند كه دلالت بر آن داشته باشد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\n37 تطبيق احكام ابدى با موضوعات\r\nآقاى محمد مجتهد شبسترى : در مرحله‌ى تطبيق احكام ابدى كلى به موارد خاص ، فقيه چگونه مىتواند موضوع حكم يعنى مورد خاص مورد نظر را بشناسد تا حكم آن را معين كند ؟ . [ هرمنوتيك / 3 
  ]\r\nدر مباحث فقهى به مواردى برمىخوريم كه در آن ، فقها نظر و دقت خود را متوجه « مقام ثبوت » يعنى امكان و عدم امكان جعل حكم معينى نموده‌اند و گفته‌اند : چون جعل اين حكم قابل تصور نيست ، در مقام « اثبات » يعنى استنباط و اجتهاد نمىتوان اين حكم را از ظواهر استفاده و استظهار نمود . معناى اين مسأله اين است كه فقيه در صورتى مىتواند به استنباط حكم از كتاب و سنّت بپردازد كه قبلًا بداند جعل حكم مورد نظر در « مقام ثبوت » عقلًا ممكن است . بعضى از صاحبنظران مىخواهند به زعم خود اين مشكلات را به شيوه‌اى ديگر حل كنند . آن‌ها مىگويند ما در صدد برنمىآييم كه جعل حكم ابدى در كجا ممكن و در كجا غير ممكن است ؛ مىگوييم موضوعات احكام تغيير پيدا مىكنند و بسيارى از احكام در كتاب و سنّت به موضوعات ويژه‌اى مربوط است كه آن موضوعات در عصر ما وجود ندارد و جاى آن‌ها را موضوعات ديگرى گرفته است . درباره‌ى موضوعات جديد هم اگر از عمومات كتاب و سنّت ، حكمى به دست\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآورديم به آن عمل مىكنيم و گرنه تكليف براى اين موضوعات را جزء بخشى از اختيارات حكومت مسلمين مىدانيم . در اين موارد حكومت قانون‌گذارى مىكند و شرط آن اين است كه مخالف با اصول شريعت نباشد . اين صاحبنظران به صورت ضمنى پذيرفته‌اند كه در موارد تفسير موضوعات احكام نمىتوان از نظم طبيعى در زندگى انسان سخن گفت و تغيير و تحول امرى طبيعى و اجتناب‌ناپذير است و در نتيجه حكم ابدى هم نمىتوان داشت . اگر پاره‌اى از اوضاع و احوال اقتصادى كه در صدر اسلام وجود داشت ، عوض شود و به اصطلاح موضوع تغيير پيدا كند ، احكام اقتصادى مربوط به آن دوران هم كه در كتاب و سنّت هست ، در حدود تبدل موضوع ديگر شمول نخواهد داشت . آيا معناى اين سخن غير از اين است كه در اين موارد نه از نظم طبيعى مىتوان سخن گفت و نه از حكم ابدى ؟ [ هرمنوتيك / 4 
  ]\r\nدكتر سروش : هر پيغمبرى در محيطى كه ظهور مىكرد ، همان‌طور كه با شمشير جنگ مىكرد و نه با توپ و تانك - چون توپ و تانكى در كار نبود - با همان مفاهيمى كه در جامعه جارى بود ، كار خود را پيش مىبرد و نمىتوانست مفاهيمى را كه هنوز نيامده است از خود اختراع كند و به مردم بياموزد و يا از مردم بخواهد كه از آن مفاهيم نيامده استفاده كنند . از اين رو احكام فقهى قطعاً چنين‌اند ؛ موقّت هستند ، مگر اين‌كه خلافش ثابت شود . تمام احكام فقهى اسلام موقّت‌اند و متعلّق به جامعه‌ى پيامبر و جوامعى شبيه به آن جامعه هستند ، مگر اين‌كه خلافش ثابت بشود ، به‌طورى كه ما بايد دليل قطعى داشته باشيم كه براى هميشه وضع شده‌اند و نه براى آن شرايط ويژه .\r\n[ آفتاب / 15 / ص 72 
  ]\r\nآيةاللَّه صادقى : موضوعات احكام در طول زمان متغير مىباشد ، ولى احكام ثابت و متعيّن هستند ، يعنى دين اسلام و قرآن - نه فقه مرسوم - از نظر موضوعات پوياست ، اما از نظر احكام گوياست ، فقه سنّتى كه متّكى به قرآن نيست ، گويا هم نيست ، بلكه جامد و زوال‌پذير است . فقه حوزوى امروز و ديروز ، بيشترش ساخته‌ى اذهان و افكار علماى سلف ، فارغ از مبانى قرآنى بوده و منسوخ است ، اما قرآن براى همه‌ى زمان‌ها\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nزنده و زندگى بخش است ، موضوع و حكمش يابنده‌ى يكديگرند و ارتباط تنگاتنگ با هم دارند ، البته نحوه‌ى تغيير موضوعات سه بُعدى است :\r\n1 - موضوعى كه در صدر اسلام بوده و در زمان‌هاى بعد به دو حالت ، توسعه پيدا مىكند : يا تعداد موضوعات معين شده بيشتر مىشود ، و يا اين كه موضوعات مشابه جديد و مختلفى به وجود مىآيد .\r\n2 - موضوعاتى كه كاهش مىيابند .\r\n3 - موضوعاتى كه به‌طور كلى از ميان مىروند .\r\nحالت اول : مثل مسابقات حلال در باب شرطبندى است كه در زمان صدر اسلام تنها چهار نوع شرطبندى و مسابقه ، مستحب يا واجب شناخته شده بود : تيراندازى ، دوندگى ، شنا و اسب‌دوانى . البته به طوركلى مسابقه ، برد و باخت و شرطبندى در تمام موارد حرام است ، مگر در مواردى كه به دليل هدف مقدّس افزايش نيروى جنگى و آمادگى در برابر تهاجم يا ورزش‌هايى به هدف افزايش نيروى بدنى و تضمين سلامتى ، بُرد و باخت ، جايز بلكه واجب شمرده شده است ، چنان‌كه آيه‌ى « وَ اعِدُّوا لَهُم مَا اسْتَطَعْتُمْ مِنْ قُوَّةٍ وَ مِن رِباطِ الخَيلِ » ( انفال / 60 ) تا حدى كه مىتوانيد در برابر كفار از تمامى نيروها آماده سازيد .\r\nقسمت اوّل آيه ، حكم و قسمت دوّم ، موضوع است ، قرآن حتى در بعضى موضوعات نيز بياناتى دارد ( مانند آيه‌ى فوق‌الذكر ) تا چه رسد به احكام . حكم آيه تغيير نكرده و نمىكند ، لكن موضوع تا حدود زيادى تغيير و توسعه يافته است . موضوع ، زيرمجموعه‌ى حكم است . در هر زمانى بايد در آمادگى دفاعى با همه‌ى قوا مهيا باشيد .\r\nمثلًا تيراندازى در سابق با تير و كمان بود ، الآن با انواع سلاح‌هاى جنگى مسابقه تيراندازى جايز است ، سابقاً فقط شنا ، روى آب انجام مىشد ولى اكنون مسابقات غوّاصى و تمرين‌هاى زير دريايى هم جايز است ، در اسب‌دوانى و دوندگى ، فقط اسب و شتر وجود داشت و افراد نيز پياده بودند ، اما حالا مسابقه با تانك و هواپيما و كشتى و زيردريايى و انواع رزمايش‌هاى چريكى مشمول آيه شريفه مىباشد . زيرا مناطِ مسابقه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبا وسايل جنگى ، افزايش توان رزمى است . درست است كه پيامبر با شمشير جنگ مىكرد نه با توپ و تانك ، اما وسايل جنگى از موضوعات هستند نه از احكام . حكم اين است كه در مقابل دشمنان با تمام قواى موجود ، آمادگى دفاعى داشته باشيد ، چه با شمشير چه با توپ و تانك و خلط مبحث موضوع و حكم را در اين‌جا به وضوح مشاهده مىكنيم . براى شريعت لازم نيست كه مفاهيم توپ و تانك را اختراع كند ، بلكه با جعل حكم آمادگى دفاعى با تمام قوا در برابر دشمنان ، همه‌ى وسايل جنگى در طول زمان را اراده مىكند . مىبينيم كه حكم ابدى همه‌ى موضوعات تاريخ را شامل مىشود و هيچ‌گونه تغييرى هم در حكم ايجاد نمىشود . آيا اگر وسايل جنگى تغيير يافتند ، حكم وجوب دفاع و تهيه قواى رزمى هم تغيير پيدا مىكند ؟ خير ! زيرا حكم قرآنىِ وجوبِ آمادگى جنگى و تهيه‌ى قواى دفاعى ، مفهوم عامى است كه همه‌ى قواى فكرى ، جسمى ، تاكتيكى و تسليحاتى را در همه‌ى زمان‌ها شامل است .\r\nدر ورزش‌ها نيز موضوعاتى پديد آمده كه در گذشته اصلًا نبوده است . مثل كشتى جودو ، تكواندو ، واليبال و . . . اين ورزش‌ها و مسابقات آن‌ها نيز اگر به هدف تأمين سلامتى و افزايش قدرت دفاعى در برابر دشمن يا افزايش نيروى جسمى و سلامتى باشند ، و هيچ‌گونه در كار نباشد طبق قاعده براى ورزشكاران جايز ، و در مواردى واجب است . اما اگر در هر زمانى ، مسابقاتى طراحى شوند كه در جهت بالابردن قدرت دفاعى يا تضمين سلامتى بدنى انسان مفيد نباشند و حتى باعث تفريح و رفع خستگى هم نباشد ، يعنى انجام آن‌ها لهو و لعب و اتلاف وقت و عمر باشد ، قطعاً حرام هستند .\r\nبنابراين قاعده اين است كه اگر برد و باختى ، لهو و لعب باشد و هيچ فايده‌اى بر آن متصور نباشد ، حتى اگر جايزه‌اى تعيين نشود ، حرام است . اگر برد و باختى تنها براى رفع خستگى باشد و هيچ فايده‌ى ديگرى نداشته باشد و جايزه هم براى آن تعيين نشود ، مباح است . اگر مسابقه‌اى براى افزايش مهارت‌هاى دفاعى و رزمى فردى و اجتماعى و افزايش نيروى بدنى و جسمى افراد و يا تضمين سلامتى آن‌ها ، مفيد باشد ، حتى اگر براى آن جايزه تعيين شود ، مستحب ، بلكه احياناً واجب است و حتى تعيين جايزه هم به\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nهدف تشويق ديگران براى شركت در اين نوع ورزش‌ها نيز جايز است .\r\nاما اگر در انجام مسابقات ، هدف ديگرى اضافه بر هدفى كه خدا معين نموده ، در كار باشد ، صحيح نيست و حتى جامعه را دچار مشكلاتى مىكند . انجام مسابقات ورزشى و رزمى براى خودِ بازيكنان ، مفيد فايده‌اى نيكوست و تماشاى آن نيز كه موجب تشويق نيروهاى نظامى براى آمادگى دفاعى و حراست از مرزهاى كشورهاى اسلامى مىگردد ، واجب است ، اما صِرف تماشاچى بودن و سوت و كف زدن در مسابقات ورزشى ، نه تنها فايده و مهارتى ايجاد نكرده و نيرويى را افزايش نمىدهد ، بلكه وقت گران‌بهاى انسان را هدر داده و هيجانى زودگذر و كاذب را نصيب او مىكند و حتى در بعضى موارد باعث ناآرامى و ناامنىِ محيط ورزشگاه و شهر ، توسط طرفداران تيم‌ها مىگردد ، جاى بسى افسوس و حيرت است كه صدهزار نفر ، حداقل سه ساعت ، سيصد هزار ساعت وقت جوان تلف شده داريم ، علاوه بر آن آشوب و درگيرى كه خسارت فوق‌العاده‌اى به حساب مىآيد . اگر اين زمان با ايجادامكانات ، صَرف تمارين ورزشى براى كل جوانان گردد ، باعث افزايش قواى جسمى و روحى آنان شده و بازدهى اجتماعى آن نيز بالا خواهد رفت .\r\nالبته در حال حاضر كه امكانات ورزشى براى همه‌ى جوانان مهيّا نيست و بىكارى و خطر اعتياد به موادّ مخدّر و ديگر انحرافات اجتماعى ، بسيار زياد است ، از باب تقديم اهمّ بر مهمّ ، صِرف تماشاگرى مسابقات ورزشى كه ترك واجب يا انجام حرامى ديگر را دربرنداشته باشد ، جايز است .\r\nاز موضوعات نوظهور ، عقد بيمه است . در آيه‌ى اول سوره مائده آمده است كه : « يا ايُّهَا الَّذينَ آمَنُوا أَوفُوا بِالْعُقُود » اين يك حكم كلى براى تمامى عقدها و قراردادها است .\r\nقرآن و سنّت قطعيّه براى صحّت پيمان‌ها ، شرايطى مقرر فرموده‌اند و هر عقدى اعم از اجاره ، هبه ، ازدواج و همه‌ى معاملات و قراردادهاى جديد مثل بيمه ، خريد سهام كارخانجات و شركت‌ها و . . . به شرط ربوى نبودن ، عادلانه و عاقلانه بودن و . . . شامل وفاى به عهد و پيمان خواهند بود . بنابراين پديد آمدن موضوعات جديد ، دليل بر\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nپيدايش احكام جديد نيستند .\r\nمثال ديگر راجع به سگ و خوك صحرايى است كه نجس مىباشند . آيا اگر سگ و خوك ، در نمك‌زار ، تبديل به نمك شدند باز هم نجسند ؟ در اين‌جا موضوع به كلى از بين رفته است . چون حكم نجاست مربوط به سگ و خوك است ، نه به نمك . گرچه سگِ نمك شده ، شكل ظاهرى قبلى خود را حفظ كرده باشد ، و لكن چون موضوع عوض شده در حكم موضوع جديد كه نمك است داخل مىگردد .\r\nمثالى ديگر : موضوع كنيز و برده كه به كلى از ميان رفته است . اگر كسى كفاره يا ديه‌اى به عهده دارد و بخواهد بنده‌اى را آزاد كند چه كند ؟ آيه مىفرمايد : « فَتَحْريرُ رَقَبَةٍ مُؤْمِنَةٍ » ( نساء / 92 ) پس آزاد كن گردن‌گيرشده‌ى گرفتارِ باايمان .\r\nدر گذشته غلامان و كنيزانى بودند كه در جنگ‌هاى دفاعى مسلمين با كفار ، اسير مىشدند و آزادسازى آنان براى كفاره و . . . انجام مىشد . اكنون نيز رقبه و گردن‌گيرشدگان گرفتارِ ديگر ، فراوانند . از جمله مسلمان بدهكار در بند و حبس ، آبرومندان گرفتارِ قرض ، جوانان مبتلا به فقر و تنگدستى و . . . همگى از موضوعات گردن‌هاى گرفتار به‌شمار مىروند . قرآن براى پرداخت كفاره ، لفظ عبد و غلام را به كار نبرده است ، فرموده « فتحرير رقبةٍ مؤمنة » دو شرط در آيه نهاده شده است : اول گرفتار ، دوم مؤمن ، كه به اندازه‌ى كفاره‌ى خود به او بدهيد تا از گرفتارى آزاد شود يا يك زندانى مؤمن و آبرودار نجات يابد . « 1 »\r\nمسأله‌ى شُبهه‌ساز جديد اين است كه آيا ممكن است موضوعى پيدا شود و حكم آن معلوم نباشد ؟ اگر چنين شد جعل حكم جديد وظيفه كيست ؟ علما يا حكومت يا منتخبين مردم ؟ جواب اين است كه ، علما ، حكومت ، ائمه و حتى شخص پيامبر نيز قانونگذار شريعت نيستند . زيرا شارع فقط خداست . پيامبر تنها رساننده‌ى شريعت و احكام به مردم است ، و در تعيين حكم ، احدى شريك خدا نيست تا جعل حكم كند . « و لا يُشرِكُ فِى حُكْمِهِ احَداً » ( كهف / 26 ) خدا بر مبناى ربوبيت مطلقه ، حاكميت و ولايت مطلقه‌ى تكوينى\r\n\r\n\r\n","description":"","footnote":"\r\n( 1 ) - توضيحات ديگرى در اين باب در صفحات بعدى آمده است\r\n","page_name":" 314 ","page_number":314},
  {"content":"\r\n\r\nو تشريعى دارد ، و در اين ولايت ، هيچ شريكى را نمىپذيرد . زيرا شريك خدا ، يا خداى ديگرى و يا يارى دهنده او در جعل احكام است ! مانند عقيده بت‌پرستان كه بت‌ها را فرع بر خداىاصلى مىدانستند .\r\nبدين لحاظ خداى متعال ، احكامى را بيان فرموده كه بشر ، قدرت دسترسى به آن‌ها را ندارد و يا اگر هم توان رسيدنش را دارد ، به اختلاف مىرسند ؛ در واقع احكامى را كه خدا تشريع فرموده ، به گونه‌اى است كه كل نيازها و پرسش‌ها و موضوعات مربوط به هدايت و سعادت مكلّفان را پاسخگوست . اگر علم فقه مرسوم حوزوى كه نوعاً منفصل از قرآن است ، نمىتواند پاسخگوى نيازهاى جديد جوامع بشرى باشد ، مقصر خود اوست ، نه قرآن و خدا كه عالم به ازل و ابد است و مىدانسته چه خواهد شد . ما بايد بگرديم و بدون غرض و جانبدارى از نادانىها ، موارد اختلاف خود را كه نمىتوانيم به پاسخ آن برسيم ، از كتاب حق جويا شويم : « و كان النّاسُ أمّةً واحدةً فَبَعَثَ اللَّهُ النَّبيّين مُبَشِّرين و مُنْذِرينَ و انْزَلَ مَعَهُمُ الكِتابَ بِالحَقِّ لِيَحْكُمَ بَيْنَ النّاسِ فيَما اخْتَلَفُوا فيه وَ مَا اخْتَلَفَ فيه الَّا الَّذينَ اوتُوهُ مِنْ بَعْدِ ما جاءَتْهُمُ البينات بغياً بينَهُم » ( بقره / 213 )\r\nو با آن‌ها كتاب ( وحى ) را نازل كرد تا ميان مردمان در آن‌چه اختلاف كردند حكم كند ، و در آن اختلاف نكردند مگر كسانى كه همان كتاب به آنان داده شد پس از آن كه نشانه‌هاى روشن برايشان آمد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\n38 شارعيت پيامبر\r\nدكتر سروش : نكته‌اى را هم راجع به احكام خدمت شما ذكر كنم . تلقى من اين است كه شارع احكام فقهى پيامبر بوده است . شخص پيامبر در اين مسايل قانون‌گذارى كرده است و البته خداوند بر قانون‌گذارى پيامبر صحّه مىگذاشته است . دغدغه‌ى بنيادين و اساسى پيامبر در امر قانون‌گذارى اين بوده كه احكام و قوانين جامعه را از « جور زمانه » به « عدل زمانه » - و نه عدل فراتاريخى - عبور دهد . به اين معنا كه جامعه را از آن‌چه در آن زمان جور مىدانستند ، بيرون آورده ، به آن‌چه در همان زمان عدل مىدانستند ، معطوف كند . [ آفتاب / 15 / ص 72 
  ]\r\nآية اللَّه صادقى : اين سخن هم از ريشه باطل و بر خلاف موازين مسلم قرآنى است .\r\nزيرا شارع تنها خداست و رسول هم تنها فرستاده‌ى خدا در نقل احكام شرعى است و از آياتى مانند « ولو تقول علينا بعض الاقاويل لأخدنا منه باليمين . . . » مستفاد است كه رسول تنها تعهد رسالت وحيانى را داشته است و ديگر هيچ ، و آياتى مانند « شرع لكم من الدين . . » تنها خدا را شارع مىداند ، زيرا فاعل شرع ، خداست و اصولًا معناى رسالت هم همين است كه تنها پيام‌آور وحى ربانى باشد كه حضرتش نه ربّ است كه شارع باشد و\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nنه ربّ و رسول است كه در شارعيت با خدا شريك باشد ، بلكه تنها رسول است . رسول يعنى پيام‌آور و نامه‌رسان كه نامه‌رسان حق ندارد در مفاد نامه چيزى كم يا زياد نمايد ، بلكه تنها وظيفه‌ى او سالم رساندن بى كم و كاست همان نامه است . و از آياتى مانند « و لا يشرك فى حكمه احداً » مىفهميم كه خدا احدى را در حاكميت ربانىاش چه در تكوين و چه در تشريع ، شريك قرار نمىدهد . اين سخن كه پيامبر شارع است ، گرچه قائلين ديگرى نيز دارد ، لكن هم بر خلاف عقل است و هم بر خلاف نصوص قرآنى و هم بر خلاف كل آياتى است كه ربانى بودن آن‌ها اين حقيقت را تثبيت مىكند . « ولو كان من عند غيراللَّه لوجدوا فيه اختلافاً كثيراً » كه « لو » در اين‌جا غير ربانى بودنش را محال دانسته است . چون غير خدا هركه باشد ، حتى اگر رسول منهاى وحى باشد ، در سخنان و انديشه‌هايش تضاد ، تناقض و يا دست كم تكاملى وجود دارد كه قرآن از اين هر سه مبراست .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\n39 اول توحيد يا اول نبوت\r\nدكتر سروش : نقطه‌ى عزيمت براى مسلمان شدن ، اعتراف به نبوت امير اسلام است ، نه اعتقاد به خدا و معاد . چه‌بسا فيلسوفى بتواند مستقل از انبياء به خداى واحد اعتقاد بياورد . رساله‌ى حىبن‌يقظان يكسره دربارهء همين معناست كه فيلسوفى توانسته بود بدون طى طريق پيامبران و صرفاً با تفكر و كاوش عقلى ، خداوند را پيدا كند . لذا دين‌ورزى از توحيد آغاز نمىشود ، هرچند كه همه اديان توحيدى به توحيد معتقد بوده‌اند . كسى ديندار است كه نبى دين مربوطه را رسماً به عنوان نبى پذيرفته باشد . حال اگر كسى به هر دليل ، شخصى را كه پيامبر خوانده مىشود ، پيامبر نداند و مثلًا او را يك نابغه بداند ، چنين كسى ديندار محسوب نمىشود . « اگر كسى توحيد و معاد و عدل و امامت را بپذيرد اما پيامبر را صرفاً سياستمدار بداند ، چه حكمى دارد ؟ » « 1 » او غيرمسلمان است ، چنان‌كه كراراً گفتم . دو نوع ضرورت داريم : ضرورت دينى و ضرورت منطقى . ضرورت اعتقاد به نبوت نبى براى ديندار شمرده شدن ، يك ضرورت منطقى است نه يك ضرورت درون‌دينى . يعنى منطقاً و مطابق تعريف دين . اگر كسى نافى نبوت نبى باشد ، نافى دين است . [ كيان / 47 
  ]\r\n\r\n\r\n","description":"","footnote":"\r\n( 1 ) - سؤال دكتر خرمشاهى از دكتر سروش\r\n","page_name":" 318 ","page_number":318},
  {"content":"\r\n\r\nآيةاللَّه صادقى : از نظر فطرت ، عقل ، كتاب و سنّت توحيد نخستين محور ايمانى است كه اگر كسى ايمان به توحيد نداشته باشد ، هرگز زمينه‌اى براى ايمان به رسالت نمىتواند داشته باشد . و اين محوريت توحيد در دو بعد فطرى عقلانى و رسالتى است .\r\nدرست است كه عقيده‌ى توحيدى ممكن است منهاى رسالت برمبناى فطرت و عقل سالم ، تثبيت گردد . ليكن رسالت آن را تكامل مىدهد ، نسبت به كسانى كه بر دو مبناى فطرت و عقل توحيد را پذيرفته‌اند و نسبت به كسانى هم كه اين دو محور را ناديده گرفته‌اند به آن‌ها هردو آگاهى را مىدهد . نخست بيدارى عقل و فطرت و برمبناى آن تكامل معرفتى توحيدى برمبناى وحى . چون فطرت و عقل در بينش توحيدى مطلق نيستند ، رسالت كه وحى ربانى است ، آن بينش را مطلق مىگرداند و در جمع كسانى كه ايمان به خدا داشته باشند ، و از روى قصور يا تقصير منكر نبوت باشند ، اينان هم جزء مؤمنانند ، « ان الذين آمنوا و الذين هادوا و النصارى و الصابئين من آمن بالله و اليوم الآخر » اين آيه توحيد را به عنوان محور ايمان با عملى صالح و ايمان به آخرت ميزان هدايت قرار داده و نبوت را ياد نكرده است . براين مبنا اگر كسى بدون قصور يا تقصير به نبوت ايمان نياورده ولى به خدا يا روز جزا ايمان آورده و عملى شايسته بر اين دو مبنا داشته ، او را مأجور دانسته ، يعنى در حد خود ديندار است . در كلّ تمامى نصوص اعتقادى توحيد را محور اول ايمان دانسته و اعتقاد به قيامت و رسالت را بر محور توحيد و فرع آن دانسته است . توحيد هم مصدر است ، هم منتهى ، چنان كه فطرت و عقلانيت و نيز رسالت آن را مصدر مىشناسد و نيز هدف و مقصد اصلى رسالت هم همان توحيد است كه نخستين دعوت‌هاى رسولان ، همان دعوت توحيدى است و سپس ساير دعوت‌هاى اصلى و فرعى . رسول ، پيام‌آور رب است و محور نيست و لذا هيچ كسى را به سوى خود دعوت نمىكند ، مگر به عنوان واسطه‌ى معصومانه‌ى وحيانى به سوى خدا . و در كل قرآن هم ، صراط و سبيل‌اللَّه است و خود رسول نيز سبيلى معصومانه به سوى اللَّه است و نه آن كه خود مقصود اصلى باشد . و ايمان به نبوت هم ضرورى است ، كه ضرورت اعتقاد به نبوت هم منطقى است و هم دينى . عقلانى و منطقى است به\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nدليل معجزاتى كه رسالتشان را ثابت كرده ، و دينى است چون با ثبوت رسالتشان ايمان به پيام‌رسانىشان واجب است . پس هم منطقى است و هم دينى . اصولًا ايمان غيرعقلانى و غيرفطرى ايمان نيست ، بلكه نقش ظاهرى ايمان را دارد ، و در كل هر ايمانى پس از پذيرش فطرى و عقلانى است .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\n40 ذاتى و عرضى\r\nدكتر سروش : عرضىها ، عرضىاند چون اولًا از دل ذات برنمىآيند ، بلكه برآن تحميل مىشوند و ثانياً تغييرپذير و جانشين‌پذيرند . يعنى يك عرضى مىتواند جاى خود را به عرضى ديگر بدهد ، بدون اين كه ذات دست‌خوش دگرگونى شود . اما اين‌ها بدان معنى نيست كه عرضىها با هم مساوىاند و احكام و مقتضيات يكسان دارند .\r\nبه‌عبارت ديگر ، عرضىها با تحميل خود بر ذات ، تنگناها و فراخناهايى براى تجلى آن فراهم مىكنند ، لكن اين تنگناها و فراخناها ، از اين عرضى تا آن عرضى فرق مىكنند . .\r\nالف . توضيح چندانى لازم ندارد كه در نسبت با اسلام ، عربى بودن عين عرضى بودن است . كافى بود پيامبر اسلام ، ايرانى يا رومى باشد تا زبان دينش پارسى يا سانسكريت يا لاتين گردد .\r\nچيزى كه هست اين است كه زبان عربى اينك تنگناها و ويژگىهاى خود را بر وحى محمدى تحميل كرده است .\r\nآيةاللَّه صادقى : وجود ذاتى و عرضى در قرآن قابل پذيرش است ، اما نتيجه‌اى كه از آن مىگيريد ، درست نيست . چون اولًا عوارض بر ذوات تحميل نمىشوند ، بلكه تنها\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nذوات را دربرمىگيرند و به سادگى هم قابل تشخيص‌اند و ثانياً به‌طور كلى نمىتوان گفت عوارض تغييرپذير و جانشين‌پذيرند ، زيرا بسيارى از عوارض پس از دربرگرفتن ذات ، به‌هيچ‌وجه قابل تغيير نيستند ؛ مثل سياهى و سفيدى ، بلندى و كوتاهى ، چاقى و لاغرى كه بر انسان عارض مىشوند و حكم انسانيت را تغيير نمىدهند .\r\nبنابراين بعضى عرضيات خود ابدى و غيرقابل تغييرند ، مثل سياهى يا سفيدى كه اگر بر ذات انسانى عارض شوند ، تا آخر عمر تغيير نمىپذيرد . اگر بگوييد اين‌ها جزء خواص ژنتيكى است ، بايد گفت معناى انسان ، ژن‌هاى او نيست و ژن‌ها فقط صفات و خصوصيات ظاهرى را تعيين مىكنند ، و معناى اصلى انسان و ذات او چيز ديگرى است . بنابراين عوارض تحميل نمىشوند ، بلكه شكل و صورتى براى ذات پديد مىآورند ، مثل زبان براى انسان كه اگر در هر قومى به دنيا آيد ، زبان مادرى او ، همان مىشود ، اما آيا معناى انسان با تفاوت زبان ، رنگ ، قد و جنس او تغيير مىكند ؟ البته براى هركسى پس از شكل‌گيرى زبان اول ، هرقدر هم تلاش كند كه زبان دومى ياد بگيرد ، بازهم زبان مادرى او قابل تغيير نيست و اين امكان تغيير تنها قبل از وقوع قابل بررسى است . مثلًا زبان عربى كه عارض بر قرآن است ، تا قبل از نزول قرآن ، اگر در سرزمين ديگرى بود ، به همان زبان بود ، اما اكنون پس از تحققش به زبان عربى ، قابل تغيير به زبان ديگر نيست ، تنها ترجمه‌اش براى تفهيم ساير مكلفان جايز بلكه واجب است ، نه اين كه قرآن جديدى با زبان جديد نازل شود و اين‌كه قرآن مىتوانست به زبان ديگرى باشد ، نقصى براى آن محسوب نمىشود ، به‌هرحال خداى متعال براى بيان آخرين شريعت ، زبانى را انتخاب كرده و حتماً حكمتى هم داشته است . گرچه وحى قرآن به هرزبان ديگرى هم بود ، اگر خداى متعال مىخواست به گونه‌اى نازل مىفرمود كه هم شيوا و رسا باشد و در فصاحت و بلاغتش خدشه‌اى نباشد و هم نظيرى براى آن ممكن نباشد .\r\nدكتر سروش : نه فقط زبان اسلام ، كه فرهنگ آن هم عربى است . اين‌كه قرآن نشان از حوران سيه چشم ( نه زنان چشم آبى ) در بهشت مىدهد ، و اين‌كه آنان را در\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nخيمه‌ها ساكن مىبيند « حورٌ مقصورات فى الخيام » و اين‌كه به ناظران توصيه مىكند تا به شتر و خلقت آن بنگرند « افلا ينظرون الى الابل كيف خلقت » . همه نشان مىدهد كه چگونه رنگ و بوى ذوق و عادت و محيط عربى ، هسته مركزى انديشه اسلامى را چون قشرى ستبر فراگرفته است . ترديد نيست كه بعثت پيامبر در محيطى ديگر ، دفتر وحى را رنگى ديگر مىزد . و بدون آن‌كه ذره‌اى از فروغ و فخامت آن پيام بكاهد ، او را از اشاره كردن به ستوران و حوران بى نياز مىكرد . همچنين است واژه‌هاى غير عربى بسيار ( عبرى ، حبشى ، فارسى ، . . ) كه در قرآن كريم آمده است و عددشان از دويست تجاوز مىكند . از قبيل : مرجان ، ياقوت ، ابليس ، صراط ، سندس ، داد و ستد و رفت و آمد و مناسبات سياسى و عامل عمده ورود اين واژه‌ها در زبان عربى و از آن‌جا در زبان وحى بوده است .\r\nآية اللَّه صادقى : استفاده از فرهنگ عربى هم تحميلى بر ذات نيست ، اين مثال شما هم كه قرآن نشان از حوران سيه‌چشم ( و نه زنان چشم‌آبى ) در بهشت مىدهد ، كاملًا اشتباه است ، زيرا قرآن فرموده است : « حور العين » به معناى زنان چشم‌درشت و نه سيه‌چشم ، كه اين درشتى چشم مىتواند سياه ، آبى يا هر رنگ ديگرى باشد . شما حتى به لغت قرآن هم توجه نمىكنيد .\r\nدر آيه‌ى « افلا ينظرون الى الابل كيف خلقت » نيز گرچه نام خاص ابل ( شتر ) ذكر شده ، لكن آيات ديگرى نظاره عام به كل آيات را سفارش مىكند : « أولم ينظروا فى ملكوت السّماوات و الارض » كه نظر و دقت در كل آيات الهى را امر مىكند و آيات ديگرى هم مثلًا درباره‌ى زنبور عسل و نمل و ساير حيوانات نازل فرموده كه در محيط عربستان چندان مهم نبوده‌اند ، شما چرا به اين قبيل آيات توجه نمىكنيد ؟ « و أوحى ربُّك الى النحل أن اتّخذى من الجبال بيوتاً و من الشّجَرِ و مِمّا يعرُشون . ثمّ كُلى من كلّ الّثمرات فاسلكى سُبُلَ ربِّكَ ذُلُلًا يخرجُ من بطونها شرابٌ مختَلِفٌ الْوانُهُ فيه شِفاءٌ لِلنّاس إنّ فى ذلك لآيةً لِقومٍ يتفكّرون » ( نحل / 69 ) آيا ذكر زنبور عسل براى تفكر در آيات الهى ، استفاده از فرهنگ عرب بوده ، با اين كه زنبور عسل در سرزمين‌هاى معتدل بيشتر مورد استفاده\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاست و در عربستان گرم و سوزان ، نگه‌دارى زنبور عسل چندان رايج نبوده و چه‌بسا بسيارى از اعراب با آن آشنايى هم نداشتند . يا گياهانى مانند زيتون كه در عربستان اصلًا كاشته نمىشود . بنابراين بردن نام شتر دليل بر تطابق با محيط نيست ، زيرا اولًا گياهان و حيوانات ديگرى هم كه در محيط آن روز چندان محورى نبوده ، در قرآن ذكر شده است و اعراب با ساير گياهان ، حيوانات اهلى و وحشى هم آشنايى داشته‌اند و شتر حيوان اصلى اعراب هم نبوده ، مثلًا اسب ، الاغ ، گوسفند ، گاو و . . . هم نزد آنان مهم بوده است . ثانياً شما در كل حيوانات اهلى و حتى وحشى نگاه كنيد ، شتر حيوان عظيم‌الجثه و اهلى ، با كارآيى كاملًا متفاوت ، داراى استقامت در بيابان‌ها و قيافه منحصر به فرد ، واقعاً انسان را به حيرت و تفكر وامىدارد . گرچه ساير حيوانات و مخلوقات نيز چنين‌اند ، اما بردن نام شتر اولًا دليل بر تطابق با محيط نيست ، بلكه دليل بر استفاده از محيط براى تنبه و تحذير است ، چنان‌كه براى تذكر به حيوانات و گياهانى هم تصريح شده است كه در محيط آن روز رايج نبوده‌اند . ثانياً عجايب شتر اگر از ساير حيوانات بيشتر نباشد ، لكن ويژگىهايى دارد كه در هيچ حيوان ديگرى يافت نمىشود .\r\nخداى متعال محتاج و محدود به زبان يا آوردن مثال‌هايى خاص يا الفاظ و لغات ( اعم از عربى و غير عربى ) نيست و هرلغت و مثالى كه استفاده كرده است ، دليل بر تحميل فرهنگ بر وحى و تأثيرپذيرى از مناسبات و داد و ستدها نيست ، اگر بگوييد كه لغات غيرعربى در قرآن ، همان لغاتى است كه جامعه‌ى آن روز با آن آشنايى داشته ، پس وحى با شرايط محيط خود تطابق نموده ، بايد گفت : اولًا شما از كجا مىدانيد همه‌ى اين لغات در ميان اعراب آن روز جارى بودند ؟ و اگر هم قراينى بياوريد ، اين قراين مربوط به تاريخ و نقل قول از كسانى است كه صحت و سقم آن‌ها اطمينان بخش نيست . ثانياً بالفرض كه لغات عجمى قرآن از جاى ديگر نيامده باشد ، لكن خداى متعال خالق انسان و زبان تكلمى انسان‌هاست : « خلق الانسان . علّمه البيان » ( رحمن / 2 ، 3 ) خلق انسان و خلق قدرت - يادگيرى در انسان و تعليم زبان به آدم ، همگى از جانب حضرت حق سبحانه و تعالى است و لذا خداى متعال براى افاده‌ى معانى مورد نظر خود ولايت داشته و دارد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nكه از هر لغتى كه مىخواهد استفاده كند . درحقيقت خداى متعال افاده‌ى معنا مىكند ، نه استفاده از لغت و آن معنايى كه در آن لغت هست ، و اين دليل بر تطابق با محيط هم نيست . چرا كه مهم معانى و مفاهيم هستند ، نه لغات و اين‌كه شما در بيانيه خودتان فرموده‌ايد كه تعداد لغات غير عربى در قرآن كريم بيش از دويست لغت است عرض مىكنيم اين مطلب هرگز درست نيست ، و چنان‌چه شما به قرآن كريم مراجعه فرماييد خواهد فهميد كه تعداد لغات غير عَرَبِىِ - « مُعَرَّبْ » حتّى به تعداد انگشتان دستتان هم نيست ، كه غالباً مُعَرَّب - از عبرانى يا سريانى مىباشد و كمى هم معرب از فارسى است مانند - جُناح - كه مىگويند گناه بوده و ما احتمال مىدهيم كه حتى اين لغت هم فارسى نيست ، زيرا جُناح از جَنَحَ به معناى پرواز كرد است ، و در اين‌جا به معناى پرواز از حكم الهى به سوى ديگر است ، و نيز لفظ ابراهيم كه آبراهام بوده و موسى كه موشه بوده و مسيح كه موشيح بوده و در قرآن كريم مُعَرَّب شده است .\r\nدكتر سروش : دين بيش از اين‌كه مفهوم تازه خلق كند و تصورات تازه بيافريند ، تصديقات و تشريعات تازه مىآورد و نسبت‌هاى تازه ميان مفاهيم كهن مىافكند . خدا نيست را بدل به خدا هست مىكند ، وجوب قربانى براى خدا را به جاى قربانى به جاى بتان مىنشاند ، مؤنث بودن فرشتگان را انكار مىكند ، به تعبير ديگر هر دينى ( و در اين‌جا ) دين اسلام يك دستگاه واژگانى ويژه معرفى مىكند كه برگرفته از زبان و فرهنگ قوم است ، اما ميان اعضايش نسبت‌هاى تازه افتاده .\r\nمحورىترين مفهوم در دستگاه واژگانى اسلام ، اللَّه است و با عطف و ارجاع به اين محور است كه بقيه واژه‌ها جايگاه خود را پيدا مىكنند ، چون شكر ، صبر .\r\nآيةاللَّه صادقى : شريعت ربانى تصورات و تصديقات غلط را بر طرف مىسازد و به جاى آن‌ها تصورات و تصديقات صحيح مىآورد . و نيز تصورات و تصديقات ناقص را تكامل بخشيده و خود اين تكامل بخشيدن از ناحيه حضرت حق ، تصديق جديدى محسوب مىشود . عقيده‌ى « خدا نيست » علاوه بر تصديق غلط ، داراى تصور غلط نيز هست كه عقيده‌ى « خدا هست » تصور و تصديق غلط را زائل و تصور و تصديق حقيقى و\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nصحيح را جايگزين مىكند . تصور مشركان و ملحدان در موضوع « خدا نيست » ، بسيار متفاوت است با تصور موحّدان به موضوع « خدا هست » و شما اين دو موضوع را با هم خلط نموده و مغالطه فرموده‌ايد .\r\nاصولًا تصور در منطق بدون تصديق محال است . مثلًا شما شيئى را به عنوان كتاب تصور مىكنيد كه در اين تصور بايد تصديق كنيد آن شىء كتاب است و اگر بعداً بفهميد آن شىء كتاب نبوده و دفتر بوده ، تصور شما منتقل به تصديق دفتر مىشود . يعنى شما آن شىء را به‌عنوان دفتر تصديق كرده‌ايد كه با تصور قبلى شما كاملًا متفاوت است .\r\nوجوب قربانى براى خدا نيز با وجوب قربانى براى بتان متفاوت است . چرا كه اين‌جا گرچه قربانى واحد است ، لكن اين‌جا بحث از تصور قربانى نيست ، بلكه تصور مفهوم وجوب قربانى است . اگر وجوب قربانى براى خدا تصور شود ، مسلماً با تصور وجوب قربانى براى بتان بسيار متفاوت است . يعنى آن وجوبى كه براى خداست ، غير از آن وجوبى است كه براى بتان است .\r\nدكتر سروش : اكنون مىافزايم كه تصديقات ( گزاره‌ها ، عبارات ) اسير چنگال تصورات ( مفاهيم ، مفردات ) اند . كدام دليل تجربى و عقلى ، پسينى و پيشينى قائم شده است كه فىالمثل زبان عربى غنىترين واژگان و رساترين تصويرها و تعبيرها را براى افاده عالىترين مفاهيم در اختيار گوينده مىگذارد ؟\r\nاين عرضىها هرچه ظريف‌تر كار دين‌شناس به همان نسبت مقدس‌تر و تقدس‌زداتر .\r\nعرضيات همه نقش مضاعف پرده و پنجره را دارند و همان قدر كه حاجب ذات‌اند ، كاشف آن‌اند و بودنشان به قدر نبودنشان واجب است و جز اين‌كه از عرضى در عرضى بگريزيم ، گريزى نداريم .\r\nآية اللَّه صادقى : هر زبانى كه پديد آمده است ، براى انتقال معانى و مفاهيم بوده وانسان‌ها براى برقرارى ارتباطات و تبادل اطلاعات از زبان و قدرت تكلم يارى گرفته‌اند .\r\nديگر چه تنگنا و فراخنايى هست كه انتقال مفاهيم را دشوار كند ؟ آرى ! بعضى زبان‌ها\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمثل عربى ، مفاهيم مفصل را مىتوانند به وسيله‌ى عبارات مختصر انتقال دهند و برخى زبان‌ها در مقايسه با آن با تعداد كلمات بيشتر و قواعد ديگرى همان معنا را منتقل مىكنند . مثلًا در زبان عربى لغت غفّار بر وزن فعّال كه صيغه مبالغه است ، دلالت بر بخشندگى زياد دارد و غافر بخشنده است . مىبينيم كه براى انتقال معناى غفار در فارسى از دو كلمه و براى انتقال معناى غافر در فارسى از يك كلمه استفاده مىشود ، با اين كه در زبان عربى غفّار داراى پنج حرف و غافر داراى چهار حرف است و با اضافه شدن تنها يك حرف ، معناى يك يا چند كلمه در زبان عربى منتقل مىشود . بنابر اين و بسيارى خصوصيات ديگر ، زبان عربى برترىهايى در انتقال مفاهيم دارد . گرچه شايد زبان‌هاى ديگرى هم باشند كه خصوصيات ديگرى داشته باشند ، لكن زبان عربى براى انتقال مفاهيم خود برترىهايى دارد . مثلًا فعل‌هاى زبان عربى دلالت بر مفرد ، مثنى و جمع ، دلالت بر مؤنث يا مذكر و دلالت بر حاضر ، غائب يا متكلم بودن فاعل دارد . در حالىكه در زبان فارسى گرچه مفرد و جمع ، حاضر و غايب و متكلم داريم ، لكن فعل مثنى ، مذكر و مؤنث نداريم . در زبان انگليسى هم نه تنها هيچ فرقى بين مفرد ، مثنى و جمع نيست ، بلكه بين مذكر و مؤنث ، غايب و حاضر و متكلم هم تفاوتى نيست و حتماً نيازمند ذكر فاعل در زبان انگليسى براى تشخيص اين ويژگىها هستيم . مثلًا در زبان عربى فعل « يكتبان » دلالت مىكند كه دو مرد مىنويسند و « يكتبون » دلالت مىكند كه بيش از دو مرد مىنويسند . اما در زبان فارسى فعل « مىنويسند » دلالت بر مرد يا زن ندارد . همچنين فاعل مثنى و جمع در فارسى يكسان است و در زبان انگليسى ، فعل « » هيچ دلالتى بر خصوصيات فاعل ندارد . آيا فاعل مفرد ، مثنى يا جمع است ؟\r\nمذكر يا مؤنث است ؟ حاضر ، غايب يا متكلم است ؟ پس در زبان انگليسى حتماً بايد فاعل ذكر شود . البته ما نمىخواهيم بگوييم زبان‌هاى فارسى يا انگليسى ناقص هستند و زبان عربى كامل و غنى است ، بلكه هر زبانى براى انتقال مفاهيم خود ويژگىهايى دارد ، لكن زبان عربى با قواعد خاص خود در دلالت الفاظ ، محكم‌تر و متيقن‌تر و مختصرتر است ، حتى اگر فضيلتى هم براى اين زبان قايل نباشيم ، لكن خداى متعال با انتخاب اين\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nزبان ، مفاهيم و مرادات مورد نظر خود را بيان كرده و مكلفين هم وظيفه دارند تا مراد الهى را به هر زبانى كه باشد ، دريابند . ويژگىهاى هر زبانى براى خدا نمىتواند تنگنا و فراخنايى ايجاد كند ، زيرا هدف خداى متعال ، انتقال مفاهيم و مقصودها و خواسته‌هايش بوده كه اگر وحى آخرين به هر زبانى بود ، خداى متعال مىتوانست و مىتواند به هر زبانى منظور خود را به مكلفان برساند كه با وحى آخرين « قرآن » به زبان عربى ، آن را به نحو جامع ، مانع و مطلق ارسال فرموده و پس از آن هم تغييرپذير نيست . نه زبان قرآن پس از نزول تغييرپذير است و نه اين كه اگر قرآن به زبان ديگرى بود ، ممكن بود كه احكام ديگرى در خود داشته باشد . خداى متعال در هر شرايطى و به هر زبانى آن‌چه در نظر دارد ، مىرساند و هيچ چيزى براى خدا محدوديت ايجاد نمىكند .\r\nدكتر سروش : ورود تئورىهاى علمى دوران ( طبّ و نجوم و . . . ) در كتاب و سنّت دينى نيز امرى بالعرض است . خواه آن تئورىها را حق و صادق بدانيم و خواه قائل به مسامحه صاحب شريعت در صدق و كذبشان شويم ، عرضى بودنشان علىاى حال مسلم است . تئورى بطلميوسى هفت آسمان ( دركى كه همه مفسران مسلمان از آيات مربوطه تا پايان قرن نوزدهم ميلادى داشته‌اند ) نه ذاتى اسلام است و نه تنها راه بيان نعمت و قدرت خداوند . اين‌كه دين حق مىتواند از تئورىهاى كاذب براى القاء اغراض حق استفاده كند يا نه ، جوابش هرچه باشد ، در عرضى بودن و ذاتى نبودن اين تئورىها و استفاده آن‌ها در كتاب وحى ، رخنه‌اى نمىافكند . يك مراجعه سريع به كتاب فربهى چون بحار الانوار ، آشكار مىكند كه نزديك يك دهم آن در باب « سماء و عالم » است .\r\nيعنى طبيعيات و فلكيات . و طب‌النبى و طب‌الرضا . ترديد نبايد كرد كه حتى اگر همه روايات وارده در اين ابواب ، متواتر و قطعىالصدور و قطعىالدلاله بودند ، باز هم آن‌ها را روايات دينى نمىتوانستيم بدانيم ، چه جاى آن كه اكثرشان اخبار و آحاد ضعيف و نامعتمدند ، و حالا هم كه اين كتاب‌ها بدان‌ها منسوب‌اند ، ( نسبتى كه بسيار مشكوك است ) باز هم آن‌ها را نبايد جزء وظايف دينى و مأموريت الهى آنان دانست . عرضى بودن معنايش اين است ، آيا ورود پاره‌اى از مباحث متعلق به علوم انسانى در دين\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n( اقتصاد ، سياست ، . . . ) هم‌چون علوم طبيعى از عرضيات نيست ؟\r\nآيةاللَّه صادقى : چنان‌كه عرض شد ، دين اسلام امور بشرى را به خود بشر وانهاده است ، ولى در بعضى علوم بشرى هم بياناتى دارد . اگر قرآن در علوم بشرى ، قانونى و حكمى بيان كرده باشد ، بشر بايد صددرصد بپذيرد ، خواه قابل آزمايش باشد يا نباشد .\r\nمثلًا قرآن شريف آياتى دال بر تعداد هفت‌گانه‌ى طبقات آسمان دارد . حتى اگر بشر فرضيات و تئورىهايى در اين‌باره ارايه كند كه تعداد طبقات آسمان را غير از هفت عدد معرفى كند ، پذيرفته نيست ؛ زيرا از كجا معلوم است كه طبقات بعدى آسمان ، ديدنى و قابل رؤيت و قابل آزمايش بشر باشند ؟ آيا مىتوان اطمينان داشت كه طبقات دوم ، سوم تا هفتم از جنس همين آسمان اول است كه ما در آن زندگى مىكنيم ؟ آسمان اول داراى كرات ، كهكشان‌ها و سياه‌چاله‌هايى است كه بشر هنوز به همين آسمان اول هم علم درستى ندارد تا چه رسد به آسمان‌هاى بعدى كه ماهيت آن هم چندان معلوم و مشخص نيست ! قرآن از هيئت بطلميوس تأثير نپذيرفته است . چون در هيئت بطلميوس ، ستارگان و سيارات همين آسمان مادى ، به هشت يا نه فلك تقسيم شده بود و محور جهان هستى را زمين ، ماه را فلك اول ، عطارد را فلك دوم ، زهره را فلك سوم ، خورشيد را فلك چهارم و الىآخر تا فلك هشتم را كه ثوابت و فلك نهم را بدون هيچ اخترى مىدانستند و قرآن چنين تقسيم‌بندى را به هيچ‌وجه تأييد نمىكند . همان 14 قرن پيش هم بر خلاف تئورى بطلميوسى ، با تقسيم كل آسمان و جهان مادى به هفت طبقه ، هشت يا نُه فلك را تأييد نكرده و آياتى هم دال بر حركت زمين نازل گرديد كه بحث شد . پس چگونه مىگوييد از آن تئورى بشرى كه خطاهاى بسيار آن هم آشكار شده ، تأثير پذيرفته است ؟\r\nاما اگر در روايات ، مطالبى در علوم بشرى وجود دارد ، در مرحله‌ى اول اگر در قرآن پشتوانه‌اى به‌عنوان تأييد داشته باشيم ، مثل روايات دال بر طبقات هفت‌گانه‌ى آسمان ، آن‌ها را مىپذيريم . در مرحله‌ى دوم اگر در زمينه‌ى علومى بشرى مثل طب ، در قرآن پشتوانه‌اى نداشته باشيم ، اين گونه روايات اگر زمانى با علوم قطعى بشرى تأييد شدند ، مىپذيريم و اگر با علوم قطعى بشرى معارض شدند ، آن روايات را كنار مىگذاريم ، و\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاگر علومى بشرى نتوانستند در اين زمينه ، مطالب روايتى را قطعاً و علمى نقض يا تأييد نمايند ، در پذيرش يا ردّ آن روايت ساكت مىمانيم . پس روايات ، اگر هم‌چون آيات قطعى و ثابت شدند ، به‌عنوان عمل به علوم قطعى ، بايستى پذيرفته و انجام شوند .\r\nهمان‌طور كه اگر پزشكان متخصص ، عمل جراحى يا هر نوع مداواى ديگرى را لازم و ضرورى دانستند ، شرع نيز آن را تأييد كرده و بر بيمار به واسطه‌ى نظر كارشناسان ، واجب مىشود آن عمل جراحى را براى حفظ سلامتى خود انجام دهد . همين‌طور در مباحث مربوط به علوم انسانى مثل اقتصاد ، سياست و . . . تا زمانى كه معارض شرع نباشند ، قابل قبولند . اما اگر شريعت قرآن در اين مسائل هم احكامى داشته باشد كه دارد ، بايستى قرآن مقدم باشد . مثلًا در علم اقتصاد ، اگر راهى پيشنهاد شود كه منجر به رباخوارى گردد ، به هيچ‌وجه مورد تأييد شرع و قابل اجرا نخواهد بود . اما اگر راهى را پيشنهاد كند كه با شرع هيچ تعارضى نداشته باشد ، از باب اجراى نظر كارشناسان ، مىپذيريم .\r\nدكتر سروش : و نيز از عرضيات دينى است جميع پرسش‌ها و داستان‌هايى كه ذكرشان در قرآن و سنّت رفته است ، از قبيل جنگ‌ها ، اعتراض‌ها و نيز ذكر اشخاصى چون ابولهب و همسرش و زيد . پيداست كه همه اين‌ها مىتوانست به‌گونه ديگرى باشد . اگر ابولهبى نبود يا بود و مؤمن بود ، سوره مسد هم نبود . سؤال از مسأله‌اى مربوط به دين و ميراث و پاسخ امام ششم به آن ، كه مستند فقها در مسأله ولايت فقيه است ، از اين جنس است .\r\nقصه پرسش‌ها و پاسخ‌هاى دينى ، اعماق وابعاد ديگرى هم دارد كه در خور كاوش دين‌شناسانه جدى است . ( آيات 101 و 102 سوره مائده ) حاوى نهى و تحذيرى مهم است :\r\n« اى مؤمنان از چيزهايى پرس و جو نكنيد كه چون بر شما آشكار شود ، شما را اندوهگين كند » صاحب تفسير الميزان معتقد است نهى وارد در اين آيات ناظر به احكام و مسائل فقهى و فرعى است ، نه سؤال از اجل و مجهولات ديگرى . الميزان از تفسير الدرالمنثور مىآورد : « پيامبر صلى الله عليه و آله روزى در باب وجوب حج سخن مىگفتند ، شخصى به نام عكاشه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاز ايشان پرسيدند آيا حج همه ساله واجب است ؟ پيامبر در جواب گفتند [ مپرس چون اگر بپرسى و 
  ] من در جواب بگويم بلى ، آن‌گاه حج همه ساله بر شما واجب خواهد شد . »\r\nشاه ولى الله دهلوى در كتاب مهم حجة اللَّه البالغة . اين روايت را از پيامبر صلى الله عليه و آله مىآورد : در ميان مسلمين ، گناه آن كس از همه بزرگتر است كه از چيزى بپرسد و آن چيز به خاطر سؤال او حرام گردد . سخن صريح قرآن اين است كه پيشينيان چنان سؤالاتى كردند و پاسخش را شنيدند ، اما چون آن را برنتافتند ، به كفر درغلتيدند : « قد سألها قومٌ من قبلكم ثمَّ أصبحوا بها كافرين » ( مائده / 102 ) [ تجربه‌نبوى / ذاتىوعرضى در اديان 
  ]\r\nاگر پيامبر عمر بيشترى مىكرد و حوادث بيشترى بر سر او مىباريد ، لاجرم مواجهه‌ها و مقابله‌هاى ايشان هم بيشتر مىشد و اين است معنى آن كه قرآن مىتوانست بسى بيشتر از اين باشد كه هست و اين سخن را كه چندى پيش گفته بودم بعضى در نيافته و برنتافته بودند . اگر به عايشه تهمت رابطه‌ى نامشروع داشتن با مردى ديگر را نزده بودند ، آيا آيات ابتداى سورهء نور نازل مىشد ؟ اگر جنگ احزاب رخ نداده بود ، آيات سوره‌ى احزاب نازل مىشد ؟ اگر ابولهبى نبود و خود و همسرش با پيامبر عداوت نمىورزيدند ، سوره‌ى ابولهب مىآمد ؟ اين‌ها همه امور غير ضرورى در تاريخ بودند كه رخ دادن و رخ ندادنشان يكسان بود و حالا كه رخ داده‌اند در قرآن هم نشانى از آن‌ها به چشم مىخورد .\r\nبسا حوادث كه در زمان پيامبر صلى الله عليه و آله پيش نيامد و لاجرم ايشان هم در آن زمينه‌ها پاسخى ندادند و نسبت به آن‌ها موضع‌گيرى نكردند و از سوى ديگر بسى چيزها كه به پيغمبر اسلام تحميل شد . بردگى به اسلام و به پيامبر آن تحميل شد . چراكه بردگى در جهان تثبيت شده بود و پيغمبر قدرت تغيير نظام جهانى را نداشت . [ تجربه‌ى نبوى / ص 20 و 22 
  ]\r\nآيةاللَّه صادقى : امكان تغيير برخى عوارض تا قبل از نزول وجود دارد ، مثلًا اگر ماجراى تهمت به عايشه نبود ، آيات تهمت هم به اين شكل نازل نمىشد ، اما خداى متعال در زمينه‌ى يك مصداق ، حكم عامى را بيان مىكند كه آن حكم عام ، شامل\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nهمه‌ى مصاديق آن تا قيامت مىشود ، مثلًا در همين ماجراى تهمت به عايشه ، حكم حرمت تهمت به زنان پاك‌دامن بيان شد . درست است كه اين حادثه مختص به زمان پيامبر است و عين همان حادثه هيچ‌گاه تكرار نخواهد شد ، اما آيا مشابه اين حادثه هم تا به حال رخ نداده است ؟ آيا به هيچ زن ديگرى در طول تاريخ تهمت نزده‌اند ؟ حكم تهمت به زنان بايستى در قرآن مشخص باشد و اين در قالب موضوع تهمت به عايشه همسر پيامبر بيان شد . تهمت به عايشه ، يكى از موضوعات تهمت به زنان در طول تاريخ است كه حكم آن براى كل موضوعات شموليت دارد و چنين نيست كه حكم تهمت به زنان در زمان‌هاى بعد به انسان‌هاى هر زمان محوّل شود . هم‌چنين آزار و اذيّت و توهين به پيامبر حرام است و اين كار را ابولهب در حدّ اعلاى خود انجام داد و قرآن هم سوره‌اى در مذمت او آورده است . اگر ابولهب نبود و شخص ديگرى ، پيامبر را مىآزرد ، نام همان شخص هم به عنوان آزاردهنده پيامبر مورد مذمت قرار مىگرفت ، ولى اسم اشخاص در تعيين حكم نقشى ندارد ، چراكه اگر عايشه و ابولهب و . . . نبودند ، بازهم خداى متعال احكام مورد نظر خود را با جملاتى ديگر بيان مىفرمود . چنان‌كه قرآن شريف ، آزاررساندن به پيامبر را در آياتى سبب لعن و عذاب الهى بيان فرموده است : « إنّ الّذين يؤذون اللَّه و رسوله لعنهم اللَّه فى الدنيا و الآخرة . . » ( احزاب / 53 ) « والذّين يؤذون رسول اللَّه لهم عذاب أليم » ( توبه / 61 ) آيا اين آيات هم درباره شخص خاصى است يا همه‌ى كسانى كه پيامبر را آزار دهند ، شامل مىشود ؟ مسلماً همه مصاديق را شامل است و حتى اگر سوره ابولهب در قرآن نبود ، اين آيات بيانگر حكم حرمت پيامبرآزارى بودند و حالا هم اين آيات ، مفسر و توضيح دهنده هم هستند . كسانى كه با قرآن آشنايى ندارند و نمىدانند چه آيه‌اى كدام آيه را توضيح مىدهد ، نمىتوانند بگويند اگر فلان حادثه نبود ، حكم مربوط به آن هم نازل نمىشد و بايستى درباره قرآن با احتياط بيشترى صحبت كنند كه اگر قرآن را زير سؤال ببرند و حجيت آن را خدشه‌دار نشان دهند ، جزء مصاديق آزاردهندگان پيامبرند . خداى متعال محتاج بروز حوادث در آن زمان نبوده كه بخواهد مطابق آن‌ها و با تأثيرپذيرى از آن حوادث و موضوعات ، احكامى را نازل كند ، چنان‌كه\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبسيارى از آيات در نيمه‌هاى شب و يا روز ، بدون شأن نزول و مقتضاى خارجى نازل و تشريع شده است و هيچ حادثه‌ى تاريخى در تشريع احكام نقشى نداشته و ندارد كه بگوييم چه بسا اگر آن حادثه رخ نمىداد ، حكم مربوط به آن هم نازل نمىشد ! مگر بيان حكم بدون قالب موضوعى ، كارى سخت و دشوار ، يا محال است كه خداى قادر حكيم نتواند بدون مصداق خارجى ، حكم مورد نظر خود را بيان كند ؟\r\nسؤالاتى كه از پيامبر مىشد نيز چنين است ، پاسخش از جانب خداى متعال مىرسيد و چنين نبود كه ايشان از خود پاسخ گويند . « يستفتونك فى النساء قل‌اللَّه يفتيكم فيهنّ » ( نساء / 127 ) خداست كه فتوا مىدهد و پاسخ استفتائات تنها بايد از وحى صورت گيرد .\r\nپيامبر تا چه رسد به ديگران حق ندارند از پيش خود نظر و فتوا دهند ، مگر آن‌كه مستند به وحى باشد . حديث عكاشه كه نقل كرديد ، خود جعلى بودنش را نشان مىدهد . چراكه پيامبر صلى الله عليه و آله هيچ‌گاه مستقل از وحى نگفته‌اند : اگر من گفتم واجب است ، واجب مىشود و اگر من گفتم حرام است حرام مىشود ، خداى متعال نيز مىفرمايد : « ولو تَقَوَّلَ علينا بعضَ الاقاويل لأخذنا منه باليمين » ( حاقه / 44 ) اگر پيامبر از خود سخنى بگويد و آن را به خدا نسبت دهد ، خدا حيات رسالتش را قطع خواهد كرد .\r\n( آيات 101 تا 103 مائده ) هم سؤالات بىجاى غيراحكامى است : « قل لا يستوى الخبيث و الطيب ولو أعجبك كثرةُ الخبيث . . . يا أيها الذين آمنوا لا تَسئلوا عن أشياءَ إنْ تُبدَ لكم تَسُؤْكُم . . » اين دو آيه درباره‌ى سؤالاتى غيرحكمى است ، زيرا مؤمنان اگر حكمى برايشان نازل شود ، دليلى براى ناراحتى ندارند ، بلكه مثلًا سؤال از خبيث بودن يا پاك بودن ديگران است كه اگر آشكار شود فلان دوست شما ، انسان پليدى است يا كسى كه شما او را صادق مىدانيد ، آشكار شود كه انسان كاذبى است ، سؤال در اين موارد و آشكار شدن آن شما را ناراحت مىكند . منظور آيه شريفه اين است كه ، در اين موضوعات پنهانى ، سؤالى نكنيد كه بعد ناراحت شويد . پس با توجه به قراين خود آيات ، اين سؤالات در احكام فقهى يا فرعى نيستند ، بلكه در موضوعات شخصى پنهانى هستند كه اگر آشكار شوند باعث ناراحتى نمىشده و با قرينه‌ى ديگر « يا أيها\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nالذين آمنوا » مؤمنان هيچ‌گاه از شنيدن و آشكار شدن احكام ناراحت نمىشوند .\r\nاميرالمؤمنين على عليه السلام نيز مىفرمايد : « إلهي كفى بي عزا أن أكون لك عبدا و كفى بي فخرا أن تكون لي ربا أنت كما أحب فاجعلني كما تحب » « 1 » پروردگارا ! براى من اين عزت و سربلندى ، كافى است كه بنده‌ى تو باشم و براى من اين فخر كافى است كه تو پروردگار من باشى ، تو آن‌گونه هستى كه من دوست دارم ، پس تو مرا آن‌گونه قرار بده كه دوست دارى ! » . بنابراين عبادت براى بنده‌ى خدا نه تنها ناراحت كننده نيست ، بلكه مايه‌ى فخر و مباهات نيز هست . اطاعت از احكام فردى و اجتماعى خداى متعال ، براى مؤمن باعث عزت و سربلندى است و نه سرشكستگى . حتى اگر كل جهان انسان مؤمن را به تمسخر بگيرند ، او خوشحال است كه از فرمان پروردگارش اطاعت كرده است . آيا اگر شما مؤمن باشيد و يقين كنيد كه به حكمى الهى آگاه شده‌ايد ، ناراحت مىشويد ؟\r\nپس اين آيات در موضوعات است نه احكام .\r\nاما در سؤالات احكامى چه بسيار احكام كه بدون پرسش كننده‌اى در قرآن آمده است كه بسيار است . مثلًا داستان‌هاى اقوام گذشته كه بدون سائل در قرآن بيان شده و مسائلى چون ذوالقرنين هم با سؤال آمده است . اين جواب‌ها در گرو سؤال نيستند كه اگر سؤال نشود ، آيات آن هم نيايد . البته همه مسائل هم فقهى نيستند . مثلًا بيان جريانات اقوام گذشته بنابه حكمت‌هايى از جمله انذار است كه امت اسلام هم مواظب اعمال و رفتار خود باشند تا به مشابه عذاب آن‌ها دچار نشوند . وجود واژه‌ى « يسئلونك » در قرآن ثابت نمىكند كه اگر آن سؤال نبود ، آن آيات هم نبودند . مثلًا نيوتن از خود پرسيد :\r\nچرا سيب هنگام سقوط از درخت به طرف پايين سقوط كرد ؟ و در نهايت به پاسخ آن كه جاذبه زمين بود ، رسيد . آيا اگر نيوتن آن سؤال را نمىپرسيد ، جاذبه زمين هم وجود نداشت ؟ خداى متعال همان‌طور كه در تكوين ، قوانين ثابت و معينى دارد ، در تشريع هم قوانين و احكام ثابت و معينى دارد كه هرگاه درباره آن احكام سؤال شود ، پاسخ همان است . اين سؤال‌ها دين را نساخته‌اند كه اگر اين مصالح اوليه نبود ، بناى قرآن هم شكل\r\n\r\n\r\n","description":"","footnote":"\r\n( 1 ) - بحارالأنوار ، ج 74 ، ص 402 ، باب مواعظ أمير المؤمنين عليه السلام\r\n","page_name":" 334 ","page_number":334},
  {"content":"\r\n\r\nنمىگرفت ، بلكه شكل و تركيب قرآن در تمامى زمينه‌هاى فقهى ، فلسفى ، اجتماعى ، عبادى ، سياسى ، و . . . با مشيت و خواست و علم مطلق الهى شكل گرفته و هيچ حكمى از احكامش تغيير و تبديل‌پذير نيستند . البته در اين‌جا به‌گونه‌اى ، از امكان تغيير عوارض و موضوعات ، امكان تغيير احكام نتيجه گرفته شده كه خود خلط و مغالطه است . زيرا چنان‌كه ذكر شد ، گاه خداى متعال در قالب عوارض و موضوعاتى ، احكامى را كه مىخواسته ، نازل فرموده است كه هرقدر هم آن موضوع تغيير كند ، حكم ثابت و پابرجاست و هيچ تحميلى هم بر اسلام نشده است . مثل مسأله كنيز و غلام كه بحث مفصلى دارد ، ولى به‌طور خلاصه چنين است : مسلمانان در گذشته با كفار جنگ تدافعى نموده و خواه ناخواه افرادى از كفار اسير مىشدند . بهترين رفتار با اين اسرا چه بود ؟ پنج حالت متصور است كه در صورت تبادل يا قبول غرامت ، اين حالت‌ها نخواهد بود .\r\nچنان‌كه پيامبر عظيم الشأن اسلام صلى الله عليه و آله در جنگ بدر به شرط تعليم 10 مسلمان ، يك اسير را آزاد مىنمود و در پايان نيز با گرفتن غرامت بقيه را آزاد فرمود . اما در غير اين صورت :\r\n1 - آيا آن‌ها را آزاد كنند تا به كشور خود بازگردند ( بدون غرامت يا خسارت يا تبادل اسرا . ) اين حماقت است و تقويت كفار .\r\n2 - آيا آن‌ها را آزاد كنند - بدون هيچ قيد و شرطى - تا در كشور اسلامى ناامنى ايجاد كنند . اين بدتر است .\r\n3 - آيا آن‌ها را بدون مقدمه بسان كالا بفروشند . اين بر خلاف انسانيت است .\r\n4 - آيا آن‌ها را حتى بدون ايجاد ناامنى ، زندان كنند كه خرج كشور اسلامى بالا رود .\r\n5 - آن‌ها را در پرورشگاه‌هاى اسلامى پرورش مىدهند ، تا اگر خواستند به اختيار خود مسلمان شوند .\r\nدر سه حالت اول بحث نمىكنيم ؛ اما در مورد پنجم كه در گذشته بهترين راه براى نگه‌دارى اسراى جنگى بوده است ، به بررسى مىپردازيم ؛ با تقاضاى هر خانواده‌ى مسلمانى كه مىتوانست مرد يا زن اسيرى از كفار را در خانواده‌ى خود نگهدارى كند ،\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاسيرى به آنان تحويل داده مىشد و آنان نيز به او محبت مىكردند ، خرج غذا و پوشاك و مسكن او را مانند ساير افراد خانواده مىپرداختند و در طول زمان او را آموزش اسلامى مىدادند تا مسلمان شود . اگر اين فرد مسلمان مىشد ، آزاد مىگرديد . لكن مخارج مصرفى وى بايد پرداخت شود تا به خانواده‌ى سرپرست او ضربه‌ى اقتصادى وارد نشود . بدين صورت كه يا خودش كار كند و بپردازد و يا ديگرى . زيرا نفقه و مخارج آنان برعهده‌ى سرپرست خانواده نيست و برعهده‌ى خودشان است كه طبعاً بايستى شغلى را كه مىتوانند انجام دهند تا مخارجشان را تأمين كنند و مزدشان نيز بايستى به‌طور عادلانه محاسبه و پرداخت شود و حتى اگر بيش از مخارجش درآمدى داشت ، مابقى حق خود اوست و سرپرست او تنها مىتواند مخارج او را اخذ كند . بنابراين بحث خريد و فروش انسان مانند ساير اموال به‌طور مطلق ، مطرح نبوده و نيست . بحث بيگارى كشيدن يا بىاحترامى هم نيست ، بلكه بحثِ بهترين راه براى نگهدارى اسراى جنگى است كه در حين اسارت ، هيچ كار اضافه‌اى نبايد انجام دهند ، بلكه تنها بايد همانند افراد خانه كارهاى جزيى را انجام دهند ، فقط فرقشان در اين است كه مخارجشان را خودشان بايد تأمين كنند و اگر نتوانستند درآمدى داشته باشند ، آن‌ها را به خانه‌ى ديگرى منتقل مىكردند و مخارج مصرف شده قبلى را محاسبه و دريافت مىنمودند .\r\nپس اين رفتار صحيح و خردمندانه‌ى اسلامى را نمىتوان برده‌دارى نام نهاد ، زيرا سيستم نگهدارى غلام و كنيز در قرون اوليه‌ى اسلام ، به ترتيب فوق‌الذكر باعث تربيت و مسلمان شدن بسيارى از كفار مىگرديد . چنان‌كه امام سجاد و ائمه ديگر عليهم السلام بدين وسيله در خانه‌هاى خود به ترويج تفكّر شيعى و ازدياد شيعيان و قرآن و اصول مذهب مىپرداختند . اما اگر كسانى در قرون اوليه به نام اسلام با غلامان و كنيزان رفتار برده‌دارى با اسرا مىكردند ، دليل بر تأييد اسلام نيست ، بلكه اشتباه و خشونت از آن حكام جور بوده كه بر خلاف احكام اسلامى رفتار ناشايست و ظالمانه با اسراى جنگى مىكردند . امامان معصوم عليهم السلام هيچ‌گاه چنين رفتار غيرشرعى را با اسرا نداشتند و آنان بدون هيچ‌گونه تحميل و بىعدالتى رفتار انسان دوستانه‌اى نسبت به اسرا داشتند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nبرده‌دارى كار فرعون و فرعونيان است و ائمه‌ى معصومين عليهم السلام هيچ‌گاه برده‌دارى نكردند كه اكنون بعضى مىگويند : به دليل فعل ائمه در نگهدارى برده ، برده‌دارى جايز است ! بلكه ائمه و ساير مسلمين صالح ، اسراى جنگى را به جاى زندان در منزل نگهدارى مىكردند تا مسلمان شوند . البته اگر كافرى در همان ابتداى اسارت مسلمان شود به عنوان يك مسلمان در جامعه‌ى اسلامى حق حيات آزاد دارد . اگر هم كافر يا اهل كتابى بدون جنگ در جامعه‌ى اسلامى حضور داشته باشد ، تا زمانى كه جامعه‌ى اسلامى را موطن خود حساب كند و خطرى براى مملكت و مردم ايجاد نكند ، رعايت حقوق وى الزامى است . الان اين موضوع در جنگ با كفار مطرح نيست و در صورت وقوع نيز امكان نگهدارى اسراى جنگى در خانه‌ها براى امنيت جامعه ضرر بيشترى را دربردارد ، لذا موضوع نگه‌دارى از اسرا در منازل مسلمانان نيز به كلى از ميان رفته است و اكنون بهترين راه براى نگه‌دارى از اسراى جنگى ، همان زندان است . زيرا تأمين امنيت اجتماعى مهم‌تر است . اما اگر زمانى امنيت جامعه مختل نشود ، با حفظ احترام و رعايت حقوق اسراى جنگى همانند يك شهروند و يكى از اعضاى خانواده ، مىتوان آن‌ها را بين خانواده‌هاى مسلمان تقسيم كرد . منتهى بايد مخارج روزمره زندگى خود را تأمين نمايند .\r\nبنابراين مسأله بردگى بر اسلام تحميل نشده است ، بلكه شريعت خاتم اسلام ، به‌طور كلى با برده‌دارى و ظلم به اسراى جنگى مخالف است ، و حتى مخالف وضع محيط زمان خود ، برده‌دارى را منكوب و ابطال كرده است . آيا قوانين الهى و رفتار انسان‌دوستانه‌ى پيامبر صلى الله عليه و آله با اسراى جنگى با رفتار كدام‌يك از سلاطين ظلم و جور در طول تاريخ قابل مقايسه است كه مىگوييد برده‌دارى بر اسلام تحميل شده است ؟ آيا پيامبر صلى الله عليه و آله همانند ابوجهل‌ها و ابولهب‌ها و همانند قيصر و كسرى رفتار مىكرد و مجبور بود همانند آنان با اسرا رفتار كند كه از آن محيط تأثيرپذيرفته و قوانين ظالمانه بر دين عادلانه اسلام تحميل شده باشد ؟\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\n41 تطابق با محيط\r\nدكتر سروش : آقاى محمد اركون در نوشته‌هايش آورده كه كثيرى از احكام فقهى - خصوصاً احكام قرآنى - نظير تعدد زوجات از ابداعات پيامبر اسلام نيست ؛ در جاهايى هم كه احكام نسبتاً تازه‌اى پديد آمده است به طور گزافى فراتر از آن‌چه كه وجود داشته نرفته است . به عنوان مثال اعراب به دختران ارث نمىدادند ، اما در اسلام ارث براى دخترها هم - به اندازهء نصف پسرها - مقرر شد ؛ يعنى كم و بيش آن‌چه كه در همان موقع عدالت شمرده مىشد ، مراعات مىشد . معرفت طرحى ما اين‌چنين است كه قراين را كنار هم مىگذاريم . داروين گفت : « بياييم طور ديگرى فكر كنيم ! ما خدا را انكار نمىكنيم ، اما دخالت او را آن قدر مستقيم در كارها نمىگيريم . دخالت خداوند را نوعى دخالت از وراء پرده در نظر مىگيريم . چطور است بگوييم كه در اين امور تطابق با محيط وجود داشته است . بنابرين دليل سوزنى بودن برگهاى درختان نواحى گرمسيرى ، جلوگيرى از تبخير ذخيره‌ى آبى گياهان است . اگر جانورى به رنگ سبز درخت است ، به اين خاطر است كه از شرّ دشمنان ايمن بماند . مىشد بگوييم : « خدا خواسته است كه برگ آن درخت سوزنى باشد » ، اما در عين حال مىتوان گفت : در اين جهان ، جانوران با\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمحيطشان منطبق مىشوند . ( با الهام از تئورى داروين ) چطور است كه ما در پديده‌ى وحى ، سخن از تطابق با محيط بگوييم ، بدين معنا كه مسأله را به اين صورت تبيين كنيم :\r\n« وحى پديده‌اى است كه با محيط منطبق مىشود و كاملًا رنگ محيط را به خود مىگيرد . » محيط در اين معنا كه مىگوييم مفهوم اعمى دارد ؛ اعم از آن‌چه در جامعه عربى آن روز رخ مىدهد ، آن‌چه در شخصيت پيامبر مىگذرد ، حوادثى كه در طول زندگى پيامبر پيش مىآيد ، زبانى كه در جامعه پيامبر جارى است و چيزهايى از اين قبيل ، اين هم يك طرحى است . [ آفتاب 15 / ص 70 - 69 
  ]\r\nآيةاللَّه صادقى : اولًا مثال‌هاى داروينى مربوط به طبيعت و تكوين است و با اين‌ها نمىتوان ثابت كرد كه شريعت هم تابع محيط است . ثانياً اراده‌ى خداى متعال در تكوين هم لحظه‌اى قطع نمىشود و اگر خداى متعال آنى نظر خود را در پايدارى جهان عوض كند ، هستى به نيستى بدل مىشود . ثالثاً علم به تغييرات تكوينى و پيشرفت در علوم بشرى از جمله امورى است كه خداى متعال آن را اجازه داده و حتى به آن امر فرموده است ، اما در امر تشريع نه تنها اجازه‌اى براى تغيير وجود ندارد ، بلكه تغييردهندگان احكام شريعت را لعن و به عذاب وعده داده است . رابعاً بسيارى از تطابقات تكوينى هم تغييرپذير نيستند و اين خود مغالطه‌اى بيش نيست كه از تغييرات تكوينى در محيطهاى مختلف ، تغييرات تشريعى مطابق با محيطهاى مختلف را نتيجه بگيريد . به‌طور كلى قرآن از محيط استفاده كرده نه اين كه از محيط تأثيرپذيرفته باشد ، يكى از معانى تأثيرپذيرى از محيط اين است كه خداى قادر متعال حكمى را اراده فرموده ، ولى مجبور بوده‌است تا احكام ديگرى بياورد كه مورد پسند همگانى باشد ، حتى اگر بگويند خدا از اول اراده كرده كه مطابق با محيط حكم بياورد ، باز هم دليل بر موقتى يا تغييرپذيرى احكام در محيطهاى ديگر نيست ، خداى متعال احكام خود را نازل فرمود و بعضى را در قالب موضوعات روز با حكم عام و بعضى را هم بدون موضوع . بررسىهاى تاريخى از قرآن هم نشان مىدهد كه مردم جامعه‌ى آن روز چندان پذيراى احكام قرآنى نبودند و پيامبر را ساحر و مجنون خوانده و بارها نقشه‌ى قتل حضرت را كشيدند ، آزارهاى\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبيشمار رواداشتند و عدم اطاعت از احكام جديد قرآنى را ابراز مىكردند . اين قبيل مخالفت‌هاى تند نشان مىدهد كه احكام قرآنى به نحو چشم‌گيرى فضاشكن بوده و به‌هيچ وجه با فرهنگ و محيط ، آداب ، عادات و رسوم و محيط جاهلى تطابق نداشت .\r\nمثلًا اگرچه اعراب همه‌ى اختيارات و اموال را منحصر در پسران و مردان مىدانستند ، اما قرآن ارث را براى دختران معين فرمود ، البته اين بدان معنا نيست كه قرآن تقريباً مراعات عدالت آن جامعه را كرده است ، چراكه اعراب نه تنها كمترين حق مادى براى زنان قايل نبودند ، بلكه حيات و زندگى را نيز برايشان حرام مىدانستند و آن‌ها را زنده به‌گور مىكردند ، چنين نيست كه اعراب همه چيز را براى پسران مىدانستند و هيچ چيز را براى دختران ، و قرآن ميانگين حقوق پسر و دختر را معين كرده باشد ، بلكه دختران و زنان نزد اعراب از هيچ هم كمتر بودند و اگر قرآن مىخواست به‌طور تقريبى و ميانگين ، فرهنگ و محيط آن روز عرب‌ها را رعايت كند ، مىبايست فقط حق حيات زنان و دختران را تأكيد كند ، چراكه ميانگين كشتن دختران و دادن همه‌ى امتيازات به پسران ، حق حيات دختران است ، درحالىكه قرآن علاوه بر بيان حقّ حيات ، حقوق مالى هم‌چون ارث ، نفقه و . . . را نيز براى زنان تشريع فرموده است ، آيا قراردادن اين حقوق مادى براى زنان در آن جامعه نزديك به عدالت بوده است ؟ به نام بحث‌هاى برون دينى ، قضاوت‌هاى ناعادلانه درباره‌ى قرآن مسئوليت سنگينى است كه صاحبان اين نظرات بايستى بيشتر فكر كنند و كمتر قضاوت نمايند و اگر مىخواهيد ديندار و دين‌مدار باشيد ، بايد مطيع احكام شريعت اسلام شويد ، خداى متعال به كسى حتى به پيامبر صلى الله عليه و آله اجازه نداده است كه به جاى خدا جعل حكم نمايد ، تا چه رسد به ديگران كه با توجيهات مختلف ، احكام دين را ناپايدار مىخوانند .\r\nاگر مىخواهيد مؤمن باشيد ، آيا بايد به حكم خدا عمل كنيد يا به حكم خودتان يا حكم ديگران ؟ اگر خداى متعال اجازه داده است به شكل خاصى ازدواج كنيد يا طلاق دهيد ، آيا مردم مىتوانند به شكل ديگرى عمل كنند و به حكم خدا هم عمل كرده باشند ؟\r\nاگر خدا اجازه داده است كه يك تا چهار زن داشته باشيد ، آيا كسى مىتواند پنج همسر\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاختيار كند ؟ گرچه تعدد زوجات از ابداعات پيامبر صلى الله عليه و آله نبود ، لكن اعراب داشتن بىنهايت زن را جايز مىدانستند ، اما اسلام آن را به چهار عدد محدود نمود و مسلماً اين مسأله‌ى تطابق با محيط نبود ، زيرا اعراب در برابر اين قبيل احكام سرسختى و ناراحتى نشان مىدادند . ما بيانات قرآن را مىپذيريم و تاريخ را چندان قابل اطمينان نمىدانيم ، لكن اگر اقوال تاريخى موافق قرآن باشد ، پذيرفتنى هستند . در اين موارد بررسىهاى تاريخى نشان مىدهد كه محيط عرب جاهلى وضع حقوق براى زنان را به‌هيچ وجه عدالت نمىدانست ، و شما از خود مىگوييد ارث و نفقه و رعايت حقوق زنان و . . . تقريباً عدالت شمرده مىشده كه اصلًا درست نيست . و قرآن نيز در آياتى ظلم به دختران و زنان را نهى كرده و مخصوصاً زنده به گور كردن دختران را قتل نفسى دانسته كه موجب عذاب اخروى و مجازات قصاص در دنيا را هم براى آن معين نموده است .\r\nهيچ‌يك از اين مقدمات ، نتيجه نمىدهد كه وحى با محيط خود را تطبيق كرده باشد ، گرچه برخى احكام در زمينه‌ى مصداقى خاص ، بيان شده ، اما خداى متعال در قالب بيان اين موضوع ، حكم عام مورد نظرش را تشريع فرموده نه اين‌كه مطابق با پسند مردم و معيارهاى اجتماعى آن روز حكمى نازل كرده باشد ، بلكه هرچه در قرآن آمده است ، مستقل يا در ضمن بيان موضوع ، حتماً مطابق با خواست و اراده‌ى پروردگار نازل گرديده است ، به‌گونه‌اى كه براى همه‌ى زمان‌ها ، همان حكم شامل باشد ، و اگر براى همه‌ى زمان‌ها و مصاديق ، شموليت نداشت ، هرگز نازل نمىشد ، يا با قراينى ديگر مكلفان را آگاه مىكرد كه اين حكم مربوط به جامعه و محيط فعلى عربستان است و براى ساير محيطها شموليت ندارد . شما هر مصداقى از قرآن را مثال آوريد ، پاسخ شما همين است كه خداى متعال بالاخره بايستى در قالب‌هايى شريعت را نازل كند و در هر شكلى كه باشد مىتواند مرادش را به مكلفان برساند ، و حال كه قرآن در قالب اين عوارض نازل شده حتماً مصلحت نيز همين بوده است . از قراين ديگر عدم تطابق با محيط اين است كه بعضى از احكام قرآن ، منقول از شرايع گذشته است و با آن‌كه مطابق با محيط عربستان نبوده ، لكن نسخ ، نقض يا تقييد نشده و به همان صورت مورد تأييد قرار گرفته است .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\n42 خدا مىخواسته !\r\nدكتر سروش : اين كه شما مىگوييد « خداوند مىخواسته » يعنى چه ؟ اين كه خداوند مىخواسته يا نمىخواسته ، در اينجا هيچ چيز را تعيين نمىكند . اگر قرآن به جاى شش‌هزار و اندى آيه كه الآن هست ، ده‌هزار آيه داشت ، ما باز هم مىگفتيم خدا مىخواسته ده‌هزار آيه باشد .\r\nما براى اين كه بدانيم خداوند چه چيزى را مىخواسته هيچ مشخصه‌اى نداريم . اين « خدا مىخواسته » هميشه يك تبيين حادثه پس از وقوع است . اين تئورى خدا مىخواسته ، هيچ دردى را دوا نمىكند . هيچ وقت اراده‌ى خدا ، خواست خدا ، مشيت خدا ، و امثال اين‌ها را به منزله‌ى تئورىهاى تبيين كننده‌ى حوادث طبيعى به كار نگيريد . تئورىهاى علمى ، تبيين پس از وقوع واقعه نيستند ، بلكه قبل از وقوع واقعه معيّن مىكنند كه چه بايد بشود . من نمىگويم خواست خدا در كار نيست ؛ مىگويم براى تبيين حوادث نمىشود از آن استفاده كرد . مگر اين كه شما بگوييد محال است كه خدا غير از اين كه هست بخواهد . آن وقت من به شما خواهم گفت شما يا خدايى كرده‌ايد يا شاگرد خدايى ، و الّا اين را كه خدا غير از اين بخواهد را از كجا مىشود فهميد ؟\r\n[ آفتاب / 15 / ص 77 
  ]\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nآيةاللَّه صادقى : به چند طريق مىتوان خواست خدا را فهميد : اول اين كه خواست هر كسى را از روى گفته‌هاى خود او مىتوان فهميد و خداى متعال نيز خواست خود را در قرآن به تصريح بيان فرموده است .\r\nدوم اين كه شما بگوييد اگر خدا نمىخواست چه مىشد ؟ اگر خداى متعال نمىخواست قرآن به اين تعداد از آيات و به همين ويژگىها باشد و نمىخواست پيامبر صلى الله عليه و آله 63 سال عمر كند ، پس چرا به آن‌چه مىخواست ، عمل نكرد ؟ آيا خدا قدرت نداشت كه خواسته‌ى خود را تحقّق بخشد ؟ درست است كه تئورى « خدا مىخواست » تبيين پس از واقعه است ، اما در مورد افعال الهى هيچ تئورى ديگرى پذيرفته نيست ، شما در مورد افعال بشرى هر تئورى كه مىخواهيد بپردازيد ، و هر تبيينى كه فكر مىكنيد بهتراست ، قايل شويد ، اما در مورد خدا چه تئورى و تبيينى مىخواهيد ارائه دهيد ؟ خواست خدا را از بيانات محكم و خدشه‌ناپذيرش مىتوان فهميد و كسى كه غير از خواست خدا و بر خلاف كلام خدا تئورىپردازى كند ، يا خدايى كرده يا شاگرد خدايى . « 1 »\r\nاگر شما افعال الهى و بشرى را با هم مقايسه نكنيد ، آن‌گاه از بن‌بست تبيين و توجيه بيرون مىآييد ، چراكه خداى متعال جداى از تشريع احكام ، درباره‌ى علت و هدف از نزول قرآن و بعثت پيامبرش و . . . به‌اندازه‌اى كه لازم بوده بشر بداند ، در قرآن بيان فرموده و اگر علت فعلى از افعال الهى در قرآن بيان نشده باشد ، نمىتوان تبيينى براى آن قايل شد و آن‌قدر حكمت‌ها در كار خدا نهفته است كه بشر به ذراتى از آن هم نمىرسد ، حتى تبيين رفتار و اعمال بشر هم كار چندان ساده‌اى نيست . و اصولًا هدف از\r\n\r\n\r\n","description":"","footnote":"\r\n( 1 ) - جناب آقاى سروش شما در اين مقاله خودتان فرموديد : اگر شما بگوييد محال است كه خدا غير از اين‌كه هست بخواهد آن وقت من به شما خواهم گفت ، شما يا خدايى كرده‌ايد يا شاگرد خدايى ، والّا اين را كه خدا غير از اين بخواهد را از كجا مىشود فهميد . ما نيز به شما عرض مىكنيم آيا اين‌كه شما گفتيد براى تبيين حوادث نمىشود از تئورى « خداى خواسته » ، « اراده‌ى خدا چنين بوده » يا « مشيت الهى بوده » استفاده كرد ، لطفاً شما نيز بفرماييد از كجا مىفرماييد در حوادث و وقايع از اين جملات نمىتوان استفاده كرد ؟ آيا شخص شما خدايى كرده‌ايد كه چنين سخن مىرانيد يا شاگرد خدايى ؟ چگونه شده كه شما خدايى مىكنيد و اين‌گونه با ضرس قاطع « مىتوان ، نمىتوان ، مىشود ، نمىشود ، چاپ مىزنيد و بيرون مىريزيد و اصولًا چگونه به خود اجازه مىدهيد كه نسبت به بالاترين ناموس اسلام كه قرآن كريم است اين‌گونه جسارت نماييد و كلام محكم الهى را دست‌خوش حوادث روزگار مادّى قرارش دهيد - حاشا و كلّا . ( خادم‌القرآن )\r\n","page_name":" 343 ","page_number":343},
  {"content":"\r\n\r\nخلقت انسان ، نزول قرآن و بعثت پيامبر صلى الله عليه و آله به تصريح قرآن ، عبادت و اطاعت است :\r\n« وَ ما خَلَقْتُ الْجِنَّ وَ الإنسَ الَّا لِيَعْبُدون » آيا شما مىتوانيد جدا و بر خلاف اين قبيل آيات كه هدف از خلقت را بيان مىدارند ، حكمت ديگرى را اضافه كنيد ؟ هرگز ! چون شما مطمئناً نمىدانيد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\n43 اقلى و اكثرى\r\nدكتر سروش : يكى از دوستان من نقل مىكرد كه در سال‌هاى 47 و 48 بيمارى و با در مكّه شايع شده بود و لذا به حجاج توصيه مىشد تا بعد از تخليه دست‌هاى خود را با صابون بشويند . مىگفت اما روحانى كاروان ، ما را به جدّ از شستن دست با صابون و ضدعفونى كردن آن‌ها منع كرد . استدلالش هم اين بود كه اگر اين كار لازم بود ، حكمش در شرع مىآمد و چون در فقه نيامده و واجب نشده ، پس معلوم مىشود كار لازمى نيست .\r\nواقعه‌ى دوم يكى از مسئولان بلند پايه جمهورى اسلامى به من مىگفت : ما با پاره‌اى از اعضاى جامعه‌ى مدرسين قم درباره نابسامانىهاى وضع اقتصادى كشور گفت و گو مىكرديم و آقايان به صراحت مىگفتند : شما به احكام شرعى عمل كنيد و خمس و زكات را مطابق حكم شرع از مردم بگيريد و خرج كنيد ، مطمئن باشيد كه تمام مشكلات اقتصادى حل خواهد شد . و بر بينش حداكثرى در فقه ، مهر تصويب تام و تمام نهاد .\r\nواقعه سوم مربوط به مسأله قصاص و ديات بود . چنان‌كه مىدانيم مطابق احكام\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nشرع و با ملاحظه شرائط فقهى مربوطه ، مجازات دزد ، بريدن دست است . اين مجازات نزد بسيارى از عاميان و عالمان بهترين و مؤثرترين راه‌حل براى مشكل دزدى هم دانسته شده است .\r\nخوب است درباره مدلولات قصه‌هاى ياد شده تأمل كوتاهى كنيم . به گمان من ترديد نمىتوان كرد كه فىالمثل براى جلوگيرى از دزدى به هيچ‌وجه اجراى حكم فقهىِ قطع يد كافى نيست . ممكن است اجراى آن حكم گاهى لازم شود ، ولى « لزوم » غير از « كفايت » است . اصولًا اجراى احكام جزايى در وضعيت طبيعى و نرمال جامعه مؤثر و مفيد است . اما اگر ريشه‌ها و زمينه‌ها از بيخ و بن ، ويران و فاسد باشد . در آن صورت اعمال اين مجازات‌ها مشكلى را حل نخواهد كرد . در جامعه بايد تربيت صحيح جارى باشد ، مردم علىالعموم از سلامت روحى و جسمى برخوردار باشند ، معاششان تأمين باشد و بدون حصول اين شرايط ، مجازات به تنهايى مشكلى را حل نخواهد كرد . لذا اگر ما قائل به مجازات دزدى باشيم ( كه هستيم ) در آن صورت مجازات را بايد حداقل كارى بدانيم كه براى پيشگيرى از دزدى آن هم در يك جامعه سالم و نرمال لازم است ، نه حداكثر كارى كه مىتوان در اين باب انجام داد و همين امر دربارهء جميع احكام فقهى و حقوقى ، حتى در قلمرو عباديات محضه صادق است . براى مثال در شرع ، حداقل نمازى كه شبانه‌روز خواندن آن بر فرد واجب شده هفده ركعت است . اما مدلولش اين نيست كه اين حداكثر نمازى است كه فرد مىتواند بخواند ، بلكه بدان معناست كه كمتر از اين نمىشود . زكات يا خمس حداقل وظيفه‌ى مالى است كه فرد بايد بپردازد . اما بيشتر از آن هرقدر ببخشد ، مستحب و مطلوب است . ظاهراً آخرين پناهگاهى كه در اختيار داريم ، اخلاق است . حكم دين در قلمرو اخلاق چيست ؟ براى يافتن اين حكم ، خوب است ابتدا ارزش‌هاى اخلاقى را به دو دسته‌ى بزرگ تقسيم كنيم . ارزش‌هاى مخدوم و خادم ارزش‌هايى كه زندگى براى آن‌هاست ارزش‌هاى مخدوم مىناميم و ارزش‌هايى كه براى زندگى و در خدمت زندگىاند ، ارزش‌هاى خادم مىناميم . حقيقت اين است كه 99 % ارزش‌ها خادم‌اند ، 1 % مخدوم ( اگر به يك درصد برسد ) به تعبير ديگر اخلاق براى\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nزندگى است . راست‌گويى به خودى خود خوب نيست و دروغ‌گويى به خودى خود بد نيست ، خوب يا بد بودن آن‌ها به خاطر نقش و نتيجه‌اى است كه در زندگى دارند .\r\nنتيجه‌ى راست‌گويى اين است كه در جامعه روابط سالم و قابل اعتمادى پديد مىآيد و نتيجه‌ى دروغ‌گويى عكس آن است . اما حكايت ارزش‌هاى مخدوم چيز ديگرى است .\r\nاين‌ها ارزش‌هايى هستند كه زندگى براى آن‌هاست . اگر اين ارزش‌ها نباشند ، زندگى به هيچ نمىارزد . چون « خدا » \" يا « انسان » يا « خود زندگى » . حال نكته‌ى مهم اين است دين درباره‌ى ارزش‌هاى مخدوم سنگ تمام گذاشته است ، اما براى ارزش‌هاى خادم نه .\r\n[ تجربه نبوى / ص 99 - 83 
  ]\r\nآيةاللَّه صادقى : حكم كارشناسان در هر زمينه‌اى به شرطى كه مخالف احكام شرع نباشد ، لازم الاجراست . رعايت و اجراى نظر كارشناسان پزشگى نيز براى ضد عفونى كردن دست‌ها بعد از تخليه واجب است ، و در مواقع عادى استفاده از هر پاك‌كننده‌اى كه پزشكان تأييد نمايند ، جايز است . اما چون شرع مقدّس در ايام حجّ استعمال مواد معطر را حرام دانسته ، صابون يا هر ماده‌ى شوينده‌ى ديگر نيز در ايام حجّ بايستى معطر نباشد .\r\nبدين ترتيب هم رأى كارشناسان و هم حكم شرع اجرا شده و هيچ تعارضى بين علم و دين پديد نمىآيد ، و چون بشر در امكانات بهداشتى پيشرفت مىكند چگونگى رعايت نظافت هم به خودش واگذار شده است . دين احكام طهارت و نجاست را كاملًا بيان فرموده است ، آن هم نه بدين صورت كه فقها مىگويند ، بلكه تنها شرط پاكى از نجاسات در قرآن و سنّت قطعيّه ، غلبه‌ى آب بر نجاست است . آب كر و قليل نيز در اسلام هيچ مبنايى ندارد ، جز اجماع فقها كه اين هم به سادگى با قرآن و سنّت زدوده مىشود .\r\nبنابراين نظافت و پيشرفت در آن از امور بشرى است كه هر طورى كه مىخواهد و مناسب با شرائط اوست و با هر مواد شوينده‌اى خود را از كثافات نظيف و پاكيزه نمايد ، ولى طهارت از نجاست امرى شرعى است كه دين حداكثر ممكن براى طهارت از نجاست را صدق غلبه آب بر نجاست مىداند .\r\nخمس و زكات نيز چنان‌كه عرض شد ، وجوهاتى براى رفع فقرزدايى در جامعه است .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nو نه اين‌كه تنها با اين مبالغ ، فقط عده‌اى خاص اداره‌ى شوند و بقيّه را به امان خدا رها سازند . بنابراين وجوهاتى كه خداى تعالى در اموال اغنياء مقرّر فرموده براى سامان دادن به تمام بى سامانىهاى جامعه اسلامى است كه دولت اسلامى بايد با اين وجوه هم خود و هم جامعه را به نحو كامل اداره نمايد . بلكه دولت اسلامى اگر كارهايى از قبيل خدمات پزشكى ، مخابراتى ، صنعتى ، راه‌سازى و . . . انجام داد ، بايد هزينه‌هاى مصرف شده را از استفاده‌كنندگان به‌طور عادلانه دريافت كند ، همان‌طور كه اگر يك فرد حقيقى يا حقوقى كارى براى ديگران مىكند ، اجرت و هزينه‌ى فعاليت خود را مطالبه مىنمايد ؛ به‌علاوه دولت چون وكيل و نماينده‌ى مردم و بيت المال است ، بايستى در مخارج و درآمدها نيز بيشتر دقيق باشد ، زيرا اگر بيش از مقدار عادلانه بگيرد ، ظلم به پرداخت‌كنندگان كرده و اگر كم نگيرد ، ظلم به كل جامعه نموده است . به علاوه دولت مىتواند براى مخارج جنگى و دفاعى و ساير احتياجات خود به غير از اخذ هزينه‌هاى خدماتى ، از منابع طبيعى ، معادن ، درياها ، نفت و . . . نيز استفاده كند و كل اين درآمدها بايستى براى همه‌ى كشور به‌طور عادلانه تقسيم شده و رفاه ، امنيت ، آبادانى و خدمات‌رسانى به كل مردم تضمين گردد . از آن روحانى كاروان گرفته ، تا جامعه‌ى مدرسين و حتى مراجع دينى هيچ‌كدام نماينده‌ى معصوم اسلام و وكيل خداى تعالى نيستند كه اقوال آنان براى نتيجه‌گيرى اقلى و اكثرى بودن دين ، حجت باشد . شما اگر مىخواهيد نظرى در دين بدهيد ، بايستى از خود قرآن و سنّت قطعيه ادلّه‌اى بياوريد و تحميل هم نكنيد .\r\nوضعيت طبيعى و نرمال جامعه ، عدم ضرورت مادى و عدم فقر ، وجود تربيت و آگاهى صحيح اسلامى و اين قبيل شرايطى كه براى بريدن دست دزد ذكر كرديد ، خود از شرايط شرعى بريدن دست دزد در اسلام است . بنابراين‌اگر در جامعه‌اى نرمال ، شخصى با وجود تربيت صحيح و آگاهى از مجازات دزد و بدون احتياج مادى و بدون ضرورت دزدى كرد ، مجازات بريدن دست حداكثر كارى است كه شرع اجازه داده است در مورد مجرم انجام شود ، زيرا مجرم در اين‌جا كسى است كه تربيت دينى و خانوادگى داشته و\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nدر وضعيت طبيعى و نرمال جامعه و با علم به مجازات مرتكب جرم شده است . براى چنين شخصى ، تربيت و كارهاى ديگر معنا ندارد و بايد به‌گونه‌اى تأديب شود كه فوق نصيحت و جلوگيرىهاى قبلى باشد . اما اگر وضعيت اقتصادى و تربيتى مجرم و جامعه مناسب نباشد ، اصلًا نبايد دست دزد بريده شود ، بلكه اگر ضرورت و احتياج شديد او ثابت شود ، بايستى به او كمك مادى هم بشود تا ضرورتش مرتفع گردد و او بايد پس از رفع ضرورتش ، خسارت قبلى خود را جبران كند .\r\nاگر منظور از اقلى بودن دين تغيير ، تبديل يا اضافه كردن به احكام دين باشد ، به هيچ وجه پذيرفته نيست . اما اگر منظور اين است كه ما جداى از شرع كارهاى ديگرى انجام دهيم كه منافاتى با شرع نداشته باشد ، امر معقولى است . اما آن‌چه به‌طور قطعى مىتوان گفت اين است كه حداقل آن‌چه خدا فرموده ، آن چيزهايى است كه مربوط به خود بشر است ، امورى كه يا در آن‌ها اختلاف خواهند داشت و يا با وجود عدم اختلاف ، به صعوبت مىتوانند به آن‌ها برسند . حتى در اين موارد هم بسيارى از مبانى علوم مختلف را بيان فرموده است . درست است كه قرآن كتاب پزشكى ، صنعت ، روانشناسى يا جامعه‌شناسى نيست ، لكن مطالبى هست كه در بين متخصّصان بشرى هم مورد اختلاف و سرگردانى است و ما مشاهده مىكنيم كه خداى متعال در اين موضوعات هم مطالب و مبانى مهم را بيان فرموده است . مثلًا در روانشناسى روح ، قابل درك و آزمايش و اثبات نيست . عده‌اى آن را ذهن و عده‌اى آن را نيروى ناخودآگاه ، نيروى مرموز ، حسّ ششم يا . . . ناميده‌اند . چون نام و نشان اين امرِ نامعلوم ، قابل آزمايش و دسترسى نيست ، قرآن حداقل لازم را فرموده و بقيه را به عهده بشر گذاشته است تا تنبل نمانند و جوياى علم باشند . همين طور در جامعه‌شناسى ، فيزيك ، شيمى و . . .\r\nبنابراين حداقل لازم در قرآن در توانايىهاى بشر و حداكثر ممكن در ناتوانىها و اختلافات بشر بيان شده است و خلط اين دو حالت ، دور از شأن مقام علم و قدرت لايزال الهى است . گويى خدا نمىدانسته ما چه نيازهاى ممكنى داريم كه بيان كند تا اختلاف نيافتد . چنان‌كه گفتيم فلسفه‌بافى براى احكام ما را به جايى نمىرساند . ضعف عده‌اى از\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nفقها در پاسخ ، دليل بر ضعف قرآن و دين نيست . به‌طور كلى هر چه در قرآن بدون قيد و شرط بيان شده ابدى و جاودانه است و فقط آن مواردى كه خود متن منحصر به زمان يا مكانى خاص نموده ، موقت و منحصر خواهد بود ، و قوانين تجربى قرآن نيز مطلق است ، گرچه مىتوانست قوانين بيشترى از تكوين را نيز بيان كند ، لكن مقدارى از آن را كه لازم دانسته ، بيان فرموده و تكاملش را به عهده‌ى بشر نهاده است . بشر هيچ گاه نخواهد توانست در تشريع و تكوين ، حكم و قانونى جايگزين نصّ مطلق و ابدى قرآن كند ، چون مطلق نيست . اگر شما مىتوانيد قانونى مطلق ارايه كنيد و با خدا برابرى كنيد بسم‌اللَّه .\r\nچه در عباديات ، اجتماعيات ، حقوقيات . . . و چه در تكوينيّات ، همه‌ى قوانين الهى جاودان و ابدى است ، مگر نصّ يا اشاره‌اى بر خلاف آن از خود دين داشته باشيم . هفده ركعت نماز حداكثر نماز واجب در شبانه روز است و تا 51 ركعت حداكثر استحبابى است كه خدا خواسته است و اين مستحبات را به شرطى مىتوانيد انجام دهيد كه به ساير جهات زندگىتان لطمه‌اى وارد نسازد . حتى حداكثر مستحباتى كه خدا خواسته ، در اسلام آمده است تا چه رسد به واجبات ، بيش از آن را خدا نمىخواسته و نمىخواهد و بشر با محاسبه‌ى توانايى خود مىتواند آن‌ها را انجام دهد .\r\nيك ماه روزه‌دارى حداكثر روزه‌ى واجب است و كمتر نمىشود ، بيشتر از آن مستحب است ، حتى اگر بخواهيم از اين حداكثر كمتر بخوانيم و بگيريم ، بايد طبق شرايط متن باشد . متن قرآن مىفرمايد اگر بر جان و سلامتى خود ترسيديد ، واجب است از كيفيت نماز بكاهيد و روزه نگيريد ؛ ديگر هيچ . آيا ديگران مىتوانند شرايطى از خود اختراع كنند كه با آن شرايط نماز و روزه را كم يا زياد گردانند ؟ هرگز .\r\nاحكام توحيدى ، فقهى ، عرفانى ، اخلاقى فردى و اجتماعى ، همگى در قرآن و سنّت قطعيه بيان شده‌اند و از نظر ارزش يكسان هستند . حرام فقهى و حرام اخلاقى و حرام\r\nتوحيدى تفاوتى ندارند . مثلًا اگر در احكام توحيدى شرك حرام است ، اگر در احكام فقهى ، دزدى و ترك نماز حرام است ، و اگر در احكام اخلاقى دروغ ، غيبت ، تهمت ، حسادت و . . . حرام است ، همه از نظر حرمت اصل يكسان‌اند . اگر انسان براى خدا و\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nزندگىاش خدمت مىكند ، همين‌طور براى به پاداشتن حدود الهى كه خدا فرموده است و براى به پاداشتن رفاه و آسايش زندگىاش آن‌چنان كه شايسته‌ى خود و خانواده‌اش باشد ، بايد خدمت و تلاش كند . چنين نيست كه راست‌گويى در خدمت انسان باشد ، بلكه انسان بايد تلاش كند كه ارزش گرانقدر راست‌گويى و حقيقت‌پرورى را حفظ كند . گرچه پيامد راست‌گويى زندگى سالم است ، لكن اين خود پاداشى دنيوى بر اين عمل شايسته است و پاداش اخروى آن هم وصف‌ناشدنى است . انسان كلًا بايد در خدمت اخلاق مورد سفارش الهى باشد . مواظبت كند كه از حدود ايمان و انسانيت تخطى نكند و مراقب اعمال فردى و اجتماعى خود بر اساس احكام الهى باشد . حقيقت فىنفسه ، پاك و مقدس و مطلوب است و راست نيز هر عمل ، سخن ، نوشتن يا عقيده‌ى موافق واقع و موافق حقيقت است كه حقيقت و هر چيز منطبق برحقيقت ارزش ذاتى دارد . دروغ نيز حالتى بر خلاف واقع است ، اعم از گفتن ، نوشتن ، عمل كردن و عقيده داشتن و هر قدر ابعاد دروغ بيشتر باشد ، زشت‌تر است ، كه اين دو ، هم از نظر ذات و هم از نظر اثر بخشى درونى يا اجتماعىشان كلًا راست يا دروغ مىباشند . خلاف واقع در هر صورت خلاف واقع است و هرگز در هيچ بعدى از ابعادش شايسته نيست . شريعت اسلام برمبناى ارزش‌هاى ذاتى و حقيقى بناشده و نه برمبناى ارزش‌هاى نسبى و غيرحقيقى . دين انسان را به سوى والاترين و گرامىترين ارزش‌هاى حقيقى فطرى ، هدايت مىكند . چنان كه رسول گرامى صلى الله عليه و آله مىفرمايد : « انّى بُعْثِتُ لِاتَمِّمَ مَكارِمَ الْاخْلاقِ » در كل اخلاق به معناى راستى و درستى زندگى است . اين كه راست و دروغ تنها از نظر برونى و اجتماعى اثر خوب يا بد دارد ، چنين نيست . بلكه اصولًا راست‌گويى و دروغ‌گويى دو حالت درستى و نادرستى انسان است . اعمال دروغين و كاذب خود استقامت و انحرافى در برابر حق است و اعمال راست و حقيقى ، تسليم ، پذيرش و توافق با حق است كه خود ارزش ذاتى دارند ، چنان كه حقيقت كذب داراى ضد ارزش ذاتى مىباشد .\r\nبنابراين قرآن در تشريع احكام ، حدّاقل و حداكثر لازم را براى تعيين تكليف مكلفان بيان فرموده و حتى در مورد مسائل دنيويّه مادى و اقتصادى كه مورد نياز جامعه و\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nحكومت مىباشد ، تمامى كليات و بسيارى از جزيياتش را در قرآن و سنّت بيان نموده است .\r\nبالاخره در قرآن رموز و كليدهاى اصلى تعيين شده‌اند . احكام و قوانين صريح الهى كليد حلّ قفل‌ها و مشكلاتى است كه بشر به وجود مىآورد . تنها كار علما در مشكلاتى كه به دست بشر باز نمىشود ، تطبيق قفل‌ها يعنى موضوعات با كليدهاى وحيانى است .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\n44 اكمال دين\r\nدكتر سروش : آيه كريمه كه مىفرمايد : « اليوم اكملت لكم دينكم » ( مائده / 3 ) ناظر به اكمال حداقلى است نه حداكثرى . به اين معنا كه حداقل لازم هدايت به مردم داده شده است . اما حداكثر ممكن در تكامل تدريجى و بسط تاريخى بعدى اسلام پديد خواهد آمد . [ تجربه نبوى / ص 24 
  ]\r\nكسانى به خطا گاه « كمال دين » را به معناى « جامعيت دين » و گاه به معناى كمال معرفت دينى گرفته‌اند و گاه بين كمال اقلى و اكثرى فرق ننهاده‌اند ، كه هر سه خطاست .\r\nبراى مثال شما مثلثى رسم مىكنيد ؛ اين مثلث در مثلث بودن و نسبت به تعريف مثلث كامل است و چيزى كم ندارد ، ولى البته سه ضلع ، جامع جميع اضلاع مقدر و ممكن نيست . . [ ص 108 
  ]\r\nدين يك مرحله كمال دارد ؛ منتهى آن مرحله كمال به ذاتياتش است نه به عرضياتش . يعنى اين قرآن ممكن بود بسى كمتر از اين باشد و به كمال برسد . چون عرضيات قرآن در كمالش مدخليتى ندارد . به‌علاوه ، خيلى از مفسران معتقدند اين آيه كه به پيغمبر نازل شد ، آخرين آيه هم نبود و بعد از آن آيات زيادى آمد . اگر معنى كمال\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاين بود كه ديگر هيچ آيه‌اى نبايد بيايد ، پس چرا بعد از آيه‌ى اكمال دين آيات ديگرى هم نازل شد ؟ لذا اين كمال همان كمال دين باذاتيات بود . [ آفتاب 15 / ص 77 
  ]\r\nآيةاللَّه صادقى : عرضيات قرآن هم پس از تحققشان هرگز تغيير و تبديل‌پذير نيستند و كمال دين به معناى كمال و اتمام بيان احكام قرآن است ، احكام فقهى ، سياسى ، اجتماعى ، اخلاقى ، عرفانى و هر مطلبى كه در قرآن بيان شده ، در زمينه‌ى خودش حكمى است كه قابل تغيير نيست . اگر در فقه بگويد : نماز ، روزه ، حج ، ازدواج ، طلاق ، جهاد ، امر به معروف و . . . چنين است ، هرگز قابل تغيير نيست و حداكثر آن چيزى است كه خدا از بشر خواسته است و جعل حكم جديدى بر احكام شريعت ، خود مخالفت و چه بسا معاندت با شرع است . اگر در اخلاق مىگويد : دروغ‌گويى ، حسادت ، ريا ، بدبينى ، سوء ظن و . . . حرام است ، تا ابد قابل حلال شدن نيست .\r\nاحكام تكليفى قرآن همين است كه هست و چيزى اضافه و كم نمىشود : « لا مبدِّلَ لكلماته » هيچ كلمه‌اى از قرآن قابل تبديل نيست ، اعم از تبديل به كمتر يا زيادتر ، حذف يا تغيير جنس تبديل در قرآن محال است و حتى خدا هم تا ابد آن را تغيير نمىدهد تا چه رسد به ديگران . اگر هدف شما ترسيم مثلث باشد ، بيش از سه ضلع براى آن نمىتوانيد قرار دهيد . درست است كه اضلاع بيشمارند ، لكن مثلث سه ضلع بيشتر نمىتواند داشته باشد . كل بشر با هم قرارداد و توافق كرده‌اند كه مثلث سه ضلعى باشد . هدف خداى متعال هم از ترسيم قرآن ، بيان تكاليفى بوده كه از بشر مىخواسته و بيش از اين‌هم چيزى از مكلفان نمىخواهد . بنابراين‌قرآن حداكثر خواسته‌هاى پروردگار از مكلفان است . آيا اكنون خواسته‌اى بر خواسته‌هاى خدا اضافه شده كه در قرآن نيامده باشد ؟\r\nهرگز !\r\nخداى متعال كل احكام توحيدى ، نبوت و معاد را بيان كرده بود . بخش عظيمى از احكام عبادى اجتماعى هم نازل شده بود . تنها چيزى كه باقى مانده بود ، ضمانت اجرايى بعد از رسول بود كه به صراحت شيعه و سنى در غدير خم اين آيه نازل شد : « الْيَوم اكْمَلْتُ لَكُمْ دينَكُم واتْمَمْتُ عَلَيْكُمْ نِعْمَتى و رَضيتُ لَكُمُ الْأِسْلامَ ديناً » ( مائده / 3 )\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nچون احكام مربوط به توحيد ، نبوت ، معاد كلًا بيان شده بود ، اين آيه تنها مربوط به اكمال دين در تعيين تكليف ضمانت اجرايى آينده است نه به معناى اين كه بعد از اين آيه ، آيات ديگرى نبايد بيايد . گرچه بعد از آن هم آيات چندانى نازل نشد ، زيرا در ساير جهات نيز بسيارى از مسايل و خواسته‌هاى ربانى بيان شده بودند ، لكن مهمترين مسأله در آخرين لحظات ختم وحى ، روشن‌شدن وضعيت بعد از وحى بود ، كه خداى متعال در جريان غدير خم آن را معين فرمود . حال به اين حكم الهى عمل شد يا نشد ، بحث ديگرى است ، چنان‌كه عمل به احكام ديگر نيز اجبارى نبوده .\r\nاستمرار اجراى وحى بعد از رسول ، مسأله بسيار مهمى است كه اگر خداى متعال آن را مشخص نمىكرد ، ارسال وحى قرآن تنها تا زمان حيات رسولش ، ضمانت اجرايى داشت و بعد از آن ، بندگان مىگفتند تكليف بعد از رسول در اجراى صحيح و معصومانه‌ى احكام روشن نبود و ما نفهميديم چگونه عمل كنيم ! حتى اگر چنين نگويند ، لكن تعيين رسول و جانشين معصوم رسول در اجراى احكام ، تنها وظيفه‌ى خداست و همان‌طور كه بشر نمىتواند رسول تعيين كند ، جانشين رسول را هم نمىتواند معين كند .\r\nاگر مردم بتوانند رئيس جمهور تعيين كنند ، مىتوانند جانشين يا نفر بعد از وى را هم تعيين كنند و اگر نتوانند مقامى را نصب نمايند ، جانشين يا استمرار دهنده‌ى مقام او را هم نمىتوانند معين نمايند .\r\nبنابراين با بيان حكم جانشين و استمراردهنده‌ى رسالت در بعد اجراى معصومانه‌ى وحى ، كمال استمرار آن تحقق يافت و لذا اكمال دين در اين آيه به معناى روشن شدن تكليف مردم پس از رسول است . و اين خود نشان از اين است كه بعد از رسول ، بشر حق دخالت در امر الهى را ندارد و بيان وحى تا زمان حيات رسول با خداست و اجراى وحى نيز تا هنگام وفاتش با رسول است و بعد از رحلت پيامبر ، اجراى احكام دين ، با كسانى است كه خداى متعال در نظر دارد . بشر بدون حضور معصوم ، حتى در اجراى صحيح احكام دچار خطا و لغزش مىشود ، تا چه رسد كه بخواهد حكمى هم بر خلاف احكام صريح الهى درست كند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\n45 تقسيم فقه به عباديات و اجتماعيات\r\nدكتر سروش : فقه را به نحوه‌هاى مختلف تقسيم كرده‌اند . تقسيمى كه من مىكنم بدين نحو است :\r\n1 ) آنچه زير سقف عدل و جور مىآيد ، اجتماعيات اسلامى مىناميم .\r\n2 ) آنچه زير سقف عدل و جور نمىآيد و ما آن‌ها را اصطلاحاً عباديات مىناميم . حج و نماز و روزه و تيمم و وضو و امثال اين‌ها در اين قسم مىگنجد . در باب عباديات اگر معناى پيامبرى را خوب فهميده باشيم ، ماجرا به اين صورت بوده كه اول پيامبر به يك كمالاتى رسيده ، بعد اين كمالات يك اعمالى را به او آموزش داده ، بعد ايشان آمده و آن اعمال را به ما آموزش داده تا ما هم به آن كمالات برسيم . يعنى آنچه براى پيامبر معلول بوده ، براى ما علت است . به تعبير خيلى ساده‌تر ، پيغمبران واجد يك كمالاتى شدند ، آنگاه عباداتى را كشف كردند . بعد به ما مىگويند اين عبادات را انجام بدهيد تا به آن كمالات برسيد . يعنى عبادات معلول كمالات پيامبران بود اما براى ما علت آن كمالات است . ما در اين منطقه عبادات ، مصالح خفيه داريم ، يعنى يك مكانيزم‌هايى به ما پيشنهاد مىشود و ما نمىدانيم چرا به اين صورت است و چرا به نتايج خاص منتهى\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمىشود . اما در مورد آن‌چه به جور و عدل مربوط مىشود ، كاملًا قضيه فرق مىكند .\r\nپيامبر با تبيين احكام اجتماعى كه مربوط به عدل و ظلم مىشود ، در واقع مردم زمانه خودشان را از جور زمانه به عدل زمانه و نه به عدل فراتاريخى و نه از جهل زمانه به علم فراتاريخى . در احكام حقوقى ، اجتماعى ، سياسى و هر آنچه به عدل و جور برمىگردد ، پيامبران در واقع چنين كارى كردند . در حقوق زن ، حقوق مرد ، ديات ، قصاص ، خريد و فروش ، ازدواج ، طلاق و هر آنچه فقهى است ، در واقع كارى كه پيامبر كردند اين بود كه چيزى كه در آن دوران جور خوانده مىشد ، آن را پس زدند و آن چيزى را كه آن موقع عدل مىدانستند ، معرفى كردند . عدالت و ظلم كاملًا عصرى هستند . به تعبير ديگر و كلىتر ، در احكام اجتماعى - سياسى مصلحت خفى وجود ندارد ، بلكه همه مصالح ظاهر است و اگر اين مصالح ظاهر نشد ، آن حكم ملغى است . اين مغالطه‌اى است كه فقهاى ما مىكنند : تا از ايشان مىپرسيد ، آقا چرا فلان قانون در باب حقوق زن ، اين طور است ؟\r\nمىگويد ، نماز صبح چرا دو ركعت است ؟ . درحالىكه اين دو ، دو الگوى كاملًا متفاوت با هم دارند . الگوى عبادات واجد مصالح خفيه است و زير چتر عدل و جور نمىرود ؛ الگوى معاملات واجد مصالح خفيه نيست و زير چتر عدل و جور مىرود و مصالح ظاهره دارد . [ آفتاب 15 / ص 79 
  ] ما در متن فقه يا شريعت احكامى داريم كه امروزه خشن تلقى مىشوند . براى مثال ، هم در شريعت يهود و هم در اسلام كسى كه مرتكب زناى محصنه مىشود بايد سنگسار شود . يعنى با زجر و خشونت كشته شود . ما در اينجا با مسايل اعتبارى و تاريخى روبرو هستيم . مواد فقه و قانون همه قراردادى و اعتبارى هستند و نمىتوانيم از حقيقت و عدم حقيقت صحبت كنيم . بايد از كارآمدى و ناكارآمدى ، مناسبت يا عدم مناسبت اين شيوه‌ها و احكام با روحيات مردم صحبت كنيم و فلسفه‌ى فقه خودمان را روشن كنيم . بايد معلوم كنيم و تصميم بگيريم كه آيا دستورهاى اجتماعى فقه ( فعلًا كارى به مسايل عبادى فقه نداريم ) روش‌هايى براى رسيدن به نتايجى خاص در دوره تاريخى خاص بوده است يا اين احكام و دستورهاى صرف‌نظر ازنتايجشان به خودى خود مطلوبيت و موضوعيت عام و فرا تاريخى دارد ؟\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nشيوهء فقيهان تا امروز موضوعيت دادن هميشگى و جاودانه به خود روش‌ها بوده است و لذا تخلف از آن‌ها را جايز نمىشمرده‌اند . يعنى احكام معاملات را هم مثل احكام عبادى تغييرناپذير و واجد مصالح خفيّه مىدانستند و روش‌هايى مثل بريدن دست ، سنگسار كردن ، تازيانه زدن و امثال اين‌ها را لازم‌الاجرا مىشمردند . . بايد به اين موضع از جانب ديگر هم نظر كنيم و بپرسيم آيا ما اين احكام را روش‌هايى براى پيشگيرى از دزدى و زنا مىدانيم يا اين كه خودشان را فى حدّ ذاته واجد موضوعيت تلقى مىكنيم .\r\nيعنى حتى اگر براى پيشگيرى از دزدى شيوه‌هايى مؤثرتر از تازيانه زدن داشته باشيم باز هم بايد دزد را تازيانه بزنيم و اگر براى جلوگيرى از روابط نامشروع در جامعه شيوه‌هاى مؤثرترى از سنگسار و تازيانه زدن داشته باشيم بايد زانى را تازيانه بزنيم يا سنگسار كنيم ؟ تكليف اين پرسش‌ها را در بيرون متن بايد معلوم كنيم .\r\n[ سياستنامه / ص 251 
  ]\r\nآيةاللَّه صادقى : شما اگر مىگوييد احكام حقوقى اسلام موقّت و منحصر به زمان پيامبر است و در زمان‌هاى بعد قابل تغيير هستند ، حداقل يك آيه و يا روايتى از سنّت قطعيّه نشان دهيد دال بر اين كه احكام حقوقى اسلام موقّتى بوده و قابل اجرا در زمان‌هاى بعد نيست ، ما مىپذيريم . اما به صِرف گفته‌ى شما يا قوانين حقوق بشر سازمان ملل و . . . حكم صريح و بدون قيد الهى ، عوض نمىشود .\r\nمثلًا برخى از قوانينى كه در سازمان ملل به عنوان حمايت از حقوق بشر وضع كرده‌اند ، با قوانين اسلام سازگارى ندارد . بايد عرض كنيم يكسرى از تعارضات قوانين حقوق بشر با قوانين فقاهتى سنّتى قابل حل است . مثلًا در قوانين حقوق بشر هر كسى مىتواند براى ازدواجش تصميم بگيرد ، اما در فقه سنّتى ، اجازه ازدواج دختر با پدر اوست . اين مسأله از ديدگاه قرآن قابل حل است ، زيرا اولًا آيه‌اى دال بر اين مطلب نداريم ، بلكه بالعكس آيات ازدواج به‌طور كلى دلالت بر ازدواج عاقلانه و همسان دارند . ازدواجى كه در آن احكام خدا رعايت شود و ظلم و بىعدالتى نسبت به هريك از زوجين هم نشود . پس دختر و پسر در تصميم‌گيرى براى ازدواج ، هيچ فرقى با هم ندارند ،\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمگر اين كه ازدواجشان غير عاقلانه باشد كه از باب امر به معروف و نهى از منكر بايد جلوى ازدواج سفيهانه گرفته شود و اين مسؤوليت مهمّ در وهله‌ى اول بر عهده‌ى پدران و مادران است . يا اشكال كرده‌اند چرا دختر ، 9 ساله ولى پسر 15 ساله ، بالغ مىشود و اگر دختر 9 ساله ، جرمى مرتكب شد مستحقّ مجازات است و پسر 14 ساله مستحق مجازات نيست ، پس 6 سال به دختران ظلم مىشود ! پاسخ مىدهيم : بلوغ يعنى توانايى جسمى و فكرى و رسيدن به مرحله‌ى توانايى انجام تكليف كه داراى مراحلى است ، بلوغ نماز براى پسر و دختر زمانى است كه از نظر فكرى و عقلى فهميدند خدايى قابل عبادت هست و توانايى حفظ و انجام صحيح فريضه را نيز داشتند كه تقريباً ده سالگى است ، براى روزه نيز هرگاه كه دختر يا پسر توان جسمى براى روزه‌دارى داشتند ، بايد روزه بگيرند كه ميانگينش 13 سالگى است ، احكام حقوقى قابل مجازات نيز بستگى به رشد فكرى و ذهنى و بلوغ اجتماعى آن‌ها دارد و هيچ تفاوتى از اين جهت بين پسر و دختر نيست . پس اين قبيل مسايل قابل حل است .\r\nيا مىگويند چرا مرد براى كارهايش ، نيازى به اجازه‌ى همسرش ندارد ، ولى زن حتى براى صله‌ى ارحام بايد از شوهرش كسب اجازه كند . پاسخ اين است كه طبق آيه‌ى « و لَهُنَّ مِثْلُ الّذى عَليهِنَّ بِالمَعروف » ( بقره / 228 ) بر هر دوى مرد و زن در انجام واجبات ، مستحبات ، مباحات و ترك محرمات نيازى به اجازه از يكديگر نيست ، مگر اين كه به اركان خانواده خللى وارد شود .\r\nمثلًا اگر زن يا مرد ، برادرى دارد كه ارتباط با او به دليل ضعف ايمان يا بىدينىِ وى ، باعث از هم گسستگى خانواده‌اش مىشود ، نخست بايد او را ارشاد و نصيحت كند و اگر نپذيرفت ، بايستى برمبناى امر به معروف و نهى از منكر ، بايد با وى قطع رابطه كند .\r\nولى اگر روابط با اقوام ذيصلاح ، مؤمن و متديّن ، تحكيم كننده‌ى بنيان خانواده است ، براى زن و مرد ، حكم معلوم است و نيازى به اجازه از همديگر ندارند . البته به جهت حفظ احترام طرفين ، هماهنگى و اطلاع از كارهاى يكديگر لازم است . پس ملاك ارتباط تنها برمبناى ايمان و اخلاقِ شايسته‌ى طرف ارتباط است .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nاما يكسرى تعارضات قوانين حقوق بشر با قوانين اسلام قابل حل نيست . زيرا نصّ صريح آيات الهى بر آن‌ها دلالت دارد . مثلًا مىگويند چرا شهادت دو مرد براى اثبات امور مالى مثل سرقت يا بدهى و . . . كافى است ، ولى شهادت چهار زن در اين موارد ، قابل قبول نيست . بايدگفت : اگر شهادت زن در امور مالى نصفِ مرد است ، كه شهادت دو مرد مساوى با شهادت يك مرد و دو زن مىباشد - و نه حتى چهار زن - اولًا اين حكمِ تعبّدى ، طبق نصّ قرآن بايد پذيرفته شود كه « واستشهدوا شهيدين من رجالكم فان لم يكونا رجلين فرجلٌ و امرأتان » ( بقره / 282 ) يعنى : دو مرد را در امور مالى خود شاهد بگيريد و اگر دو مرد نبودند ، پس يك مرد و دو زن . ثانياً خود اين آيه ، حكمت اين حكم را فراموشى و انعطاف‌پذيرى زنان در نفى و اثبات مسايل مالى ذكر كرده است كه « أن تَضِلَّ احداهُما فَتُذَكِّر إحداهُما الاخرى » ( بقره / 282 ) اگر يكى از دو زن ، موضوع مشهود را فراموش كند يا دچار سردرگمى شود ، « 1 » ديگرى او را هوشيار سازد . اما چون در اين‌جا قرآن پس از ذكر حكم ، علت يا حكمت آن را بيان فرموده است ، بنابراين حكم ، قابل استثناء خواهد بود كه اگر زن يا زنانى اين‌گونه نباشند ، همانند مردان ، شهادت مالىشان پذيرفته است و بالعكس اگر مرد يا مردانى فراموش‌كار و انعطاف‌پذير باشند ، حكمشان همان حكم زنان فراموش‌كار است و در هر صورت مردان و زنان در ابراز شهادتشان بايد مصداق « مِمَّن ترضون من الشهداء » باشند كه حداقل عدالتى در شهادت مالى داشته باشند . بنابراين‌شرط اصلى در اثبات شهادت ، افزون بر عدالت ، حفاظت و نگهبانى موضوع مورد شهادت است تا علم‌آور باشد چه از مردان يا زنان و يا هر دو .\r\nدر باب شهادت بر باكره يا ثَيِّبه بودن ، باردارى ، مساحقه و مانند اين‌گونه ويژگيهاى زنان ، تنها شهود زنان قابل قبول است و شهادت مردان درباره‌ى مساحقه و مانندش هرگز پذيرفته نيست .\r\nدر جريان تخلّفات اخلاقى نيز ، نخست بايستى دولت و اجتماع اسلامى با رهبرى شرعمَداران ، شيوه‌ى ازدواج صحيح را بگونه‌اى كه اسلام قرآنى مقرر داشته است رواج\r\n\r\n\r\n","description":"","footnote":"\r\n( 1 ) - « تَضِلَّ » در اين‌جا به معناى ضلالت و گمراهى نيست ، بلكه به‌دليل « مِمَّن تَرضَون . . . » به معنى سردرگمى و فراموشى درعين واجد بودن عدالت است\r\n","page_name":" 360 ","page_number":360},
  {"content":"\r\n\r\nدهند تا هرگز زمينه‌اى براى انحراف اخلاقى و جنسى پيش نيايد و اگر با اين وصف ، عملى ضد اخلاقى بگونه‌اى انجام شود كه چهار نفر مرد عادل در رهگذر ، آن را بنگرند ، اين‌جا جاى شهادت است ، كه با شرائطش هر دوى زن و مرد به كيفر مىرسند ، ولى چنان جرمى ، هرگز در جامعه‌ى اسلامى به‌طور آشكار اتفّاق نمىافتد ، مگر بسيار بسيار كم و اسلام با قانون جزايى با اين قيود ، تنها خواسته است اجتماعات اسلامى چنان ناهنجار و بىبند و بار نشوند كه مانند برخى از جوامع غربى در ملاء عام ، عمل منافى عفّت انجام شود و ناظران نيز اهميتى به آن ندهند ، و هرگز علمِ حاكمِ شرع هم در باره‌ى كيفر عمل جنسى نامشروع كافى نيست ، زيرا در آيه شريفه شهادت چهار شاهد عادل ، موضوعيت و طريقيت دارد ، كه در اين صورت نه علم قاضى مىتواند جايگزين اين شهادت باشد و نه شهادت‌هاى غير اطمينانى و نه حتى اقرار مجرم هم براى اجراى حدّ كافى نيست ؛ و رؤيت جرم جنسى توسط افرادى كمتر از چهار نفر مرد عادل ، حكمش فقط نهى از منكر است و نه كيفر ، زيرا حدّ شرعى تنها در موارد شهادت شايسته مقرر گشته است : « لولا جاءوا عليه باربعة شهداء فإذ لَم يأتوا بالشُّهداء فأولئك عند اللَّه هم الكاذبون » ( نور / 13 ) . چرا - اين تهمت زنندگان - براى اثبات زنا ، با چهار شاهد مرد نيامدند ، پس چون با چهار شاهد نيامدند ، در نتيجه اينان نزد خدا همان دروغ‌گويانند . كه نه كمتر از آن و نه شهادت زنان و نه اقرار زناكاران ، و نه علم قاضى ، نه تنها هرگز حجّت شرعى نيست ، بلكه دروغ است و موجب تنبيه و حدّ قَذف ( : تهمت ) نيز هست ، چنان‌كه در نصّ آيات نور مىبينيم .\r\nاگر كسانى احكام شرعى را درست اجرا نكنند ، كوتاهى از شرع نيست . مثلًا مىبينيم كه سنگسار با شرايطش انجام نمىشود ، حال كه سنگسار طبق شرائط انجام نمىشود آيا مقصّر شرع و شريعت اسلام است ؟ سنگسار كردن و رجم هم به معناى كشتن نيست ، بلكه به معناى توهين و تحقير زن يا مرد همسردارى است كه در ملأعام عمل منافى عفت انجام داده‌اند ، ثانياً بايستى چهار شاهد عادل آن را ديده باشند ، ثالثاً سنگ نبايد زده شود ، بلكه ريگ‌هايى حداكثر به اندازه‌ى بند انگشت باشد ، رابعاً به نقاط حساس بدن مثل سر كه باعث مرگ مىشود ، نبايد زده شود ، خامساً نقاط حساس بدن زير مقدارى\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nخاك پوشانده شود كه زدن ريگ او را ناقص‌العضو نكند ، نه اين كه نيمى از بدن مجرم كلًا در گودالى داخل خاك فرورود ، سادساً اگر مجرم فرار كرد ، حدّ ريگ زدن هم تمام است . مىبينيد كه اين‌گونه رجم چقدر متفاوت است با آن‌چه انجام مىشود .\r\nبنابراين صِرف ديدن شوهر هم براى اجراى حكم كافى نيست و اگر مردى ببيند كه همسرش خيانت مىكند ، ابتدا بايد مراحل امر به معروف را انجام دهد و اگر اصلاح نشد ، عقد آن‌ها مبدّل به انطلاق است و با مراجعه به دادگاه صالحه و چهار بار قسم خوردن ، دادگاه نيز بايد حكم انطلاق را صادر كند و ديگر هيچ .\r\nو يا قصاص زن و مرد را عنوان مىكنند كه ظلم به زنان است . اولًا بايد گفت قصاص تنها بهاى جسم زن يا مرد است آن هم به‌طور كلى نه جزيى . جسم مرد يا زن از چند جهت قابل قيمت‌گذارى است : از جهت توليد و درآمد اقتصادى ، از جهت قدرت بدنى ، از جهت درصد صحت و سلامت فيزيولوژى ، از جهت قدرت بر توليد نسل ، از جهت قدرت دفاعى و . . . بررسىها به‌طور كلى نه در ايران بلكه در طول تاريخ نشان مىدهد كه قدرت مردها بر كسب درآمد و قدرت اقتصادى و . . . بالاتر است . حتى در آمريكا كه در حد بسيار بالا سعى كرده‌اند زن‌ها و مردها مساوى باشند هنوز تقريباً 40 درصد كارهاى اقتصادى با زنان است و 60 درصد با مردان ، و در جوامع ديگر اين نسبت بسيار دور تر از اين است ، و حتى در جوامعى كمتر از 20 يا 10 درصد زنان شاغل هستند . گرچه مىتوان گفت امكانات نيست ، اما اين را نيز مىتوان گفت كه اگر همه مشاغل را با هم در نظر بگيريم زنان شاغل حتى در كشورهاى پيشرفته ، اكثراً در كارهاى سبك‌تر و در جوامع امروزى بيشتر در سازمان‌ها و اداره‌ها مشغول به كار هستند ، و مشاغل سنگين بيشتر بر عهده مردان است . گرچه گاهى زنان نيز مشاغل سنگين دارند لكن عمومى نيست .\r\nاز جهت قدرت بدنى نيز با بررسى تجربى مىتوان دريافت كه قدرت بدنى مردان به‌طور كلى بيشتر از زنان است . گرچه اگر زنانى ورزش كنند قوى مىشوند ، لكن زنان ورزشكار را با مردان ورزشكار مقايسه كنيد و خواهيد ديد كه مردان ورزشكار قوىتر از زنان ورزشكارند و مردان عادى نيز قوىتر از زنان عادى هستند .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nاز جهت صحت و سلامت فيزيولوژيك نيز قدرت مقابله‌ى جسمى مردان در بيمارىها به‌طور عمومى بيشتر است و درصد زنان بيمار بيشتر از مردان بيمار است .\r\nالبته غير از بيمارىهاى ناشى از سوانح كه احياناً مردان بيشتر آسيب مىبينند .\r\nاز جهت قدرت بر توليد نسل ، يك زن در 9 ماه يك يا دو فرزند مىتواند ايجاد كند ، اما مرد در 9 ماه توانايى ايجاد فرزندان بسيار بالاترى دارد و توجه به اين مسئله در مواقع اضطرارى براى توليد نسل مثل هنگام جنگ ، بسيار لازم است .\r\nاز جهت قدرت دفاعى نيز در تمامى جنگ‌هاى سابق و لاحق دنيا ، مردان محور و اساس دفاع را تشكيل مىدهند ، و حتى امروزه كه در ارتش برخى كشورها زنان و مردان شركت دارند ، باز هم قسمت اصلى نفرات را مردان تشكيل مىدهند و زنان نظامى بيشتر در كارهاى ادارى يا پشتيبانى خدمت مىكنند .\r\nبنابراين مىتوان اين خصوصيات و وظايف اقتصادى ويژه‌ى مرد را قرينه‌اى خارج از متن بر تفاوت ديه يا سهم الارث مرد دو برابر زن دانست ، و از نظر متن قرآن و سنت نيز نفقه‌ى زن در خانه پدر ، شوهر و سپس در خانه‌ى پسرش بر عهده‌ى مردان است ، كه در هر سه موقعيت ، زن ، « نفقه گيرنده » و مرد در تمام اين حالات « نفقه دهنده » است و در نتيجه سهم‌الارث دو برابر مرد با اضافاتى بايد براى خود زنان مصرف شود ، ولى از نظر شرع مقدس اسلام لازم نيست سهم‌الارث زن به مصرف خود و شوهرش برسد ، اما مردان موظفند زنان و افرادى ديگر را اداره نمايند . دين اسلام علاوه بر وظايف اقتصادى بىشمار مردان ، امتيازات بىشمار معنوى براى زنان قرارداده است كه اين ارزش‌هاى معنوى بسى بالاتر از دوبرابر بودن ارزش اقتصادى مردان است . يعنى تفاوت‌هاى فيزيكى زنان و مردان هرگز امتيازى در معنويت براى مردان ايجاد نمىكند ، بلكه هركدام ايمان والاترى داشته باشند ، برترند : « انّ اكرمكم عنداللَّه اتقاكم » پس مىبينيم كه شارع حكيم با گذاشتن مسؤليت نفقه‌ى زن و فرزند بر عهده‌ى مردان و با وجود امتيازات فيزيكى جسم مردان در مقدار قدرت بدنى و ساير خصوصيات ، يك امتياز مالى نيز در ارث و ديه براى آنان قايل شده است و آيا مىتوان گفت اين\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nبىعدالتى است ؟ به هر حال قيمت بدن مرد بيش از قيمت بدن زن است ، گرچه داراى افكار و روحيات كاملًا مساوى باشند . و مرگ نيز از بين رفتن جسم است نه از بين رفتن روح . بنابراين به‌طور قطع اگر ديه يا قصاص زن و مرد مساوى باشد ، بىعدالتى خواهد بود . گرچه شخص قاتل داراى عذاب اخروى مساوى است ، چه مقتول زن باشد يا مرد . « 1 » ما نمىخواهيم براى احكام فلسفه و دليل تراشى كنيم و بگوييم حتماً فلسفه‌ى تفاوت ديه‌ى زن و مرد همين موارد است . فرض كنيم اين‌ها هم نباشد وقتى نصّ صريح قرآن و سنّت قطعيّه دلالت بر مطلبى دارد جاى بحثى نمىماند و آيات قرآن و سنّت قطعيّه دلالت قطعى بر اين دارند كه ارث ، ديه و قصاص زن و مرد متفاوت است و اين موارد كه حقوق بشر با اسلام امكان به تفاهم رسيدن ندارد خيلى كم است ، و قسمت بيشترى از آن قوانين با احكام اسلام هماهنگى دارد و مىتوان آن‌ها را پذيرفت .\r\nتكرار مىكنيم كه اگر بخواهيم روش يا حكمى از قرآن و سنّت را موقّت و انحصارى به صدر اسلام بدانيم ، بايد قيدى از خود متن ارايه كنيم . چون ما و شما با علم ناقص و خطاپذير خود نمىتوانيم طرحى جايگزين طرح و علم مطلق الهى كنيم . شما اسمش را حكم بگذاريد يا روش يا شيوه ، فرقى ندارد . احكام و روش‌هاى الهى دو گونه است :\r\nروش‌ها و شيوه‌هايى كه بشر توان رسيدن به آن را ندارد يا اگر هم داشته باشد چون عُقلا زيادند و عقل‌ها گوناگون ، هر عقلى روشى پيشنهاد مىكند و در نهايت مسأله اختلافى خواهد شد . مثلًا در همين احكام حقوقى كه مىگوييد طبق شرايط فرهنگى ، سياسى و . . .\r\nدر هر عصر قابل تغيير هستند ، بايد پرسيد : چه كسانى بايد حكم جديد را وضع كنند ؟ اگر عده‌اى از عقلاى بشر بخواهند حكم جديدى به جاى احكام خدا وضع كنند ، اولًا چه تضمينى براى عدم اختلاف وجود دارد ؟ ثانياً با اجراى حكم جديد شما ، چه كسى پاداش و عذاب آن را در قيامت مىپذيرد ؟ آيا خدا پاداش مىدهد يا بشر ؟ چگونه مىتوان فهميد حكم جديد مورد رضاى خداى متعال هست يا خير ؟\r\nبايد گفت : خداى متعال به‌هيچ وجه كسى را در تعيين احكام تشريعى شريك خود\r\n\r\n\r\n","description":"","footnote":"\r\n( 1 ) - توضيحات كامل دربارهء علّت و چگونگى حقوق زنان و مردان در كتاب « حقوق زنان از ديدگاه قرآن و سنّت » آمده است\r\n","page_name":" 364 ","page_number":364},
  {"content":"\r\n\r\nنمىگرداند و در شريعت حداكثر ممكن را براى رفع نيازهاى تكليفى و پديدنيامدن اختلاف بيان فرموده است .\r\nاين كه ما تنها عباديات را ابدى بدانيم و كل مسايل و احكام اجتماعى را موقّتى و منحصر به زمان و مكانى خاص ، مخالف نصّ و عقل است . زيرا در نصوص ما قيدى بر موقتى بودن - مثلًا احكام جزايى - ندارد . عقل نيز مىدانيم كه مطلق نيست و توان برابرى با مطلق را ندارد . چه شيوه و روشى مىخواهد ارايه دهد تا با مطلق برابرى كند ؟ ! اين كه مىبينيد مثلًا در بعضى جوامع اسلامى مثل ايران پاره‌اى احكام مخصوصاً احكام جزايى و قضايى بازدهى و نتيجه‌ى مطلوب را ندارد ، دليل بر ناقص يا موقّتى بودن احكام قرآن نيست ، بلكه دورى از قرآن ، عدم عدالت در اجراى احكام ، اختلاط احكام قرآن با غير قرآن ، سالم نبودن بعضى مجريان و . . . علت آن است . همه‌ى روش‌هاى قرآن بايد موازى با هم عمل شود تا عدالت مطلق در جامعه حكمفرما باشد .\r\nو گرنه چند حكم قرآنى را عمل نمودن و ساير احكام را رها كردن و حتى در مواردى خلاف قرآن رفتار كردن ، جز بدبينى و دين‌زدگى ثمره‌ى ديگرى ندارد . اگر قرار است دست فردى قطع شود مردم و مسؤولين همه در آن شريكند . نمىشود يك مسؤول اختلاس كند ، دستش را قطع نكنند ، يك فردى عادى را به اشد مجازات محكوم كنند ! نمىشود احكام دزدى و قصاص و . . . را براى مردم عادى اجرا كنند ، « 1 » و تكليف بيت‌المال‌خواران را روشن نكنند . اين تبعيض‌ها در نهايت به اين‌جا مىرسد كه عده‌اى فكر كنند شايد شيوه‌ى بهترى براى جلوگيرى وجود داشته باشد . شما هر چه تلاش كنيد قانونى بهتر و جامع‌تر و مفيدتر و يا برابر با قوانين قرآن پيدا نمىكنيد . لكن بايد توجه به تفكيك مسايل الهى و بشرى داشته باشيد . احكامى كه به‌طور واضح و كامل به صورت نصّ آمده و قيدى بر انحصار ندارد ، به هيچ وجه تغيير نمىپذيرند . اما در موضوعات بشرى شما به سادگى انعطاف اسلام را مشاهده مىكنيد . البته نه اسلام مصطلح حوزوى\r\n\r\n\r\n","description":"","footnote":"\r\n( 1 ) - البته قطع دست دزد و اجراى ساير احكام ، هريك شرايط زيادى دارد كه به آن‌ها توجه نمىشود كه بدون نياز ، حتى با نياز و ترك سعى و كوشش در حضور گروهى كه دستكم دو نفر از آنان عادل باشد كه چنان دزدىاى بسيار وقيحانه و چنان دست بايد قطع شود\r\n","page_name":" 365 ","page_number":365},
  {"content":"\r\n\r\nكه مملوّ از خرافات و جعليات است ، بلكه اسلام خالصِ قرآنى كه هيچ خدشه‌اى بر او نيست .\r\nدر قرآن و سنّت قطعيه حكمى كه وضع شده ، به حكم ايمان بايد پذيرفت ، اما اگر علت نماز صبح يا علت حقوق زنان و مردان را بخواهيم بدانيم ، بازهم بايد از خود شريعت جويا شويم و از خود نمىتوانيم علت‌تراشى كنيم . مثلًا در قرآن آمده است : « و لكم فى القصاص حيوة يا اولىالالباب لعلكم تتقون » اين حكمتى است كه ذكر شده و شايد حكمت‌هاى ديگرى هم باشد كه ذكر نشده است . بنابراين‌ما نمىتوانيم بگوييم چه احكامى واجد مصالح خفيه هستند و چه احكامى نيستند و با معيار چتر عدل و جور ، نمىتوان اسلام را تقسيم و پاره‌پاره كرد . حتى عباديات هم جزء عدل و جور هستند ، زيرا حقوق عبارت است از حق النفس ، حق الناس و حق‌اللَّه و عدم رعايت هريك از اين حقوق ، باعث ظلم به نفس ، يا ظلم به مردم است . اگر كسى نماز نخواند ، حق‌اللَّه را رعايت نكرده و در حقيقت به خود ظلم كرده است ، چرا كه بازخواست اخروى گريبان‌گير او خواهد شد . اگر كسى از اموال ديگران دزدى كند ، حق‌اللَّه و حق‌الناس را رعايت نكرده و ظلم به خود و ظلم به ديگران كرده است . بنابراين عدل و جور يك بعدى نيست و داراى ابعادى است . اصولًا تشخيص وجود يا عدم مصالح خفيه با كيست ؟ شما كه نمىتوانيد از خود بگوييد اين قسم احكام واجد مصالح خفيه هستند و اين قسم نيستند و ديگران چيزى غير از اين بگويند ! حتى پيامبر نمىتواند چيزى اضافه بر وحى بگويد . چنين نيست كه پيامبر صلى الله عليه و آله به يك كمالاتى رسيده و بعد عبادت را كشف كرده باشد ، بلكه پيامبر كه به كمالاتى رسيد ، سبب شد كه به او وحى رسالتى شود و او افتخار داشت كه مبلّغ و رسول وحى آخرين است : « و ما على الرسول الا البلاغ المبين » شما با چه دليل و مدركى مىگوييد پيامبر عبادت كشف مىكرد ؟ آرى ، انسان‌ها با تفكر در امورى و تمركز مىتوانند به كشفياتى برسند و بعد به ديگران بگويند ما چنين و چنان روشى را در پيش گرفتيم و بعد به چنين كشفى رسيديم ، شما هم اگر مىخواهيد به كشفياتى برسيد ، همانند ما عمل كنيد . اما دريافت و ابلاغ وحى ، با شيوه‌ى تفكر صورت نمىگرفت ، بلكه هدف\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nخداى متعال از ارسال انبياء ، رساندن تكاليف مورد نظر الهى به مكلفان بود ، نه اين‌كه انبياء مدرك نبوت گرفته باشند و بعد طبق اين مدرك هر چه بگويند ، خدا هم تأييد كند .\r\nدر دانشگاه‌هاى بشرى اين‌گونه است كه پس از طى مراحلى به دانشجو مدرك دكترا يا مهندسى مىدهند و بعد آن شخص با مدرك خود مىتواند مستقلًا رأى و نظر دهد . با اين حال دكتر و مهندس نمىتواند خلاف موازينى كه ياد گرفته است عمل كند ، بلكه بايد علمى و با دلايل فعاليت كند . اما در حوزه‌ى رسالت ، مدركى از جانب خدا صادر نمىشود كه طبق آن رسول يا نبى چيزهايى يادگرفته باشد و طبق موازين تعليمى عمل كند ، بلكه لحظه به لحظه بايستى مطيع وحى و منتظر دستورات و فرامين جديد باشد .\r\nرسول يعنى نامه‌رسان و نه كسى كه واجد مدركى شده باشد و در نامه‌ها دخل و تصرف كند . پيغامبر بايد پيام را بدون كم و كاست به مقصد برساند . انبياء هم مأمور رساندن نامه‌ى وحى به مكلفان بودند و ديگر هيچ . شما اگر مىخواهيد متشرع و مؤمن به شريعت باشيد ، بايد مطيع اوامر الهى شويد و چيزى كم و زياد نكنيد . دين را مطابق ميل خود يا جامعه تغيير ندهيد و تنها در امور بشرى هرچه مىخواهيد پيشرفت كنيد . اگر گذشتگان با آراء و نظرات خود ، معضلاتى ايجاد كرده‌اند ، دين را مقصر ندانيد و توجيهات خلاف نص نكنيد .\r\nاگر در جامعه و كشورهاى ديگر ، به‌گونه‌اى عمل مىكنند و احتمالًا از ايرانِ امروز بازدهى بيشترى دارد ، جاى تعجب نيست ، زيرا ما به قرآن عمل نمىكنيم يا فقط به چند حكم محدود آن عمل مىكنيم و بقيه را رها كرده يا برضدّ آن رفتار مىنماييم . بايد همه‌ى احكام قرآنى را با برداشت‌هاى درونى از خود قرآن به‌طور موازى و همه‌جانبه عمل كنيم ، آن گاه قضاوت كنيد قوانين الهى بهتر است يا قوانين بشرى ! الآن ما هر چه بگوييم ، تجسّم مدينه‌ى فاضله ، محال به نظر مىرسد . مدينةالنبى بر مبناى قرآن تشكيل شده بود . قانون مدينةالنبى قرآن بود نه اجماعات و قال و قيل شيوخ و رجال .\r\n« و مَن أحسنُ منَ اللَّه قيلًا » اگر مىخواهيم جامعه مدنى بر اساس مدينةالنبى بسازيم بايد قانون خود را بر اساس قرآن بدون « ان قُلت » ها مورد بازنگرى قرار دهيم . چون در\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nزمان پيامبر قال و قيلى برپا نبود . هر چه بود قرآن بود و بس . فرمايشات پيامبر نيز در حاشيه و موافق قرآن بود . طبق كلام پيامبر صلى الله عليه و آله در حديث شريف مُنى بايستى احاديث و همين‌طور ساير اقوال ، با قرآن سنجيده شود . براى رسيدن به « مدينه فاضله‌ى نبوى » بايد در علوم جديد ، متخصصين فن ، موضوع‌ها و راهكارها را تعيين كنند . آن گاه علماى اصيل قرآنى آن‌ها را تطبيق كنند و اگر بخواهند رأيى از شوراى متخصصين را ردّ كنند ، بايستى بگويند كه طبق چه قاعده‌اى از احكام اسلامى و چه دليل قرآنى ، حكمى را ردّ كرده‌اند و نه اين‌كه مستبدانه بدون بيان دليلى محكم ، نظرات متخصصان را باطل اعلام نمايند . تنها راه اين است كه هم ثبات انديشه‌ها و تداوم خلاقيت‌ها تضمين مىشود ، و هم ضمانت اجرايى بر مبناى تخصص افراد بالا مىرود ، و هم اين‌كه علوم جديد و دين با احترام متقابل ، قدرت كارسازى فوق‌العاده‌اى خواهند داشت . زيرا دين مخالفتى با پيشرفت بشر در توانايىها و استعدادهايش ندارد ، بلكه حتى اين امور را به خود بشر وانهاده است .\r\nمىتوان و بايد گفت : كل مسايلى را كه خداى متعال با نصّ صريح يا ظاهر پابرجاى قرآن تشريع فرموده ، مربوط به اوست و بشر حق دخالت در آن حوزه را ندارد ، چون يا ادراكش به آن نمىرسد و يا در آن‌ها اختلاف پديد مىآورد . بشر بايد استعدادهاى خود را در امور مربوط به خود مصرف كند تا به نتيجه برسد . بسى افسوس كه بشر در حوزه‌ى مسايل مربوط به خودش ، روز به روز افزون بر ديروز در حال پيشرفت است ، ولى گروهى از شرعمداران با انفصال از قرآن و اتكاء به غير قرآن و جمود بر آن ، روز به روز در نقصانند .\r\nاميد است با اتصال به معارف و احكام خدا در قرآن ، تناقضات دينى و تضادّ علوم و دين را بر طرف سازيم .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\n46 حاكميت دينى\r\nدكتر شبسترى : « علم فقه به همه‌ى نيازهاى زمان پاسخ مىدهد » . عده‌اى اين جمله را در مقام نفى نقش علوم و معارف انسان براى اداره‌ى جامعه و در مقام معارضه ميان دين و عقل به كار مىبرند . اين گروه توانايىهاى انسان را به منظور اثبات نياز به وحى ، نفى مىكنند و فكر مىكنند تا انسان نفى نشود ، جا براى خدا باز نمىشود و تا عقل نفى نشود ، جا براى وحى باز نمىشود . علم فقه به اين سؤال پاسخ مىدهد كه تأسيس و يا استفاده از فلان نهاد و فلان نظام از نظر حقوق اسلامى جايز يا غيرجايز است . ولى اين كه انسان بايد در صدد ايجاد چه نوع نظام و نهادى برآيد ، مربوط به علم فقه نيست . علم فقه نمىگويد در چه شرايط معينى چه نوع نظام و نهادى را بايد اجرا كرد . قبلًا يادآور مىشويم كه بحث ما در اين مقال درباره‌ى « معاملات و سياسات » فقه اسلامى است و نه ابواب عبادات . در طول بيست و سه سال نبوت و حكومت پيامبر اسلام صلى الله عليه و آله ضوابط و قوانين معينى زندگى اجتماعى مسلمين را اداره مىكرد . تحولات اجتماعى پس از پيامبر نشان داد كه لازم است از اين ضوابط و قوانين يك تفسير حقوقى داده شود تا تكليف مسلمانان در برابر حوادث جديدى كه پيش مىآيد ، معلوم شود . اجتهاد فقهى ،\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهمان تفسير اين ضوابط و قوانين بود و هنگامى ضرورت پيدا مىكرد كه سؤال جديدى پيدا مىشد ، اگر اين حوادث جديد اتفاق نمىافتاد . و به همان حال باقى مىماند كه در زمان حيات پيامبر بود ، هيچ‌گونه اجتهادى لازم نمىشد . اين‌طور نبود كه فقهاى امت با انگيزه‌ى شخصى خود و به اصطلاح « ابتدا به ساكن » بنشينند و با غور و تفحص در كتاب و سنت ، فروع فقهى درست كنند . تقريباً تمامى انواع معاملات « عقود و ايقاعات » اعم از بيع ، اجاره ، هبه ، صلح و . . . قبل از ظهور اسلام يا در ميان اعراب و ساير جوامع متداول بود . دربارهء جنگ و صلح نيز اصول و مقرراتى وجود داشت . مداخله‌ى كتاب و سنّت و سپس مداخله علم فقه در اين مسايل از نوع تنظيم و تطبيق آن‌ها با مقتضيات جهان‌بينى و اخلاق اسلامى بود و حذف آداب و رسوم ، مخالف با اين معيارها بود و جنبه‌ى تأسيس نداشت . اين تفكر كه كتاب و سنّت مبدأ نظام‌ها و تشكيلات ادارى و انواع معاملات رايج در ميان مسلمانان بوده ، دور از حقيقت است . پاره‌اى از اهل نظر ادعا مىكنند قرآن تنها دو شيوه‌ى « بيعت و شورى » را روش صحيح حكومت اعلام نموده و به تأسيس اصل پرداخته است . درحالىكه حكومت ارثى داود و سليمان نيز از نظر قرآن مشروع بوده است . مسأله اصلى حكومت از نظر قرآن « عدالت » است نه انتخاب يا انتصاب يا شورى و مانند اين‌ها . [ هرمنوتيك / 5 
  ]\r\nدكتر سروش : ايمانى كردن آدميان چنين آسان نيست . اجراى احكام به زور ممكن است ، اما القاى ايمان چطور ؟ . « أنلزمكموها و انتم لها كارهون » قائمه جامعه دينى ايمان رضامندانه است و ايمان اكراه بردار نيست كه يك‌دست شدنى هم نيست . [ مدارا و مديريت / ص 315 
  ]\r\nبحث از حكومت اصولًا بحثى فرافقهى و حتى فرادينى است و تكليف آن را بايد در عرصه‌هاى غيردينى و غير فقهى ( يعنى كلام و انسان‌شناسى ) روشن كرد . بحث دربارهء مسأله « ولايت فقيه » هم مشمول همين حكم است . خود قائلين به اين نظريه معتقدند كه ولايت فقيه دنباله امامت است و همه حقوق و اختياراتى كه اولياى خداوند ( اعم از پيامبر يا امام ) دارند ، به نحو مطلق به ولى فقيه تعلق مىگيرد ، اگر اين رأى در باب\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nنظريه‌ى ولايت فقيه پذيرفته شود ، به خوبى معلوم مىكند كه بحث درباره‌ى آن بيرون از دايره‌ى فقه است ، چراكه مسأله نبوت و امامت از مسائل كلامىاند ، نه فقهى . بنابراين نظريه « ولايت فقيه » هم به عنوان يك نظريه حكومتى بايد در عرصه كلام و مقدم بر فقه مورد بحث و بررسى قرار گيرد . ما دين را به « ايمان و عمل » تعريف مىكنيم و ايمان را بر عمل مقدم مىشماريم . لذا در نظر ما حكومت دينى از آن حيث كه دينى است ، علىالاصول حكومت ايمانى است ، يعنى حكومتى است كه مؤمنان به دليل اين‌كه انسان‌اند و محقّ و مؤمنند آن را بنا مىكنند و حكومت دينى هم خود را ملزم مىداند فضايى فراهم آورد كه پاسبان ايمان آزادانه و آگاهانه و تجربه دينى مؤمنان باشد . نظريه ديگر مدعى است كه حكومت دينى ، حكومت فقهى است كه حاكمش ( كه فقيه است ) بنابر وظيفه شرعى ، مكلف است پاسدار و حافظ و مجرى احكام و فروع فقهى در جامعه باشد . به بيان ديگر ، شرع واجد احكامى است كه مردم بايد به آن‌ها عمل كنند و حاكم دينى هم موظف است اين احكام را جارى و مجرى بدارد و اگر براى اين كار اجبار و الزام هم لازم آمد ، از اجبار و الزام دريغ نكند و از اين طريق سعادت اخروى مردم را تأمين نمايد . اين حكومت ، منبعث از تكليف فقهى فقيه يا مؤمنان است ، نه حقّ غير دينى آنان . رأى مقابل چنان‌كه گفتيم مدعى است كه حكومت دينى مكلف است مردم را چنان محدود كند كه كسى تخلف فقهى نكند و گناهى مرتكب نشود و به‌ويژه در ملأ عام ارتكاب حرام صورت نگيرد ؛ اما اگر ايمان را مبنا و ضابطه قرار دهيم ، جامعه دينى ، جامعه‌اى خواهد بود كه مردم آن ، ايمان را آزادانه انتخاب كرده باشند و عمل بعد از اين گزينش آزادانه آمده باشد . اما اين حاكم حق حكومت را از كجا اخذ مىكند ؟ در نظريه فقهى رايج ، حاكم دينى ، حق حكومت خود را از خداوند اخذ مىكند و در اين ميان وظيفه مردم حداكثر اين است كه كشف كنند اين حق از آن كيست . اين كشف مىتواند از طريق انتخابات صورت بگيرد و اين حداكثر جايى است كه در حكومت فقهى به حقوق بشر داده مىشود . [ مدارا / ص 357 - 354 
  ]\r\nاگر شما حق نظارت بر حكومت داريد ، به راحتى مىتوان اثبات كرد كه حق حكومت\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nكردن هم داريد . معنى ندارد كه به كسى بگويند شما حق داريد فردى را عزل كنيد ، اما حق نداريد او را به آن مقام نصب كنيد . حق عزل كردن بالاتر از حق نصب‌كردن است .\r\n[ ص 361 
  ]\r\nدر جامعه ما جسته و گريخته كسانى هستند ( آن هم از ميان فقيهان و مسئولان ) كه مىگويند تمام نهادهاى حكومتى ، مشروعيت خود را از ولىفقيه مىگيرند . فرض كنيم كه اين‌طور باشد و تمام اين نهادها مشروعيت خود را از ولىفقيه بگيرند . بنابر اين فرض ، مجلس خبرگان هم بايد مشروعيت خود را از ولىفقيه بگيرد . حال اگر اين مجلس درصدد برآمد نقدى از ولىفقيه بكند و در مقابل ، ولىفقيه مشروعيت آن را لغو كرد ، ديگر آن نقد چه محلّى از اعراب خواهد داشت ؟ . مىپرسيد كه پس مجلس خبرگان ، حق نظارت خود را بايد از كجا اخذ كند ؟ جواب اين است كه اين حق ( يا تكليف ) از بالارسنده نيست ، بلكه خود مردم ، به محض انسان بودن از پيش خود واجد اين حق هستند . يعنى اين حق غيردينى يا تكليف غيرحكومتى براى مردم ثابت است . [ ص 360 
  ]\r\nعرض بنده اين است كه خواه ما حكومت فقهى بنا كنيم ، خواه حكومت دينى بنا كنيم ، در هردو صورت انتظارات دينى و دنيوى ما از حكومت دينى و فقهى ، بايد حداقلى باشد و فكر بهبود دنيا و دين خود را بايد از راه ديگر كنيم . [ ص 366 
  ]\r\nآيةاللَّه صادقى : « اين‌كه گفتيد ، علم فقه به همه‌ى نيازهاى زمان پاسخ مىدهد » جمله‌ى درستى نيست ، صحيحش اين است كه بگوييم قرآن و سنّت قطعيه به همه‌ى سؤالات و نيازهاى تكليفى كه خدا از بشر مىخواهد و به بعضى از نيازهاى غيرتكليفى بشرى پاسخ مىدهد . كسانى كه با علم فقه مرسوم كه دچار اشتباهات زيادى نيز هست ، مىخواهند علوم و معارف انسانى را تخطئه كنند ، در حقيقت به نقش دين در جامعه پى نبرده‌اند ، دين هدايت‌گر مردم به سوى اطاعت از فرامين الهى و انجام تكاليف شرعى است و شرع هم دخالت چندانى در امور خاص بشرى نمىكند . بنابراين‌نياز به وحى در خواسته‌هاى پروردگار از انسان است و نياز به عقل در دريافت و فهم خواسته‌هاى پروردگار و هم‌چنين در رفع نيازهاى روزمره‌ى زندگى و پيشرفت در علوم بشرى است .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nما مىپذيريم كه دين به تشكيل نهاد يا نظام خاصى امر نمىكند و امور و مسايل مربوط به تأسيس يا ادغام انواع نهادها ، وزارت‌خانه‌ها و ادارات ، مربوط به خود بشر و نيازهاى زمانى و مكانى هر جامعه‌اى است . اگر متخصصان و كارشناسان جامعه‌اى تشخيص دادند در زمينه‌اى مثل كشاورزى ، دو وزارت‌خانه لازم است يا تشخيص دادند وجود دو يا چند وزارت‌خانه در زمينه‌اى لازم نيست و اسراف بوده و باعث هدر رفتن بودجه و سرگردانى مردم در رفع نيازهايشان مىباشد ، رأى كارشناسان در تأسيس ، ادغام يا حذف نهادها و ارگان‌ها معتبر است . اما نمىپذيريم كه اگر در قرآن يا سنّت قطعيه به نوع خاصى از معاملات يا سياسات ، تصريح شده ، اين‌ها هم موقتى باشند .\r\nطبق قاعده هرچه در قرآن و سنت قطعيه آمده ، بايد پيروى محض شود ، نه آن‌چه در فتواى فقها آمده است و آن‌چه در قرآن و سنّت قطعيه نيست ، امورى مربوط به خود بشر است و آراء فقها نيز هيچ‌گونه حجيتى ندارد ، مگر به نصوص دين مستند بوده و تحميلى هم نشده باشد . در طول بيست و سه سال حكومت پيامبر صلى الله عليه و آله تنها حاكميت پيامبر بر اساس وحى جامعه را اداره مىكرد و ايشان در امور جامعه و حتى در جنگ‌ها در پناه وحى عمل مىكردند : « و شاورهم فى الامر فإذا عزمتَ فتوكّلْ على اللَّه » ( آل‌عمران / 159 ) هم در مورد احكام نيست ، چون كه در مورد احكام و فرامين الهى هيچ مشورتى وجود ندارد ، زيرا تعيين و تشريع احكام ، مختص خداى متعال است ، اين قبيل آيات امر به مشورت در موضوعات است كه در اين آيه پيامبر صلى الله عليه و آله مأمور به مشورت در موضوعى خاص شدند ، براى اين بود كه اولًا حكم كلى مشورت در موضوعات تشريع شده و بايستى به مكلفان تعليم شود و آنان آگاه گردند كه بايد در تمامى امور و موضوعات مشورت صورت گيرد ، اما در مورد پيامبر كه با وحى در ارتباط مستقيم هستند ، حتى در موضوعات نيز بايد طبق وحى عمل نمايند : « فإذا عزمتَ فتوكّلْ على اللَّه » كه ايشان نبايد منحصر به رأى مشورتى شوند ، بلكه پس از انجام حكم مشورت و شنيدن آراء و نظرات به صورت تعليمى ، بايد برمبناى وحى عمل نمايند تا خطايى صورت نگيرد . اما ديگران كه با وحى در ارتباط نيستند ، در موضوعات بايد به رأى مشورتى پايبند باشند .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nحوادث و سؤالات جديد ، نقشى در كم و زيادى ابديت قرآن نخواهند داشت . علم فقه امروزى و تاريخى ، توانايى چندانى در پاسخ‌گويى به سؤالات را ندارد . اين قرآن است كه پاسخگوى تمامى سؤالات و رافع ابهامات و جامع حل مشكلات است . مشروط بر اين كه مفروضى از فقه و حديث و اجماع و . . . را بر او مقدم يا برابر نسازند . بعد از رحلت پيامبر و اتمام وحى و رسالت ، هر حادثه‌ى جديدى كه اتفاق مىافتد از موضوعات است . تنها موضوعات در حال تغيير و تحول و پويايى هستند ، و كافى است با احكامِ گوياى قرآنى تطبيق گردند . براى اين كه در تطبيق خطايى صورت نگيرد يا درصد خطا كم باشد بايد متخصصينى مشكلات و مسايل جامعه را به صورت علمى تئوريزه كنند ، آن گاه در شوراى متخصصان به شور بپردازند . از طرف ديگر فقهاى قرآنى هم شوراى شايسته‌اى داشته باشند و موضوعات شوراى متخصصين ، به شوراى فقهاى قرآنى ارجاع شود تا با قرآن تطبيق گردد . در اين صورت از درصد خطاها بسيار كاسته خواهد شد . در جهان امروز اولًا افراد مجالس شوراها و سِناها و كنگره‌ها و . . . متخصصّ در يك فن نيستند و تنها به عنوان نماينده‌ى عام از طرف مردم راهى مجلس شده‌اند . اين آقايان و خانم‌هاى غير متخصصّ مىخواهند در مسايل تخصصى به مشورت بپردازند . واضح است كه خطاهايى خواهند داشت . بايد در مجلس در هر صنف و گروهى ، آگاهان به علم و فن رأى دهند ، و شيوه‌ى انتخاب فرد متخصص هم نبايد براساس رأى اكثريت مردم ناآگاه در آن زمينه باشد ، بلكه بايد نماينده‌ى متخصّص در فن مورد نظر را فقط متخصّصين همان فنّ از ميان مردم انتخاب نموده ، و راهى مجلس كنند ، تا سخن و كلامش از روى علم و آگاهى و تخصّص باشد نه هوى .\r\nثانياً در ايران كه شورايى از فقها ، نگهبانِ مصوبات غير خبرگانند ، خود نيز بر مبناى قرآن نظر نمىدهند ، بلكه بر اساس احاديث مخلوط صحيح و سقيم ، اجماعات و ضروريات فقهى خلاف قرآن و در نهايت با مصلحت‌سنجى عده‌اى بر مبناى سياست‌هاى روز ، باز هم بدون استناد صريح به قرآن و سنّت قطعيّه ، قانون تصويب مىكنند .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nدر حالى كه خداى متعال مىفرمايد : « وأمرُهم شورى بَينهم » ( شورى / 38 ) « امر » نيز دو نوع است : امرى كه مربوط به خداست ، و امرى ديگر هم كه مربوط به بشر است .\r\n« امْرُهُم » در آيه يعنى امورى كه مربوط به شماست نه امرى كه مربوط به خداست .\r\nخدا تكوين و تشريع دارد . رسول و نبى مىفرستد . جانشين رسول تعيين مىكند .\r\nنمىشود كه رسول را خدا بفرستد و جانشين وى را بشر تعيين كند . زيرا « اطيعوا اللَّه واطيعوا الرسول و اولى الامر منكم » اطاعت مطلق را واجب مىكند ، پس اولىالامر نيز بايد مطلق باشند و مطلق را جز مطلق معصوم نمىشناسد ، و هرگز غيرمطلق نمىتواند او را تعيين كند و انتصاب جانشين رسول از امورى است كه به بشر ارتباطى ندارد . بعد از پيامبر كه وحى رسالتى پايان يافته و تنها الهامات ربانى استمرار دارد ، بايستى افرادى جامعه را اداره نمايند كه خداى متعال نسبت به آن‌ها الهامات مستقيم ربانى داشته و دارد كه همان معصومان محمدى عليهم السلام هستند . در امور مربوط به خدا ، حتى اگر مشورت هم صورت پذيرد و كل عقلاى عالم جمع گردند و بر خلاف حكم صريح الهى حكمى درست كنند ، از نظر شرع مورد پذيرش نيست ، زيرا متن قرآن و سنّت قطعيه چنين اجازه‌اى به بشر نمىدهند كه جداى از وحى حكمى وضع كنند و قرينه‌اى هم در متن نداريم كه احكام الهى موقت هستند . و تمامىِ احكام تشريعى كه خدا از مكلفان مىخواهد ، با وحى نازل شده است و در امورى هم كه بشر ، خود توانايى رسيدن به آن را دارد ، خدا در قرآن احكام و مبانى اصولىاش را بيان فرموده است كه استخراج آن بر عهده‌ى متخصّصان قرآنى ، در دو بُعد فردى و شورايى است و سپس چگونگى تطبيق امور را احكام اصلى ، به عهده‌ى شوراى شايسته در هر رشته و فنى قرار مىگيرد .\r\nدر امور بشرى هم كه به دو بخش فردى و اجتماعى است ، بايد افراد يك به يك ، و اجتماع گروه با گروه ، مستقيم يا غير مستقيم ، مشورت كنند . امور اجتماعى در زمينه‌هاى مختلف سياسى ، اقتصادى ، فرهنگى ، قرآنى و . . . است ، و در هر زمينه‌اى بايد مشورت با آگاهان و دانايان همان فنّ صورت گيرد . بنابراين اسلام ، حكومت دموكراسى به شكل كنونى را نمىپسندد . چون اكثر مردم در كل ابعاد و علوم آگاهى كافى ندارند ، و تنها در\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nشغل خود آگاهى مختصر يا مفصلّى دارند ، پس جداى از شرع ، از نظر عقلى نيز تنها امتياز براى مشورت ، علم و آگاهى است . فرض كنيد قرار است وزير بهدارى تعيين شود يا مىخواهند تغييراتى در وزارت بهداشت انجام دهند . آيا اگر كلّ افراد به آن مسأله رأى دهند درست است يا فقط پزشكان بايد به او رأى بدهند ؟ اگر پزشكان يا غير پزشكان رأى دهند تا آقاى « الف » وزير بهدارى يا نماينده‌ى جامعه‌ى پزشكان در مجلس باشد ، ولى فقط پزشكان رأى بدهند كه آقاى « ب » وزير يا نماينده‌ى آنان باشد ، كدام‌يك بهتر است ؟ دموكراسى فعلى مىگويد : تعداد بيشتر درست‌تر است ، ولى اين صحيح نيست . چون اكثريت عددىِ مردم ، علم كمترى دارند . بلكه اكثريت عُدَدى كه اقليتِ عالم به مسأله هستند ، آگاهى بيشتر و رأى نافذتر و صحيح‌ترى دارند . اگر همه رأى دهند نظر اين اقليت آگاه و دانشمند در آراء غير آگاهان كه بيشترند ، ذوب مىشود و در پايان نتيجه‌ى درستى به دست نمىآيد .\r\nروش ساختارى وزارت‌خانه‌ها از امورى مربوط به بشر است و دين نمىگويد چه وزارتخانه‌اى ايجاد كنيد يا كدام را منحل كنيد يا كدام را با هم ادغام كنيد ، بلكه دولت بايستى برحسب نياز واقعى جامعه ، ادارات و ارگان‌ها را سازمان‌دهى كند و ادارات مشابه را حتماً بايستى ادغام نمايد ، چراكه ريخت و پاش اضافه و اسراف در اسلام حرام است ، مخصوصاً كه در بيت‌المال باشد . روش‌ها و شيوه‌هاىِ علومى كه بشر توان رسيدن به آن‌ها را دارد ، خدا نيز قاعده‌ها ، اصول و مبانى را مثل شورا ذكر نموده است . حال موضوعات در تعيين شكل نهادهاى قديم و جديد مربوط به بشر است . مثلًا صنعت و كشاورزى و . . . در گذشته همانند اين زمان نبود تا شورايى هم لازم داشته باشد . اكنون كه موضوع اين امور گسترش يافته و نياز به سازمانى براى هريك پديد آمده است ، چگونگى تشكيل سازمان و قوانين آن و تشخيص اين‌كه كدام نهاد باشد يا نباشد ، برعهده‌ى متخصّصان هر فنّ در مجلس است . بنابراين‌اكثريت آراء عمومى مردم ، در هيچ بُعدى از ابعاد انتخابات مجلس شورا ، وزراء ، شوراهاى شهر ، شوراهاى خبرگان رهبرى و . . . به هيچ‌وجه فايده‌اى ندارد ، بلكه افرادى بايد رأى دهند كه از نظر آگاهى\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nشايسته‌ترند .\r\nاكثريت مطلقه ، هيچ‌گاه شوراهاى شايسته و فرد لايق را تشخيص نمىدهد ، بلكه اقليت‌هاى دانا و آگاه و متخصّص ، به دليل علم بيشتر ، بهتر مىتوانند موضوع را تشخيص دهند . اكثريت پزشكان و شوراى علوم پزشكى ، فرد لايق براى وزارت يا نمايندگى پزشكان تعيين كنند ، اكثريت مهندسين مخابرات يا نفت و يا شوراى آنان مىتوانند وزير لايق يا قانون لازم براى وزارت‌خانه‌ى مربوطه را معين نمايند .\r\nروى اين اصل اكثريّت فقيهان و سياستمداران قرآنى ، شوراى خبرگانِ فقه و سياست را تعيين كنند ، و اين نمايندگانِ شوراى رهبرى ، سرپرست شورا را انتخاب كنند كه رهبر دينى و سياسى ، يا رهبر دينى و رهبر سياسى خلاصه‌اى از انتخابات فقيهان و سياستمداران باشد . اين‌گونه انتخاب نه استبداد است نه دموكراسى ، بلكه انتخاب شايسته‌اى در اختصاص شايستگان است .\r\nخبرگان رهبرى در حال حاضر ، اولًا حاصل رأى فقيهان نيست و اكثر مردمى كه در فقه وارد نيستند ، به آنان رأى داده‌اند ، و رأى بدون علم نيز براساس قرآن نهى شده و نافذ نيست ، زيرا : « وَ لا تَقْفُ مَا لَيْسَ لَكَ بِهِ علمٌ » ( اسراء / 36 ) ثانياً اين مجتهدين و فقهاى انتخاب شده ، فقهاى بر مبناى قرآن و سنّت قطعيّه نيستند ، بلكه فقه ايشان سنّتى بر مبناى احاديث مشكوك و اجماعات منقول و . . . است .\r\nبنابراين حكومت از ديدگاه قرآن ، شورايى از افراد آگاه به احكام قرآنى است كه اين شوراى آگاه ، سرپرستى را براى امور دينى تعيين مىكند . اين شورا نيز حق دخالت در مسايل غير قرآنى ندارد . مثلًا براى صنعت ، نفت ، مخابرات و . . . تعيين تكليف نمىكند ، بلكه شوراى مهندسين شايسته و مؤمن براى صنعت ، مخابرات و . . . تصميم مىگيرد و شوراى فقهاى قرآنى تنها ناظر و تطبيق كننده‌ى تصميمات ساير شوراها با قرآن است ، نه اين كه خواسته‌هاى فردى ايشان اجرا شود ، مثلًا نظارت مىكنند كه فلان معامله غير عادلانه و . . . فلان كار صورت نگيرد ، و اگر شوراى متخصّصين هم بخواهند حكمى بر خلاف قرآن صادر كنند ، خود به خود حكمشان لغو خواهد بود . تشخيص حكم خلاف\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nقرآن نيز با شوراى فقها و ساير فقهاى قرآنى خارج شورا است تا جلوى حكم خلاف را بگيرند يا از سرپرست شورا توضيح بخواهند . بنابراين هرگونه استبدادى در اين سيستم منتفى است ، زيرا گروه‌هاى مختلفى بركار يكديگر نظارت مىكنند و حتى بر شوراى فقهاى قرآنى نيز ، ساير فقهاى خارج شورا و هركسى از مردم كه به احكام قرآنى آشنايى داشته باشد ، مىتوانند آن‌ها را نقد كنند تا از خطاهاى احتمالى جلوگيرى شود . « 1 » به اين ترتيب تضاد ميان علم و دين هم در بسيارى از موارد منتفى شده و حكومتى علمى شرعى بنا خواهد گشت كه حوزه‌ى علم و دين مشخص شده و حتى قوانين بشرى ، مشروعيت مىگيرند و شرع نيز با پيشرفت علم ، ناكارآمد نمىشود ، بلكه هريك در حوزه‌ى خود ، احكام و قوانينى دارند كه اثبات يكى ، نفى ديگرى نيست .\r\nقرآن احكام گويا و ثابت خود را درباره‌ى حكومت به‌طور كامل بيان كرده است .\r\nحكومت موروثى هم در قرآن در اختصاص معصومين و حكومت وحيانى است كه احياناً خدا وحى را در خانواده‌اى به صورت موروثى به وديعت نهاده است ، آن هم نه به‌طور هميشگى ؛ چنان‌كه پسر نوح يا فرزندان ساير انبياء بجز تعدادى از آنان به مقام رسالت نرسيدند . « وَ وَرِثَ سُلَيمانُ داودَ وَ قالَ يآ أيُّهَا النَّاسُ عُلِّمْنا مَنْطِقَ الطَّيْرِ و أُوتينا مِنْ كُلِّ شَىْءٍ انَّ هذَا لَهُوَ الفضلُ المُبين » ( نمل / 16 )\r\nو سليمان از داود ارث برد و گفت : اى مردم ما سخن پرنده را تعليم يافتيم و از هر چيزى به ما داده شده . اين خود همواره فضيلتى آشكارگر است .\r\nدر هيچ جاى قرآن ، ارث حكومت مانند ارث مال ، اتوماتيكى نيست . مثلًا امامت كه در بين 12 امام به‌گونه‌ى پدر و فرزندى ادامه يافته است ، مانند ارث مال نيست كه خواه ناخواه ، مال از پدر به فرزندش ارث مىرسد . بلكه خداى حكيم طبق موازين ربانى بر اساس لياقت ، مقرر فرموده چه اشخاصى به ترتيب امام باشند . پس هم انتصاب است\r\n\r\n\r\n","description":"","footnote":"\r\n( 1 ) - البته سيستم حكومت شوراى متخصصان در كشورهايى اجرا شده كه به شكست انجاميده است ، زيرا اولًا انتخابات آنان به اين روش نبود ، ثانياً نظارت بر كار متخصّصان وجود نداشت و آنان به‌راحتى مىتوانستند با توجيه تخصّص خود سوء استفاده نمايند و استبداد ورزند ، اما با روش صحيح شورايى ، اولًاانتخاب افراد شورا توسط آگاهان صورت مىگيرد ، ثانياً متخصّصان هر فنّ بر كار شوراى گروه خود نظارت مىكنند و درنهايت نيز شوراى فقهاى قرآنى ، مشروعيت احكام ساير شوراها را نيز بررسى مىكنند\r\n","page_name":" 378 ","page_number":378},
  {"content":"\r\n\r\nهم انتساب و هم انتخاب .\r\nآيه‌ى « ورث سليمان داود » نيز تنها بيانگر ارث حكومت و نبوّت نيست ، بلكه چون قيدى ندارد ، همه‌ى انواع ارث را شامل است . يعنى هم ارث مالى و هم حكومتِ موروثى طبق اراده‌ى الهى . چنان‌كه حضرت صديقه‌ى طاهره‌ى زهراى مرضيه عليها السلام به همين آيه استدلال فرمودند كه سليمان از داود ارث برد ، چطور به من كه فرزند پيغمبرم مىگوييد : ارث نمىبرم ؟ ! « 1 »\r\nدرباره‌ى حكومت و نبوّت سليمان و داود آيات ديگر روشن‌گرى بيشترى نموده است . چنان‌كه در آيه‌ى قبل مىفرمايد : « و لقد آتينا داود و سليمان علماً » مقام رسالت و علم و حكم نبوت را به داود و سليمان عطا كرديم . و در آيات ديگر درباره‌ى هر كدام مستقلًا مىفرمايد : « يا داودُ انَّا جَعَلْناكَ خليفةً فى الارضِ » ( ص / 26 ) در مورد حضرت سليمان نيز : « فَفَهَّمْناها سليمانَ وَ كلًاّ آتينا حكماً و علماً » ( انبياء / 79 ) پس قضيه را به سليمان تفهيم كرديم و به هر دو حكم و علم داديم .\r\nهنگامى كه حضرت داود ، پيامبر بود بين دو نفر در مسأله‌اى اختلاف پيش آمد . خدا براى اين كه ثابت كند بعد از داود ، سليمان پيامبر است ، حكم قضيه‌ى مورد نزاع را موقتاً به داود تفهيم نكرد ، ولى به سليمان تفهيم كرد تا همه بدانند سليمان از جانب خدا انتخاب شده است . اين ارث نبوت به اراده الهى از باب « آتينا حكماً و علماً » است . تعبير آن به ارث از جهت تشابه انتقال مال از پدر به فرزند است كه البته در مورد مقامات معنوى ، وراثت هميشگى نيست ، مانند ائمه كه با داشتن چندين فرزند ، فقط يكى از آن‌ها امام بعدى بود . با حضور امام معصوم ولايت و حكومت در انحصار ايشان است . همان‌طور كه پيامبر هم مرجع سياسى و هم مرجع فقهى بود ، ائمه نيز همه‌ى امور اجرايى احكام قرآنى را بر عهده داشتند . چون احكام قرآن ، كامل و گويا بوده و امام زمان عليه السلام نيز\r\n\r\n\r\n","description":"","footnote":"\r\n( 1 ) - . . أنّي ابنته أيّها المسلمون ، أأُغلَب على إرثيه . يا ابن أبي قحافة ، أفي كتاب اللّه أن ترث أباك و لا أرث أبي « لَقَدْ جِئْتِ شَيْئاً فَرِيًّا » أفعلى عمد تركتم كتاب اللّه و نبذتموه وراء ظهوركم إذ يقول : « وَ وَرِثَ سُلَيْمانُ داوُدَ » و قال فيما اقتصّ من خبر يحيى بن زكريا عليه السلام إذ قال « ربّ فَهَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ » . . ( بحارالأنوار ، ج 29 )\r\n","page_name":" 379 ","page_number":379},
  {"content":"\r\n\r\nهمين‌گونه هستند ، تنها در تشخيص موضوعات به آنان الهام مىشد تا اشتباهى نكنند و جنگ ، صلح يا سكوتشان هم بر مبناى وحى خاص موضوعى در همه‌ى موارد ، معصوم از خطا و اشتباه است . اگر چه ائمه عليهم السلام در زمان ظلم بنىاميه و بنىعباس ، در رأس حكومت نبودند ، ولى در همه‌ى موضوعات مورد نيازشان ، الهام مىگرفتند و گاه حاكمان ، از اين بزرگواران كمك و يارى مىطلبيدند .\r\nبعد از پيامبر نيز به هيچ حكم جديدى نياز نيست و هر مسأله‌ى مستحدثه‌اى ، موضوع است . تشخيص موضوع هم با آگاهان و متخصّصان ، و تطبيق آن با احكام قرآنى ، بر عهده شوراى فقهاى قرآنى است . و بالاخره از كل آيات قرآن چنين مستفاد است كه بايد ولايتى باشد تا نظم و آرامش برقرار شود . همان‌گونه كه در همه‌ى جوامع بشرى براى اداره‌ى كشور ، مقرراتى را بر اساس عقل و فكر بشرى خود طرح كرده‌اند و عدّه‌اى را هم انتخاب مىكنند تا آن قوانين را اجرا كنند . در قرآن نيز براى اداره‌ى امور فردى و اجتماعى و رسيدن به عدالت و آسايش عمومى به‌گونه‌اى برتر ، چنان‌كه مفصلًا توضيح داديم ، قوانينى تشريع گرديده و براى اجراى آن‌ها اولًا حاكمان معصوم معيّن گرديده و اگر حاكم معصوم نبود ، امر شده در مسايل مربوط به انسان‌ها به‌طور آگاهانه و عالمانه مشورت شود كه در نهايت ولايت جامعه بعد از معصومان عليهم السلام ولايت شورايىِ فقهاى قرآنى و شوراى متخصّصان است . اين‌ها روش‌هايى است كه از جانب علم مطلق و لايزال الهى براى ابد ارايه شده‌اند . اگر قرار باشد بخش عظيمى از احكام اسلام و قرآن را موقتى بدانيم ، هر كسى در هر زمانى خواهد گفت اين آيه موقتى است و آن دايم است ، و در نهايت اختلافات ، طبق سلايق بيشتر خواهد شد . حال آن‌كه فقهاء و حتّى پيامبر هم از پيش خود نمىتوانند بگويند يك سرى آيات موقت و بقيه ابدى هستند .\r\nحاكميت دينى به‌ويژه دين اسلام قرآنى ، حاكميتى مطلق است ، چنان‌كه احكام تكليفى فردى را دربردارد ، احكام اجتماعى را هم شامل است ، زيرا حاكميت اصلى كه در تكوين و تشريع مربوط به خداست ، حاكميت شرعىاش مربوط به شخص رسول گرامى و سپس امامان معصوم و پس از آن در زمان غيبت كبرا مربوط به شوراى عالمان\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nقرآنى در امور شرعى و شوراى متخصصان فنون در امور بشرى مىباشد كه « و امرهم شورى بينهم » در اختصاص احكام تكليفى فردى نيست ، بلكه برتر و بالاترش درباره‌ى احكام اجتماعى است كه مربوط به حاكمان مسلمان واقعى مىباشد ، گرچه براى حاكمان غيرمعصوم خطاهايى هم وجود داشته باشد ، خطاهاى حكمىاش برمبناى شوراى شايسته زدوده مىشود و در خطاهاى موضوعى چاره‌اى جز رأى شايسته شورا نيست ، گرچه احياناً خطاست . حكومت اسلامى حكومت مردمى است ، ولى برمبناى ايمان اسلامى هم اگر اكثريت مردمان مسلمان بر خلاف حكم يا موضوع اسلامى نظر دهند ، هرگز نظرشان متبع نيست ، زيرا محور مطلق اكثريت نيست ، بلكه محور نتيجه‌ى شور ايمانى برمبناى قرآن است . بنابراين‌اكثريت مردم غيرمتخصص نه مىتوانند كسى را نصب و نه كسى را عزل نمايند . تنها اكثريت آگاهان در هر زمينه‌اى ، برمبناى علم مىتوانند افراد شوراى مربوط به علم خود را انتخاب يا عزل نمايند . حكومت كه مجموعه‌اى از شوراهاى عالمانه است ، بايستى بستر اجتماعى را براى دين‌دارى و اجراى احكام دينى و بشرى فراهم سازد . حكومت شايسته از نظر دين ، حكومتى است علمى دينى كه هم ضامن اجراى احكام الهى است و هم در تأمين نيازهاى مادى مردم تلاش مىنمايد . اگر حكومتى تنها به امور معنوى يا تنها به امور مادى بپردازد و ابعاد ديگر زندگى انسان‌ها را در نظر نداشته باشد ، از نظر دين حكومت شايسته‌اى نيست .\r\nشوراهاى عالمان نيز مشروعيت و حق حاكميت خود را از دين مىگيرند ، زيرا دين اجازه داده است كه آگاهان در هر زمينه‌اى مسائل مربوط به خود را از طريق مشورت حل نمايند . در مرحله‌ى بعد هم اين شوراها مقبوليت خود را از آراء عالمانه مىگيرند و نه از آراء عاميانه و نه از شوراى فقهاء . شوراى دينى و حتى رئيس شوراى فقهاى قرآنى هم حق ندارند آراء ساير شوراها را بىجهت مخالف شرع اعلام نمايند ، زيرا آنان شرع نيستند ، بلكه بيانگر احكام شرع هستند و اگر بخواهند رأيى را ابطال نمايند ، بايستى از متون اصلى دين و نه از اجماعات و . . . دليل بياورند . مگر مىشود كه شريعت قرآن كه تبيان كل شىء است و بيانگر تمامى نيازهاى مكلفان در طول و عرض جهان تا رستاخيز\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمىباشد ، احكامش تنها در انحصار افرادى خاص باشد ، و احكام حكومتى و اجتماعى را مهمل بگذارد . رسول گرامى در مدينه‌ى منوره رئيس دولت اسلام بودند و چنان‌كه اميرمؤمنان در حكومت پنج ساله‌شان چنان بودند . در هرصورت از مسلمات قرآنى و سنّت قطعيه اين است كه شريعت قرآن هردو بعد فردى و اجتماعى را كلًا در نظر دارد و ولايت فقيه هم كه مورد بحث است ، هرگز نه مطلقه است و نه در غير مطلق بودنش ، ولايت فرد است ، بلكه اين ولايت شرعى در بعد تبيين احكام و انجام آن‌ها و واداركردن مسلمانان به عملكرد آن برمبناى شوراى شايسته فقيهان درجه اول قرآنى است و شخص فقيه ولايت غيرمطلقه هم ندارد تا چه رسد به ولايت مطلقه كه در اختصاص معصومان است . ولايت دينى برمبناى شوراى شايسته هم مطلقه نيست و چنان‌كه اشاره شد ، اشتباهاتى اندك در بردارد كه در زمان غيبت كبرا چاره‌اى هم جز پذيرفتن آن نيست ، اگر علمايى از آگاهان به دين ، با دلايلى از قرآن و سنت ، و يا دانشمندانى در علوم ديگر ، نظرشان با نظر شوراى مربوطه اختلاف داشته باشد ، بايستى در شوراى فقيهان يا شوراى متخصصان بررسى گردد و تمام شوراها بايد مطيع دلايل علمى باشند .\r\nبنابراين ولايت مطلقه آن هم براى فقيهى غيرمطلق و غيراعلم و يا حتى فقيه اعلم درست نيست و بايستى مجموعه‌اى از شوراها امور مردم را سامان دهند . ما چنان‌كه گفتيم حكومتمان خدامردمى است ، در اصل محورىاش ، الهى و خدايى است و برمبناى ايمان صحيح اسلامى و علم و آگاهى ، مردمى است ، چه اقليت باشد و چه نباشد . اصولًا رأى مطاع در انحصار صحت و اصالت نظر است .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\n47 جازميت در احكام يا ارزش‌گرايى\r\nآقاى محمد مجتهد شبسترى : انحصار يا عدم انحصار حكم احتكار به موارد مذكور در روايات ؛ جواز يا عدم جواز چند مرحله‌اى شدن قضاوت ؛ . گروه عدم جواز ، تشريع الهى در مسائل مربوط به نظام سياسى را به معناى قانون‌گذارى مصطلح مىداند . در نظر گروه عدم جواز ، خداوند قانون‌گذار است ؛ خدايى كه قوانين همه جانبه‌ى زندگى بشر را معين مىكند و آن را به وسيله‌ى پيامبران ابلاغ مىنمايد . چون بشر به سعادت خويش جاهل است و تحت تأثير اميال سركش قرار دارد و از تنظيم قوانين براى زندگى سياسى و اقتصادى ناتوان است ، خداوند اين ضعف انسانى را با وضع و ابلاغ قوانين جبران مىكند . انسان‌شناسى گروه عدم جواز نيز ويژگىهاى خود را دارد . انسان فقط انسان فلسفى يا كلامى است . مسائلى از اين قبيل كه نفس انسان مجرد است يا نه ؟ جسمانيةالحدوث و روحانيةالبقاء است يا نه ؟ در نظر طرفداران جواز ، تشريع الهى ، قبل از هر چيز تشريع ارزش‌هاى ابدى است . عنايت و رحمت ازلى خداوند ، جهت دادن به تصميمات و اقدامات انسان را ايجاب مىكند نه تعيين قانون را .\r\nفلسفه ارسال رسل ، بيان حقايق و تثبيت ارزش‌هاى ابدى در جوامع بوده نه تعيين قوانين .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nانسان‌شناسى اين گروه نيز به گونه‌اى ديگر است . علوم انسان‌شناسى ، جامعه‌شناسى و تاريخ معلوماتى را درباره‌ى انسان مىدهند كه غير از معلومات فلسفى و كلامى درباره‌ى انسان است . گروه جواز اين انسان موجود در جامعه و تاريخ را مخاطب خداوند و مكلف به فرمان‌هاى وى مىداند نه انسان موجود در ذهن‌هاى فلسفى و كلامى را . واضح است كه اين گروه انتظار نخواهد داشت در كتاب و سنت به « مدل‌هاى مطلق » دست يابد . خداى او ارزش‌گذار است و جامعه‌ى انسانى او تحول‌پذير است .\r\nگروه اول : « عدم جواز » مىگويند : در متون دينى حرمت احتكار به چهار يا پنج كالا اختصاص يافته است . اين اختصاص « مطلق » است و در همه‌ى شرايط اجتماعى و اقتصادى ، فقط احتكار آن چند كالا حرام است . در متون دينى آمده كه هر كس قطعه زمينى از زمين‌هاى « موات » را احياء كند ، مالك آن مىشود . هر كس مىتواند از جنگل بهره‌بردارى كند و نمىتوان با قانون و مقررات آن را محدود كرد . صاحبان اموال مجازند در اموال خود هرگونه مىخواهند تصرف كنند ( غير از تصرفات نامشروع ) و هيچ كس يا مقامى حق ندارد تصرفات مالك را محدود كند .\r\nگروه دوم : « جواز » ، در همه‌ى موارد مذكور ، اقدام‌ها و تأسيس‌هاى جديد را مجاز مىشمرند . ابدى در اين موارد عبارت است از يك سلسله ارزش‌هاى عام كه در متون دينى بيان شده و اين غير از تعيين يك شكل است . [ هرمنوتيك / 7 
  ]\r\nآيةاللَّه صادقى : عقايد هر دو گروه مخالف شريعت ربانى است . گروه اول رنگ تحجّر و انعطاف‌ناپذيرى به اسلام زده است . فقه و اصول و فلسفه‌ى اين گروه ، ناتوان در حل مسايل يا خشك و بىروح و مربوط به تاريخ است . زيرا بنيان‌گذاران چنان افكارى تنها با مسايل زمان خود روبه‌رو بوده‌اند . از طرف ديگر به ادلّه‌ى قرآن مجهز نبوده و نيستند . لذا در طول تاريخ هر روزى با بيانى و زبانى سؤالات را توجيه يا تقبيح مىكرده‌اند . معتقدين به اين گروه ، در حال حاضر نيز بسيار ناتوان‌تر از گذشتگان خود هستند . زيرا اولًا با سؤالات جديدى روبه‌رو هستند كه در گذشته مطرح نبوده ، ثانياً علما و رجال سابقِ اين گروه ، با جازميت به حاضرين اجازه نمىدهند از تفكر گذشتگان عدول\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nكنند . حتى گذشتگان به همه‌ى سؤالات زمان خود پاسخ نداده‌اند و تنها به پاره‌اى از سؤالات زمان خود پاسخ گفته‌اند . لذا در عصر حاضر اين گروه عقب‌مانده‌تر از هر گروه ديگرى هستند . زيرا به سلاحى مجهزند كه به تاريخ مربوط است . سلاح‌شان اجماع منقول ، رجال مشكوك ، شهرت و احاديثى است كه به قرآن عرضه نشده است . گروهى در مقابل اين دسته ، از يك طرف مىدانستند اسلام براى همه‌ى زمانهاست ، از طرف ديگر با ديدن عجز پاسخ‌گويى شرعمداران ، به اين فكر افتاده‌اند كه براى توانايى مجدّد و احياء تفكر دينى ، بايد در طرز تفكّر و نحوه‌ى بينش اسلامى ، تحولى ايجاد كرد . ولى مبناى اين تحوّل ، دگرگونى اوضاع جهانى و مقايسه‌ى آن با اسلام مرسوم بوده است .\r\nيعنى ايشان به گمان خود مىخواستند اسلام را احيا كنند ، ولى همان عقايد جازميّت را تحوّل دادند و گفتند آن عقايد ، ارزش‌هايى است كه شرع معين كرده و ما به وسيله اين ارزش‌ها مىتوانيم هماهنگ با علوم جديد ، شيوه‌هاى جديد بر مبناى آن ارزش‌ها ايجاد كنيم . اينان گرچه در ظاهر باگروه اوّل مخالفند ، لكن عميقاً در عمل ، با هم مشتركند ؛ زيرا اولًا تفكرات هر دو گروه ، بشرى است ، يكى مربوط به تاريخ ديروز و ديگرى مربوط به امروز است . ثانياً در اصول و مبنا نيز كه همان عقل و فكر بشرى است ، مشتركند ؛ منتهى گروه نخست ، اصول خود را تغييرناپذير مىداند و گروه دوم اصول رايج را با تحولات جديد ، راه حل مشكلات مىداند . همان مسايلى را كه گروه اول حكم مىداند ، گروه دوم هدف از آن حكم را ارزش دانسته و قائل شدند كه بايستى روش‌هاى جديد براى آن اهداف تعيين كرد . هر دو گروه نسبت به شرع بين افراط و تفريط عمل كرده‌اند و گاه احكام شرع را ناديده گرفته يا بر آن تحميل نموده يا به تعطيل كشانده‌اند . حوزه‌ى عقلانيت را نيز نشناخته و آن راتوسعه داده يا از بين برده‌اند . غافل از اين كه تفكّرات بشر هر قدر هم وسيع باشد ، مطلق نبوده و چه‌بسا اختلافات عديده‌اى پديد مىآورد ، و تنها قرآن است كه مىتواند در همه زمان‌ها ، زمينه‌ها و مكان‌ها محور و محك افكار و عقايد و باعث رفع اختلافات باشد . گرچه هر دو گروه براى قرآن تقدّس و ارزش قايلند ، اما نحوه‌ى نگرش و برداشت‌هاى ايشان با توجه به معلومات و مفروضات بشرى است .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n« شَرَعَ لَكُم مِنَ الدّينِ ما وَصَّى بِهِ نُوحاً وَالَّذى أَوْحَيْنا إِليْكَ وَ ما وَصَّيْنا بِهِ ابراهيمَ و مُوسى و عيسى أنْ أقيمُوا الدّينَ و لا تَتَفَّرقُوا فيه » ( شورى / 13 ) براى شما از ( اصل ) دين راه‌گشايى كرد . آن‌چه به نوح سفارش - وحيانى - نمود ، و آن‌چه را به سوى تو وحى كرديم و آن‌چه را به ابراهيم و موسى و عيسى سفارش نموديم ، كه دين ( اصلى را در اين شرايع ) به‌پا داريد و تفرقه‌جويى نكنيد .\r\n« شَرَعَ لَكُم من الدّين » درست است كه مبناى شرع و تشريع ارزشهاست . اما انسانى كه توان يافتن ارزش‌هاى مطلق را ندارد ، به تبع آن توان يافتن حدود ، مرزها ، حريم‌ها و چگونگى روش آن ارزش‌ها را نيز ندارد . خداى حكيم ، ارزش‌ها و حدود ارزش‌ها را بر مبناى رحمت ، حكمت و امتحان بيان فرموده است . نمىتوان پذيرفت كه خداى متعال ، ارزش‌ها را بيان فرموده ، ولى از آن‌ها تعريف دقيقى ارايه نكرده و تشخيص حدود ارزش‌ها را به بشر واگذار كرده باشد ، چراكه بشر در تشخيص و تعيين حدود ، مسلماً اشتباه و اختلاف خواهد كرد . چگونه مىتوان پذيرفت عدالت به عنوان ارزش و ظلم به عنوان ضدّ ارزش تعيين شده باشد ، ولى معلوم نباشد ظلم و عدالت چيست ؟ در آيات و سنّت قطعيّه ، هم ارزش‌ها بيان شده‌اند و هم شكل و روش و شيوه‌ى عمل به آن‌ها و تنها كار بشر اطاعت است و بس ! البته تنها موضوعات و مصداق‌ها متفاوت خواهند شد كه شوراى فقهاى قرآنى - نه فقهاى سنّتى - با كمك ساير شوراها در شناخت و تطبيق موضوعات ، جامعه را پيش مىبرند .\r\nمثلًا در فقه سنّتى مىگويند : احتكار منحصر به چهار يا پنج مورد خاصّ است كه تغييرپذير نيست . اين مطالب در احاديث و اجماعات به وضوح نمايان است . اما در قرآن و سنّت قطعيّه به‌طور گويا حكم كلى احتكار اين است : « آن‌چه مورد ضرورت مردم باشد ، احتكارش حرام است » .\r\nشوراى متخصصينِ تعيين نيازهاى مردمى ، اقلامى را كه ما يحتاج جامعه در هر زمانى است ، مشخص مىكند و حكم حرمت احتكار توسط شوراى قرآنى صادر و محتكرين به مجازات خود مىرسند . مثلًا امروزه آهن و پلاستيك و مواد جديد ديگر ،\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nمورد ضرورت مردم بوده و احتكارشان حرام است . حتى اگر به جاى گندم ، نان را توانستند از ماده ديگرى به دست آورند و آن ماده مورد ضرورت مردم شد ، احتكار در آن حرام است . احتكار به معناى اندوختن ضروريات زندگى است . هر چه باشد و از هر كه باشد ، در عرض زمين و طول زمان ، در منابع طبيعى در فقه سنّتى طبق اجماعات و . . .\r\nبهره‌بردارى از جنگل و دريا جايز است .\r\nالبته استناد به قرآن هم مىكنند كه « هو الذى خلق لكم ما فى الارض جميعاً » ( بقره / 239 ) اما از آنجا كه قرآن را قرآن تبيين مىكند ، بايد به آيات ديگر نيز توجه كنند كه نمىكنند . مانند : « وَ أنْ لَيْسَ لِلْانسانِ الاّ ما سَعى » ( نجم / 39 ) و اين كه براى انسان نيست مگر آن‌چه سعى و تلاش نموده است .\r\nبر مبناى آيه‌ى اول اگر در كل كشور مثلًا 60 ميليون درخت باشد و 60 ميليون نفر هم جمعيت باشد ، به هر نفر يك درخت مىرسد . چون همه نمىتوانند از اين منبع استفاده‌ى مساوى ببرند ، شوراى متخصّصين حفظ منابع طبيعى از طرف مردم بر اين منابع نظارت مىكنند .\r\nاگر قرار شد مجوّزى براى قطع درختان به فردى صادر شود تنها يك درخت حق اوست ، و بقيه به عنوان منافع عمومى در نظر گرفته مىشود . دولت كه وكيل مردم است اگر زمانى تشخيص دهد مثلًا از بين بردن جنگل‌ها به ضرر مردم است ، باعث خرابى طبيعت و مراتع مىشود ، مىتواند مال عمومى را به نفع عامه حفظ و نگهدارى كند و استفاده از جنگل يا ساير منابع طبيعى را منع كند . چنان‌كه عموم مردم نيز اگر به اين كار ناراضى باشند ، مىتوانند حق خود را حفظ كنند ، دولت نيز به نمايندگى مردم مىتواند چنين كند يا به شرط بازسازى و كاشت مجدد درخت‌ها جنگل را واگذار كند .\r\nيا كسى كه صياد است و به وسيله كشتىِ شخصى خود ، قدرت صيد بسيار بالايى دارد . كار صيد او دو بخش مىشود . مقدارى از صيد به اندازه‌ى احتياج و نياز خود و خانواده‌اش ملك خصوصى اوست . بقيه مال و ملك عمومى است ، چند كيلوى مختصرِ مايحتاجش ، سهم خود اوست ، و هزاران كيلوى ديگر سهم عمومى است ، همه‌ى مردم\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nنمىتوانند به كنار دريا بروند و سهم خود را بگيرند ، دولت و متخصّصين شيلات ، مال عمومى را مىگيرند و مزد اين ماهيگيرى را به او مىدهند . ماهىها را با قيمت بسيار پايين به صورت عادلانه بين همه‌ى شهروندان در كل شهرها تقسيم مىكنند . چون دولت فقط مزد صيد ، هزينه حمل و نقل و حقوق كارمندان را مىپردازد و اين بودجه‌هاى مصرف شده را در مقدار ماهىها تقسيم مىكند ، و همان را از مردم مىگيرد تا كار ادامه يابد ، قيمت‌هاى غير قابل تصور پايين مىآيد . همين طور زمين‌هاى عمومى را اگر كسى خواست احياء كند مقدارى از زمين سهم خود اوست و مقدارى براى عموم . اضافه بر سهم خود را يا بايد از دولت به نفع عمومى خريدارى كند ، يا بايد اجاره به دولت بپردازد .\r\nپس اموال عمومى در اختصاص يك نفر نيست و بايد به نفع عمومى و شايسته استفاده گردد . مثل اين كه پدرى ، گنجينه‌اى را در محلى دفن كرده و فوت نموده است . همه‌ى وارثين از آن ارث مىبرند ، اما همه تنبلى مىكنند ، جز يكى از ورثه كه با تلاش آن را پيدا مىكند . مقدارى از آن سهم و ملك خود اوست و مابقى مِلك بقيه‌ى وارثين . آيا اين يك نفر كه گنج را يافته است مىتواند بگويد همه‌ى آن مال من است ، چون من آن را يافته‌ام ؟ خير ! بايد تقسيم شود . لكن به اندازه‌ى زحمتى كه براى ديگران كشيده ، بايد به او مزد پرداخت شود .\r\nاداره‌ى ميراث فرهنگى در مورد اشخاصى كه گنج پيدا مىكنند ، بايد قيمت گنج را بر كل افراد كشور تقسيم كند . يك قسمت مِلك يابنده است . در مورد سهم بقيه‌ى افراد ، بايد به يابنده‌ى گنج مزد پرداخت كند . به فرض اين كه عده‌اى مخفيانه بخواهند حقّ عمومى را تصاحب كنند ، اما بايد با دادن مجوّزهاى رسمى و نظارت دقيق بر كار ايشان و با روش صحيح راه را براى جستجوگران باز كنند تا هم ايجاد شغلى باشد و هم از تخلفات زيادى جلوگيرى شود .\r\nدر مورد قضاوت چون قضاوت بايد حتمى و با مستندى حتمى باشد ، مقتضاى قطعيت تكرار قضاوت با بررسى كامل‌تر و شور با قاضيان كاردان است ، بنابراين‌تجديد نظر بر اين مبنا لازم است ، مگر آن كه اين قضاوت از نخست با دليل قطعى صددرصد و\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nبا مشورتى كامل باشد كه تجديدش ، تحصيل حاصل است ، و خود قاضى در صورت تجديد نظر با برخورد به اشتباه خود ، واجب است حكم را مناسب با حتميت بعدى برمبناى شورا عوض كند و ما مىبينيم كه بسيارى از حكم‌ها با تجديدنظر عوض مىشوند ، پس تجديدنظر نه تنها زيانى ندارد ، بلكه حكم را محكم‌تر و يا آن را با دليلى روشن‌تر نقض مىكند .\r\nدر مسايل اقتصادى هم مقدارى از مشكلات با كمك اساتيد و فرمول‌هاى اقتصاد قابل حل است . اما علم اقتصاد براى افزايش اقتصاد سرمايه‌داران پيشرفت نموده و در اين فرمول‌ها جايى براى رفع اختلافات طبقاتى مشاهده نمىشود . در همه‌ى دنيا اگر رفتارها و كمك‌هاى انسان‌دوستانه به فقرا مىشود يا طبق موازين شرايع الهى است يا با فطرت‌هاى دلسوزانه‌ى انسانى است و علم اقتصاد جهانى روز به روز اختلافات طبقاتى را بيشتر مىكند . آيات اقتصادى قرآن ، بيان‌گر موازين اقتصادى در طول زمان و عرض زمين تا آخر زمان تكليف براى فقرزدايى و رفع اختلافات ظالمانه و غير ظالمانه است .\r\nفكر مىكنند نظام بانك‌دارى ، اقتصاد جهانى را به‌طور كلى درست اداره مىكند .\r\nلكن ربا در بانك‌هاى جهانى و حتى در بازارهاى اسلامى كاملًا رسوخ كرده است .\r\nعالمان اقتصاد و دست‌اندركاران اقتصادى بايد بفهمد كه ملاك درآمد در اسلام ارزش كار عملى ، فكرى و در كنارش كار سرمايه است ، نه زياده‌خورىها و درصدهاى موجود .\r\nوضع ربا در جهان امروز ، حساب‌هاى پولى افرادى را افزايش داده و عده‌اى ديگر را نابود مىسازد ، كسى كه پول قرض مىكند حتماً براى كار و ايجاد شغل يا ضرورت ديگرى نيازمند است و كسى كه قرض مىدهد ، نيازى به اين مال نداشته كه آن را قرض داده است ، اگر نياز داشت پولش را مصرف مىكرد يا به كار مىانداخت . در اين موارد شخص قرض دهنده مىگويد : چه نفع ببرى چه نبرى ، چه بدون نفع و ضرر باشى و حتى اگر اصل پول بدون تقصير و با وجود كاردانى تو از بين رفت ، من كارى ندارم ؛ ماهيانه چند درصد مشخص بايد بپردازى ! حتى در وام‌هاى جهانى نيز چنين است . البته به اين\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nحالت مضاربه مىگويند كه غلط است . اين ربا و مفت‌خوارى بىحساب است . مضاربه يعنى : مشاركت كه چند صورت پيدا مىكند :\r\n1 - شخص گيرنده‌ى وام با وجود كاردانى ، ضرر كند . 2 - نه سود نه ضرر .\r\n3 - استفاده كند ، كم يا زياد 4 - اصل پول با كاردانى وى ، بنا به شرايطى ناخواسته از بين برود .\r\nدر حالت اول و دوم به‌طور قطع دادن و گرفتن بهره ظلم و حرام است ، چون گيرنده‌ى وام بايد درصدى را به طرف مقابل بپردازد و روز به روز توان اقتصادى خود را از دست مىدهد . در حالت سوم اگر استفاده‌ى كمى داشته باشد بايد درصد بيشترى به صاحب پول بپردازد و درصد كمى را خود بردارد . فقط اگر استفاده بيشترى ببرد ، در اين يك حالت هم صاحب پول استفاده كمترى مىبرد و درصد بيشتر از آن عامل مىباشد ، اما در مورد حالت چهارم با فرض اين كه گيرنده‌ى پول لايق و كاردان بوده و تلاش خود را انجام داده ، لكن بنا به شرايطى سرمايه از بين رفته است ، هرگز چيزى به عهده او نيست ، زيرا با توجه به جميع جهات و با كاردانى عملى را انجام داده لكن ناخواسته اصل سرمايه به دلائلى غير قابل پيش‌بينى از بين رفته است .\r\nدر هر حال قوانين اقتصادى جهان امروز برمبناى ظلم به طرف مقابل و تورّم سرمايه‌هاى سرمايه‌داران جهان‌خوار پىريزى و به مرحله اجراء نهاده شده است و چنان‌كه مشاهده مىكنيم ، در بانك‌ها و بازارهاى جهانى اين وام‌ها ، روزگار مردم را سياه و راحتى و آسايش همگان را از بين برده و ملل ضعيف را خوار و ذليل نموده و اقتصاد جهانى را يك طرفه مختل كرده است . لكن در اسلام بر مبناى « و ان ليس للانسان الّا ما سعى » تنها كار و تلاش فكرى و عملى است كه ارزش دارد . در كنار كار زنده و فعال عملى ، كار مرده و غير فعال سرمايه به عنوان سعى گذشته و پس‌انداز بىمصرف امروز شما محاسبه مىشود . و از ضميمه‌ى دو كار فعال و غير فعال ، مشاركت عادلانه حاصل مىشود . بدين صورت كه اولًا گيرنده‌ى وام يا سرمايه بايد عادل ، كاردان و آگاه به زمينه سرمايه‌گذارى باشد . ثانياً از استفاده‌ى سرمايه‌گذارى درصد كمترى براى صاحب پول\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nخواهد بود و درصد بيشتر براى كارگر . زيرا تلاش كارگر به عنوان سرمايه‌ى عملىِ فعّال اوست و پول سرمايه‌گذار غير فعال است . در مشاركت عادلانه ، اگر هيچ استفاده و زيانى وجود نداشته باشد ، صاحب پول حقّى نمىبرد و زحمت كارگر نيز محاسبه نمىشود ، اگر بدون تقصير و با كاردانى كار كننده زيانى وارد گردد يا به كلّى نابود شود ، كمبودها به عهده‌ى صاحب سرمايه است ، زيرا كار فعال مهمتر از غير فعال مىباشد و او نيز مقصر و خطاكار نبوده است . و تشخيص اين بىتقصيرى نيز بر عهده كارشناسان است . اما در ربا هر گونه نقصانى بر عهده‌ى كارگر است ، ولى در مضاربه‌ى صحيح به عهده‌ى صاحب پول ، در مضاربه اصالت با سعى و تلاش است ، اما در ربا با پول ، بطالت و مفت‌خوارى است ، در ربا ، كاردانى و عدم تقصير كارگر مهم نيست ، در مضاربه هر دو شرط است . در ربا يك طرف هميشه استفاده و يك طرف گاهى استفاده مىكند و اكثراً متضرر مىشود ، ولى در مضاربه عدالت برقرار است . بنابراين ، در همه‌ى موارد قواعد كلى احكام ، بارز و مشخص است و فقط بايد موضوعات را با قرآن تطبيق نمود . متأسفانه اين فقه دور افتاده‌ى امروزى است كه مسايل بغرنج و لاينحلّى باقى گذاشته است و روز به روز اسلام را عقب‌مانده‌تر نشان مىدهد . مثلًا در فقه سنّتى مىگويند : براى تبادل اجناس مشتق از يك چيز بايد آن دو جنس ، هم‌وزن باشند . اگر يكى بيشتر شد شخص دهنده ربا داده و گيرنده ربا گرفته است . مثال مىزنند به دوغ و روغنى كه مشتق از شير است .\r\nمىگويند در تبادل اين‌ها هم‌وزنى بايد رعايت شود . اگر كسى يك كيلو روغن داد تنها مىتواند يك كيلو دوغ دريافت كند . اگر دوغ از يك كيلو بيشتر شود و روغن همان يك كيلو بماند ، كسى كه دوغ بيشتر داده ، ربا داده و كسى كه روغن مىدهد ، ربا گرفته است ، يعنى از سرمايه اوّلى چيز بيشترى گرفته است ! در حالى كه قيمت روغن ، صدها برابر دوغ است و در اين حالت اصلًا ارزش اقتصادى اموال را حساب نمىكنند ، و اين‌ها فتاوايى است بر خلاف نصّ و عقل و مُضحك . در بحث ربا در « حرّم الربوا » ربا به خاطر مفت‌خوارى حرام است ، و ملاك در ربا و مفت‌خوارى ، ارزش‌هاى اقتصادى اجناس است نه هم‌وزنى آن‌ها .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\n48 تقدّس فهم‌ها\r\nدكتر سروش : در معرفت دينى هم‌چون هر معرفت بشرى ديگر قول هيچ كس تعبدى براى كس ديگر نيست و هيچ فهمى مقدس و فوق چون و چرا نيست . هر كس بار مسؤوليتش را خود به دوش مىكشد و در مقابل خداوند تنها محشور مىشود . حاكم سياسى داريم اما حاكم فكرى و دينى نه . [ كيان / 36 
  ]\r\nوقتى گفته مىشود معرفتى بشرى است غرض اين است كه اوصافى كه بشر دارد بدان معرفت ريزش كرده است نه فقط وصف عاقل بودن او . [ قبض و بسط / ص 37 
  ]\r\nشريعت قدسى است و كامل است و منشأيى الهى دارد و در آن خطا و تناقض را راه نيست و ثابت و جاودانى است و از ذهن بشرى مدد نمىگيرد و جز طاهران بدان دست نمىيابند ؛ اما و هزار اما ، فهم از شريعت ( يعنى همين علم فقه و تفسير و اخلاق و كلام ما ) هيچ‌يك از اين اوصاف را ندارد . [ همان / ص 158 
  ]\r\nآقاى محمد مجتهد شبسترى : انديشه دينى چگونه نقد مىشود و انواع و مشخصات اين نقد چيست ؟ . نقد انديشه دينى از برون ، نقدى غيرمؤمنانه است . مانند نقد فوئرباخ ، ماركس ، سارتر ، راسل و . اين‌ها همه نقدهاى بيرونى و منهاى ايمان ، بلكه\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nضد ايمان است . فوئرباخ در كتاب معروف خود به نام جوهر مسيحيت ، رگ و ريشه‌ى تفكر دينى مسيحى را زده است و مىگويد همه‌ى عناصر ايمانى ، سرچشمه‌هاى انسانى دارد . فوئرباخ ، خداشناسى را برمىدارد و انسان‌شناسى را جايگزين آن مىكند . البته در جهان مسيحيت پاسخ‌هايى به آن داده شده است . نقد ماركس نيز از دين يك نقد بيرونى و از موضع ضدّ ايمان است . ماركس معتقد است دين بخشى از يك ايدئولوژى كاذبى است كه در يك جامعه طبقاتى به‌وجود مىآيد . قسم دوم از نقد انديشه دينى ، نقد از درون انديشه دينى و از موضع ايمان است . هدف نقد درونى ، بارور كردن و پايدار كردن انديشه دينى است . يكى از خطاهايى كه امروز در جامعه‌ى ما ديده مىشود همين مسأله است ، يعنى نقدهاى بيرونى و نقدهاى درونى از يكديگر تفكيك نمىشوند . نقد درونى انديشه دينى تنها در صورتى ميسر است كه ناقد يك اصل اساسى را به عنوان محور ايمان تشخيص دهد و نقد خود را در ارتباط با آن محور انجام دهد . در عالم اسلام نقد انديشه دينى از درون تنها بر محور « توحيد » كه اساس ايمان اسلامى است ، مىتواند انجام شود . خط قرمزى در جامعه مؤمنان نبايد براى ناقدان معين كرد و گفت تا فلان جا نقد كنيد و از آن‌جا به بعد ديگر نقد ممنوع است . ناقدان بايد ميدان داشته باشند و بدون هيچ خط قرمزى نظر بكنند . آن چه عالمان دين به نام دين در جامعه مطرح مىكنند ، يك معرفت بشرى است . اين معرفت در نظر مؤمنان مقدس است . عالمان دين نيز در صورتى كه گفتار و رفتارشان از روى ايمان خالص باشد ، در نظر مؤمنان مقدسند .\r\nاين سخن بدان معنا نيست كه معرفتى كه عالمان دين به نام علم دين ، عرضه مىكنند ، دور از خطاست و دربارهء آن معرفت نبايد چون و چرا و نقد كرد و يا مىتوان باب اجتهاد را بست . [ هرمنوتيك / 16 
  ]\r\nآيةاللَّه صادقى : در مطالب فوق اصطلاحاتى به چشم مىخورد كه بايد وجوه مختلف آن بررسى شود . يكى مقايسه معرفت دينى و معرفت بشرى است . چنان‌كه علم شيمى و فيزيك بشرى است ، معارف دينى نيز مانند فقه و تفسير و . . . بشرى است .\r\nچنان‌كه گفتيم معارف دينى دو دسته‌اند . يكى معارفى كه در عصر حاضر به نام دين و\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nاسلام با آن‌ها روبه‌رو هستيم ، مانند فقه ، تفسير ، فلسفه ، عرفان و . . . كه تماماً با استفاده از معلومات بشرى و آراء و اقوال و عقول رجال پايه‌ريزى شده است ، اگر معرفت دينى ، فهم و شناخت اسلام به وسيله‌ى اين علوم بشرى باشد ، با معرفت بشرى تفاوتى ندارد و تقدسى هم برايش متصوّر نيست ، يعنى فهم كسانى كه برمبناى رجال و اجماع فتوا مىدهند ، مقدس و فوق چون و چرا نيست ، و تا جايى كه مىتوان بايد باران نقدها و انتقادات را بر سر و رويشان وارد ساخت تا پاسخ دهند كه آيا اين فتاوايشان را از قرآن گرفته‌اند يا از غير قرآن ؟ ! هيچ خط قرمزى براى نقد فقهاى غير قرآنى وجود ندارد و فتاوا و نظراتشان بايد بررسى شود و تا بررسى نشود تقليد از ايشان هم درست نيست .\r\nدسته‌ى ديگر معارف ، مسايلى است كه علوم و عقول بيرون دين ، نقش و رنگى به آن نداده‌اند . اعم از فقه و فلسفه و تفسير و عرفان قرآنى و . . . علمايى كه بر محور خود قرآن و سنّت بدون مفروضات بشرى ، بدون اجماعات و اطباقات و ضرورت‌ها ، با ابزارهاى خود قرآن در قرآن فكر مىكنند ، و بالاتر از اين شور و مشورت هم مىكنند ، نظرات اين شوراى برجسته فقهاى قرآنى درجه‌ى اوّل ، اعدل ، اعلم و اتقى بر مبناى كتاب و سنّت ، احتمال خطاى بسيار بسيار كم‌رنگ خواهد داشت . البته واقعيت ندارد ولى حقيقت دارد و بايد واقعيت پيدا كند . تقليد از اين شورا واجب است چون مبناى قرآنى دارد . لكن اين‌ها درصد بالايى مطلق‌اند گرچه صد درصد نيستند . به اين شورا نيز مىتوان و بايد انتقاد كرد و ممكن است سخن اوليه‌شان مقدس نباشد . اما اگر فكر يا نظر يا فتوايى را توانستند بر مبناى آيات الهى و سنّت قطعيّه رسول گرامى ثابت كنند و فهميديم همان مراد و خواسته‌ى خدا را بيان مىكنند ، از اين به بعد نمىتوان انتقاد كرد و فقه و تفسير و ساير معارفشان مقدّس مىشود . چون خارج از قرآن و سنّت نيست . همانطور كه خدا ، پيامبر ، ائمه ، خود قرآن و سنّت قطعيّه را نمىتوان نقد كرد نظرى را نيز كه خارج از اين‌ها نباشد ، نمىتوان نقد كرد .\r\nالزامات الهى را چه دسته‌ى اوّل فقهاء بگويند چه دسته دوم ، و همين طور فتاواى هر دو دسته را بايد نقد و بررسى نمود . لكن بعد از اين كه معلوم شد مبناى كدام قرآنى و\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nكدام بشرى است ، آن را كه قرآنى است با تقدّس مىپذيريم و آن را كه بشرى است بىتقدّس رد مىكنيم . رسيدن به اين فهم درونى و مقدّس هم ، امكان‌پذير است ، چراكه اگر در فقه و تفسير و كلام ، از ابزارهاى درونى متن استفاده شود و پيش‌فرض‌هاى برونى دخالت نيابند ، فهم از شريعت با شريعت يكسان خواهد بود و همان اراده‌اى كه خداى متعال از نزول شريعت داشته ، توسط اين فهم صحيح بيان مىشود .\r\nاما هيچ خطّ قرمزى براى پرسش وجود ندارد ، چون پرسش پىجويى از علت است ، اما نقد و انتقاد ، اعم از پرسش بوده و گاه توأم با توبيخ و زيرسؤال بردن نيز هست .\r\nپرسش مؤدبانه ، بدون زيرسؤال بردن حتى درباره‌ى خداى سبحان نيز اشكالى ندارد ، چنان‌كه سؤالاتى از قبيل علّت خلقت جهان هستى يا علّت بعثت انبياء يا حكمت برخى احكام و امثال اين‌ها بسيار مطلوب است و بايستى از اين قبيل پرسش‌ها استقبال نمود و آن‌ها را پاسخ گفت ، لكن آن‌چه پذيرفته نيست و خطّ قرمز وجود دارد ، انتقاد و استيضاح ناشايست است كه نسبت به ساحت مقدّس حضرت حقّ سبحانه و تعالى و كلّ معصومين عليهم السلام خط قرمز دايمى است ، و نسبت به شرعمداران تا زمانى است كه بتوانند فتواها و نظرات خود را طبق وحى ثابت كنند و اگر نتوانستند ، هيچ تقدّسى ندارند .\r\nبر مقلّدين نيز انتقاداتى وارد است . درست است كه نمىتوانند يا فرصت ندارند از قرآن و سنّت احكام را استنباط كنند و قدرت جستجوى دقيق براى دريافت احكام و معارف الهى را ندارند ، لكن موظّفند جستجوى دقيق ديگرى براى يافتن بهترين نظرات انجام دهند . زيرا : « فَبَشِّرْ عَبادِ الَّذينَ يَسْتَمِعُونَ القولَ فَيَتَّبِعُونَ احْسَنَهُ اولئكَ الَّذينَ هَدا هُمُ اللَّهُ و أُولئكَ هُمْ أُولُوا أَلَالْبابِ . » ( زمر / 18 )\r\nبندگانم را نويد ده ، همانان كه سخن را مىشنوند و بهترينش را پيروى مىكنند . هم اينانند كه خدا هدايتشان كرده و هم اينان انديشمندانند .\r\nاحسن القول را چند آيه بعد و آياتى ديگر تبيين مىكند كه : « اللَّهُ نَزَّلَ احْسَنَ الْحديثِ كتاباً متشابهاً مَثانى . » ( زمر / 23 ) خدا نازل كرد بهترين بيان و گفته را كتابى را كه [ آياتش 
  ]\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nيكديگرند و تشابه دارند .\r\nپس احسن القول ، كتاب خدا و نظرياتى است كه بر مبناى كلام خداست . زيرا « متشابهاً مثانى » تفسير درونى قرآن را ثابت مىكند و ما بايد با استفسار ، آيات شبيه به هم را پيدا كنيم و آيات را دو به دو يا چند آيه را با هم تفسير كنيم . مقلدين بايد اين بهترين تفسيرها و فتواها را پيدا كنند و تبعيت كنند . « فَسْئَلُوا اهْلَ الذِّكْرِ انْ كُنْتُمْ لا تَعْلَمُونْ » ( انبياء / 7 ) اگر نمىدانسته‌ايد از دانايان پرسش كنيد .\r\nاگر امام زمان ( عج ) تشريف بياورند بالاترين مصداق « اهل الذكر » ايشان خواهند بود . لكن در عصر غيبت شوراى شايسته فقهاى قرآنى به مقدار زيادى به حقيقت نزديكند و مصداق ديگرى از « اهل الذكر » هستند ، زيرا الف و لام بر سر « الذكر » شامل ايشان نيز مىشود و تبعيت از ايشان ، مورد تأييد قرآن و سنّت قطعيّه است .\r\nدر قوانين اجتماعى نيز اگر مبنا كتاب و سنّت يا علوم جديد بشرى باشد بايد اطاعت و احترام رعايت شود . چنان‌كه گفتيم خدا در توانايىها و استعدادهاى بشر حداقل لازم را فرموده است . مثلًا رعايت حقوق و نظم عمومى مستفاد از قرآن است . اگر جامعه‌ى پيشرفته براى رعايت نظم لازم دانست از چراغ قرمز عبور نكنيد تا خطرات جانى و مالى و اتلاف وقت صورت نگيرد ، عبور از چراغ قرمز از باب برهم زدن نظم عمومى و عدم رعايت حق‌الناس حرام است . اما اگر بودن چراغ قرمز در مسيرى لازم نباشد و كارشناسان آن را ضرورى ندانند ، نفس بودن آن غلط است . اما اگر جاى مناسبى بود لكن در زمان بسيار خلوت با احتياط و بدون ايجاد ممانعت براى ديگران از چراغ قرمز عبور كرد ، از جهت رعايت نكردن مقررات ، حرام و از جهت عدم اختلال در نظم عمومى براى رفت و آمد ، چندان گناهى نكرده است .\r\nبنابراين معرفت دينى ، اگر مجموعه‌ى اقوال و گفته‌هاى دانشمندان بشرى باشد ، قول هيچ يك تعبدآور نيست . اما اگر گفته‌هاى علمايى بر مبناى قرآن ثابت شود از باب اطاعت از حكم الهى مورد احترام و لازم الاجرا خواهد بود . اين‌گونه اجتهاد ، گرچه حاصل تلاش بشرى است ، لكن به اثبات حكم الهى منجر مىشود كه بشرى نيست . اما\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nاگر اجتهاد در مسايل غير قرآنى يعنى در علوم بشرى باشد ، هم تلاش بشرى است و هم نتيجه‌ى آن . لذا نتايجشان نقد و تغييرپذير خواهد بود .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\n49 رابطه وحى و عقل آزادانديش\r\nدكتر شبسترى : امروز در تفكر مغرب زمين ، انسان وقتى آزاد تلقى مىشود كه بتواند كاملًا آزاد بينديشد ، متألهان مسيحى نيز با اين مسأله مواجهند كه اگر معناى آزادى انسان مطلقاً آزادانديشى اوست چنين عقل مطلق آزادانديشى چه نسبتى مىتواند با وحى پيدا كند ، با فرض اين كه وحى خود را بالاترين و نهايىترين مرجع اقتدار معنوى مىداند و از انسان تبعيت و ايمان مىطلبد . اين دو مسأله چگونه با هم جمع مىشوند ؟ [ هرمنوتيك / 17 
  ]\r\nآيةاللَّه صادقى : به‌طور كلى آزادى و آزادانديشى به تنهايى معناى درستى نمىدهد . آزادى از چه و آزادانديشى در چه ؟\r\nچنان‌كه بيان شد ، خداى متعال بشر را در امور مربوط به خودش آزاد گذاشته تا در آن‌ها به‌طور صحيح فكر كند و پيشرفت كند ، اما در احكامى كه پروردگار حكيم ، بيان فرموده بشر آزادى عملى در مورد تغيير آن‌ها را ندارد ، اما با تفكّر در حكمت‌ها و منافع آن احكام شايد به نتايجى برسد . يك عده‌اى در مغرب زمين گفتند آزمايش كنيم كه اگر مثلًا روابط جنسى را آزاد بگذاريم چه مىشود ؟ شايد از عقده‌هاى بشر كاسته شود . با\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nاين كه در نصوص كتاب عهد عتيق و انجيل و قرآن ، همگى چنين آزادى ممنوع بوده است . عقل در مواجهه با نصوص وحيانى ، بايد بپذيرد كه آن‌چه وحى بيان فرموده ، حتماً به نفع جامعه و بشر است و اگر منافعى در آن تشخيص نداد ، بايستى بپذيرد كه جعل اين احكام از سوى شارع مقدّس ، به جهت ابتلاء و امتحان است و حتى در عين حال حكمت‌هايى هم دارد كه حتماً آزمايش كردنى نيست تا بخواهيم با آزمايش خلاف آن ، به نتيجه‌اى برسيم .\r\nتجربه‌گرايى در عرصه‌ى انديشه و تفكر نتيجه‌ى آزمايشات خود را نشان داده است و شايد خود تجربه‌گرايان پيامد انديشه‌هايشان را در آزمون‌ها نديدند ، اما ديگران بعد از آن‌ها مىبينند آن‌چه را كه نبايد انجام مىشد ، انجام شده كه آزادىهاى شهوات ، ظلم‌ها ، تجاوزات و بىاحترامى به حقوق ديگران ، عاقبتى جز نابسامانى و بىاحترامى به نواميس عقل ، دين ، جان ، مال و آبروى ديگران ، به دنبال ندارد . عقل آزادانديش هم مطلق نيست تا بتواند پايان فكر و عملش را بسنجد . لذا بايد در بسيارى از امور ، به تجربه پايان دهد و به دستورهاى وحى تمكين كند . پس عقل غير مطلق آزادانديش ، بايد به عقل مطلق آزادانديش برگردد و به سوى آزادى عاقلانه با كمك وحى در حركت باشد . واجبات و محرّمات اصلى امورى نيست كه آزادى و آزادانديشى در آن‌ها به گونه‌اى مطلق جايز باشد ، بلكه آزادى تفكّر در علوم بشرى است كه نه‌تنها هيچ نهيى از آن در شريعت نيست ، بلكه به تعليم و تعلم و انديشه و فكر در آن تشويق نيز شده است .\r\nرابطه‌ى عقل و آزادى با نصوص دينى در قضيه جبر و اختيار نهفته است : « انَّا هَدَيْناهُ السَّبيلِ امَّا شاكِراً و امَّا كَفُوراً . » ( دهر / 3 ) شما آزاد و مختاريد مؤمن باشيد يا نباشيد . به هدايت الهى شاكر يا كافر باشيد .\r\nعقل در تفكر عقلانى خود آزاد است با محك و محور وحى يا بدون آن حركت كند .\r\nعقل حكم مىكند طلا را با محك خريدارى كنيم . عقل به ما هو عقل نمىتواند محك عقل ديگرى باشد ، چنان‌كه طلا نمىتواند محك طلاى ديگرى باشد . بلكه محك و معيار حقّ ، بايد مصدر حقِّ مطلق داشته باشد . تناسب بين وحى و عقل آزادانديش اين\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nاست كه وحى به علم و عقل جهت مىدهد .\r\nالبته مراحلى در تحول و تكامل تفكرات عقلانى توسط متألهان مسيحى و مشابه آن‌ها در ميان علماى اسلامى نيز مطرح شده است ، لكن اصل مطلب اين است كه بشر در آن‌چه خدا تشريع فرموده آزاد نيست و با اختيار لازم است آن‌ها را بپذيرد . لكن عقل مطلق آزادانديش در آن چيزهايى است كه خدا نفرموده و يا با ذكر مبانى ، تكاملش را به عهده خود بشر نهاده است مانند پزشكى ، فيزيك و . . .\r\nاما بحث آزادى در محدوده‌ى ديندارى تا كجاست ؟ آيا يك ديندار آزاد است كه بىدين شود يا نه ؟ اينجا نيز عقل و علم نقش مؤثرى در حكم مرتد دارد . يعنى اگر كسى بدون علم كافى ديندار و مسلمان باشد و بعد بدون علم و استنباط از دين خود برگردد حكم مرتد ندارد ، حتى اگر هزاران بار از روى بىعلمى و قصور مسلمان و كافر شود . تنها راه مقابله با وى ، هدايت شايسته‌ى اوست .\r\nاما اگر مسلمانى با وجود علم و عقل و آگاهى با احاطه به دلايلِ صحت عقايدش ، كافر شود آن هم نه يك بار بلكه تا سه بار : « انَّ الَّذينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كفراً لم يَكنِ اللَّهُ ليَغْفِرَ لهم و . . . » ( نساء / 137 ) همانا كسانى كه ايمان آوردند سپس كافر شدند سپس ايمان آوردند سپس كافر شدند سپس [ براى سومين بار 
  ] به كفر خود وسعت و ازدياد بخشيدند بخشش خدا هرگز براى آنان نيست .\r\nزياد كردن كفر اين مرتد عالِم ، تضعيف و تشكيك و شبهه انداختن در عقايد ساير مسلمانان است . اين شخص آگاه و عالم به علوم اسلامى نه تنها خود گمراه شده ، بلكه عده‌ى زيادى از عوام را نيز به شك و ترديد و انحراف مىاندازد . چنان‌كه يهودىها مىگفتند : « آمَنوا بِالَّذى انْزِلَ عَلَى الَّذينَ آمَنُوا وَجْهَ النَّهار و اكْفُرُوا آخِرَه لَعَلَّهُم يَرْجِعُون » ( آل عمران / 72 ) اين تاكتيك يهودىها بود كه مىگفتند به اسلام ايمان آوريد اول روز و آخر روز كافر شويد چرا ؟ « لعلهم يرجعون » شايد مسلمان‌هايى ساده‌لوح برگردند .\r\nبراى جلوگيرى از فعاليت خطرناك ايشان چه بايد بكنيم ؟ چند راه داريم : يا او را آزاد بگذاريم تا فعاليت كند يا او را تبعيد كنيم يا زندانى يا قتل . . .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nقرآن مىفرمايد : « الفتنةُ اكبرُ مِنَ القتل و لا يزالُونَ يُقاتِلُونَكُم حَتَّى يَرُدُّكُم عَنْ دينِكُم إِنِ اسْتَطاعُوا » ( بقره / 217 ) اين فتنه از كشتار بزرگ‌تر است و آنان پيوسته با شما كشتار مىكنند تا اگر بتوانند شما را از دينتان برگردانند .\r\nآزادى در ارتداد تا جايى است كه به ارتداد ديگران كمك نكند . تا اين مرحله به هيچ وجه حكم اعدام نداريم . اما اگر در گمراهى ديگران بكوشد ، چاره‌اى جز جلوگيرى از فعاليت او نداريم . اينجا نيز روشى در شرع نهاده شده است كه قيدى به زمان خاص ندارد و مصاديق آن تا ابد شامل حكم‌اند . اگر بگوييد شايد روش بهترى براى جلوگيرى باشد بگوييد تبعيد يا زندانى يا آزادى اوست ؟ ! البته اگر هدايت شدنى باشد حكم نيز خود به خود لغو است . اگر راهنمايى و ارشاد اوليه‌ى او منجر به توبه‌ى وى شود ، حكم جارى نمىشود كه البته اگر عمل وى تا سه بار تكرار شود ، معلوم مىشود قصد وى از توبه رهايى از اعدام است و لذا در سومين بار ارتداد آگاهانه و عالمانه راه توبه نيز بر او بسته است و حكم مفسد فى الارض پيدا مىكند .\r\nاگر آزادى در فتنه‌ى عقيدتى ، كه بالاترين نواميس شرعى است جايز باشد در فتنه‌ى تجاوز به جان و مال و حيثيت ديگران نيز آزادى جايز خواهد بود . در فطرت‌هاى پنجگانه‌ى دين ، عقل ، جان ، مال و آبرو ( حيثيت ) سه حالت داريم :\r\n1 - كارهايى كه باعث تضعيف يا نابودى اين‌هاست ، حرام قطعى است .\r\n2 - كارهايى كه باعث ركود و ماندن اين‌ها در يك حالت ثابت است ، نه پيشرفت مىدهد نه كاستى در پى آن است . اين حالت نيز حرام است .\r\n3 - كارهايى كه باعث تقويت و قدرت دين و عقل و جان و مال و ناموس مىشود ، واجب است . حتى دين اسلام امر به اين دارد : « سابِقُوا الى مغفرةٍ من ربكم » « فاستبقوا الخيرات . . . » در استفاده از كل استعدادها و توانايىها در امور بشرى و اجراى قوانين‌براى پيشرفت و صعود ، آزادى و تلاش پسنديده است و رابطه‌ى وحى در اين صورت ، پايندگى و پويندگى عقل است . اما در صورت تضعيف يا ركود نواميس در هر حالتى ، وحى مانع اجراى يكسرى انديشه‌هاست . گرچه شما آزاديد همان انديشه‌هاى مخرب را\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nتجربه كنيد . لكن پيشاپيش ، قانون شرع مانع است .\r\nنقش عقل در به‌كارگيرى آن براى فهم آيات و احكام و كشف مراد الهى ، درست است . اما نقش آن به‌عنوان تحميل دانسته‌هاى عقلى بر آيات به‌هيچ‌وجه پذيرفته نيست .\r\nدر ارتباط با عقل در طول تاريخ و حتى اكنون دو جريان افراطى و تفريطى ديده مىشود :\r\nعده‌اى هيچ ارزشى براى عقل قايل نيستند و حتى در علوم محض بشرى مثل صنعت و تكنولوژى ، اجازه‌ى پيشرفت به آن نمىدهند . عده‌اى نيز عقل را محور تمامى زمينه‌ها مىدانند تا جايى كه بتواند حكم جديدى وضع كند يا بعض احكام خدا را به تعطيل بكشاند ! اين عده نيز ، هم در ميان عقل‌گرايان و تجدّدگرايان و هم در ميان سنّت‌گرايان ديده مىشوند . با اين‌كه برخى عقل‌گرايان مىگويند : در حوزه‌ى معارف سنّتى توجّهى به عقل و علوم بشرى نمىشود ، اما در فقه سنّتى يكى از ادّله‌ى اربعة براى استنباط فقهشان ، عقل خودشان است و طبق قاعده‌اى كه مىگويند : « كُلّما حَكَم به الشرع ، حكم به العقل و كلّما حكم به العقل ، حكم به الشرع » عمل مىكنند غافل از اين‌كه اين هر دو « كلما » اشكالاتى پديد مىآورد و اگر « بعضما » بود ، صحيح بود ؛ چون الف و لام بر سر « الشرع و العقل » دلالت بر استغراق جنس دارد ، در حالى كه عقل ، بسيارى از احكام شرع را هضم و درك نمىكند ، و چه بسا عقل احكامى را صحيح بشناسد و شرع نپذيرد . در « كلما حكم به العقل حكم به الشرع » عقل را حكم‌كننده دانسته‌اند ، درحالىكه در ارتباط با وحى ، عقل حكم كننده نيست ، بلكه تنها كاشف و فهمنده‌ى احكام شرعى است . هر دو « كلما » نمايانگر مطلق بودن عقل حتى بدون وحى است ، در حالى كه عقل تنها به شرط اتصال به وحى ، مطلق و عارى از خطا مىباشد . حتى عقل پيامبر كه بالاترين عقل‌هاست ، بدون وحى مطلق نخواهد بود : « ما ينطق عن الهوى . ان هو الا وحىٌ يوحى » ائمه‌ى معصومين عليهم السلام نيز كه بهترين مجريان احكام الهى و بهترين روات حديث از رسول گرامى صلى الله عليه و آله هستند ، به علت اتصال مطلق عقلى و عملى آن‌ها به وحى الهى است و بقيه‌ى حاكمان و راويان حديث ، چون مطلق و عارى از خطا نيستند ، اطمينان كمترى دارند . ادلّه‌ى عقلى فقهاء در اجماع و ضرورت و اطباق و . . . اگر براى جعل حكم باشد ،\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nهرگز قابل قبول نيست و اگر به عنوان كاشف از حكم شرع باشد صحيح است . اما قياس ، استحسان و استصلاح ، نه دليل‌اند و نه كاشف . مثلًا اجتماع افرادى براى تشخيص مصلحت و مجمع جعل حكم كه ريشه در استصلاح اهل سنّت دارد ، قابل قبول نيست ، زيرا حكم الهى در قرآن و سنّت قطعيه واضح است و اگر در اين مجمع ، مشكلات اجتماعى را بر احكام تطبيق مىكنند ، اولًا به دليل ناآگاهى ايشان به احكام قرآنى ، توانايى تطبيق شايسته را ندارند ، و ثانياً اين تطبيق بايد در شوراى فقهاى قرآنى صورت پذيرد و اگر هم حكمى بر خلاف قرآن و سنّت قطعيه با توجيه مصلحت عامه وضع كنند ، خودبه‌خود با حكمشان ساقطاند .\r\nبه‌طور كلى عقل قبل از اعتقاد به شريعت ، جوينده و يابنده‌ى حقيقت است كه اگر با تحقيق كامل در همه‌ى شرايع و بدون جانب‌دارى ، يكى را پذيرفت ، مقصر نيست و اهل نجات است و بعد از اعتقاد به شريعت ، تنها فهمنده و كاشف احكام شرعى است و بايستى براى فهم و كشف صحيح ، از ابزارهاى درونى استفاده كند و درنهايت با شوراى شايسته‌ى قرآنى ، خطاها را به حداقل رساند .\r\nرهبران معصوم به دليل شناخت كامل و مطلق عقلى دين ، كمترين خطا و انحرافى در اعمال و عقايدشان نيست . كسى كه عاقل و خردمند است ، ابتدا مشكل اساسى خود را در هر زمينه‌ى زندگى كشف مىكند و آن را با عقل تشخيص مىدهد و بعد براى حل مشكل خود ، روش و شيوه‌اى را برمىگزيند . درست است كه دين اطاعت مطلق مىطلبد ، لكن دليل بر اجبار نيست ، زيرا دين براى اطاعت مطلق در اعتقادات و اعمال ، هدايت را نيز در نظر دارد . دين قبل از عمل و اعتقاد به راهنمايى عقل به سوى مسير درست توجه دارد تا انسان با اختيار و از روى عقل و تفكر به اطاعت پروردگار در عمل و اعتقاد متمايل گردد و وقتى با نيروى تفكر عقل خود به درستى اين مسير مطمئن شد و متمايل به آن گرديد و در آن راه قرار گرفت ، آن‌گاه اطاعت مطلق را براساس عقلانيت پذيرفته است .\r\nبنابراين عقل انسان است كه او را وادار به حركت در هر مسيرى مىكند و اگر در راه اطاعت دين گام برداشت ، عقلش به او فرمان داده كه اطاعت كند و نه اين‌كه خدا او را\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمجبور به اطاعت كرده باشد . خدا به وسيله‌ى ارسال شريعت به سوى مكلفان ، فقط عقل آنان را هدايت مىكند . نيروى عقل پس از درك راه صحيح ، حكم مىكند كه در آن گام بردارد ، زيرا عقل بعد از اعتقاد سه نوع حكم مىتواند داشته باشد :\r\n1 - عقل بين عقلا بماهم عقلا كه حكم مىكند فقط در حوزه‌ى علوم بشرى نظر دهد و در شريعت حقّ دخالت ندارد . حتى خداى متعال ، پيامبر را با اين‌كه عاقل‌ترين انسان‌هاست ، در احكامش شريك نمىگرداند : « و لا يشرك فى حكمه أحداً » ( كهف / 26 ) و اگر پيامبر بخواهد به جاى خدا حكمى جعل كند يا سخنى از خود را به خدا نسبت دهد ، خداى متعال رسالتش را قطع خواهد كرد : « ولو تَقَوَّلَ علينا بعضَ الاقاويلِ لأخذنا منه باليمين . . » ( حاقه / 44 ) كه توضيحش گذشت .\r\n2 - حكم عقل در فهم كلّى و ادلّه‌ى احكام و چگونگى انجامشان تا حدودى احاطه دارد . اين‌كه بفهمد چگونه نماز بخواند ، روزه بگيرد ، احكام اين مسايل را بفهمد ، درك كند ، بپذيرد و اجرا كند .\r\n3 - عقل در فهم جزيى و يافتن علّت احكام اصلًا نمىتواند حكمى صادر كند ، چون احاطه‌اى به علّت جعل احكام ندارد ، مگر آن‌كه خود متن قرآن حكمتى بيان كرده باشد .\r\nمثلًا عقل نمىتواند بفهمد چرا نماز صبح دو ركعت است ؟ چرا مجازات دزدى ، قتل و . .\r\nچنين است ؟ .\r\nاگر عده‌اى بر اساس تفكرات خود بگويند در بيان احكام سياست گام به گام از سوى وحى و قرآن اتخاذ شده و مثلًا روند روبه رشد داشته است ، بنابراين‌پس از وحى نيز مىتوان رشد بيشترى براى سير آن احكام قايل شد ، مانند مثالى كه زده شده - مثلًا - اگر صاحب كارخانه‌اى ماهيانه هزارتومان به كارگرى مزد مىدهد و سال بعد دو هزار تومان و سال بعد سه هزار تومان و مثلًا بعد از ده سال با تعيين ماهيانه ده هزار تومان ، صاحب كارخانه فوت كند ، فرزندان او دو تفسير مىتوانند داشته باشند ، يك دسته بگويند آخرين امضاى پدر در تعيين حقوق كارگران ملاك است و ديگران بگويند راه پدر در افزايش حقوق ملاك است و هر سال هزار تومان به حقوق كارگران بايد اضافه\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nشود . « 1 »\r\nما عرض مىكنيم در مورد احكام قرآن نبايد اين چنين بىپروا سخن‌سرايى كرد ، زيرا احكام قرآن چند گونه است : برخى از احكام از اول تا آخر يكسان بوده كه اين‌جا بحثى نداريم . برخى از احكام هم روند رو به رشد داشته است . مثلًا در مورد مجازات زنا ابتدا اين آيه نازل شد : « واللذان يأتيانها منكم فآذوهما » ( نساء / 16 ) يعنى آن‌ها را با زدنى نه در حدّ شلاق ، مقدارى اذيت كنيد ، سپس آيه‌ى نور نازل شد : « فأجلدوا كل واحد منهما مئة جلدة » ( نور / 2 ) آن‌ها را صد ضربه شلاق بزنيد . كسانى كه به سياست گام به گام تأكيد مىكنند ، بايد بپذيرند ، كه مثلًا مجازات زنا كه از مقدار كم اذيت به صد ضربه افزايش يافته ، هر چند وقت يك بار هم بايد صد ضربه اضافه شود !\r\nخداى متعال طبق حكمت ابدى احكام را تشريع كرده است و بعد از آن نيز كسى حق تغيير آن‌ها را ندارد . چنان‌كه ذكر شد ، عقل حكم مىكند اعتبار قانون به دوام و اعتبار قانون‌گذار بستگى دارد و پدرى كه سياست افزايش حقوق داشته ، به دليل فوتش ، سياست بعد از او نيز به دلخواه ورثه برمبناى عدالت قابل تغيير است . اما درباره‌ى خداى متعال به دليل علم و حيات ابدى قانون‌گذار ، قوانين ابدى او هم اعتبار ابديت دارد .\r\nبنابراين اين‌گونه قياس‌ها قياس مع‌الفارق و از ريشه باطل است و تنها عقل ، فقه ، فلسفه ، منطق و . . . كه متصل به وحى قرآنى هستند ، قابل قبول است و علومى بشرى نيز كه با ادلّه‌اى به اثبات رسيده‌اند ، گرچه امكان نقض شدن دارند .\r\n\r\n\r\n","description":"","footnote":"\r\n( 1 ) - دكتر مصطفى ملكيان ، مجلهء زنان ، خرداد 79 ، شمارهء 64\r\n","page_name":" 405 ","page_number":405},
  {"content":"\r\n\r\n\r\n50 اصلاح انديشه‌ى دينى\r\nآقاى محمد مجتهد شبسترى : پاره‌اى متفكرين پيدا شدند و گفتند به مرور زمان در دين اسلام بدعت‌هايى پيدا شده و سيماى اصلى و راستين دين با اين بدعت‌ها آلوده گشته و اصلاح دين ، زدودن و پاك كردن اين بدعت‌هاست . ابن تيميه با قطع نظر از صحت و بطلان انديشه‌هايش چنين ادعايى داشت . معناى ديگر اصلاح دين ، آن نوع اصلاحى است كه اشخاصى چون ابوحامد غزالى به دنبال آن بودند . غزالى مىگفت :\r\nعلوم دينى در علوم قشرى خلاصه شده است . آن‌چه هدف اصلى دين اسلام بوده ، تطهير نفس و قلب و نجات يافتن انسان از مهلكات و آراسته شدن به منجيات است .\r\nاصلاح دين معناى سومى هم دارد كه در صد و پنجاه سال اخير در جهان اسلام مطرح شده است . كسانى چون محمد عبده ، اقبال لاهورى ، ابواالكلام آزاد ، از اين گروه هستند .\r\nاين معناى سوم عبارت است از فهم دين ، متناسب با فهمى كه انسان قرون اخير از عالم و آدم دارد . به هرحال امروز سؤالات جديدى در صحنه هست ؛ اين كه اين سؤالات بجا يا نابجا و حق يا ناحق است ، با بحث و تفكر معلوم مىشود نه با موضع‌گيرىهاى سياسى و جنجال‌هاى موسمى و صنفى . اين‌ها پرسش‌هاى بخش عظيمى از انسان‌هاى متدين\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nامروز است ، نه سؤالات يك مشت انسان منحرف و بدعت‌گذار . [ هرمنوتيك / 12 
  ]\r\nآيةاللَّه صادقى : ما با هر سه گروه مشتركاتى داريم و افتراقاتى ، اشتراك ما با گروه اول در اعتقاد به اين است كه در دين به‌طور قطع انحرافات و خرافات و جعلياتى وارد شده است . لكن فرق ما با ابن تيميه و ديگران از اين گروه اين است كه ما بايد بدعت‌ها و انحرافات را بر مبناى قرآن بسنجيم و بر طرف سازيم .\r\nدر نوع دوم كه هدف دين تطهير نفس و هدايت انسان به قلّه كمال است حرفى نيست .\r\nلكن درباره‌ى علوم فقهى و فلسفى و كلامى و . . . بايد گفت دين يك امور قشرى و ظاهرى نيست تا بخواهيم پوسته‌ى دين را بشكافيم تا به عمق برسيم . اصولًا عمق شريعت كه هدايت است در انجام دستورهاى دينى نهفته است . « و ما خَلَقْتُ الجنَّ و الأِنْسَ إِلَّا لَيَعْبُدُونِ » ( ذاريات / 56 ) البته فقه و فلسفه‌ى غير قرآنى نه تنها پوسته و ظاهر يا باطن دين نيست ، بلكه احياناً مانع هدايت نيز هست . ما عبادات فردى و اجتماعى را بايد از خود قرآن به دست آوريم و به آن عمل كنيم تا هدايت يابيم .\r\nدر تفكر جديد سوم نيز معتقديم بايستى سؤالات انسان‌هاى متدين و دلسوز را پاسخ داد و برخوردهاى انفعالى و خشونت‌بار مورد تأييد هيچ‌كس نيست تا چه رسد به وحى الهى و منطق قرآن كريم ، و مىبينيم كه در اين مورد ، قرآن كريم مىفرمايد : « ادْعُ الى سبيل رَبِّكَ بِالْحِكْمَةِ والْمَوْعِظَةِ الحَسَنَةِ و جادِلْهُمْ بِالَّتى هِىَ احْسَنُ » ( نحل / 125 ) با حكمت و پند نيكو به سوى پروردگارت دعوت كن و با بهترين وجه با آنان مجادله نماى . كه با تمسك به اين آيه و ساير آيات قرآن ، در اين مجموعه بدون موضع‌گيرى و جنجال ، پرسش‌ها را پاسخ گفتيم تا انسان‌هاى متدين و حقيقت‌طلب درآن‌ها فكر كنند و بينديشند كه آيا قرآن محور شريعت است يا اقوال علما و انديشمندان ؟ ما براساس محوريت قرآن ، متناسب با پيدايش موضوعات جديد بهترين راه را براى پاسخ‌گويى به سؤالات دينى و شرعى ، خود قرآن مىدانيم . چنان‌كه « اللَّهُ نَزَّلَ احْسَنَ الحديث » به‌طور كلى در تفكّر چهارم اصلاح و بازسازى انديشه‌ى مورد تأييد وحى را در پياده شدن نقش « لا الهَ الَّا اللَّه » مىدانيم . « لا إله » سلب است و « الّا اللَّه » ايجاب . « لا إله » يعنى هرگونه بدعت و انحراف و\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nتهمت را از ساحت مقدس خدا و قرآن و پيامبر و امامان دور سازيم . تهمت تحريف ، ظنّى الدّلالة بودن ، غير قابل فهم بودن ، قديمى و كهنه بودن ، منحصر به زمان خاص بودن و . . .\r\nرا از آن دور سازيم و زمينه را براى ظهور نقش « الا اللَّه » مناسب گردانيم . فقط خدا و كلام خدا و رسول خدا و انتخاب شدگان بعد از او البته اگر همگان بپذيريم و بپذيرند ، كه قرآن حق مطلق است ، قبض و بسطى هم در شريعت نيست ، در اين صورت وحدت آراء هم امكان‌پذير است و اين هم دليل بر اين نيست كه با ديگرانى كه چنين فكر نمىكنند ، بايد با خشونت رفتار كنيم . شيعه و سنّى گرچه هريك خود را حق مىدانند ، اما نبايد رفتارهاى خشن و توهين‌آميز با يكديگر داشته باشند و بايستى احترام متقابل حكم‌فرما باشد ، زيرا شيعيان از حضرت على عليه السلام و سنّيان از خلفاى سه‌گانه برتر نيستند . آنان سال‌ها در كنار يكديگر بدون برخوردهاى ناشايست و با آرامش با هم زندگى مىكردند .\r\nدرست است كه به عقيده‌ى شيعيان ، پس از رحلت رسول گرامى اسلام صلى الله عليه و آله با تنها فرزند پيامبر حضرت صديقه‌ى طاهره عليهم السلام و در جريان سقيفه و گرفتن بيعت از حضرت على عليه السلام ، رفتار شايسته‌اى با اين بزرگواران صورت نگرفت و حضرت على عليه السلام براى حفظ كيان و اساس اسلام ، راضى به سكوت شد ، اما اگر اين قسمت را صرف‌نظر كنيم ، پس از آن حضرت على عليه السلام وخلفاى سه‌گانه بدون تنش ، خشونت و بىاحترامى در كنار هم زندگى مىكردند و هر سه خليفه ، بارها در جنگ‌ها و تصميم‌گيرىها از حضرت على عليه السلام نظر مىخواستند و مشورت مىكردند و ايشان هم رأى و نظر خويش را به آنان و ديگران بيان مىفرمودند .\r\nپس بين شيعه و سنّى ، هرگونه برخورد ناشايست ، توهين و تقبيح ، دور از رفتار اسلامى است ، تا چه رسد بين خود شيعيان ، يا سنّيان . عوام كه مقلدند و بايد به اندازه‌ى توان خود جوياى حق باشند و اگر نتوانستند به حق برسند ، بايد پيرو رهبران خود باشند ، عالمان شيعه و سنّى هم بدون برخوردهاى ناشايست ، بايد با مشورت و بحث‌هاى علمى ، حق را بر خود و ديگران مكشوف سازند . بالاخره همه‌ى مسلمانان در هر فرقه‌اى خدا ، قرآن و پيامبر را قبول دارند و مىتوان با اين سه محور ، بحث‌هاى علمى و اسلامى را به\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nنتيجه رساند . حتى مسلمانان و اهل كتاب نيز بايد با احترام متقابل رفتار نمايند و تقبيح و توهين پسنديده‌ى هيچ جامعه‌اى نيست . چنان كه قرآن نيز بحث و مجادله را به احسن‌وجه توصيه مىنمايد .\r\nاز جمله اشتباهاتى كه مسلمان‌ها در طول تاريخ كرده‌اند اين بوده كه اين در و آن در زده‌اند . از سرچشمه دور و در مرداب‌ها و باتلاق‌ها دست و پا مىزده‌اند .\r\nهر قدر شما به سرچشمه‌ى زلال و صاف وحى نزديك‌تر شويد ، بيشتر سيراب مىشويد . عده‌اى از انديشمندان ما در مقابل شبهات و سؤالات به جاى اين كه قرآن را محور اساسى بدانند ، با موضع منفعلانه و ناخودآگاه ، قرآن را ناتوان از جواب نشان داده‌اند . درست است كه علمايى نتوانسته‌اند از قرآن دفاع كنند ، لكن دليلى بر آن نيست تا نشود اعجاز قرآن را در فصاحت و بلاغتش و در پيش‌گويىهاى دقيقش و در مطلق بودنش ثابت كرد .\r\nكلام خالد و ابدى پروردگار تا آخر زمان تكليف براى ما راهگشاست . اگر ما مسلمان‌ها يا غير مسلمان‌ها بر مبنا و محور قرآن با ديد صحيح عارى از هرگونه حجاب جسمانى و روحانى دقت كنيم ، عالم تكليف به قدرى روشن و نازنين و برازنده خواهد شد كه ظلم‌ها ، ظلمت‌ها ، نادانىها ، جنگ‌ها و نابسامانىها به كلى از ميان خواهد رفت .\r\nدنياى ما روضه‌ى رضوان و بهشت برينى ما فوق توصيف خواهد گشت كه همگان آرزويش را داريم . اگر تا به حال به آن نرسيده‌ايم ضعف و نقصان و كوتاهى ما بوده است . گر گدا كاهل بود تقصير صاحبخانه چيست ؟ لذا در زمان حكومت ولى عصر « ارواحنا فداه » مدينه‌ى فاضله ايجاد مىشود . زيرا « يَأتى بكتابٍ جديد » كتاب جديد كدام است ؟ ايشان پيامبر صلى الله عليه و آله نيستند تا كتاب جديدى بياورند . همين قرآن را مبناى قانون و عمل قرار خواهند داد كه ما فقط به خواندن و بوسيدنش اكتفا مىكنيم و به معانى و لطايف و ظرايفش كارى نداريم . اگر به معانى توجه كنيم نيازمند قانون ديگرى نخواهيم بود و قرآن مىتواند جهان و اجتماع و كل بشر را اداره كند . همان گونه كه امام معصوم ما با همين قرآن جهان را اداره خواهد كرد . ما براى اين كه راه آن حضرت را باز\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nكنيم و بتوانيم شباهتى از آن حكومت را داشته باشيم بايد اين قرآن را محور كل افكار و علوم خود قرار دهيم .\r\nجمهورى اسلامى ايران كه جمهورى بر مبناى انقلاب سياسى اسلامى تشكيل داد بايد كه انقلاب قرآنى را هم به عنوان تكامل انجام دهد . انقلاب قرآنى اصل و محور و اساس ، و انقلاب سياسى فرع آن است . حتى اگر انقلاب سياسى بر مبناى صحيح قرآنى باشد جنجال‌ها و اختلافات جناح‌ها در كار نخواهد بود . « و لا يَزالُونَ مُختَلفينَ الَّا مَنْ رَحِمَ رَبُّكَ و لِذلِكَ خلقَهُم » ( هود / 118 ) كه علت نهايى خلقت ، رحمت و وحدت ربانى است ، اگر شما اختلافات را پايان دهيد . اين وحدت محال نيست ، اگر حوزه‌هاى علوم دينى مجهز و معتصم به معارف قرآنى بودند و پاسخ سؤالات و شبهات را مىدادند اين طور ابتلائات و اشكالات حاصل نمىشد . ولى متأسفانه با انفصال از مكتب قرآن و توسل به مكتب انفصالى با يادگيرى مطالبى قشرى و بشرى ، در تاريخ افكار و اقوال انسان‌هايى مثل خود سير مىكنند و روشن است كه نمىتوانند پاسخ سؤالات جديد را بازگو كنند .\r\nزيرا گذشتگان نيز همانند ما هرگز مطلق نبوده‌اند .\r\nبه عنوان تكرار نهايى مىگوييم كه تنها قرآن است كه توانايى حل اختلاف در اقوال و معضلات و خواباندن سرهاى پرمدعا و زبان‌هاى پرصدا را دارد و به هيچ وجه عقول بشر اعم از آراء و اقوال ديروز و انديشه‌هاى امروزى كليد موفقيت و نجات نخواهند بود .\r\nدر پايان از تمامى متفكران و كارشناسان دينى و اسلامى مىخواهيم كه نظراتشان را در نفى و اثبات مطالب دينى بر مبناى قرآن استوار نمايند و به وسيله‌ى قرآن بدون و كم و زياد كردن و تحميل افكارى ديگر بر آن ثابت قدم باشند ، تا اعتصام به حبل‌اللَّه تحقق پذيرد و عصمت و وحدت دينى بر مبناى استوار قرآنى تحقق يابد و به دنبال پيام‌آورى پيامبر بزرگ اسلام صلى الله عليه و آله پيام‌رسان هميشگى قرآن رسول‌اللَّه و رسول قرآنى باشند .\r\nنه آن كه پيش‌فرض‌هايى بر قرآن تحميل كنند و يا به دور از قرآن تحميل‌هايى بر شرع مقدّس اسلام نمايند كه در اين جمعيت نابسامان مسلمان ، نابسامانىهاى ديگرى نيز\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nفراهم سازند . مفروضاتى نظير ظنىالدلالة بودن ، صامت بودن ، وجود قبض و بسط در فهم دين و عدم وحدت در آن ، رسميت دادن به كثرت‌هاى متضاد و متناقض ، موقتى بودن احكام اجتماعى ، ارزش‌گرايى در دين ، جازميت در اجماعات ، استمرار وحى رسالتى ، تداوم سياست گام به گام ، تخصيص قرآن با احاديث ، تعطيل احكام الهى با عقل ، و هزاران انديشه‌ى برون دينى همگى حجاب‌هايى براى فهم درست كلام خدا هستند ، و اگر كسى با اين مفروضات به قرآن مراجعه كند ، مىخواهد فكر خود را به كرسى نشاند و نمىخواهد بفهمد خدا چه انتظارى از بشر دارد ! همه در اين فكرند كه بشر چه انتظارى از دين دارد و مىخواهند انتظارات بشر را از دين برآورده سازند . لكن خداى متعال در زمينه‌هاى بشرى ، انتظارى ندارد و تنها در زمينه‌ى وحيانى عقل بشر را به هدايت و تفكر و سپس به انجام فرامين الهى فرامىخواند .\r\nاز شرعمداران انتظار مىرود كه قرآن را مبناى اصلى شرع قرار دهند و اين آخرين و كامل‌ترين وحى ربانى را كه پاسخگوى همه‌ى پرسش‌هاى مكلفان است ، محور اصلى تفكرات و تدريس‌ها و تأليفات خود قرار دهند تا زمينه‌اى شايسته براى ظهور ولى امر باشد كه جهان تكليف را سراسر با همين قرآن اداره خواهد كرد . آن‌گاه با شوراى شايسته‌ى انديشمندان و علماى قرآنى ، اختلافات جزيى هم بر طرف خواهد گرديد .\r\nچنان‌كه پيامبر اسلام صلى الله عليه و آله فرمودند : « اذَا الْتَبَسَتْ عَلَيْكُمُ الفِتَن‌ْكَقَطَعِ اللَّيْلِ الْمُظْلَمْ فَعَلَيْكُم بالْقُرآن . » هنگامى كه آشوب‌ها هم‌چون پاره‌هاى شب تاريك شما را به شبهه انداخت و پوشش از حقّ برايتان قرار داد ، در اين هنگامه قرآن را محور و اساس قرار دهيد تاتمامى التهابات و شبهه‌ها از شما بزدايد .\r\n« . . لاتدرى لعلّ اللَّه يُحدِثُ بعدَ ذلكَ أمراً »\r\nحوزه علميه قم - محمد صادقى تهرانى\r\nجامعةُ علومِ القرآن ، تلفن : 2934425\r\n gro . nahgroF . www : LRU \r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n\r\nمختصرى از زندگىنامه‌ى علمى و سياسى فقيه مجاهد و مفسّر و محقّق ، حضرت آيةاللَّه‌العظمى صادقى تهرانى « دامت بركاته »\r\nبسم اللَّه الرّحمن الرّحيم\r\nبه درخواست بنياد تاريخ انقلاب اسلامى ايران ، در خردادماه 1373 ( ه . ش ) گوشه‌هايى از زندگى نگارنده ، محمّد صادقى تهرانى متولد به‌سال 1305 ( هجرى شمسى ) در تهران در خاندانى روحانى از مرحوم حاج شيخ رضا لسان‌المحقّقين بدين شرح است :\r\nتا سن سيزده سالگى كه پدرم در قيد حيات بود سيكل دوم دبيرستان را به‌پايان رساندم . سپس به‌حَلَقات دروس عرفانى ، اخلاقى و تفسيرى مرحوم آيةاللَّه‌العظمى ميرزا محمّدعلى شاه‌آبادى استاد بزرگ مرحوم امام خمينى پيوستم و در ضمن يك‌سالى هم به‌دروس مقدماتى ( ادبيات عرب ) پرداختم ، سپس در سال 1320 عازم قم شده ، طىّ سه سال دروس سطح را پايان دادم .\r\nدر سال 1323 ، مرحوم آيةاللَّه‌العظمى بروجردى به‌قم آمدند . در دروس ايشان شركتى فعّال داشتم ، به‌گونه‌اى كه در مسائل فقهيه ، خود اتخاذ رأى مىكردم . طبعاً از\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nدروس فقه ، فلسفه ، عرفان و ساير علوم اسلامى اساتيدى ديگر بهره‌مند مىشدم . ولى محور اصلىِ تحوّل فكرىام ، همان جنبش آغازين علمى نزد مرحوم آيةاللَّه‌العظمى آقاى شاه‌آبادى بود كه حركتِ قرآنى مرا از آغاز كرده و تاكنون استمرار داد و تمامى تحصيلات حوزوىام و تمامى مؤلفاتم تحت‌الشّعاع آن بود و هست ؛ پس از آن مرحوم آيةاللَّه‌العظمى علّامه‌ى طباطبائى نقشى عظيم در استمرار درجات تفسيرى ، عرفانى ، فلسفى و اخلاقىام داشت .\r\nدر دروس اين دو بزرگوار هفت سال شركت كردم ، و در سفرهاى بسيارى كه از قم به‌تهران داشتم از دروس فلسفى مرحوم آيةاللَّه‌العظمى ميرزامهدى آشتيانى و ميرزا احمد آشتيانى بهره‌ى وافرى مىبردم اگرچه استفاده‌هاى علمى از مرحوم آقاى شاه‌آبادى ، نقش نخستينِ محورى داشت .\r\nپس از ده سال توقف مستمر در قم ، به‌تهران مراجعت كرده و در دو بُعدِ علمى و سياسى به‌فعّاليت شديد پرداختم ، با مرحوم آيةاللَّه‌العظمى سيّدابوالقاسم كاشانى در قيام نفت و عليه شاه ، و با مرحوم آيةاللَّه العظمى حاج سيداحمد خوانسارى و مرحوم آيةاللَّه‌العظمى حاج شيخ محمّدتقى آملى از نظر استمرار مراحل فقهى ارتباط داشتم ، و همچنين در طى مدت اقامت ده‌ساله در تهران ، در دانشكده‌ى معقول و منقول ( معارف اسلامى ) بدون شرط حضور در كلاس درس و تنها با شركت در امتحانات ، چهار ليسانسِ حقوق ، علوم تربيتى ، فلسفه و فقه ؛ و پس از سه سال دكتراى عالى معارف اسلامى را دريافت داشتم . همان‌جا سه سال به‌تدريس حكمت ( فلسفه‌ى اسلامى ) برمبناى قرآن و سنت از روى متن كتاب « آفريدگار و آفريده » پرداختم ، جلساتى هم بر دو محور علمى و سياسى عليه حكومت شاهنشاهى در هفت نقطه‌ى تهران داشتم كه بيشتر قشر دانشجو در آن جلسات شركت مىكردند . منبر هم مىرفتم كه آن‌هم ، داراى نوآورىهاى علمى و سياسى بود ، و كلًا مورد تعقيب و تهديد و تحديد دستگاه ستمشاهى بودم .\r\nدر سال 1341 ه . ش در اثر مبارزات شديد بر ضد رژيم طاغوتى ، خصوصاً به‌جهت سخنرانى در سالگرد ارتحال مرحوم آيةاللَّه‌العظمى بروجردى در مسجد اعظم قم كه براى\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nنخستين بار افشاگرىهايى عليه شاه را در برداشت ، از سوى ساواك محكوم به‌اعدام شدم و ايران را مخفيانه به‌قصد حجّ ترك نمودم ، در مكه و مدينه با سخنرانىها و اعلاميه‌هايى به‌زبان فارسى و عربى عليه طاغوت ، بين عمره و حجّ دستگير شدم ، حج را در حصار مأموران دولتى انجام دادم ، ولى بر اثر استدلالات قاطع اينجانب در برابر حكومت سعودى و اجتماع بزرگ و تحصن علماى عِراقَين در مسجدالحرام ، آزاد شده و تحت الحفظ به‌عراق رفتم ، نهضت علمى قرآنى و سياسى را در نجف اشرف - به‌مدت ده سال - با تدريس تفسير ، فقه ، اخلاق ، عقايد و . . . سخنرانى و تأليف ادامه دادم .\r\nدرضمن برحسب درخواست دولت ايران ، حكومت عراق تصميم گرفت مرا به‌ساواك ايران تحويل دهد ، ولى در اثر مخفى شدن در بيت مرحوم آيةاللَّه العظمى خويى ، با فعّاليت‌هاى ايشان ، توطئه آنان خنثى شد .\r\nبا آغاز اخراج ايرانيان از نجف اشرف و كل شهرهاى عراق ، به‌بيروت هجرت كردم ، جريان دو نهضت قرآنى و سياسى به‌مدّت پنج سال در لبنان ادامه داشت .\r\nبا تشكيل نماز جمعه در سراسر لبنان ، سخنرانىهايى بر محور قرآن در جلسات مذهبى ، كه نهضت سياسى ضد شاه را هم براى تشكيل حكومت اسلامى دربر داشت ، و نيز با تأليفاتى نوين ، زمينه‌اى مناسب براى گفت‌وگو با علماى اديانِ ديگر براى اثبات حقّانيت اسلام قرآنى ايجاد شد . به‌گونه‌اى كه در مناطق مختلف لبنان ، ضمن گفتمان قرآنى با علماى شيعى ، به‌مباحثه و مناظره با علماى سنّى ، مسيحى ، يهودى ، و دُرزى پرداخته و با ملحدين و مشركين هم بحث مىنمودم و آنان يا سكوت مىكردند و يا محكومِ استدلالات قرآنى مىشدند .\r\nبا شدت‌گرفتن جنگ داخلىِ لبنان ، آن‌جا را به‌قصد حجاز ترك نمودم ، دو سال متمادى در مكّه‌ى مكرّمه با تماسى مستمر با شخصيت‌هاى علمى و سياسى اسلامى سراسر جهان ، بر مبناى دو نهضت قرآنى و سياسى ، فعاليت‌هاى پيگير و دامنه دارى براى رشد تفكر انقلاب قرآنى در ميان مسلمانان انجام شد .\r\nدر آنجا نيز اضافه بر مناظره‌هايى قرآنى با علماى وهّابى ، و عدم محكوميت\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاينجانب در هيچ‌يك از مناظرات ، حدود يك‌صد خانوار سنّى را در مركز حكومت آل سعود ( مكه‌ى مكرمه ) ، تنها با ادلّه‌ى قرآنى و گاه با استناد به‌يك آيه از قرآن ( آيه‌ى مباركه‌ى 32 از سوره‌ى فاطر ) به‌مذهب اهل‌البيت عليهم السلام راهنمايى نمودم و بحمداللَّه تعالى همگى آنان شيعه شدند .\r\nبراى دومين بار به‌فاصله‌ى هفده سال ، دستگير شدم و پس از آزادى به‌لبنان بازگشتم . در هر دو مرحله‌ى بازداشت در مكه‌ى مكرمه زندانى شدم به‌ويژه در دوّمين زندان ، ابتدا در مدينه ، سپس مكّه و در پايان در « سجن التّرحيلِ » جدّه بودم ، در دستگيرى نخست در كلانترى حرم و سپس در « شرطةالعاصمة » كه شهربانى مكه است در بازداشت بودم ، در زندان دوّم بود ، كه شنيدم مرحوم امام خمينى به‌پاريس هجرت نموده‌اند .\r\nپس از گذشت دو هفته از زندان دوّم به‌بيروت بازگشته و از آنجا براى ديدار امام و قرار جريان انقلاب به‌پاريس رفتم . در اقامت ده روزه‌ى پاريس و شركت شبانه روزى در جلسات مرحوم امام ، در چندين دانشگاه سخنرانىهاى ممتدى بر هر دو مبناى قرآنى و سياسى داشتم .\r\nپس از بازگشت به‌بيروت به‌فاصله‌ى چندين روز از بازگشت امام به‌ايران ، پس از هفده سال هجرت - كه در طى آن چهار بار غياباً توسط ساواك شاه ، محكوم به‌اعدام شده و دائماً تحت تعقيب ساواك بودم - به‌ايران بازگشتم ، و پس از پايه‌ريزى جمهورى اسلامى كه در حركات بنيادينش ، نقشى مؤثر داشتم ، در قم اقامت كرده و تاكنون بر محور معارف قرآن ، دروس و تأليفات و خطابات خود را ادامه داده‌ام ، و به‌جهت مشورت‌هايى با مرحوم امام ، و براى ريشه‌دار كردن نهضت و انقلاب قرآنى ، در كارهاى اجرائى شركت نكردم . مگر چند روزى در آغاز انقلاب كه برحسب خواسته‌ى مرحوم امام ، مراجعات اصلى مردم را پاسخگو بودم و پيش از تشكيل نمازهاى جمعه بطور رسمى ، اضافه بر سخنرانىهايى در سراسر ايران ، نماز جمعه را در مراكز استان‌ها و بعضى از شهرهاى ديگر ، تشكيل دادم .\r\nسرآمدش نمازجمعه‌اى بود كه در پارك ملّت مشهد مقدّس در حضور حدود نيم\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nميليون نفر نمازگزار انجام شد ، از تانك به‌عنوان منبر نماز جمعه و از تيربار ضدهوايى بعنوان سلاح و از لباس كفن كامل استفاده كردم . در همين نخستين نمازجمعه‌ى مشهد ، مردم طومارى طولانى را تهيه كردند كه صدها هزار امضاء داشت و با اكثريت امضاها خواستار انتصاب رسمى اينجانب به‌امامت جمعه‌ى مشهد مقدّس شدند ، و سپس طومار را به‌دفتر امام ارسال كردند ولى به‌دست ايشان نرسيد .\r\nنمازجمعه‌ى مستمرّى هم در مسجد مقدّس جمكران ، و در ضمن در دانشگاه صنعتى شريف ، و چند جمعه هم در مسجد دانشگاه تهران اقامه كردم ، سپس مرحوم امام مرحوم حجّة الاسلام و المسلمين آقاى طالقانى را به‌عنوان امام جمعه‌ى تهران مقرّر نمودند .\r\nبا تركِ نمازجمعه در قم به‌علت اذيت‌هاى فراوان عدّه‌اى از متحجّرين حوزوى و تهمت‌هاى كذب ديگران تمام اوقاتم صرف تدريس و تأليف شد ، كه 25 جلد از تفسير سى جلدىِ « الفرقان » را به‌مدت ده سال در قم ، ضمن دو تدريس عربى و فارسى تأليف كردم .\r\nبه‌ياد دارم كه مرحوم آيةاللَّه‌العظمى علّامه‌ى طباطبائى به‌من فرمودند تا اين تفسير پايان نيافته كتاب ديگرى ننويسم و چنان هم شد ، بالاخره در رشته‌هاى تفسيرى ، فلسفى ، فقهى و . . . بيش از 113 اثر تحقيقى قرآنى كه بسيارى از آنها به‌چاپ رسيده يا زيراكس شده و كتاب‌هايى هم كه فعلًا خطى است تأليف نمودم .\r\nبرخى از بزرگان علماى اسلام در عصر حاضر نكاتى را پيرامون تأليفات اينجانب متذكّر شده‌اند ، مِن‌جمله مرحوم آيةاللَّه‌العظمى حكيم مىفرمودند : شما در عين حركات زياد انقلابى ، كتاب‌هايى تأليف نموده‌ايد كه در مدتى كم از تمامى مؤلفين با سابقه‌ى نجف از نظر تعداد و محتوى سبقت گرفته ، و نيز مرحوم امام و مرحوم آقاى خوئى درباره‌ى كتاب « المقارنات » در نجف فرمودند : بهترين كتابى است كه عليه يهود و نصارى نوشته شده ، و بالاخره بر حسب تصديق مؤلَّفاتى گوناگون ، درجه‌ى عالى اجتهاد اينجانب در تمامى علوم اسلامى مورد تأييد مراجعى عظيم‌الشّأن بوده است . جز آنكه با گذشت مراحل تحقيقاتى تفسيرى ، و برمبناى آنها ، نظرات فقهى ، اصولى ، فلسفى ، عقيدتى ،\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nعرفانى و سياسىِ اينجانب اختلافات زيادى با ساير علما دارد .\r\nدر تفسيرِ كم‌تر آيه‌اى است كه نكته‌اى مغفول و يا خطايى مشهود نسبت به آن آيه‌ى مباركه را در ميان تفاسير شيعه و سنى متذكر نشده باشيم ، و در فقه با بسيارى از نظرات مشهور علماى شيعى و سنّى و احياناً با تعدادى از نظرات هر دو فرقه اختلاف داريم ، كه بيش از پانصد فتوى برمبناى قرآن و سنّت و مخالف با نظرات مشهور را در « تبصرةالفقهاء » آورده‌ايم ؛ و مبناى اين اختلاف وسيع در كلّ علوم اسلامى ، آزاد انديشى و تدبّرِ بدون پيش‌فرض در قرآن مبين است ، حال‌آنكه اگر علماى اسلام قرآن را درست بررسى كنند درصد اختلافاتشان با هم بسيار كم مىگردد گرچه اين گونه فتاواى آنان بر خلاف اجماع و رواياتى هم باشد .\r\nاركان اوّليه‌ى فلسفه‌ى مرسوم حوزوى را مانند قِدمت زمانى جهان و حدوث ذاتى آن ، سنخيت خدا و آفريدگان بر مبناى ضرورت سنخيت علت و معلول ، قاعده‌ى « الواحد لا يَصدُرُ منه الا الواحد » و . . . را بر خلاف برداشت‌هاى درست عقلى و قرآنى دانسته و طبعاً بسيارى از نظرات فلسفى را قبول ندارم . در منطق بشرى اضافه بر اعتراضاتى چند ، تعداد شصت و شش تضاد - طبق حساب ابجدى « اللَّه » - ميان نظرات منطقيان موجود است كه در حاشيه‌ى تفسير « الفرقان » در سوره‌ى اعراف ( جلد دهم ، صفحات 37 تا 48 ) يادداشت كرده‌ام .\r\nو بالاخره در علم اصول ، بحث و تحقيق در مباحث الفاظ را نادرست مىدانم - چنان كه هيچ يك از علماى علوم تجربى نيز در بديهيات لفظى بحث نمىكنند - و اصول عملى هم از نصوص كتاب و سنت پيداست . « 1 » اختلاف ما با اكثر علما در مسائل فقهى از ساير علوم بيشتر است ، و تمامى اينها مبناى قرآنى دارد ، در تفسير سى جلدى « الفرقان » در همه‌ى اين موارد به‌تفصيل سخن رفته است . و از نظر فقهى نيز علاوه بر تفسير ، در كتاب‌هاى « تبصرةالفقهاء » « اصول الاستنباط » « تبصرةالوسيلة » « على شاطىء الجمعة » و . . . به‌زبان عربى ، و نيز در « رساله‌ى توضيح‌المسائل نوين » « فقه گويا » « اسرار ،\r\n\r\n\r\n","description":"","footnote":"\r\n( 1 ) - كتاب « اصول‌الاستباط » ويژه مباحث ضداصول حوزوى است .\r\n","page_name":" 418 ","page_number":418},
  {"content":"\r\n\r\nمناسك و ادلّه‌ى حجّ » « مفت‌خواران » و . . .\r\nمباحث مهم فقهى قرآنى را مطرح كرده‌ايم . تمامى اين اختلافات برمبناى اصالتِ دلالت قرآنى است كه آن‌را « ظنّىّ الدّلالة » تلقّى كرده‌اند ! با آن‌كه در فصاحت و بلاغت ، در بالاترين اوج است .\r\nاين خادم كوچك قرآن ، تمامى علوم حوزوى منتسب به‌اسلام را - كه نزد بزرگ‌ترين علماى نيم قرن دريافته‌ام - از آغاز در حاشيه‌ى قرآن قرارداده و رفته رفته به‌اختلاف وسيع اين علوم با قرآن پىبرده‌ام ، و بسيار شده كه با علماى بزرگ گفت‌وگو كرده‌ام و حتى يك‌بار هم محكوم نشده‌ام ، و نوعاً معترفند كه علوم و معارف قرآنى در حوزه‌ها چندان اصالتى ندارد . و معتقدم كه مهمتر از انقلاب سياسى مرحوم امام ، بايستى انقلاب قرآنى در همه‌ى ابعاد علمى ، سياسى و . . . تحقّق يابد . اينجانب ادلّه‌ى اسلامى را ويژه‌ى قرآن و سنّت مىدانم و محور اصلى هم در اين ميان « قرآن » است ، زيرا خداى متعال مىفرمايد : ( و اتلُ ما اوحى اليك من كتاب ربّك لا مبدّل لكلماته و لن تجد من دونه مُلتحداً ) ( كهف / 27 ) و بخوان ، و پيروى كن آن‌چه را از كتاب پروردگارت : ( قرآن ) به‌سويت وحى شده ، هرگز هيچ تبديل‌كننده‌اى براى آن نيست و هرگز به‌جز قرآن پناهگاهى ( رسالتى و وحيانى ) نتوانى يافت .\r\nبنابراين آيه‌ى مباركه ، مسلمانان نيز به‌پيروى از وحى الهى به‌پيامبر گرامى صلى الله عليه و آله هيچ مرجع و پناهگاهى به‌جز قرآن كريم نخواهند داشت كه اگر حديثِ متواترى نيز در دست باشد در صورت مخالفت با نصّ و يا ظاهرِ مستقرِّ قرآن مردود است ، حتى اگر حكمى هم ضرورتى اسلامى داشته باشد نيازمند به‌اصلى قرآنى است ، مگر اين‌كه قرآن نفى و يا اثباتى درباره‌ى آن نداشته باشد كه از باب « اطيعواالرّسول » پذيرفته است ، چنان كه اگر امامان معصوم عليهم السلام هم مؤيّد چنان ضرورتى باشند تصديق مىشود ، البته از باب « و أولىالأمر منكم . » و اين روايات قطعى هم برگرفته از حروف مقطعه و رمزى آيات قرآن است ، كه آيه‌ى 27 كهف ، منشأ همه‌ى احكام را از قرآن مىداند و بس ؛ در نتيجه سنّت ، وحى ويژه‌اى در برابر قرآن نيست .\r\nشهرت و اجماع و اطباق و حتّى ضرورتِ بين مسلمين هم در برابر قرآن نقشى ندارد ،\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nزيرا بر پايه‌ى آيه‌ى « قل فللّه الحجّةالبالغة » چنان كه حجتهاى اثبات كننده‌ى اصل شريعت « بالغه » است ، آنها هم كه احكام شريعت را ثابت مىكنند ، حجت بالغه‌اند كه يا در قرآن ، و يا بالاخره در سنّت قطعيه بيان شده ، و هرگز نمىتوان پذيرفت كه خداى سبحان ،\r\nحكمى از احكامش را در قرآن و سنّت ثابته نياورده باشد ، تا ما نيازمند به‌مانندِ اجماع و شهرت و اقول اين و آن باشيم ، وانگهى چون نظرات تأليف‌شده‌ى فقيهان ، اندك است ، به‌دست آوردن اجماع همگانى نيز محال است . و فرضاً اگر هم ممكن بود ، هرگز به‌عنوان دليل شرعى قابل پذيرش نبود و نيست . دليل ظنّى هم از ديدگاه قرآن مطرود است كه « لاتقف ما ليس لك به‌علم » نيز هرگز ويژه‌ى اصولِ دين نيست ، زيرا اين ممنوعيتِ غير علم ، پس از احكامى فرعى آمده است ، بنابرين ظنّ و گمان هرگز نقشى در احكام الهى ندارد كه : « ان‌ّالظّنّ لايغنى من‌الحق شيئاً » ؛ اگر هم كتاب‌هايى اسلامى در حوادثى از ميان رفته ، علم و قدرت و رحمت الهيّه در بيان حجّت بالغه‌اش از ميان نرفته است . علم رجال هم اگر نقشى داشته باشد خيلى كمرنگ است ، زيرا جاعلان متونى از احاديث ، سندهايى را هم ساخته‌اند و در نتيجه ، احاديثى صحيح‌السّند ! ! بر خلاف نصّ يا ظاهرِ پايدار قرآن ، به‌دست ما داده‌اند .\r\nچنان‌كه در كتاب « غَوص‌ٌفىالبِحار » حدود يك‌صد و هشتاد جلد كتاب حديثىِ شيعى و سنّى را برمبناى كتاب و سنّت نقد كرده‌ايم .\r\nپس محك اصلى شناخت اسلام ، تنها قرآن و سنّت قطعيه‌ى موافق آن است ، و يا لااقل سنّتى علم‌آور كه موافق و يا مخالف قرآن نباشد ، كه مستفاد از حروف رمزى است ، در نتيجه بسيارى از فتواها و احتياطات مردود است ، و اگر نظراتى فقهى بين فِرَق اسلامى نمودار است كه بر خلاف عقل ، حسّ ، عدل و علم مىباشد ، هرگز پايه‌ى قرآنى ندارد ، و مگر ممكن است اسلامى را كه برمبناى دليل قاطع عقلى پذيرفته‌ايم ، با خود اين مبناى نخستين مخالفتى كند ؟ !\r\nمثلًا درباره‌ى مناظره‌ى حضرت صادق عليه السلام باابوحنيفه روايت جعل كرده‌اند كه فرضاً آن‌حضرت ضمن نهى از قياس باطل ، مبادرت به‌رد قياس اولويت قطعيه نموده ! و مثلًا\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nبه‌راوى فرموده باشند : اگر يك انگشت زن بريده شود ديه‌اش يك‌دهم ديه‌ى كامله‌ى مرد است ( يعنى صد مثقال طلا ) و دو انگشت زن ، دو دهمش و سه ، سه دهمش ، ولى ديه‌ى چهار انگشتش مساوى با ديه‌ى دو انگشت او است !\r\nحال آن‌كه اولًا قياس اولويت قطعيه ، قياسى كاملًا صحيح است و مطابق با كتاب و سنت و عقل همه‌ى عقلاست ، ثانياً آيا مىتوان پنداشت كه چهار ، از نظر حساب و ارزش از سه كم‌تر و با دو برابر باشد ! ؟ قرآن هم پس از بيان تفاوت ديه‌ى زن و مرد با آيه‌ى « وَالجروحَ قصاص » ديه‌ى اعضاى زنان را متناسب با ديه‌ى كامله‌ى آنان و ديه‌ى اعضاى مردان را نيز متناسب با ديه‌ى كامله‌ى آنان مقرّر فرموده‌است ،\r\nو نيز در باب ارثِ زنان از شوهران ، اكثر قريب به‌اتفاق فقهاى شيعى ، زنان را از اموال غير منقوله به‌جز قيمت بناى خانه‌ى مسكونى و غيره محروم نموده‌اند ، با آن‌كه بر حسب نصوصى قرآنى هرگز چنان محروميتى وجود ندارد ، زيرا آيه‌ى 11 و 12 سوره‌ى نساء ، تنها وصيّت و دَين را از « ما تَرَكِ » مورِّث استثنا كرده و اين حكم را براى ميراث مرد و زن مكرّراً بيان فرموده است كه : « . . . من بعد وصيّة يوصى بها أو دَين . . . » ، « . . . من بعد وصية يوصين بها أو دَين ، و لهنّ الرّبع مما تركتم ان لم يكن لكم ولد فان كان لكم ولد فلهنّ الّثمن ممّا تركتم من بعد وصيّة توصون بها أو دَين . . . من بعد وصية يوصى بها أو دَين غير مضارّ وصيةً\r\nمن‌اللَّه واللَّه عليم حليم » كه مكرراً تنها مورد وصيت و دين را - براى زنان هم‌چون مردان - استثنا زده است و ديگر هيچ .\r\nروايات اسلامى هم دراين‌باره گوناگون است ، اكثريت فقهاى ما تنها به‌رواياتى استناد كرده‌اند كه هم بر خلاف قرآن است و هم برهان موجود در آنها بر خلاف كل موازين عقلى و شرعى است . مثلًا در رواياتى براى محروميت فوق‌الذكر چنين استدلالى آورده‌اند : « چون زن ، داخل نسب اصلى مرد نشده پس از اصل ميراث ارث نمىبَرَد ! » در حالىكه عكسش نيز چنان است . يعنى چون مرد هم داخل اصل نسب زن نيست پس مانند او از اصل ميراث نبايد ارث ببرد .\r\nو در رواياتى ديگر اين‌گونه آمده : « چون زن بيوه ممكن است ازدواج كند و سپس با\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nشوهر دوّمش به‌خانه‌ى ميراثىِ شوهر اوّل برود و حق ديگران را غصب كند از عين خانه محروم است ! » حال آن‌كه مگر مرد پس از فوت همسرش ، در ازدواج بعدى فعّال‌تر از بيوه نيست ؟ و در غصب هم مگر از زن نيرومندتر نيست ؟ وانگهى چرا در صورتى كه شوهر نكند هم‌چنان ازين بخش ميراث محروم است . پس برمبناى دليل اين روايت ، اگر زن با آن دو احتمال از قسمت‌هاى اصلى « ميراث » محروم باشد ، مرد بايد محروميتى بيشتر داشته باشد .\r\nو يا در قضيه‌ى « عاقله » كه بر مبناى فتاوا ، اگر شخصى بالغ بدون تعمّد كسى را كشت ، خون‌بهاى مقتول بر عهده‌ى عموها و دايىهاى قاتل است هر چند اينان نوجوان بىثروت و وى مسنّ و ثروتمند باشد ! اين فتوا هم صد در صد مخالف عقل و بر خلاف نصوص آياتى از قرآن كريم است .\r\nو نيز در باب قصر نماز و افطار روزه ، همان سفر هشت فرسنگى گذشته ، مبناى فتواى مشهور است با آن‌كه لااقل « مسيرةُ يومٍ » ميزان است يعنى مسافت يك روز مسافرت با وسايل نقليه‌ى امروزى كه خيلى بيشتر از هزار كيلومتر است ، وانگهى اين هم ملاك نيست ، بلكه بر حسب آيه‌ى قصر : « إن خفتم أن يفتنكم‌الّذين كفروا » تنها به‌شرط خوف بر جان و مانند آن ، تنها از كيفيت نماز كاسته مىشود ، كه امروزه در سفر ، هرگز نماز شكسته نمىشود و روزه نيز افطار نمىگردد .\r\nو درباره‌ى فتواى مشهور لزوم طهارت از جنابت براى ورود روزه دار به‌صبح رمضان ، با رجوع به‌قرآن مىبينيم كه بر حسب نص قرآنى هرگز چنان قيدى وجود ندارد ، زيرا « فالآن باشروهنّ . . و كلوا و اشربوا حتّى يتبيّن لكم الخيط الابيض من الخيطالاسود من‌الفجر » مباشرت با زنان را هم‌چون خوردن و آشاميدن ، تا لحظه‌اى پيش از طلوع فجر جايز دانسته ، كه ديگر وقتى براى غسل جنابت نخواهد ماند ، رواياتى شيعى و روايات سنّى هم موافق نصّ آيه است و تنها چند روايت شيعى كه با يكديگر تناقض هم دارند اين طهارتِ پيش از طلوع فجر را يا واجب و يا شرط صحت روزه مىدانند .\r\nبا بزرگان علما پيرامون علوم رايج حوزوى به‌ويژه فقه گفت‌وگوهايى داشته‌ام ، از\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nجمله بامرحوم آيةاللَّه‌العظمى حاج سيداحمد خوانسارى درباره‌ى ازدواج با زناكارى كه توبه نكرده و نمىكند ، فرمودند : به‌احتياط واجب نبايد با او ازدواج - اگر چه موقت - كرد ، زيرا بدون مانع بودن زن ، از شروط صحّت ازدواج است ، و گفته‌ى زناكار هم پذيرفته نيست ، گفتم :\r\nبنابراين حرمت ازدواج با او اقوى است و نه به‌احتياط واجب ، وانگهى « حرّم ذلك على المؤمنين » آن‌را تحريم كرده است و اگر هم روايات دراين‌باره مختلف باشند ، تنها آن‌كه با نصّ آيه موافق است مقبول است ؛ فرمودند : شايد ائمّه عليهم السلام آيه‌اى را درنظر داشته‌اند كه اين حرمت را نسخ كرده ، گفتم : اوّلًا آيات ناسخ و منسوخ قرآن معلوم است ، ثانياً در آيه‌ى پنجم سوره‌ى مائده كه آخرين سوره‌ى نازله مىباشد ، نصّ « والمحصنات من‌المؤمنات و . . . » پاكدامنى زنان را شرط اصلىِ ازدواج با آنان دانسته ، كه يا اين آيه شرط مهمترى درباره‌ى عفاف آنان دارد ، و يا لااقل دستى به « حرّم ذلك علىالمؤمنين » نزده است ، بنابراين تا هنگامىكه زنى زِنايش ثابت نشده حكم عفاف براى وى جاريست . در اين جا بود كه ايشان طبق نصِّ آيه‌ى تحريم ، فتواى قطعى به‌حرمت ازدواج ناهمسان دادند .\r\nهم‌چنين با مرحوم آية اللَّه العظمى گلپايگانى در اين‌باره بحث شد ؛ فرمودند : در حاشيه‌ى خطّى « عروه » احتياط واجب كرده‌ام ، ولى پس از بررسى ديديم كه فتواى ايشان احتياط مستحب بود . گفتم : بر مبناى نصِّ آيه‌ى تحريم اين احتياطات هم بىجاست و طبق دو نص قرآنى اين ازدواج ناهمسان حرام است .\r\nمرحوم آيةاللَّه‌العظمى خويى هم مىفرمودند : « لاينكحُ » خبر است و نه انشاء پس حرمت نيست ، گفتم اگر خبر است قطعاً دروغ است ، زيرا هرگز مرد زناكار براى ازدواج به‌دنبال زن زناكار نمىرود ، و زن زناكار هم در تكاپوى ازدواج با مرد زناكار نيست ، پس « لاينكحُ » انشاء است به‌لفظ خبر ، و چون « حرّم » و « ذلك » مذكّرند ، مرجع و مشارٌاليه آن‌دو فقط « نكاح » است و نه « زنا » كه لفظاً مؤنّث مجازى است . و اگر هم بر فرض محال ، مرجع « ذلك » زنا بود ! مىپرسيم : آيا زنا تنها بر مؤمنان حرام است ؟ ! و نه بر كافران و فاسقان ؟ ! بنابراين « حرّم ذلك علىالمؤمنين » نصّ بر حرمت است ! فرمودند :\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nاز اين « حُرِّمَ » غفلت شده و دليل اول هم درست است .\r\nدر باب مسئله‌ى مشهوره‌ى « رِضاع » : شيرخوارگى ، نوعاً فتواى اكثريت فقها بر اين است كه اگر پسرى از زن شما شير خورْد پسر رضاعى شماست ، پس اگر او ازدواج كرد ، و سپس همسرش را طلاق داد يا پسر فوت كرد ، ازدواج با اين زن بر شما حرام است ! ! در اين باره با « مرحوم آيةاللَّه‌العظمى خمينى » در نجف اشرف گفت‌وگويى داشتم ، ايشان فتواى مشهور را مىپذيرفتند ! ! گفتم : اولًا پسر رضاعى هيچ معنايى ندارد ، زيرا حرمت رضاعى فقط در چهارچوب ازدواج است ، و آيا ازدواج ميان پدر و پسر رضاعى هم ممكن است ؟ تا پسر ، حرمت رضاعى داشته باشد ! ! وانگهى « و حلائل ابنائكم الّذين من اصلابكم » حرمت ازدواج را ويژه‌ى زنان پسران صُلبى و اصلى دانسته ، كه در نتيجه چنان پسرانى و « ادعياء » ( فرزندخواندگان ) از اين حكم برونند ، اگر هم بر فرض محال پسران رضاعى وجود داشتند ، ازدواج با زنان آنان معنايى ندارد ! ايشان پس از گفتن جملاتى كوتاه فرمودند : فتواى مشهور محترم و پذيرفته است ، با آن‌كه بر خلاف آيه است و روايتى هم نيست كه آن را تأييد كند ! ! بالاخره ما مبتلا به‌اجماع و شهرتيم .\r\nگفتم : ولى در كلّ ، موافق با نصِّ قرآن و بر خلاف فتاواى ديگران ، حرمت شيرخوارگى در انحصار مادران و خواهران رضاعى است .\r\nدر باب وجوب اطاعت مطلق از سنّت پيامبر و سيره‌ى ائمه‌ى معصومين عليهم السلام به مرحوم آيةاللَّه‌العظمى خويى متذكّر شدم كه از جهت اشاره‌ى كتاب و صراحت سنّت ، قطعاً غسل جمعه واجب است . پس چرا در اين حكم ، اجماع و شهرت فقها بر استحباب است ! ؟ فرمودند : ما گرفتار شهرت و اجماعيم ! گفتم : اين گرفتارى ، خلاف كتاب و سنّت است .\r\nدر باب زكاتِ « الزّيتون و الرمّان » كه در آيه‌ى 141 سوره‌ى انعام در مورد اموال زكويّه آمده ، به‌دليل « آتوا حقّه يوم حصاده » نيز مرحوم آيةاللَّه العظمى خوي عرض كردم : بنابرين زكات به‌بيش از نُه چيز تعلق مىگيرد .\r\nفرمودند : اين آيه مكّى است و زكات حكمى مدنى است . گفتم : از سى آيه‌ى مكّى و مدنى درباره‌ى زكات ، شانزده آيه‌اش\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمكّى است . فرمودند : اين فقهِ جديد است ! گفتم : اين فقهِ قرآن است و قديمىتر از فقه شماست .\r\nبا مرحوم آيةاللَّه‌العظمى ميرزامهدى آشتيانى درباره آيه‌ى « ان من شىءٍ الّا يسبّح بحمده » گفت‌وگويى شد ، فرمودند : اين تسبيح ، تكوينى است ، يعنى نگرش درست در وجود اشياء ما را به‌وجود خداى سبحان راهنمايى مىكند ، گفتم : تسبيحِ تكوينى قابل فهمِ تمام مكلّفان بوده و به آن امر شده است مانند : « قل انظروا ماذا فىالسّماوات والارض » و همچنين در آياتى ديگر مانند : « افلم ينظروا فى ملكوت‌السّماوات والارض » نگرش نكردن و نيانديشيدن در حقيقتِ وجودىِ آسمان‌ها و زمين - كه ذاتاً نيازمند مطلق و فقر مَحضَند - توبيخ شده است بنابراين تسبيح در آيه‌ى « ان من شىءٍ الّا يسبّح بحمده » صرفاً تسبيح تكوينى نيست زيرا خداى متعال در ادامه‌ى آيه مىفرمايد : « و لكن لا تفقهون تسبيحهم » « ليكن تسبيحاتشان را درنمىيابيد » و اين پاسخ‌گوى شماست ، چون خداى بزرگ هرگز مكلّفان را به‌چيزى امر نمىكند كه « لاتفقهون » :\r\nنمىفهميد ، پيامد آن باشد ؛ پس با دقت در معناى آيه ، اين نكته را در مىيابيم كه همه‌ى اشياء - اعمّ از جمادات ، نباتات و حيوانات - علاوه بر تسبيح تكوينى ، هر يك به‌زبانِ ويژه‌ى خود ، آگاهانه و با اختيار به‌تسبيح خداى سبحان مشغول هستند ولى ما نحوه‌ى آن تسبيح را نمىفهميم . اين فيلسوف بزرگوار در آخر كار نظر مرا پذيرفت .\r\nبا مرحوم آيةاللَّه‌العظمى حاج سيّد ابوالحسن رفيعى قزوينى درباره تجرّد و عدم تجرد روح گفتگويى به‌ميان آمد ، گفتم : اضافه بر ساير ادلّه بر انحصار تجرّد به‌خدا ، چرا فيلسوفان به‌آيه‌ى « قل‌الرّوح من امر ربّى » براى تجرّد روح تمسّك بدين‌گونه جسته‌اند ، كه روح از عالم امر است ، و امر هم ايجاد مجرّدات است ! ! با آنكه ( امر ) در لغت تنها به‌معنى فرمان ، كار و چيز است و آيه‌ى « الاله‌الخلق والأمر » هم پس از خلقت و عرش آمده ، كه به‌معنى آفرينش و تدبير است ، پس « الخلق » كلّ آفرينش ، و « الامر » كل كار تدبير آفريدگان است ، چنان كه « كل شىءٍ خلقناه به قدر » خلق و آفرينش را مربوط به‌تمامى اشياء دانسته ، پس در اختصاص خلق مادّيات نيست . بعد از سخنانى چند فرمودند : آرى\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nآن‌گونه استدلال به‌قرآن ، تعدّى و تفسير به‌رأى است ، اگر اينان از پيش خود با ادلّه‌اى كه قانعشان كرده به‌تجرّد روح اعتقاد دارند چرا اين عقيده را بر قرآن تحميل مىكنند ! !\r\nو بالاخره ، حتّى با صَرف‌نظر از اين مباحثات و مناظرات ، اگر قرآن محور اصلى علوم اسلامى باشد ! بسيارى از نظريات حوزوى مخدوش است . اين يك ايراد بزرگ بر علوم اسلامى ! است كه يا پايه‌ى قرآنى ندارد و يا بر ضدّ قرآن است ! و اشكال ديگر اين است كه اگر هم احياناً در اكثر محافل حوزوى ، نظرى صحيح با بررسى دقيق ، مطابقِ دليلِ قرآن و سنّت مطرح گردد ، چون بر خلاف مشهور است ، در كتب منتشره و يا به‌هنگام اعلان فتوا در رساله‌هاى علميه ، چهره‌ى ديگرى به خود مىگيرد ، از جمله در بحث با مرحوم آيةاللَّه‌العظمى مرعشى نجفى درباره اينكه دخانيات روزه را باطل مىكند يا نه ، در جلسه‌اى خصوصى فرمودند :\r\nبه‌دليل حديثى موثّق ، دود مبطل روزه نيست . گفتم : نخست به‌دليل قرآن ،\r\nكه فقط خوردن و آشاميدن و مباشرت با زن را مبطل روزه مىداند و سپس به‌دليل روايت ؛ - البته بر مبناى قرآن ، استعمال دخانيات قطعاً حرام است ولى روزه را باطل نمىكند - بعد از آن گفتم : آيا در رساله هم اين گونه مرقوم فرموده‌ايد ؟ فرمود : به‌ملاحظه‌ى مردم نه ، بلكه آن را نيز در رساله از مبطلات برشمرده‌ام !\r\nآنچه نوشتم اندكى از بسيار و مختصرى از تلاش مستمرّ نگارنده براى گسترش نهضت قرآنى در سطح جهان است ، و البته مشروح اين خاطرات و زندگينامه مفصّلًا در مصاحبه‌اى هشتصد صفحه‌اى در حال تنظيم است كه ان‌شاءاللَّه به‌چاپ خواهد رسيد .\r\nبه‌انتظار روزى كه معارف قرآن جهانگير شود ، با قيام منتَظَر منتظِران امام مهدى ( عجّل‌اللَّه تعالى فرجه الشّريف ) .\r\nقم - محمّد صادقى تهرانى - 15 خرداد 1383 ه . ش\r\nجامعةُ علوم‌ِالقرآن / « واحد تبليغات »\r\nقم - بلوار امين ، كوچه‌ى 21 ، پلاك 7 ، كد پستى : 37139\r\nتلفن : 2934425 ؛ نمابر : 1 - 2935480\r\n\r\n","description":"","footnote":"","page_name":" 426 ","page_number":426},
  {"content":"\r\n . \r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n . \r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n . \r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n . \r\n","description":"","footnote":"","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n . \r\n","description":"","footnote":"","page_name":" 435 ","page_number":435},
  {"content":"\r\n . \r\n\r\n","description":"","footnote":"","page_name":" 436 ","page_number":436}
  ]