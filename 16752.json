[
  {"content":"\r\n\r\nترجمه بحار الانوار\r\nمرحوم مجلسى\r\nقسمت سوم از جلد پانزدهم\r\nترجمه\r\nحجة الاسلام موسوى همدانى\r\nاز انتشارت\r\nكتابخانه مسجد حضرت ولى عصر عجل و تعالى فرجه\r\nخيابان آذربايجان چهارراه كيوان\r\nتلفن 925317\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nشناسنامه كتاب\r\nنام كتاب : بحارالانوار\r\nنويسنده : علامه مجلسى\r\nمترجم : حجة الاسلام موسوى همدانى\r\nناشر : انتشارات گنجينه\r\nچاپ : چاپخانه ميعاد\r\nتيراژ : 3000\r\nصحافى : كيا\r\nچاپ اول\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\n\r\nجلد اول\r\n\r\nفهرست\r\nباب 39 در بيان عدالت و صفاتى كه اگر اين اوصاف در هر كسى باشد عادل بودنش روشن مىشود و اخوت و برادرى با او لازم و غيبت كردن او ممنوع است . 3\r\nباب 40 در بيان اينكه كمال انسان به چيست و معناى مردانگى و جوانمردى 6\r\nباب 41 در بيان اينكه چه چيزهائى نجات دهنده و چه چيزهائى نابودكننده انسان است . 7\r\nباب 42 ( در بيان طبقات و اصناف مردم و ستايش زيبا رويان و افراد ساده و آزاد ) 9\r\nباب 43 ( در بيان محبت و دوستى خدا ) 13\r\nاما اخبار 14\r\nباب 44 ( بياناتى در باره قلب و دل آدمى و شايستگى و تباهى آن و معناى واقعى و شنوائى و بينائى و سخن گفتن و حياة و زندگى 26\r\nاما اخبار و روايات در اين باب 32\r\nباب 45 اين فصل در بارهء درجات و مراتب نفس و در اينكه نبايد به او اعتماد نمود . و آراسته‌گى او چيست و چه چيزهائى براى او جلوه و زيبائى دارد . و معناى جهاد اكبر و بزرگترين پيكار . و حساب كشيدن از خويش . و مبارزه با نفس و گرد لذت‌ها و كامجوئىها نگشتن و در فكر غذاها و خوراكهاى گوناگون نبودن است 63\r\nو اما اخبار و روايات 64\r\nو اما اخبار و روايات 75\r\nباب 47 در باره اهميت و بيان اطاعت و فرمانبرى از خداوند و از رسول خدا و ائمه اطهار عليهم السّلام و تسليم بودن در برابر آنان و نهى ( شديد ) از تخلف و نافرمانى آنان و روى گردانيدن از گفتار آنان و اذيت آنان عليهم السّلام 91\r\nباب 48 ( در برگزيدن و مقدم داشتن حق بر باطل و امر به گفتن حق و حقيقت گر چه تلخ و ناگوار باشد ) . 106\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nباب 49 ( در باره كناره‌گيرى از مردمان شرور و پليد و انس و الفت با خدا ) 108\r\nباب 50 در باره اينكه آن رقم بيهوشى و از خود بيخودشدنى كه بعضى از افراد بهنگام قرائت قرآن و يا ذكر از خود نشان ميدهند اين خود از اثر تسلط شيطان بر آنها است ( كه اين عمل را در نظر آنان زينت ميدهد ) . 112\r\nباب 51 در باره اينكه رهبانيت و ترك دنيا و ديرنشينى و صحرانشينى بيابان گردى از نظر اسلام ممنوع و نهى شده و همچنين همكارى و اجراء دستورات و فرامين اهل بدعت و هوا پرستان كه مقرراتى بر خلاف شريعت معمول ميدارند حرام و غير مجاز است 112\r\nباب 52 در موضوع يقين و صبر و تحمل بر شدائد و استقامت در راه دين 129\r\nاخبار : 133\r\nباب 53 : در باره نيت و شرائط آن و مراتب و درجات آن و ارزش و ثواب آن و اينكه عمل قبول شده بسيار كم و نادر است . 184\r\nباب 54 در باره اخلاص و معناى قرب و نزديكى خداوند متعال 215\r\nباب 55 در موضوع مخفى داشتن عبادت و مذموميت شهرت بعبادت 259\r\nباب 56 در طاعت و تقوى و ستايش متّقين و صفات و علائم آنان و اينكه ميزان ارزش و شرط قبولى عمل تقوى است 266\r\nاخبار و احاديث در اين باب 288\r\nباب 57 در ورع و پرهيزگارى و اجتناب و دورى از امور مشكوك و شبهه‌ناك 301\r\nباب 58 در باره زهد و پارسائى و مراتب و درجات آن 314\r\nباب 59 در باره بيم و اميد و حسن ظن به خدا و گمان لطف و كرم از خداوند متعال داشتن 327\r\nاخبار و احاديث 358\r\n\r\n","description":"","footnote":"","page_name":" 2 ","page_number":4},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nباب 39 در بيان عدالت و صفاتى كه اگر اين اوصاف در هر كسى باشد عادل بودنش روشن مىشود و اخوت و برادرى با او لازم و غيبت كردن او ممنوع است .\r\n1 - خصال ج 1 ص 97 حضرت رضا عليه السلام از پدرانش از پيامبر اكرم چنين نقل ميفرمايد : كه رسول خدا صلّى اللَّه عليه و آله فرمود : كسى كه چون با مردم معامله كند ستم نكند و اخبار و مطالبى كه بازگو مىكند دروغ نگويد و وعده و قولى كه ميدهد خلاف نكند .\r\nچنين شخصى از كسانى است كه مردانگى او كامل و عدالتش روشن و برادريش لازم و غيبت كردنش حرام است .\r\nدر كتاب عيون همچنين نقل شده و در صحيفه الرضا عليه السلام هم همين طور نقل شده است .\r\n2 - خصال جلد 1 ص 97 عبد آستان از حضرت صادق عليه السلام نقل مىكند كه حضرت فرمود : سه خصلت است هر كس داراى آنها باشد لازم و واجب مىشود بر مردم در حق او چهار چيز ، كسى كه چون با مردم اخبارى بازگو مىكند دروغ نگويد و چون با آنها آميزش و معاشرت نمايد ستم نكند و چون به آنها وعده دهد خلاف نكند . واجب است عدالتش را ظاهر كنند . مردانگى او روشن شود . غيبت از او ممنوع گردد - اخوت و برادرى با او لازم شمرده شود .\r\n3 - امالى صدوق ص 204 حضرت صادق عليه السلام فرمود كسى كه نمازهاى پنجگانه شبانه روز را در جماعت بخواند شما نسبت به آن خوش بين باشيد و گواهى و شهادت او را بپذيريد .\r\n4 - امالى علقمه ميگويد پس از آنكه به حضرت صادق عليه السلام عرضه داشتم يا ابن رسول اللَّه بفرمائيد كدام كسى شهادت و گواهى او پذيرفته مىشود و چه كسى شهادتش پذيرفته نميشود ؟ فرمود اى علقمه هر كس كه بر دين اسلام باشد شهادتش قبول است عرض كردم آيا شهادت كسى كه مرتكب گناهان است پذيرفته است ؟ فرمود اى علقمه اگر\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nشهادت اهل معصيت و گنه‌كار قبول نشود هيچ شهادتى قبول نميشود . بجز شهادت و گواهى پيامبران و اوصياء آنان عليهم الصلاة و السلام زيرا فقط آنان معصوم هستند نه بقيه مردم پس كسى كه با چشم خود نه بينى كه گناه مىكند يا اينكه دو نفر شاهد بر گناه او گواهى ندهند چنين شخصى از اهل عدالت و پوشيدن لغزشهاى او لازم است و شهادت او پذيرفته است گر چه در واقع و باطن و به نظر خودش گناهكار باشد و هر كس غيبت او را به آن اوصافى كه در او است بنمايد از ولايت و دستگيرى خداوندى خارج و در ولايت و تحت سرپرستى شيطان داخل مىشود و تحقيقا خبر داد مرا پدرم از پدران بزرگوار خود عليهم السلام كه رسول خدا صلّى اللَّه عليه و آله فرمود : كسى كه غيبت كند مؤمن را به همان صفاتى كه در او است خداوند اين دو نفر را با هم در بهشت جمع نميكند ( غيبت‌كننده را به بهشت نميبرد و يا اينكه اين دو نفر يك ديگر را در بهشت نخواهند ديد ) و كسى كه غيبت نمايد مؤمنى را بصفتى كه در او نباشد ارتباط دينى ميان آنها به كلى قطع مىشود و غيبت‌كننده در دوزخ مخلد است و البته بد جايگاهى است دوزخ .\r\nعلقمه گويد عرضه داشتم به حضرت صادق كه يا ابن رسول اللَّه مردم ما كارهاى زشت نسبت ميدهند بطورى كه سينه ما تنگ شده و شديدا ناراحت ميشويم فرمود : اى علقمه انسان نميتواند خشنودى مردم را جلب نموده و جلو زبان آنها را بگيرد . چگونه سالم مىمانيد از چيزى كه انبياء و پيامبران و اوصياء عليهم السلام از او سالم نماندند . آيا به يوسف نسبت ندادند كه او تصميم گرفت كه زنا ، كند ؟ آيا در باره ايوب نگفتند كه او از اثر گناهانش مبتلا ، به آن مصائب گشت ؟ آيا در حق داود پيغمبر نگفتند كه او دنبال كرد پرنده را تا اينكه چشمش بزن اوريا افتاد و دلباخته او شد و به منظور رسيدن به هدف خود شوهر آن زن را در جلو جبهه جنگ پيشاپيش تابوت قرار داد تا اينكه كشته شد سپس با آن زن ازدواج كرد ؟ آيا نسبت ندادند بموسى كه او عنين است و قدرت زناشوئى ندارد و اذيت و آزار كردند او را تا اينكه خداوند براثت و كمال او را روشن نمود و از آن نسبت‌ها تبرئه كرد ؟ آيا در حق مريم بنت عمران نگفتند كه او از مرد نجارى بنام يوسف باردار شده ؟\r\nآيا نسبت ندادند به پيامبر ما كه او شاعر است ، ديوانه است ؟ و آيا نگفتند كه دلباخته همسر زيد بن حارثه شده و هميشه در فكر او بوده تا او را بهمسرى خود درآورده است ؟ آيا در واقعه جنگ بدر متهم نكردند رسول خدا را كه او يك قطعه پارچه سرخى را از غنائم جنگى براى خود برداشته تا بالاخره خداوند پيامبرش را از جايگاه آن پارچه مطلع ساخت و دامن پاك پيامبر را از نسبت سرقت تبرئه نمود و اين مطلب را در قرآن نازل\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nفرمود  وَ ما كانَ لِنَبِيٍّ أَنْ يَغُلَّ وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ  ساحت قدس پيامبر از سرقت بدور است و هر كه سرقتى كند روز قيامت با همان وارد محشر مىشود ؟ آيا در باره حضرتش نگفتند كه او در باره پسر عمش على عليه السلام نظر خصوصى دارد و طبق هواى نفس خود سخن ميگويد تا اينكه خداوند دروغ آنان را روشن ساخت و اين آيه را نازل فرمود   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   ؟ آيا رسالت پيامبر را تكذيب نكردند و نسبت ندادند كه بدروغ ادعاء رسالت مىكند تا اينكه خداوند براى تسليت خاطر مباركش اين آيه را نازل فرمود  وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا  اى رسول گرامى پيامبران پيش از تو هم تكذيب شدند و مردم زمان آنها نسبت دروغ به آنان دادند پس صبر و استقامت ورزيدند در مقابل مكذبين تا اينكه نصرت و يارى ما فرا رسيد ؟ و باز روزى پيامبر فرمود . شب گذشته مرا به آسمان بردند و رفتم بمعراج - گفته شد كه دروغ ميگويد و ديشب تا بصبح از بسترش جدا نشده .\r\nو در باره اوصياء بيش از اينها گفتند . آيا نسبت ندادند به سيد اوصياء عليهم السلام كه او طالب دنيا و در پى خلافت و سلطنت است و اينكه او هميشه در صدد فتنه و آشوب است و سكون و آرامش اجتماع را دوست ندارد . و اينكه او خون مسلمانان را بدون جهت ميريزد و اينكه اگر او مرد خوبى بود خالد بن وليد را مأمور بكشتن او نميكردند آيا نسبت ندادند كه او ميخواهد با دختر ابى جهل با داشتن فاطمه زهرا عليها سلام ازدواج كند و اينكه پيامبر در حضور مسلمين بالاى منبر از او شكايت كرد و فرمود مردم ! على تصميم گرفته دختر دشمن خدا را بر سر دختر پيامبر خدا بياورد . آگاه باشيد فاطمه پاره تن من است هر كه او را آزار دهد مرا آزاد داده و هر كه او را خوشحال كند مرا خوشحال كرده و هر كه او را بخشم آورد مرا بخشم آورده است .\r\nسپس حضرت صادق عليه السلام فرمود : اى علقمه چه شگفت انگيز است گفتارهاى متناقض مردم در باره على عليه السلام . چقدر فاصله است ميان گفتار كسى كه ميگويد .\r\nعلى خدا و معبود است و گفتار كسى كه ميگويد او بنده نافرمان است و دستور معبود را تمرد مىكند و از اين دو رقم نسبت ناروا گفتار كسى كه او را نافرمان و متمرد ميداند در نظر على عليه السلام آسان‌تر است از نسبت خدائى باد اى علقمه آيا در باره خدا نگفتند كه او سومى از خداوندان سه‌گانه است آيا او را در صفاتش مانند مخلوقات ندانستند آيا نگفتند كه خدا همان روزگار است يا طبيعت است آيا نگفتند كه خدا يعنى فلك ( كه تدبير تمام عالم بدست فلك و گردون است پس او خدا است ) آيا نگفتند كه او جسم است آيا نگفتند كه او صوره است ( شكل دارد ) منزه و بسيار بلند مقام است ذات بارى از اين\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nاوهام و خيالات .\r\nاى علقمه زبانهائى كه ذات مقدس خداوندى را بچيزهائى كه هيچ شايستگى و تناسبى با خداوند ندارد نسبت ميدهد چگونه ممكن است از نسبت‌هاى ناراحت‌كننده بشما خوددارى نمايد - پس بايد شما از پروردگار يارى بطلبيد و صبر و استقامت داشته باشيد كه زمين ملك خدا است ميدهد او را بهر كس كه خواهد و البته پايان امر و عاقبت نيك براى پرهيزكاران است .\r\nبنى اسرائيل بموسى گفتند : اى موسى پيش از آمدن تو ، ما تحت فشار و اذيت بوديم و بعد از آمدن تو هم مورد آزار هستيم خداوند بموسى خطاب كرد اى موسى به اينها بگو اميد است پروردگار توانا دشمن شما را نابود سازد و شما را بجاى آنان قرار دهد تا شما چگونه رفتار داشته باشيد .\r\n\r\nباب 40 در بيان اينكه كمال انسان به چيست و معناى مردانگى و جوانمردى\r\n1 - خصال صدوق ج 1 ص 164 امير مؤمنان عليه السلام فرمود كمال انسان بشش خصلت است : با دو عضو كوچك بدن و با دو قسمت بزرگ از انسان و با دو چيزى كه مربوط به هيئت و ظاهر انسان است اما آن دو عضو كوچك عبارت از قلب و زبان او است كه اگر جنگ ميرود با دلى قوى و پاك بجنگد و اگر سخن ميگويد با زبانى بليغ و رسا سخن گويد و اما آن دو چيز بزرگ عبارت است از انديشه و فكر صحيح و روشن و ديگر همت بلند و اما آن دو چيز كه مربوط به شكل و ظاهر انسان است عبارت از مال و چهره زيبا است ( خلاصه كسى كه داراى اين شش چيز باشد كمال باطنى و ظاهرى را بدست آورده است ) .\r\n2 نهج البلاغه حكمت 47 امير مؤمنان عليه السلام فرمود ارزش انسان بستگى دارد بهمت او و راستگوئى او بسته بمردانگى او و شجاعت او بسته به عظمت و شخصيت او و پاكدامنى او بسته بغيرت و ناموس خواهى او است ( اوصاف بعدى و دومى در اين جملات هر چه قوىتر و بيشتر باشد اوصاف قبلى و اولى هم قوىتر و بهتر خواهد بود .\r\n3 معانى الاخبار ص 19 ابى قتاده قمى ميگويد حضور امام ششم در باره فتوة و جوانمردى مذاكره كرديم حضرت فرمود آيا گمان ميكنيد كه جوانمردى با عربده نمودن و كارهاى زشت انجام دادن است كه جوانمردى يعنى سفره گسترده و بخشش بيدريغ و چهره باز و گشاده و خوددارى از آزار مردم اما اين نحو سبكبازىها پليدى و نابكارى است . سپس فرمود مردانگى چيست عرضه داشتيم نميدانيم . فرمود به خدا قسم مردانگى\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nاين است كه سفره گسترده انسان در خانه‌اش باشد .\r\n\r\n[ باب 41 
  ] در بيان اينكه چه چيزهائى نجات دهنده و چه چيزهائى نابودكننده انسان است .\r\n1 خصال ج 1 ص 41 حضرت باقر عليه السلام فرمود : سه چيز درجات انسانى را بالا ميبرد ، سه چيز گناهان را مىپوشاند ، سه چيز باعث هلاكت انسان است ، سه چيز نجات دهنده است اما بالا برنده درجات : 1 - سلام آشكار و گرم نمودن 2 - گرسنه‌ها را سير كردن 3 - در دل شب كه مردم در خوابند نماز شب خواندن . اما پوشاننده گناه 1 - وضو كامل گرفتن در هواى سرد 2 شب و روز در فكر نماز بودن 3 مرتب در جماعت شركت كردن اما آن سه چيز كه هلاكت و بدبختى انسان در آنها است . 1 - بخيل بودن و خوددارى از انفاق و حريص بودن 2 - دنبال هواى نفس رفتن . 3 - خودبينى و خود پسندى اما نجات دهنده انسان 1 - ترس از خدا در نهان و آشكار 2 - ميان روى در زندگى در حال ثروت و تهيدستى 3 - عدل و دادگرى هنگام خوشنودى و هنگام خشم در كتاب محاسن همچنين نقل شده .\r\nدر كتاب معانى الاخبار همچنين نقل شده بجز اندك تفاوتى كه در اين نقل هست كفارات . . . 2 - شب و روز شركت در جماعت نمودن 3 - مراقبت بر نمازها .\r\n2 خصال ج 1 ص 42 رسول اكرم صلّى اللَّه عليه و آله فرمود : سه چيز هلاكت‌كننده و سه چيز نجات دهنده است پس نجات دهنده 1 - ترس از خدا در نهان و آشكار 2 ميانه روى در حال تهيدستى و ثروت 3 - عدل و دادگرى در حال خوشنودى و چشم و آن سه كه هلاك‌كننده است 1 - حرص و يا بخل پى گير 2 - هواى نفس كه اطاعت شود 3 - خود بينى و خودپسندى .\r\nو در حديث ديگرى از حضرت در توضيح ( شح مطاع ) كه در همين دو خبر آمده است ) فرمود شح مطاع يعنى بدگمانى نسبت به خدا يعنى چنين خيال كند كه اگر بخشش داشته باشد فقير مىشود و خداوند عوض اموال و بخشش را نمىدهد .\r\n3 خصال ج 1 ص 42 رسول اكرم صلّى اللَّه عليه و آله در وصيت و سفارشاتش بعلى عليه السلام فرمود : اى على سه چيز درجات است ، و سه چيز كفارات و باعث پوشش گناهان است و سه چيز هلاك‌كننده و سه چيز موجب نجات است . اما درجات : 1 پس وضو كامل گرفتن در هواى سرد 2 - منتظر بودن براى نماز بعد از نماز 3 - شب و روز شركت\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nدر جماعات و اما كفارات 1 - سلام گرم و آشكار نمودن 2 - غذا و سفره دادن 3 - نماز شب خواندن هنگامى كه مردم در خوابند اما هلاك‌كننده‌ها 1 - بخل و حرص زياد 2 - دنبال هواى نفس گرفتن 3 - خود بينى و خود پسندى و اما نجات دهنده‌ها 1 - ترس از خدا در نهان و آشكار 2 - ميانه روى در ثروت و تهيدستى 3 - مراعات عدل و داد هنگام خوشنودى و چشم و در روايت ديگرى از پيامبر گرامى صلّى اللَّه عليه و آله هنگامى كه شب معراج از حضرتش سؤال شد كه گفتگوى ملائكه عالم بالا در چه موضوعى بود كه حضرت پاسخ داد در باره درجات و كفارات بود فرمود ندائى فرا رسيد كه درجات چيست پاسخ دادم 1 - وضوء كامل در سرما 2 - رفتن به جماعت 3 - انتظار و آمادگى براى نماز و بعد از نماز و ولايت و دوستى من و اهل بيت تا دم مرگ و آخرين نفس .\r\n4 - خصال ج 1 ص 42 حضرت صادق عليه السلام از پدر بزرگوارش پيامبر صلّى اللَّه عليه و آله روايت مىكند كه فرمود سه چيز هلاك‌كننده است 1 - پيمان‌شكنى 2 - سنت و روش پيامبر را كنار گذاشتن 3 - از اجتماع مسلمين جدا شدن و سه چيز نجات دهنده است 1 - باز داشتن زبان ( از سخنان بد ) 2 - گريه بر گناهان 3 - ملازم خانه خود بودن ( در خود فرو رفتن ) .\r\n5 - محاسن ص 3 حضرت صادق يا حضرت سجاد عليه السلام نقل نمود كه رسول خدا صلّى اللَّه عليه و آله سه چيز نجات دهند و سه چيز هلاك‌كننده است عرضه داشتند يا رسول صلّى اللَّه عليه و آله نجات دهنده‌ها چيست ؟ فرمود 1 - ترس از خدا در نهان بطورى كه فرض كنى كه خدا را دارى مىبينى چون اگر تو او را نمىبينى قطعا او تو را مىبيند 2 - ملاحظه عدل و داد در حال خوشنودى و خشم و ميانه روى در حال ثروت و تهيدستى عرضه داشتند هلاك‌كننده‌ها چيست فرمود 1 - خواهشهاى نفسانى كه دنبال شود 2 - حرص و بخل‌ورزيدن 3 - خود بينى و خود پسندى .\r\nدر كتاب نوادر همچنين نقل شده از حضرت سجاد عليه السلام .\r\n6 - محاسن ص 4 حضرت صادق از پدرانش از على عليهم السلام فرمود سه چيز نجات دهنده است 1 - مراقب زبان خود باشى 2 - بر گناهانت گريه نمائى 3 - و خانه مسكونى به اندازه زندگى خود داشته باشى .\r\nو فرمود خوشا به حال كسى كه در خانه خود بنشيند ( خيلى زياد با كار مردم كار نداشته باشد ) و به مقدار رفع گرسنگى بخورد و بفرمانبرى و اطاعت پروردگارش اشتغال داشته باشد و بر گناهانش بگريد .\r\n7 - محاسن ص 378 حضرت صادق عليه السلام فرمود موجبات نجات 1 - غذا دادن 2 - سلام آشكار كردن 3 - نماز شب خواندن .\r\n\r\n","description":"","footnote":"","page_name":" 8 ","page_number":10},
  {"content":"\r\n\r\n\r\n[ باب 42 
  ] ( در بيان طبقات و اصناف مردم و ستايش زيبا رويان و افراد ساده و آزاد )\r\n1 - امالى صدوق ص 206 . . . . اصبغ بن نباته گويد . هنگامى كه على عليه السلام زمام امر خلافت را بدست گرفت و مردم با او بيعت نمودند بر فراز منبر قرار گرفت و فرمود مردم پيش از آنكه من از ميان شما بروم هر چه ميخواهيد پرسش كنيد . از آخرين نقطه مسجد مردى برخاست و عصا زنان حركت و از ميان مردم عبور كرد تا نزديك آن حضرت رسيد . پس سؤال كرد : اى امير مؤمنان مرا به عملى راهنمائى نما كه چون او را انجام دهم خدا مرا از دوزخ نجات ميدهد . حضرت فرمود گوش كن اى شخص سپس مطلب را بفهم و روشن شود دنيا و زندگى آسايش بخش آن بر سه پايه استوار است 1 - دانشمندى كه گويا باشد و بعلم خود هم عمل نمايد . 2 - ثروتمندى كه از صرف اموالش در مورد مناسب خوددارى ننمايد 3 - مستمندى كه مشكلات زندگى را با صبر و بردبارى تحمل نمايد و اگر طبقه علماء و دانشمندان مطالب را كتمان نموده و حقائق را نگويند و طبقه ثروتمند از بذل اموال در مواقع لزوم خوددارى كنند و طبقه كم‌دست و مستمند صبر و خويشتن دارى را از دست بدهند در اين هنگام است كه عذاب و بدبختى فرا رسد و چنين اجتماعى محكوم به فنا و نابودى خواهد بود در همچو دورانى افراد واقع بين ميفهمند كه دنيا در حركت ارتجاعى و برگشت به كفر است بعد از داشتن ايمان . اى سئوال‌كننده ! زيادى مسجدها و گرد آمدن مردمى كه تن و بدن آنان در كنار هم ولى دلها و افكار آنها پراكنده است تو را گول نزند و فريب ندهد .\r\nهان اى مردم طبقات و اصناف اجتماع از سه قسم بيرون نيست 1 - زاهد و بىاعتناء به دنيا 2 - راغب و متمايل به آن 3 - شكيبا و خويشتن دار . اما زاهد اگر محالى يا مقامى برسد از اين نظر هيچ گونه سرور و خوشحالى ندارد و اگر از اينها چيزى از دستش برود حزن و اندوهى ندارد ( امور دنيوى در او اثر نميگذارد ) .\r\nاما صابر و خويشتن دار البته در اعماق دلش خواستار دنيا هست ولى اگر به چيزى دست يافت خويشتن دارى مىنمايد چون عاقبت و پايان نافرجام او را خوب ميداند اما راغب كه دل به دنيا داده اصلا باكى ندارد از هر راهى كه بتواند دنيا را بدست مىآورد از طريق مشروع يا غير مشروع . سئوال‌كننده گفت اى امير مؤمنان علامت و نشانه مؤمن در چنين زمانى چيست ؟ فرمود اين است كه نظرش فقط بوظيفه و حقى است كه خدا واجب\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nساخته و او را دنبال مىكند و بس و به آن چيزى كه بر خلاف دستور اوست و از او دورى ميجويد هر چه و هر كه خواهد باشد گر چه دوست نزديك باشد . سائل گفت راست گفتى اى امير مؤمنان سپس آن مرد رفت و غائب شد و ما نديديم او را و مردم در جستجوى او بر آمدند ولى او را نيافتند . على عليه السلام لبخندى زد و گفت : چه خبر است مردم ! اين مرد برادر من خضر عليه السلام بود .\r\n2 - معانى الاخبار ص 203 حضرت صادق از اجداد گراميش عليهم السلام نقل مىكند كه پيغمبر فرمود . وارد بهشت شدم ديدم اكثر بهشتيان مردمان ساده و ابله هستند عرض كردم ابله كيست ؟ فرمود كسى كه فقط در چيزهاى خوب و مفيد مىانديشد و از بديها اصلا غافل است و در هر ماهى سه روز روزه دار است .\r\n3 - قرب الاسناد ص 50 پيامبر فرمود وارد بهشت شدم ديدم بيشتر مردمان بهشت ابلهانند ( يعنى آنهائى كه به نظر مردم اين طور هستند ) و منظور از ابله كسى است كه هيچ در فكر بدى و عمل زشت نيست و در امور خير مىانديشد آنان در هر ماه سه روز روزه ميگيرند .\r\n4 - ابى سعيد ميگويد پيغمبر فرمود كارهاى خوب را از زيبا رويان انتظار داشته باشيد . ( امالى شيخ طوسى ج 2 ص 8 .\r\n5 - خصال ج 1 ص 57 حضرت صادق فرمود مردان سه دسته‌اند 1 - مردى كه شخصيتش بمال او است 2 - مردى كه ارزش او بواسطه مقام و رتبه او است 3 - مردى كه ارزش او به زبان او است و اين بهترين اين سه دسته است .\r\n6 - خصال ج 1 ص 57 امير مؤمنان عليه السلام فرمود مردم سه گروه‌اند 1 - عاقل 2 - احمق 3 - فاجر و نابكار عاقل راه و مسير زندگيش برنامه‌ها دينى است . خوى و خصلتش بردبارى است . تامل و تفكر عادت و طبع او است اگر از او پرسشى شود پاسخ ميدهد و اگر سخن گويد صحيح و منطقى صحبت مىكند . اگر مطلبى را شنيد خوب در ذهن جا ميدهد و مىسپارد و اگر خبرى دهد راست ميگويد اگر به او اعتماد شود خيانت نميكند و وفا مىكند .\r\nاما احمق اگر او را به كار خوبى توجه كنند مسامحه و غفلت مىكند . اگر از عمل خوبى منصرفش كنند آن را رها مينمايد اگر به عمل جاهلانه‌اى وادارش انجامش دهد اگر خبرى دهد دروغ ميگويد نمىفهمد و اگر بخواهند تفهيمش كند آماده درك و فهم نميشود . و اما فاجر و نابكار . اگر امانتى نزد او بگذارى خيانت مىكند اگر با او رفاقت كنى بىارزش ميشوى و لطمه آبروئى به تو مىزند اگر به او اعتماد نمائى خير تو را نمىخواهد .\r\n7 - خصال ج 1 ص 125 موسى بن جعفر از پدر بزرگوارش عليهم السلام نقل مىكند\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nكه فرمود : مردم چهار دسته‌اند 1 - نادانى كه در وادى جهالت سقوط كرده و با اميال و هواهاى خود هم آغوش است 2 - عبادت‌كننده گمراه كه هر چه عبادتش بيشتر مىشود تكبرش بيشتر ميگردد 2 - دانشمندى كه دوست دارد مريدها دنبالش راه بيافتند و مردم مدح و ثنايش كنند 4 - خداشناس و اهل معرفت كه راه حق را پيش گرفته و وظيفه خود را انجام ميدهد و چنين شخصى يا ناتوان و عاجز است يا مغلوب و محدود است و اين بهترين مردم زمان و خردمندتر آنان است .\r\n8 - خصال ج 1 ص 112 حضرت مجتبى عليه السلام فرمود : مردم چهار دسته‌اند 1 - كسى كه داراى اخلاق نيك هست ولى بهره دنيائى ندارد 2 - كسى كه داراى بهره دنيائى هست ولى خوى نيك ندارد 3 - كسى كه هيچ ارزشى اصلا ندارد و آن كسى است كه نه اخلاق دارد و نه دنيا و مال و اين بدبخت‌ترين مردم است 4 - كسى كه هم داراى اخلاق نيك و هم از دنيا بهره‌مند است و اين بهترين مردم است .\r\n9 - خصال ج 1 ص 165 زراره فرزند اوفى ميگويد وارد شدم بر حضرت سجاد عليه السلام ، پس فرمود اى زراره ، مردم در زمان ما 6 طبقه‌اند 1 - شير 2 - گرگ 3 - روباه 4 - سگ 5 - خوك 6 - ميش - اما شيرخويان آنان سلاطين و پادشاهانند كه هميشه دوست دارند بكوبند و غالب شوند و مغلوب نشوند و شكست نخورند اما گرگ صفتان بازرگانانى كه وقت خريدن مذمت جنس را ميكنند و او را بىارزش جلوه مىدهند ولى هنگام فروختن مدح و تعريف ميكنند اما روباه صفتان اشخاصى هستند كه دين را وسيله ارتزاق و معاش خود نموده و با زبان مطالبى ميگويند كه در قلب خود آنها اثرى نيست اما سگها افرادى هستند كه با زبان مردم را آزار ميدهند و مردم از شر زبان آنها از آنان متنفرند اما خوك صفتان آنانند كه طبع و خوى زنان را دارند و بهر رقم هرزگى و ننگى تن ميدهند و مىپذيرند اما گوسفندان ، مؤمنينى هستند كه موى آنها را مىكنند و گوشتشان را ميخورند و استخوانشان را خرد ميكنند . چه كند گوسفندى كه ميان چنگال شير و گرگ و روباه و سگ و خوك باشد .\r\n10 خصال ج 2 ص 39 به حضرت صادق عليه السلام عرض شد شما همه اين مردم را انسان ميدانيد . فرمود رها كن و دور بيفكن از آنها چند گروه را 1 - كسى كه مسواك نكند 2 - كسى كه در جاى تنگ چهار زانو بنشيند 3 - كسى كه در كارهاى بيهوده وارد شود 4 - كسى كه بدون داشتن علم و دانش بحث كند 5 - كسى كه بيمار نيست ولى تظاهر به بيمارى نمايد 6 - كسى كه بدون وقوع حادثه ناگوار پريشان حال شود 7 - كسى كه با رفقاء خود كه در مطلب صحيح و درستى اتفاق مخالفت كند 8 - كسى كه به پدران و نياكان خود افتخار\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nكند و از كارهاى نيك آنان بىبهره باشد مانند گياه خلنج ( درختى است بدون پوست ) كه پوستهايش يكى پس از ديگرى كنده مىشود تا به مغزش برسد . او چنانست كه خداى متعال در حق آنها فرموده -  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  آنان مانند چهار پا و حيواناتند بلكه در راه خود گمراه‌تر از آنانند .\r\n11 - حضرت باقر عليه السلام فرمود شخصى كه داراى چهره زيبا باشد و دامنش بگناه بىعفتى آلوده نباشد از بندگان خالص خدا است .\r\n12 - امالى شيخ طوسى ج 2 ص 226 عبد اللَّه بن محمد گويد در سامراء از حضرت هادى عليه السلام شنيدم كه فرمود كشندگان پيامبران و قاتل انبياء همين مردمان پست و رذل هستند . عامه و عوام از ريشه عمى به معناى كورى مىآيد خداوند باينكه آنها را تشبيه به چهار پايان و حيوانات نموده اكتفاء نكرده بلكه فرمود  بَلْ هُمْ أَضَلُّ  از چهار پايان هم بدترند .\r\n13 - نهج البلاغه خطبه 16 على عليه السلام در مقام معرفى غوغاء فرمود آنان ( غوغاء ) افرادى هستند كه وقتى اجتماع نمايند غالب ميشوند و وقتى هم پراكنده ميشوند شناخته نميشوند بعضى نقل كرده‌اند كه حضرت در توضيح و تفسير غوغاء فرموده آنهائى هستند كه وقتى اجتماع كنند زيان وارد ميكنند ولى وقتى متفرق شوند سودمند هستند . به حضرت گفته شد ضرر و زيان تجمع آنان معلوم اما تفرق آنها چطور سودمند است . فرمود هر كسى دنبال كار خود ميرود . بناء ميرود دنبال بنائى خود و بافنده به طرف كارگاهش نانوا بمغازه خود ( مشغول خدمات خودش ميشوند ) .\r\nنهج البلاغه حكمت 200 جنايت پيشه‌اى را آوردند خدمت على عليه السلام و در اطرافش گروه زيادى از مردم بىتربيت بودند حضرت فرمود آفرين مباد چهره‌هائى كه ديده نمىشوند . بجز در مواقع بد و زشتى ( مانند چنين وقتى ) .\r\n14 - نهج البلاغه خطبه 16 على عليه السلام فرمود كسى كه در پيشاپيش او آتش دوزخ و بهشت هست مشغول انجام وظيفه است - مردم از اين نظر بر سه گروهند 1 - گروهى با كمال جديت و با شتاب و سرعت وظائف خود را انجام ميدهد كه قطعا نجات مييابد 2 - گروهى كه تا حدودى كند رواست ولى بالاخره دنبال كارهاى نيك است اين هم اميد نجات دارد 3 - گروهى كه در اطاعت پروردگار كوتاهى دارد و مقصر است كه در آتش سقوط مىكند . انحراف به چپ و راست باعث گمراهى است . راه وسط و متن طريق جاده مستقيم است قرآن مقدس و آثار رسالت بر همين روال است و سنه پيغمبر از اين منبع است و بازگشت و پايان كار بر همين است هر كس ادعاى باطل كند هلاك مىشود و\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nهر كه افتراء و دروغ بندد بر خدا و رسول نااميد است كسى كه بخواهد حق خالص را اجراء نمايد مورد حمله جهال و مردم نادان مىشود . نادان و جاهل است كسى كه قدر و رتبه خود را نشناسد بنائى كه بر پايه تقوى پىريزى شده زوال و فناء ندارد مزرعه و كشتگاهى كه به آب پرهيزكارى آبيارى شود تشنه نمىماند . در خانه خود مستور باشيد ( در كارهاى مردم كنجكاوى و دخالت نكنيد ) و ميان مردم اصلاح كنيد . توبه و پشيمانى در اختيار شما است . انسان بايد ستايش نكند بجز پروردگارش را . ملامت و سرزنش نكند مگر خود را و نفس اماره خويشتن را .\r\n15 - امام صادق از پدر بزرگوار خود از پدرانش نقل كرده كه رسول خدا فرمود خوشا به حال كسى كه مرا به بيند . خوشا به حال كسى كه به بيند كسى را كه مرا ديده است .\r\nخوشا به حال كسى كه به بيند كسى را كه او ديده است كسى را كه مرا ديده تا واسطه هفتم .\r\n\r\n[ باب 43 
  ] ( در بيان محبت و دوستى خدا )\r\nآيات قرآنى بقره آيه 165 بعضى از مردم دوستانى بجز خدا براى خود اتخاذ ميكنند كه مثل دوستى خدا آنها را دوست دارند ولى مؤمنين در دوستى خدا خيلى سخترند .\r\nآل عمران 31 بگو اگر دوست داريد خدا را از من پيروى كنيد . تا خدا دوستتان بدارد و گناهانتان را ببخشايد . مائده 20 يهود و نصارى ميگويند . ما فرزندان خدا و دوستان هستيم بگو چرا پس خداوند شما را به گناهانتان عذاب مىكند مائده 57 خداوند به زودى گروهى را مىآورد كه دوستشان دارد و آنها هم خدا را دوست دارند .\r\nتوبه 25 بگو ( اى پيامبر ) اگر پدران شما پسران و فرزندان شما برادران شما همسران شما بستگان و خويشان شما و اموالى كه بدست آورده‌ايد و تجارت و بازرگانى شما كه از كم رونقى و كساد آنها ميترسيد و منازل و خانه‌هاى شما كه پسنديده‌ايد آنها را - اگر اينها را بيش از خدا و رسولش و جهاد و مبارزه در راه خدا - دوست داريد ( علاقه و محبت شما به اين امور بيشتر از علاقه و محبت به حق و مردان حق است ) پس بايد در انتظار سرنوشتى شوم و دردناك باشيد كه از طرف خدا نازل شود و خداوند افرادى كه روش فسق و فجور دارند هدايت و دستگيرى نمىنمايد . شعراء 77 - 81 ( منطق و شعار ابراهيم عليه السلام است ) پس آنان ( بتها و طاغوت‌ها ) را دشمن دارم فقط پروردگار جهان را دوست دارم - كه آفريده است مرا و راهنمائى مينمايد مرا - خدائى كه غذا و آشاميدنى من از اوست وقتى كه بيمار شوم او شفا بخش من است - ( هر چه نعمت هست از طرف او است ) خدائى كه\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nميميراند مرا سپس زنده مىكند - خدائى كه چشم طمع به بخشش او دارم در روز جزاء جمعه 6 بگو - اى گروه يهود اگر تصور و خيال شما اين است كه شما فقط دوستان خدا هستيد و نه ديگر مردم پس درخواست مرگ بنمائيد . ( كه به محبوب خود و اصل شويد ) اگر راست ميگوئيد .\r\n\r\nاما اخبار\r\n1 - امالى صدوق ص 219 رسول خدا فرمود دوست بداريد خدا را چون او است كه نعمت را در اختيار شما نهاده - و مرا هم از جهت دوست خدا دوست بداريد و اهل بيت مرا از لحاظ محبت من دوست بداريد .\r\nعلل الشرائع ج 1 ص 113 چنين نقل شده 3 - در امالى شيخ طوسى ج 1 ص 285 هم از پيغمبر همين طور نقل شده - در بشارة المصطفى ص 161 باز همين طور نقل شده است .\r\n2 - امالى صدوق ص 215 مفضل گويد حضرت صادق عليه السلام فرمود - در مناجات و سخنانى كه ما بين موسى بن عمران و پروردگار بوده چنين است كه خداوند بموسى بن عمران گفت - دروغ ميگويد كسى كه خيال مىكند مرا دوست دارد ولى هنگامى كه شب فرا ميرسد در بستر خود ميخوابد و با من راز و نياز ندارد آيا دوست خلوت با دوستش را طالب نيست - آگاه باش اين من هستم اى پسر عمر آن كه بدوستان خود اطلاع كامل دارم هنگام فرا رسيدن شب چشم دل آنان باز مىشود و عذاب و عقاب مرا در برابر چشم خود مىبينند و در حال شهود قلبى با من سخن ميگويند و صحبت حضورى با من مينمايند - اى پسر عمران با حالت ذلت و انكسار قلب و بدن آرام و خاضع و چشم گريان در تاريكى شب . به طرف من بيا و مرا بخوان مسلما در اين صورت مىيابى مرا كه خيلى نزديك و پاسخ‌گو و اجابت‌كننده هستم .\r\n3 - امالى صدوق ص 293 حضرت صادق عليه السلام ميفرمود . كسى كه معصيت و نافرمانى خدا نمايد محبت و دوستى خدا را ندارد سپس اين دو بيت را خواند :\r\n- معصيت و نافرمانى ميكنى خدا را و تو اظهار محبت او مينمائى - اين ممكن نيست و عمل عجيب و بىسابقه است .\r\n- اگر محبت و دوستى تو را از سر راستى و صدق باشد قطعا اطاعتش مينمائى - زيرا دوست مطيع دوست خود مىباشد .\r\n4 - خصال ج 1 ص 32 مردى برسول خدا عرضه داشت يا رسول اللَّه صلّى اللَّه عليه و آله به من عملى تعليم فرما كه وقتى او را انجام دادم خداوند آسمان مرا دوست بدارد و مردم روى زمين هم به من محبت ورزند . فرمود ميل و رغبت داشته باش به آنچه كه نزد\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nخدا است و از آنچه كه در دست مردم و نزد آنها است دل بر كن تا هم خدا و هم مردم تو را دوست داشته باشند .\r\n5 - خصال ج 1 ص 142 امام ششم فرمود پنج گروه خواب ندارند 1 - كسى كه در فكر ريختن خونى باشد ( يا كسى كه ميخواهد انتقام خونى را بگيرد ) 2 - كسى كه مال و ثروت فراوانى دارد ولى امنيتى ندارد 3 - كسى كه بدروغ و بهتان ميخواهد به مال دنيا برسد 4 - كسى كه بدهى زيادى دارد و در مقابلش چيزى ندارد 5 - كسى كه دوستى دارد و در معرض فراق و جدائى از اوست .\r\n6 - وهب فرزند منبه گويد در زبور داود خواندم ، خدا ميفرمايد . اى داود . بشنو آنچه ميگويم ( و البته حق ميگويم ) كسى كه بيايد بسوى من و مرا دوست بدارد او را وارد بهشت خواهم كرد .\r\n7 - حضرت باقر عليه السلام گويد : رسول خدا صلّى اللَّه عليه و آله كه در اجتماعى از مردم فرمود : مردم دوست داشته باشيد خدا را براى آن نعمتها كه بشما عنايت فرموده و دوست بداريد مرا بخاطر خداى عز و جل و دوست بداريد خويشان مرا بخاطر من .\r\n8 - علل الشرائع ج 2 ص 287 رسول خدا صلّى اللَّه عليه و آله فرمود : جبرئيل گفت كه خداوند متعال ميفرمايد . كسى كه بيكى از دوستان و اولياء من اهانت نمايد با من مبارزه و جنگ نموده و چيزى بر من گران و دشوار نيست مانند قبض روح و گرفتن جان مؤمن . چون مرگ و شدائدش ناراحت‌كننده است براى مؤمن و من هم ناراحتى او را نمى خواهم و ضمنا چاره از مرگ نيست . و بنده من به من تقرب و نزديكى پيدا نميكند . به چيزى كه مانند انجام فرائض و واجبات باشد . و هميشه بنده من در حال تضرع و دعا است تا اينكه محبت من شامل حال او شود و كسى كه من او را دوست بدارم ميباشم گوش و چشم و دست او و معتمد و تكيه‌گاه او . اگر بخواند مرا اجابت نمايم او را اگر درخواستى كند عطاء كنم باد . و بعضى از بندگان مؤمن ميخواهد عبادت زياد بنمايد ولى من او را باز ميدارم از آن كه مبادا به مرض عجب و خود پسندى گرفتار شود و او را تباه كند . و بعضى از بندگان هستند كه بجز فقر و تهيدستى چيزى بمصلحت آنان نيست كه اگر مال دارش نمايم همين ثروت موجب فساد و تباهى او مىشود . و بعضى از بندگان مؤمن هستند كه ثروت موجب خوشبختى او است و اگر تهيدستش نمايم فقر و تهيدستى باعث فساد و تباهى او ميگردد . و بعضى از بندگان مؤمن هستند كه بيمارى تن او را اصلاح مىكند كه اگر صحت يابند فاسد ميشوند . و بعضى از بندگان مؤمن صحت و سلامتى بصلاح آنها است كه اگر بيمارشان كنم فاسد ميشوند . تدبير امور بندگانم را من مينمايم بدانش و احاطه\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nعلمى كه بحالات روحى آنها دارم و من دانا و آگاهم .\r\nتوضيح و بيان مرحوم شهيد در كتاب قواعدش راجع به آن جمله كه در حديث قدسى آمده كه خداوند فرموده ( ما ترددت في شيء انا فاعله ما ترددت في قبض نفس المؤمن ) يعنى در كارهاى من شك و ترديدى پيدا نميشود مانند آن شك و ترديدى كه هنگام قبض روح مؤمن براى من رخ ميدهد ) در توضيح اين جمله فرموده كه البته شك و ترديد براى خدا محال است ( چون علت ترديد نادانى و جهل به مصلحت است و جهل هم بر خدا محال است ) ولى چون عادت ما افراد بشر چنين است كه انسان در مورد افرادى كه آنها را معظم و مكرم ميداند مثل پدر و مادر و دوستان در انجام عملى كه موجب ناراحتى آنها مىشود ترديد مينمايد ولى در مورد ديگران كه احترام و عظمتى براى آنها قائل به ناراحتى آنان اعتنائى ندارد مانند دشمن خويش يا مار زننده و عقرب گزنده بلكه اگر تصميمى گرفت كه موجب ناراحتى آنها ميگردد بدون ترديد انجام ميدهد پس بنا بر اين ترديد در عمل ( بكنم يا نكنم ) در مورد تعظيم و تكريم است و ترديد نداشتن در مورد تحقير و اعتنا نكردن بشخصيت طرف است . پس اين حديث نظر به بيان عظمت و كرامت مؤمن در نزد خدا و شرافت رتبه و مقام او دارد گر چه تصريح لفظى به آن نشده ولى تعبير بالفاظى شده كه لازمه آن تكريم و تعظيم است و معناى حديث نظير اين مىشود كه گفته شود - مقام و منزلت بنده مؤمن بزرگ و با عظمت است و مرتبه او بلند است .\r\nو بعضى از افرادى كه هم زمان ما است توجيه ديگرى براى اين جمله از حديث دارد كه تردد و ابهام و اجمال از نظر اسباب و علل است به اين كه خداوند علل و اسبابى براى مؤمن پيش مىآورد كه از نظر آنها خيال مىكند مرگش نزديك شده ( از قبيل مرض و ضعف و غيره ) تا آمادگى كامل براى آخرت پيدا كند سپس علل و اسباب ديگرى پيش مىآورد كه ميدان آمال و آرزو برايش باز مىشود و مىپردازد تعمير و آباد كردن دنيا كه به او هم بايد بپردازد و چون اين صحنه‌هاى مختلف بصوره تردد و ابهام است ( آيا رفتنى هستم يا نه ) بصوره كنايه و استعاره لفظ ترديد استعمال شده گر چه در اين فرض حالت تردد و ابهام براى مؤمن كه با اين علل و اسباب مواجه است پيدا مىشود نه براى خدا ولى از اين نظر كه اين صحنه‌ها و علل مختلف را كه منشأ تردد است از ناحيه خدا است و او فاعل و آفريننده اينها است مجازا نسبت ترديد به خدا داده شده .\r\nتوجه ديگرى كه اينجا هست اين كه خداوند تدريجا علل و موجبات مرگ را يكى پس از ديگرى براى بنده‌اش پيش مىآورد تا بالنتيجه مؤمن از دنيا دل بركند و خودش طالب و مايل مرگ باشد و فراهم نمودن تدريجى اين علل و اسباب كه البته هدف عاليه و\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nنتيجه نهائى آنها است از طرف خداوندى كه ميتواند دفعه و در يك آن او را انجام دهد صوره تردد به خود ميگيرد گر چه در ذات خدا تردد راه ندارد كه مؤيد اين توجيه سوم خبرى است كه نقل شده ملك الموت عليه السلام آمد نزد ابراهيم خليل عليه السلام به منظور قبض روح ولى حضرت ابراهيم كراهت داشت و خ‌داوند هم قبض روحش را بتاخير انداخت تا هنگامى كه حضرت ابراهيم پيرمرد فرتوتى را كه دارد غذا مىخورد و آب دهانش بر صورتش و محاسنش جارى است و اين منظره ابراهيم را ناراحت نموده و از زندگى كه آخرش چنين باشد مشمئز و متنفر شد و محبت و علاقه به مرگ پيدا كرد و همچنين موسى بن عمران عليه السلام .\r\n9 - حضرت صادق عليه السلام فرمود . مردم خداى متعال را سه گونه عبادت ميكنند 1 - گروهى به منظور رسيدن به ثواب و نعمتهاى اخروى عبادت مىكنند . و اين عبادت حريصان است كه ريشه اين گونه عبادت غريزه طمع است . 2 - گروه ديگرى عبادت خدا را مينمايند از جهت ترس از عذاب و آتش دوزخ اين هم عبادت بردگان است كه فرمانبرى آنها از ترس تازيانه است ريشه و منشأ اين گونه اطاعت احساس ترس است نه صفت عبوديت و بندگى 3 - ولى من عبادت مينمايم خدا را از نظر محبت و عشق به او و اين گونه عبادت عبادت بلندهمتان و بزرگان است و اين ايمنى بخش است چون خدا ميفرمايد -  وَ هُمْ مِنْ فَزَعٍ يَوْمَئِذٍ آمِنُونَ  - آنان در روز قيامت از وحشت و دهشت در امانند ( سوره نمل 89 ) و  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  - بگو اگر شما محبت به خدا داريد از من متابعت نمائيد تا خدا شما را دوست بدارد و گناهان شما را ببخشد ( سوره آل عمران 31 ) پس كسى كه خدا را دوست بدارد خدا هم او را دوست ميدارد و كسى كه خدا او را دوست بدارد از زمره ايمنان است .\r\n10 - حضرت صادق عليه السلام فرمود كسى كه ميخواهد ميخواهد بداند در نزد خدا چقدر ارزش دارد ميزانش اين است كه به بيند خدا نزد او چقدر ارزش دارد .\r\n11 - در حديث چهار صدگانه امير مؤمنان عليه السلام فرموده كسى كه ميخواهد بداند منزلت و مقام او در نظر خدا چگونه است پس ببيند ، منزلت و مقام الهى بهنگام گناه در نظر او چگونه است رتبه و مقام او هم نزد خدا همانطور است .\r\n12 - رسول خدا صلّى اللَّه عليه و آله فرمود : خداى متعال به همراز خود موسى بن عمران وحى نمود . اى موسى دوست بدار مرا و محبوب شما مرا در نظر بندگانم . موسى عرضه داشت . اين روشن است كه ترا دوست ميدارم ولى از چه راهى محبت و دوستى تو را در دل مردم قرار دهم فرمود آنان را بالطاف و نعمتهاى من متوجه نما و امتحان و آزمايش‌هاى\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nمرا تذكر بده چون آنها به ياد ندارند و يا نمىشناسند از من مگر انواع نعمت و خيرات و نيكىها را .\r\n13 - حضرت باقر عليه السلام فرمود . خداوند متعال ميفرمايد . اى فرزند آدم سه نعمت بزرگ و سه منت بر تو نهادم 1 - زشتيها و عيوبى را مستور نموده و پوشانيدم كه اگر خانواده خودت آنها را ميدانستند پرده پوشى نميكردند ( يا ترا به خاك نمىسپردند ) 2 - گشايش و توسعه در زندگى به تو دادم سپس از تو قرض خواستم - كه چند برابر عوض دهم - ولى تو قدم خيرى بر نداشتى و چيزى را از پيش نفرستادى 3 - نزديك مرگت ثلث مال را در اختيار تو نهادم ( كه هر گونه وصيت بخواهى بنمائى ) باز هم قدمى بر نداشتى و چيزى از پيش نفرستادى .\r\n14 - ابن عباس در تفسير اين آيه كه فرموده -  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  - نعمتهاى ظاهرى و باطنى را بشما ارزانى فرمود ( لقمان 20 ) گويد منظور از نعمت ظاهرى اسلام و از باطنى پوشيدن گناهان است .\r\n15 - ابن مزاحم از على عليه السلام و ضحاك از ابن عباس نقل ميكنند كه در تفسير آيه  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  گفته‌اند اما نعمت ظاهرى اسلام است و آنچه كه از رزق و روزى تفضل فرموده بر شما و اما نعمت باطنى آن پوششهائى كه بر اعمال زشت تو دارد .\r\n16 - عايشه از پيغمبر نقل مىكند كه حضرت فرمود كسى كه از نعمت‌هاى بزرگ خداوند جز خوردنى و آشاميدنى چيزى را نفهمد چنين شخصى سطح علم و دركش بسيار كوتاه و عذاب و عقابش نزديك است ( چون بامور معنوى و عنايات دينى توجهى ندارد قطعا در آن ميسر نيست ) .\r\n17 - حضرت باقر فرمود . عبد اللَّه ابن عباس و جابر بن عبد اللَّه انصارى كه از افرادى بوده كه در جنگ بدر و احد و در بيعت در سايه درخت در حديبيه حضور داشته و از آن صحابه‌اى بوده كه از محبت و دوستى امير مؤمنان على عليه السلام بهره‌مند بوده . براى من حديث كردند كه رسول خدا صلّى اللَّه عليه و آله هنگامى كه در مسجدش بود و در اطراف وجود مباركش گروهى از اصحاب بودند و ابو بكر - ابو عبيده - عمر - عثمان - عبد الرحمن - دو نفر از قاريان صحابه كه از مهاجرين عبد اللَّه بن ام عبد و از انصار بن كعب كه هر دو از بدريين ( در جنگ بدر حاضر بودند ) هستند اينها همه در آن جمع حضور داشتند پس عبد اللَّه بن ام عبد شروع كردند به خواندن سوره لقمان تا رسيد به اين آيه  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  - و ابى بن كعب هم سوره ابراهيم را\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nقرائت كرد تا رسيد به اين آيه -  وَ ذَكِّرْهُمْ بِأَيَّامِ اللَّهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  آنان را بايام خداوندى متذكر كن كه در اين نشانه‌هائى است براى افراد شكيبا و سپاس گذار - گفتند كه پيغمبر فرمود ايام و روزهاى خداوندى يعنى نعمتها و آزمايشها و عقوبتهاى او است سپس رو كرد حضرت بحاضرين از اصحاب و فرمود من مرتب با اندرزهاى خود مراقبت شما را مينمايم كه مبادا ملالت و خستگى در شما راه يابد و پروردگار من دستور داده كه شما را به نعمتهاى فراوانش متذكر كنم و با داستانهاى قرآنى بشما هشدار دهم و يا به بوسيله كتاب آسمانى كه افاضه فرموده شما را بترسانم و قرائت نمود حضرت آيه  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  را سپس به آنها فرمود اكنون بگوئيد به بينم اول نعمتى كه خدا به شما عنايت فرمود و شما را با آن اختيار و آزمايش نموده چيست پس گروه صحابه در گفتگو فرو رفتند و نام بردند نعمتهائى را كه خداوند به آنان ارزانى فرموده و احسان نموده از امر معيشت و زندگى و لباس و فرزندان و همسران تا ساير چيزهائى كه خداوند به آنان عنايت فرموده از نعمتهاى ظاهرى و چون حرفهاى آنان تمام شد حضرت رو كرد به على عليه السلام و فرمود اى ابا حسن تو هم بگو البته رفقا و اصحاب مطالبى گفتند حضرت عرضه داشت چگونه من در حضور شما توضيحاتى در اين جهت بدهم ( پدر و مادرم فداى شما باد و خداوند ما را بوسيله شما هدايت كرده رسول اكرم فرمود در عين حال بگو .\r\nاولين نعمتى كه خداوند عنايت فرموده چيست ؟ عرضه اينكه آفريده است مرا با اينكه نام و نشانى از من نبود . فرمود راست گفتى دومى چيست ؟ عرضه داشت اينكه احسان بيشترى كرده و مرا داراى حيات و زندگى نموده و در طبقه جمادات بىروح قرار نداده فرمود راست گفتى سومى را بگو عرض كرد اينكه به حمد اللَّه زيباترين شكل و صورت ايجاد كرده و در تركيبى بسيار معتدل آفريده فرمود راست گفتى چهارمى چيست ؟ عرض اينكه داراى فكر و انديشه و فراگيرنده مطالب آفريد نه كودن و غافل فرمود راست گفتى پنجمى چيست عرض كرد اينكه مشاعر و قوائى در اختيار من قرار داده كه آنچه را بخواهم با آنها درك ميكنم و چراغ فروزانى ( عقل ) در من قرار داده فرمود راست گفتى ششمى چيست عرضه داشت اينكه هدايت و راهنمائى فرمود مرا بدين مقدس اسلام و مرا از راه سعادت گمراه نساخت فرمود راست گفتى هفتمى چيست عرضه داشت اينكه قرار داد براى من بازگشت به زندگى جاويدان و حياة ابدى فرمود راست گفتى هشتمى كدام است عرضه داشت اينكه مرا مالك و آزاد قرار داد نه اينكه برده و بنده ديگران فرمود راست گفتى نعمت نهم چيست ؟\r\nعرضه داشت اينكه آسمان و زمين و آنچه در آنها و ما بين آنها است در تحت اراده و فرمان قرار داده فرمود راست گفتى دهمين نعمت چيست ؟ عرض كرد اينكه ما را از گروه مردان\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nكه تدبير امور زندگى و نظارت در كارهاى همسران را به عهده ما نهاده نه از طائفه زنان فرمود راست گفتى بعد از اينها چيست ؟ عرضه داشت نعمتهاى خدا فراوان و گوارا است اى پيامبر خدا و اگر بخواهيد تعداد نعمتهاى او را بنمائيد قدرت بر احصاء و شمارش آنها نداريد .\r\nپس تبسم و لبخندى رسول خدا نمود و فرمود گوارا باد بر تو بينش و حكمت گوارا باد بر تو علم و دانش اى ابا الحسن تو وارث علم و دانش من هستى و تو بيان‌كننده براى امت اسلامى آنچه را كه در او اختلاف نظر داشته باشند هر كس از نظر امور دينى تو را دوست بدارد و راه و مسير تو را بگيرد پس به راه راست و مستقيم هدايت شده . و هر كس از طريق هدايت تو منحرف شود و تو را دشمن داشته باشد و تو را رها كند در روز قيامت كه خدا را ملاقات مينمايد بطور كلى بىبهره است .\r\n18 - حضرت باقر عليه السلام فرمود خداوند به موسى بن عمران وحى كرد كه دوست داشته باش مرا و دوستى مرا در دل مردم ايجاد كن موسى عرضه داشت پروردگارا ميدانى كه هيچ كس در نظر من محبوب‌تر از تو نيست ولى دلهاى مردم را چگونه بدوستى تو متوجه نمايم خطاب رسيد كه آنها را به ياد نعمتهاى من بياور چون آنان از طرف من بجز نعمت و لطف چيزى به ياد ندارند .\r\n19 - پيغمبر فرمود صلّى اللَّه عليه و آله خداوند متعال بداود عليه السلام وحى نمود دوست بدار مرا و محبوب شما مرا در نظر مخلوق . عرضه داشت پروردگارا البته من دوست دارم تو را ولى چگونه و از چه راهى محبوب نمايم تو را در نزد خلقت خطاب رسيد نعمتهاى مرا باز گو كن نزد آنها كه هنگامى كه اين چنين كنى دوست ميدارند مرا .\r\n20 - حضرت صادق عليه السلام فرمود كسى كه ميخواهد بداند چه منزلت و رتبه‌اى نزد خدا دارد پس به بيند منزلت و مقام خدا نزد او چگونه است از پيامبر گرامى صلّى اللَّه عليه و آله همچنين نقل شده .\r\n21 - حضرت صادق عليه السلام فرمود رسول خدا صلّى اللَّه عليه و آله فرمود :\r\nخداوند متعال فرمود : بنده من راه دوستى مرا نمىپيمايد با عملى كه بهتر و محبوب‌تر باشد در نظر من از انجام دادن آنچه بر او واجب نموده‌ام ( بهترين راه استحكام مودت الهى انجام واجبات است ) و اينكه بعدا از طريق انجام اعمال مستحب راه دوستى را پيش ميگيرد تا به مرحله‌اى كه من او را دوست بدارم و هنگامى كه دوست داشتم او را ميباشم گوش او كه مىشنود با او و چشم او كه مىبيند بوسيله او و زبان او كه سخن ميگويد با او و دست او كه حمله مىكند با او پاى او كه راه ميرود با او ( تمام قوا و نيروها و صفاتش مظاهر\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nصفات خدائى مىشود ) وقتى بخواند مرا اجابت نمايم وقتى درخواستى كند عطا نمايم او را و ترديد نمىنمايم در چيزى كه بخواهم انجام دهم آن گونه ترديدى كه در مرگ مؤمن دارم ( با آن بيانى كه در اين مطلب قبلا گفته شد ) چون از مرگ و شدائدش ناراحت است من هم ناراحتى او را نميخواهم .\r\n22 - مصباح الشريعه حضرت صادق عليه السلام فرمود مناجات و رازگوئى اهل معرفت بر سه پايه استوار است 1 - ترس 2 - اميد 3 - محبت پس خوف و ترس نتيجه علم و دانستن است و اميد داشتن نتيجه پيدايش حالت يقين است و محبت و دوستى نتيجه معرفت و شناسائى است علامت و نشانه خوف گريختن و نشانه و علامت اميد طلب و دنبال كردن است و نشانه دوستى و محبت برگزيدن و مقدم داشتن محبوب بر هر چه كه غير او باشد - وقتى كه علم و دانش در سينه انسان جا گرفت و محقق شد ( نسخه ديگر وقتى كه انسان مراحل زيادى از معرفت را پيمود ) حالت خوف پيدا مىشود و هنگامى كه اين حالت خوف راسخ شد و دوام داشت از هر چيز ميگريزد وقتى هم كه گريخت نجات مىيابد و هنگامى كه نور و روشنائى يقين در دل تابش نمود عنايات بيشترى را مشاهده مىكند وقتى توانست فضل و عنايات را مشاهده كند حالت اميد يافت مىشود وقتى لذت و شيرينى رجاء و اميد را احساس كرد دنبال مىكند و وقتى بسعى و كوشش موفق شد بالاخره مىيابد و هنگامى كه نور و شعاع معرفت و شناخت در اعماق دل جلوه كرد و راه يافت نسيم محبت و دوستى ميوزد وقتى كه نسيم محبت وزش كرد هميشه انس و الفت تا محبوب پيدا مىكند و مقدم ميدارد محبوب خود را بر هر چه جز او باشد و دستور و خواسته او را انجام ميدهد و از نواهى و چيزهاى ناپسند در نظر او اجتناب و دورى مىكند و خواست و نخواست او بر هر چيز ديگر انتخاب مينمايد و وقتى بر بساط الفت و حالت انس مستقر و جاى گزين شد و اوامر و دستورات او را كاملا انجام داد و از نواهى او جدا اجتناب نمود به آن حالت راز گوئى واقعى و به مقام قرب و نزديكى حقيقى و اصل مىشود و مثل اين پايه‌هاى سه‌گانه ( خوف و رجاء و محبت ) مثل حرم و مسجد الحرام و خانه كعبه است . كسى كه وارد حرم مكه شد از آسيب و ضرر در امان است . و كسى كه وارد مسجد شد ( مقدارى نزديك‌تر شد ) اعضاء و جوارحش در امان است از اينكه در معصيت به كار افتد . و كسى كه داخل كعبه شد قلب او در امان است از اينكه به غير ياد خدا باشد به ياد غير خدا باشد .\r\nپس درست دقت كن اگر حالتت طورى است كه فرا رسيدن مرگ را دوست دارى .\r\nسپاس و شكر خدا كن كه تو را موفق داشته و از توجه به غير خودش تو را باز داشته . و اگر حالت ديگرى دارى با تصميم جدى و محكم از اين حالت حركت كن و پشيمانى و تاسف\r\n\r\n","description":"","footnote":"","page_name":" 21 ","page_number":23},
  {"content":"\r\n\r\nداشته باش بر اينكه عمرت در غفلت صرف شده و يارى بطلب از خدا بر پاك كردن ظاهرت از گناهان و پاكيزه نمودن باطنت از نواقص و عيوب و دنباله مسامحه و ادامه غفلت را قطع كن و آتش و شعله شهوات را در درون خود خاموش نما .\r\n23 - مصباح الشريعه حضرت صادق عليه السلام فرمود . وقتى محبت الهى بر باطن بنده‌اى تابش كرد او را از هر شغل و قيدى ميرهاند و هر چه جز با او باشد ظلمت و تاريكى آور است . و محب و دوست واقعى خدا سر و باطنش از همه خالص‌تر است و در گفتار از همه راستگوتر و در عهد و پيمان از همه باوفاتر و در كردار و عمل از همه پاكتر و در ذكر و دعا از همه بىريا و صاف‌تر و در باطن و درون از همه بنده‌تر . هنگام راز و نياز و مناجاتش ملائكه آسمان مىبالند و بديدن و ملاقات او افتخار مينمايند و از بركت وجودش خداوند متعال شهرها را آباد ميفرمايد و باحترام او لطفش را شامل حال بندگان ميدارد هنگامى كه به حق او از خدا چيزى درخواست كنند عنايت مىكند و بلاها را برحمتش بر طرف ميسازد اگر مردم رتبه و منزلت او را در نزد خدا بدانند به خدا تقرب نمىجويند مگر به واسطه خاك قدم او .\r\nامير مؤمنان عليه السلام فرمود شعله عشق و محبت خدا به چيزى نميرسد مگر اينكه او را ميسوزاند و نور معرفت الهى بر چيزى نمىتابد مگر اينكه او را روشن ميسازد و ابر رحمت و لطف او بر هر چه قرار گيرد مىپوشاند و نسيم محبت بر چيزى نمىورزد مگر اينكه به او تحرك ميبخشد و آب فيوضاتش همه چيز را حيات ميدهد و سرزمين معرفت خدائى همه چيز در او ميرويد ( معدن تمام خيرات و كمالات است ) پس كسى كه دوست بدارد خدا را همه چيز به او ميدهد از ثروت و قدرت . رسول خدا صلّى اللَّه عليه و آله فرمود هنگامى كه خدا بنده‌اى را از امت من دوست بدارد محبت او را در دل برگزيدگان خود و در ارواح ملائكه و ساكنين عرشش مىافكند كه او را دوست داشته باشند اين چنين است دوست حقيقى - خوشا به حال او خوشا به حال او و روز قيامت شفاعت مهمى دارد نزد خدا .\r\n24 - مصباح الشريعه حضرت صادق عليه السلام فرمود كسى كه شوق الهى در دل دارد اشتهاء و ميلى به خوراك ندارد و لذتى از آشاميدنى نمىبرد و خواب راحتى نميكند و انسى با بستگان و دوستان نمىگيرد و جايگاه معينى براى خود اتخاذ نميكند و بدنبال مسكن و عمران نيست و لباسهاى نرم و ظريف نمىپوشد و آرامش و قرارى ندارد و شب و روز اشتغال بعبادت پروردگار و انجام وظيفه خود دارد باميد اينكه به آنچه اشتياق دارد برسد و با زبان شوق مناجات خدا مينمايد و از باطن و حالت درونى خود تعبيرات لطيفى دارد . همچنان كه خداوند از حالت اشتياق موسى بن عمران عليه السلام در آن ميعادگاه\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nو ميقات خبر ميدهد -  وَ عَجِلْتُ إِلَيْكَ رَبِّ لِتَرْضى  - يعنى با كمال عجله و شتاب آمدم پروردگارا به ميقات‌گاه براى جلب رضا و خوشنودى تو ( سوره طه 84 ) و تفسير و بيانى پيغمبر صلّى اللَّه عليه و آله دارد در باره حال موسى عليه السلام كه او نه چيزى خورد و نه چيزى آشاميد و نه خوابى كرد و نه ميل به چيزى نمود در رفتن و برگشتش در اين مدت چهل روز از جهت اشتياق بخداى متعال . و هنگامى كه قدم نهادى در ميدان شوق و محبت پس تكبيرة الاحرام به بند بر نفس خود و خواسته‌هاى دنيوى خود - شخصيت خودت و تمام خواستهايت را كنار بزن و رها كن - و توديع و خداحافظى كن از آنچه با او انس و الفت داشتى و محروم شو ( بر خود حرام كن ) از آنچه به جز معشوق است و در اين فرصت ما بين حيات و مرگت شتابان باش و طواف كن و آرام مباش و با زبان دل لبيك بگو . خدا پاداش بزرگى به تو دهد . و مثل مشتاق مثل كسى است كه در حال غرق شدن است كه هيچ فكر و انديشه و همت و هدفى ندارد جز به خلاصى و نجات خود همه چيز را فراموش مينمايد .\r\n25 - فلاح السائل حسين بن سيف كه از اصحاب امام ششم عليه السلام در كتاب خود كه از او نقل مينمايد روايت كرده كه شنيدم از حضرت ميفرمود كسى ايمانش خالص نميشود تا اينكه در نظر او خداوند متعال از همه چيز محبوب‌تر باشد - از خودش و از پدرش و مادرش و فرزندش و خاندانش و از مالش و از تمام مردم .\r\n26 - كفاية الاثر حضرت صادق عليه السلام فرمود . صاحبان عقل و خردمندان آنانى هستند كه اعمال و كردار آنها بر پايه فكر و انديشه است ( هميشه در تفكرند ) تا در نتيجه تفكر بمحبت و دوستى خدا ميرسند و وقتى دل از محبت الهى بهره‌مند شد و با نور محبت روشن گشت صفا و لطفى به زودى در او يافت مىشود و وقتى دل لطيف شد و آمادگى پيدا كرد فوائد و بهره‌هائى نصيبش خواهد شد و هنگامى كه از بهره‌مندان شد سخنان حكيمانه بر زبانش جارى مىشود و وقتى سخنان حكمت آميز گفت داراى فطانت و فراست خواهد شد و چون به اين مرتبه رسيد در اعمال و كارهايش از قدرت و نيروى الهى امداد ميگيرد و چون بهره‌مند از قدرت شد احاطه علمى بآسمانها پيدا مىكند و هنگامى كه به چنين منزلت و مقامى نائل شد مرتب در افكار خويش غوطه‌ور است با لطف مخصوص و حكمت و بينش و روشنى و چون به اين مقام رسيد تمام خواست و ميل باطنى و محبت و دوستى خود را فقط در راه خالق و آفريدگار خود قرار ميدهد و چون چنين كرد به مقام بسيار بزرگى نائل شده است و در درون دلش خدا را مىبيند و حكمت و دانش را بدست مىآورد نه از آن راهى كه حكماء و فلاسفه بدست مىآورد بلكه حكمت و فهم بباطنش افاضه مىشود و علوم و اطلاعات كسب\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nمىكند نه از طريق تعليم و تعلّم ظاهرى كه علماء و دانشمندان كسب علوم مينمايند و داراى حالت صدق و اخلاص مىشود نه از آن راهى كه صد يقين و عبادت‌كنندگان ميروند چون حكماء و فلاسفه از طريق سكوت و گوش فراوان و پر حرفى نكردن حكمت را بدست مىآورند و دانشمندان و علماء با تحصيل و كوشش و جديت داراى علم و دانش ميشوند و صد يقين و راستان از راه خشوع و خضوع و عبادتهاى طولانى بمرتبه صدق و راستى ميخواهند برسند و كسى كه از اين راه‌ها طى مسير نموده و راه خود را به پيمايد به مقصد رسيدنش قطعى و صد در صد نيست بلكه دو احتمال دارد يا اينكه انحطاط و تنزل روحى پيدا مىكند و به طرف سقوط مىرود يا اينكه قوس صعودى را گرفته و مقام و مراتب بلند انسانيت را طى مىكند البته اكثرا از ارتقاء و بالا رفتن باز مىمانند و قوس نزولى را ميگيرند . چون حق الهى و وظيفه خود را مراعات ننموده و فرمان خدا را آن طورى كه بايد انجام نميدهند و اين چنين است حالت كسى كه نشناسد خدا را آن طورى كه لازم است و محبت واقعى و دوستى كامل با خدا ندارد . اين عبادتها و نمازها و روزهاى آنها و نقل حديث و روايات و علم و دانش آنها تو را فريب ندهد كه آنان خران رمنده و گريزانند .\r\nمرحوم مجلسى ميفرمايد : تتمه و دنباله اين حديث در ابوابى است كه مربوط به بيان و تصريح اسامى ائمه اطهار عليهم السلام است ج 36 ص 406 .\r\n27 - جامع الاخبار - على عليه السلام فرمود كسى كه مرا دوست دارد كه بفهمد مقام و ارزش خود را در درگاه الهى ميزانش اين است كه به بيند منزلت و مقام خدا در نزد او چگونه است چون كسى كه دو چيز در اختيار او باشد هم دنيا و هم آخرت ، اگر آخرت را انتخاب كرد او در مقام تضاد و تزاحم ) دنيا را رها كرد البته اين شخص كسى است كه خدا را دوست دارد و كسى كه دنيا را انتخاب نمود و آخرت را رها كرد . اين چنين شخص ارزش و منزلتى نزد خدا ندارد .\r\nو حضرت صادق عليه السلام فرمود قلب آدمى حرم و قرق‌گاه الهى است . در حرم خدا غير خدا را منزل مده .\r\n28 - مسكن الفؤاد شهيد ثانى رفع اللَّه مقامه - در اخبار داود چنين آمده - كه خداوند بداود عليه السلام وحى نمود . اى داود بمردم روى زمين ابلاغ نما كه من دوست كسى هستم كه مرا دوست بدارد و همنشينم با كسى با من همنشينى كند ( كسى كه باشد با من من هم با او هستم ) و انس دارم با كسى كه با من مأنوس است همراهى و مصاحبت دارم با ، كسى كه با من مصاحبت دارد انتخاب ميكنم كسى را كه مرا انتخاب نمايد مطيع هستم كسى را كه مرا اطاعت نمايد دوست ندارد مرا از روى واقع و حقيقت احدى مگر اينكه ميپذيرم و\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nانتخاب ميكنم او را براى خودم و دوست ميدارم او را به حدى كه هيچ كس را بر او مقدم نخواهم داشت ( محبت من به او از همهء بيشتر است ) .\r\nهر كسى واقعا و حقيقتا مرا بجويد مىيابد مرا و كسى كه دنبال غير من باشد مرا نخواهد يافت . پس اى مردم رها كنيد آنچه را كه موجب فريب شما شده و بيائيد به طرف لطف من و همراهى و همنشينى و الفت با من مأنوس و آشناى من باشيد تا من هم آشنائى و انس با شما داشته باشم و بمحبت و دوستى با شما شتابان شوم .\r\nو خداوند به يكى از صديقين وحى فرمود . كه من بندگانى دارم كه دوست ميدارند مرا و من هم دوست دارم آنان را آنان مشتاق من و من هم مشتاق آنان هميشه در ياد من و من هم در ياد آنان هستم . اگر راه و روش آنان را بگيرى دوست دارم تو را و اگر عدول كنى و از راه آنان منحرف شوى دشمن ميدارم تو را . عرض كرد پروردگارا علامت و اوصاف آنان چيست ؟ خطاب رسيد در طول روز ( كه با مردم معاشر هستند و كارهائى دارند ) مراقب و نگهبان خود هستند - و يا منتظر پايان شدن روز ميباشند - همان طورى كه شبان مراقب گوسفندان است و ميل و علاقه‌اى بغروب آفتاب دارند همچنان كه پرندگان علاقه‌اى بآشيانه خود دارند و چون شب آنان را گرفت و تاريكى فرا رسيد و بسترها گسترده شد و پرده‌ها كشيده شد و هر دوستى با محبوب خود خلوت كرد آنان قدم در محراب نهاده و بعبادت ميايستند و در برابر من صورتها را به خاك مىسايند با من مناجات و رازگوئى دارند در مقابل انعام و احسان من كرنش و تواضع و فروتنى دارند گروهى ناله و فريادكنان و گريان گروهى با اشك و آه شكوه به درگاه حق دارند گروهى مشغول عبادت ايستاده نشسته و عده‌اى در حال ركوع و سجود مىبينم زحمت و مشقتهائى كه تحمل مىنمايند به منظور جلب لطف من و مىشنوم شكوه‌هائى كه ميكنند براى محبت و دوستى من . ( و من پاداشتهائى به آنان خواهم داد ) اول پاداشى كه ميبخشم به آنان سه چيز است 1 - دلهاى آنان را به نور خود روشن سازم كه حقائق و مطالبى را بازگو ميكنند از من همچنان كه من اوصاف و حالاتى از آنها بيان ميكنم . 2 - اگر تمام آسمانها و زمينها و آنچه در آنها است براى آنان باشد باز هم ناچيز ميدانم او را براى آنان . 3 - با كمال لطف و وجهه خدائى به آنان اقبال نموده و روى مىآورم آيا هيچ ميدانى كسى كه من اقبال كامل و توجه تام به او بنمايم كسى ميتواند بداند كه من به چنين انسانى چه خواهم داد ( عطا و پاداش بزرگى كه مىدهم قابل تصور و درك نيست ) .\r\n29 - اعلام الدين ديلمى - در حديث آمده كه موسى بن عمران عليه السلام عرضه داشت . پروردگارا مرا از علامت و نشانه رضا و خشنوديت آگاه بنما - خداوند وحى فرمود\r\n\r\n","description":"","footnote":"","page_name":" 25 ","page_number":27},
  {"content":"\r\n\r\nوقتى ديدى آمادگى كامل براى عبادت در بنده من مشاهده مىشود و از معصيت روگردان است اين علامت خشنودى من است .\r\nدر روايت ديگرى چنين بيان شده كه هنگامى كه در خود احساس كردى محبت و دوستى فقراء و مساكين را و بغض و دشمنى جباران و ستمكاران را اين نشانه خشنودى من است .\r\n\r\nباب 44 ( بياناتى در باره قلب و دل آدمى و شايستگى و تباهى آن و معناى واقعى و شنوائى و بينائى و سخن گفتن و حياة و زندگى\r\nاما آيات بقره 6 خدا بر دلها و گوشهاى آنان مهر نهاده . و بر چشمهاى آنها پرده افكنده شده .\r\nبقره 10 در دلهاى آنها يكنوع بيمارى هست . خداوند بر بيمارى آنان مىافزايد و عذاب دردناكى بخاطر دروغهاى آنها در انتظار آنان است .\r\nبقره 18 آنها كران و گنگ و كورند بنا بر اين از راه خطا و روش زشت باز نميگردند .\r\nبقره 171 آنان كر و گنگ و كورند . بنا بر اين انديشه و فكر پايان را نمينمايند .\r\nبقره 74 سپس دلهاى شما بعد از اين جريان سخت شد همچون سنگ يا سخت‌تر .\r\nچون پاره‌اى از سنگها مىشكافد و از آن نهرها جريان پيدا مىكند . و پاره‌اى از سنگها شكاف بر ميدارد و قطرات آب از آن تراوش مينمايد . پاره‌اى از آنها از خوف خداوند از فراز كوه به زير مىافتد و خداوند از اعمال شما غافل نيست .\r\nبقره 93 و دلهاى آنان بر اثر كفر با محبت و عشق گوساله آبيارى شد .\r\nبقره 119 دلهاى آنها ( در تباهى و فساد ) مشابه و مانند هم است .\r\nآل عمران 7 اما آنها كه در دلهايشان انحراف است پيروى از آيات متشابه مىنمايند ( به منظور گمراه ساختن ديگران ) .\r\nآل عمران 9 پروردگارا دلهاى ما را بعد از اينكه هدايت كردى منحرف نگردان .\r\nمائده 71 و گمان كردند مجازاتى در كار نيست پس كور و كر شدند سپس ( بعد از بيدارى و توبه ) خداوند توبه آنها را پذيرفت باز هم ( در اثر انحراف ) بسيارى از آنها كور و كر شدند و خداوند به آنچه انجام ميدهند بينا و دانا است .\r\nمائده 13 دلهاى آنها را سخت و سنگين نموديم .\r\nمائده 41 آنها كسانى هستند كه خدا نخواسته دلهاى آنان را پاك كند .\r\nانعام 36 فقط آنانى كه شنوائى دارند دعوت به حق را مىپذيرند و مردگان را خدا بر\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nمىانگيزد سپس به او بازگشت مينمايند .\r\nانعام 38 كسانى كه آيات ما را تكذيب مىكنند كر و گنگند در انواع تاريكىها فرو رفته‌اند .\r\nانعام 25 بر دلهاى آنان پرده‌هائى نهاده‌ايم كه مانع از درك و فهم قرآن است و يكنوع سنگينى در گوش آنها هست .\r\nانعام 43 ولى دلهاى آنها سخت شده است .\r\nانعام 46 بگو آيا فكر مىكنيد كه اگر خداوند شنوائى و بينائى شما را بگيرد و بر دلهاى شما مهر بنهد . كيست بجز ذات اللَّه كه آنها را بشما بدهد .\r\nانعام 125 خداوند كسى را بخواهد هدايت كند سينه باز و گشاده‌اى براى پذيرش اسلام به او عنايت مىكند و كسى را كه بخواهد گمراه سازد سينه او را تنگ و ناراحت مىكند مثل اينكه با شدت تمامتر به آسمان ميرود ( دچار فشار مىشود ) خداوند اين طور پليدى و ناپاكى را ( كه اثر كفر و عناد است ) در افراد بىايمان قرار ميدهد .\r\nاعراف 99 و مهر مىزنيم بر دلهاى آنان بنا بر اين نيروى شنوائى ندارند .\r\n، ، 100 و خداوند بر دلهاى كفار اين چنين مهر مىزند - اعراف 178 آنها داراى دلهائى هستند كه درك و فهم در او نيست و چشم‌هائى كه ديد ندارد و گوشهائى كه اثر و فائده شنوائى ندارد آنان مانند حيوانات چهار پا بلكه گمراه‌تر و همانها هستند غافلين از حق .\r\nانفال 24 بدانيد كه خداوند حائل مىشود بين انسان و دلش ( به كيفر اعمال كارى مىكند كه انسان قلبى را كه وسيله درك و فهم است از دست ميدهد ) .\r\n، ، 50 افراد منافق و آنانى كه در دلشان يكنوع بيمارى هست ميگويند - اين مسلمانان را همين مطالب دينى فريبشان داده .\r\nتوبه 88 دريچه قلب آنان بسته شده بنا بر اين درك و فهم ندارند 94 بر دلهاى آنان مهر زده شده علم و دانش در او راه ندارد .\r\nتوبه 125 اما آنانى كه در دلهاى آنها بيمارى هست مرتب بر آلودگى و كفرشان افزوده مىشود و با همان حالت كفر و عناد مردند .\r\nتوبه 128 از راه حقيقت منحرف شدند خداوند به كيفر كردارشان دلهاى آنها را از توجه به حق برگردانيد چون آنها گروهى بىدرك و شعورند .\r\nيونس 42 بعضى از آنها گوش ميدارند به تو آيا كران را ميتوانى بشنوانى گر چه عقل و درك را از دست داده باشند . و بعضى نگاه ميكنند به تو ولى آيا تو ميتوانى كورها را هدايت\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nو راهنمائى كنى گر چه نيروى ديد و بصيرت نداشته باشند .\r\nيونس 67 مسلما در اين عالم خلقت و آفرينش علائم و نشانه‌هائى ( براى توحيد و خداشناسى ) هست براى افرادى كه شنوائى دارند .\r\nيونس 74 اين چنين بر دلهاى ستمكاران مهر مىزنيم .\r\nهود 20 اينها ديگر نيروى شنيدن و ديدن را ندارند 24 حال اين دو گروه كفار مؤمنين در مثل مانند شخص كور و كر و شخص بينا و شنوا است آيا اينها با هم برابرند ( هرگز ) پس ( چه شده شما را ) چرا پند نمىپذيريد .\r\nرعد 16 ببعد بگو آيا بينا و نابينا و تاريكى و روشنى با هم برابر است ( تا آنجا كه ميفرمايد - فرو فرستاد از آسمان آب را ( باران ) سپس رودها به مقدار ظرفيت خود روان شد پس سيل كف نمايانى را در بالاى خود در بر گرفت و همچنين از چيزهائى كه در آتش ذوب ميكنيد به منظور تهيه زينت و زيور مانند آن كفى نمايان مىشود اين چنين مثال مىزند خداوند براى حق و باطل ( آب و آن فلزى ذوب شده مثل است براى حق و كف هم كه نمود و جوش و خروشى دارد مثل است براى باطل ) اما آن كف به زودى نابود و تباه مىشود و اما آنچه كه مفيد و براى اجتماع سودمند است ( آب و فلز ) باقى ميماند و در اعماق زمين رسوخ مىكند خداوند اين چنين مثلهاى جالب مىزند تا آنجائى كه ( براى تطبيق اين مثل ) ميفرمايد آيا كسى كه ميداند و ايمان دارد كه آنچه نازل شده از پروردگارت حق است با آن كسى كه كور و نابينا است برابر است فقط خردمندان پند ميپذيرند .\r\nرعد 28 آنهائى كه داراى ايمان هستند و از اثر ياد خدا آرامش دل دارند آگاه باشيد كه با ياد خدا دل آرامش مىيابد .\r\nنحل 21 اينها مردگانند و زنده نيستند و نمىفهمند كه چه وقت برانگيخته ميشوند .\r\n، ، 65 در اين آيات و مطالب نشانه‌ها و هدايت‌هائى است براى گروهى كه داراى نيروى شنوائى هستند .\r\nنحل 97 هر كس اعمال نيك و كردار شايسته داشته باشد چه زن چه مرد ما به او يك زندگى پاك و پاكيزه‌اى خواهيم داد .\r\nاسرى 72 هر كس كه در اين جهان نابينا و كور است در آن عالم و جهان آخرت نابينا و گمراه‌تر خواهد بود .\r\nكهف 14 دلهاى آنها را محكم و استوار نموديم .\r\n، ، 28 از آن مردمى كه دلهاى آنان را از ياد خودمان منصرف نموده‌ايم پيروى منما و آنها دنبال هواى نفس گرفته و روش افراطى دارند .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nانبياء 3 دلهاى آنان از حق منصرف است انبياء 45 بگو من شما را با مطالب وحى شده اخطار و هشدار مىدهم ولى كران دعوت تو را موقع هشداردادن نمىشنوند .\r\nحج 34 فروتنان را مژده بده اينها كسانى هستند كه هنگامى كه ياد خدا مىشود دلهاى آنان از عظمت خداوندى ترسان مىشود .\r\n، ، 66 آيا در آفاق زمين سير نميكنند تا دلهائى انديشناك و گوشهائى شنوا براى آنها پيدا شود زيرا چشمان ظاهرى كور نميشود ولى دلهائى كه در سينه‌ها هست بينش خود را از دست ميدهد .\r\nحج 53 اين وسوسه‌هاى شيطانى را وسيله امتحان و ابتلاء قرار دهد براى آنهائى كه در دلشان بيمارى است و دلهائى سخت دارند .\r\nفرقان 44 آيا تصور ميكنى كه بيشتر مردم داراى شنوائى و انديشه هستند اينها فقط مانند حيوانات بلكه گمراه‌ترند .\r\nفرقان 53 ( اهل ايمان ) كسانى هستند كه چون آيات الهى به آنها تذكر داده شد ( چشم و گوش را باز ميكنند ) و در برابر آيات كر و كور نيستند .\r\nشعراء 89 روزى كه نه مال و نه فرزند سودى نخواهد بجز آن كس كه با دلى پاك و سالم ( بصحنه قيامت ) وارد شود .\r\nشعراء 136 آنان گفتند به حال ما فرقى ندارد پند و اندرز بنمائى يا از اندرز گويان نباشى ( زمينه پذيرش را ندارند ) .\r\nشعراء 193 جبرئيل روح الامين اين قرآن بر قلب پاك تو فرود آورده است .\r\n، ، 200 ما قرآن را اين چنين در دل تبه‌كاران گذرانديم ( كه در دل آنان قرارى نگرفت ) تا مشاهده عذاب دردناك نكنند ايمان نمىآورند .\r\nنمل 80 تو نتوانى مرده دلان را سخن بشنوانى و كران را كه از گفتار تو روى گردانند ، به حقيقت شنوا كنى 81 و تو نميتوانى اين كوران را از گمراهى برهانى فقط بآنهائيكه به آيات ما ايمان مىآورند سخن خود را ميتوانى بشنوانى و آنها تسليم در برابر فرمان خدا هستند .\r\nروم 52 - 53 - پس تو اى رسول گرامى اين مردم مرده دل را نتوانى با سخن حق شنوا كنى و دعوت خود را به گوش اين كران كه روگردانند برسانى و تو نتوانى اين مردم كور دل را از ضلالت و گمراهى به راه حق هدايت كنى تنها آنهائى را كه به آيات ما ايمان مىآورند و تسليم امر ما هستند ميتوانى با سخن خود آشنا كنى - تا آنجا كه ميفرمايد اين چنين خدا بر دلهاى اهل جهل مهر شقاوت مىزند .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nلقمان 7 و هر گاه بر اين مردم تلاوت آيات قرآنى شود چنان با غرور و تكبر پشت گرداند كه گوئى هيچ آن آيات نشنيده‌اند پندارى از هر دو گوش كر هستند .\r\nتنزيل 26 در اين ( داستان گذشتگان ) آيات و نشانه‌هاى پند و عبرت است آيا باز هم سخن حق را نمىشنوند .\r\nاحزاب 4 خدا در درون يك انسان دو قلب قرار نداده .\r\n، ، 10 ( پس از آمدن لشكر احزاب اضطراب و وحشت مسلمين را فرا گرفت ) و دلها و جانها به گلو رسيد .\r\nاحزاب 12 هنگامى كه منافقان و آنان كه در دلهايشان بيمارى هست ميگفتند كه خدا و رسولش با اين وعده‌ها ما را فريب ميدهند .\r\nاحزاب 26 در دلهاى آنان ترس و وحشت افكند .\r\n، ، 51 آنچه در دلهاى شما هست خدا ميداند .\r\n، ، 53 اين عمل ( مراعات حجاب و پوشش ) دلهاى شما مردان و دلهاى زنان را پاك‌تر ميدارد .\r\nاحزاب 53 اين عمل ( مراعات حجاب و پوشش ) دلهاى شما مردان و دلهاى زنان را پاك‌تر ميدارد .\r\nاحزاب 60 اگر منافقان و آنانى كه در دلشان بيمارى هست از اين سخنان و كارشكنىها خوددارى نكنند تو را مأموريت مخصوصى خواهيم داد .\r\nفاطر 19 نابينا و بينا تاريكها و روشنى سايه خنك و آفتاب سوزان با هم برابر نيستند مردگان و زنده‌ها مساوى هم نيستند خدا هر كه را بخواهد شنواى كلام حق سازد ولى تو ( اى رسول خدا ) آن كس را كه در گورستان كفر و ضلالت است شنوا نتوانى كرد .\r\nيس 9 از پيش رو و پشت سر آنان سد و پرده‌اى قرار داديم و چشمهاى آنان را پوشانديم بنا بر اين راه حق را نمىبينند .\r\n، ، 70 ( اين قرآن تذكرى است ) تا هر كه زنده دل است او را پند دهد .\r\nصافات 83 از پيروان نوح ابراهيم عليهما السلام است كه در برابر خدا داراى دل و قلبى است كه تسليم كامل و از هر نقصى سالم است .\r\nزمر 21 - 22 - آيا آن كس كه خدا او را براى اسلام شرح و فكر روشن عطا فرموده كه بنور الهى روشن دل شده ( با غير خود يكسان است ) پس واى بر آنان كه از اثر قساوت و شقاوت دل‌هاى آنان از ياد خدا غافل است اينها در ضلالت و گمراهى آشكار هستند .\r\nخدا ( براى هدايت ) قرآن را فرستاد كه بهترين گفتار است كه آياتش با هم مشابه است\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nكه از تلاوت آن خدا ترسان را لرزه باندام افتد و ( از شنيدن آيات رحمت ) سپس آرامش و سكونتى مىيابند و دلهاى آنها بذكر و ياد خدا مشغول است .\r\nمؤمن 35 اين گونه خدا بر دل هر منكر ستمكارى مهر شقاوت مىزند .\r\n، ، 58 و هرگز نابينا و شخص بينا يكسان نيست و هم آنان كه به خدا ايمان دارند و نيكوكار هستند با بدكاران مساوى نيستند و مردم اندكى توجه به حقيقت دارند .\r\nسجده 4 و 5 اكثر مردم اعتراض كرده و اندرزهاى قرآنى نمىشنوند - و ( كافران ) گفتند دلهاى ما از قبول دعوت تو محجوب و در پرده است و گوشهاى ما از شنيدن سخنت سنگين و ميان ما و تو حجاب و فاصله است تو كار خود را بكن ما هم روش خود را ادامه ميدهيم .\r\nسجده 44 آنان كه ايمان نمىآورند در گوشهاى آنها سنگينى هست و قرآن موجب كورى و نابينائى آنها مىشود و آن مردم از فاصلهء بسيار دورى به اين قرآن دعوت ميشوند .\r\nزخرف 40 آيا تو ميتوانى كران را شنوا كنى يا كوردلان را هدايت نمائى و آن كسى را كه در گمراهى آشكارى افتاده است .\r\nجاثيه 23 ( اى رسول گرامى ) مىبينى آن را كه هواى نفس را خداى خود قرار داده و خدا آن را دانسته ( پس از روشن شدن مطلب ) گمراه ساخته و مهر بر گوش و دلش نهاده و بر چشم وى پردهء غفلت و ظلمت كشيده پس او را بعد از خدا ديگر كه هدايت خواهد كرد آيا پند نمىپذيريد ؟ محمد 16 و بعضى از مردم منافق بگفتارت گوش ميدهد تا وقتى كه از حضورت خارج شود با تمسخر و استهزاء از اهل كتاب و دانايان مىپرسند باز اين مرد ( رسول خدا ) چه چيز گفت اخيرا اينان هستند كه خدا بر دلهايشان مهر نهاده و پيرو هواى نفس خود شدند .\r\nمحمد 23 همين‌ها هستند كه خدا آنها را لعن كرده و گوش و چشمشان را كر و كور نموده آيا در آيات قرآن انديشه و تفكر نمىكنند يا بر دلهايشان قفل هست كه بسته است فتح 4 او است خدائى كه سكون و آرامش بر دلهاى مؤمنان فرو فرستاد تا بر ايمانشان افزوده گردد .\r\nق 33 ( اين لطف خدا ) براى كسى است كه با قلب و دلى نالان بدرگاه پروردگار بيايد .\r\nق 37 ( در داستان عبرت انگيز گذشتگان ) پند و تذكار است براى آنكه قلب هوشيارى دارد يا گوش دل بكلام حق فرا دهد و حضور كامل داشته باشد .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nحديد 16 آيا وقت آن نرسيد كه ايمان آورده‌ها دلهاشان به ياد خدا خاشع گردد و به آنچه از حق نازل شده توجه كامل نمايند و مانند اهل كتاب نباشند ( يهود و نصارى ) كه قبلا توراة و انجيل براى آنها آمد كه دوران طولانى بر آنها گذشت و دلهاشان زنگ قساوت گرفت و بسيارى آنها نابكارند .\r\nمجادله 21 آنها مردانى هستند كه ايمان در اعماق دلشان رسوخ نموده و خداوند آنان را با روح قدس مؤيّد و نصرت نموده .\r\nمنافقون 3 ( كفر را انتخاب كردند ) خدا هم مهر شقاوت بر دلهاشان نهاد بنا بر اين درك و فهم را از دست داده‌اند .\r\nمنافقون 4 ( از نظر بدن و جسم ) ( آراسته ) ولى در واقع مانند چوب خشك بر ديوارند ( از درون پوچ و تهى هستند ) .\r\nتغابن 11 و هر كه به خدا ايمان آورد خدا هم دلش را با نور هدايت روشن مينمايد .\r\nملك 10 ( پس از ورود در آتش دوزخ ) چنين ميگويند اگر ما سخنان انبياء را گوش ميكرديم يا از چراغ فروزان عقل استفاده مينموديم از دوزخيان نميشديم .\r\nملك 22 آيا آن كس كه سرنگون برو درافتاده بهتر راه را يافته و شناخته يا آن كس كه در راه صاف و مستقيم ايمان سير مىكند .\r\nانشراح آيا ما نعمت شرح صدر به تو عنايت نكرديم ( سينه‌ات باز و دلت را روشن ساختيم ) .\r\nتا اينجا آياتى بود مربوط به قلب و حالات دل و روان انسان و معناى بينائى و كورى و شنوائى و كرى و ( مرگ و زندگى ) از نظر قرآن .\r\n\r\nاما اخبار و روايات در اين باب\r\n1 - كافى ج 2 ص 266 حضرت صادق عليه السلام فرمود . هيچ قلبى نيست مگر اينكه داراى دو گوش است در كنار يكى از آنها فرشته‌اى كه ارشاد و راهنمائى بسعادت و كمال مىكند و در كنار گوش ديگر شيطانى است گمراه‌كننده ( انسان استعداد انتخاب هر دو راه را دارد ) . اين يك او را وادار مينمايد و ديگرى باز ميدارد . شيطان او را به معصيت و نافرمانى دستور ميدهد و فرشته او را از مخالفت و تمرد فرمان الهى ميترساند و اين است معناى گفتار پروردگار كه در سورهء ( ق ) آيهء 18 ميفرمايد از طرف راست و چپ انسان نيروئى مستقر است . هيچ گفتارى از دهانش خارج نميشود مگر اينكه در كنار آن گفتار نگهبانى آماده و مهيا هست .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nتوضيح بدان كه شناختن ماهيّت و حقيقت قلب از مطالبى است كه براى بيشتر علماء كاملا روشن نشده است و بزرگان دين هم در اين قسمت بياناتى نفرموده‌اند مگر با كنايه و اشاره ( ولى در بارهء ماهيت و چگونگى آن بطور تفصيل مطالبى بيان نكرده‌اند ) .\r\nپس بهتر و موافق با احتياط اين است كه ما هم اكتفا كنيم به همان بياناتى كه در بارهء حالات قلب فرموده كه صلاح و سلامت قلب و فساد و تباهى آن چيست و چه چيز آفت و زيان بار است براى او و مراتب و درجات او در چيست و سعى و كوشش نمائيم در تكميل اين موجود شگفت انگيز و روح ربانى و آسمانى و از صفات پست شيطانى پاكيزه نموده و با اخلاق و خوى فرشتگان و صفات روحانى آراسته‌اش كنيم تا با اين روش و طريقه استعداد و آمادگى پيمودن مراتب كمالات انسانى و رفتن با على درجات را بدست آورده و لياقت و شايستگى گرفتن معارف و حقائق را از جانب پروردگار پيدا كنيم . و اين حركت و سير معنوى بستگى به شناختن ماهيت و حقيقت قلب ندارد زيرا اگر توقف بر اين شناخت داشت قطعا بزرگان دين و ائمه اطهار عليهم السلام براى ما در اين قسمت توضيح كامل و روشن ميفرمودند و چون تفصيلى در اين جهت نداده‌اند براى ما هم بهتر است كه سكوت كنيم در آن مطالبى كه آنها سكوت كرده‌اند ولى ما در اين مقام مختصرى و قسمتى از بياناتى كه گفته شده بازگو مينمائيم و به همين مقدار اكتفا نموده و از خدا يارى ميخواهيم آنچه كه معروف و مشهور است در نزد حكماء و فلاسفه و هم مسلكان آنان اين است كه منظور از قلب همان نفس ناطقه و فصل مميز انسان و آنچه كه انسانيت انسان به او است و اين يك موجود روحانى است كه حد وسط از جهان روحانى محض و خالص و از جهان مادى و جسمانى محض است ( نه آن طور كه در فعاليت و كارهايش اساسا نيازى به ماده و جسم نداشته باشد و نه آن گونه كه غير از ماده و جسمانيات با چيز ديگرى سر و كار نداشته باشد بلكه با هر دو ارتباط دارد ) در موجودات پائين‌تر از خود اثر ميگذارد و همه را تحت تاثير خود قرار ميدهد و از موجودات ما فوق و بالاتر از خود متاثر و اثر پذير مىباشد و اينكه گفته مىشود قلب و دل داراى گوش است استفاده و تشبيه است و منظور همان حالت اثر پذيرى است و بعضى از اهل تحقيق چنين گفته . شرافت و ارزش انسان و كمال و برترى او بقلب است از جهت قلب است كه بر مخلوقات و موجودات ديگر تفوق و برترى يافته كه استعداد و نيروى شناخت خدا را دارد همان معرفت و شناختى كه در اين جهان جمال و زينت و كمال و افتخار او است و در آن جهان توشه و ذخيرهء او است . و اين استعداد معرفت و شناخت بوسيلهء قلب است نه ساير اعضاء و جوارح . قلب است كه علم و معرفت به خدا پيدا مىكند قلب است كه براى خدا عمل مىكند قلب است كه به طرف خدا حركت مىكند قلب است كه به خدا نزديك مىشود و اما اعضاء\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nو جوارح بدن تابع و خدمتگزارند و ابزارى هستند كه قلب آنها را در خدمت خود ميگيرد مانند سلطان آنها را بنده‌وار به كار مىگمارد و مانند والى و سرپرستى كه رعيّت خود را به خدمت واميدارد و صنعتگرى كه ابزار و آلات را به كار ميبرد .\r\nو قلب است كه چون از توجه به غير از خدا سالم شد و منصرف گشت در مقام قرب الهى بار مىيابد و پذيرفته مىشود و اگر در غير خدا غوطه‌ور گشت طرد و رانده مىشود و او است مورد مطالبه دستورات و تكاليف و توجه خطابات و او است كه پاداش و كيفر مىبيند او است كه سعادت تقرب و نزديكى به خدا را بدست مىآورد پس در صورت تزكيه و پاكى رستگار و كامياب ميگردد او است كه شقاوت و نوميدى نصيبش گردد اگر آلوده و تباه شود .\r\nدر حقيقت و واقع مطيع و فرمانبردار است و انوار و روشنى او است كه در اعضاء و جوارح نمايان و پخش ميگردد و به صورت عبادت و بندگى جلوه‌گر مىشود .\r\nو او است كه تمرّد و سركشى و نافرمانى خدا مينمايد و اثر و نشانه‌اش به صورت گناه و كارهاى زشت در اعضاء و جوارح نمايان مىشود و با ظلمت و تاريكى او و با روشنائى و نورانيّت او است كه ظاهر و برون انسان آلودهء بزشتىها و يا آراستهء به نيكىها ميگردد چون هر ظرفى از آنچه كه در درون دارد رطوبت ميدهد . و او است كه انسان چون او را شناخت خود را شناخته و چون خود را شناخت خدايش را مىشناسد و همچنين قلب است كه چون انسان در حق او جاهل شد نسبت بشناخت خود جاهل و نادان و چون خود را نشناخت خدايش را نتوان شناخت . و كسى كه در بارهء شناخت خود جاهل و نادان باشد نسبت به شناخت غير خود نادان‌تر و جاهل‌تر است . و اكثريت اين مردم در حق خود و در باره قلب خود جاهل و نادانند و پردهء هواهاى نفسانى بين آنها و خودشان و قلبشان حائل شده - و خدا پرده‌اى آويزد و ميان انسان و قلبش - ( انفال 24 ) و حائل بودن خدا به اين معنا است كه توفيق ديد و شناخت خودش به او نمىدهد و توفيق مراقبت و نگهبانى دل و شناخت صفات قلب و اينكه چگونه در قبضهء قدرت حق در دست و ميان انگشتان خداى رحمان در تقلب و تحول است و اينكه چگونه مىشود كه گاهى تا پست‌ترين منازل پائين آمده و در عمق دره هلاكت و شقاوت هم سطح شياطين ميگردد و گاهى بطورى بلند پرواز شده تا بالاترين درجات عليين ميرود و تا عالم فرشتگان مقرب الهى اوج ميگيرد .\r\nتوفيق توجه و شناخت اين مطالب از او سلب مىشود اين است معناى حائل شدن خدا ميان انسان و قلب انسان .\r\nو كسى كه قلب و نفس خودش را نشناسد كه مراقب و نگهبان او باشد و آمادگى پيدا كند براى آنچه از عالم ملكوت در او و بر او تابش مىكند اين شخص از آن افرادى است كه\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nخدا در بارهء آنان فرموده ( شما مؤمنان مانند آنان نباشيد كه به كلى خدا را فراموش كردند و خدا هم خود آنها را از يادشان برد و آنان در واقع بدكارانند ( سورهء حشر 19 ) بنا بر اين شناخت قلب و حالات و اوصافش اصل و پايهء دين و اساس راه رهروان بسوى حق است .\r\nپس از اين مقدمه بدان كه كلمه و واژهء - نفس - روح - قلب - عقل - ( اين چهار كلمه ) الفاظى هستند كه معانى آنها نزديك و شبيه يك ديگر است . اما لفظ قلب در دو مورد استعمال مىشود 1 - گاهى قلب گفته مىشود و منظور همان قطعهء گوشت صنوبرى شكل است ( كه معمولا باندازهء يك دست بسته و بهم آمده است ) كه در قسمت چپ سينهء انسان قرار دارد و او گوشت مخصوصى است كه درون آن خالى و تهى است و در همان قسمت خون سياه رنگى است و او منبع و سرچشمهء روح حيوانى است و اين چنين قلبى در تمام حيوانات هم هست بلكه در بدن شخص مرده هم هست .\r\n2 - گاهى هم قلب گفته مىشود و مقصود آن موجود لطيف و روح ربانى و آسمانى است كه با اين قلب گوشتى ارتباط خاصى دارد و افكار دانشمندان در نحوهء ارتباط و علت تعلق اين موجود لطيف با اين قطعه گوشت متحير و سرگردان است چون كيفيت اين ارتباط و تعلق نظير تعلق اعراض و رنگها باجسام است و نظير ارتباط وصف با دارندهء وصف و يا نظير ارتباط صنعت‌گر با ابزار و آلات صنعت و ارتباط جايگزين با آن جايگاه و مكان است و تحقيق اين مطلب بستگى دارد به پى بردن و روشن شدن اسرار و ماهيت وجودى روح انسان و چون در اين قسمت رسول اكرم صلّى اللَّه عليه و آله سخنى و بيانى ندارد ديگران هم مناسب نيست كه در اين قسمت ( كشف حقيقت روح ) وارد شوند . و اما لفظ روح آن هم به دو معنا اطلاق و در دو مورد استعمال مىشود .\r\n1 - روح حيوانى و جسم لطيف كه از آن فضاى پر از خون قلب سرچشمه گرفته و بواسطهء عروق و شريان و رگها در تمام قسمت بدن سارى و جارى است .\r\nو جريان اين روح در بدن و رسيدن نور حياة و زندگى و حس و ادراك و نيروى شنوائى و بينائى و بويائى و پيدايش اينها در اجزاء مناسب بدن همانند پيدايش نور و روشنائى است در اطراف و زواياى خانه از اثر گردش دادن چراغى روشن در آن خانه كه اين چراغ به هر نقطهء برسد آنجا را روشن مىكند ( كه در اين مثل چراغ و خانه سه چيز هست 1 - روشنائى خانه 2 - چراغ روشن 3 - گردش چراغ ) در خانه بدن هم - حياه و زندگى نظير روشنائى كه بر در و ديوار خانه پيدا مىشود - روح حيوانى هم بجاى چراغ ظاهرى - جريان و حركت روح در تمام اعضاء و جوارح نظير حركت چراغ در اطراف خانه بوسيلهء محرك و عامل گردش - ضمنا در اصطلاح اطباء و پزشكان لفظ روح در اين معنائى كه گفته شد\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nبه كار برده و استعمال مىشود و اين عبارت است از بخار رقيقى كه از اثر گرمى قلب و گردش خون توليد مىشود .\r\n2 - معناى دوم روح عبارت است از همان موجود ارزشمند آسمانى كه حقائق و مطالب علمى را درك مىكند كه شرح و تفصيلش را در معناى دوم قلب بيان نموديم و اين معنا را اراده فرموده پروردگار در آيهء كه ميفرمايد ( اى رسول گرامى مردم راجع به روح و حقيقت آن پرسشهائى از تو دارند و در پاسخ آنان بگو كه روح يك امر الهى و حقيقت ربانى است ) اسرى 85 و اين حقيقت يك نحوه وجود عجيب الهى است كه عقول و افكار اكثر مردم از درك واقعيت آن عاجز و درمانده است و اما نفس - اين لفظ هم در موارد زيادى استعمال مىشود و آنچه با مقصود ما ارتباط دارد دو معنا است 1 - اينكه منظور از نفس آن غريزه و جهتى كه مركز و مصدر خشم و غضب و شهوت انسان است و اين اصطلاح شايع است در ميان اهل تصوف و عرفان چون در نظر آنها نفس يعنى آن حالت و خصوصيتى كه ريشهء و مركز صفات ناپسنديده است و در لسان آنها متداول است كه ميگويند مبارزه و جهاد با نفس و كشتن و شكستن آن لازم است منظور همين معنا است و به اين معنا اشاره فرمود پيغمبر اكرم صلّى اللَّه عليه و آله كه فرمود ( سرسخت‌ترين دشمن تو همان نفس تو است كه ميان دو پهلوى تست ) 2 - معناى دوم نفس همان موجود لطيف و نفيس است كه بيان شد كه در واقع انسان او است و حقيقت و ذاتش همان است و نفس به اين معنا به لحاظ حالات و مراتب مختلفى كه دارد نامهاى گوناگونى دارد و در هر مقامى تعبير مناسب با آن مقام از او مىشود . اگر داراى حالت سكون و آرامش و در برابر دستورات خداوند اضطراب و تشويشى نداشته باشد و در مقابل حملات خواسته‌ها و شهوات و صحنه‌هاى هيجان انگيز محكم و استوار باشد او را در اين مقام نفس مطمئنه گويند كه خداى ميفرمايد   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   ( سورهء فجر 28 ) اى نفس مطمئن و آرام و اى انسان محكم و استوار با كمال خشنودى به طرف ما بيا كه منظور از نفس در اين آيهء معناى دوم است چون نفس به معناى اول نه تنها به طرف خدا حركت نميكند ، بلكه انسان را از خدا دور مىكند و او از نفرات سپاه ابليس و حزب شيطان است .\r\nو اگر آن حالت سكون و ثبات و طمانينه را نداشته باشد ولى در مقام دفاع و طرد خواسته‌ها و شهوات و در رتبهء اعتراض و انتقاد باشد در اين مقام نفس لوامه و سرزنش گر خوانده مىشود چون اگر انسان در عبادت مولا و معبود خود كوتاهى كند مورد ملامت و سرزنش او واقع مىشود و خدا ميفرمايد ( قسم بنفس ملامت‌گر انسان - قيامه 2 ) .\r\nو اگر حالت انتقاد و اعتراض را از دست داده و در برابر خواسته‌ها و شهوات و\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nدعوتهاى شيطانى تسليم و مطيع باشد نفس اماره بسوء گويند كه انسان را به بدى و اعمال زشت فرمان ميدهد و خداوند از زبان يوسف خبر ميدهد كه گفته است و من هرگز خود را تبرئه نميكنم و مستقلا مدعى پاكى و طهارت نيستم چون نفس انسان شديدا بزشتىها فرمان ميدهد مگر اينكه خدا حفظ فرمايد ( سورهء يوسف 52 ) . و ميتوانيم بگوئيم نفس اماره همان نفس به معناى اول است . بنا بر اين نفس به معناى اول مطلقا و بطور كلى مذموم است و به معناى دوم نيك و پسنديده است چون به اين معنا نفس همان ذات و حقيقت انسانى است كه علم و معرفه به خدا و معلومات ديگر دارد و اما عقل او هم معانى زياد و مختلفى دارد و مناسب با اين بحث دو معنا است .\r\n1 - مراد از عقل علم و دانش و پى بردن بحقائق باشد يعنى همان حالت فهم و درك مطالب ( معناى مصدرى ) كه محلش قلب است .\r\n2 - گاهى منظور از عقل آن ذات و حقيقتى كه صفت درك و فهم قائم به او است يعنى قلب انسان و ذات و انسانيت او يعنى همان لطيفه ربانى و موجود عجيب مجهول الهويه كه افكار از درك حقيقت او عاجز و درمانده است .\r\nپس بنا بر اين مقدمات معانى اين الفاظ چهارگانه روشن شد 1 - قلب جسمانى و مركز خون 2 - روح حيوانى و بخارى 3 - نفس شهوانى مركز و مصدر خشم و شهوت 4 - عقل علمى و حالت پى بردن باشياء و اين معانى چهارگانه است كه آن الفاظ چهارگانه در مورد آنها استعمال مىشود و يك معناى پنجمى هم هست كه همان لطيفه ربانى و موجودى دانا و بينا و مدرك است كه اين الفاظ چهارگانه همگى از لحاظى بر او اطلاق و در آن معنا استعمال مىشود پس معناها پنج قسم است ولى الفاظ چهار لفظ است و هر لفظى هم داراى دو معنا شد .\r\nو اين اختلاف معانى از جهتى و اتحاد آنها از جهت ديگر ( از جهت معانى اوليه اين چهار لفظ با هم مختلفند و از جهت معانى دوم تمام اين چهار لفظ بر يك حقيقت اطلاق مىشود ) براى خيلى از علماء و دانشمندان روشن و واضح نشده و تصور ( شده كه اينها در تمام موارد هر يك داراى معناى جداگانه‌اى است با اينكه موردى هم هست كه همهء اين الفاظ در يك معنا استعمال مىشود ) مثلا در بارهء خاطرات و افكارى كه براى انسان پيدا مىشود ميگويند اين از خاطرات عقل است و فلان خاطره از خاطرات روح است و ديگرى از خاطرات نفس است و آن يك از خاطرات قلب است و بالنتيجه بينندهء اين مطالب متوجه اختلاف معانى نميشود البته هر موردى از قرآن و اخبار كه لفظ قلب به كار برده شده منظور همان معنائى است كه فهم و درك انسان و شناختن حقائق اشياء بستگى\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nبه او دارد ( همان حقيقت انسانيت كه گفته شد ) و گاهى هم در همان قلب گوشتى كه در سينهء است استعمال مىشود از نظر اينكه ما بين قلب به معناى حقيقى و اين قلبى كه در سينه است ارتباط خاصى وجود دارد چون قلب حقيقى گر چه با تمام بدن ارتباط دارد و تمام اعضاء را در خدمت خود قرار ميدهد ولى تعلّق و ارتباطش بقلب ظاهرى مستقيم و بلا واسطه است اما ارتباطش با ساير اعضاء بواسطهء قلب است بنا بر اين رابطهء اوليش با او است مثل اينكه او محل و منطقهء حكمفرمائى و مركب قلب حقيقى است از اين نظر است كه قلب بعرش و تخت حكومت و سينه به كرسى تشبيه شده سپس محقق مذكور ( كه اين مطالب گذشته از او نقل شد ) در بيان تسلط شيطان بر قلب چنين گفته كه قلب نظير قبه و بنائى است كه درهاى متعددى دارد كه اين حالات گوناگون از آن درها وارد مىشود و يا نظير هدفى است كه براى تيراندازى نصب شده و تيرهاى مختلفى از هر طرف بسوى او ميرود و يا نظير آينه‌اى كه در محلى نصب شده و اشكال گوناگونى در او منعكس مىشود كه مرتب در هر لحظهء شكلى در آن ديده مىشود و هيچ وقت خالى از آنها نيست و يا نظير حوض و استخرى كه از جويهاى مختلف آب در آن وارد مىشود و مدخل و راه ورود اين حالات نوبه نو در هر حالى بقلب است اما از طرف ظاهر انسان اين راه‌ها همان حواس پنجگانه است و اما از ناحيهء باطن از راه تصور مطالبى در ذهن و از راه شهوت و خشم و اخلاق تركيب يافته در مزاج وجود انسان است چون انسان وقتى كه بوسيلهء يكى از حواس چيزى را درك نمود اثر و حالتى در قلب پيدا مىشود اگر از اين احساس و افكارى كه در قلب پيدا شده منصرف گشت و اين فكر را تعقيب نكرد اين حالت و اين احساس در ضمير دل به حال خود ميماند و مجددا فكر و خيال بدنبال مطالب ديگرى ميرود و طبق انتقال افكار و خيالات دل هم از حالتى به حالت ديگر منتقل مىشود .\r\nمنظور اينكه قلب هميشه در حال تحول و تقلب است و دائما از آثار و ديدنى و شنيدنى و چيزهاى ديگر اثر پذير مىباشد و نزديكترين چيزهائى كه با قلب سر و كار دارد همان خاطرات قلبى است و منظور از خاطرات آن افكار تازه‌اى است كه بدون سابقه قبلى پيدا شده يا افكارى كه بعنوان تذكر و يادآورى از يك دسته دانستنىهاى پيشين رخ ميدهد كه اين گونه توجهات قلبى را خاطرات ميگويند از نظر اينكه قلب از اينها غفلت داشت ناگهان در قلب خطور كرده و راه مىيابند و همين خاطرات است كه تحريك اراده مىكند چون توجه قلبى و تصميم و اراده نسبت بكارى قطعا پس از راه يافتن انديشه آن عمل حاصل مىشود پس بنا بر اين سرچشمه و ريشهء كارها و اعمال انسان همان خاطرات است و همانها ميل و رغبت انسان را بيدار مىكند و تمايل و رغبت هم عزم و تصميم را دنبال\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nخود دارد تصميم هم اراده را تحريك و تقويت نموده اراده قوى هم به اعضاء و جوارح فرمان ميدهد و آنها هم به طرف عمل حركت كرده و انجامش ميدهد .\r\nخاطرات و افكارى كه موجب رغبت و تمايل مىشود بر دو گونه است 1 - افكارى كه انسان را باعمال زشت متمايل مىكند يعنى كارهائى كه عاقبت و نتيجهء زيانبارى دارد 2 - خاطرات و افكارى كه انسان را به كارهاى خوب و اعمال پسنديدهء كه در آخرت و عاقبت نافع و سودمند است ترغيب و تحريك مينمايد - بنا بر اين ، دو رقم افكار و تصورات براى انسان هست و هر يك بحسب اصطلاح نامى و اسمى دارد . خاطرات خوب را الهام و خاطرات بد كه باعمال زشت سوق ميدهد وسواس ميگويند البته اين مطلب هم روشن كه اين دو رقم خاطرات حادث و نوظهورند ( موجود نبودند و بعدا در دل انسان پديد آمدند ) و هر پديدهء هم نياز به پديد آورنده دارد و اگر پديده‌ها مختلف و گوناگون باشند اين خود دليل بر اختلاف و گوناگون بودن علل و اسباب پديد آورنده است و اين اختلاف علل و اسباب در صورت اختلاف پديده‌ها چيزى است كه از سنهء خلقت و روش آفرينش در دائرهء اسباب و مسببات استفاده مىشود واضح است وقتى كه فضاى خانهء از اثر روشنى آتش مثلا روشن گشت و يا مثلا سقف او از اثر پخش دود سياه شد انسان مىفهمد كه آنچه علت و سبب روشنائى شده غير از آن چيزى است كه سبب تاريكى و سياهى شده است ، همچنين روشنى قلب انسان علتى دارد و تاريكى و ظلمت آن علت و سبب ديگرى دارد علت و سبب خاطرات نيك كه انسان را بخير و خوبى ترغيب مينمايد ملك و فرشته است و علت پيدايش خاطرات بد كه بزشتى سوق ميدهد شيطان ناميده مىشود و آن رقت و لطافتى كه قلب آدمى را آمادهء پذيرش الهامات مينمايد توفيق گفته مىشود و آن حالتى را كه آمادگى بقلب ميدهد براى پذيرش وسوسه شيطانى اغواء و به خود رهائى و خذلان ميگويند چون وقتى معانى مختلف و مفاهيم : چند گونه باشد بايد هر يك از آنها لفظى و نامى جداگانه داشته باشد و ملك و فرشته هم موجودى است كه خدا آفريده و شان و شغل او رسانيدن خير و خوبىها و دانا ساختن انسان و نماياندن حق و حقيقت و بشارت به خوبى و آسايش و خداوند او را آفريده و براى همين كارها مطيع و مسخرش ساخته .\r\nو شيطان هم موجودى است درست در مقابل فرشته كه مرتب از شر و بدى صحبت دارد و دستور بزشتى و فحشاء ميدهد و هنگام تصميم عمل نيك و خير انسان را ميترساند از فقر و تهيدستى . بنا بر اين وسوسه در مقابل الهام - شيطان در مقابل فرشته و توفيق در مقابل خذلان و به خود رهائى - و به اين مطالب اشاره شده در آن آيه كه فرمود ( ما از هر چيزى جفت آفريده‌ايم باشد شما پند گيريد سورهء ذاريات 49 ) چون تمام موجودات و\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nمخلوقات ( خارجى و حالات و افكار درونى ) متقابل و جفت هستند و تركيب يافته از دو چيزند بجز ذات بسيط بارى تعالى كه هيچ مقابل و ضدى ندارد بلكه او ذات واحد يگانهء حق است كه آفرينندهء جفت‌ها است و قلب انسان ما بين دو نيروى متخالف شيطان و ملك در كشش و جذب است - پيغمبر اكرم صلّى اللَّه عليه و آله فرموده است : براى قلب ارتباطى با ملائكه و فرشتگان است كه بخوبىها و پايان نيك وعده ميدهد و حالت تصديق و تسليم به حق در او يافت مىشود هر كس چنين حالتى را در خود احساس نمايد بداند كه اين از عنايات الهى است و سپاس خداوند را نموده و شكرگزارى كند و ارتباط ديگرى هم با شيطان و دشمن حق دارد كه نشانه‌اش وعده و ترغيب به بدىها و تكذيب و باور نكردن حق و نهى و خوددارى از كارهاى خوب و خير - كسى كه خود را اين گونه به بيند از شر شيطان به خدا پناه برد سپس رسول اكرم صلّى اللَّه عليه و آله اين آيه را تلاوت فرمود ( شيطان از فقر و تهيدستى شما را مىترساند بقره 268 ) .\r\nو از نظر اينكه قلب بين اين دو كشش قرار گرفته و داراى دو گونه ارتباط است پيغمبر صلّى اللَّه عليه و آله فرمود - قلب مؤمن ميان دو انگشت از انگشتان خداوند مهربان است - البته واضح است ذات منزه خداوندى انگشتى كه از گوشت و خون و استخوان تركيب يافته و داراى بندهائى است ندارد ولى چون حركت دادن اشياء ، و برگرداندن و تغيير شكل آنها به نيروى دست و انگشتان است تعبير به انگشت شده چون داشتن انگشت در انسان به خودى خود و قطع نظر از كارهائى كه انجام ميدهد ارزشى ندارد و هدف نيست بلكه انگشت وسيلهء است براى تحريك و تغيير و كارهائى از اين قبيل - ذات بارى تعالى هم بوسيلهء مسخر نمودن فرشته و شيطان وسوسه و الهام در دلها ايجاد مىكند و آن دو تحت قدرت و فرمان خدا دل را از حالى بحالى و شكلى به شكل ديگر برميگرداند .\r\nو قلب آدمى از نظر اصل خلقت و آفرينش شايستگى متساوى براى پذيرش آثار ملكى و شيطانى دارد و بحسب آفرينش هيچ يك از دو طرف ترجيح بر كفهء ديگر ندارد فقط از جهت پيروى و متابعت خواسته‌هاى نفسانى و توجه بيشتر به شهوات و يا از جهت مخالفت هواهاى نفسانى و پشت پا زدن به آن اين كفه بر آن كفه ميچربد - اگر انسان دنبال خواست شهوة و غضب را گرفت در اين صورت خود را تحت سلطه و حكومت شيطان قرار داده و قلبش آشيانهء و جايگاه شيطان خواهد شد چون منطقهء حكمرانى و چراگاه او همان هواها و تمايلات نفسانى است و اگر با خواسته‌هاى شهوانى جنگ و جهاد كرد و خود را از سلطه و نفوذ آنها آزاد نمود و خلق و خوى خود را همانند خوى فرشتگان ساخت قلبش را جايگاه\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nو قرارگاه فرشتگان نموده و دل خويش را محل نزول و فرودگاه آنان ساخته است .\r\nو چون هر دلى بالاخره از شهوة و غضب و حرص و از و آرزو و غير اينها از صفات بشرى كه از هواى نفس سرچشمه ميگيرد خالى نخواهد بود بطور مسلم شيطان جولانگاهى در آن قلب با وساوس خود دارد و لذا رسول خدا صلّى اللَّه عليه و آله فرمود : كسى نيست كه شيطانى نداشته باشد عرضه داشتند يا رسول اللَّه آيا شما هم ؟ فرمود آرى من هم ولى من به يارى و عنايت خداوندى بر او چيره هستم و او در برابر من تسليم است و به من فرمان نميدهد جز در موارد نيك ( شهوت و غضب به كار برده مىشود ولى در مورد خود ) و اين مطلب كه ( شيطان به چيز خوب و كار خير فرمان ميدهد با اينكه قاعدتا بايد بر خلاف اين باشد ) از اين نظر است كه تصرفات شيطان در انسان از راه شهوة است و كسى كه با توفيق و نصرت حق تسلط بر شهواتش يافت بطورى كه در مورد مناسب و در حد و مرزى كه سزاوار و عقلائى است به كار برده شود . اين چنين شهوتى زيان بار نخواهد بود ( بلكه نافع و سودمند است ) بنا بر اين شيطانى هم كه جز اسلحهء شهوت ( به معناى وسيع ) سلاحى ندارد بناچار در اين موارد ميتواند فرمان دهد . ولى اگر دنيا و لذائذش و خواسته‌هاى نفسانى بر دل چيره و غالب گشت شيطان فرصت وسوسه كردن را بدست مىآورد و اگر دل آدمى از اين حالت منصرف شود شيطان رخت بسته و ميرود و جولانگاهش تنگ مىشود آن وقت فرشته و الهامش مىآيد پس جنگ و مبارزه ميان سپاه شيطان و سپاه فرشتگان در ميدان و صحنهء قلب هميشه برقرار و ادامه دارد تا وقتى كه دروازهء دل به روى يكى از اينها گشوده گردد و اين كشور نفيس و پر سرمايه وطن او شود در اين صورت سپاه ديگر نميتواند داخل شود مگر بطور پنهان و قاچاق و بعنوان موقت و عبور و اكثر اين دلها و كشورها را سپاه شيطان فتح كرده و در قلمرو سلطهء خود قرار داده . از وسوسه‌ها و افكار شيطانى پر شده كه اين جهان زودگذر را بر جهان آخرة انتخاب مىكند و سرچشمهء استيلاء و حكومت اين سپاه پيروى از هوى و شهوات است و گشودن و فتح كردن اين كشور قلب امكان ندارد مگر از طريق بيرون كردن نيروهاى شيطانى از سرزمين دل و عمران و آباد ساختن آن به ياد خداوند و با اين طرح ريزى جاى ورود فرشته و سپاهش باز مىشود و لذا خداوند فرموده ( تو بر بندگان من سلطه نخواهى داشت شيطان را بر بندگان من قطعا راهى نيست حجر 42 ) و كسى كه از هواهاى نفسانى متابعت نمايد بندهء هوى است نه بندهء خدا و در اين صورت شيطان بر او تسلط مييابد و در آن آيهء ميفرمايد ( اى پيغمبر عزيز مىبينى وضع آن كسى را كه هواى خود را معبود خود قرار داده سورهء جاثيه 23 ) يعنى هوى خداى او و معبود او است پس بنده هوى است نه بندهء خدا و وسوسهء شيطانى از صفحهء دل نميرود مگر اينكه بفكر ديگرى\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nكه از افكار و وساوس شيطانى نباشد متوجه و مشغول گردد زيرا وقتى خاطرات و افكار تازه‌اى در دل پيدا شد خاطرات پيشين و قلبى از بين رفته و معدوم ميگردد ولى هر چه كه غير ذكر و ياد خدا و آنچه مربوط به خدا است احتمال دارد او هم از افكار شيطانى باشد و فقط ياد خدا است كه اطمينان داريم او از ناحيه شيطان نيست .\r\nو درمان بيمارى وسوسهء شيطانى از طريق توجه داشتن به ضد او است و ذكر خدا و بودن در ياد او است كه با هر گونه فكر ابليسى و دسائس شيطانى ضديت و تناقض دارد و پناه بردن به او و بريدن از تمام نيروها و قدرتها انسان را در اين راه موفق ميگرداند و همين است معناى اعوذ باللَّه من الشيطان الرجيم - و لا حول و لا قوة الا باللَّه العلى العظيم و اين توفيق فقط از طريق تقوى بدست مىآيد و اهل تقوى كه اكثرا در ياد خدا هستند اين نيرو را دارند و شيطان در بارهء آنها بيش از اين راه ندارد كه بطور پنهانى در موارد لغزش يك گردش در كنار دل آنان بنمايد ( و آنها هم در اثر روشنى كه دارند متوجه ميشوند و او را از خود طرد مينمايند )  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ  سورهء اعراف 201 ) مجاهد ( كه يكى از مفسرين صدر اول است ) در تفسير آيهء  مِنْ شَرِّ الْوَسْواسِ الْخَنَّاسِ  چنين گفته كه خناس دل انسان قرارگاه خود نموده و در آنجا هست وقتى ياد خدا در دل راه يابد فورا پنهان شده و دست و پاى خود را جمع مىكند ولى چون آدمى از ياد خدا غافل گشت اطراف و جوانب قلب را فرا ميگيرد .\r\nبنا بر اين تنافى و ضديت ما بين ذكر خدا و ياد او و بين وسوسه شيطانى نظير ضديت و تناقض بين روشنى و تاريكى و شب و روز است و از جهت همين ضديت است كه خدا فرموده ( شيطان بر دل آنها احاطه و تسلط يافته و در نتيجه فكر و ذكر خدا را از يادشان برده است ( مجادله 19 ) .\r\nو در حديث است كه شيطان پوزش را بر دل آدمى ميگذارد اگر در ياد خدا بود واپس رفته و پنهان مىشود و اگر خدا را فراموش نمايد اين دل را همانند لقمه‌اى فرا ميگيرد . و همان طورى كه شهوات تمام وجود انسانى را فرا گرفته و با گوشت و خون انسان آميخته است سلطه و نفوذ شيطان در گوشت و خون سازى و جارى است و در اطراف و جوانب قلب راه دارد و لذا پيغمبر فرمود شيطان مانند خون در رگها و عروق بشر راه نفوذ دارد و شما با گرسنگى راهش را گرفته و تنگ كنيد از جهت اينكه گرسنگى شهوات را در هم مى شكند و راه نفوذ شيطان هم از طريق شهوات است .\r\nو از جهت اينكه شهوات گوناگون از هر طرف احاطه بقلب دارد خداوند متعال از زبان ابليس چنين بازگو مىكند ( قسم بعزت تو كه من بر سر راه مؤمنين و صراط مستقيم در\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nكمين آنها هستم و از اطراف و جوانب آنان از روبرو و پشت سر از طرف راست از طرف چپ براى اغواء و گمراهى مىآيم سورهء اعراف 16 - 17 ) . و رسول اكرم صلّى اللَّه عليه و آله فرمود شيطان در تمام راه‌ها و طرق سعادت انسانى نشسته و كمين كرده - در طريق اصل انتخاب دين اسلام وسوسه مىكند و ميگويد : آيا اسلام اختيار ميكنى و دين و سنت نياكان خود را رها ميكنى ؟ انسان مؤمن دست رد به او مىزند و مخالفت مينمايد سپس از راه هجرت مىآيد و ميگويد آيا مهاجرت ميكنى و خانهء و زمين و كسب و زندگى و همسر خود را رها ميكنى ؟ باز هم به او بىاعتنائى كرده و مخالفت مينمايد . سپس موقع جنگ از راه جهاد وارد مىشود و ميگويد آيا ميخواهى به صحنهء جنگ به روى و جان شيرين و اموال خود را از دست بدهى ؟ ميروى براى جنگ و كشته ميشوى همسرت در اختيار ديگران قرار ميگيرد و ثروتت بدست ديگران مىافتد باز هم مؤمن او را طرد كرده و براى جهاد حركت مىكند .\r\nرسول خدا صلّى اللَّه عليه و آله فرمود كسى كه چنين كند و در تمام اين مراحل ثبات و استقامت ورزد حق بزرگى بر خدا پيدا مىكند كه او را داخل بهشت نمايد .\r\nدر اين حديث پيغمبر اكرم صلّى اللَّه عليه و آله معناى وسوسه را بيان كرده بنا بر اين توضيح وساوس شيطانى براى انسان كاملا روشن و محسوس است و هر خاطره‌اى كه در قلب پيدا مىشود مسلما سبب و علتى ميخواهد و نامى دارد كه معرف او است و نام علت آن خاطرهء بد شيطان است و ممكن نيست انفكاك و جدائى كسى از شيطان و فقط از جهت تمرد و متابعت با هم اختلاف دارند ( گروهى تابع شيطان و گروهى متمرد ) و لذا پيغمبر اكرم صلّى اللَّه عليه و آله فرمود هيچ كس نيست مگر اينكه براى او شيطانى است .\r\nو با اين بيان روشنگر معناى وسوسهء و الهام - ملك و شيطان - توفيق و خذلان كاملا واضح و روشن گرديد و بعد از اين توضيحات ديگر بحث و نظر در اينكه ذات و ماهيت شيطان چيست آيا جسم لطيف است يا اساسا جسم نيست و اگر جسم است چگونه ميتواند در بدن انسان داخل شود بىمورد است و در علم اخلاق و رفتار و اعمال انسانيت نيازى به اين گونه بحثها نيست بلكه كسى كه در اين بحث‌ها وقت خود را صرف مىكند نظير كسى است كه مار گزنده‌اى داخل لباسهايش رفته و او الآن بايد در صدد رفع و جلوگيرى از نيش زهر آگين او باشد . بجاى اين كار مشغول بحث از رنگ مار و طول و عرض او بشود و اين گونه بحث عين جهل و نادانى است چون هر چه هست در حال حاضر انسان با خاطرات خطرناك زيان بار مواجه و دست بگريبان است و معلوم شد كه بالاخره شيطان علت و سبب پيدايش وسوسه‌ها است و معلوم شد نيز چيزى كه انسان را به ضرر و زيان مهم و قابل احتراز سوق ميدهد ( هر چه هست و هر كه هست ) بالاخره دشمن است بنا بر اين دشمن بودنش روشن\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nپس سزاوار است بجنگ و مبارزهء او بپردازد .\r\nو خداوند متعال هم در موارد زيادى از قرآن دشمنى او را اخطار كرده تا انسان وسائل ايمنى و دورى از او را بدست آورد فرموده ( شيطان دشمن شما است شما هم با او دشمن باشيد او حزب و سپاهش را براى اغواى شما مهيا ساخته تا همه را اهل دوزخ گرداند فاطر 6 ) و باز فرموده ( اى آدمزادگان آيا با شما عهد نه بستيم كه شيطان را نپرستيد زيرا روشن است كه او دشمن بزرگ شما است يس 60 ) پس سزاوار است كه بندهء خدا بدفع و طرد اين دشمن بپردازد نه اينكه خود را به پرسش و بحث از ريشه و ماهيت او و اصل و نسب و محل او مشغول نمايد آرى از اسلحه‌اش بايد تحقيق كند تا اينكه سپر مناسب در برابرش تهيه كند و اسلحهء شيطان هم هواهاى نفسانى است و اين مقدار از معرفت و شناسائى براى تمام مردم كافى است و اما شناختن ذات و حقيقت شيطان و حقيقت ملائكه اين صحنه و ميدان اهل عرفان است كه در علوم مكاشفه از اسرار جهان غوطه‌ورند و در علم اخلاق و حكمت عملى نيازى به آن نيست . . . تا آخر تحقيقاتى كه آن محقق نموده است در اين مقام و من ميگويم ( چند جمله كوتاهى از مرحوم مجلسى راجع به تحقيقاتى كه اين محقق نموده ) آنچه را كه ايشان گفته كه دفع و طرد شيطان توقف بر شناختن حقيقت و ماهيت شيطان ندارد البته اين مطلبى است درست و صحيح ولى توجيهى كه راجع به فرشته و شيطان بطور اشاره در اينجا داشت و در جاى ديگر صريح‌تر و روشن‌تر گفته با اينكه در قرآن بر خلاف نظريه او اين مطالب صريحا گفته شده - اين توجيه و تاويل جرأت و بيباكى است در مقابل بيانات الهى و گفتار پيغمبر همان طورى كه تحقيق اين مطالب را از نظر قرآن ، در جلد 14 بحار ( جلد 59 از طبع جديد از صفحهء 202 ببعد ) نموده‌ايم و اعتماد و توكل بر خداوند دانا و آگاه است و ما در اين بحث سخن را طول داديم و بسط و تفصيل بيشترى در اينجا نموديم براى اين جهت كه فهم اخبار و احاديث گذشته و آينده سهل و آسان شود . ( در اين حديثى كه در اول بحث نقل شد كلمهء شيطان مفتن داشتيم اكنون توضيح معناى مفتن ) مفتن بكسر تاء تشديد دار و يا بدون تشديد يعنى گمراه‌كننده در قاموس اللغة ميگويد فتنه بكسر اول يعنى آزمايش و پسند كردن چيزى ( فتنه يفتنه فتنا و فتونا و افتنه ) و به معناى گمراهى - گناه - كفر - رسوائى - عذاب و شكنجه - آب كردن و ذوب نمودن طلا و نقره - گمراه كردن - ديوانگى - اختلاف در راى و نظر - مىآيد فتنه يا فتنه و يا افتنه - يعنى كسى را در فتنه افكند - خداوند فرموده  إِذْ يَتَلَقَّى الْمُتَلَقِّيانِ  بيضاوى ( يكى از مفسران ) در جهت ادبى و قاعدهء نحوى اين آيه - گفته است كه در اين آيه لفظ اذكر در تقدير است يعنى به ياد بياور آن زمانى را يا اينكه كلمه اذ مربوط است به\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nلفظ اقرب كه در جملهء قبلى است  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  همانا به انسان از شاهرگ گردنش نزديكتر هستيم يعنى خداوند داناتر است به حال انسان از هر نزديكى آن هنگامى كه آن دو نگهبان كلمات و حرفهاى انسان را ميخواهند ضبط كنند  عَنِ الْيَمِينِ وَ عَنِ الشِّمالِ قَعِيدٌ  يعنى از طرف راست نشسته است و از طرف چپ هم نشسته لفظ قعيد بعد از كلمه عين اليمين هم هست ولى چون در مورد دوم ذكر شده است احتياج بآوردن اين كلمه در محل اول نيست نظير آن شعر كه گفته ( من و قيار در آنجا غريب هستم ) كه اينجا هم كلمهء غريب بعد از لفظ من ذكر نشده چون نيازى نيست و بعضى گفته‌اند لفظى كه بر وزن فعيل باشد هم به معناى مفرد مىآيد هم به معناى جمع بنا بر اين لفظ قعيد در اينجا به معناى جمع است مانند اين آيه كه ميفرمايد  وَ الْمَلائِكَةُ بَعْدَ ذلِكَ ظَهِيرٌ  يعنى فرشتگان پشتيبانند كه لفظ ظهير به معناى جمع آمده است .\r\n ما يَلْفِظُ مِنْ قَوْلٍ  يعنى هيچ گفتارى از دهان انسان بيرون نميآيد  إِلَّا لَدَيْهِ رَقِيبٌ عَتِيدٌ  مگر اينكه در كنار او فرشته‌اى مراقب و نگهبان است و شايد آن نگهبان حاضر و مهيا تمام اعمالى كه داراى ثواب و يا عقاب است ضبط مىكند . تمام شد كلام بيضاوى و باز ميگويم بيشتر اخبارى كه از طريق فريقتن وارد شده ظاهرشان اين است كه ضبطكنندگان اعمال و نگهبان حاضر و آماده عبارت است از آن دو فرشته‌اى كه اعمال انسان را ضبط مىكنند فرشتهء طرف راست اعمال نيك را مىنويسد و فرشتهء طرف چپ كارهاى زشت را مىنويسد و در اين قسمت شيطان دخالتى ندارد ولى ظاهر اين حديثى كه در اول بحث نقل شد اين است كه مراقب و نگهبان آماده يكى از آنها فرشته و ديگرى شيطان است 1 - بلكه ظاهرش اين است كه ضبطكنندگان هم از طرفى فرشته و از طرفى شيطان است . و احتمال اين هم يكى از معانى آيه باشد ( هر دو گروه با اعمال انسان سر و كار دارد ) يا اينكه مقصود از رقيب عتيد فرشتهء راست باشد و زاجر و كاتب ( باز دارندهء انسان و نويسندهء عمل ) هر دو يكى باشد فرشتهء چپ . 2 - كافى ابى بصير از حضرت صادق عليه السلام نقل مىكند كه فرمود . براى هر قلبى دو گوش هست ( حالت اثر پذيرى از عامل نيك و عامل بد ) چون تصميم ميگيرد كار زشتى را انجام دهد روح ايمان به او ميگويد نكن و خوددارى كن شيطان ميگويد بكن و انجام ده و چون به طرف گناه حركت كرد و مشغول زناء ( مثلا ) شد روح ايمان از او جدا مىشود - بيان و توضيح - نفس انسانى راه خير و راه شر و بدى را در پيش دارد ( قدرت هر دو را دارد ) البته عمل خير زحمت و مشقت فعلى و موقت زود گذرى دارد ولى در نتيجه لذت و آسايش دائمى دنبالش هست و كار زشت به عكس داراى لذت آنى و كنونى ولى فانى و ناپايدار و بعدا رنج و عذاب باقى و دائم خواهد بود نفس آدمى هم خواهان\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nلذت و از زحمت و مشقت گريزان است .\r\nبنا بر اين انسان هميشه بين خوبى و بدى در ترديد است ( لذت فعلى و نقدى را انتخاب كند يا لذت بعدى را از زحمت فعلى بگريزد يا از رنج و مشقت بعدى ) روح ايمان فرمان انجام اعمال خير به او ميدهد و از زشتى باز ميدارد ولى شيطان به عكس - و مراد از روح چيست ؟ شش احتمال دارد : 1 - منظور ملك و فرشته باشد كما اينكه در بعض اخبار تصريح به اين مطلب شده و چون بقاء و دوام ايمان بستگى بالهامات و يارى فرشته دارد و اگر تأييد و الهام او نباشد ايمان انسان از بين ميرود بنا بر اين مثل اينكه فرشته روح ايمان است و حيوه و زنده ماندن ايمان بوسيلهء او است .\r\n2 - مراد از روح ايمان عقل انسان باشد كه او همچنين است چون تا وقتى كه خواسته‌ها و شهوات نفسانى بر عقل چيره نشده باشد انسان مرتكب گناه نميشود . بنا بر اين در حين عمل زشت مثل اينكه عقل و نيروى تفكر رفته و از او جدا شده است .\r\n3 - مقصود روح انسان و انسانيت او از لحاظ اتصافش بايمان كه از اين نظر روح انسان همان روح ايمان است و هنگامى كه هواهاى نفسانى غالب و چيره گشت و اعمال انسان با ايمان منطبق نشد مثل اينكه انسانيت و روح انسانيش از وى گرفته شده .\r\n4 - منظور از روح ايمان درجه بالاتر و ايمان قوى و كامل كه روشنى مخصوص به انسان ميدهد باشد چون كمال ايمان در اثر يقين است و يقين داشتن به خدا و معاد با ارتكاب گناهان كبيره و اعمال زشت خطرناك منافات دارد و با هم جمع نميشوند بنا بر اين جدا شدن روح ايمان به اين معنا است كه قوه و كمالش را از دست داده و ضعيف مىشود و اگر پشيمان شد و پس از انجام شهوت و سستى آن در امر آخرت و معاد و دوام آن جهان و عذابهاى دردناكش و لذتهاى ارزنده و بدون رنجش انديشه و تفكر كرد و ندامت قاطع و پشيمانى جدى برايش رخ داده مجددا ايمانش قوى گشته و يقينش باز ميگردد .\r\n5 - منظور خود ايمان و اصل باور باشد و اضافهء كلمه روح به ايمان اضافه بيانيه باشد ( روح الايمان يعنى روحى كه عبارت از ايمان است ) چون ايمان راستين و باور داشتن واقعى با انجام گناهان بزرگ منافات دارد همان طورى كه در كلمات بزرگان دين اشاره به اين مطلب شده كه فرموده‌اند ( شخص زناكار در حين انجام عمل ايمان ندارد ) زيرا كسى كه راستى ايمان دارد و يقين دارد به آتش دوزخ و كيفر خداوند متعال زناكار را به بدترين كيفر چگونه جرات بر زناء و امثال زنا پيدا مىكند چون اگر فرضا يكى از سلاطين دنيا كسى را در مورد كارى تهديد به زدن سخت يا كشته شدن و يا حتى كتك و اهانت كند و بداند كه\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nآن سلطان اطلاع خواهد يافت . مسلما اين عمل را انجام نخواهد داد و همچنين يكى از فرزندان انسان يا يكى از خدمتگزارها ( تا چه رسد به بيگانه ) اگر حضور داشته باشد انسان كارهاى زشت قبيح انجام نميدهد بنا بر اين چگونه ممكن است كه انسان ايمان به خداوند سلطان تواناى نيرومند و غالب كه امر و نهى از او است و بر تمام اسرار و نهانيها آگاه است و حتى رازها و خاطرات قلبى از او پوشيده نيست . بچنين خداوندى ايمان داشته باشد در عين حال در حضور او كار زشت و گناهان بزرگ را انجام آيا واقعا بجز ضعف ايمان سرچشمهء ديگرى مىشود داشته باشد و لذا گفته شده كه شخص فاسق و گناهكار - يا كافر است يا ديوانه .\r\n6 - اينكه مراد همان روح ايمان باشد چون روح ايمان راسا خود روحى است در مقابل ارواح ديگر به اين بيان كه در كافر سه رقم روح هست همان سه قسم روحى كه در حيوانات هست 1 - روح حيوانى 2 - نيروى بدنى 3 - نيروى شهوت رانى - زيرا كفار آن خصوصيت و روحى كه امتياز انسان از سائر حيوانات بستهء به او است ضايع و تباه نموده و از دست داده‌اند و او را تابع شهوات نفسانى و قواى حيوانى نموده‌اند . بنا بر اين آن جهت و خصوصيت يا بطور كلى از آنها جدا شده و ديگر داراى آن نيستند . و يا از نظر اينكه چون عاطل و باطل شده و در چنين آدمى هيچ نقش مؤثرى ندارد نظير نداشتن و از دست دادن است و لذا خدا فرموده  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  كفار مانند بهائم و حيواناتند بلكه از جهتى از آنها هم گمراه ترند ( سورهء فرقان 44 ) .\r\nو اما اهل ايمان داراى چهار قسم روح هستند چون آنان روح ديگرى دارند كه بوسيلهء او داراى زندگى و حيوة معنوى ابدى شده‌اند كه با ارواح قبلى مىشود چهار و انبياء و اوصياء روح پنجمى دارند كه او عبارت از روح القدس است البته اين وجه ششم از يك نظر مانند وجه سوم است كه بيان شد . و خلاصه مطلب اينكه انسان در ابتداء وجودش كه نطفه‌اى بيش نبود جزء جمادات و فقط داراى روح جمادى است سپس تكامل پيدا مىكند و در عالم نباتات قدم نهاده و داراى روح نباتى مىشود باز هم در جهت كمال حركت مىكند تا داراى روح حيوانى كه منشأ و مبدء احساس و شعور و تحرك است مىشود - سپس باز هم در حركت و تكامل قرار ميگيرد تا روح ديگرى را كه سرچشمهء ايمان و منشأ جميع كمالات و صفات انسانى است بدست مىآورد باز هم ممكن است سير و حركت تكاملى ادامه دهد تا داراى روح پنجم و روح القدس شود كه احاطهء علمى بعوالم خلقت و آفرينش را پيدا كند و روح وسيع و قلب نورانيش محل الهامات ربانى و شايستهء فيوضات الهى گردد .\r\nو بعضى از حكماء و فلاسفه روى مبناى حركت جوهرى و پايهء تكامل اصل وجود چنين\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nگفته كه صوره نوعيه و وجود جمادى كه حالت منى و نطفه را دارد . در اصل وجود و هستى سير و حركت تكاملى مينمايد تا يك وجود و هستى كاملترى كه نبات است مىشود بعدا ترقى و تكامل بيشترى پيدا مىكند و نفس حيوانى مىشود سپس حركت كمالى بيشترى نموده و آن جسم جمادى اولى و نفس حيوانى دومى روح و نفس مجردى مىشود كه بر اساس پايهء علمى اين فيلسوف مجرد مىشود و غير مادى شده و درك كليات و حقائق مينمايد . باز هم از اين مرتبه هم برتر و بالاتر ميرود تا اينكه نفس قدسى و روح به تمام معنا پاك و پاكيزه گشته و طبق نظر آنها با عقل متحد مىشود . اين بود خلاصهء آنچه به نظر من رسيده از مطالبى كه ممكن بود در حل و شرح اين اخبار و روايات گفته شود با اختلاف مسلك و مشربى كه دانشمندان در اين گونه مطالب داشته و دارند و احتمال اولى با قواعد و مبانى اهل كلام و با ظواهر احاديث بهتر تطبيق دارد و در تمام اعصار و گذشت زمانها خداوند است كه بر اسرار و رموز پيچيده اطلاع كامل دارد و همين طور انبياء و اوصياء توضيح كوتاه . در اين حديث اين چنين بود\r\n( اذا كان على بطنها )\r\nيعنى هنگامى كه روى شكم او قرار گرفته باشد ايمان ندارد كه در اين جمله ضميرى كه در آخر بطنها آمده مرجعى در ظاهر ندارد ولى روشن است كه اين ضمير برميگردد به زن زناكار كه در اين جمله بعنوان مثل براى عمل زشت گفته شده .\r\n3 - كافى ابان بن تغلب از امام ششم عليه السلام نقل مىكند كه فرمود : هيچ مؤمنى نيست مگر اينكه در داخل قلب او دو گوش هست در يكى از آنها وسواس خناس ميدمد و در گوش ديگر فرشته ميدمد و خداوند مؤمن را بوسيلهء فرشته تائيد و نصرت مىكند و اين مطلب در آيهء  وَ أَيَّدَهُمْ بِرُوحٍ مِنْهُ  ( سورهء مجادله 22 ) آمده است . بيان و توضيح در اين حديث كلمهء في جوفه كه هست يعنى اين دو گوش در باطن قلب است اين كلمه به منظور تاكيد است براى اينكه تصور نشود كه منظور از اين دو گوش اين گوش ظاهرى است كه در سر واقع شده چون اين گوشهاى ظاهرى هم با قلب راه دارند ( حس سامعه يكى از حواس است ) و بيضاوى گفته وسواس يعنى وسوسه و افكار زيان بار و خاطرات بد مانند زلزال كه بمعنى زلزله است ( البته به معناى فاعلى ) ولى مصدر اين باب وسواس بكسر اول است مانند زلزال ( مقصود اين است كه اين لفظ وسواس با اينكه مصدر نيست به معناى مصدر آمده ولى مقصود از مصدر معناى فاعلى است ) و مراد از وسواس موسوس ( وسوسه گر ) است و لفظ مصدر به منظور مبالغه استعمال شده ( يعنى از زيادى وسوسه سر تا پا وسوسه شده ) خناس هم كه به معنى پنهان‌شونده است منظور شيطان است كه عادتش پنهان شدن و عقب رفتن است وقتى كه انسان دريا و ( خدا باشد شيطان خناسى كه در سينه‌ها وسوسه مىكند وقتى كه از ياد خدا غفلت\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nداشته باشند مانند قوهء واهمه كه در انسان هست كه وقتى عقل در بارهء كارى مشغول مقدمات است با قوهء عاقله هماهنگ است ولى همين كه به نتيجه نزديك شد مشغول وسوسه و تشكيك مىشود و حالت ترديد در انسان ايجاد مىكند - آيا اين كار را بكنم يا نكنم خطراتى دارد يا ندارد ( تشويش خاطر به انسان رخ ميدهد ) .\r\n مِنَ الْجِنَّةِ وَ النَّاسِ  كه در سورهء قرآن است اين جمله بيان و توضيح است براى وسواس يا براى كلمهء الذى يا متعلق به يوسوس است يعنى اين عامل وسوسه افكار و خاطرات بد را در سينهء مردم القاء مىكند از ناحيهء توجه فكر به طرف جن و به طرف صدماتى كه از مردم به او ميرسد و بعضى هم گفته‌اند كه بيان است براى كلمهء الناس بنا بر اين كه منظور از كلمهء الناس معناى وسيعى باشد شامل جن و انس بشود البته اين توجيه مشكل است ( چون كلمهء الناس فقط بر آدمها گفته مىشود و شامل گروه جنيان نمىشود ) مگر اينكه كلمهء الناس به معنى مردم نباشد و از ريشهء نسيان ( فراموشى ) آمده باشد الناس ناسى ( فراموش‌كننده ) بوده كه يايش افتاده نظير (  يَوْمَ يَدْعُ الدَّاعِ  ) روزى كه دعوت‌كننده دعوت مىكند كه در اين آيه الداع داعى بوده و از آخرش ياء افتاده اينجا هم الناس يعنى ناسى فراموش گر البته شامل جن و انس مىشود مرحوم طبرسى در تفسير مجمع البيان فرموده - در اين موضوع چند قول است 1 - اينكه معناى اين جمله (  مِنَ الْجِنَّةِ وَ النَّاسِ  ) اين باشد - پناه ميبرم به خدا از زيان وسوسه‌اى كه از طرف طائفهء جن در ذهن مىآيد وسواس بمعنى حديث نفس است يعنى گفتگوى درونى نظير صداى پنهان و در اصل هم به همين معنا است وسوسه مانند همهمه و لذا در بارهء كسى كه حالت صفراء در او شدت يافته و تحت تاثير مزاج صفرائى قرار گرفته ميگويند فلانى موسوس است ( انقلاب درونى و گفتگوئى با خودش دارد ) وسوس يوسوس وسواسا و وسوسه و معناى خنوس ( ريشهء خناس ) پنهان شدن پس از آشكار بودن خنس - يخنس .\r\n2 - قول دوم اينكه معنا اين باشد كه ( پناه ميبرم به خدا ) از شر و زيان كسى كه وسوسه گر است كه شيطان باشد و در روايات هم وارد شده شيطان وسوسه مينمايد ولى وقتى كه انسان در ياد خدا شد ميرود پنهان مىشود و خدا توصيف نموده او را به اين آيه  الَّذِي يُوَسْوِسُ فِي صُدُورِ النَّاسِ  با گفتار پنهان كه بدون شنيدن صدا مطالب و مفاهيم در دلها القاء مىشود و بعد فرموده  مِنَ الْجِنَّةِ  كه همان شياطين جنى باشند و كلمه الناس عطف بر وسواس است نه اينكه عطف بر الجنه باشد يعنى از شر مردم هم به تو پناه ميبرم .\r\n3 - معنا اين باشد ( پناه ميبرم به خدا ) از شر وسوسه‌گر خناس كه بعدا تفسير شده وسواس خناس بآيهء بعدى  مِنَ الْجِنَّةِ وَ النَّاسِ  بنا بر اين وسوسهء جنى همان وسوسه شيطانى\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nاست و در وسوسهء انسانى دو وجه است يكى اينكه وسوسهء انسان خودش خودش را باشد دوم اينكه ديگران او را وسوسه نمايند و گمراه كنند و دليل بر اين آيهء  شَياطِينَ الْإِنْسِ وَ الْجِنِّ  ( انعام 112 ) است و شيطان جنى پنهانى و از درون وسوسه مينمايد و شيطان انسانى آشكارا مىآيد و به صورت نصيحت و خير خواهى مطالب گمراه‌كننده به انسان ميگويد .\r\nمجاهد گفته خناس شيطان است . چون هنگامى كه انسان در ياد خدا باشد پنهان مىشود و دست و پاى خود را جمع مىكند ولى در صورتى كه از ياد خدا غافل شد قلب انسان را تحت سيطرهء خود قرار ميدهد و مؤيد اين معنى همان حديثى است كه از پيغمبر نقل شده - كه شيطان پوز خودش را روى قلب آدمى نهاده اگر در ياد خدا شد پنهان مىشود و اگر خدا را فراموش نمود قلب را در اختيار خود ميگيرد وسواس خناس اين است و گفته شد خناس به معناى خيلى پنهان در عين حالى كه آشكار است و او از ديدگان مردم پوشيده و مستور است چون وسوسهء خود را انجام ميدهد و ديده نميشود و گفته شده كه او ( خناس ) از راه مشغول كردن دل بمطالب دنيوى وسوسهء را ايفاء مينمايد منظور اينكه با كمال ملايمت و نرمش وساوس را در سينه مىافكند و اين روش مؤثرتر است از اينكه خود راسا پيشنهادهاى گمراه‌كننده بنمايد . عياشى از امام ششم عليه السلام نقل كرده كه پيغمبر اكرم صلّى اللَّه عليه و آله فرمود . هيچ مؤمنى نيست مگر اينكه در قلبى كه در سينه دارد دو گوش هست - گوشى كه ملك و فرشته در او مىدمد و گوشى كه شيطان در او ميدمد ( وسواس خناس با آن گوش رابطه دارد ) و خداوند مؤمن را بوسيلهء آن فرشته يارى ميفرمايد و اين است معناى آيهء  وَ أَيَّدَهُمْ بِرُوحٍ مِنْهُ  ( تمام شد سخن طبرسى ) و باز مرحوم طبرسى در آيهء (  أُولئِكَ كَتَبَ فِي قُلُوبِهِمُ الْإِيمانَ  ) گفته يعنى خداوند ايمان را در دلهاى آنان ثابت و محكم و مستقر فرموده بوسيلهء الطاف و عنايات خاصى كه در بارهء آنها فرموده مانند چيزى كه نوشته شده است و گفته شده كه علامت و نشانهء ايمان را در دل آنان قرار داده كه اين خود نشان و علامتى است براى ملائكه كه ناظر آنان هست و با اين سمت و علامت ميدانند كه اينان اهل ايمانند  وَ أَيَّدَهُمْ بِرُوحٍ مِنْهُ  ( كه جملهء بعدى است ) يعنى آنان را بنور و روشنى ايمان تقويت نموده است ( كه مراد از روح نور ايمان است ) دليل بر اين تفسير آيهء  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  سوره شورى 52 و اين چنين القاء كرديم بر تو روحى از طرف خود و تو نميدانستى كتاب و قرآن و ايمان را ( كه اينجا منظور از روح ايمان است ) و گفته شده معناى تائيد بوسيلهء روح اين است كه خداوند بوسيلهء دليل‌هاى عقلى و برهان منطقى تقويت فكر آنان را نموده كه به آن چه حق و حقيقت است پى برده‌اند و عمل كرده‌اند و معناى ديگرى براى تائيد بوسيلهء روح گفته\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nشده كه او اين است . خدا تقويت فكر و قلب آنان را نموده بوسيلهء قرآن كه او زنده‌كنندهء دلها است از مرض مرگبار جهل و نادانى و گفته شده . خداوند تائيد و يارى نموده مؤمنين را بوسيلهء جبرئيل در مواطن و موارد زيادى و نصرت مىنمايد و دشمنان را جبرئيل دفع مىكند ( تمام شد كلام طبرسى ) و بيضاوى ( يكى از مفسران ) در تفسير ( بروح منه ) گفته يعنى روحيه و حالتى كه از طرف خدا عنايت مىشود و او عبارت از نورانيت و روشنى قلب است يا منظور از روح قرآن شريف يا مقصود نصرت و پيروزى بر دشمن است و گفته شده ضمير در كلمهء ( منه ) مربوط بايمان است چون ايمان است كه سبب زنده بودن دل و روح قلب است . و از طريق اهل سنت نقل شده كه شيطان احاطه و نفوذ دارد در تمام اعضاء آدمى نظير جريان خون در بدن ( ان الشيطان يجرى من ابن آدم مجرى الدم ) ازهرى گفته معناى اين جمله اين است كه شيطان از انسان تا آخرين نفس جدا نميشود و دست بر نميدارد از او تا وقتى كه زنده است همچنان كه خون در بدن انسان تا وقتى زنده است جريان دارد و اين جمله بعنوان ضرب المثل و تشبيه است .\r\nولى اكثر اهل سنت در بارهء اين جمله همان معناى ظاهريش را گرفته‌اند و چنين گفته‌اند كه شيطان چون جسم لطيفى است ( نظير هوا تقريبا ) اين اندازه ميتواند راه پيدا كند در داخل بدن انسان كه از راه عروق و مجارى خون خود را به قلب مىرساند و مشغول وسوسه مىشود به نسبت ضعف ايمان بنده و كمى ياد خدا و زيادى غفلت او و در مقابل اگر ايمان انسان قوى شد و در حال بيدارى و يقظه شد و هميشه در ياد خدا گشت و در مقام توحيد اخلاص داشت ( غير خدا را رها كرد ) شيطان از او دور مىشود و احاطه و نفوذش در باطن كمتر ميگردد . و از ابن عباس نقل شده كه خداوند شيطان را طورى قرار داده كه مانند خون در تمام اعضاء آدمى نفوذ و تسلط دارد و سينه‌هاى آدميزاده مسكن و منزل او است همان طورى كه فرموده    مِنْ شَرِّ الْوَسْواسِ الْخَنَّاسِ الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَ النَّاسِ    و منظور از گروه جنيان همان شياطين است و هم چنان كه پيغمبر صلّى اللَّه عليه و آله فرموده كه شيطان گرد قلب آدمى در گردش است و پوزى همانند پوز سگ دارد هنگامى كه بنده در ياد خدا شد به عقب برميگردد و چون از ياد خدا غفلت نمود مشغول وسوسه مىشود بنا بر اين دو اسم به تناسب دو رقم عملش براى شيطان نام نهاده شده يكى  ( الْوَسْواسِ )  كه تناسب دارد با عملش هنگام غفلت بنده و ديگرى  ( الْخَنَّاسِ )  به تناسب پنهان شدن و دورى او هنگام ياد خدا و گفته شده كلمهء  ( وَ النَّاسِ )  عطف است بر كلمهء  ( الْجِنَّةِ )  و چون شيطان انسى هنگام وسوسه‌اش در باطن و جوف انسان راه ندارد شيطان جنى هم به داخل و باطن انسان وارد نميشود در موقع وسوسه ولى از اين قياس و تشبيه\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nپاسخ داده شده كه انسان وسوسه‌گر چون مانند جن نيست و آن جسم لطيفى كه شيطان جنى دارد انسان ندارد بنا بر اين اگر انسان وسوسه گر نتواند در باطن و داخل آدم نفوذ لازمه‌اش اين نيست كه شيطان جنى هم نتواند نفوذ كند ( اينها مطالبى است كه بعضا گفته‌اند ) سپس ذات مقدس بارى تعالى ( در مقابل اين تسلط و احاطه كه براى شيطان قرار داده ) عنايتى هم دارد كه براى انسان نگهبانانى از جنس ملائكه مقرر فرموده و نيروى الهام و القاء خاطرات نيك را در انديشه انسان به آنان داده است در مقابل خاطرات بد شيطانى كما اينكه روايت شده كه آدمى ارتباط و تماسى با فرشته و تماسى هم با شيطان دارد ارتباط با فرشته عبارت از وعده خير و ترغيب به نيكى و تصديق به حق هر كس چنين حالتى در خود احساس كرد شكر و سپاس خدا را بجا آورد و تماس شيطانى وعدهء شر و ترغيب به بدى و تكذيب نمودن حق است هر كس متوجه اين مرض درونى شد از شر شيطان به خدا پناه برد در كتاب نهايهء ابن اثير ( كتاب لغت ) در بارهء روايت ابن مسعود كه گفته ( براى هر انسانى دو نحوه ارتباط هست يكى با ملك و فرشته و ديگرى با شيطان ) در توضيح كلمهء ( لمه ) كه در روايت هست چنين گفته لمه يعنى خاطراتى كه در قلب پيدا مىشود منظور نزديك شدن فرشته و شيطان است به انسان آنچه از خاطرات نيك باشد از ناحيهء ملك است و هر چه از قبيل خاطرات و افكار پليد باشد از شيطان است .\r\n4 - خصال ج 1 ص 18 امام ششم عليه السلام از رسول اكرم صلّى اللَّه عليه و آله نقل مىكند كه فرمود در انسان قطعهء گوشت و عضوى هست كه صحت و سلامت ساير اجزاء و اعضاء و بيمارى آنها بستگى به صحت و بيمارى او دارد و او قلب و دل آدمى است .\r\n5 - تفسير عياشى در تفسير آيهء  خُذُوا ما آتَيْناكُمْ بِقُوَّةٍ  برنامه‌هاى ما را با نيروى هر چه تمامتر محكم بگيريد اعراف 171 ) استحق بن عمار ميگويد سؤال كردم منظور نيروى بدنى و جسمى است يا نيرو و قوهء قلب است فرمود هر دو .\r\n6 - خصال ج 1 ص 18 عبد اللَّه فرزند عمر و ابو هريره از پيغمبر اسلام صلّى اللَّه عليه و آله نقل نموده‌اند كه فرمود اگر دل انسان پاك شد تمام بدن پاك خواهد بود و اگر دل ناپاك و پليد باشد بدن و اعضاء هم ناپاك خواهد بود ( تمام اجزاء بدن فرما - نبر و كارگذاران مركز اراده و قلب هستند ) .\r\n7 - امالى صدوق ص 292 امام ششم عليه السلام فرمود . پيغمبر فرموده بدترين كورىها و نابينائىها كور دلى است .\r\n8 - امالى طوسى در ضمن سفارشها و تذكراتى كه على عليه السلام به فرزندش امام مجتبى دارد آمده است . فرزندم . از جملهء گرفتاريها بىچيزى و تهيدستى است و\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nسخت‌تر از آن بيمارى تن است . و سختتر از آن بيمارى دل است . و از جملهء نعمتهاى ( با ارزش ) داشتن ثروت است . و بهتر از دارائى تندرستى است . و با ارزش‌تر از آن پرهيز كارى قلب و دلها است .\r\n9 - معانى الاخبار ابو حمزهء ثمالى از امام پنجم نقل كرده كه فرمود : دلها بر سه گونه است : 1 - قلب وارونه و واژگون كه هيچ گونه ظرفيت براى فرا گرفتن خوبى ندارد و آن دل كافر است 2 - قلبى كه در آن نقاط تاريك و سياه وجود دارد خوبى و بدى هر دو در آن راه دارد و با هم در كشمكش هستند هر يك از اين دو قويتر شد او بر دل حكمفرما مىشود 3 - قلبى كه كاملا باز است و در او چراغ درخشانى است كه تا قيامت خاموش نميشود و آن دل مؤمن است .\r\n10 - معانى الاخبار حضرت باقر عليه السلام فرمود دلها چهار دسته است 1 - دلى كه در او هم نفاق هست هم ايمان ( در نوسان است گاهى خاطرات بد دارد و گاهى خاطرات نيك ) 2 - قلبى كه وارونه است 3 - قلبى كه مهر بر او زده شده 4 - قلبى كه درخشان و نورانى است سعد خفاف ( راوى روايت ) گويد عرضه داشتم چگونه درخشان است فرمود در آن حالت و هيئتى است مانند چراغ - روشن اما قلب مهر زده و بسته قلب منافق است و اما قلب وارونه آن دل مشرك و بت پرست سپس حضرت اين آيه را خواند  أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  سورهء ملك سوره 23 ) آيا آن كس كه برو در افتاده ( در حالى كه جايى را نمىبيند ) راه را بهتر يافته يا كسى كه در حال اعتدال بر متن راه راست ميرود - اما قلبى كه در او نفاق و ايمان هست آنان گروهى هستند در طائف ( منظور مثال است ) كه اگر اجلش در حال نفاق فرا رسد در هلاكت و شقاوت است و اگر در حال ايمان بميرد نجات مىيابد .\r\n11 - خصال ج 1 ص 115 امام پنجم از رسول خدا صلّى اللَّه عليه و آله نقل مىكند كه فرمود : از نشانه‌هاى شقاوت و تيره روزى خشكى چشم و سختى دل و حرص زياد براى زندگى و گناه دنبال گناه كردن است .\r\n12 - خصال ص 115 در سفارشات و بيانات پيغمبر براى على عليهما السلام فرمود يا على چهار خصلت از اثر شقاوت است . 1 - خشكى چشم ( حالت گريه از خوف خدا در انسان نباشد ) 2 - و سختى دل 3 - آرزوى دور و دراز 4 - دوست داشتن عمر زياد .\r\n13 - علل الشرائع امير مؤمنان على عليه السلام فرمود شگفت انگيزترين اعضاء انسان قلب او است كه در او سرمايه‌ها و منابع دانش و حكمت هست و حالات ضد آن را نيز دارد . اگر در موردى اميدوار شود طمع خوارش خواهد كرد . اگر صفت طمع او را بجنبش\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nدر آورد حرص هلاكش مىكند اگر دچار نااميدى شود غم و غصه او را ميكشد . اگر خشم او را فرا رسد غضبش اوج ميگيرد . اگر بسعادت و خوشبختى برسد حفظ و نگهدارى اين نعمت را فراموش مىكند . اگر دچار خوف و هراس شود از ترس حيرت زده مىشود . اگر در امنيت و آسايش همه جانبه قرار گيرد دستخوش غفلت و خود فراموشى ميگردد . اگر نعمت تازه‌اى به او برسد سركشى مىكند . اگر دچار مصيبتى شود بيتابى او را رسوا مىكند اگر ثروتى بدست آورد طغيان و گردنكشى مىكند . اگر فقر و تهيدستى گريبان‌گيرش شد غرق اندوه مىشود .\r\nاگر گرفتار رنج گرسنگى شد زمين گير مىشود از ضعف و ناتوانى . اگر در خوردن افراط و زياده روى كند از فشار شكم ناراحت مىشود . پس بنا بر اين هر رقم كوتاهى و كند روى زيان بار و هر رقم افراط و تندروى موجب فساد و تباهى است - در ارشاد هم نيز چنين نقل شده .\r\n14 - علل الشرائع امام ششم عليه السلام به مردى فرمود اى فلانى بدان كه قلب در كشور تن آدمى نظير رهبر مقتدرى است در ميان مردم كه فرمانش لازم الاجرا باشد آيا نمىنگرى كه تمام اجزاء بدن سرباز قلب و زبان و بازگوكنندهء از دل هستند - دو چشم - دو گوش - بينى - دهان - دست‌ها - پاها - آلت تناسل - چون وقتى دل آدمى تصميم نگاه كردن را گرفت ( بفرمان او ) انسان ديده‌ها را باز مىكند وقتى ارادهء شنيدن كرد گوش آمادگى خود را اعلام مينمايد - وقتى دل ارادهء بويائى نمود منافذ بينى باز مىشود و آن بو را بقلب كه مركز احساس است مىرساند . و چون تصميم سخن گفتن گرفت زبان به حركت مىآيد . و چون ارادهء رفتن نمود پاها فعاليت مىكند . و چون خواست اعمال غريزهء جنسى كند آلت تناسلى به حركت مىافتد - پس تمام اين اعضاء و جوارح بفرمان قلب كارگزاران اويند - و سزاوار است كه افراد امت اسلامى نسبت به امام بر حق چنين باشند و تمام كارهاى آنان بفرمان او باشد ميگويم من ( مرحوم مجلسى ) در فصلّى كه مربوط به چشم پوشى از عيوب مردم است گفته حديثى از حضرت باقر عليه السلام نقل شده كه فرمود دلها ميان دو انگشت از انگشتان خدا است ( با توضيحى كه سابقا گفته شد ) تغيير ميدهد دلها را هر طورى كه بخواهد گاهى چنين گاهى چنان .\r\n15 - حضرت صادق عليه السلام از حكيم و دانشمندى ( كه دنبال حكيمى 700 فرسخ رفت براى فهميدن 7 چيز كه يكى از آنها اين جمله است ) نقل كرده كه دل كافر از سنگ سخت‌تر است .\r\n16 - خصال ج 2 ص 114 زهرى از حضرت سجاد عليه السلام در ضمن حديث طولانى نقل كرده كه حضرتش فرموده .\r\nبدان كه بنده داراى چهار چشم است . دو چشم ظاهر كه بوسيلهء آنها امور دينى و\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nدنيوى را مىبيند و دو چشم ديگر كه امر آخرت خود را بوسيلهء آنها درك مىكند ( با چشم ظاهر هم امور مربوط به زندگى دنيا را درك مىكند و هم آيات الهى و نشانه‌هاى توحيد كه در تمام موجودات اين جهان هست و معجزه‌هاى پيامبران و كلمات تدوينى و تكوينى خدا و چيزهاى ديگر كه مربوط به امور دينى است مشاهده كرده و درك مىكند و با چشم دل و درك باطنى سعادت و شقاوت واقعى و حقيقى را كه امرى است اخروى درك مينمايد ) چون بنده‌اى در اثر سعى و كوشش شايستهء فيض بيشتر الهى شد و خدا اراده كرد خيرى را در حق او چشمهاى دل او را باز مىكند در نتيجه امور غيبى و اخروى را درك مىكند ولى اگر چنين لياقتى پيدا نكرد و خداوند در حق او ارادهء ديگرى نمود قلب او را به همان حالت خودش رها مينمايد .\r\n17 - قرب الاسناد 24 امام ششم عليه السلام فرمود قلب آدمى داراى دو گوش است روح ايمان در يكى راز گوئى بخير و خوبى مىكند و شيطان هم در بارهء شرور و بدىها رازگوئى مىكند هر يك از اين دو عامل بر ديگرى چيره شد او دل را تصاحب مىكند .\r\n18 - تفسير قمى در سوره الناس ابن عباس در تفسير آيه  مِنْ شَرِّ الْوَسْواسِ الْخَنَّاسِ  گفته منظور شيطان است كه با قلب سر و كار دارد پوزى مانند پوز خوك دارد ( شايد منظور تشبيه باشد از نظر پليدى ) وسوسه مىكند آدمى را هنگامى كه توجه زياد نمايد به دنيا و چيزهائى كه خدا نمىپسندد ولى هنگامى كه در ياد خدا شد برگشته و پنهان مىشود .\r\n19 - تفسير قمى در ذيل آيه  إِلَّا مَنْ أَتَى اللَّهَ بِقَلْبٍ سَلِيمٍ  در آن روز هيچ چيز سودى ندارد بجز كسى كه با دل سالم و پاكى در محضر الهى حاضر شود . گفته است قلب سالم قلبى است كه او كه خدا را ملاقات نمايد در حالى كه در دلش جز خدا نباشد .\r\n20 - قرب الاسناد ابن جهم گويد به حضرت رضا عليه السلام عرضه داشتم . فدايت شوم دوست دارم بفهمم كه من از نظر شما چگونه‌ام ( ارزشى دارم و مورد علاقه شما هستم يا نه ) فرمود به بين من در نظر تو و در دل تو چگونه هستم .\r\n21 - قرب الاسناد حضرت صادق از امير مؤمنان عليهما السلام نقل كرده كه فرمود شك و ترديد ( در اصول اعتقادى ) و گناه و معصيت از ما نيست و با ما ارتباط ندارد چون دلهاى مؤمنين با ايمان محكم آميخته است و چون خداوند بخواهد روشن كند دل را با برنامه‌هاى آسمانى دل را باز مىكند و صاحبش در سرزمين دل بذر حكمت و دانش را مى - افشاند و حاصلش را ميگيرد .\r\n22 - امالى شيخ صدوق 239 امام ششم فرمود پدرم ميفرمود هيچ چيزى مانند گناه ويران‌كننده دل نيست . قلب آدمى كه مشغول انجام گناه شد پىگيرى مىكند تا به جائى مى\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nرسد كه دل واژگون مىشود بالاى آن پائين مىآيد و پائين او بالا مىشود ( بطور كلى ظرفيت و استعداد فراگيرى حقائق را از دست ميدهد ) در امالى شيخ طوسى همچنين آمده .\r\n23 - علل الشرائع ج 771 على بن جعفر از برادر بزرگوارش ( موسى بن جعفر ) از پدرش حضرت صادق ( ع ) نقل مىكند كه فرمود خداوند به حضرت موسى ( ع ) وحى فرمود . اى موسى به ثروت زياد خوشحال مباش - و در هيچ حالتى ذكر و ياد مرا ترك نكن زيرا ثروت زياد گناهان را از ياد انسان ميبرد و در ياد من نبودن موجب قساوت و سختى دل مىشود .\r\n24 - علل الشرائع اصبغ بن نباته از امير مؤمنان نقل مىكند كه فرمود . چشمها خشك نميشوند مگر از اثر قساوت و سخت دلى و دلها هم سخت نميشود مگر از اثر گناهان زياد .\r\n25 - مصباح الشريعه ص 3 امام ششم ( ع ) فرمود اعراب و حركات دلها بر چهار قسم 1 - رفع 2 - فتحه 3 - جر 4 - سكون . پس حالت رفعى دل در سايه ذكر و ياد خدا است فتحه دل در اثر خوشنودى از خدا است جر و حركت پائين دل در مشغول بودن به غير خدا است وقف و سكون و حركت نداشتن دل در اثر غفلت از خدا است .\r\nآيا احساس نميكنى كه چون بنده با خلوص خداوند را به عظمت ياد نمود همه رقم حجاب و موانعى كه بين او و خدايش قبلا بود بر طرف مىشود و وقتى در برابر قضاء و تقدير الهى قلبا تسليم شد و حالت رضا ، و خوشنودى از خدا داشت دل باز مىشود و يك حالت سرور و خوشحالى و آسايش سراسر قلب را فرا ميگيرد ولى اگر توجه دل به طرف امور دنيوى منعطف شد و باسباب مادى مشغول شد بهنگام نام خدا نه تنها انبساط و سرور ندارد بلكه تيره و تار و ناراحت مىشود مانند خانه خالى و ويران كه هيچ گونه آبادى و عمران و مونس و همنشينى در آن نيست و هنگامى كه از ياد خدا غفلت نمود مىبينى چگونه وقفه و سكونى در آن دل يافت مىشود و از نورانيت و روشنائى محجوب و محروم است و از اثر عدم توجه بعظمت پروردگار قساوت و تاريكى بر دل حكمفرما است بنا بر اين علامت و نشانه رفع ( حركت وسط ) سه چيز است 1 - موافق بودن و متابعت از اوامر الهى 2 - از بين رفتن مخالفت و تمرد 3 - شوق و علاقه دائمى در دل داشتن - علامت و نشانه فتحه ( اوج گرفتن دل ) هم سه چيز است 1 - توكل و اعتماد بر خدا و از غير او بريدن 2 - صدق ( راستى همه جانبه در اعتقاد و عمل ) 3 - حالت يقين و كامل شدن اعتقاد علامت وقف ( توقف و بىحركت بودن قلب ) سه چيز است 1 - احساس نكردن شيرينى و حلاوت اطاعت و عبادت 2 - توجه نداشتن بعواقب تلخ گناه و نفهميدن حرام و حلال .\r\n26 - فقه الرضا روايت شده كه در وجود بندگان خدا ظرفهاى الهى هست و آن دل است بهترين دلها پاكتر روشن‌تر و محكم‌تر آنها و پذيراتر و مهربانتر آنها است - محكم‌تر\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nدر امور دينى - پاكيزه‌تر از گناهان - مهربان‌تر نسبت به برادران .\r\n27 - تفسير عياشى هارون بن خارجه گويد به حضرت صادق ( ع ) عرضه داشتم . من گاهى خوشحال ميشوم بدون اينكه علت آن را بفهمم و منشأ و ريشه آن را نه در باره خودم و نه مربوط بمالم و نه در باره دوستانم مىبينم ( دگرگونى در آنها رخ نداده ) و همين طور گاهى ناراحت و اندوهناك ميشوم نه از جهت خود و نه از جهت مالم و نه از جهت دوستانم ( بدون جهت ) فرمود آرى چنين است . شيطان در دل انسان مشغول وسوسه مىشود و خاطرات بدى ايجاد مىكند مثلا ميگويد اگر تو در نزد خداوند ارزشى داشتى دشمنت را بر تو چيره و غالب نميكرد تو را فقير و تهيدست نمىنمود . . .\r\nآيا تو انتظار و توقعى غير از وضع گذشتگان دارى ( آنان هم گاهى تهيدست ميشدند گاهى مغلوب ميشدند گاهى بر خلاف آن ) آيا چيزى گفتند ( اعتراض و شكوه‌اى نمودند ؟ تو هم مانند آنها پايه زندگى دنيا چنين است ) اين وساوس و خاطرات است كه باعث اندوه مىشود بدون جهت و سبب . و اما آن رقم خوشحالى آن هم از جهت الهامات فرشته است در دل انسان فرشته در باطن آدمى ميگويد اگر فرضا خداوند دشمن تو را بر تو پيروز كرده و تو را نيازمند او نموده اين يك امرى است زودگذر و كوتاه مدت بشارت باد تو را به نعمتها و بخشش و عنايت ابدى خداوند و اين است معناى آيه  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا  بقره 268 .\r\nشيطان از فقر و تهيدستى شما را مىترساند و با ترغيب به كارهاى زشت وسوسه مىكند ولى خدا عنايات و بخشش را بشما وعده ميدهد .\r\n28 - تفسير عياشى سلام ميگويد در محضر امام پنجم بوده كه حمران بن اعين ( يكى از شاگردان حضرت ) وارد شد و از مسائلى پرسش كرد چون خواست برخيزد و برود عرضه داشت مطلبى هم دارم - خداوند بر عمر شما بيفزايد و بما توفيق بهره‌مندى از وجود شما عنايت فرمايد - و آن اين است كه ما وقتى در حضور شما هستيم و از بيانات شما استفاده ميكنيم . از اين محضر بيرون نميشوم مگر با يك دل مهربان و حالت خوش - نسبت به دنيا بىاعتنا ميشويم و اين زخارف و ثروتهائى كه در دست مردم است در نظر ما بىارزش جلوه مىكند ( و نبايد اينها هدف اصلى انسان باشد ) ولى وقتى در اجتماع قدم ميگذاريم و با بازار و بازرگانان مربوط ميشويم محبت و علاقه به دنيا در دل ما جا باز مىكند حضرت فرمود البته اينها حالات قلب است گاهى سخت مىشود و گاهى نرم مىشود سپس حضرت باقر ( ع ) فرمود . توجه داشته باش . اصحاب و ياران رسول خدا ( ص ) كه بحضرتش عرضه داشتند .\r\nما ميترسيم كه منافق باشيم .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nحضرت به آنان فرمود . بچه مناسبت احتمال منافق شدن و دو رو و دو چهره بودن را در خود ميدهيد معروض داشتند چون وقتى در محضر شما هستيم و تذكرات ناصحانه شما را مىشنويم حالت ترس و خوف از خدا داريم و دنيا را فراموش نمود و علاقه و دلبستگى به دنيا را از دل خود بيرون ميكنيم مثل اينكه عالم آخرت و بهشت و دوزخ را مشاهده مى - نمائيم چنين حالتى را تا وقتى در حضور شما هستيم داريم ولى هنگامى كه داخل منازل و خانه‌هاى خود ميشويم و بوى فرزندان بمشام ما ميرسد و اموال و اهل و عيال را مىبينيم حالت سابق را از دست داده و دلهاى ما دگرگون مىشود مثل اينكه اصلا خوف از خدا و زهد در دنيا در ما وجود نداشته . آيا شما در باره ما احتمال نفاق نميدهيد ؟ حضرت فرمود . هرگز . اين وضع و حال شما از اثر وسوسه شيطان است به منظور اينكه شما را به دنيا متمايل نمايد . به خدا سوگند اگر آن حالتى را كه در حضور من داشتيد و خود را بدان توصيف نموديد ادامه دهيد بمقامى خواهيد رسيد كه ملائكه با شما مصافحه مينمايد و دست ميدهد و قدرت راه رفتن بر روى آب را بدست مىآوريد . و اگر شما به هيچ نحوى گرد گناه نگرديد تا از خداوند درخواست مغفرت و بخشش نمائيد خداوند مردمان ديگرى خلقت ميفرمايد كه با گناه ارتباط داشته باشند و پس از انجام گناه درخواست بخشش از او بنمايند تا او هم آنان را بيامرزد . البته مؤمن ( با اينكه ايمان دارد ) لغزش پيدا مىكند و توبه مىكند ( مرتب دنبال گناه مىترسد ميلرزد توبه مىكند ) آيا نشنيده‌اى گفتار خداوند را -  إِنَّ اللَّهَ يُحِبُّ التَّوَّابِينَ  بقره 222 - خداوند افراد پر توبه را دوست دارد  وَ اسْتَغْفِرُوا رَبَّكُمْ ثُمَّ تُوبُوا إِلَيْهِ  هود 90 درخواست بخشش از خدا بنمائيد سپس توبه كنيد و بسوى او رجوع نمائيد .\r\n29 - تفسير عياشى عبد اللَّه بن جعفر از برادرش موسى بن جعفر ( ع ) نقل كرده كه فرمود قلب آدمى تا حقيقت را نيافته است تشويش و اضطراب دارد ولى چون به حق دست يافت سكون و آرامش مىيابد و اين آيه را قرائت نمود .  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  . . . انعام 125 - كسى كه خداوند هدايت و راهنمائى او را خواسته است سينه او را براى پذيرش اسلام و حقائقش باز و آماده مينمايد ولى كسى كه استحقاق كيفر دارد و خدا او را به خودش واگذار نموده سينه او را سخت در فشار و ناراحتى قرار ميدهد مثل اينكه با شدت به طرف بالا صعود مىكند .\r\n30 - تفسير عياشى سليمان بن خالد گويد از امام ششم ( ع ) شنيدم كه فرمود . وقتى كه خدا خير و سعادت بنده را بخواهد . نقطه روشنى در دلش قرار ميدهد و تمام روزنه‌هاى دل را باز مىكند و فرشته‌اى كه او را يارى كند بر او ميگمارد و هنگامى كه ( در اثر عدم لياقت )\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nبدى و شقاوت كسى را بخواهد نقطه تاريك و سياهى در دلش قرار داده و گوش دل او را مىبندد و شيطان گمراه‌گرى را قرين و مونس او مينمايد سپس اين آيه را تلاوت كرد -  فَمَنْ يُرِدِ اللَّهُ أَنْ يَهْدِيَهُ  . . .\r\nسليمان بن خالد هم از حضرت اين روايت را نقل كرد . با تفاوت اينكه بجاى ( نكته بيضاء نقطه سفيد ) ؟ نكته من نور نقطه روشن گفته .\r\n31 - تفسير عياشى ابى بصير از خيثمه كه گفت شنيدم از امام پنجم عليه السّلام كه مى - فرمود . قلب آدمى در تشويش و اضطراب است و تا حنجره و گلوگاه مىآيد و برميگردد تا وقتى كه نور به حق و حقيقت دست نيافته باشد ولى هنگامى كه بحقيقت رسيد قرار و آرامش مى يابد بعد حضرت انگشتانش را ( بعلامت قرار و آرامش ) بهم پيوست و سپس آيه  فَمَنْ يُرِدِ اللَّهُ أَنْ يَهْدِيَهُ  . . . تا آخر قرائت فرمود . خيثمه گويد حضرت صادق بشخصى بنام موسى بن اشيم فرمود آيا ميدانى حرج ( كه در آيه اين لفظ هست ) يعنى چه گفت . خير . حضرت انگشتانش را به كف دست چسبانيد ( به صورت مشت دست را محكم بهم آورد ) فرمود اين چنين مانند چيزى سخت و محكم بهم آمده كه در آن چيزى وارد و داخل نميشود و چيزى هم بيرون نمىآيد ( نه حالت پذيرش حقائق دارد و نه از اين دل و سينه مطالبى بيرون مىآيد ) 32 - تفسير عياشى حضرت در توضيح و تفسير گفتار الهى كه فرموده  وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ  .\r\nخداوند ميان انسان و دلش حائل و مانع مىشود . فرمود معناى مانع شدن خدا اين است كه انسان از راه گوش و چشم و زبان و دست تمايل زنجيرى پيدا كند و حتى ممكن است آن چيز را انجام دهد ولى در اعماق دلش از آن كار متنفر است و دلش او را نمى - پذيرد ميداند كه بر خلاف حق است . و در روايت هشام از حضرت صادق چنين است كه حضرت فرمود ( در معناى آيه ) كه خداوند مانع مىشود از اينكه باطل به صورت حق در نظر او جلوه كند .\r\n33 - تفسير عياشى حمزه بن طيار از امام ششم عليه السّلام نقل نمود . كه فرمود تفسير آيه  وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ  .\r\nاين است كه انسان از راه گوش و چشم و زبان و دست تمايل به چيزى پيدا كند ولى از آن عمل خوددارى مىنمايد و انجامش نميدهد و اگر فرضا از جهت شهوت و تمايل انجام دهد قلبش زشتى او را مىبيند و پذيراى آن عمل نيست و ميفهمد كه اين كار بر خلاف حق است .\r\n34 - جابر از امام پنجم عليه السّلام نقل نموده كه انسان كمال اشتهاء را به چيزى بوسيله\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nقلب خود و گوش و چشم خود احساس مىكند بطورى كه اشتياقى به غير آن چيز ندارد در نتيجه حائل و مانعى ميان او و قلبش پيدا شده كه به غير آن چيز توجهى نمايد و در خبر يونس بن عماد از حضرت صادق عليه السّلام چنين است كه فرمود ممكن است قلب انسان باور كند و يقين نمايد كه حق باطل است هميشه ( از جهت شبهات و افكارى كه در قلبش راه مىيابد تصور كند كه حق و حقيقت از بين رفت و ديگر طرفدارى ندارد و حالت ياس و نوميدى در او پيدا شود ) ولى ممكن نيست اعتقاد بحقانيت و صحيح بودن باطل پيدا كند ( ميداند كه باطل گر چه قدرت را بدست آورده ولى هر چه هست بالاخره باطل است و حق نيست ) و سليمان بن خالد هم از حضرت صادق اين روايت را نقل كرده ولى بجاى ( نقطه بيضاء ( سفيد ) نقطه نور ( روشنى ) نقل نمود .\r\n35 - تفسير عياشى عمرو بن مقدام از امام ششم عليه السّلام نقل مىكند كه فرمود فقط شيعيان ما هستند كه داراى چهار چشم ميباشند . چشمى در سر و چشمى هم در دل دارند البته تمام مردم چنين هستند ولى خداوند چشم دل شما را باز نموده ولى چشم دل آنان كور است .\r\n36 - مجالس مفيد - از امام ششم كه فرمود دلهاى خود را مانند دريا وسيع و پاكيزه نمائيد كه پاكيزه‌ترين دلها دلى است كه در آن افكار وحشت زا كه موجب نارضايتى انسان از تقديرات الهى باشد . راه نيابد و هنگامى كه قلب شما چنين حالتى را پيدا كرد هر خواسته‌اى كه داريد از خدا بخواهيد ( دعاى شما مستجاب مىشود ) - الفاظ اين حديث مشوش و جملاتش خيلى روشن نيست ولى احتمال اين معنا كه گفته شد بهتر ميرود و تطبيق اين معنا با متن مناسبتر است .\r\n37 - غوالى اللئالى انس بن مالك از رسول خدا صلّى اللَّه عليه و آله نقل نموده كه داود پيغمبر در مناجاتش با خدا عرض كرد . خداوندا هر سلطانى خزانه‌اى دارد خزائن سلطنتى تو كجا است ؟ خداى بزرگ فرمود . من خزانه‌اى دارم كه از عرش بزرگتر ، از كرسى وسيع‌تر .\r\nاز بهشت خوش‌بوتر . از ملكوت بالا آراسته‌تر است زمين آمادهء آن معرفت و بينش است آسمانش ايمان آفتابش شوق و علاقه ماه تابانش محبت و دوستى . ستارگانش افكار و خاطرات نيك ابر پرمايه‌اش عقل و تفكر باران سودمندش رحمت و فيوضات الهى و ثمرهاى نفيسش اطاعت و بندگى و ميوهء بندگى حكمت و روشنى است و اين خزانه داراى چهار در است :\r\n1 - علم و دانش 2 - حلم و بردبارى 3 - صبر و پايدارى 4 - رضا و خشنودى - و او قلب است .\r\n38 - كافى ج 8 ص 167 صباح حذاء از ابى اسامه نقل مىكند كه گفت همسفر و هم\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nكجاوه حضرت صادق بودم . فرمود اى ابا اسامه قرآن بخوان شروع نمودم بسوره‌اى از قرآن و خواندم ديدم حضرت منقلب شد و گريست سپس فرمود اى ابا اسامه دلهاى خود را با ذكر خدا سيراب و شاداب نمائيد و بترسيد از نقطه‌هاى ( ظلمت ) كه گاهى حالتى در دل پيدا مىشود كه دفعاتى يا ساعاتى ( البته ترديد از صباح است كه راوى خبر است ) نه ايمان در آن دل هست نه كفرى مانند پارچهء كهنه و يا استخوان پوسيده . اى ابا اسامه آيا چنين نيست كه گاهى متوجه ميشوى كه در دلت نه خيرى هست و نه شرى ؟ ( يك حالت وقفه‌اى در آن هست ) و نميدانى كه دل كجا است ؟ عرض كردم آرى چنين است و مىبينم ديگران همچنين حالتى پيدا مىكنند . فرمود هنگامى كه به اين عارضه مبتلا شديد خداى متعال را ياد نمائيد و بترسيد از نقاط و عوارض بد دل چون وقتى خداوند ارادهء خيرى در بارهء بنده‌اش نمايد در دلش ايمان را تثبيت مينمايد و وقتى غير اين را بخواهد غير ايمان را در دلش قرار ميدهد . عرض كردم فدايت شوم غير ايمان را يعنى چه و چيست او ؟ فرمود در صورتى كه كفر را اراده نمايد كفر را قرار ميدهد .\r\n39 - اسرار الصلاة از پيغمبر صلّى اللَّه عليه و آله نقل شده كه فرمود قلب شخص با ايمان صاف و در آن چراغ روشنى است . و قلب كافر تاريك و سياه و وارونه است .\r\nو از سفيان بن عيينه نقل شده كه گويد از حضرت صادق پرسيدم آيهء  إِلَّا مَنْ أَتَى اللَّهَ بِقَلْبٍ سَلِيمٍ  - فرمود قلب سالم قلبى است كه بهنگام ملاقات خدا چيزى و كسى بجز خدا در آن نباشد و فرمود : هر دلى كه در آن شك و ترديدى و يا شركى باشد آن دل از ارزش ساقط است و غرض از زهد و بىاعتنائى به دنيا كه زاهدان دارند اين است كه دلهاشان فقط توجه به وظائف دينى و امر اخروى داشته باشد و پيامبر اسلام صلّى اللَّه عليه و آله فرمود اگر شياطين در اطراف دل آدمى در گردش و تماس نبودند انسان حقايق ملكوت و عالم بالا را مشاهده مىنمود .\r\n40 - نوادر راوندى موسى بن جعفر از پدران بزرگوار خود عليه السّلام نقل مىكند از رسول خدا ( ص ) كه فرمود : دلها چهارگونه است : 1 - دلى كه در آن ايمان هست ولى قرآن نيست 2 - دلى كه در آن هم قرآن هست و هم ايمان . 3 - دلى كه در آن قرآن هست ولى ايمان نيست 4 - دلى كه در آن نه قرآن هست و نه ايمان . اما اولى مانند خرماى نارسى است كه خوش مزه هست ولى عطر و بو و خاصيت ندارد و دومى مانند ظرف عطر است كه اگر باز شود خوش‌بو است و اگر پر گردد باز هم خوش‌بو است و سومى مانند ميوهء آس است ( يكنوع درختى كه ميوه‌اش بوى خوشى دارد ولى بد طعم است ) و چهارمى مانند حنظل است كه هم بد بو و هم بد مزه است . و به همين سند از رسول اكرم صلّى اللَّه عليه و آله\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nنقل كرده كه فرمود خداوند ظرفهائى در زمين دارد پس بهترين آنها پاكيزه‌تر آنها و لطيف‌تر آنها و محكم‌تر آنها است و اين ظرفها عبارت از دلها و قلوب است ( كه هر يك ظرفيتى دارد ) اما موردى كه اين دلها بايد رقيق و مهربان باشد در مورد برادران ايمانى است و موردى كه بايد محكم و سخت باشد در مورد طرفدارى از حق است كه از هيچ ملامت و سرزنشى در راه خدا باك ندارد و اما پاكيزه بودن يعنى از گناهان پاكيزه باشد توجه قلبى به خدا و دل را بسوى او فرستادن مفيدتر از اين است كه با اعمال بىروح اعضاء و جوارح را برنج و زحمت افكندن حضرت عسكرى امام يازدهم عليه السّلام فرمود هنگامى كه دلها آمادگى و نشاط دارد حقائق و مطالب حكمت آميز را هر چه ميتوانيد در آن بسپاريد و در مواقعى كه آمادگى ندارد از آنها توديع نموده و رها كنيد .\r\n41 - نهج البلاغه حكمت 108 امير مؤمنان عليه السّلام فرمود : قطعهء گوشتى به رگهاى بدن انسان آويخته كه آن شگفت انگيزترين چيزى است كه در انسان هست و آن قلب است كه براى آن استعداد فراگيرى حكمت و كمال هست و استعداد گرفتن خلاف آنها را هم دارد .\r\nاگر حالت اميد پيدا كند طمع خوارش مىكند . اگر موجبات رضايت و خرسندى برايش فراهم شود خويشتن دارى را فراموش مينمايد . اگر ترس او را فرا گيرد احتياط و مراقبت مشغولش ميسازد . اگر ايمنى و آسايش او توسعه يابد غفلت او را ميربايد . اگر نعمت تازه‌اى ( ثروت - مقام ) را بدست آورد تكبر و خود بينى او را فرا گيرد . اگر دچار مصيبتى شود بىتابى او را رسوا مىكند . اگر مالى بدست آورد طغيان و سركشى مىكند . اگر تهيدستى او را بيازارد بلاء و سختى گرفتارش كند . اگر گرسنگى زياد ببيند ضعف و ناتوانى زمين‌گيرش كند . اگر پرخورى نمايد شكم بارگى ناراحتش كند . پس هر كوتاهى از حد براى او زيان بار است و هر رقم زياده روى موجب فساد و تباهى است و باز فرموده ( حكمت 193 ) قطعا دلها را خواهشى هست و حالت روى آوردن و روى گردانى دارند . پس شما از طريق خواسته دلها به آنها روى آوريد و از راه روى آوردن آنها وارد شويد ( براى تعليم و تربيت دلها از طريق تمايلات آنها اقدام كنيد و بكارهائى كه از آنها ناراحتند اجبار ننمائيد ) چون در صورت اجبار دلها كور مىشوند . ( ميگريزند و آمادگى را از دست ميدهند ) .\r\nو در حكمت 91 فرمود دلها خسته ميشوند همان طورى كه بدنها خسته ميشوند پس شما براى دلها مطالب نو و تازه بدست آوريد ( تا نشاط يابند ) و در حكمت 388 فرمود : آگاه باشيد از جمله گرفتاريها فقر و تهيدستى است . سخت‌تر از تنگدستى بيمارى بدن است .\r\nبدتر از بيمارى تن بيمارى دل است . آگاه باشيد كه ثروت و توانگرى از نعمتهاى الهى است .\r\nبهتر از ثروت سلامت بدن است و بهتر از صحت و سلامتى بدن تقوى و پرهيزكارى قلب\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nاست .\r\n42 - عدة الداعى از رسول اكرم صلّى اللَّه عليه و آله نقل شده كه فرمود در كنار هر دلى شيطانى كمين كرده هنگامى كه نام خدا برده شود پنهان شده و ناپديد ميگردد ولى اگر ياد خدا را ترك كرد آن دل را ميگيرد و به خود مىكشد گمراه نموده و ميلغزاند و بطغيان و سركشى واميدارد .\r\n\r\nباب 45 اين فصل در بارهء درجات و مراتب نفس و در اينكه نبايد به او اعتماد نمود . و آراسته‌گى او چيست و چه چيزهائى براى او جلوه و زيبائى دارد . و معناى جهاد اكبر و بزرگترين پيكار . و حساب كشيدن از خويش . و مبارزه با نفس و گرد لذت‌ها و كامجوئىها نگشتن و در فكر غذاها و خوراكهاى گوناگون نبودن است\r\n. اما آيات قرآنى بقره 212 زندگى اين جهان در نظر كفار آراسته و زيبا مىآيد آل عمران 14 در نظر مردم زينت داده شده علاقه و خواسته‌هاى نفسانى از زنان و پسران و هميانهاى زر و سيم اسبهاى با نشان و چهار پايان و مزارع و كشتزارها ولى اينها همه متاع زندگى دنيا است و نزد خدا منزل و بازگشت خوبى است .\r\nانعام 122 كردار كافران اين چنين در نظرشان جلوه‌گر شده توبه 38 كردار بدشان در نظر آنان زيبا مىآيد .\r\nيونس 12 براى مردم اسراف‌كننده كردارشان اين طور زيبا جلوه مىكند .\r\nيوسف 53 و من خودستائى نكرده و نفس خويش را از عيب مبرا نميدانم زيرا نفس اماره انسان را به كار زشت واميدارد مگر اينكه لطف خداوندى مددكار باشد كه خداى من آمرزنده و مهربان است .\r\nرعد 33 بلكه در نظر كفار مكر و حيله‌شان جلوه‌گر شده و از راه خدا باز ماندند و هر كس را خدا گمراه كند ديگر راهنمائى ندارد .\r\nابراهيم 22 و هنگامى كه حكم و فرمان خدا به پايان رسيد شيطان گويد . خدا بشما وعدهء حق و راست داده و من وعدهء دروغى در نتيجه بر خلاف وعدهء رفتار نمودم و من هيچ گونه سلطه و اجبارى بر شما نداشتم . بجز اينكه دعوت كردم شما را به اين كارها شما هم پذيرفتيد بنا بر اين حق سرزنش از من نداديد و بايد خويشتن را ملامت كنيد .\r\nمن نميتوانم بفرياد شما برسم و شما هم بفرياد من نميرسيد من خود كافر شدم به آن چيزى شرك ورزيدند ( من خود معتقد نبودم به آن چيزهائى كه شما را به آن دعوت ميكردم )\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nطه 96 و نفس من اين چنين فتنه انگيزى را در نظرم جلوه‌گر ساخت .\r\nحج 78 و جهاد و مبارزه كنيد ( با نفس و دشمن ) در راه رضاى او او است كه شما را براى دين خود برگزيده .\r\nعنكبوت 6 و 69 هر كس جهاد و كوشش كند همانا براى سود خود كرده است البته خدا از جهانيان بىنياز است و آنان كه در راه ما بجان و مال خود جهاد و كوشش كردند قطعا آنان را به راه خويش هدايت مينمائيم و هميشه خدا با نيكوكاران است .\r\nفاطر 8 آيا كسى كه اعمال زشتش زيبا جلوه‌گر شده و كار زشت را نيك مىپندارد . . .\r\nمؤمن 37 و اين چنين در نظر احمقانه فرعون عمل زشتش زيبا مينمود و راه حق و خداپرستى بر او مسدود شد و حيله و تدبير فرعون جز بر زيان و هلاكتش نبود .\r\nحشر 18 اى افراد با ايمان از خشم خدا بترسيد و هر كس بايد بنگرد كه براى فرداى قيامت چه چيز اندوخته است و بترسيد از غضب الهى قطعا خداوند به آن چه انجام مىدهيد آگاه است .\r\nقيامه 2 سوگند بنفس ملامت‌گر انسانى ( وجدان بيدارى كه در مقابل عمل زشت آدمى را سرزنش مىكند ) .\r\nفجر 27 - 30 اى نفس قدسى مطمئن و اى دل آرامش يافته ( به ياد خدا ) بحضور پروردگارت باز آى كه تو خشنود از خدا و او هم از تو راضى . باز آى و در صف بندگان من در آى و در بهشت من داخل شو .\r\nشمس 7 - 10 - قسم بنفس انسانى و آنكه او را نيكو بيافريد و به او شر و خير را الهام نمود . هر آن كس كه نفس ناطقه خود را از گناه و كارهاى زشت پاكيزه نمود قطعا رستگار شد و هر كه او را به كفر و گناه آلوده ساخت البته زيانكار خواهد بود .\r\n\r\nو اما اخبار و روايات\r\n1 - عده الداعى رسول اكرم صلّى اللَّه عليه و آله فرمود : سرسخت ترين دشمن تو همان نفس تو است كه در ميان دو پهلويت قرار گرفته .\r\n2 - معانى الاخبار در ضمن سفارشاتى كه پيغمبر به ابى ذر دارد فرمود : بر خردمند لازم است كه اوقات خود را به سه قسمت تقسيم نمايد . يك قسمت بپردازد به مناجات با پروردگار يك قسمت بپردازد به حساب خود و بررسى اعمالى كه انجام داده يك قسمت هم در بارهء نعمت‌هائى كه خداوندش به او ارزانى داشته و در آثار حكمت او انديشه نمايد .\r\n3 - امالى صدوق و معانى الاخبار - امير مؤمنان فرمود هر كس احساس نقص و كمبودى\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nو كوتاهى در خود ننمايد هواى نفسش بر او چيره خواهد شد و كسى كه بجاى تكامل و ترقى در تنزل و عقب رفتن باشد . مرگ براى او بهتر است .\r\n4 - امالى مفيد و امالى طوسى . . . حضرت صادق عليه السّلام فرمود بيدار باشيد . خود حساب كارهاى خود را بنمائيد پيش از آنكه بپاى حساب كشيده شويد كه در قيامت 50 باز داشت گاه هست و هر يك هزار سال به طول ميانجامد سپس اين آيه را خواند (  فِي يَوْمٍ كانَ مِقْدارُهُ أَلْفَ سَنَةٍ  سجده 5 ) در روزى كه مقدار طول زمانش هزار سال است .\r\n5 - امالى طوسى ابى حمزه ثمالى از حضرت سجاد عليه السّلام نقل مىكند كه حضرت مكرر ميفرمود اى فرزند آدم هميشه در خير و خوبى هستى تا وقتى كه واعظ و نصيحت‌گرى از درون نفس خود داشته باشى و يكى از كارهاى مهمت حساب از خويشتن باشد و خوف و ترس از خدا روش تو باشد و حزن و اندوه ( راجع به عاقبت ) از تو جدا نشود . فرزند آدم قطعا خواهى مرد و برانگيخته شده و بازداشت در برابر خداى متعال خواهى شد و بازپرسى ميشوى پس جواب را آماده كن سرائر و مجالس مفيد هم مانند اين روايت را نقل نموده‌اند .\r\n6 - امالى طوسى در ضمن توصيه و سفارشاتى كه امير المؤمنين بفرزندش حسن مجتبى عليه السّلام نموده چنين است اى فرزندم مؤمن بايد اوقاتش سه قسمت باشد : قسمتى در مناجات پروردگار صرف نمايد قسمتى در حساب اعمال انجام‌شدهء خود قسمتى هم بامور دنيوى و بهره بردن از لذت‌هاى جسمى با مراعات حدود شرعى و عرفى ( بهره‌مندى از لذائذ در مواردى كه شرع اجازه داد و پسنديده باشد ) و براى شخص با ايمان چاره‌اى نيست بجز اينكه حركتش به طرف اين سه چيز باشد : 1 - براى تامين لوازم معاش و زندگى 2 - براى انجام دادن وظائف مربوط به معاد و قيامت 3 - براى بهره‌مندى از لذت‌هاى جسمى در موارد غير حرام .\r\n7 - معانى الاخبار امام هفتم از پدرانش از امير مؤمنان عليه السّلام كه فرمود رسول اكرم صلّى اللَّه عليه و آله گروهى را براى جنگ بسيج فرمود وقتى كه برگشتند فرمود آفرين بسربازانى كه جهاد و جنگ كوچك را به پايان رسانيدند و جهاد بزرگتر براى آنان مانده است عرض شد جهاد اكبر كدام جهاد است ؟ فرمود جهاد و مبارزه با نفس سركش - سپس فرمود بهترين جهادها جهاد كسى است كه با همان نفسى كه همراه او است جهاد نمايد - در اختصاص همچنين است .\r\n8 - نوادر راوندى هم اين طور نقل نموده فقط جملهء آخرى را ( از سپس ببعد ) نقل نكرده است .\r\n9 - تفسير قمى در ذيل آيهء 6 عنكبوت  وَ مَنْ جاهَدَ  يعنى كسى كه جهاد و مبارزه نمايد با نفسش در مواقع شهوت و لذت و گناهان  فَإِنَّما يُجاهِدُ لِنَفْسِهِ  . . . همانا سود و\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nنتيجهء اين جهاد براى خود اوست و خدا از همگان بىنياز است .\r\n10 - تفسير قمى امام پنجم عليه السّلام در تفسير آيهء 5 يونس  لِلَّذِينَ أَحْسَنُوا الْحُسْنى وَ زِيادَةٌ  براى نيكوكاران پاداش نيك هست با اضافه و زيادى - فرمود اما پاداش نيك همان بهشت است و اما اضافه و زيادى به اين معنا كه آنچه در دنيا به آنان نعمت ارزانى داشته حساب آن نعمت‌ها را در جهان آخرت از آنها نمىكشد و بهره اين جهانى و آن جهانى را براى آنها جمع مىكند و پاداش كارهاى نيك و بهتر آنها را در دنيا و در آخرت به آنان عنايت ميفرمايد كه در آن آيه فرموده و لا يرهق . . . چهرهء آنان را غبار اندوه و ذلت و خوارى نخواهد گرفت آنان همان بهشتيانند كه هميشه در آنجا هستند .\r\n11 - امالى طوسى در ضمن نامه‌اى كه امير مؤمنان براى مردم مصر نوشت و همراه محمد بن ابى بكر ( كه براى استاندارى مصر اعزام شده ) بود چنين آمده است فرمود بر شما باد به تقوى و پرهيزكارى كه تقوى تمام خوبىها را بدنبال دارد و از طريق غير آن خير و نفع واقعى نيست و بوسيلهء او خير دنيا و آخرت را ميتوان بدست آورد خداوند در قرآن ( نحل 30 ) ميفرمايد ( به اشخاص با تقوى گفته مىشود پروردگار شما چه چيز نازل فرموده ( و چه چيز داده است ) گويند خير و خوبى براى افراد نيكوكار پاداش نيكى در اين جهان هست ولى خانهء آخرت بهتر است و سر منزل پرهيزكاران بسيار خوب است بدانيد اى بندگان خدا كه مؤمن سه رقم پاداش عمل دارد ( توضيح كاملى در بيان اين سه چيز در اين روايت داده نشده شايد منظور 1 - پاداش دنيوى 2 - ثوابهاى اخروى 3 - لذت از رضوان اللَّه و احساس خشنودى خداوند كه بزرگترين پاداش است ) يا به منظور تحصيل خير و خوبى كه قطعا خداوند پاداش عملش را در اين جهان هم به او خواهد داد خداوند در بارهء ابراهيم عليه السّلام كه فرموده ( ما پاداش ابراهيم را در دنيا عنايت نموده‌ايم و در آخرت هم مسلما از شايستگان است عنكبوت 27 ) بنا بر اين كسى كه اعمال و كارهايش را براى خدا و در راه خدا قرار دهد خدا هم پاداش هر دو جهان به او عطا ميفرمايد و كارهاى مهم او را كفايت كرده و عهده‌دار است و باز هم فرموده ( اى بندگان با ايمان من تقواى الهى داشته باشيد براى نيكوكاران پاداش نيك هست با اضافه ) پاداش نيك همان بهشت است و زيادى و اضافه نعمت‌هاى اين جهان و خداوند با لطف خود با هر عمل نيكى كه از انسان صادر مىشود سيئه و گناه او را مىآمرزد كه او فرموده است ( اعمال نيك اعمال بد را از بين ميبرد ( موجب آمرزش گناهان مىشود ) و اين بشارت پندى است براى آنانى كه در ياد او هستند هود 114 ) همين طور لطف الهى شامل حال آنان هست تا اينكه روز قيامت فرا رسد و كارهاى نيك آنان كه محاسبه مىشود خداوند در مقابل هر يك كار خوب 10 برابر\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nتا 700 برابر به آنان پاداش خواهد داد كه فرمود ( اين عنايت پاداشى است از پروردگار تو بخششى كه روى حساب است سورهء نباء 36 ) و فرموده ( براى آنان پاداش مضاعف و چند برابر در مقابل عملشان هست و آنان در غرفه‌هاى بهشتى در امن و امانند سورهء سباء 37 ) بنا بر اين در اين گونه پاداشهاى جاودانه تمايل داشته باشيد - خدا شما را رحمت نمايد و براى او عمل كنيد و يك ديگر را وادار كنيد و بدانيد اى بندگان خدا كه افراد با تقوى هم خير و سود اين جهان و هم سود جهان ديگر را بدست آورده‌اند . با دنيا داران و اهل دنيا در استفاده از لذائذ اين جهان شريك و هم بهره‌اند ولى اهل دنيا در لذائذ اخروى با آن شركت ندارند . خداوند مقدارى كه كفايت زندگى آنان را بنمايد براى آنها مباح و مجاز دانسته و در آيهء 31 از سورهء اعراف فرموده (  قُلْ مَنْ حَرَّمَ زِينَةَ اللَّهِ  . . . بگو اى پيغمبر چه كسى زينت‌هاى خدا دادى را كه براى بندگان خود آفريده حرام كرده و از صرف رزق و روزى حلال و پاكيزه منع كرده بگو اين نعمتها در دنيا براى اهل ايمانست و در آن جهان خالص ( در بست و منحصرا براى مؤمنين و يا از كدورات اين جهانى خالص شده و براى آنان خواهد شد ) ما آيات خود را براى اهل دانش چنين روشن بيان ميكنيم ) آنان ( اهل تقوى ) از منازل و خانه‌هاى خوب و همچنين از خوردنىهاى خوب بهره‌مند هستند با اهل دنيا در دنياى آنها شريك و برابرند از پاكترين غذاهائى كه آنها ميخورند اينان هم ميخورند و آشاميدنىهاى پاك را مىآشامند و بهترين لباسها ميپوشند و در بهترين خانه‌ها سكونت مينمايند و با بهترين همسرها ازدواج ميكنند و از بهترين وسيله سوارى استفاده مينمايند ( با مراعات شرائط زمان و محيط و وظائف اجتماعى ) خلاصه در استفاده از لذائذ دنيوى با اهل دنيا همراه و همگام هستند و در عين حال در فرداى قيامت آنان در جوار رحمت و همسايه خدا هستند و تمناى آنان را خداوند عنايت ميفرمايد و خواسته و دعاى آنان رد نميشود و از نصيب و بهره لذائذ آنها چيزى كم نميگردد . اى بندگان خدا . كسى كه عقل و خردى داشته باشد به اين گونه چيزها اشتياق و علاقه دارد و تقوى و پرهيزكارى به اين عمل وادار مىكند و البته هيچ قدرت و نيروئى انسان ندارد مگر بعنايت الهى .\r\n12 - امالى طوسى امير مؤمنان عليه السّلام از رسول خدا صلّى اللَّه عليه و آله نقل مىكند كه فرمود خداوند متعال حدودى را براى شما مقرر فرموده از آن حدود و مقررات تجاوز ننمائيد و دستوراتى بر شما فرض و واجب نموده آن فرائض را انجام دهيد و ناديده نگيريد و سنت و راه و روشى را در پيش پاى شما نهاده آن سنت را متابعت و پيروى نمائيد و از امورى شما را باز داشته و ما بين شما و آن گونه چيزها حريم و پرده و مانعى قرار داده ( آنها را ممنوع نموده ) آن پرده‌ها را برنداريد و به آن حريم‌ها تجاوز نكنيد و از يك دسته كارها صرف نظر و سكوت نموده\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nاز جهت رحمت و لطفى كه نسبت بشما دارد ( نخواسته شما را به زحمت و رنج افكند ) نه از جهت فراموشى و توجه نداشتن خدا پس شما خود را در آن گونه چيزها تكليف نكنيد و به زحمت نيفكنيد در امالى مفيد همچنين نقل شده است .\r\n13 - فقه الرضا - حضرت رضا فرمود اين روايت براى ما نقل شده كه سيد و بزرگ ما رسول خدا صلّى اللَّه عليه و آله يكى از ياران خود را كه براى جنگى اعزام فرموده بود بعد از مراجعت از آن جنگ مشاهده فرمود در حالى كه گرد و غبار سفر در او ديده ميشد و اسلحه جنگ را برداشت و به طرف منزل خود ميرفت . پيغمبر فرمود از جنگ كوچك ( پيروزمندانه ) برگشته و بسوى جنگ بزرگتر ميروى - به حضرت عرض شد آيا جهاد و جنگى مهم‌تر از جنگ با شمشير هست ؟ فرمود آرى جنگ انسان با نفس سركش خود و براى ما روايت شده در تفسير آيه  فَاعْتَبِرُوا يا أُولِي الْأَبْصارِ  - پند و عبرت بگيريد اى صاحبان بينش - پيش از اينكه شما خود مايه عبرت ديگران شويد و باز اين روايت را دارم - كه ناراحتى در امور دين گناهان انسان را از بين ميبرد و باز روايت شده است كه زمان گرفتاريها وقت بخشش و آمرزش گناهان است و مردى از من سؤال كرد . چه چيز خير و خوبى دنيا و آخرت را براى انسان تامين مىكند ؟ به او گفتم با نفس سركش خود مبارزه كن .\r\n14 - مصباح الشريعه حضرت صادق عليه السّلام فرمود . كسى كه دل خود را از فراموشى و غفلت از ياد حق باز دارد و نفسش را از شهوت و خواسته‌هاى بى جا و عقل و فكرش را از بلاى جهل و نادانى باز دارد ( مراقبت و مراعات اين كارها را بنمايد ) چنين شخصى از گروه بيداران و آگاهان است و كسى كه مراقب باشد در اعمالش و كردارش هواى نفس دخالت نكند ( عملش خالص براى خدا باشد ) و در دين از بدعت و خود راى بودن اجتناب نمايد و اموال خود را از حرام نگه دارد چنين شخصى از صلحا ، و شايستگان است رسول اكرم صلّى اللَّه عليه و آله فرمود تحصيل علم و دانش بر هر مرد و زن مسلمان واجب و لازم است و اين علم و معرفتى كه بر هر كس واجب است عبارت است از علم نفس و شناخت خويشتن بنا بر اين انسان بايد هميشه در حال شكر و سپاسگزارى باشد يا حالت عذر خواستن و معذرت خواهى داشته باشد به اين معنى كه اگر كارها و اعمالش مورد قبول حق قرار گرفت اين خود فضل و كرمى است و اگر مردود شد و پذيرفته نشد عدالت محض است نه اينكه در حق او ستم شده باشد و حركت در مسير اطاعت و فرمانبرى را با توفيق الهى بداند و همچنين خوددارى از گناه و معصيت را بحفظ و نگهدارى خدا ببيند و البته اساس و پايه اينها همه به اين است كه انسان در خود احساس فقر و نياز به خدا را نموده و محتاج به او بداند و خود را در برابر او ترسان و فروتن ببيند و رمز و كليد اين حالت . بازگشت به خدا و توبه و انابه است با كوتاه كردن\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nآرزوهاى دور و دراز بوسيله ياد مرگ و هميشه در نظر گرفتن آن و ايستادن و بازداشت در آن جهان براى حساب . چون در اين گونه شناخت و معرفت آسايش و آزادى از هر گونه قيود بى جا و رهائى از چنگال دشمن و سلامت نفس و روح از پليديها و خالص نمودن عبادت و طاعت بتوفيق خدا هست و ريشه اينها اين است كه فرض شود عمر و مدت زندگانى يك روز است كه پيغمبر صلّى اللَّه عليه و آله فرمود دنيا يك ساعت است و آن يك ساعت را براى اطاعت صرف كن و راه شروع و ابتداء اين سير و سلوك معنوى خلوت با خويش و هميشه در فكر و انديشه بودن است و خلوت با خويشتن بستگى دارد بقناعت و رها كردن آنچه كه در زندگى انسان زيادى است ( اكتفا نمودن بلوازم اوليه زندگى و معاش ) و موفقيت در فكر و انديشه با فراغت و خود را به دنيا مشغول نكردن بدست مىآيد و پايه و اساس فراغت و آسودگى فكر . زهد و دل نبستن به دنيا است و نتيجه و كمال زهد تقوى و پرهيزكارى است و راه تقوى هم خوف و خشيت است و نشانه ترس بزرگ دانستن خدا است و از طريق پاك و خالص كردن اعمال و ترس از خدا و مراعات احتياط و خوددارى از حرام‌ها و خوف و ترس هم بستگى بعلم و معرفت دارد كه خداوند متعال فرمود ( فقط علما و دانشمندان و اهل معرفت از خدا ميترسند سوره فاطر 28 ) .\r\n15 - مصباح الشريعه امام ششم فرمود خوشا به حال آن بنده‌اى كه براى رضاى خدا با خواسته‌هاى نفس خود بجنگد و كسى كه با حمله پىگير سپاه نفس سركش را از پاى درآورد .\r\nبه رضايت و خشنودى خدا نائل مىشود و كسى كه از حكم عقل و خرد سرپيچى نكرده و نفس سركش و خواسته‌هاى او را در برابر عقل تسليم نمايد و با كوشش هر چه بيشتر و تواضع و فروتنى در ميدان عبادت پروردگار و خضوع در برابر خدا چنين شخصى به رستگارى كامل و بزرگى دست يافته است و هيچ پرده و حجابى ميان بنده و خدا تاريك‌تر و وحشتناكتر و خطرناكتر از نفس سركش و خواسته‌هاى آن نيست و براى نابود كردن آن هيچ اسلحه‌اى برنده‌تر از نياز و احساس احتياج به او و ابراز انكسار و گرسنگى و تشنگى در طول روز ( روزه داشتن ) و شب‌زنده‌دارى نيست كه اگر در چنين حالى بميرد شهيد مرده است و اگر زنده بماند و در اين روش استقامت و پايدارى نمايد پايان كارش برضوان اكبر و خشنودى خدا منتهى خواهد شد خداى متعال فرمود . آنان كه در طريق جلب رضاى ما جديت و كوشش نمايند ما هم دست آنان را گرفته و به راه خود آنها را راهنمائى ميكنيم و قطعا خداوند با نيكوكاران است سوره عنكبوت 69 .\r\nو چون ديدى كسى را كه سعى و كوشش او از تو بيشتر است خود را توبيخ و ملامت نما و با ديده سرزنش به خود بنگر و خويشتن را بكوشش بيشتر از آن وادار كن و افسار كشنده‌اى\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nاز دستورات و اوامر الهى و دهنه باز دارنده از نواهى او براى نفس خويش قرار بده ( كه هميشه به طرف انجام اوامر كشيده شود و از حرامها و گناهان باز داشته شود ) و با كمال مراقبت سوق و حركتش را كنترل نموده و منظم نما مانند كسى كه مركب تند رو را تربيت نموده كه هيچ گامى بر نميدارد مگر ابتدا ، و انتهايش را حساب كرده و سير و حركتش را در نظر دارد و رسول اكرم صلّى اللَّه عليه و آله به حدى در عبادت كوشا بود و بقدرى نماز ميخواند كه پاهاى مباركش ورم كرده و آماس مينمود و در پاسخ اصحاب ميفرمود آيا نبايد بنده سپاسگزارى باشم البته منظور حضرت توجه دادن امت بود بوظايف خود بنا بر اين هيچ گاه از جديت و كوشش غفلت و مسامحه ننمائيد و در هيچ حال از عبادت و بندگى و زحمت و سعى كوتاهى نكنيد . آگاه باش اگر لذت و شيرينى عبادت خدا را درك كنى و خير و بركات آن را ببينى نورانيت و روشنائى او را در خود جلوه گر بدانى لحظه‌اى از آن خوددارى نمىكنى اگر چه بدنت قطعه قطعه شود و هيچ كس از عبادت روى گردان نمىشود مگر اينكه از فوائد و جايزه‌هاى آن كه توفيق و عصمت الهى باشد محروم و بىبهره مانده است به ربيع بن خثيم گفته شد . شما چرا شبها نمىخوابى ؟ پاسخ داد . از شبيخونها و ناراحتىهاى آينده ميترسم .\r\nكسى كه از شبيخون و حمله‌هاى غافلگير بترسد نبايد بخوابد .\r\n16 - تفسير امام عسكرى رسول خدا صلّى اللَّه عليه و آله فرمود آيا خبر ندهم شما را به كسى كه از تمام زيركان زيركتر است و كسى كه از همه احمق‌ها احمق‌تر است ؟ عرضه داشتند . بفرمائيد .\r\nفرمود . زيركتر زيركان كسى است كه از خود حساب بكشد و براى جهان ديگر كار كند و احمق‌ترين احمقها كسى است كه دنبال هوا و خواسته‌هاى نفسانى بگيرد و از خدا توقع‌هاى بى جا و آرزوهاى پوچ داشته باشد . مردى در آنجا بامير مؤمنان عرض كرد چگونه انسان از خودش حساب بكشد ؟ فرمود به اين ترتيب كه وقتى صبح مشغول كارها شد و روزش را بپايان رسانيد نفس خويشتن را مورد خطاب و بازپرسى قرار دهد و به او بگويد اى نفس . اين روز گذشته فرصتى بود كه از كف تو رفت و هرگز بر نميگردد و خداوند هم از تو مىپرسد كه اين وقت گرانبها را در چه چيز صرف نمودى ؟\r\nبنا بر اين ( ببينم ) چه عملى در اين روز گذشته انجام داده‌اى ؟ آيا در ياد خدا بوده‌اى و حمد و سپاس نعمتهاى او را بجا آورده‌اى آيا حق برادر دينى خود را ايفا نموده‌اى ؟\r\nآيا گرفتارى او را بر طرف كرده‌اى ؟ و در نبودن او مراقب و سرپرست خانواده و فرزندان او بوده‌اى ؟ آيا بعد از مرگ او در فكر بازماندگان او بوده‌اى ؟ آيا با استفاده از موقعيت و قدرت خود از غيبت و بدگوئى دنبال او جلوگيرى كرده‌اى ؟ آيا براى كمك و يارى مسلمانى قدمى برداشته‌اى ؟ خلاصه چه عملى در اين روز انجام داده‌اى ؟ در بايگانى مغز و ذهن خود\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nاعمال و كارهاى خود را بررسى مىكند پس اگر عمل خيرى را انجام داده سپاس و شكر خدا را بجا مىآورد و در مقابل اين موفقيت خدا را بعظمت و بزرگى ياد كرده و تشكر مينمايد و اگر ( خداى نخواسته ) بگناه و تقصيرى متوجه و متذكر شد طلب بخشش و مغفرت مينمايد و تصميم جدى ميگيرد كه او را تكرار نكند و با تجديد صلوات و درود بر پيغمبر اكرم صلّى اللَّه عليه و آله و خاندان پاكش و تحكيم ارتباط با امير مؤمنان و پيمان متابعت از حضرتش و بيزارى از كينه‌توزان و دشمنان و غاصبين حقوقش آثار و نتائج شوم آن گناه را محو و نابود مىكند و چون چنين كرد پروردگار مهربان فرمايد . ديگر گناهان تو را مورد مناقشه و محاسبه قرار نمىدهم در صورتى كه ارتباط تو با اولياء و دوستان من محكم شد و با دشمنان من ( و دشمنان دين من ) دشمنى نموده ( و در برابر آنان جبهه‌گيرى كردى ) .\r\n17 - مجالس مفيد عمران بجلى گويد . شنيدم از امام ششم عليه السّلام ميفرمود . كسى كه از درون نفس خود واعظ و هشداردهنده‌اى نداشته باشد مواعظ مردم و اندرزگويان سودى به حال او ندارد .\r\n18 - امالى مفيد عبد اللَّه بن ميمون گويد حضرت صادق از پدر بزرگوارش نقل مى - فرمايد كه روزى حلواى شيرين و مطبوعى هديه خدمت على عليه السّلام آوردند . حضرت از خوردنش ابا و امتناع ورزيد . عرضه داشتند . آيا خوردن اين حرام است ؟ فرمود نه .\r\nحرام نيست ولى ميترسم پس از خوردن نفس من علاقه و كششى به او پيدا كند و در نتيجه بفكر بدست آوردن او باشم . سپس اين آيه را تلاوت فرمود . چيزهاى پاك و پاكيزه و لذت بخش را در دنيا صرف نموديد و از آنها بهره‌مند شديد ( احقاف 20 ) 19 - امالى مفيد امام صادق عليه السّلام فرمود هيچ بنده خود را وقف بر خدا نمىكند ( غير خدا و خواست او چيزى را نميخواهد ) مگر اينكه خدا او را داخل بهشت مينمايد .\r\n20 - روضه كافى عيص بن قاسم گويد از امام صادق عليه السّلام سؤال كردم . حديثى از پدر بزرگوار شما نقل شده كه ايشان فرموده ( رسول خدا نان گندم را به مقدارى كه سير شود هرگز نخورده است ) آيا اين روايت صحيح است ؟ فرمود نه . بلكه رسول خدا اصلا نان گندم نخورد و از نان جو هم به مقدارى كه سير شود هرگز نخورد . عايشه گفت رسول خدا صلّى اللَّه عليه و آله از نان جو شكمى سير نكرد تا وقتى رحلت نمود . پيغمبر اسلام صلّى اللَّه عليه و آله در دعايش ميگفت . بار الها رزق و روزى محمد صلّى اللَّه عليه و آله را قوت و به اندازه حد اقل نياز قرار بده و عايشه گويد زندگى هميشه بر ما دشوار و سخت بود تا وقتى كه پيغمبر از دنيا رحلت فرمود و چون حضرتش دنيا را وداع نمود از هر طرف دنيا بما رو آورد و گفته شده كه پيغمبر اكرم صلّى اللَّه عليه و آله در كنار سفره غذاى كاملى تناول نفرمود تا از دنيا رحلت كرد و تا زنده بود نان گندم سبوس گرفته ميل\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nنفرمود .\r\nو على بن ابى طالب عليه السّلام از ابى جحيفه ( يكى از اصحاب ) نقل فرمايد كه او گفت .\r\nشرفياب خدمت رسول خدا شدم در حالى كه داشتم آروغ ميزدم ( غذا زياد خورده بودم ) فرمود اى ابا جحيفه اين حالت را به خود راه نده چون كسانى كه در اين جهان پرخور باشند در روز قيامت رنج گرسنگىشان بيش از ديگران است .\r\nرسول خدا صلّى اللَّه عليه و آله فرمود گرسنگى موجب تابش انوار حكمت است و پرخورى باعث دورى از خدا ميگردد و نزديك شدن به خدا در اثر دوستى با فقراء و مساكين و نزديكى با آنان است و پرخورى نكنيد كه در نتيجه آن نور معرفت و حالت شناخت از دلهاى شما از بين ميرود و كسى كه شبانگاه نمازى در حال سبكى از غذا بخواند شب را بسر ميبرد در حالتى كه حور العين در اطراف او باشند و باز فرمود دلهاى خود را با پرخورى و نوشيدنى نميرانيد و دلها مىميرند و فاسد ميشوند هم چنان كه زراعت‌ها وقتى كه آب زياد به آنها برسد فاسد مىشود .\r\n21 - جامع الاخبار رسول خدا صلّى اللَّه عليه و آله فرمود . ما از جهاد كوچك مراجعت كرده و بسوى جهاد بزرگتر رهسپاريم و باز فرمود كسى كه دانش و بينش او بر هواهاى نفسانيش غالب گردد چنين علمى سودمند است و هر كس شهوات و خواسته‌هاى نفس را زير پاى خود نهاده و بر آنها مسلط شود . شيطان از سايه چنين شخصى ميگريزد و فرمود . خداوند متعال ميفرمايد . آن بنده‌اى كه مطيع من باشد او را واگذار به غير خودم نمىكنم و آن بنده‌اى كه نافرمانى مرا نمايد او را به خودش رها مينمايم و هيچ باكى ندارم و اهميتى نميدهم كه در چه بيابانى گرفتار شود و بميرد ( لطف و عنايتم را از او برميدارم ) در فلاح السائل و محاسبهء النفس همچنين روايت شده .\r\n22 - فلاح السائل حضرت مجتبى عليه السّلام از رسول خدا صلّى اللَّه عليه و آله نقل مىكند كه فرمود . بنده بدرجه كامل ايمان نميرسد تا وقتى كه اعمال خويش را مورد محاسبه و بررسى قرار دهد .\r\nدقيق‌تر از محاسبه و بررسى شريك از شريك خود و مالك از كارهاى بنده خود .\r\n23 - غوالى اللئالى در پاره اخبار روايت شده كه شخصى بنام مجاشع وارد خدمت رسول خدا صلّى اللَّه عليه و آله گشت و عرضه داشت يا رسول اللَّه راه شناخت حق چيست ؟ فرمود خودشناسى و معرفت نفس . عرض كرد . راه متابعت و پيروى از حق چگونه است ؟ فرمود . مخالفت نمودن با خواسته‌هاى نفس . عرضه داشت . راه بدست آوردن رضايت و خوشنودى حق چيست ؟\r\nفرمود دشمن داشتن و بدبينى به نفس . عرضه داشت . راه رسيدن به حق چيست ؟ فرمود دورى كردن از نفس عرضه داشت راه اطاعت و فرمانبرى از حق چيست ؟ فرمود عصيان و\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nنافرمانى نفس ؟ عرضه داشت راه در ياد حق بودن چيست ؟ فرمود فراموش كردن نفس .\r\nعرضه داشت راه نزديك شدن به حق چيست ؟ فرمود فاصله گرفتن و دور شدن از نفس .\r\nعرضه داشت راه آشنائى و مانوس بودن با حق چيست ؟ فرمود . وحشت داشتن از نفس و بيگانه شدن با او عرضه داشت راه بيگانه شدن از نفس چگونه است ؟ فرمود استمداد و يارى خواستن از حق براى سركوبى نفس .\r\n24 - اختصاص - موسى بن جعفر عليه السّلام فرمود . از ما نيست كسى كه هر روز كارهاى روزانه‌اش را محاسبه و بررسى نكند كه اگر عمل خوبى انجام داده درخواست توفيق بيشترى از خدا نمايد و سپاسگزارى از لطف الهى بنمايد و اگر كار بدى نموده از خدا درخواست بخشش و مغفرت نموده و توبه و بازگشت به او نمايد در كتاب حسين بن سعيد ابراهيم بن عمر از آن حضرت چنين نقل كرده و همچنين در كتاب كافى هم از حماد بن عيسى اين طور نقل شده 25 - در كتاب حسين بن سعيد نقل شده كه عبيد بن زراره گويد . شنيدم از امام ششم كه فرمود . من دوست ندارم شخصى را كه احساس رضايت و خوشنودى حق را بنمايد بواسطه عملى كه در اعمالش بالاتر از او نباشد ( شايد مقصود اين باشد كه انسان هر عملى را انجام دهد گر چه بسيار ارزنده و طاقت فرسا باشد باز هم نبايد اطمينان به خشنودى حق از خود داشته باشد كه در نتيجه حالت رجاء تنها به او دست بدهد بلكه هر چه در طريق عبادت و بندگى كوشا باشد باز هم بايد در كنار كفه رجاء كفه خوف و حالت ترس را دارا باشد هميشه بين خوف و رجاء باشد . ) اگر ببينى ركوع طولانى هست باز هم خطاب توبيخ آميز با نفس داشته باش و اگر سجده طولانى باشد باز بگويد اى نفس سركش .\r\n26 - محاسبه النفس پيغمبر فرمود . بررسى اعمال و كارهاى خود را بنمائيد پيش از آنكه شما را بازپرسى و محاسبه نمايند و وزن و ارزش خود را بدست آوريد قبل از آنكه شما را ارزيابى نمايند و خود را براى عرضه شدن بر حق آن عرضه بزرگ و احضار وحشت زا آماده سازيد .\r\n27 - نهج البلاغه على عليه السّلام فرمود كسى كه حساب خود را داشته باشد سود ميبرد و كسى كه از محاسبه غفلت كند زيانكار است كسى كه در اين جهان داراى حالت خوف و ترس باشد ايمنى يابد كسى كه در صدد پند و عبرت گرفتن باشد بينائى و بصيرت يابد و كسى كه بصير شد فهم و درك يابد و كسى كه فهم و درك داشته باشد علم و دانش بدست آورد .\r\nو باز در نهج البلاغه . فرمود . اى گرفتاران خواهشهاى نفسانى باز بايستيد ( از آن پيروى نكنيد ) كه دلبند به دنيا را نميترساند مگر صداى دندانهاى مصيبت‌ها و اندوها ( شنيدن حوادث ناگوار و اندوههاى سخت و دشوار مثل اينكه اين حوادث دندانهاى خود را از خشم\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nبهم ميفشرد كه صداى فشار دندانها را انسان احساس مينمايد ) اى مردم خودتان به تاديب و تربيت خويشتن بپردازيد و نفوس خويش را از جرات و دليرى بر عادات زشت و خوى بد باز داريد و فرمود بس است از لحاظ ادب و آراستگى كه اجتناب و دورى كنى از كارى كه براى ديگران زشت ميدانى - باب 46 در موضوع رها كردن و پشت پا زدن به شهوت‌ها و اميال نفسانى اما آيات قرآنى در اين موضوع .\r\nنساء 27 - خداوند اراده دارد كه برحمت و مغفرت بشما بازگشت نمايد و مردم هوسناك و پيرو شهوات ميخواهند شما را از راه حق عميقانه دور سازند .\r\nكهف 28 - و هرگز از آن افرادى كه ما دلهاى آنان را از ياد خود غافل كرده‌ايم و تابع هواى نفس خود شدند و به تبه‌كارى پرداختند متابعت مكن ( ارتباط خود را از اين طبقهء اشراف و هوا پرست قطع كن ) مريم 59 . . . سپس جانشين آن مردم خدا پرست قومى شدند كه نماز را ضايع نموده و شهوات نفس را پيروى كردند اينان به زودى كيفر گمراهى خود را خواهند يافت - يا به اين معنى كه به زودى وارد دره دوزخ خواهند شد .\r\nطه 16 - پس مردمى كه بقيامت ايمان ندارند و پيرو هواى نفسند تو را از ياد آن روز باز ندارند كه هلاك ميشوى .\r\nفرقان 43 - اى رسول ما آيا ديدى حال آن كس را كه هواى نفسش را خداى خود ساخت آيا تو حافظ و نگهبان او توانى شد .\r\nقصص 50 - پس هر گاه به پيشنهاد تو پاسخ مثبت ندادند در اين صورت بدان كه اين مردم تنها پيرو هواى نفسند و كيست گمراه‌تر از آن كسى كه راه هدايت را رها كرده و از هواى نفس خود پيروى كند البته خداوند قوم ستمكار را هرگز هدايت نخواهد كرد .\r\nروم 29 - آرى مردم ستمكار هواى نفس خود را از اثر جهل و نادانى پيروى كردند و آن كسى كه خدا گمراه كرد كه ميتواند او را هدايت كند و آنان را هيچ يار و ياورى نيست .\r\nص 26 - متابعت و پيروى از هواى نفس مكن كه اين عمل تو را از طريق حق و راه خدا گمراه مينمايد .\r\nجاثيه 23 - آيا ديدى بدبختى آن كس را كه هواى نفس خود را خداى خود قرار داده محمد صلّى اللَّه عليه و آله 16 - آنان كسانى هستند كه بكيفر گناهشان خداوند بر دل آنها مهر زده و كور دل شده و از هواى نفس پيروى كردند .\r\nقمر 3 - و آنها رسول خدا را تكذيب كرده و پيرو هواى نفس خود شدند و هر امرى و كارى عاقبت و نتيجه مقررى دارد .\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nنازعات 40 - 41 - و هر كس از حضور در پيشگاه خداوند بترسد و از پيروى از هواى نفس دورى جويد همانا بهشت منزلگاه او است .\r\n\r\nو اما اخبار و روايات\r\n1 - خصال صدوق سكونى از امام ششم از پدران و اجدادش عليه السّلام از رسول خدا صلّى اللَّه عليه و آله نقل كرده كه حضرت فرمود خوشا به حال آن كس كه شهوت و لذت زودگذر كنونى و آنى را به منظور ثوابهاى موعود كه نديده است رها كند .\r\nدر كتاب الامامه و التبصره و در ثواب الاعمال هم بواسطه سكونى از امام ششم عليه السّلام چنين نقل شده است و در مجالس مفيد از شيخ صدوق از پدرش . . . از جميل بن دراج از امام ششم همچنين نقل شده است .\r\n2 - خصال . . . ابى عبيده حذاء از حضرت باقر عليه السّلام نقل كرده كه فرمود خداوند متعال ميفرمايد . قسم بجلال و جمال و روشنائى و بلندى و ارتفاع مقام خودم هيچ بنده‌اى اراده و خواست مرا بر خواسته و هواى نفس خود مقدم نميكند مگر اينكه بپاداش اين تسليم غنا و بىنيازى در باطن و درون او قرار مىدهم و فكر و انديشه‌اش را در باره آخرت متوجه ميسازم و معيشت و زندگى او را خود تأمين مينمايم و آسمان و زمين را ضامن و مامور رزق او سازم و در برابر تجارت هر تاجرى بسود وى مىپردازم .\r\nدر كتاب محاسن - ابو حمزه ثمالى از حضرت باقر عليه السّلام چنين نقل كرده و در كتاب حسين بن سعيد - ابو حمزه ثمالى از حضرت باقر نقل كرده كه خداوند متعال فرمود قسم بعزّت و جلال و عظمت و قدرت و روشنائى و بلندى مقام خود هيچ بنده‌اى مقدم ندارد . . . و آن طور كه نقل شد نقل نموده .\r\n3 . . . . از جابر بن عبد اللَّه نقل شده كه رسول خدا صلّى اللَّه عليه و آله فرمود بيشتر چيزى كه بر امت خويش از آن هراس دارم خواسته‌هاى نفسانى و آرزوى دراز است اما خواهش نفس از تسليم به حق و متابعت آن انسان را باز ميدارد و اما آرزوى دور و دراز فكر آخرت را فراموشى دهد . باز هم در خصال از سليم بن قيس از حضرت امير مؤمنان عليه السّلام چنين نقل شده باز در جاى ديگر در خصال . . . از على بن ابى على لهبى تا آخر روايت نقل شده ميگويم من تمام اين گونه اخبار و احاديث را در كتاب روضه بحار ( ج 77 ) در باب مواعظه پيغمبر صلّى اللَّه عليه و آله نقل نموده‌ايم و بعض اخبار را در باب منجيات و مهلكات و پاره از آنها را در باب عفاف و پاكدامنى در اين جلد 15 نقل كرده‌ايم .\r\n4 . . . . حضرت صادق عليه السّلام فرمود من براى اين امت آنان كه در حق ما معرفت داشته باشند ( اهل بيت را بشناسند ) اميد نجات و خلاصى دارم . مگر براى يكى از سه گروه\r\n\r\n","description":"","footnote":"","page_name":" 75 ","page_number":77},
  {"content":"\r\n\r\n1 - همكار و همراه سلطان ستمگر 2 - كسى كه دنبال هوى و هوس رود 3 - كسى كه گناه و فسق را علنا و آشكارا انجام دهد ( براى اين سه گروه اميد نجات ندارم ) .\r\n5 . . . امام ششم از امير مؤمنان عليه السّلام نقل كرده كه فرمود قهرمان‌تر مردم كسى است كه بر هواى نفس خود پيروز گردد در امالى صدوق هم اين روايت از امام ششم از امير مؤمنان عليه السّلام نقل شده .\r\n6 - امالى و معانى الاخبار . . . زيد بن صوحان سؤال كرد يا امير المؤمنين كدامين سلطان و نيرومندى از همه چيره‌تر و نيرومندتر است ؟ فرمود هواى نفس 7 - امالى شيخ طوسى . . . عامر بن واثله كنانى رحمة اللَّه عليه گويد شنيدم از امير مؤمنان عليه السّلام كه ميفرمود . بيشتر چيزى كه بر شما ميترسم آرزوى دراز و پيروى از هواى نفس است اما آرزوى دراز آخرت را فراموش ميسازد و اما پيروى از هواى نفس است اما آرزوى دراز آخرت را فراموش ميسازد و اما پيروى از هواى نفس انسان را از حق باز مى - دارد هان كه دنيا پشت كرده و دارد ميرود و آخرت رو كرده و مىآيد و براى هر يك فرزندان و داوطلبانى هست پس شما از فرزندان آخرت باشيد و مباشيد از فرزندان دنيا كه امروز فقط عمل است و كاركرد نه حساب و در آن جهان هم حساب و بررسى كارها است و وقت عمل نيست مجالس سفيد . . . از حبه عرنى از امير مؤمنان عليه السّلام همين طور نقل كرده است .\r\n8 - ثواب الاعمال . . . . حضرت سجاد عليه السّلام فرمود . خداوند متعال ميفرمايد بعزت و عظمت و جلال و روشنائى و بلندى و ارتفاع مقام خود سوگند . هيچ بنده‌اى خواست و اراده مرا بر هواى نفس خود مقدم نميدارد مگر اينكه بپاداش اين ايثار فكرش را متوجه آخرت مينمايم و بىنيازى درونى در دلش قرار ميدهيم و زندگى او را تامين نموده و آسمان و زمين را ضامن روزى او مينمايم و دنيا با كمال ذلت و تسليم به او رو مىكند . در مشكاة الانوار همچنين نقل شده .\r\n9 - محاسن . . . . امير مؤمنان عليه السّلام فرمود . من از دو چيز بر شما ميترسم 1 - پيروى از هوى 2 - آرزوى دراز اما پيروى و متابعت هوا قطعا انسان را از حق و حقيقت برميگرداند و آرزوى دراز هم آخرت را فراموش مينمايد .\r\n10 تمحيض . . . حضرت صادق عليه السّلام از رسول خدا نقل كرده كه فرمود . كسى كه در خوراكش تابع اشتها ، و خواست هواى خود باشد ( مقيد بمقررات شرعى نباشد ) خداوند نظر لطفى به او نخواهد داشت تا بميرد تا اينكه اين روش را رها كند .\r\n11 - الدرة الباهرة حضرت جواد عليه السّلام فرمود . آن كس كه مطيع هواى نفس خود باشد دشمن خود را بهدف مىرساند و باز فرمود كسى كه سوار بر اسب چموش و سركش شهوات و هواهاى نفسانى شود از لغزش و سقوط مصون نيست .\r\n\r\n","description":"","footnote":"","page_name":" 76 ","page_number":78},
  {"content":"\r\n\r\n12 - نهج البلاغه على عليه السّلام فرمود كسى كه براى خود ارزش و عظمت ببيند . شهوات و خواسته‌هاى نفس در نظرش پست است و باز فرمود كه رسول خدا صلّى اللَّه عليه و آله ميفرمود . اطراف و جوانب بهشت را ناراحتىها فرا گرفته است ( راه ورود و دخول بهشت تحمل مشكلات و از خواسته‌ها چشم پوشيدن است ) و شهوات و هواهاى نفسانى اطراف و جوانب دوزخ را فرا گرفته و بدانيد هيچ چيز از طاعت خدا نيست مگر آنكه انجام آن گران مىآيد و هيچ معصيتى و گناهى نيست مگر آنكه موافق ميل و خواهش مىباشد ( در نقل عبارات خطبه 174 بعضى از جملات افتاده و صحيحش ترجمه شد ) پس خدا بيامرزد مردى را كه شهوت را از خود دور كند و از پيروى هواى نفس باز ايستد چون اين نفس سركش مشكلترين چيزها است از لحاظ باز داشتن و هميشه بر اثر خواهش و آرزو شوق بگناه دارد . اى بندگان خدا اى بندگان خدا بدانيد كه مؤمن شب را صبح نميكند و صبح را بشب نميبرد مگر آنكه بنفس خود بدگمان است و پيوسته از او عيب‌جوئى مينمايد و بيشتر از آنچه عبادت و اطاعت كرده از او ميطلبد ( لذا هميشه بر نفس خود مسلط است ) پس مانند كسانى باشيد كه پيش از شما براى جلب رضاى خدا سبقت گرفتند و قبل از شما و پيش چشم شما درگذشتند خيمه و خرگاه خود را از دنيا كندند چون كوچ‌كنندگان ( دنيا را قرارگاه خود ندانستند ) ( و آن را بسان مسافران منازل سفر خود نموده و از آن درگذشتند تا آخر خطبه .\r\n13 - كنز الكراجكى لقمان حكيم بفرزندش گفت اى پسرك من كسى كه خوشنودى خدا را بخواهد بايد نسبت بنفس خود بدبين باشد و كسى كه نفس سركش خود را دشمن نداند برضا و خوشنودى حق نميرسد و آن كس كه خشم خود را فرو نبرد مورد نكوهش دشمن مىشود 14 - عدة الداعى حضرت باقر عليه السّلام از رسول خدا صلّى اللَّه عليه و آله نقل مىكند كه فرمود . خداوند متعال ميفرمايد بعزت و جلال و عظمت و بزرگى و روشنى و بلندى و ارتفاع مقام خود سوگند هيچ بنده‌اى هواى نفس و خواسته خود را بر خواسته من بر نمىگزيند و مقدم نميدارد مگر اينكه من بكيفر اين عمل كار او را پريشان ميكنم و وضع دنيوى او را در هم مينمايم و دل او را به دنيا مشغول نموده و بيش از مقدار مقرر و مقدر از دنيا به او نخواهم داد . بعزت و جلال و عظمت و بزرگى و روشنايى و بلندى و ارتفاع مقام خود سوگند هيچ بنده‌اى خواست مرا بر هواى نفس و خواست خود مقدم ندارد مگر اينكه من ملائكه خود را حافظ و نگهبان او نموده و آسمان‌ها و زمين را كفيل رزق و روزى او مينمايم و من خود در كنار تجارت هر تاجرى بسود او مىپردازم و دنيا با كمال ذلت و تسليم به او رو مىآورد در مشكاة الانوار هم از كتاب محاسن اين طور نقل شده است .\r\n15 - كافى . . . . حضرت باقر عليه السّلام فرمود . خداوند متعال ميفرمايد قسم بعزت و\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nجلال و عظمت و بلندى و ارتفاع مقام خود هيچ بنده‌اى خواست مرا بر خواسته‌هاى خود مقدم ندارد مگر اينكه من زندگى او را تامين و مرتب نموده و آسمانها و زمين را ضامن روزى او مينمايم و در دنبال تجارت هر تاجرى بسود او مىپردازم .\r\nبيان و توضيح گفتار خدا كه فرموده ( قسم بعزت خود ) لفظ عزت بمعنى قوت و نيرومندى و شدت و استحكام و غلبه و پيروزى آمده است بنا بر اين عزت خداوند به معناى پيراسته و منزه بودن او است از نشانه‌هاى ممكن بودن و ذلت و پستى نقص و كمبودى ( هر چيزى كه از نقص و كمبودى حكايت كند و نياز و احتياج و امكان را نشان دهد در آن ذات مقدس راه ندارد ) و برگشت هر چيزى بسوى او و خاضع و خاشع بودن و تسليم شدن براى او و در خواست كردن از او . و اما لفظ عظمت ( كه در اخبار گذشته وجود داشت ) در چيزهائى كه جسم است به اين معنا است كه جسمى در ابعاد سه‌گانه طول و عرض و عمق بزرگ باشد .\r\nولى در مورد توصيف خداوند بصفت عظمت البته اين معنا را نميتوان منظور داشت چون آن ذات بيچون جسم نيست بلكه مقصود از عظمت اين است كه آن ذات مقدس از حد و اندازه‌گيرى و دست‌يابى عقول و اوهام و افكار خردمندان بيرون و برتر است بطورى كه فكر و انديشه احاطه نمودن و راه يافتن بكنه وجودش و ذات مقدسش در نظر ارباب فهم و دانش راه پيدا نمىكند و اما لفظ ( علو ) كه باز در اين اخبار هست منظور علو و بلندى حسى نيست بلكه علو عقلى و برترى مطلق و كامل حقيقى است به اين معنا كه هيچ رتبه و مقامى بالاتر و برتر از رتبه او نيست . از اين نظر كه در سلسله مراتب كمالات عقلى مرتبه عليت و سرچشمه بودن بالاترين مراتب است و چون ذات مقدس او مبدأ و سرچشمه تمام موجودات عقلى و حسى است و جميع موجودات عالم خلقت و آفرينش در هستى و صفات و لواحق هستى به او منتهى مىشود و او است علت العلل . قطعا رتبه و مقام او از همه بالاتر است و برترى على الاطلاق در وجود و هستى ( كه به هيچ موجودى نياز و بستگى ندارد ) از آن او است و امكان ندارد كه فوق مقام و رتبه او مقامى باشد و گر نه سرچشمه هستى نميشود و همين است معناى آن كلام ارزنده امير مؤمنان عليه السّلام كه فرمود\r\nسبق في العلو فلا اعلى منه\r\nعلوّ و برترى و سبقت گرفته بر همه و در رتبه و مقام از همه برتر است و بالاتر و برتر از او چيزى نيست .\r\nو اما ارتفاع مكان كه باز در اين اخبار آمده است كنايه از اين معنا است كه اشاره حسى و يا قولى به آن ذات مقدس امكان ندارد . ( و باز توضيح جمله‌اى كه در اين اخبار گذشته بود ) كه فرمود هيچ بنده‌اى خواست مرا بر هواى نفس خود مقدم ندارد . منظور از هواى نفس تمايل نفس انسانى است به چيزى كه مطابق طبيعت او باشد از لذتهاى نقدى\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nو فعلى دنيوى و تجاوز از حدود و مقررات دينى و شرعى و منظور از مقدم داشتن خواست حق و اراده خداوند صرف نظر و چشم پوشى انسان از اين تمايل نفس و بازگشت نمودن و توجه بكارهائى كه موجب نزديكى به او شود و در نتيجه جلب رضاى حق را بنمايد و لذا خداى متعال به حضرت داود چنين خطاب ميفرمايد ( اى داود ما تو را خليفه و نماينده خود در زمين نموديم بنا بر اين تو بايد اساس حكومت و قضاوتت در بين مردم بر محور حق باشد و از هواى نفس پيروى مكن كه در اين صورت تو را از راه خدا گمراه ميسازد آنانى كه از طريق حق گمراه شوند قطعا عذاب سختى در انتظار آنها است از جهت اينكه روز قيامت را و كيفر و پاداش را فراموش كرده‌اند سوره ص 26 ) كه در اين آيه خداوند گوشزد فرموده كه پيروى از هواى نفس يعنى از تمايلات نابجاى آن درست در نقطه مقابل پيروى و متابعت راه خداوندى و پيمودن طريق حق است و ذيل آيه روشنگر اين است كه دنبال هواى نفس را گرفتن در اثر فراموش كردن روز حساب و جزا است .\r\nچون كسى كه واقعا در ياد آخرت و متوجه نعمتها و عذابهاى آن جهان باشد قطعا تابع خواهش‌هاى نفسانى نگشته و تسليم تحريكات و دواعى شهوت نخواهد شد و باز فرمود ( بطور كلى كسى كه طغيان و سركشى نمايد و لذائذ و بهره‌هاى دنيوى را برگزينند قطعا جايگاهش دوزخ است ولى آن كس كه از مقام حساب و جزا ، بهراسد و خويشتن را از تسليم شدن در برابر هواهاى نفسانى باز دارد منزلگاهش مسلما بهشت است سوره نازعات 38 - 41 ) كه اينجا هم اشاره فرموده كه مقدم داشتن زندگى دنيوى نقطه مقابل باز داشتن خويش است از تسليم بنفس سركش و متابعت و پيروى از هواى نفس همان انتخاب زندگى اين جهان و برگزيدن لذتهاى دنيوى است بر امر آخرت و باز فرموده ( اى رسول ما ) آيا مىبينى شقاوت آن كس را كه هواى نفس خود را خداى خويش قرار داده ( تسليم كامل است در برابر آن ) آيا تو مىشود مدافع و وكيل او شوى سورهء جاثيه 23 و باز خداوند متعال فرموده ( اگر اين مردم دعوت ترا اجابت نكرده و نپذيرفتند پس بدان كه فقط از هواهاى نفسانى خود پيروى ميكنند و كيست گمراه‌تر از كسى كه از هدايت خداوندى بىنصيب و از هواى نفس خود پيروى مىكند سوره قصص 50 ) و مانند اين آيات در قرآن عزيز فراوان است .\r\nتوضيح جمله\r\n( الّا كففت عليه ضيعته )\r\nكه در اين اخبار گذشته بود . در نهايه ابن اثير ( كتاب لغت ) راجع به لفظ كفف گفته ممكن است اين لفظ به معناى منع باشد كه در روايت هست\r\nامرت ان لا اكفّ شعرا و لا توبا\r\nمن دستور دارم كه از رها شدن و رسيدن جامه و يا موى به زمين جلوگيرى نكنم يعنى در وقت سجده نماز و احتمال دارد بمعنى جمع كردن باشد يعنى دستور دارم كه لباسهاى خود را هنگام سجده جمع نكنم و روى زمين برسد\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nو از اين قرار است آن حديثى كه نقل شده ( مؤمن برادر مؤمن است يكف عليه ضيعته يعنى زندگى برادر خود را جمع نموده و مرتب مينمايد ) و در حديث سعد چنين آمده كه فرموده ( من مىترسم براى بازماندگان ضيعة را يعنى تباهى و تلف شدن را ) و اما توضيح لفظ ضيعته اين لفظ و لفظ ضياع هر دو مصدر است با تفاوت اينكه ضيعته مصدر عددى است يعنى يك بار . اين اصل معناى لغوى است ولى در غير معناى مصدرى هم به كار برده مىشود .\r\nضيعة الرجل يعنى زندگى و كسب و كار انسان مثل حرفه و صنعت و يا تجارت و زراعت و غير اينها و از اين نمونه است آن حديث .\r\nافشى اللَّه ضيعته\r\nيعنى خداوند معيشت و كسب و كار او را فراوان نمايد .\r\nتمام شد مطالب و توضيحات كتاب لغت نهايه در باره اين دو لفظ كفف و ضيعته و اكنون من ميگويم اين جمله\r\n( الا كففت عليه ضيعته )\r\nاحتمال دارد به چند وجه معنا شود .\r\n1 - همان معنائى كه از نهايه نقل شد يعنى من ( خداوند ) جمع نموده و مرتب و منظم مينمايم زندگى و معيشت او را و اينكه با لفظ على متعدى شده چون معناى بركت را ( در معيشت و زندگيش بركت قرار مىدهم ) و يا معناى شفقت و مهربانى را ( در زندگى او بر او مهربانى ميكنم ) در بر دارد . يا اينكه على به معناى الى باشد همان طورى كه در نهايه ابن اثير اشاره دارد كه در اين صورت هم باز بايد معناى جمع و انضمام را در بر داشته باشد .\r\n2 - اينكه ( كف ) به معناى منع و جلوگيرى باشد و ( على ) به معناى ( عن ) و ( ضيعته ) به معناى ضايع شدن و تباهى باشد . يعنى من ( خداوند ) باز ميدارم جان و مال و اولاد او را و تمام چيزهائى را كه متعلق به او است از ضايع شدن و تباهى و خرابى و شاهد اين وجه و معنا روايتى است كه خواهد آمد و صدوق رحمة اللَّه عليه نقل كرده\r\n( و كففت عنه ضيعته )\r\nكه با ( عن ) نقل كرده .\r\n3 - آنچه كه بعضى از اهل تحقيق گفته و ديگران هم پسنديده و تبعيت نموده‌اند كه كفاف در اينجا به معناى مقدار نياز و احتياج است يعنى زندگى مبارك و سعادت بخش به مقدار حد اقل نياز به او خواهم داد البته اين معنا بحسب استعمال لغوى بعيد است و اما توضيح جمله\r\n( ضمّنت السّماوات )\r\nاين لفظ صيغهء فعل متكلم وحده از باب تفعيل است يعنى آسمان و زمين را ضامن رزق و روزى او مينمايم . كنايه از اين كه اسباب و وسائل روزى او را چه آسمانى و چه زمينى مرتب و منظم مينمايم و بعضى اين فعل را به صورت مفرد مؤنث غائب و ثلاثى مجرد\r\n( ضمنت )\r\nميخوانند و كلمه السماوات را مرفوع بعنوان فاعل فعل مينمايند يعنى آسمان و زمين خودشان ضامن روزى هستند اين هم معناى بعيدى است ( گر چه بعيد نيست مانند جمله بعدى\r\n( اتته الدّنيا\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nراغمة )\r\nكه فعل ماضى در اين جمله قطعا مجرد و غائب است ) و اما جمله ديگر\r\n( و كنت له من وراء تجارة كلّ تاجر )\r\nوراء بر وزن فعال كه لام الفعلش همان همزه است به نظر سيبويه ؟ ابى على فارسى ولى در نظر ديگران از اهل ادب لام الفعلش ياء است ( ورى ) و اين كلمه ظرف مكان است هم به معناى جلو و هم پشت سر و تجاره هم كه مصدر است به معناى خريد و فروش به منظور سود بردن و در معناى اين قسمت از حديث هم چند احتمال هست .\r\n1 - اينكه به اين معنا باشد . كه من در دنبال تجارة هر تاجرى هستم كه اين تجارت را بسوى او ميرانم و ميبرم ( يعنى چون دلها همه در قبضه قدرت و تحت اراده من است ) من محبت و دوستى او را در دل تجار و خريداران قرار مىدهم تا با آن كشش قلبى به طرف او رفته و با او معامله نمايند و خواسته‌هاى او را تامين نمايند .\r\n2 - به اين معنا كه من خودم ( خداوند ) بجاى تجارت تجار هستم براى او چون هر بازرگانى براى سود دنيوى و يا اخروى ( ثوابهاى آن جهان ) معامله و تجارت مىكند و چون اين انسان كامل از همه اين مطالب روى گردانده و فقط مرا و خواست مرا ميخواهد من خود كفيل و متصدى سود او هستم و البته اين معناى دقيق و ارزنده‌اى است كه بفكر راه يافت ولى فقط افرادى كه با على مراتب كمالات انسانى نائل شده‌اند و در طريق محبت الهى بعاليترين درجات رسيده‌اند با اين مطلب تناسب دارند 3 - معنائى كه جامع بين اين دو معنا باشد يعنى علاوه بر اين كه تجارت و خريد و فروش تجار را بسوى او متوجه ميسازم خود من هم ( رضوان من ) براى او هستم .\r\n4 - آنچه كه گفته شده ( بعضى گفته‌اند ) كه هر كسى كه در اين جهان براى هدف عالى اخروى تجارت و يا فعاليتى مينمايد البته سود و بهره تجارتش را در آن جهان مىيابد و حسنات و نعمتها و ثوابهاى اخروى را بدست مىآورد و در مورد چنين بنده‌اى علاوه بر اينكه خداوند آن مزايا و پاداشهاى اخروى را به اين بنده‌اش عنايت ميفرمايد جلوه‌هايى از ذات مقدسش كه درخور لياقت و شايستگى اين شخص باشد براى او دارد بنا بر اين معنا اين حديث دلالت دارد بر اين كه افراد زاهد كه دل به اين جهان نه بسته‌اند در بهشت از نعمتها و لذت روحانى نيز برخوردارند و اين معنا با معناى سوم نزديك است 5 - اينكه لفظ ( وراء ) به معناى پيش و جلو باشد ( من در پيش و جلو روى ( او هستم ) يعنى من انيس او و ياور و دوست دار و محبوب او هستم قبل از اينكه بنعمتهاى اخروى كه هدف نهائى تجار آخرت است . برسد يعنى من در اين جهان هم با او هستم پيش از اينكه بپاداشهاى اخروى برسد .\r\n6 - باز هم گفته شد به اين معنا كه من خود براى او تجارت مينمايم و بسود او معامله\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nانجام مىدهم مانند سود بردن و سود رساندن تمام تجار به او اگر براى او تجارت و معامله نمايند البته اين معناى ششم بعيد است و قابل توجه نيست .\r\n16 - كافى . . . امام پنجم عليه السّلام فرمود . خداوند ميفرمايد\r\nو عزّتى و جلالى و عظمتى و بهائى و علوّ ارتفاعى لا يؤثر عبد مؤمن هواى على هواه في شيء من امر الدّنيا الّا جعلت غناه في نفسه و همّته في آخرته و ضمّنت السّماوات و الأرض رزقه و كنت له من وراء تجارة كلّ تاجر .\r\n( ترجمه‌اش مكرر گذشت ) بيان و توضيح معناى ( بهاء ) حسن و زيبائى است و منظور زيبائى و حسن معنوى است كه عبارت است از داشتن صفات كماليه و جمله\r\n( جعلت غناه في نفسه )\r\nبه اين معنا است كه من در باطن او حالت قناعت و اكتفاء نمودن با آنچه به او بدهم قرار مىدهم نه اينكه مال و ثروتش را زياد كنم چون شخص ثروتمند حريص و آزمند از همه نيازمندتر است ( هميشه خود را نيازمند به بيشتر از آنچه دارد مىبيند ) . و بىنيازى واقعى همان قناعت و بىنيازى درونى و باطنى است بنا بر اين لفظ ( في ) براى علت و به معناى ( ل ) به كار برده شده زيرا آن حالت نفسانى و قناعت علت و جهت بىنيازى او شده است ) گر چه احتمال بعيدى دارد كه به معناى ظرفيت باشد و لفظ\r\n( همّته )\r\nبه معناى عزم و تصميم و توجه قلبى است يعنى اراده و تصميم او را در امور اخروى قرار مىدهم كه در اين جمله هم ( في ) براى افاده عليت است و يا اينكه ( بنا بر ظرفيت ) معنا اين باشد . كه عزم و اراده او منحصر است در امور آن جهان و همت و عزمش هيچ وقت متوجه بدست آوردن دنيا نميشود .\r\n17 - كافى . . . محمد وابشى گويد شنيدم از حضرت صادق عليه السّلام كه ميفرمود . بترسيد از هواهاى خود همچنان كه از دشمنان و اعداء خود مىهراسيد هيچ دشمنى براى مردان سر سخت‌تر از پيروى هواهاى نفسانى و از محصول زبانهاى آنها نيست .\r\nبيان جمله\r\n( احذروا اهوائكم )\r\nاهواء جمع هوى است و اين لفظ مصدر است براى هوى مانند رضى يعنى دوست دارد و علاقه دارد . پس معناى مصدرى يعنى دوست داشتن ولى تدريجا اين كلمه به معناى آن چيزى كه مورد علاقه و دوستى انسان قرار گرفته ( مال جاه و مقام - ثروت . . . ) چه نيك باشد يا بد استعمال شده و بعدا در مورد چيزهاى بد كثرت استعمال پيدا كرده است .\r\nجوهرى ( يكى از اهل لغت ) گفته هواء بهر محل خالى و فضاى تهى اطلاق مىشود و در آيه قرآن كه هست  وَ أَفْئِدَتُهُمْ هَواءٌ  يعنى دلهاى آنها خالى و تهى است از عقل و فهم و خرد تهى است و هوى با الف كوتاه در آخر به معناى خواهش نفس است و در جمع‌بندى اهواء و هوى يهوى بكسر عين الفعل در ماضى يعنى دوست داشت . اصمعى گويد هوى بفتح\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nوسط يهوى هويّا يعنى از بالا به پائين سقوط كرد . راغب اصفهانى گويد هوى تمايل نفس است بسوى شهوت و هواى به اين معنا در باره نفسى كه به طرف شهوات تمايل دارد گفته مىشود و جهت اينكه اين گونه تمايل نفسى را هوى گويند از اين نظر است كه صاحبش را در اين جهان بسقوط كشيده و در دره بدبختى ميافكند و در آن جهان بوادى دوزخ پرتاب مينمايد و خداوند متعال پيروى و متابعت از هوى را شديدا نكوهش نموده مانند آياتى كه ذكر مىشود آيا بدبختى آن كس را كه هواى خود را خداى خود قرار داده است ديدى ؟ و باز فرموده از هواى خويش پيروى مكن كه در اين صورت تو را از راه خدا گمراه ميسازد ص 3 و باز فرموده متابعت مكن كسى را كه غافل كرده‌ايم دل او را از ياد خود و دنبال هواى خود را گرفته و راه و روش او تعدى و تجاوز بحقوق و حدود الهى است كهف 28 و باز فرموده اى رسول ما اگر از خواهشها و هواهاى آنان پيروى نمائى بعد از اينكه علم و دانش به تو داده‌ايم . . . بقره 120 و اينكه در اين آيه اهواء بلفظ جمع به كار رفته از اين نظر است كه مردم هواها و تمايلات گوناگون دارند هر كسى هوى و تمايلى غير تمايل شخص ديگر دارد .\r\nعلاوه بر اين تمايلات شخصى يك انسان نهايت و آخرى ندارد مرتب در تزايد است بنا بر اين متابعت و پيروى از خواهشهاى آنان نهايت گمراهى و كمال حيرت و سرگردانى است و باز فرموده از هواها و خواسته‌هاى جهال و نادانان پيروى مكن جاثيه 18 و باز فرمود . . .\r\nمانند كسى كه از اثر متابعت هوى شياطين او را ربوده‌اند انعام 71 و باز فرمود از خواهش‌ها و هواى نفس آنهائى كه دير زمانى است در گمراهى هستند پيروى و متابعت ننمائيد مائده 77 و باز فرموده بگو اى پيامبر كه من از خواهش‌هاى شما هرگز پيروى نمىكنم كه در اين صورت گمراه خواهم شد انعام 56 و باز فرموده از خواسته‌هاى نفسانى و پيشنهادهاى آنان پيروى مكن و بگو من به آنچه پروردگار نازل نموده ايمان دارم شورى 15 و باز فرموده كيست گمراه‌تر از آن كس كه هدايت الهى را ناديده گرفته و از هواى نفس خود پيروى نموده قصص 50 تمام شد بيانات راغب و من ميگويم البته روشن است كه هواهاى نفسانى يعنى آنچه را كه انسان تمايل به او دارد نميتوان همه را در بست زشت و نكوهيده دانست و همچنين نبايد آن چيزى را كه انسان تمايل به او ندارد بطور كلى خوب و پسنديده شمرد بلكه ملاك و ميزان در بدى و خوبى خواسته‌ها آن بيانى است كه در فصل مذمت دنيا گفته شد و آن اين است كه آنچه را كه انسان بانگيزه شهوت و خواهش نفس و به منظور لذت جسمى انجام ميدهد و هدف او تامين و رسيدن بامور دنيوى باشد و هيچ گونه قصد خدائى و انگيزه الهى در او نباشد البته چنين عملى و تمايلاتى هواى مذموم و تمايل نكوهيده‌اى است .\r\nو اين شخص از نفس سركش و اماره متابعت و پيروى مينمايد اگر چه به صورت و بحسب\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nظاهر نفس خويشتن را از بعضى از خواسته‌ها باز داشته و جلوگيرى كرده باشد مانند كسى كه غذاهاى لذيذ را نميخورد و از خوراك و پوشاك و لباس معمول خوددارى مينمايد و رنج و زحمت گرسنگى و روزه داشتن و شب‌زنده‌دارى را تحمل مينمايد به منظور شهرت يافتن در عبادت و زهد و جلب توجه مردم نادان و بدست آوردن دل مريدان ( كه بدترين نوع هواپرستى است ) .\r\nو اگر به منظور امتثال فرمان خدا و بدست آوردن رضايت و خوشنودى او باشد اگر چه آن عمل خود از مشهيات و خواسته‌هاى نفسانى و طبيعى باشد البته چنين عملى با اين خصوصيات از نوع تمايلات و هواى نكوهيده نيست مانند كسى كه مىخورد و مىآشامد از جهت اينكه پروردگار امر به خوردن و آشاميدن نموده و يا به منظور تجديد قوى و بدست آوردن نيروى بدن براى عبادت و انجام وظيفه و يا كسى كه با همسر مشروع خود آميزش مينمايد از جهت اينكه خدا دستور داده و يا به منظور توليد نسل و پيدايش فرزندان صالح و شايسته و از نظر اينكه خود را از عمل حرام و نامشروع باز دارد . بنا بر اين گر چه اين گونه افراد از اين رقم كارها لذت برده و كامياب ميشوند ولى هدف آنان از اين كارها فقط صرف كامجوئى و لذت بردن نيست بلكه در عين حال اهداف انسانى و مقاصد عاليه الهى دارند اگر واقعا چنين باشد و از قبيل تسويلات نفسانى و خدعه و فريب شيطانى و گول زدن انسان خودش را نباشد و اگر هم منظور آنان از انجام اين كارها و از اين لذت بردن‌ها آن مقاصد عاليه نباشد بالاخره معذب و معاقب نيستند در صورتى كه حلال باشد ( چون از راه حلال كامجوئى و پيروى از خواهش نفسانى كرده‌اند ) ولى بايد متوجه شد كه اطاعت و پيروى از هواى نفس و اجابت زياد از خواسته‌هاى آن بانجام امور شبهه ناك مىكشاند و كم كم به طرف مكروهات و بعد از آن در دائره محرمات قدم مىنهد و كسى كه بمرز محرمات و قرق‌گاه الهى نزديك شود در معرض عبور از مرز و وارد شدن در قرقگاه قرار ميگيرد . از اين بيانات روشن شدن كه اين چنين نيست كه هر چه را انسان تمايل به او دارد و از او لذت ميبرد نكوهيده است و لازم است از او اجتناب و دورى نمايد چون مىبينيم بسيارى از علماء و دانشمندان از علم و فهم و دانش خود لذتى مىبرند خيلى بيشتر از لذت بردن فساق و اهل گناه از فسق و گناه خودشان و بسيارى از اهل عبادت انس و الفت مخصوصى با عبادت پيدا كرده‌اند بطورى كه اگر احيانا موفق بانجام آن نشوند جدا ناراحت ميشوند و رنج مىبرند و همچنين هر چيزى كه نفس انسان به او ميل ندارد و نميخواهد اين طور نيست كه آن چيز خوب و انجامش مطلوب باشد مثل خوردن مدفوعات و يا زنا كردن با كنيز زشت‌رو و بد منظر . و گاهى هم لفظ هوى در مورد انتخاب آئين و روش باطل و نظريه‌اى كه بر پايه برهان و منطق و بر اساس قرآن\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nو سنت نباشد به كار برده مىشود مانند مذهب‌هاى باطل مخالفين و آراء و نظريات و بدعت‌هاى آنان كه آنها همه از جهت پيروى از هواى نفس و متابعت از افكار باطله بر خلاف حق پديد مىآيد همان طورى كه آيات قرآنى كه قبلا ذكر شد شاهد و دليل اين مطلب است . بنا بر اين اگر از هواى نفس بطور كلى و مطلق مذمت و نكوهشى شده يا از اين جهت است كه اكثر خواسته‌هاى نفسانى بر خلاف ديد و حكومت عقل و خرد است و چون غالبا هواى نفس بر خلاف عقل و شرع است در لسان آيات و اخبار بطور اطلاق و عمومى و كلى مورد نكوهش قرار گرفته است و يا اينكه منظور از ( نفس ) آن نفسى است كه عادت بزشتى دارد و انسان را ببدى و فساد دعوت مىكند كه از چنين نفسى در قرآن تعبير بنفس اماره بسوء شده همچنان كه فرموده ( مسلما نفس سركش ببدىها فرمان ميدهد مگر اينكه لطف خداوند شامل حال شود و انسان را يارى نمايد يوسف 53 ) - نه اينكه منظور تمام اقسام و مراتب نفس باشد چون نفس لوامه و يا مطمئنه كه قطعا نكوهيده نيست بلكه با ارزش و مورد تجليل و تكريم است - و يا اينكه لفظ هوى بحسب استعمال شرعى اسم شده براى حالت بد و معصيت و گناه و امور زشت كه مورد خواهش نفس است و همين طور آراء و آئين‌ها و مذاهب باطل كه بر پايه تمايلات ناروا و افكار فاسد است نه بر اساس برهان و استدلال حق و صحيح .\r\nتوضيح جمله‌اى كه در اين روايت بود ( هيچ دشمنى براى مردان سرسخت‌تر از نفس نيست ) اينست كه هر دشمنى غير از نفس تبه‌كار اگر فرضا زيانى به انسان برساند زيانش مربوط بدنياى انسان و منافع مادى فانىشونده است ولى ضرر و زيان نفس راجع بآخرت است كه اصلا پايانى ندارد و باقى است . و باز جمله‌اى در روايت كه محصول زبان را هم از دشمنان شمرده بود\r\n( حصائد السنتهم )\r\nدر كتاب نهايه روايتى در اين باره نقل كرده است به اين تعبير كه\r\nو هل يكبّ النّاس على مناخرهم في النّار الّا حصائد السنتهم\r\nيعنى آيا جز درو شده و محصول زبانها چيز ديگرى مردم را با چهره و صورت در آتش برو ميافكند يعنى همان سخنان بيهوده و زيان بار كه بوسيله آنها را بريده و جدا كرده مرتب مينمايند حصائد جمع حصيده است سخنان تشبيه شده بزراعت درو شده و زبان و مخارج و مقاطع حروف تشبيه شده به داسى كه زراعت بوسيله او چيده و درو مىشود .\r\nطيبى گويد حصائد زبانها يعنى سخنان قبيح و زشت آنان مانند كفر و نسبت زنا دادن و غيبت .\r\nجوهرى گويد حصدت الزّرع و غيره و احصده حصدا زراعت را چيدم ( مجرد و مزيد فيه ) و زراعت را محصود و حصيد و حصيده گويند\r\nو حصائد السنتهم\r\nكه در حديث آمده منظور سخنان ياوه و بيهوده‌اى است كه در باره مردم گفته مىشود و با زبان بر آنها\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nقضاوت مىكند .\r\n18 - كافى . . . . حضرت باقر عليه السّلام فرمود كه رسول خدا صلّى اللَّه عليه و آله فرمايد خداوند متعال چنين اعلام فرموده كه قسم بعزت و جلال و كبرياء و نور و علو و ارتفاع مكان خودم هيچ بنده‌اى هوا و خواست خودش را بر اراده و خواسته من مقدم ندارد مگر اينكه من بكيفر اين عمل كارهاى او را پريشان سازم\r\n( شتّت عليه امره )\r\nو زندگى دنياى او را بر او دشوار نمايم\r\n( لبّست عليه دنياه )\r\nو قلبش را به دنيا مشغول دارم\r\n( شغلت قلبه و بها )\r\nو از اموال دنيا بجز آن مقدارى كه مقدر نموده‌ام به او نخواهم داد . و بعزت و جلال و عظمت و نور و علو و ارتفاع مكان خود سوگند . هر بنده‌اى كه خواست مرا بر خواسته خود مقدم دارد من ملائكه خود را حافظ و نگهبان او نموده و آسمان و زمين را كفيل روزى او قرار مىدهم و من خود دنبال معامله و تجارت تجار بسود او ميپردازم و دنيا در نهايت ذلت و تسليم به او رو مىآورد .\r\nبيان ذات اقدس الهى به منظور تاكيد مطلب و قطعيت مفاد و معناى روايت و تثبيت آن در دل شنوندگان سوگندهائى ياد فرموده اول سوگند بعزت است و عزت يعنى نيرو و قوت و غالب و قاهر بودن مقابل ذلت و زبونى و به معناى مثل و مانند نداشتن و سوگند دوم .\r\nبجلال خود و او به معناى منزه و پيراسته بودن از نواقص و كمبودىها و يا به اين معنا كه عقول و افكار مخلوق بذاتش راه ندارد و يا آن قدرت مطلقه كه هر قدرتمندى در برابر او كوچك و ناچيز است سوگند سوم بعظمت و بزرگى و منظور عظمت مقام و مرتبه است كه هر صاحب مقامى در برابر او ذليل و زبون است و يا مقصود اينكه آن ذات مقدس برتر از اين است كه احدى بحقيقت صفاتش پى برد سوگند چهارم بكبرياء و مقصود از كبرياء اين است كه كليه موجودات مقهور و او بر همه قاهر و غالب و همه آنها در مقابل اراده و مشيت او تسليم است سوگند پنجم بنور و روشنايى و او عبارت از هدايت و راهنمائى او است كه تمام موجودات آسمانى و زمينى از هدايت تكوينى و تشريعى برخوردار هستند و در اثر آن راه كمال و سعادت خود را بروشنى ديده و مسير رشد و صلاح خود را دريافته‌اند همان گونه كه بوسيله نور ظاهرى راه را مىبيند . سوگند ششم بعلو و بلندى منظور اينكه ذات اقدسش بلندتر از اين است كه عقول و افكار و افهام به آن برسد و يا مقصود اينكه او چون علت العلل است فوق جميع ممكنات است و يا اينكه او متعالى و برتر از اين است كه متصف بصفات مخلوقات و ممكنات باشد سوگند هفتم بارتفاع مكان و اين به معناى برتر بودن از اين كه توصيف و تعريف گويندگان او را بتواند توصيف نمايد و شايد بعضى از اين جمله‌ها تاكيد و توضيح جمله ديگر باشد لا يوثر عبد هواه على هواى يعنى انتخاب نميكند و مقدم نميدارد\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nآنچه را كه دوست ميدارد و ميل به او دارد بر آنچه كه من رضايت دارم و دستور و فرمان داده‌ام به او مگر اينكه من بكيفر آن شتت عليه امره وضع زندگيش را پريشان مينمايم لفظ شتت هم به صيغه ثلاثى مجرد خوانده مىشود و هم مزدى فيه از باب تفعيل - در قاموس است شتّ يشتّ و شتّا و شتاتا و شتيتا به معناى متفرق و پراكنده نمود و پراكنده شد مانند انشتّ و تشتّت و شتّته اللَّه و اشتّه تمام شد گفته قاموس و ميگويم من تشتت امره ( كارش پريشان گشت ) يا كنايه از سرگردانى شخص است در امر دين خود چون افرادى كه تابع هوى و هوس و پيرو افكار باطل باشند در راه‌هاى ضلالت گمراه و در طرق گمراهى سرگردان هستند و يا كنايه و اشاره است باينكه اين چنين مردمى كارهاى دنيوى و زندگيشان منظم و روبراه نيست چون كسى كه در صدد رسيدن بشهوات و هواهاى نفسانى باشد قدرت تفكر و دور انديشى را ندارد در نتيجه وضع زندگى و كسب و كارش مختل و در هم مىشود و خداوند بركت را از آنچه كه دارد بر ميدارد و يا منظور از تشتت امر هر دو معنا باشد و بنا بر معناى دوم جمله بعدى\r\n( لبّست عليه دنياه )\r\nتأكيد جمله اول مىشود و بنا بر معناى سوم ( اعم از امور معنوى و مادّى ) تخصيص پس از تعميم است ( اول بطور عموم فرموده تمام امورش را پريشان مينمايم و بعدا مخصوصا زندگى دنيوى را نام برده است )\r\nو لبّست عليه دنياه\r\nيعنى در هم و پريشان و دشوار مينمايم بر او دنياى او را و راه رهائى از مشكلات را بر او تنگ ميسازم . در مصباح گويد لبست الأمر لبسا از باب ضرب ( ثلاثى مجرد ) يعنى كار را در هم و مشتبه ساختم و در قرآن است  وَ لَلَبَسْنا عَلَيْهِمْ ما يَلْبِسُونَ  انعام 9 ( يعنى اگر ما پيامبرى از جنس فرشته‌ها ميفرستاديم او را به صورت انسان قرار مى داديم و در نتيجه همين التباس و اشتباهاتى را كه دارند و بهانه‌جوئى در باره پيامبران كه مينمايند براى آنها پيش مىآورديم ) و در صورت تشديد باء ( از باب تفعيل ) مبالغه و تاكيد همين معنا مىشود و گفته مىشود في الأمر لبس و لبسة بضم اول يعنى در فلان كار اشكال هست و التبس الأمر يعنى كار مشكل شد و لابسته يعنى مخالطه و آميزش دارم با او .\r\nراغب در مفردات گويد اصل معناى لبس پوشيدن چيز است و در امور معنوى به كار ميرود و گفته مىشود كار او را مشتبه و پنهان نمودم و خداوند فرموده  وَ لَلَبَسْنا عَلَيْهِمْ ما يَلْبِسُونَ  -  وَ لا تَلْبِسُوا الْحَقَّ بِالْباطِلِ  حق و حقيقت را با پوشش باطل ميپوشانيد بقره 42  لِمَ تَلْبِسُونَ الْحَقَّ بِالْباطِلِ  چرا حق را با پوشش باطل مپوشانيد آل عمران 71  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  آنانى كه ايمان آوردند و ايمان خود را با ظلم و ستم مستور و مخلوط نكردند انعام 82 و گفته مىشود في الأمر لبسة يعنى در آن كار اشتباه هست و لابست فلانا يعنى يك ديگر را با اشتباه افكنديم تمام شد حرف راغب و شغلت قلبه بها يعنى اين شخص\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nهميشه در فكر دنيا و در ياد آن مىشود و اصلا توجهى بآخرت و فكر آسايش آن جهان را ندارد و در دنيا هم بآمال و آرزوى خود نميرسد و در نتيجه در هر دو جهان زيانكار ميگردد و اين همان بدبختى و شقاوت آشكار و روشن است\r\nاستحفظته ملائكتى\r\nيعنى فرشتگان را دستور ميدهيم كه او را از تباهى و هلاكت و زيان در امور دينى و زندگى دنيوى نگهدارى نمايند\r\nو كفّلت السّماوات و الأرض رزقه\r\nكه معنايش گذشت و\r\nضمّنت\r\nيعنى آسمان و زمين را ضامن و كفيل روزى او ميگردانم كنايه از اينكه اسباب و وسائل روزى او را از آسمان و زمين فراهم مينمايم\r\nو كنت له من وراء تجارة كلّ تاجر قبلا\r\nگفته شد كه اين جمله را ميتوان به چند وجه معنا كرد . اول اين بود كه من دنبال تجارت تجار هستم و اين تجارتها را بسوى او سوق مىدهم يعنى دلهاى تجار را بسوى او منعطف ساخته و در دل آنها اين فكر را قرار مىدهم كه سهمى از سود خود را به او بپردازند دوم اينكه من خود براى او تجارت مينمايم بجاى تجارت آنان اگر قرار ميشد آنها براى او تجارت نمايند سوم اينكه من خودم يعنى قرب و نزديكى او به من و محبت و دوستى من به او عوض منافع زوال و فناپذير تجار است به عبارت ديگر در تجارت معنوى و حقيقى - من مقصود و هدف او هستم در مقابل مقاصد و اهداف دنيوى تجار كه نه تجارتشان سودمند است و نه از هدايت الهى برخوردارند چهارم - اينكه من علاوه بر اينكه تجارت و معاملات مردم را بسوى او سوق مىدهم قرب و نزديكى و رضوان خود را بهره او ميسازم كه در نتيجه سود و بهره هر دو جهان نصيب او خواهد گشت و اين است تجارت پر سود\r\nو اتته الدّنيا و هى راغمة\r\nيعنى ذليلانه در مقابل او تسليم است .\r\nمنظور اينكه دنيا به آسانى و بدون زحمت و تحمل ذلت و پستى بدست او مىآيد و يا به اين معنا كه دنيا و زندگى دنيا با اينكه از نظر چنين شخصى پست و بىارزش است به او رو مىآورد و يا به اين معنا كه دنيا و زندگى دنيا با اينكه قاعده نبايد بدست چنين شخصى باشد و چون باسباب وسائل دستيابى به آن توجه نكرده و راه‌هاى تكثير ثروت را نميپيمايد در عين حال دنيا باور مىكند و اين معناى سوم گرچه معناى لطيف و دقيقى است ولى بعيد است ( البته اين معانى سه‌گانه از جهت اختلاف معانى راغمه است ) چون در قاموس گويد الرّغم كه راء آن سه جور خوانده مىشود به معناى كراهت داشتن و بىميل بودن مرغمة هم به اين معنا است رغمه بر وزن علمه و يا بر وزن منعه يعنى كراهت پيدا كرد نه پسنديد او را و رغم انفى للَّه با حركات سه‌گانه راء يعنى با كراهت و بىميلى بينى من بر خاك مذلت آمدن\r\nارغمه اللَّه\r\nيعنى خداوند غضب و سخطش را شامل حال او نمود رغمته يعنى بر خلاف انتظار او و مخصوصا براى ناراحتى او كارى را انجام دادم ( بيان قاموس تمام شد ) و در\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nكتاب نهايه گويد ارغم اللَّه انفه يعنى خداوند بينى او را به روى خاك آورده است چون رغام به معناى خاك است البته اين معناى اصلى و لغوى اين جمله است سپس در موارد ذلت و زبونى و ناتوان شدن از گرفتن حق و تسليم شدن با كراهت و بىميلى به كار ميرود .\r\n19 - كافى . . . امير مؤمنان عليه السّلام فرمود فقط دو چيز است كه از خطر آنها بر شما مى - ترسم 1 - پيروى از هواى نفس 2 - آرزوى دور و دراز اما متابعت از خواسته‌هاى نفسانى انسان را از حق باز ميدارد و اما آرزوى دراز آخرت را فراموش مىكند .\r\nبيان - اما باز داشتن هواى نفس انسان را ز حق از اين نظر است كه علاقه و محبت به دنيا و لذتهاى آن چشم دل را از ديدن حق و درك حقيقت كور مىكند و از تسليم شدن به حق باز ميدارد چون حق و باطل نقطه مقابل هم هستند و دنيا و آخرت مانند دو هوو از يك دگر گريزانند و مسلما دنيا ( هدف اصلى بودن دنيا ) با اهل باطل است بنا بر اين رفتن دنبال دنيا و لذتهاى آن باعث مىشود كه باطل در نظر وى به صورت حق و صحيح جلوه كند و در نتيجه واقع و حقيقت را نديده و درك نكند و يا اينكه اساسا براى اينكه بلذت و هوس خود برسد دانسته و فهميده حق و حقيقت را انكار نموده و در مقابلش جبهه‌گيرى مىكند صورت اول مانند توده عوام و مردم كوته‌فكر از اهل باطل صورت دوم مانند علماء و دانشمندان آنان و طول امل ( آرزوى دراز ) يعنى تصور و گمان باقى ماندن در دنيا و انتظار رسيدن بلذتها با آرزوهاى ابليسى و دروغين باعث فراموشى آخرت و وقايع وحشتناك آن جهان ميگردد و در نتيجه در فكر آخرت و اعمالى كه در آنجا سودى داشته باشد و انسان را از گرفتاريها و شدائد اخروى نجات دهد . نميباشد . و اما اينكه وجود پاك و مقدس امير مؤمنان خوف و ترس از اين دو عامل را به خود نسبت داده از اين نظر است كه حضرتش بزرگ مؤمنين و متصدى اصلاح حال آنان و سرپرست آنها در امور زندگى و راهنما و دعوت‌كننده آنها است به آنچه در امر آخرت مفيد و نافع است .\r\n20 - كافى . . . عبد الرحمن بن حجاج گويد موسى بن جعفر عليه السّلام به من فرمود بترس از بالا رفتن سهل و آسان در صورتى كه پائين آمدن و سقوط از آن دشوار و ناراحت‌كننده باشد .\r\nو نيز گويد حضرت صادق عليه السّلام مكرر ميفرمود . هيچ گاه از نفس سركش و خواسته‌هاى آن غافل مباش و يا به اين معنا كه هيچ گاه نفس خود را با هوا و خواسته آن دمساز مكن چون هواهاى نفسانى همان نفس را به پستى سقوط و هلاكت ميافكند و رها كردن نفس را با لذتها و خواسته‌ها ( كه هر چه ميخواهد انجام دهد ) موجب اذيت و رنج نفس خواهد شد و باز داشتن نفس از آنچه ميطلبد درمان مرض و بيمارى نفس است . بيان در روايت اول لفظ چنين است\r\n\r\n","description":"","footnote":"","page_name":" 89 ","page_number":91},
  {"content":"\r\n\r\n( اتّق المرقى السّهل )\r\nمرقى و مرتقى و مرقاة محل ترقى و بالا رفتن است كه همه از ريشه ترقى گرفته مىشود مثلا ميگويند رقيت السّلّم و الجبل و السّطح يعنى بالاى نردبان و يا بام و يا كوه رفتم ( پس نردبان و بام و كوه محلى است كه بالاى آن رفته ) و\r\nمنحدر\r\nكه در روايت است محل پائين آمدن از انحدار كه بمعنى نزول و پائين آمدن است و\r\n( وعر )\r\nكه باز در روايت است به معناى سخت و دشوار مقابل سهل و آسان است جوهرى گويد جبل و عر و مطلب و عر با سكون عين اصمعى گويد وعر بكسر عين نخوان .\r\nميگويم من منظور حضرت از اين فرمايش شايد اين باشد كه نبايد انسان در مقام بدست آوردن منصب و جاه و مقام و رياست باشد ( يعنى خود آنها هدف نهائى باشد ) و همچنين شهوات دنيا و رسيدن به آخرين لذتها زيرا اين گونه چيزها گرچه ممكن است به آسانى بدست آيد ولى عاقبت و پايان بدى دارند و رهائى از گرفتارى و نتائج شوم آنها در نهايت سختى و دشوارى است . خلاصه مطلب اينكه متابعت و پيروى از نفس در خواهشهاى آن و مرتب از اين خواهش و خاسته بخواسته بعدى گام نهادن گرچه هر يك از آنها در نظر انسان كوچك و ناچيز است و به آسانى بدست مىآيد ولى هنگام مرگ كه همه آنها را يك جا ميخواهد رها كند و از آنها بازجوئى شود بسيار دشوار و ناگوار است بنا بر اين چنين شخصى مانند كسى است كه با حيله و نقشه‌هاى مخصوصى كوه‌پيمائى نموده و بالاخره خود را بقله كوه مىرساند . ولى پس از رسيدن بقله كوه در راه پائين آمدن متحير و سرگردان ميماند . علاوه اين پست‌ها و اين درجات بىارزش و پست را در اين جهان تدريجا و با طول مدت بدست آورده ولى هنگام مردن بناچار تمام آنها را يك مرتبه از دست ميدهد و لذا سكرات مرگ و بريدن از اين همه بستگىها خيلى گران و دشوار است اين شخص نظير كسى است كه از نردبانى پله پله و يك يك بالا ميرود و هنگامى كه به آخرين پله رسيد ناگهان سقوط نمايد و هر چه درجه و پله‌ها بهنگام بالا رفتن بيشتر باشد ضرر و صدمه افتادن و خطر سقوط بيشتر است بنا بر اين لازم است شخص خردمند را هنگامى كه در قوس صعود قرار گرفته و درجات و مقامات دنيوى را بالا ميرود قوس نزولى را هم از نظر دور ندارد و در شدائد و مشكلات سقوط و پائين آمدن تامل نمايد و خيلى زياد و بيش از مقدار نياز و ضرورت بالا نرود . اين تشبيهى كه در بيان امام عليه السّلام آمده بر هر يك از دو احتمال و دو وجه كه گفته شد تنظير و تمثيل زيبا و لطيفى است و از رساترين و بهترين كنايات و تشبيهات است و در بعضى از نسخه‌ها (\r\nاتّقى\r\n) با يا آمده و ظاهرا از اشتباه نويسندگان است و از اين نسخه است كه بعضى از شارحين\r\n( اتّقى )\r\nبه صيغه اسم تفضيل خوانده و مرقى به صيغه اسم مفعول و\r\n( السّهل )\r\nرا مرفوع خوانده كه خبر مبتداء كه اتقى است بشود كه معناى روايت چنين شود خطرناكترين\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nمواضع بالا آسان آنها است و يا اينكه اتّقى به صيغه متكلم وحده باشد و كلمه السهل هم منصوب كه صفت مترقى بشود به اين معنا كه من ميترسم از بالا رفتنى كه آسان است . البته اين دو معناى اخير بعيد است .\r\nجمله\r\nلا تدع النّفس و هواها\r\nكه در روايت است يعنى نفس خود را بهمراه هوا و خواسته‌اش و آنچه كه عشق و علاقه به او دارد از شهوات و لذات نابودكننده و پست رها مكن كه همين خواهش‌ها عامل هلاكت اخروى و شقاوت او خواهد شد . در قاموس گويد ردى في البئر يعنى سقوط كرد در چاه مانند تردّى و ارداه و ردّاه ( از باب تفعّل و افعال و تفعيل ) و ردى مانند رضى به معناى هلك و رجل رد به معناى هالك نابودشونده و كلمه\r\n( اذاها )\r\nاذى به آنچه كه موجب ناراحتى انسان شود از بيمارى و پيشآمدهاى بد و چيزى كه كثيف و مورد نفرت باشد گويند و در بعضى نسخه‌ها بجاى اذاها داؤها ( يعنى بيمارى و درد ) آمده است و اين نسخه از جهت تناسب لفظى و معنوى با كلمه دوائها بهتر است و در قاموس گويد دواء با حركات سه‌گانه دال درمان يعنى داروئى كه وسيله معالجه است و اگر بدون مدّ خوانده شود ( دوى ) به معناى مرض و بيمارى است .\r\n\r\nباب 47 در باره اهميت و بيان اطاعت و فرمانبرى از خداوند و از رسول خدا و ائمه اطهار عليهم السّلام و تسليم بودن در برابر آنان و نهى ( شديد ) از تخلف و نافرمانى آنان و روى گردانيدن از گفتار آنان و اذيت آنان عليهم السّلام\r\nآيات بقره 285 - گفتند شنيديم و اطاعت نموديم آل عمران 32 بگو كه اطاعت نمائيد خدا و رسول را پس اگر سرپيچى كردند مسلما خداوند كافران را دوست ندارد و باز در 131 فرمود فرمان خدا و رسول را انجام دهيد تا مشمول رحمت شويد .\r\nنساء 13 و 14 هر آن كس كه خدا و رسولش را اطاعت نمايد خداوند او را در بهشتى كه داراى نهرهاى جارى است داخل مينمايد و در آنجا جاودانه هستند و اين است كاميابى و رستگارى بزرگ . و هر آن كس كه تخلف و نافرمانى خدا و رسولش را نموده و از حدود الهى تخطى و تجاوز كند او را در آتش مخلد و جاودانه داخل كرده و عذاب خواركننده و ذلت در انتظار او است و باز فرمود 46 اگر آنان ميگفتند : كه ما شنيديم و اطاعت خواهيم نمود .\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nو تو هم ( اى پيامبر ) حرف ما را توجه كن و بما نظر نما : بهتر بود براى آنان و باز فرمود .\r\nاى اهل ايمان خدا و رسول و اولى الامر از خود را اطاعت نمائيد و اگر در چيزى ( موضوع رهبرى ) با هم بحث و نزاع داشتيد به خدا و رسول مراجعه نمائيد اگر شما به خدا و روز قيامت ايمان داريد . اين عمل ( مراجعه به خدا و رسول ) بسيار خوب و از نظر پايان و عاقبت بهتر و پسنديده‌تر است .\r\nو باز فرمود 69 هر كس اطاعت نمايد خدا و رسول را اين گونه افراد در آن جهان همراه بزرگانى كه خدا بر آنها نعمت خود را ارزانى داشته از گروه پيامبران و صديقين و راستان و شهداء و نيكان كه البته اينها رفقاء بسيار خوبى هستند .\r\nمائده 7 - هنگامى كه گفتيد شنيديم و فرمانبرى و اطاعت نموديم و باز فرموده 92 خدا و رسول را اطاعت نمائيد و بترسيد و بر حذر باشيد و اگر بىاعتنائى نموديد بدانيد كه وظيفه پيامبر ما فقط ابلاغ روشن و آشكار است .\r\nانفال 1 - خدا و رسولش را اطاعت كنيد اگر ايمان داريد و باز فرموده 20 و 12 اى اهل ايمان خدا و رسولش را اطاعت نمائيد و سرپيچى از او نكنيد در حالى كه مطالب را مىشنويد - و مباشيد مانند گروهى كه اظهار ميكردند شنيديم ولى در واقع و عملا نمى شنوند .\r\nتوبه 72 مؤمنين . . . و اطاعت خدا و رسول را مينمايند اينها همانانند كه خدا قطعا رحمت و لطف خود را شامل حال آنان خواهد فرمود .\r\nنور 47 تا 56 و منافقان ميگويند ايمان آورديم به خدا و برسول و اطاعت كرديم سپس گروهى از ايشان بعد از اظهار ايمان پشت كردند و نيستند اينها از اهل ايمان - و هنگامى كه خوانده ميشوند و دعوت ميشوند به طرف خدا و رسولش تا اينكه ميان آنها حكم كند در اين حال گروهى از ايشان دورى كرده و اعراض مينمايند - ولى اگر بر نفع ايشان حكومت و قضاوت شود با كمال اعتراف به طرف رسول مىشتابند - آيا در دلهاى آنان بيمارى هست و يا در شك و ترديد هستند و يا ميترسند كه خدا و رسولش بر آنان ستم نمايد بلكه آنان خود ستمكارانند - همانا گفتار مؤمنان در آن هنگامى كه براى حكومت و فرمان خدا و رسولش دعوت ميشوند فقط اينست كه ميگويند شنيديم و اطاعت نموديم و اينان همان رستگارانند و هر كه اطاعت كند خدا و رسولش را و بترسد از خدا پس آن گروه ايشان رستگارانند - و قسم و سوگند خورند به خدا سوگند سخت و اكيدى كه اگر دستور دهى ايشان را برها نمودن اموال و خانه و ديار مسلما آنها را رها مينمايند .\r\nبه آنان بگو لازم نيست قسم بخوريد اطاعت و فرمانبردارى نيكو بهتر است از قسم\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nخوردن كه خدا به آنچه ميكنيد دانا است بگو به آنان اطاعت نمائيد خدا و اطاعت نمائيد رسول خدا را پس اگر روى گردان شدند همانا بر پيغمبر است فقط مسئوليت و وظيفه او و بر شما هم وظيفه و مسئوليت خودتان و اگر باطاعت او سر نهيد به راه حق هدايت مىشود و بر پيغمبر وظيفه‌اى جز تبليغ روشن نيست تا آخر آيه‌اى كه ميفرمايد . و اطاعت كنيد رسول خدا را تا رحمت خدا شامل حال شما گردد .\r\nلقمان 15 - متابعت و پيروى كن طريق و راه آنانى كه بسوى من باز گشت نموده و توبه و انابه دارند سپس بازگشت همه شما بسوى من است و شما را به آنچه انجام ميداديد خبر مىدهم .\r\nاحزاب 36 - هيچ زن و مرد مؤمنى پس از اينكه خدا و رسولش در موردى قضاوت و حكم نمودند حق انتخاب و نظر دادن از پيش خود ندارد و هر كه مخالفت خدا و رسولش را نمايد در گمراهى روشن و آشكارى قرار گرفته است .\r\nو باز فرمود 53 - تا 57 - و حق نداريد شما رسول خدا را اذيت و آزار دهيد تا آنجا كه فرموده كسانى كه خدا و رسولش را اذيت نموده و ناراحت نمايند خداوند آنها را در هر دو جهان لعنت كرده و عذاب ذلت بارى براى آنان آماده ساخته مسلما خدا كافران را لعنت نموده و آتش سوزانى براى آنان مهيا ساخته است كه هميشه در آن آتش جاودانند و هيچ يار و ياورى ندارند . و آنان گويند پروردگارا ما از بزرگان و رؤساى خود اطاعت نموديم و آنها ما ار از راه حق گمراه نمودند . پروردگارا عذاب آنان را دو برابر نما و لعنت كن آنها را لعنت شديدى . اى اهل ايمان نباشيد مانند كسانى كه پيامبر خود موسى را اذيت نموده و نسبت ناروا به او دادند و خداوند او را تبرئه نموده و قدس و پاكى او را روشن ساخت و موسى نزد خدا موجه و آبرومند است تا آنجا كه فرمود هر كه خدا و رسولش را اطاعت كند قطعا بسعادت بزرگى ميرسد .\r\nزخرف 61 - از من پيروى كنيد كه راه راست اين است و باز فرمود بترسيد از خدا و از من اطاعت نمائيد .\r\nمحمد 21 تا 28 - پس آنچه كه سزاوار است براى ايشان فرمانبرى و اطاعت از تو و گفتار نيك و چون امر جنگ و كارزار قطعى شد پس اگر با صدق و راستى قدم بردارند براى ايشان بهتر است . پس آيا متوقع هستيد ( اى اهل نفاق ) كه اگر متولى امر حكومت شديد اينكه فساد و تباهى كنيد در زمين و پيوند خويشاوندى را قطع نمائيد . اين گروه آنانند كه لعنت كرده خدا آنها را و چشم و گوش آنها را كور و كر نموده تا آنجا كه فرمود اين اوصاف و حالات شقاوت بار از اين جهت است كه ايشان پيروى نمودند آنچه را كه خداوند را بخشم\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nآورد و رضايت و خشنودى خدا را نخواسته و نه پسنديدند خدا هم كارها و اعمالشان را پوچ و نابود ساخت و باز فرموده 33 اى اهل ايمان خدا و رسول را اطاعت نمائيد و اعمال خود را باطل و بىنتيجه نسازيد .\r\nفتح 17 - هر كه خدا و رسولش را اطاعت نمايد خداوند او را در بهشتى كه داراى جوىهائى است وارد مىنمايد و هر كه روگردان شد گرفتار عذابى دردناك خواهد شد .\r\nحجرات 1 - اى اهل ايمان نظر خود را بر فرمان خدا و رسولش مقدم مداريد و بترسيد از خدا كه قطعا خداوند شنوا و دانا است و باز فرموده 14 اگر از خدا و رسول اطاعت نمائيد كم نميكند خدا از ثواب اعمال شما چيزى كه خدا بخشنده مهربان است .\r\nمجادله 5 - 6 - آن كسانى كه در مقابل خدا و رسولش جبهه‌بندى و مبارزه ميكنند قطعا سرنگون خواهند شد همچنان كه اين گونه افراد كه در پيش زمان بودند سرنگون و نابود شدند و ما آيات و نشانه‌هاى روشن فرستاديم و كافران را عذاب ذلت بارى هست و باز فرموده 13 تا 21 - و خدا و رسولش را اطاعت نمائيد تا آنجا كه فرمايد . آنان كه با خدا و رسولش مخالفت ميورزند در سلك ذليل‌ترين مردمند . خداوند فرمان قطعى و حكم مسلم كرده است كه من و پيامبران من پيروز خواهيم شد و خداوند قطعا توانا و غالب است .\r\nحشر 4 - اين كيفر ( جلاى وطن ) از اين جهت است كه آنها با خدا و رسولش سر جنگ و ستيز داشتند و هر كه با خدا در ستيز باشد بايد بداند كه خدا سخت عقوبت است و باز فرمايد 7 آنچه را كه رسول خدا پيشنهاد مىكند بپذيريد و از هر چه كه شما را باز مى دارد خوددارى نمائيد و بترسيد از خدا كه خدا سخت عقوبت است .\r\nصف 5 - هنگامى كه بقوم خود گفت اى قوم من چرا مرا اذيت ميكنيد با اينكه ميدانيد من فرستاده خدا هستم بسوى شما و چون ( دانسته و فهميده ) از اطاعت موسى روى گرداندند خدا هم بكيفر اين خوى زشت دلهاى آنها را از توجه به خدا و درك وظيفه برگرداند و البته خداوند ستمكاران را ( كه نميخواهند تسليم حقيقت شوند ) هدايت و راهنمايى نميكند .\r\nتغابن 13 خدا و رسول را اطاعت نمائيد پس اگر روى گردانيديد پس وظيفه رسول ما فقط بيان كردن حقائق است و باز فرمود 16 - بشنويد و اطاعت كنيد .\r\nطلاق 1 - اينها حدود و مقررات الهى است و هر كس از اين حدود تجاوز نمايد قطعا به خود ستم كرده است .\r\nنوح 21 - نوح گفت پروردگارا اين مردم با من مخالفت كردند و از كسى كه مال و فرزندش جز بدبختى براى او ندارد متابعت نمودند .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nو اما اخبار ميگويم من خيلى از اخبار و رواياتى كه مربوط به اين باب است در اثناى فصول گذشته و آينده مخصوصا در فصل تقوى و اطاعت ذكر شده است ( و باز هم مقدارى گفته مىشود ) .\r\n1 - نهج البلاغه بر شما باد باطاعت كسى كه هيچ عذرى براى نشناختن او نداريد ( هر كس بايد خدا و پيغمبرش را بشناسد ) .\r\n2 - كافى . . . حضرت باقر عليه السّلام به حمد بن مسلم فرمود\r\nلا يذهب بكم المذاهب فو اللَّه ما شيعتنا الّا من اطاع اللَّه عزّ و جلّ .\r\nمذاهب و راه‌هاى باطل شما را بگمراهى و ضلالت نيفكند به خدا قسم شيعه ما نيست مگر آن كس كه خداوند متعال را اطاعت نمايد .\r\nبيان - لا يذهب به صيغه معلوم و باء بكم براى تعديه است و نسبت گمراه ساختن كه به مذاهب داده شده مجازى و ظاهرى است چون در واقع گمراه‌كننده نفس سركش و يا شيطان است يعنى مذاهب باطله شما را بضلالت و بدبختى نكشاند . و ممكن است لا يذهب به صيغه مجهول خوانده شود و مذاهب منصوب خوانده شود و فاعل ذكر نشده و او شيطان است يعنى شيطان شما را در راه‌ها و مذاهب باطل و فاسد نكشاند و دچار آرزوهاى دروغين و اعتقادات فاسده نگرديد كه در نتيجه در انجام و ارتكاب گناه و معصيت جرى و بيباك شويد و با دعاى تشيع و دوستى و محبت و ولايت غير حقيقى و بدون محتوى اعتماد و دلگرمى داشته باشيد شيعه اهل بيت فقط كسى است كه پيروى نمايد از آنان در گفتار و كردار نه كسى كه با زبان تنها ادعاى تشيع نمايد .\r\n3 - كافى . . . ابو حمزه ثمالى از امام پنجم نقل كرده كه رسول خدا در سفر حجة الوداع خطبه‌اى ايراد فرمود پس چنين گفت اى مردم . به خدا سوگند آنچه شما را بآسايش و بهشت نزديك مىكند و از رنج و عذاب دوزخ دور مىنمايد فرو گذار نكرده و به او فرمان دادم و آنچه شما را بشقاوت و دوزخ مىكشاند و از سعادت و بهشت دور ميسازد باقى نماند مگر اينكه دستور خوددارى از آن دادم\r\nالا و انّ الرّوح الأمين نفث في روعى انّه لن تموت نفس حتّى تستكمل رزقها فاتّقوا اللَّه و اجملوا في الطّلب و لا يحمل احدكم استبطاء شيء من الرّزق ان يطلبه به غير حلّه فانّه لا يدرك ما عند اللَّه الّا بطاعته .\r\nبيان - منظور از روح امين جبرئيل است و چون توسط جبرئيل حيات و زندگى علمى و انسانى بشر تامين مىشود ( برنامه حيات بخش توسط او بانبياء و پيامبران وحى مىشود ) به او روح گفته مىشود و از طرفى هم امين خداوند است بر وحى و در نهايه گويد\r\nانّ روح القدس نفث في روعى\r\nيعنى جبرئيل به من وحى و القاء نموده از ماده نفث است كه به معناى دميدن باشد كه مثل نفخ است و مقدارى سبك‌تر از تفل است چون تفل در جايى گفته مىشود كه\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nكه همراه دميدن آب دهان هم باشد ( مراتب و درجات دميدن اين طور است 1 - بزق 2 - تفل 3 - نفث 4 - نفخ )\r\nفي روعى\r\nيعنى در روح و قلبم ( دميد ) تمام شد حرف نهايه -\r\nحتّى تستكمل\r\nتا وقتى كه روزى خود را كه مقدر شده كاملا بدست آورد\r\nفاتقوا اللَّه\r\nيعنى در باره بدست آوردن رزق از خدا بترسيد و يا بطور كلى در همه جا و همه حال خدا ترس باشيد و\r\nاجملوا في الطّلب\r\nيعنى در تحصيل روزى و زندگى معتدل و عادى كار كنيد و خيلى خود را به زحمت و رنج نيفكنده و حريص نباشيد و در مصباح گويد\r\nاجملت في الطّلب\r\nيعنى مدارا كرده و آسان گرفتم شيخ بهاء قدس سره گويد اين جمله دو احتمال دارد اول اينكه در باره اين زحمت و فعاليت زياد از خدا بترس يعنى اين گونه فعاليت نكن مانند اينكه گفته شود بترس از خدا در فلان كار ( شراب خوردن مثلا ) يعنى آن كار را انجام مده .\r\nدوم - اينكه تقوى و پرهيزكار باش ( و آسوده خاطر باش ) يعنى اگر خدا ترس باشيد و جانب تقوى را رعايت كنيد ديگر نيازى بفعاليت زياد و تحمل رنج و مشقت نيست كه اشاره به آيه  وَ مَنْ يَتَّقِ اللَّهَ  . . باشد ( هر كس داراى تقوى و پرهيزكارى باشد خداوند راه رهائى از مشكلات را برايش فراهم نموده و از جايى كه هيچ گمانش را نميدهد روزى او را مىرساند طلاق 2 - 3 ) .\r\nو لا يحمل . . . ان يطلبه\r\nيعنى وادار نكند و باعث نشود دير رسيدن روزى كه از راه نامشروع آن را بدست آوريد و جمله\r\nآن يطلبه\r\nدر تأويل مصدرى است كه منصوب بنزع خافض است ( آن مصدر در اثر برداشتن حرف جر منصوب شده است ) و در خبرى كه بعدا خواهد آمد چنين گفته شده . وادار نسازد شما را دير رسيدن روزى كه آن را از راه گناه و معصيت بدست آوريد چون خداوند رزق و روزى مردم را از طرق حلال ميان آنان تقسيم نموده و تقدير و تقسيمش از راه حرام نيست و كسى كه تقوى و پرهيزكارى داشته باشد روزى او از راه حلال خواهد رسيد و هر آن كس كه پرده درى نموده و از حد و مرز الهى تجاوز كرده و از راه نامشروع بدست آورد روزى حلالش را بريده و از دست داده است و در روز قيامت هم مواخذه خواهد شد . ميگويم من مطالبى كه در اين روايت نقل شد نظير تفسير و توضيح است براى جمله آخر روايت بالا\r\n( فانّه لا يدرك ما عند اللَّه الّا بطاعته )\r\nيعنى آنچه كه نزد خدا است از ثوابهاى ارزنده اخروى و رزق و روزى حلال اين جهان بدست نميآيد مگر از راه اطاعت و فرمانبرى اوامر و نواهى حق خلاصه اينكه كلمهء\r\n( ما عند اللَّه )\r\nممكن است مقصود رزق حلال باشد و يا درجات و مراتب اخروى باشد و يا اعم ( هر دو مقصود باشد ) البته از نظر اينكه اين جمله تا\r\nبطاعته\r\nعلت و سبب است معناى اول مناسب‌تر است چون مطالب قبل از اين جمله در باره روزى است و همچنين معناى سوم هم مناسب است گر چه معناى دوم\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nروشن‌تر و مانوس‌تر است . و بدان كه لفظ رزق در نظر معتزله ( گروهى از اهل كلام ) هر چيزى است كه استفاده و بهره بردن از آن مجاز باشد و هيچ كس مخالفت و جلوگيرى از آن را نداشته باشد چه در امور خوراكى و يا غير آن ( بنا بر اين معناى رزق منحصر مىشود به حلال ) و از نظر اينها چيزهاى حرام اساسا رزق نيست و روايت گذشته هم اين معنا را تائيد مىكند . ولى از نظر اشاعره ( گروهى ديگر از اهل كلام ) هر چه كه موجودات زنده آن را مورد استفاده خود قرار دهد چه خوراكى و چه غير خوراكى رزق گفته مىشود گر چه آن چيز حرام باشد البته بعضى از اشاعره فقط در خوراكىها رزق را به كار ميبرد و بحث كامل در اين موضوع در كتاب مكاسب بعدا خواهد آمد .\r\n4 - كافى جابر جعفى گويد . حضرت باقر عليه السّلام به من فرمود اى جابر\r\nأ يكتفى من ينتحل التّشيّع ان يقول بحبّنا اهل البيت فو اللَّه ما شيعتنا الّا من اتّقى اللَّه و اطاعه و ما كانوا يعرفون يا جابر الّا بالتّواضع و التّخشّع و الأمانة و كثرة ذكر اللَّه و الصّوم و الصّلوة ) و البرّ بالوالدين و التّعهد للجيران من الفقراء و اهل المسكنة و الغارمين و الأيتام و صدق الحديث و تلاوة القرآن و كفّ الألسن عن النّاس الّا من خير و كانوا امناء عشائرهم في الأشياء - قال جابر فقلت يا ابن رسول اللَّه ما نعرف اليوم احدا بهذه الصّفة فقال عليه السلام يا جابر لا تذهبنّ بك المذاهب حسب الرّجل ان يقول احبّ عليّا و اتولّاه ثمّ لا يكون مع ذلك فعّالا فلو قال انّى احبّ رسول اللَّه فرسول اللَّه خير من علىّ ثمّ لا يتّبع سيرته و لا يعمل بسنّته ما نفعه حبّه ايّاه شيئا فاتّقوا اللَّه و اعلموا لما عند اللَّه ليس بين اللَّه و بين احد قرابة احبّ العباد - تمام شد سقط - الى اللَّه عزّ و جلّ و اكرمهم عليه اتقاهم و اعملهم بطاعته .\r\nيا جابر فو اللَّه ما يتقرّب الى اللَّه تبارك و تعالى الّا بالطّاعة و ما معنا برائة من النّار و لا على اللَّه لأحد من حجّة من كان للَّه مطيعا فهو لنا ولىّ و من كان للَّه عاصيا فهو لنا عدوّ و لا تنال ولايتنا الّا بالعمل و الورع .\r\nاى جابر كسى كه خود را از شيعيان ما ميداند آيا براى او كافى است كه فقط اظهار دوستى ما خاندان رسالت را بنمايد ؟ به خدا سوگند شيعهء ما نيست مگر آن كس كه از خدا بترسد و اطاعت دستور او را بنمايد و شناخته نميشوند مگر با صفات تواضع و فروتنى و عبادت و امانت و درستى و زياد در ياد خدا بودن و ذكر او و مراقبت به روزه و نماز و نيكى به پدر و مادر و رسيدگى به همسايه‌هاى مستمند و تهيدست و بدهكاران و يتيمان و راستگوئى و قرائت قرآن و بازداشتن زبان از مردم مگر در كارهاى خوب ( نصيحت و خيرخواهى و ارشاد و امر به معروف و نهى از منكر . . . ) و در ميان بستگان و طائفه و فاميل امين مردم باشند بر همه چيز جابر گويد عرضه داشتم يا بن رسول اللَّه من كسى را امروز با اين صفات سراغ ندارم . فرمود اى جابر روش‌هاى غلط تو را به غرور و باطل نكشاند آيا اين بس است كه انسان با زبان بگويد على عليه السلام را دوست ميدارم و اهل ولايت هستم و در عين حال فعاليت در انجام وظائف عملى نداشته باشد ؟ اگر بجاى اين بگويد رسول خدا را دوست ميدارم\r\n\r\n","description":"","footnote":"","page_name":" 97 ","page_number":99},
  {"content":"\r\n\r\n- البته معلوم است كه رسول خدا مقام و مرتبه‌اش از على عليه السّلام برتر و بالاتر است ولى از روش پيغمبر پيروى نكند و به سنت او عمل نكند اين چنين دوستى كه اثر عملى نداشته باشد سودى به حال او ندارد پس از خدا بترسيد و براى بدست آوردن ثوابهاى اخروى عمل نمائيد . خداوند با احدى قرابت و خويشاوندى ندارد محبوب‌ترين بندگان نزد خدا و گرامىتر آنان پرهيزكارتر و مطيع‌تر آنان است اى جابر به خدا سوگند نزديكى و تقرب به خدا بدست نميآيد مگر از راه بندگى و اطاعت و برات آزادى از آتش با ما نيست و حجة و دليل هم كسى بر خدا ندارد ( كه بتواند اثبات كند كه من در ترك اطاعت عذر موجهى داشتم ) بطور كلى هر كس مطيع خدا باشد و از فرمان خدا اطاعت نمايد او دوست ما است و هر كه معصيت او را نمايد دشمن ما است و نعمت ولايت و محبت ما بدست نميآيد مگر از راه عمل و پرهيزكارى .\r\nدر امالى شيخ طوسى . . . از همان جابر جعفى و در امالى شيخ صدوق . . . از احمد بن نضر و در مشكاة الانوار اين طور روايت شده تبيان و توضيح روايت\r\nمن ينتحل التّشيّع\r\nيعنى ادعاى تشيع نمايد بدون اينكه صفات شيعه را داشته باشد و در غير كافى بلفظ\r\nانتحل\r\nبه صيغه ماضى است در قاموس انتحله و تنحّله ( از باب افتعال و تفعّل ) يعنى ادعا كرد چيزى را براى خود با اينكه آن چيز براى ديگرى است\r\nو ما كانوا يعرفون\r\nشناخته نميشوند مگر . . فعل را مجهول خوانده‌اند و ضمير جمع مربوط به شيعه و يا مربوط به بندگان خوب يعنى در زمان پيغمبر و امير مؤمنان و ائمه ديگر كه قبلا بودند صلوات اللَّه عليهم اجمعين مردم شيعه را به اين صفات و نشانه‌ها مىشناختند و هر كس داراى اين صفات نبود او را از شيعيان نمىدانستند و يا اينكه شيعيان خود داراى اين صفات بودند و همه ميدانستند كه آنان مشهور به اين اوصاف هستند .\r\nالّا بالتّواضع\r\n- يعنى فروتنى و خاكسارى در مقابل دستورات الهى و فروتن و خاكسار در برابر امامان و پيشوايان دين به تعظيم و بزرگ دانستن آنان و اطاعت از آنان و در برابر مؤمنين باحترام نمودن و اظهار محبت و دوستى با آنان و تكبر نكردن با آنان و معاشرت نيك و شايسته با آنان\r\nو التّخشّع\r\nيعنى اظهار خشوع و ذلت همراه ترس در برابر خدا و به كار بردن اعضاء و جوارح در انجام فرمان خدا و لفظ خشوع هم بقلب و دل ( حالت درونى ) و هم باعضاء و جوارح نسبت داده مىشود\r\nو الأمانة\r\nنقطهء مقابل خيانت يعنى پرداخت حقوق خلق و خالق و مراعات عهد و پيمانها و مكر و خيانت ننمودن و در امالى طوسى لفظ و الانابه آمده يعنى توبه و بازگشت به خدا\r\nو كثرة ذكر اللَّه\r\nدر زبان و دل و الصوم عطف بر ذكر است و در امالى\r\n( و برّ الوالدين )\r\nنقل شده\r\nو التعهد للجيران\r\nيعنى رعايت جانب همسايگان و اذيت نرساندن به آنان و چشم پوشى و تحمل اذيت\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nو زحمت از آنان و احوالپرسى از مريضان آنها و تشييع جنازهء آنها و عاريه دادن اسباب و اثاثيه به آنان و بحث و اختلافى كه راجع به فقير و مسكين هست كه آيا كدام يك از اين دو گروه مستمندتر است بعدا خواهد آمد و در ميان همسايگان فقير و مسكين را مخصوصا نام برده از اين نظر است كه رعايت حال آنها مهم‌تر است و گر نه همسايه دارى بطور كلى لازم است و در امالى\r\n( تعاهد الجيران )\r\nاست\r\n( و الغارمين قرض دارها )\r\nيا عطف بر فقراء و يا عطف بر جيران است\r\n( و كانوا امناء عشائرهم )\r\nيعنى شيعيان را امين خود ميدانستند و در تمام اشياء از مال و ناموس و نگهدارى اسرار اطمينان به آنان داشتند عشائر جمع عشيره است به معناى قبيله و فاميل است و در امالى صدوق و غير آن عبارت حديث اين طور است\r\n( فقال جابر يا ابن رسول اللَّه لست اعرف احدا بهذه الصّفة )\r\nهيچ كس را به اين صفت نميشناسم .\r\nلا تذهبن بك المذاهب\r\nيعنى راه‌ها و روشهاى مختلف تو را مغرور نكند و بباطل و رها كردن عمل نيفكند\r\nحسب الرّجل ان يقول\r\nاين جمله از نظر تركيب بندى مانند حسبك درهم يعنى يك درهم ترا كافى و بس است البته در اين جمله از حديث استفهام و حرف سؤال در تقدير هست ( احسب الرجل ) بعنوان انكار و قبول نكردن مطلب سؤال مىكند حضرت از جابر آيا همين مقدار كافى است كه بگويد دوست دارم على عليه السّلام را يعنى اين حرف تنها ابدا كافى نيست\r\n( فعّالا )\r\nيعنى بر طبق اعتقاد خود ( كه بايد در تمام كارها از پيشوايان بزرگ دين و ائمه عليهم السّلام پيروى و متابعت نمود ) فعال و پركار نباشد ؟ و اين جمله در نسخه امالى صدوق نيست\r\n( فرسول اللَّه . . . )\r\nظاهر اين جمله معترضه بودن ( در اثناى سخن جمله‌اى گفته شود كه با مطالب قبلى و بعدى بىارتباط باشد ) است ولى در امالى شيخ صدوق ( و رسول اللَّه به او او بجاى فاء ) آمده است و اين طور بهتر است كه جمله و رسول اللَّه جمله حاليه باشد و طبق هر دو نسخه ( با فاء يا واو ) احتمال دارد اين جمله عطف بر احب باشد و تتمه مضمون گفتار فاعل\r\n( قال )\r\nباشد و فاعل قال مخالف و سنى باشد خلاصه معنا چنين مىشود شما شيعيان را ادعاى دوستى على را داريد بدون عمل و محتوى . اگر مخالف شما بگويد من رسول اللَّه را دوست دارم و آن حضرت هم كه از على برتر است همانطور كه شما شيعيان دلخوش و دلگرم به محبت على عليه السّلام هستيد من اعتماد و دلگرمى بمحبت رسول خدا دارم . شما نميتوانيد او را مجاب و محكوم نمائيد چون اگر شما به آن شخص بگوئيد كه دوستى با رسول خدا با اينكه در مسأله وصايت و خلافت مخالف رسول خدا باشيد اصلا سودى ندارد ممكن است فورا در مقام پاسخ بشما اعتراض نموده و بگويد براى شما هم دوستى على سودى ندارد در صورتى كه در افعال و اقوال در كردار و گفتار\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nمخالفت با على عليه السّلام مينمائيد و در امالى چنين است كه\r\n( لا يعمل بعمله و لا يتّبع سنّته ما نفعه )\r\n-\r\nليس بين اللَّه و بين احد قرابه\r\n- يعنى خداوند با شيعه كه خويشاوندى ندارد تا با آنها مسامحه كند و با مخالفين و سنيان مسامحه نكند با اينكه در نافرمانى مانند هم هستند و يا اينكه منظور اين باشد كه ميان خدا و على عليه السّلام خويشى نيست تا اينكه با شيعيان على مسامحه كند و با شيعه رسول خدا مسامحه نكند حاصل مطلب اينكه راه قرب و نزديكى به خدا فقط اطاعت و پرهيز است و لذا امامان شما محبوب‌ترين خلق خدا است در نزد او بنا بر اين اگر جنبه اطاعت و پرهيز در شما نباشد چيزى به حال شما سود ندارد و در امالى چنين است\r\n( احب العباد الى اللَّه و اكرمهم عليه اتقاهم له و اعملهم بطاعة و اللَّه ما يتقرب الى اللَّه جل ثناؤه الا بالطاعة ما معنا براءه . . . )\r\nو ما معناه براة من النّار\r\nيعنى با ما چك و حواله و حكم و سندى بدور بودن ما و دور بودن شيعيان ما از آتش نيست گر چه عمل نابكاران را داشته باشند\r\nو لا على اللَّه لأحد من حجه\r\nيعنى اگر خداوند كسى را نيامرزيد حجه و عذرى ندارد كه بگويد خدايا من از شيعيان على بودم چرا گناهان مرا نبخشيدى چون خدا ملتزم نشده كه هر كس ادعاى تشيع كرد گرچه عمل هم نداشته باشد او را بيامرزد . و يا منظور اين كه براى ما سند و مستمسكى بر خدا نيست كه ما حق داشته باشيم هر كه را ادعاى تشيع نمايد از عذاب و گرفتارى نجات دهيم و مؤيد و شاهد بر اين معنا نسخه امالى است كه اين طور نقل شده\r\nو ما لنا على اللَّه حجّة\r\nما حجة و سندى بر خدا نداريم\r\nمن كان للَّه مطيعا فهو لنا ولىّ\r\nشايد اين جمله براى دفع توهم و خيال باطلى است كه در اين موارد بذهن مىآيد كه خود آن بزرگان فرموده‌اند كه شيعيان و دوستان ما بدوزخ نميروند كه حضرت پاسخ اين توهم را داده است . و فرموده كه گناه‌كار ولى و دوست ما نيست و ولايت ما فقط از راه اطاعت و دورى از معصيت بدست مىآيد . ضمنا براى ورع و اجتناب و دورى از گناه چهار رتبه و درجه گفته شده است .\r\n1 - ورع و پرهيزكارى توبه‌كنندگان كه عبارت از اين است كه انسان گناهان و كارهاى حرام را كنار بگذارد و از حالت فسق بيرون رود كه ميزان عدالت و پذيرفته شدن شهادت و گواهى مىشود .\r\n2 - ورع و پرهيز صالحين و شايستگان است و حد و ميزان اين رتبه و درجه اجتناب و دورى كردن از امور و كارهاى شبهه‌ناك از ترس اينكه مبادا در دائره محرمات قدم نهد .\r\n3 - ورع و اجتناب متقين و اهل تقوى است كه ميزان و حدش ترك كردن بعضى از كارهاى حلال است از ترس اينكه مبادا به حرام منجر شود نظير اينكه انسان صحبت مردم را زياد نكند كه مبادا تدريجا به طرف غيبت كشيده شود .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n4 - ورع اهل سلوك و سير است و در اين رتبه است كه سالك و كسى كه در سير تكاملى و تزكيه باطن و صفاء درون است از غير خدا اعراض نموده و از ما سوى اللَّه چشم پوشيده و دورى كرده و دل كنده كه مبادا لحظه‌اى از عمر خود را در چيزى كه باعث نزديكى او به حق نميشود صرف نمايد گر چه ميداند به طرف حرام كشيده نميشود . جمله‌اى كه در اين روايت\r\n( الّا بالعمل )\r\nدر نسخه امالى و غير او\r\n( الّا بالورع و العمل )\r\nنقل شده است .\r\n5 - كافى . . . هشام بن حكم از حضرت صادق عليه السّلام نقل نموده كه فرمود : هنگامى كه رستاخيز و قيامت مىشود گروهى\r\n( عنق )\r\nاز مردم به پا ميخيزند و مىآيند بدر بهشت و دق الباب نموده در بهشت را مىزند . به آنها گفته مىشود چه كسانى هستند شما ؟ در پاسخ ميگويند ما اهل صبريم پس مجددا سؤال مىشود بر چه چيز و چه حالت صبر داشتيد ؟\r\nگويند در تحمل زحمت اطاعت و بندگى شكيبا بوديم و در مقابل گناه و معصيت خدا هم خوددارى نموده و صبر ميكرديم . در اين حال خداوند متعال فرمايد راست ميگويند ، آنان را وارد بهشت نمائيد و اينست معناى آن آيه زمر 10  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  همانا افراد صابر و شكيبا پاداش خود را بدون حساب دريافت مينمايند .\r\nايضاح در نهايه گويد عنق بمعنى گروهى از مردم و در قاموس العنق يا ضم حرف اول و با ضم دو حرف عده‌اى از مردم و رؤسا و بزرگان مردم را نيز گويند  أَجْرَهُمْ بِغَيْرِ حِسابٍ  بعضى گويند ، يعنى اجر و پاداشى كه حسابدارها قدرت حساب آنان را ندارند .\r\nولى ظاهر روايت گذشته اينست كه آنان ( شكيبايان ) براى حساب اعمالشان بازداشت نميشوند و بدون حساب و بازرسى اعمال وارد بهشت ميشوند .\r\nمرحوم طبرسى گويد معناى اين جمله اينست كه اجر و پاداش صابران از جهت اينكه بسيار زياد است از عهده حساب و شمار بيرون است و عياشى با سند خود از عبد اللَّه بن سنان از حضرت صادق عليه السّلام نقل كند كه پيغمبر فرمود هنگامى كه دفترها و پرونده‌هاى عمل باز مىشود و ترازوهاى عمل سنج به كار مىافتد براى اهل مصيبت و بلاء نه ترازوئى نصب مىشود و نه پرونده عمل گشوده ميگردد سپس اين آيه را تلاوت فرمود  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  .\r\n6 - كافى . . . حضرت باقر عليه السّلام فرمود اى گروه شيعه آل محمد ! شما بالش متوسط باشيد\r\n( النمهة الوسطى )\r\nكه غالى و افراطىها كه غلو و زياده روى مىكنند به وضع و روش شما برگردند و تفريطىها و عقب مانده‌ها بيايند و بشما برسند و ملحق شوند .\r\nمردى از انصار بنام سعد گفت فدايت شوم غلوّكنندگان كيانند ؟ فرمود گروهى كه در باره ما مطالبى كه ما خود به آن معتقد نيستيم ميگويند اين گروه از ما نيستند و ما\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nهم از آنان نيستيم گفت تالى و عقب مانده كيست ؟ فرمود كسى كه دنبال هدايت و در صدد راه‌يابى است ميخواهد بخير و كار نيكى دست يابد كه پاداش اخروى نصيبش گردد\r\nالمرتاد يريد . . .\r\nسپس حضرت رو كرد به طرف ما و فرمود به خدا سوگند در دست ما برات و سند آزادى از دوزخ نيست و ميان ما و خدا خويشاوندى نيست و عذر و حجتى هم بر خدا نداريم تقرب و نزديكى به خدا حاصل نميشود مگر با اطاعت و بندگى . پس هر كس از شما مطيع خدا باشد ولايت و دوستى ما به حال او سود دارد و هر كس از شما معصيت و نافرمانى خدا نمايد دوستى و ولايت ما براى او سودى ندارد واى بر شما خود را گول نزنيد و مغرور نشويد واى بر شما مغرور نشويد .\r\nبيان و توضيح جوهرى گويد نمرقه متّكاى كوچك است و همين طور نمرقه بكسر نون و راء لغتى است كه يعقوب حكايت كرده و گاهى روپوشى كه روى اثاثيه انداخته شود نمرقه گويند كه از ابى عبيد نقل شده و در قاموس است غرق و نمرقه كه نون و راء سه رقم خوانده مىشود متكاى كوچك و يا پشتى و يا روپوش و پارچه كه روى اثاث بكشند و نمرقه با كسر ابرى را گويند كه ما بين قطعات آن فاصله باشد تمام شد حرف قاموس و تشبيه شيعه به نمرقه از اين نظر است كه شيعيان مانند پشتى و متكا مورد اعتماد و تكيه‌گاه است و توصيف به وسطى از جهت اينست كه آنان حد وسط ميان افراط و تفريط هستند و يا از اين نظر كه معمولا پشتى و متكا در صدر مجلس و جاى صدرنشين است و مردمى كه در دو طرف مجلس نشسته‌اند توجه به آن محل دارند و گفته شده كه منظور اهل غرقه وسطى باشند . و گفته شده كه تشبيه از جهت اينست كه متكا و پشتى در صورتى قابل استفاده و تكيه است كه در حد و ميزان معينى از بلندى و كوتاهى باشد كه اگر خيلى بلند باشد پشتى و تكيه‌گاه نميشود و همچنين اگر خيلى كوتاه باشد باز هم قابل تكيه نيست بايد متوسط باشد شما شيعيان هم در دين خود و در باره امامان و پيشوايان بايد متوسط باشيد نه غلو و زياده روى نمائيد بطورى كه از آن مرتبه و مقامى كه خدا آنها را در آن مقام قرار داده و آنان را اهل آن مرتبه كرده تجاوز ننمائيد كه همان مقام و مرتبه امامت و پيشوائى و وصايت است كه از مقام خدائى و مقام نبوت و پيامبرى نازل‌تر و پائين‌تر است و نباشيد مانند مسيحىها كه در حق مسيح عليه السّلام غلو نموده و مقام الوهيت و خدائى را براى او معتقد شدند و يا رتبه نبوت را براى خدا قائل شدند و مانند اهل تقصير هم نباشيد كه آنان را از مقام و مرتبه‌اى كه دارند پائين‌تر قرار دادند و امامان را نظير مردم ديگر ، بلكه نازل‌تر و پائين‌تر دانستند مثل قوم يهود كه حضرت مسيح را از مقام و رتبه‌اى كه دارد پائين‌تر و كمتر دانستند ، بلكه شما مانند و ساده و پشتى متوسط و معتدل باشيد كه غلوىها برگردند بشما\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nو كوتاه نگران هم بشما به پيوندند و بشما برسند جمله\r\n( ما لا نقوله في انفسنا )\r\nاينان مطالبى در باره ما ميگويند كه ما خود آن را نميگوئيم و از آن اباطيل بيزاريم . مانند مقام الوهيت و اينكه ما خالق و آفريدگار باشيم و يا داراى مقام نبوت باشيم و در تعريف تالى و عقب مانده جمله\r\n( المرتاد يريد الخير يبلغه الخير )\r\nشايد اين جمله از قبيل آمدن اسم ظاهر بجاى ضمير است به اين معنى كه اين شخص ميخواهد اعمال نيكى كه به او ميرسد و آنها را ميفهمد انجام دهد ولى انجام نميدهد و البته بخاطر همين نيت خير پاداش مى بيند و يا به اين معنا كه اين شخص در مقام بدست آوردن دين حق و دين كامل است كه\r\n( يبلغه الخير )\r\nجمله ديگرى است براى بيان اينكه هر كس دنبال خيرى و حقى باشد بالاخره به او ميرسد و توفيق الهى شامل حالش خواهد شد همان طورى كه خداوند فرموده ( كسانى كه در طريق ما كوشش داشته باشند ما هم آنان را دستگيرى خواهيم نمود سوره عنكبوت 69 ) و جمله\r\n( يوجر عليه )\r\nبيان اينست كه چنين شخصى براى همين نيت خير ماجور است و پاداش دارد .\r\nو گفته شده منظور از مرتاد كسى است كه دنبال هدايت و يافتن راه حق است ولى هنوز معرفت و شناسائى در حق امام و مراسم و مقررات دينى پيدا نكرده و در مقام ياد گرفتن و رسيدن به حق است جمله\r\n( يبلّغه الخير )\r\nبدل است از كلمه\r\nالخير\r\n) يعنى اين شخص ميخواهد كار خير را انجام دهد تا پاداش بيابد . و گفته مرتاد يعنى كسى كه در مقام بدست آوردن مطلوبى باشد از ارتاد الرجل الشيء يعنى طلب كرد و تعقيب نمود آن چيز را چه مطلوب خير و نيك باشد يا شر باشد بنا بر اين جمله\r\n( يريد الخير )\r\nتخصيص و توضيح مقصود است ( باينكه در اين مورد منظور هدف داشتن مطلق نيست گر چه معناى لغوى اعم از خير و شر است ولى در اينجا مقصود هدف خير داشتن است )\r\nيبلغه الخير\r\nاز باب افعال ( ابلاغ ) و يا از باب تفعيل ( يبلّغه ) بنا بر اين لفظ خير مفعول است و فاعل فعل از قرائن معلوم است يعنى\r\n( من )\r\nهر كس كه اين مرتاد و طالب را بخير و حق ارشاد و راهنمائى نمايد و آن شخص براى خاطر راهنمائى و ارشادش اجر و پاداش مىبيند .\r\nو من ميگويم بنا بر اينكه يبلغه از باب افعال و يا تفعيل باشد امكان دارد كه فاعل يبلغه ضميرى باشد كه راجع به غرقه است ( شيعه ) يعنى شيعيان اين شخص مرتاد و تالى را به خير ميرسانند و گفته شده كه جمله يريد الخير صفت باشد براى المرتاد و چون جمله وصفيه موصوفش بايد نكره باشد نه معرفه و در ظاهر المرتاد الف و لام دارد و معرفه است و با قواعد ادبى تطبيق نميكند لذا بايد گفت الف و لام المرتاد براى عهد ذهنى است كه مانند نكره است در ابهام و اجمال . و جمله يبلغه يا ثلاثى مجرد است از باب نصر و\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nيا مزيد است از باب افعال و يا تفعيل و بيانى و استيناف است ( ارتباط وصفى و خبرى و غيره با ما قبل خود ندارد ) بنا بر اول لفظ الخير مرفوع است كه فاعل يبلغ باشد و ميخواهد بگويد كه دين حق چون خودش واضح و برهان و دليلش روشن است بالاخره به كسى كه طالب باشد اين دين روشن به او ميرسد . و بنا بر دوم و سوم كه مزيد فيه باشد ضمير فاعل يبلغه راجع است به مصدر يريد و الخير هم منصوب است بر مفعوليت و جمله\r\n( و يوجر عليه )\r\nاستيناف ديگرى است اين جمله هم براى دفع توهم است كه تصور نشود اجر و پاداشى در بين نيست كه چون دين و حقيقت خيلى روشن و واضح است و قطعا بهر كس كه بخواهد بفهمد ميرسد و احتياجى به تبليغ و ارشاد ندارد پس اگر كسى شخصى را بخير و دين برساند كار مهمى نكرده و اگر هم تبليغ و ارشاد نميكرد اين دين خود به خود به او ميرسيد و ميفهميد ديگر معنا ندارد كه ابلاغ‌كننده اجر و پاداشى داشته باشد . به منظور دفع اين توهمات بعنوان بيان واقع فرموده\r\n( و يوجر عليه )\r\nالبته تبليغ‌كننده خود اجر و پاداش دارد و البته بيشتر اين احتمالات و معانى كه براى اين جملات بيان شد ضعيف است و شايد در نقل الفاظ خبر اشتباهاتى واقع شده است .\r\n( و لا لنا على اللَّه حجّة )\r\nيعنى اين طور نيست كه ما چون با رسول خدا قرابت و خويشى داريم حقى و سندى بر خدا داشته باشيم كه بدون عمل اهل نجات باشيم و يا شيعيان خود را بتوانيم نجات دهيم و لا يتقرب ممكن است متكلم مع الغير باشد يعنى ما هم بدون تقوى و عمل به خدا نزديك نميشويم و يا به صيغه غائب مجهول و لا يتقرب نزديكى به خدا بدون تقوى و ورع حاصل نميشود\r\n( و يحكم )\r\nدر قاموس گويد ويح لزيد و ويحا له جمله‌اى است كه بعنوان ترحم و دلسوزى گفته مىشود و اگر مرفوع بخوانيم مبتداء است و منصوب خواندش بتقدير فعل است و ويح زيد ويحه ( اضافه شود ) و منصوب خواندنش نيز بتقدير فعلى است .\r\nو يا اينكه اصلش ( وى ) باشد كه بآخرش گاهى حاء متصل مىشود ( ويح ) و گاهى لام ( ويل ) و گاهى باء ( و يب ) و گاهى سين ( و يس ) و در نهايه گويد ويح كلمه‌اى است كه در موارد ترحم و دلسوزى و توجه و همدردى گفته مىشود و در باره كسى كه بدون جرم و تقصير در گرفتارى قرار گيرد به كار برده مىشود و گاهى در مورد مدح و ستايش و در مورد تعجب استعمال مىشود و منصوب بودنش بعنوان مصدريت و مفعول مطلق بودن است و گاهى مرفوع خوانده مىشود و اضافه به چيزى مىشود ولى مضاف اليه نميشود و ويح يزيد و ويحا له و ويح له گفته مىشود .\r\n7 - كافى . . . مفضل بن عمر گويد خدمت حضرت صادق عليه السّلام بودم صحبت اعمال شد\r\n( فذكرنا الاعمال )\r\nمن گفتم من كه اعمالم خوب است و ضعيف و كم نيست\r\n( ما اضعف\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nعملى )\r\nحضرت فرمود ساكت باش و استغفار كن سپس فرمود به من عمل اندكى كه توام با تقوى و پرهيز باشد بهتر از اعمال زيادى است كه همراه با تقوى نباشد عرضه داشتم يعنى چه ؟ چطور ممكن است عمل انسان زياد باشد ولى بدون تقوى فرمود بلى ممكن است مثلا شخصى سفره ميدهد از مستمندان دستگيرى مينمايد و با همسايگان كاملا مهربانى مىكند و ارباب حاجت بخانه‌اش رفت و آمد دارند ولى در عين حال اگر هم با عمل حرام و نامشروعى احيانا مواجه شود اقدام نموده و آن كار را هم انجام ميدهد اين گونه اعمال خير عمل بدون تقوى است و ممكن است شخص ديگرى باشد توفيق اين گونه كارها را ندارد ولى بطورى در دينش محكم است كه اگر طرق و راه‌هاى نامشروع در پيش پا و دست‌رسش باشد كاملا امتناع و خوددارى مينمايد .\r\nبيان\r\n( فذكرنا الأعمال )\r\nيعنى در باره كم و زيادى اعمال و يا دخالت اعمال در ايمان انسان صحبت كرديم\r\n( ما اضعف ما اضعف عملى )\r\nاين تركيب يا فعل تعجب است به اين معنا كه يا للاسف اعمال من چقدر كم و بىارزش است كه ظاهر مطلب همين فعل تعجب بودن است و يا اينكه ما نافيه است و اضعف متكلم از باب تفعيل است يعنى من اعمال خود را كم و بىارزش نميدانم بنا بر معناى اول ( تاسف از كمى عمل ) در اعتراض حضرت بمفضل و امر به استغفار اشكال و ايرادى توهم مىشود چون در اخبار و احاديث دستور داده شده كه بايد انسان هميشه خود را مقصر بداند و هيچ وقت با نظر عجب و خوشبينى به خود و اعمال خود ننگرد و مفضل هم با تاسف و تحسر به خود و اعمال خود نگاه مىكند ولى در عين حال حضرت ميفرمايد\r\n( مه و استغفر اللَّه )\r\nمثل اينكه اين دستور حضرت با مضامين اخبار منافاة دارد .\r\nولى ممكن است از اين ايراد و توهم به چند وجه پاسخ داد : 1 - اينكه نهى و بازداشتن از فتوى دادن بدون مدرك شرعى نه اينكه منظور اين باشد كه اعتراف بتقصير و كوتاهى در عمل نكند .\r\n2 - اينكه مفضل چون محور سعادت را عمل قرار داد چنين بدست مىآيد كه نظر او فقط به عمل است و بايد اتكاء و اعتماد به عمل داشت با اينكه چنين نيست عمل در مقابل تقوى ارزشى ندارد چون شرط قبولى عمل تقوى است و لذا حضرت او را به اين قسمت هشدار ميدهد خلاصه اينكه چون اساس حرف مفضل بر كمى و زيادى عمل بود حضرت خاطر نشان كرد و او را از اين نظر باز داشت .\r\n3 - آنچه كه گفته شده بطور كلى گفتارها و كردارها جهات مختلفى دارد كه از هر جهت حكم و دستور جداگانه‌اى دارد و مفضل مقصودش اين نبوده كه عمل من در برابر\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nعظمت پروردگار اندك و ناچيز است و آن گونه عبادت و بندگى كه شايسته ذات اقدس حق باشد من ندارم ( كه البته از اين جهت عمل هر چه هم زياد باشد باز هم كم و ناچيز است و اعتراف به تقصير و كوتاهى در عبادت از صفات پسنديده است و حضرت هم او را از اين جهت نهى نكرده و به او اعتراض ندارد ) حرف مفضل از اين جهت است كه ميخواهد بگويد اعمال من في حد نفسه اندك است و من توفيق عبادت زياد را نداشته و ندارم و فرق است بين اين دو جهت . جهت اولى اعتراف بتقصير است در برابر عظمت خالق - ولى جهت دوم قطع نظر از عظمت خالق تاسف از كم توفيقى است نه اعتراف بتقصير و كم ارزشى .\r\n4 - اينكه چون حضرت خود ميدانست كه مفضل عمل خود را قابل توجه و اعتماد ميداند و عملش را زياد مىبيند و اينكه اين جمله را ( عمل من خيلى كم است ) به زبان آورده از لحاظ تواضع و پنهان داشتن عمل است از اين جهت حضرت او را نهى فرمود و امر به استغفار كرد .\r\nو رفق جيرانه در قاموس گويد رفق فلانا و ارفقه ثلاثى مجرد و مزيد هر دو يعنى سود رسانيد و باز در همين روايت است\r\nيوطّى رحله\r\nكنايه از مهمانى كردن زياد در قاموس گويد رجل موطّأ الأكناف بر وزن معظّم يعنى نرم و خوش‌خلق بزرگوار و مهمان‌نواز و يا به اين معنا كه انسان در كنار شخص آسايش داشته و مورد اذيت و بىمهرى قرار نگيرد . و در نهايه روايت نبوى نقل كرده كه رسول خدا صلّى اللَّه عليه و آله فرمود\r\n( احاسنكم اخلاقا الموطّئون اكنافا\r\nخوشخوترين شما افرادى است كه براى پذيرش ديگران آماده‌تر باشد ) و گفته است كه اين جمله مثل است و حقيقت و ريشه‌اش از ماده توطئه است كه به معناى آمادگى و نرمش است\r\nو فراش وطئ\r\nبستر نرم كه موجب ناراحتى كسى كه ميخوابد نشود اكناف به معناى جوانب و اطراف مقصود اين است كه افراد خوش خلق آنانى هستند كه هر كس در اطراف و جوانب آنها باشد آسايش دارد و در اذيت نيست و گفته شده\r\nتوطئة الرّحل\r\nكنايه از تواضع و نرمش و فروتنى است . در اين روايت بود\r\n( فاذا ارتفع له الباب من الحرام )\r\nيعنى اگر براى او راه دخول در حرام ( مال حرام شهوت‌رانى حرام و غير اينها ) پيش بيايد وارد مىشود .\r\n8 - كتاب الامامة و التبصره . . . سكونى از حضرت باقر از پدر بزرگوارش از پدرانش نقل كرده كه حضرت رسول صلّى اللَّه عليه و آله فرمود : اطاعت و فرمانبرى نور و روشنائى چشم است .\r\n\r\nباب 48 ( در برگزيدن و مقدم داشتن حق بر باطل و امر به گفتن حق و حقيقت گر چه تلخ و ناگوار باشد ) .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nاما آيات اسرى 81 اى رسول گرامى بگو حق ( اسلام ) آمد و باطل نابود شد و قطعا باطل نابودشونده است .\r\nسباء 48 - 49 - بگو پروردگار من حق را القاء مىكند و ميفرستد ( به پيامبران ) كه بر اسرار و غيبها آگاه است .\r\nبگو حق و سخن درست فرود آمد و باطل ( بت‌ها و غير خدا ) نه ميتواند بيافريند و نه ميتواند برگرداند ( قدرت ندارد ) .\r\nشورى 24 و خدا باطل را محو و نابود مىكند و حق و حقيقت را تثبيت و پايدار مينمايد باراده و كلمات خود كه او به آنچه در سينه‌ها و افكار است آگاه است .\r\nزخرف 78 مسلم حق و حقيقت را براى شما آورديم ولى اكثر مردم از حق و اجراى آن ناراحت هستند .\r\nاخبار 1 امالى صدوق و معانى الاخبار . از امير مؤمنان سؤال شد . زيركتر و هوشيار ترين مردم كيست ؟ فرمود آن كس كه راه خوشبختى را از راه گمراهى تشخيص دهد و بفهمد و به طرف حق و سعادت گرايش داشته باشد .\r\n2 - خصال . . . . حضرت صادق عليه السّلام فرمود از نشانه ايمان و تحقق يافتن او در انسان اينست كه حق را انتخاب نموده و ترجيح دهى گر چه بر ضرر تو باشد و باطل را محكوم بدارى گر چه بسود تو باشد و اينكه سخن تو از مقدار علم و اطاعت تجاوز نكند ( آنچه نمىدانى نگوئى ) .\r\n3 - خصال . . . عبد اللَّه بن صامت از ابى ذر غفارى رحمه اللَّه نقل كند كه پيغمبر اكرم صلّى اللَّه عليه و آله به من سفارش فرموده كه حق را بگويم هر چند تلخ و ناگوار باشد - و دنباله اين روايت در بابهاى مواعظ و اندرزهاست ( ج 77 ص 73 ) و در روايت ديگرى است كه رسول خدا صلّى اللَّه عليه و آله بابى ذر فرمود حق را بگو هر چند تلخ و ناگوار باشد .\r\n4 - تنبيه الخاطر ابن ابى سمال گويد شخصى از حضرت صادق عليه السّلام مسأله‌اى پرسيد حضرت حكم مسأله را بيان فرمود ولى بر خلاف ميل و خواست آن شخص بود حضرت احساس ناراحتى در طرف نمود . پس فرمود اى فلانى در برابر حق تسليم و شكيبا باش كه هيچ كس در برابر حق تسليم و شكيبا نميشود مگر اينكه خدا در عوضش آنچه كه بهتر از او است به او عطا خواهد فرمود .\r\n5 - نهج البلاغه فرمود مردم چيزى از امور دينى را به منظور بدست آوردن دنيا ترك نميكنند مگر اينكه خداوند پيش آمد زيانبارتر از آن مقدار سود برده براى آنان مقرر ميدارد\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nو فرمود هر كس در برابر حق جبهه‌گيرى كند نابود مىشود و فرمود حق سنگين و ناگوار است ولى باطل سبك و گوارا .\r\nو فرمود برترين مردم كسى است كه عمل بر طبق حق و حقيقت محبوبتر باشد در نظرش ( گر چه باعث نقصان و كمبودى و ضرر او باشد از طرفدارى باطل گر چه براى او سودمند و باعث زيادى ثروت او شود و فرمود : هان اى مردم در راه پيمودن حق و هدايت و سعادت از جهت كمى تعداد طرفداران آن هيچ وحشتى به خود راه ندهيد كه توده مردم بر سر سفره‌اى جمع شده‌اند كه مدت سيرى و لذتش بسيار كم ولى گرسنگى و ناراحتى طولانى و ممتدى را دنبال دارد و حضرت سخنان خود را ادامه داد تا آنجا كه فرمود : اى مردم هر كس راه روشن حق و حقيقت را بپيمايد به سرچشمه زلال آب ميرسد و هر كه با حق مخالفت نمايد در بيابان حيرت و ضلالت سرگردان است .\r\n\r\nباب 49 ( در باره كناره‌گيرى از مردمان شرور و پليد و انس و الفت با خدا )\r\nآيات كهف 16 هنگامى كه شما از آنان و از معبودهاى غير ( اللَّه ) آنان دورى نموديد پس جايگزين شويد در آن غار كوه خداوند رحمتش را شامل شما نموده و با اراده و لطف خويش آسايشگاهى براى شما آماده ميفرمايد .\r\nمريم 48 - 49 من از شما و از آنچه جز خدا ميخوانيد دورى مينمايم و پروردگار خود را ميخوانم به اين اميد كه از بركت خواندن خدا و دعاى بدرگاه او گرفتار شقاوت و بدبختى نشوم - و چون از آنان و آنچه كه جز خدا ميپرستيدند كناره‌گيرى و دورى نمود ما هم عطا كرديم به او اسحق و يعقوب ( ذريه و نسل پر بركتى ) را .\r\nعنكبوت 26 - ايمان آورد به او ( ابراهيم ) لوط و گفت من ( از شما روى گردانيده ) و به طرف پروردگار خود هجرت مينمايم كه او است پيروز و توانا و واقع بين .\r\nصافات 99 - گفت من ( از شما روى گردان ) و بسوى پروردگار خويش ميروم قطعا مرا به راه خود هدايت ميفرمايد .\r\nاخبار 1 - امالى صدوق . . . يونس بن ظبيان گويد حضرت صادق عليه السلام فرمود : خداوند بيكى از انبياء بنى اسرائيل وحى نمود كه اگر دوست دارى مرا در بهشت ملاقات نمائى پس بايد در اين دنيا زندگى كنى تك و تنها غريب وار بدون انس با اين مردم پست و با حزن و اندوه ( تاسف بر كوتاهى در عمل و بر جهل مردم ) و ترسناك و فرارى از مردم مانند\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nتك پرنده‌اى كه در بيابانهاى قفر در پرواز و از بالاى درختان مىخورد و از آب چشمه سارها مىآشامد شب كه فرا ميرسد تنها در جايى ميماند و با پرنده‌هاى ديگر هم آشيانه نميشود و با خداى خويش مانوس و از پرندگان گريزان و ترسناك .\r\n2 - امالى صدوق . . . حضرت صادق عليه السّلام فرمود اگر ميتوانيد طورى زندگى كنيد كه هيچ كس شما را نشناسد پس چنين كنيد و چه اشكالى دارد اگر كسى از مردم تو را تمجيد و ثناگوئى نكند و هيچ مانعى ندارد كه حتى اگر مردم تو را نكوهش نمايند در صورتى كه پيش خدا پسنديده باشى .\r\n3 - قرب الاسناد . . . . امام ششم عليه السّلام فرمود بهترين دوستان من نزد من كه همه آرزوى مقام او را دارند بنده مؤمنى است كه بهره كاملى از شايستگى و لياقت داشته عبادت و بندگى پروردگارش را بنحو احسن انجام دهد و عبادتش در خلوت و نهان باشد در ميان مردم فرو رفته و گم شده و مورد توجه و انگشت نشان نباشد و رزق و روزيش به اندازه كفايت باشد و به همان مقدار صبر كرده ( و حرص و ولع زيادى نداشته ) و مرگش زود برسد و ميراثش اندك و گريه كنش كم باشد - فقط سه نفر - يا سه روز - يا اين مطلب را - حضرت سه بار فرمود ( ثلاثا ) .\r\n4 - تفسير . قمى امير مؤمنان عليه السّلام فرمود : اى مردم خوشا به حال كسى كه در خانه خود باشد ( ارتباط زيادى با مردم نداشته باشد ) و پاره نان خود را بخورد ) داراى صفت قناعت باشد ) و بر خطا و گناهانش بگريد و خود در رنج و زحمت عبادت باشد و مردم از زيان او راحت باشند .\r\n5 - خصال . . . پيغمبر صلّى اللَّه عليه و آله فرمود سه چيز نجات دهنده انسان است : 1 - زبانت را حفظ نمائى 2 - بر گناهان خود بگريى 3 - در خانه خود باشى .\r\n6 - خصال . . . حضرت صادق از پدران بزرگوار خود از على عليه السّلام فرمود : عيسى بن مريم فرموده است خوشا به حال كسى كه سكوتش حالت فكر و انديشه و نگاهش عبرت و اندرز گرفتن داشته باشد و خانه‌اش به مقدار نيازش باشد و بر خطا و گناه خود بگريد و مردم از دست و زبانش آسوده باشند .\r\n7 - . . . على بن مهزيار بطور مرفوع ( نام شخص و امامى كه اين روايت از او نقل شده نبرده است ) نقل نموده كه گفت زمانى خواهد آمد كه اگر عافيت و سالم ماندن ده قسمت شود نه قسمتش در كناره‌گيرى از مردم و يك دهم هم در سكوت و خاموشى است .\r\n8 - در ثواب الاعمال همچنين نقل شده است .\r\n9 - مصباح الشريعه . حضرت صادق عليه السّلام فرمود : شخص گوشه‌نشين و گمنام در قلعه\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nمحكم خدا متحصن و در پناه لطف او نگهبانى و نگهدارى شده‌اى خوشا به حال كسى كه در نهان و آشكار فقط با خدا ارتباط دارد و اين حالت ارزنده به 10 خصلت نياز دارد :\r\nفهميدن و شناختن حق و باطل - و دوست داشتن فقر و كم چيزى - برگزيدن زحمت و زهد - غنيمت شمردن خلوت با او - تفكر و انديشيدن پايان - كم دانستن عبادات خويش در عين كوشا بودن - خود بين نبودن و بدون كوچكترين غفلتى در ياد خدا بودن زيرا غفلت از ياد خدا دام و شكارگاه شيطان و سرچشمه هر رقم گرفتارى و باعث هر گونه حجاب و محروميت از فيض است - و خالى كردن خانه از هر چه فعلا نياز و احتياجى به او نيست عيسى بن مريم عليه السّلام فرمود به منظور آباد ساختن دل زبان را حفظ كن خانه‌ات به اندازه نيازت بايد باشد و از رياء و خودنمائى گريزان باشد و همچنين زيادىهاى زندگى را كنار گذار بر خطا و گناه خود گريان باش از اين مردم ( پست و احمق ) فرار كن مانند گريختن از شير و افعى كه قبلا مردم بمنزله دارو درمان بودند ولى اكنون بلاء و درد شده‌اند و ( با اين برنامه ) هر وقت كه خواستى ، خدا را ملاقات نما ( مردن بىاشكال است ) .\r\nربيع بن خيثم گويد اگر توانائى داشته باشى در جايى باشى كه نه كسى را بشناسى و نه كسى تو را بشناسد پس چنين كن . در گوشه‌نشينى و كناره‌گيرى اعضاء و جوارح از آلودگى گناه مصون . دل فارغ و از افكار گوناگون تهى و زندگى توام با سلامت و آسايش و در هم شكستن اسلحه شيطان ( فراهم نشدن زمينه گناه ) و دورى نمودن از هر زشتى و بدى و راحت و آسودگى اوقات ( اين فوائد اعتزال و كناره‌گيرى ) است و هيچ پيامبر و نه وصى پيامبرى نبوده مگر اينكه در زمان خود عزلت و كناره‌گيرى را اختيار نموده يا در اوائل زندگى و يا در اواخر عمر خود .\r\n10 - در دو كتاب حسين بن سعيد . . . مفضل گويد از حضرت صادق عليه السّلام شنيدم كه فرمود خوشا به حال بنده گمنام كه مردم را پيش از آنكه او را بشناسند شناخته است .\r\n11 - دره باهره و عدة الداعى حضرت ابى محمد ( عسكرى ) عليه السّلام فرمود كسى كه با خدا انس گرفت از مردم گريزان و وحشتناك است .\r\n12 - دعوات راوندى حضرت باقر عليه السّلام فرمود : مردى نوشته‌اى را يافت و او را خدمت رسول خدا صلّى اللَّه عليه و آله تقديم كرد حضرت ندا در داد - مردم جمع شويد - پس هيچ مرد و زنى نماند كه نيايد . پيامبر صلّى اللَّه عليه و آله بمنبر رفت و آن نوشته را خواند معلوم شد نوشته يوشع بن نون وصى موسى بن عمران عليه السّلام است و در آن چنين بود - بنام خداى مهربان و بخشنده پروردگار شما نسبت بشما مهربان و بخشنده است آگاه باشيد بهترين بندگان خدا آن بنده\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nپرهيزكار پاكيزه پنهان و گمنام است و بدترين بندگان خدا آن فرد انگشت نشان است تا آخر خير . . .\r\nمهج الدعوات هم با اسناد ما تا سعد بن عبد اللَّه از كتاب خود بطور مرفوع نقل كرده كه حضرت رضا عليه السّلام فرمود و همانطور نقل نمود .\r\n13 - نهج البلاغه امير مؤمنان عليه السّلام فرمود . خوشا به حال كسى كه ملازم خانه خود باشد و مقدار كافى از قوت و خوراك داشته و اشتغال باطاعت پروردگار خويش نموده و بر خطا و گناه خود بگريد سر در كار خويش و مردم از دست او راحت باشند .\r\n14 - عده الداعى حضرت صادق عليه السّلام فرمود : هيچ مؤمنى نيست مگر اينكه خداوند ايمانش را موجب انس و دلخوشى او قرار داده كه از اثر ايمان سكون دل و آرامش قلب دارد بطورى كه اگر در بالا و قله كوهى باشد وحشت و اضطراب ندارد .\r\nحلبى از امام ششم عليه السّلام نقل كرده كه فرمود : با مردم آميزش داشته باش تا در نتيجه آنان را بشناسى و چون شناختى از آنها بيزار ميشوى .\r\nحضرت عسكرى عليه السّلام فرمود : وحشت و بيزارى از مردم به مقدار معرفت و شناختن آنها است .\r\nحضرت باقر عليه السّلام فرمود : بنده : حق عبادت و بندگى را در صورتى انجام داده كه توجه و ارتباط خود را كاملا از تمام خلق قطع نموده و فقط به خدا بپيوندد در اين حال است كه خدا فرمايد اين شخص بنده خالص من است و او را به لطفش ميپذيرد .\r\nموسى بن جعفر عليه السّلام به هشام بن حكم فرمود : اى هشام صبر بر تنهائى نشانه عقل كامل و نيرومند است آن كس كه خداوند به او عقل قوى عنايت فرمايد از دنيا طلبان و اهل دنيا كناره ميگيرد و به آن چه نزد خدا است ( آخرت و رضوان اللَّه ) شوق دارد و با خداوند انس و الفت دارد بهنگام وحشت و او است رفيق و همراهش بهنگام تنهائى و ثروت و بىنيازيش هنگام فقر و تهيدستى و عزت بخش او است بدون داشتن فاميل اى هشام عمل اندك كه توام با علم و معرفت باشد پذيرفته و پاداش آن دو برابر است ولى عمل و عبادت زياد از جهال و نادان مردود .\r\nامام دهم حضرت هادى عليه السّلام فرمود : اگر تمام مردم در مسير و راهى باز و وسيع بروند تو بايد در راه آن مردى كه خدا را با كمال اخلاص و پاكى نيت مىپرستد قدم گذارى و در مسير او حركت كنى .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\n\r\nباب 50 در باره اينكه آن رقم بيهوشى و از خود بيخودشدنى كه بعضى از افراد بهنگام قرائت قرآن و يا ذكر از خود نشان ميدهند اين خود از اثر تسلط شيطان بر آنها است ( كه اين عمل را در نظر آنان زينت ميدهد ) .\r\n1 - امالى صدوق . . . جابر بن جعفى گويد به حضرت باقر عليه السّلام عرضه داشتم گروهى وضع آنها چنين است كه هنگام شنيدن مقدارى از قرآن و يا هنگام خواندن و بازگو كردن آن بناگاه فريادى كشيده و مىافتد بيهوش و از خود بى خود بطورى كه اگر فرضا دست و پاهايش را قطع كنند احساس نميكند . فرمود سبحان اللَّه عجيب است اين عمل از شيطان است . اين گونه دستور به آنان داده نشده . دستورى كه هست فقط عبارت از نرمى و آمادگى دل و رقت قلب و تاثر و گريه كردن و ترسيدن . ( چون در آيات قرآن توصيف مؤمنين در مواقع استماع آياتش به اين اوصاف شده -  تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ  -  تَرى أَعْيُنَهُمْ تَفِيضُ مِنَ الدَّمْعِ  -   وَ بَشِّرِ الْمُخْبِتِينَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ   و همچنين آيات ديگر در اين موضوع و لذا اين حالت كاذب كه آنها اظهار ميكنند يك امر شيطانى است ) .\r\nميگويم من ( مجلسى ) قسمتى از اين اخبار در باب آداب قرائت قرآن و اوقات قرائت و نكوهش كسانى كه اظهار بيهوشى مينمايند هنگام قرائت در جلد مربوط به قرآن و ذكر و دعا خواهد آمد .\r\n\r\nباب 51 در باره اينكه رهبانيت و ترك دنيا و ديرنشينى و صحرانشينى بيابان گردى از نظر اسلام ممنوع و نهى شده و همچنين همكارى و اجراء دستورات و فرامين اهل بدعت و هوا پرستان كه مقرراتى بر خلاف شريعت معمول ميدارند حرام و غير مجاز است\r\n. آيات توبه 113  الْعابِدُونَ  . . .  السَّائِحُونَ  عبادت‌كنندگان و سياحت‌كنندگان ( منظور از اين سياحت ، سياحت مشروع است كه در روى زمين گردش كند و آثار توحيد و موجبات عبرت و اندرز را مورد بينش و مطالعه خود قرار دهد و يا منظور روزه گرفتن است كه آن هم يكنوع سياحت معنوى و استمرار دادن و ادامه خوددارى از مفطرات است نه اينكه ترك اتخاذ وطن و\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nخانه و بيابان گردى باشد كه البته اين گونه زندگى ممنوع است ) .\r\nاحقاف 20 و روزى كه كفار بر آتش عرضه ميشوند ( وارد دوزخ ميگردند ) به آنان گفته مىشود كه شما زندگى طيب و پاداش‌هاى پاكيزه و با ارزش را در زندگى دنيوى و پر از هوى و هوس خود از دست داديد و امروز كيفر تكبر و گردنكشى ناروا و كيفر فسق و فجور تجاوزهاى خود را در اين عذاب ذلت بار مىبينيد .\r\nحديد 27 - در دل پيروان عيسى عليه السّلام و حواريين رافت و مهربانى مخصوصى قرار داديم ( تا از اثر محبت و مهربانى بتوانند در دل مردم اثر گذارند و آنان را به طرف دين حق سوق دهند ) و طريقه رهبانيت و ديرنشينى را اختراع كردند و ما اين روش را بر آنها واجب نكرديم فقط آنچه كه لازم بود تحصيل رضوان و خوشنودى خدا - و آنان مراعات شرائط و آداب رهبانيت را ننمودند ما هم افراد با ايمان و پاى بند بدستورات الهى را پاداششان داديم ولى بيشتر از آنان تمرد كردند ( پس از آنكه عيسى بن مريم به آسمان برده شد حواريين و پيروان عيسى عليه السّلام با شدائد و گرفتاريهائى از طرف جباران و ستمگران مواجه شدند و دين حق در معرض خطر و نابودى قرار گرفت خداوند متعال به منظور تثبيت حق و انتشار آن محبت و رافت و مهربانى خاصى در حواريين قرار داد كه بتوانند توده مردم را ارشاد و راهنمائى نمايند و ضمنا به آنان الهام فرمود به منظور رهائى از چنگال جباران به كوهستان و غارها بروند و در آنجا بعبادت پروردگار بپردازند تا زمينه‌هاى مساعدترى فراهم شود ولى كم كم اين رهبانيت و كوه‌نشينى وضع خاصى در ميان آنان پيدا كرد و پيرايه‌هاى غير انسانى به او بستند مانند ترك ازدواج و همسر گرفتن - گوشه‌نشينى و خاموشى - لباس خشن و غذاى ناگوار خوردن - ترك نظافت و پاكيزگى و امثال اينها و اين شيوه ناپسند جاى رهبانيت اصيل را گرفت با اينكه اصل رهبانيت هم از فرائض نبود كما اينكه در روايتى كه مرحوم طبرسى در تفسير اين آيه نقل نموده آمده است ابن مسعود گويد من در رديف رسول خدا صلّى اللَّه عليه و آله بر مركبى سوار بوديم پيغمبر فرمود اى امّ عبد ( كنيه عبد اللَّه بن مسعود ) آيا ميدانى چرا چگونه بنى اسرائيل رهبانيت را اختراع نمودند ؟ عرضه داشتم خدا و رسولش داناترند . فرمود پس از عيسى بن مريم عليه السّلام جباران و ستمگرانى پيدا شدند و گناهان و معاصى خدا را مرتكب ميشدند اهل ايمان و متدينين بمبارزه با آنان برخاستند و سه بار با ستمگران جنگ كردند و در نتيجه مؤمنين در اين مبارزات جانبازى نموده و شهيد شدند و از آنان باقى نماند مگر اندكى با خود شور كردند و گفتند اگر بار ديگر با اينها بجنگيم بطور كلى نابود ميشويم و ديگر كسى كه مردم را بدين حق دعوت كند باقى نمىماند پس بهتر اين است كه متفرق و در نقاط مختلف\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nمتوارى شويم تا آن پيامبرى كه عيسى عليه السّلام وعده ظهور او را به ما داده مبعوث شود پس رفتند به كوهستان و غارها و رهبانيت را اختراع نمودند . . . ) .\r\nتحريم 1 - اى پيامبر عزيز چرا آنچه كه خدا بر تو حلال نموده بر خود حرام مينمائى ( داستان عائشه و حفصه و ماريه قبطيّه ) .\r\n\r\nاخبار\r\n1 - امالى صدوق . . . انس بن مالك گويد پسر بچه‌اى از عثمان بن مظعون رضى اللَّه عنه وفات كرد حزن و اندوه بسيارى عثمان را دست داد بطورى كه قسمتى از خانه‌اش را به عنوان مسجد قرار داد و مرتب در آن نقطه مشغول عبادت بود ( به كارهاى ديگر كمتر مى پرداخت ) اين قضيه به پيغمبر گزارش شد حضرت بعثمان فرمود : اى عثمان خداوند متعال دستور رهبانيت بما نداده است . همانا رهبانيت امت من جهاد در راه خدا است ( اگر كسى ميخواهد دست از زن و زندگى بشويد فريضه جهاد و جانبازى را انجام دهد ) اى فرزند مظعون ، بهشت داراى هشت در است و دوزخ را هفت در است آيا دوست دارى كه هنگام دخول بهشت از هر يك درها كه بخواهى وارد شوى فرزند خود را در كنار خود ببينى كه دامن لباست را گرفته و براى تو در پيشگاه خدا شفاعت مىكند ؟ عرض كرد آرى دوست دارم . مسلمانان گفتند يا رسول اللَّه صلّى اللَّه عليه و آله آيا ما هم نسبت به فرزندان پيشرفته خود اين چنين ثوابى كه براى عثمان هست داريم ؟ فرمود : بلى ، براى كسانى كه صبر نموده و اين مصائب را در حساب خدا قرار دهند .\r\nسپس فرمود : اى عثمان هر كس نماز صبح خود را در جماعت بجا آورد ( چون عثمان ظاهرا نمازهاى خود را در همان خانه فردى ميخواند ) و در تعقيب نماز بنشيند و مشغول ذكر خدا باشد تا طلوع آفتاب پاداش اين شخص در فردوس ( بهشت ) 70 درجه است كه فاصله و مسافت ما بين هر درجه‌اى به مقدار دويدن اسب تربيت شده در مدت هفتاد سال .\r\nو هر كس نماز ظهر خود را با جماعت بجا آورد پاداشش در بهشت عدن 50 درجه است كه ما بين هر درجه‌اى به مقدار دويدن اسب نيكو در مدت 50 سال و هر كس نماز عصر را با جماعت بخواند پاداشش مانند پاداش 8 تن از فرزندان اسماعيل كه هر يك داراى خانه پر از برده و بنده باشد و تمام آنها را در راه خدا آزاد نمايد و هر كس نماز مغرب را در جماعت بخواند ثواب يك حج بسيار نيكو و عمره پذيرفته شده دارد و هر كس نماز عشاء را با جماعت بجا آورد پاداش عبادت شب قدر را دارد .\r\n2 - خصال . . . زيد بن على از پدران بزرگوارش از على عليه السّلام نقل كرده كه فرمود :\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nپيغمبر اكرم صلّى اللَّه عليه و آله فرمود : در امت من رهبانيت و سياحت و سكوت و خاموشى ممنوع است ( سكوت در برابر گناه و يا خود سكوت را عبادت دانستن ) در معانى الاخبار همچنين روايت شده است .\r\n3 - امالى طوسى . . . يحيى الجلاء گويد شنيدم از بشر كه بدوستان و همنشينان خود ميگفت سياحت و گردش كنيد كه آب وقتى در جريان باشد پاكيزه مىشود ولى هنگامى كه در يك جا بماند متغير و رنگش بزردى ميرود .\r\n4 - تفسير قمى در ذيل آيه  يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ  - مائده 87 ) اى اهل ايمان چيزهاى پاكيزه‌اى كه خدا آنها را براى شما حلال و مجاز دانسته بر خود حرام ننمائيد - صاحب تفسير نامبرده ( على بن ابراهيم قمى ) گويد پدرم از ابن ابى عمير از بعضى از وسائط او از امام ششم عليه السّلام نقل كرده كه فرموده اين آيه در باره امير مؤمنان عليه السّلام و بلال و عثمان بن مظعون نازل شده اما امير مؤمنان عليه السّلام سوگند ياد كرده بود كه شبها هرگز خواب نكند ( و همه شب تا صبح بعبادت بسر برد ) و اما بلال سوگند خورده بود كه هيچ روزى افطار نكند و روزها را روزه دار باشد و اما عثمان بن مظعون سوگند خورده بود كه با زن خود نياميزد . روزى همسر عثمان بر عائشه وارد شد و اتفاقا زن زيبائى بود و عائشه نگاهى به آن زن نمود ديد به خود نپرداخته و خود را از جهت لباس و سر و صورت مرتب نكرده گفت چرا چنين نامرتبى ؟ همسر عثمان گفت من براى چه كسى خود را بيارايم ؟ به خدا قسم شوهر من از مدتها پيش نزديك من نيامده چون كه شيوه رهبانيت را اتخاذ كرده و لباس‌هاى مخصوص و خشن بر تن نموده و در زندگى دنيا و از ده و بىعلاقه شده وقتى كه پيغمبر صلّى اللَّه عليه و آله به منزل آمد عايشه قضيه را به حضرت گفت رسول خدا صلّى اللَّه عليه و آله بيرون رفت و اعلام نمود كه مردم جمع شوند پس از اجتماع مردم حضرت بمنبر رفت حمد و ثناء پروردگار را نمود سپس فرمود . اين چه فكرى است كه گروهى حلال‌هاى پاك و پاكيزه را بر خود حرام نموده‌اند ؟ بدانيد كه من كه پيغمبرم شب ميخوابم و با همسر خود هم بستر ميشوم و در روز افطار كرده غذا ميخورم اين روش و سنت من است و هر كس از روش و سنت من روى گردان باشد از من نيست . در اين حال اين چند نفر برخاستند و عرضه داشتند يا رسول اللَّه ما به اين كارها سوگند ياد كرده‌ايم با سوگند خود چه كنيم ؟ اين آيه را خداوند نازل فرمود  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  . . .\r\nتا آخر آيه 89 سوره مائده خداوند شما را در باره سوگندهائى كه بر پايه صحيح و دستور اسلام استوار نبوده مواخذه و كيفر نخواهد نمود البته سوگندهائى كه بر ميزان صحيح دينى استوار شده مواخذه مينمايد و كفاره مخالفت با سوگند چند چيز است .\r\n\r\n","description":"","footnote":"","page_name":" 115 ","page_number":117},
  {"content":"\r\n\r\n1 - غذا دادن به 10 نفر مستمند از همان غذاى متوسط و معمول كه بخاندان خود ميدهد 2 - يا به آن 10 نفر لباسى بپوشانيد 3 - و يا بنده‌اى را آزاد كنيد و اگر كسى اين كارها را نتوانست انجام دهد . بجاى آنها سه روز روزه بدارد اين اعمال نامبرده كفاره سوگندهاى شما است وقتى سوگند خورديد ( و بر خلاف او عمل كرديد ) .\r\n5 - غيبت شيخ طوسى . . . محمد بن احمد انصارى گويد گروهى از مفوّضه و مقصّره .\r\nشخصى را بنام كامل بن ابراهيم مدنى خدمت حضرت عسكرى عليه السّلام اعزام نمودند تا در اين مسائل از حضرتش سؤال نمايد كامل گويد در ذهن خود مطلبى گرفتم و آن اين بود كه عرض كنم داخل بهشت نميشود مگر افرادى كه معرفت و شناختش در باره امام مانند من باشد و با من هم عقيده باشد ( در باره عصمت امام و وجوب اطاعتش و مراتب و كمالات امام ) و چون وارد شدم بر مولا و آقاى خود حضرت عسكرى عليه السّلام ديدم جامه سفيد و نرمى بر تن دارد تعجب كردم و در نزد خود گفتم ولى خدا و حجت او چنين لباس نرمى پوشيده و بما دستور مساوات با برادران دينى ميدهد . و ما را از پوشيدن اين گونه لباسها منع مينمايد . پس حضرت ( بدون اينكه من اظهار مطلبى كنم ) با يك حالت تبسم فرمود اى كامل و آستين خود را حضرت كنار زد ديدم لباس سياه و خشن و درشتى كه تماس با بدنش دارد و فرمود اين لباس زيرين براى خدا است ( كه بدنم را بآسايش و لباس نرم عادت ندهم با طبقات پائين عملا شريك و همرنگ باشم و سبكبال باشم ) ولى اين لباس رو براى شما است ( كه بشما زخم زبان نزنند و شما هم اگر خواستيد از لباسهاى خوب بهره‌مند شويد مجاز باشيد ) .\r\n6 - رجال كشّى . . . ابراهيم بن عبد الحميد گويد من با سكين نخعى به سفر حج رفتم و او حالت عبادت و زهد و رهبانيت داشت و از زن و جامه و بوى خوش و غذاى خوب دورى كرده و مرتب سر خود را پائين انداخته و در داخل مسجد هيچ گاه سر خويش را به طرف آسمان بلند نميكرد چون وارد مدينه شد نزديك ابى اسحق ( شايد حضرت صادق مراد است ) رفت و در كنار او نماز خواند سپس گفت قربانت گردم . ميخواهم سؤالاتى از شما بنمايم . فرمود برو آن مسائل را بنويس و براى من بفرست پس نامه‌اى به اين مضمون نوشت . فدايت شوم . مردى است كه خوف و خشيت از خداى توانا او را فرا گرفته بطورى كه ارتباط با زن و خوراك‌هاى خوب را كنار گذاشته و نميتواند سر خود را به طرف آسمان بلند كند ( يك حالت شرمندگى و يا تواضع دارد ) اما راجع به لباس و جامه خوب معلوم نشد كه او را هم ترك كرده يا خير . ( وضع چنين شخصى چگونه است و اين كارها شرعا خوب است يا نه ؟ )\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nدر پاسخ نوشت اما در باره ترك آميزش با زنان ، تو خود ميدانى كه روش رسول خدا صلّى اللَّه عليه و آله در اين مورد چگونه بوده است و اما راجع به ترك غذاهاى خوب آن هم كه معلوم است روش رسول خدا صلّى اللَّه عليه و آله اين بود كه حضرتش گوشت تناول ميفرمود ، عسل مىخورد ( از غذاهاى خوب اجتناب نميكرد ) و اما آن قسمت كه خوف و ترس از خدا بطورى او را گرفته كه نميتواند سر به طرف آسمان بلند كند پس به اين آيه توجه نما و او را زياد تلاوت كن .\r\n الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ  . آل عمران 17 بندگان خدا داراى اين صفاتند : صبر و استقامت دارند و صدق و راستى و عبادت خدا و انفاق از اموال خود را در راه خدا مقيد و مراقب هستند و سحرگاهان از خدا طلب رحمت و مغفرت مينمايند ( به تمام جهات ميپردازند و يك بعدى نيستند ) .\r\n7 - الدرّة الباهرة صوفىها و اهل تصوف به حضرت رضا عليه السّلام عرض كردند . مامون امر خلافت را بشما واگذار كرد و البته شايسته‌ترين افراد براى خلافت شما هستيد ولى اين امر نيازمند به اين است كه شما سابقه پشمينه پوشى و زى تصوف و لباس مناسب را داشته باشيد حضرت فرمود واى بر شما ( كه معرفت در حق امام و موضوع رهبرى و سمت امامت نداريد ) آنچه كه وظيفه امام و انتظار و توقع از او بايد داشت همانا عدل اجتماعى و دادگسترى او است حرفى كه ميگويد بر پايه صدق و راستى استوار باشد حكومتش بر مبناى عدالت و وعده‌هايش قطعى و به آنها عمل كند  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  چه كسى لباسهاى خوب و غذاهاى پاكيزه كه خداى براى بندگان خود آفريده حرام و ممنوع كرده است . اعراف 32 - يوسف پيامبر لباسهاى حرير زربفت ميپوشيد و بر پشتىهاى خاندان فرعون مىنشست و تكيه ميداد .\r\n8 - نهج البلاغه از سخنان على عليه السّلام در بصره كه داخل شد بر علاء بن زياد حارثى براى عيادت او از اصحاب على عليه السّلام بود چون منزل وسيع علاء را ديد فرمود : اين خانه به اين وسعت براى چيست در اين دنيا و تو به خانه وسيع در آخرت نيازمندتر هستى بله اگر بخواهى ميتوانى همين خانه را وسيله تامين آخرت قرار دهى كه اينجا محل پذيرائى مهمانان و واردين و ارحام و خويشان باشد و اينجا جايگاه بررسى بحقوق مسلمانان و رساندن حق به صاحبش باشد كه اگر اين طور باشد اين خانه وسيله رسيدن بآخرت است علاء گفت اى امير مؤمنان از وضع برادرم عاصم بايد به شما شكايت كنم . حضرت فرمود :\r\nچطور شده ؟ عرضه داشت لباس خشن بر تن كرده و از دنيا و زندگى به كلى دست برداشته حضرت دستور احضارش را داد وقتى كه حارث آمد حضرت فرمود : اى دشمنك خود شيطان خبيث بر تو تسلط يافته آيا بزن و فرزندت رحم نميكنى ؟ همچو تصور ميكنى كه خداوند\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nچيزهاى پاكيزه و لذائد مشروع را براى تو حلال كرده ولى دوست ندارد كه تو از آنها استفاده كنى ؟ تو در نظر خدا كوچكتر از آن هستى كه چنين باشى . حارث عرضه داشت يا امير المؤمنين شما كه مرا ملامت ميكنى خود لباس خشن و غذاى سفت و سخت دارى فرمود : واى بر تو من مانند تو نيستم ( من در پست رهبرى و پيشوائى هستم ) و خداوند متعال بر رهبران حقيقى و پيشوايان بر حق لازم دانسته كه زندگى و لباس و غذاى خود را با ضعيف‌ترين و مستمندترين طبقات اجتماع تطبيق دهند تا تهيدستى مستمندان آنان را در فشار روحى و ناراحتى قرار ندهد . ( يعنى اين وضع استثنائى در لباس و غذا كه من دارم از جهت مقام و موقعيتى است كه من در دست دارم اين لباس شخص من نيست ، بلكه لباس ، لباس مقام و اين غذا ، غذاى رتبه و پست خطير و پر مسئوليت من است چون مقام ، مقام استثنائى است وظائف و تكاليف استثنائى و انحصارى هم دارد من اگر نتوانستم طبقه فقراء و مستمندان را همرنگ ثروتمندان و طبقات بالاتر بنمايم تا ناراحتىها و عقده‌هاى آنان گشوده شود لا اقل خودم را بايد با آنان همرنگ نموده و زندگى شخص خود را هم سطح آنان بنمايم تا فشار و ناراحتى را احساس نكنند و در زندگى خود حسرت و عقده درونى نداشته باشند ، بلكه با آرامش روحى زندگى كنند و وضع زندگى خود را با زندگى رهبر و پيشواى خود هم سطح و همرنگ ببينند ) .\r\n9 - كتاب الغارات . . . حضرت صادق فرمود : غذاى لذيذ و مطبوعى خدمت على عليه السّلام آوردند حضرت از خوردن آن امتناع ورزيد عرضه داشتند آيا شما اين رقم غذا را حرام ميدانيد ؟ فرمود : نه . ولى ميترسم اگر بخورم نفس من هميشه در هوى و آرزوى او باشد سپس آيه 20 از احقاف را تلاوت نمود - غذاهاى خوب و ثوابهاى ارزنده را شما در دنيا از دست داديد و از حضرت صادق عليه السّلام نقل است كه على عليه السّلام از دست رنج خود هزار برده آزاد كرد و نزد شما هر چه هست باشد همانا حلوا و غذاى خوب على عليه السّلام خرما بود و شير و جامه‌هايش كرباس - و حضرتش هنگامى كه با ليلى ( يكى از همسرانش ) ازدواج كرد حجله عروسى براى او ترتيب دادند حضرت حجله را كنار زد و فرمود دوست دارم همسرم آن طور كه خودش هست باشد . 10 كتاب المسائل با اسناد خود از على بن جعفر نقل كند كه گفت از برادرم موسى بن جعفر عليه السّلام سؤال كردم كه آيا مسلمان مجاز است كه بيابان گردى نمايد و يا در خانه‌اى بعبادت بپردازد و خارج نشود ؟ فرمود نه كراجكى رحمة اللَّه عليه در كتاب كنز الفوائد خود گويد . روزى اتفاق افتاد و ناچار شدم كه در جلسه گروهى از اهل تصوف حاضر شده و شركت كنم . هنگامى كه جلسه برقرار شد و همه حاضر شدند شروع كردند در اجراء برنامه و آواز و غناء و رقص كه رسم و عادت آنان بود و من در گوشه‌اى رفته و كناره‌گيرى\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nكردم و مردى كه فاضل و متدين بود او هم كناره‌گيرى كرد و نزد من آمد و ما با هم در نكوهش صوفيان و اغراض فاسده آنان در اين گونه كارها و حركات زشت و نشست و برخاست آنان و آنچه از زحمت و رنج بهنگام رقص به خود ميدهند . گفتگو داشتيم و اين شخص محترم هم گفتار مرا تصويب و تصديق داشت و كارهاى آنان را تخطئه و نكوهش ميكرد .\r\nو ما مرتب مشغول گفتگو بوديم تا اينكه خواننده مجلس اشعار زيرا با غنا و آواز خويش خواند .\r\nو ما امّ مكحول المدامع ترتعى - ترى الأنس وحشا و هى تأنس بالوحش - غدت فارتعت ثمّ انتشت لرضاعه فلم تلف شيئا من قواعد الخمش - فطافت بذاك القاع ولها فصادمت - سباع الفلا ينهشنه ايّما نهش .\r\nو چون رفيق من اين اشعار را شنيد ناگهان از جاى خود پريد و رقص و پرش و گريه و لطمه و سيلى خيلى بيشتر از آن افرادى كه ساعت پيش آنان را تخطئه ميكرد و نادان ميشمرد انجام داد و بيتى از اشعار را مرتب تكرار ميكرد با اينكه از نظر وضع مجلس تكرار آن شعر تناسب نداشت و عادت و رسم آنها هم در موقع طرب و خوشحالى اين نيست كه اين گونه شعرها را تكرار نمايند و آن شعر همان آخرى است . فطافت بذاك القاع تا آخر كه معنايش چنين است كه آن زن ( ام مكحول ) در بيابان دچار درندگان شد و درندگان هم او را پاره كرده و خوردند - و اين مرد آن كارها را بشدت انجام ميداد و همين شعر را تكرار ميكرد و غير اين بيت را اصلا تكرار نميكرد بالاخره رنج و ناراحتى شديدى از خود نشان داد و در پايان به حالت بيهوشى مانند مرده نقش بر زمين شد . وضع اين مرد مرا دچار حيرت و سرگردانى كرد و داشتم در كارهاى متناقض او مىانديشيدم و چون به هوش آمد ديگر نتوانستم صبر كنم و سؤال از وضعش و از علت انجام اين كارها خوددارى نمايم با اين كه او خود قبلا اين كارها را جهل و نادانى ميدانست و از اينكه بچه مناسبت همان يك شعر را تكرار ميكرد كه گروه صوفيه تكرار اين گونه شعر از عادات و رسوم آنها نيست .\r\nدر پاسخ من گفت مطالبى كه در نظر شما هست كاملا ميدانم ولى من در انجام اين اعمال عذر موجهى دارم كه بشما ميگويم و آن اينكه پدر من يكى از نويسندگان دستگاه بود و نسبت به من خيلى مشفق و مهربان بود اتفاقا مورد خشم سلطان قرار گرفت و بالاخره او را كشت من از شدت ناراحتى و اندوه سر در بيابان نهادم ناگهان جسد بىروح پدرم را در بيابان مشاهده كردم كه سگها و درندگان او را پاره پاره كرده بودند و چون اين خواننده آن شعر را خواند فطافت بذاك القاع و لها فصادفت - سباع الفلا ينهشنه ايّما نهش - آن حادثه بيادم آمد و پدرم در نظرم مجسم شد و غم و اندوه من تازه شد و آن حالتى كه\r\n\r\n","description":"","footnote":"","page_name":" 119 ","page_number":121},
  {"content":"\r\n\r\nمشاهده كردى به من دست داد و آن كارها را انجام دادم من پس از شنيدن اين داستان از سوء ظن و بدگمانى كه نسبت به اين شخص نمودم پشيمان شدم و براى ناراحتى اين مرد فاضل غمناك و اندوه ناك شده و از اين داستان پند گرفتم .\r\n11 - ابن ابى الحديد در شرح نهج البلاغه ج 3 ص 12 يا 17 گويد : چنين نقل شده كه گروهى از متصوفه در خراسان خدمت حضرت على بن موسى عليه السّلام رسيدند و عرضه داشتند امير مؤمنان ( مامون عباسى ) در موضوع اين خلافت و حكومتى كه خدا به او داده است انديشه و تامل نموده شما خاندان پيغمبر را شايسته‌تر از همه مردم براى امامت و رهبرى تشخيص داده و در ميان اهل بيت هم شخص شما را سزاوارتر از همه دانسته و رأيش بر اين شده كه اين مقام را بشما تفويض نمايد و تصدى مقام امام و رهبرى با كسى مناسب است كه غذا و خوراكش مطبوع و لذيذ نباشد و لباس خشن و درشت بر تن كند و براى تواضع و فروتنى سوار بر حمار شود و عيادت مريضان بنمايد . حضرت فرمود ( اين چه منطقى است ؟ ) يوسف صديق پيغمبر بود در عين حال قباهاى حرير زربفت ميپوشيد و بر بالشهاى آل فرعون تكيه ميداد و مىنشست . واى بر شما آنچه كه وظيفه امام است و از او انتظار بايد داشت عدل و دادگرى او است و چون مطلبى را گفت با صدق و راستى باشد و چون وعده‌اى داد وفا كند خداوند لباس و خوراك را كه حرام نكرده سپس قرائت نمود آيه  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  .\r\n12 - سپس ابن ابى الحديد گويد از بزرگان نقل شده و خود با خط عبد اللَّه بن احمد الخشّاب رحمه اللَّه اين داستان را خواندم كه ربيع بن زياد حارثى مورد اصابت تيرى قرار گرفت كه بر پيشانيش نشست و موجب ناراحتى او شد كه هر ساله رنج و دردش تجديد ميشد روزى على بن ابى طالب عليه السّلام از او عيادت نمود و فرمود : اى ابا عبد الرحمن چطور است حال شما ؟ عرضه داشت مىبينم خود را در وضعى كه اگر بهبودى از اين درد به قيمت نابودى ديدگانم تمام شود آرزومند نابينائى هستم حضرت فرمود : براى چشم خود چقدر ارزش قائلى ؟ عرضه كرد اگر تمام دنيا مال من باشد فداى چشم خود مينمايم حضرت فرمود بنا بر اين خداوند به قدر دنيا در ازاء اين مصيبت به تو عطا خواهد كرد زيرا خداوند پاداش رنج و ناراحتيها را به تناسب مراتب و درجات آنها عنايت ميفرمايد و در كنار لطف او چند برابر شدن هم هست . ربيع بن زياد عرضه داشت يا امير المؤمنين آيا شكايت برادر خود عاصم بن زياد را بشما ننمايم ؟ فرمود چه شده او را ؟ عرض كرد لباس پشمينه و خشن بر تن كرده و از مردم كناره‌گيرى نموده و در فكر زن و فرزند نيست و آنها را در غم و اندوه نشانده حضرت فرمود : عاصم را احضار كنيد . چون عاصم وارد شد حضرت با\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nچهره عبوس و ناراحتى با او مواجه شد و فرمود واى بر تو اى عاصم چنين تصور ميكنى كه خداوند تمتعات و لذت‌ها را بر تو مباح كرده ولى دوست ندارد كه تو از آنها بهره‌مند شوى ؟ تو در نظر خدا كوچكتر از اين هستى ( كه از خود چنين راى دهى ) آيا نشنيده‌اى كه خدا ميفرمايد دو دريا را بهم آميخته نمودى سپس فرموده از اين دو دريا گوهر گرانبها و مرجان بيرون مىآيد سوره الرحمن 22 - 19 و باز فرموده است از اينها همه شما گوشت تازه تهيه كرده و ميخوريد و از اين درياها زيب و زيور را استخراج نموده و آنها را ميپوشيد . سوره فاطر 35 به خدا سوگند ابتذال و ناچيز دانستن نعمتهاى الهى در مرحله عمل ( از همه چيز عملا استفاده كنى و خيلى زياد اهميت ندهى ) محبوب‌تر است در نظر خدا از اين كه با گفتار خود آن نعمتها را مبتذل و ناچيز بدانى و شما شنيده‌ايد كه خدا ميفرمايد  وَ أَمَّا بِنِعْمَةِ رَبِّكَ فَحَدِّثْ  نعمتهاى پروردگار را كه تو مشمول آنها شده‌اى بازگو كن سوره ضحى 11 و همچنين سوره اعراف 32  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  .\r\nخداوند همان گونه كه پيامبران خود را مورد خطاب قرار داده و فرموده :  يا أَيُّهَا الرُّسُلُ كُلُوا مِنَ الطَّيِّباتِ وَ اعْمَلُوا صالِحاً  اى رسولان و پيامبران از غذاهاى پاكيزه بخوريد و استفاده كنيد و اعمال شايسته و برنامه نيك خود را هم انجام دهيد . سوره مؤمنون 51 مؤمنين را هم مورد خطاب قرار داده و فرموده  يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ  اى اهل ايمان از غذاهاى پاكيزه كه روزى شما نموده‌ايم بخوريد و بهره‌مند شويد سوره مائده 87 و رسول اللَّه صلّى اللَّه عليه و آله به بعضى از همسران خود اعتراض كرد و فرمود چرا تو را چنين مىبينم كه موى سر خود را منظم نكرده و روغن به كار نبرده‌اى ؟ چرا به چشم خود سرمه نكشيده‌اى و چرا خضاب نكرده‌اى . عاصم گفت يا امير المؤمنين عليه السّلام پس چطور شما خود به لباس خشن و كم ارزش و به غذاى اندك و ناگوار اكتفا نموده‌ايد ؟\r\nفرمود ( اين لباس و غذا مربوط به موقعيت و مسئوليت من است ) كه خداوند متعال بر رهبران حق و پيشوايان عدل و داد لازم و فرض نموده كه در زندگى خويش با طبقات ضعيف و كم درآمد هم سطح و هماهنگ باشند تا در نتيجه فقر و تهيدستى مستمندان آنان را در فشار روحى قرار ندهد . على عليه السّلام از آن مجلس برنخاست تا اينكه يكباره عاصم همه چيز را كنار گذاشت و آن لباس خشن را از تنش كند و لباس معمولى بر تن نمود .\r\n13 - تحف العقول . سفيان ثورى ( از اركان متصوفه ) بر حضرت صادق عليه السّلام وارد شد ديد حضرت لباس سفيد نرمى مانند پوسته نازك روى سفيده تخم مرغ بر تن دارد معترضانه به حضرت گفت : اين لباس مناسب شما نيست . حضرت فرمود : گوش كن و كاملا\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nضبط نما آنچه را ميگويم كه براى دنيا و آخرت تو مفيد است اگر با داشتن اين مطالب كه ميگويم ) بميرى بر طبق حق و سنت مرده‌اى نه در حال بدعت به تو بگويم زمان رسول خدا صلّى اللَّه عليه و آله و دوران آن حضرت زمان دشوارى و فقر و تهيدستى مسلمين بود ( اگر روش آن حضرت در لباس و خوراك روش خاصى بود و با وضع كنونى من فرق داشت از لحاظ اقتصاد زمان بود چون سطح زندگى مسلمين در آن زمان در سطح بسيار نازل و پائين بود حضرت هم بايد در وضع زندگى با آنها هماهنگ باشد ) ولى هنگامى كه دنيا روى آورد و درآمدها بهتر شد سزاوارترين مردم باستفاده از نعمتهاى دنيا نيكانند نه نابكاران و مؤمنانند نه منافقان و مسلمانانند نه كفار بنا بر اين چه انكار و اعتراضى بر من دارى ؟ به خدا سوگند در عين حال كه زندگى من اين طور است كه مىبينى از آن موقعى كه به حد رشد و بلوغ رسيده‌ام صبح و عصرى بر من نگذشته كه خداوند حقوق مالى بر من فرض كرده باشد مگر اينكه من آن حق را به محل مقرر آن رسانيده‌ام . سپس سفيان رفت و بعدا همفكران او از همان گروهى كه بزهد و پارسائى تظاهر داشتند و مردم را به همان روش خود كه پوشيدن لباسهاى كثيف و نپرداختن بنظافت و پاكيزگى است دعوت ميكردند . وارد شدند و به حضرت عرض كردند اين رفيق ما ( سفيان ) از بحث و گفتگو با شما درمانده و احاطه كامل بادله و منطق و برهان علمى ما نداشته . حضرت فرمود : شما دليل و حجت خود را بيان كنيد . آنان گفتند تمام دليل‌هاى ما بر پايه كتاب خدا استوار است . فرمود ( بسيار خوب ) بهترين دليلى كه در مقابل آن بايد تسليم شد و از او پيروى و متابعت نمود همان قرآن است . بگوئيد و بياوريد آن دليل‌ها را . هم مسلكان گفتند ما دو آيه از قرآن براى صحت و درستى مسلك خود مىآوريم .\r\nخداوند در قرآن كريم گروهى از صحابه را اين طور ستايش مىكند در عين اينكه خودشان در تنگدستى و زحمتند ديگران را بر خويش مقدم ميدارند و كسانى كه خود را از صفت بخل محفوظ دارند آنها رستگارانند سوره حشر 9 و در جاى ديگر ميفرمايد : در عين اينكه به غذا احتياج و علاقه دارند آن را به فقير و يتيم و اسير ميخورانند سوره دهر 8 و ما را همين دو آيه كافى است يك نفر كه در آن مجلس حضور داشت گفت آنچه ما تا كنون از شما ديده‌ايم اين است كه شما از خود زهد نشان ميدهيد و اين را وسيله كرده تا مردم را باموال خودشان بىعلاقه كنيد تا بشما بدهند و شما عوض آنها بهره‌مند شويد امام عليه السّلام فرمود فعلا اين حرفها را رها كنيد اينها فائده ندارد بعد حضرت رو بجمعيت كرد و فرمود آيا شما كه به قرآن استدلال ميكنيد محكم و متشابه و ناسخ و منسوخ قرآن را تميز ميدهيد و هر كس از اين امت اسلامى كه گمراه شد از همين راه گمراه شد و به هلاكت و\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nشقاوت رسيد گفتند في الجمله اطلاعاتى در اين زمينه داريم . امام فرمود : بدبختى شما از همين جا است احاديث پيغمبر هم مثل آيات قرآن است اطلاع و شناخت كامل لازم دارد . اما آياتى كه خوانديد و خدا در آن آيات از آن گروه بعنوان مدح و ستايش خبر ميدهد اين آيات دلالتى بر حرمت استفاده از نعمتهاى الهى ندارد و مربوط به گذشت و بخشش و ايثار است كه اگر هم نميدادند گناهى نكرده بودند ولى آنها به حكم عاطفه ديگران را مقدم داشتند خداوند هم به آنها پاداش خواهد داد و در اين مورد خداوند دستور مخصوصى نداده بود ولى بعدا خدا دستور معينى داد و حدود اين عمل را بيان نمود البته اين دستور كامل و جامع ناسخ عمل آنها است و خداوند از راه رحمت و اصلاح حال مؤمنين از اين كه شخص خود و عائله خود را در مضيقه و ضرر بيفكند و آنچه دارد به ديگران بدهد نهى فرمود زيرا در ميان عائله انسان ضعيفان و كودكان و پيران فرتوت پيدا مىشود كه طاقت تحمل گرسنگى ندارند اگر بنا شود من كه قرص نانى دارم و جز آن چيزى ندارم انفاق كنم عائله من تلف خواهند شد و لذا رسول اكرم صلّى اللَّه عليه و آله فرمود كسى كه پنج دانه خرما و يا قرص نان و يا پنج دينار دارد و قصد انفاق آنها را دارد در درجه اول بر پدر و مادر خود بايد انفاق كند و در درجه دوم خودش و زن و فرزندش و در درجه سوم خويشاوندان و برادران مؤمن و در درجه چهارم همسايگان فقير و در درجه پنجم خيرات و مبرات در راه خدا و اين قسمت اخير بعد از همه آنها و كم پاداش‌تر از آنها است و رسول خدا عليه السّلام در حق آن مرد انصارى كه هنگام مرگش پنج يا شش بنده را آزاد كرده بود و غير آنها دارائى ديگرى نداشت و كودكان صغيرى از او باقى مانده بود فرمود : اگر قبلا به من اطلاع داده بوديد نميگذاشتم او را در قبرستان مسلمين دفن كنيد او بچه‌هاى صغيرى را باقى ميگذارد كه دستشان پيش مردم دراز باشد . پدرم امام باقر براى من نقل كرد كه رسول خدا صلّى اللَّه عليه و آله فرمود در انفاقات خود از عائله خود شروع كن هر كس نزديكتر است مقدم‌تر است .\r\nعلاوه بر اينها در صريح قرآن مجيد از روش و مسلك شما نهى مىكند و مخالفت عملى با اين مسلك بعنوان فريضه از طرف خدا دستور داده شده آنجا كه ميفرمايد متقين كسانى هستند كه در مقام انفاق و بخشش نه تند روى ميكنند و نه كند روى راه اعتدال و ميانه را پيش ميگيرند سوره فرقان 67 آيا نمىبينيد كه خداوند متعال بر خلاف نظر شما رأى داده كه ميگوئيد مردم را بر خود و عائله خود بايد مقدم داشت و خداوند آن كس را كه دعوت شما را اجابت كرده و طبق پيشنهاد شما عمل نموده اسراف‌كننده در انفاق ناميده است و در آيات زيادى از قرآن جمله  لا يُحِبُّ الْمُسْرِفِينَ  به چشم مىخورد بنا بر اين خداى حكيم از اسراف و تندروى در بذل و بخشش نهى مينمايد همان طورى كه از بخل و\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nخست و دنائت نهى مىكند قرآن حد وسطى براى اين كار تعيين كرده نه اينكه انسان هر چه دارد به ديگران بخشيده و خود تهى دست بماند آنگاه دست بدعا بردارد كه خدايا به من روزى ده .\r\nخداوند اين چنين دعائى را مستجاب نميكند زيرا رسول اكرم صلّى اللَّه عليه و آله فرمود : چند دسته از امت دعايشان هرگز مستجاب نميشود 1 - كسى كه بر ضرر پدر و مادر خود دعا كند و براى آنها بدى بخواهد . 2 - كسى كه مالش را به ديگرى قرض داده و گواه و سندى از او نگرفته و طرف مال او را خورده چون اين شخص بدست خودش راه را بر خود بسته با اينكه خداوند دستور داده هنگام قرض از طرف سند كتبى بگيريد . 3 - كسى كه از خداوند دفع شر زن خويش را بخواهد با اينكه چاره اين كار در دست خود او است او ميتواند اگر واقعا ناراحت است او را رها كند 4 - شخصى كه در خانه خود نشسته و دست روى دست گذاشته و براى تامين هزينه زندگى هيچ گونه فعاليت ندارد و ميگويد خدايا روزى مرا برسان خداوند در جواب او ميگويد : بنده من مگر نه اين است كه من راه حركت و كوشش را براى تو باز كرده‌ام و اعضاء و جوارح صحيح و سالم به تو داده‌ام و عذر تو را در انجام دستورات خود قطع نموده‌ام و حجت را تمام كرده‌ام كه در راه فعاليت گام بردارى و بار دوش ديگران نباشى البته اگر با مشيت كلى سازگار بود به تو روزى فراوان خواهم داد و اگر هم با مصالح نظام كلى آفرينش منطبق نشد البته تو سعى خود را انجام داده و معذور هستى و كمتر از انتظار و توقع تو به تو خواهد رسيد . 5 - كسى كه خداوند به او مال و ثروت فراوان داده و او با بذل و بخششهاى زياد آنها را از بين برده و بعد دست خود را بدعا برداشته كه خدايا به من روزى بده . خداوند در جواب او ميگويد : مگر من به تو روزى فراوان ندادم ؟ چرا ميانه روى نكردى مگر من به تو دستور ندادم كه در بذل و بخشش بايد ميانه روى كرد و از بخششهاى زياد نهى نكردم . 6 - كسى كه در دعايش چيزى كه موجب قطع رحم شود بخواهد ( يا كسى كه دعا كند در حالى كه قطع رحم نموده است ) .\r\nخداوند در قرآن طرز انفاق و كيفيت و چگونگى بخشش را به پيغمبرش آموخته و قضيه از اين قرار بود كه مقدارى طلا پيش پيغمبر بود و حضرت ميخواست آن‌ها را به مصرف برساند و ميل نداشت حتى يك شب آن پول در خانه‌اش بماند لهذا در يك روز تمام آن طلاها را انفاق كرد و چيزى باقى نماند . صبح بعد سائلى آمد و درخواست كرد ولى پيغمبر چيزى نداشت كه به او بدهد آن شخص سائل پيغمبر را ملامت و سرزنش كرد پيغمبر هم چون چيزى نداشت كه به او بدهد غمناك و ناراحت شد با اينكه خيلى رءوف و مهربان هم بود در اينجا است كه خداوند براى تعليم پيغمبر صلّى اللَّه عليه و آله اين آيه را نازل فرمود : ( نه دستهاى\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nخود را به گردن خود ببند كه هيچ گونه بخشش و انفاقى نداشته باشى و نه تمام گشاده و به كلى باز كن كه بعد تهى دست بمانى و مورد ملامت فقرا واقع شوى . سوره اسراء 29 ) .\r\nاينها احاديثى است كه از پيغمبر صلّى اللَّه عليه و آله رسيده و آيات قرآن هم آنها را تائيد مىكند و كسانى كه اهل قرآن هستند مضامين آياتش را تصديق داشته و به او ايمان دارند . ابو بكر هنگام مرگش بيك پنجم - مالش وصيت كرد و گفت يك پنجم كم نيست با اينكه شخص مريض تا يك سوم حق دارد وصيت كند و اگر ميدانست يك سوم صلاح است به ثلث وصيت ميكرد . سلمان و ابو ذر هم كه شما بفضل و زهد آنها معترفيد همين گونه بودند اما سلمان وقتى كه سهم خود را از بيت المال ميگرفت مقدار مخارج سالانه خود را ذخيره ميكرد به او گفتند تو با اين همه زهد و تقوى در فكر ذخيره ساليانه خود هستى و تو از كجا ميدانى شايد همين امروز يا فردا مردى در جواب آنها گفت شايد نمردم چرا شما احتمال زنده ماندن مرا نميدهيد همان طورى كه احتمال مردنم را ميدهيد آيا نميدانيد اى نادانان كه نفس انسان اگر به مقدار كافى وسيله زندگى نداشته باشد اضطراب و تشويشى دارد و در اجراء فرمان خدا سستى ميورزد ولى اگر از نظر تامين زندگى آسوده باشد آرامش قلب و آمادگى براى اطاعت احساس مينمايد و اما ابو ذر چند راس شتر و تعدادى كمى هم گوسفند داشت كه از شير آنها استفاده ميكرد و در مواقع ميل به گوشت و يا رسيدن مهمان و يا هنگام نياز ديگران كه با او ارتباط داشتند . شترى يا گوسفندى را ذبح ميكرد و مقدار رفع احتياج آنان بين آنها تقسيم مينمود و خود هم به اندازه قسمت آنها بر ميداشت - اين وضع اينها است - و چه كسى از اينها زاهدتر است ؟ و پيغمبر در باره آنها گفت آنچه را گفت و هيچ وقت اين اشخاص تمام دارائى خود را از دست ندادند و از روش شما كه ميگوئيد انسان بايد از هر چه دارد صرف نظر كرده و ديگران را بر خود و عائله خود مقدم بدارد و بدانيد و بشنويد اين حديث را كه پدرم از پدرانش از رسول خدا صلّى اللَّه عليه و آله نقل نموده كه فرمود :\r\nعجيب‌ترين چيزها حالت مؤمن است . كه اگر بدنش با مقراض قطعه قطعه شود خير او است و اگر شرق و غرب در دست او باشد باز هم بنفع او است و هر آنچه كه خداوند برايش مقرر فرمايد خير و نفع او در او است نميدانم اين مقدار كه امروز براى شما شرح دادم كافى است يا بر آن بيفزايم . هيچ ميدانيد كه در صدر اسلام قانون جهاد اين بود كه يكنفر مسلمان در مقابل ده نفر دشمن بايد مقاومت نمايد و حق پشت كردن به جبهه را نداشت و اگر ايستادگى نميكرد جرم و گناه محسوب شده و وعده آتش به او داده ميشد ولى بعدا كه حالت ديگرى پيدا شد خداوند بلطف و رحمتش اين قانون را تغيير داد و بجاى آن يكنفر بايد فقط در مقابل دو نفر مقاومت نمايد .\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nو از قانون قضاوت بگوئيد اگر يكى از شما در محكمه باشد و قضات شرع او را موظف كند به دادن نفقه زنش و او عذر بياورد كه من زاهدم و از متاع دنيا اعراض كرده‌ام در اين صورت حكم قاضى باينكه بايد نفقه زنت را بدهى مطابق حق و عدل است يا اينكه ظلم و جور است اگر بگوئيد ظلم است با اين تهمت به همه اهل اسلام جور و ستم كرده‌ايد و اگر بگوئيد اين حكم عدل و داد است با اين گفتار قول خودتان را باطل كرده‌ايد و همچنين حكم قضات در موردى كه صدقات و مبرات كسى كه در باره فقراء و مساكين بيشتر از ثلث وصيت كرده باشد و يا در مرض موت بيشتر از ثلث بخشش نموده باشد كه در اين مورد قضات شرع اين بخشش را تنفيذ نميكند . . . ديگر اينكه بگوئيد ببينم اگر مردم تمامى آنچنان كه شما عقيده داريد زاهد باشند و از زندگى و ما يحتاج در زندگى اعراض كردند پس تكليف كفارات قسم و نذر و صدقات واجبه چه مىشود زكاةهاى واجب كه به شتر و گوسفند و گاو و طلا و نقره و خرما و كشمش و غيره تعلق ميگيرد بچه گونه اشخاصى بايد پرداخته شود اگر وظيفه مسلمان آن طور باشد كه شما ادعا ميكنيد شايسته نيست هيچ كس مالى را در دست خود نگهدارد و بايد هر چه دارد به ديگران بخشد گر چه خود در رنج و زحمت باشد و ديگر موردى براى فريضه زكات نمىماند پس بنا بر اين طريقه و روش شما بسيار زشت و اين مسلك و مرام ناپسندى كه مردم را بسوى او دعوت ميكنيد ناشى از جهل و نادانى شما و بىاطلاعى از قرآن و سنت و احاديث پيغمبر كه قرآن به صحت و درستى آنها گواه است و شما اين گونه احاديث را از جهالت خود رد ميكنيد و نمىپذيريد و شما در معانى قرآن و نكته‌هاى لطيف آن تدبر و تامل نداريد و ناسخ و منسوخ و محكم و متشابه را تميز نداده و امر و نهى را تشخيص نميدهيد . در باره سليمان بن داود عليه السّلام چه ميگوئيد كه از خداوند ملك و سلطنتى كه براى كسى بالاتر از آن ميسر نباشد درخواست نمود و خداوند هم چنان ملكى به او داد و سليمان جز حق و صواب نميخواست و بر حق هم عمل ميكرد و در عين حال نه خداوند و نه احدى از مؤمنين اين درخواست را بر او عيب نگرفت و همچنين پيش از سليمان داود در آن اوج قدرت و سلطنت . يوسف پيغمبر همچنين بود كه بپادشاه مصر ميگويد ( خزانه دارى را به من بده كه من هم امينم و هم داناى كار سوره يوسف 57 ) و بعدا كارش به جائى رسيد كه امور كشوردارى مصر تا حدود يمن به او سپرده شد و از اثر قحطى كه پيش آمده بود مردم مىآمدند و از او آذوقه ميخريدند و قطعا يوسف بر طبق حق ميگفت و عمل ميكرد و هيچ كس اين روش يوسف را عيب ندانست .\r\nو همين طور قصه ذو القرنين كه بنده‌اى بود كه خدا را دوست ميداشت و خدا هم او را دوست ميداشت وسائل قدرت برايش فراهم گشت و سلطنت شرق و غرب را به كف گرفت و\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nدر گفتار و كردار تابع و تسليم حق بود و كسى هم از او عيب نگرفته‌اى گروه ناصواب از اين روش ناپسند دست برداريد و خود را با آداب الهى تطبيق دهيد و از حدود امر و نهى خدا تجاوز نكنيد و در مواردى كه علم نداريد مداخله نكنيد علم آن مسائل را به اهلش واگذار كنيد تا در نزد خدا ماجور و معذور گرديد و در صدد باشيد كه ناسخ و منسوخ و محكم و متشابه حلال و حرام را از راهش بدست آوريد كه براى شما بهتر و شما را به خدا نزديكتر و از جهل و نادانى دور تر ميگرداند جهالت و لجاجت را براى اهلش رها كنيد كه طرفدارش زياد و طرفداران علم و دانش اندك است و بالاتر از هر دانشمندى دانائى هست .\r\n14 - تنبيه الخاطر روزى سلمان براى ديدن ابو الدّرداء رفت همسرش ( ام الدّرداء ) را با وضع ژوليده مشاهده كرد به او گفت چرا اين گونه پريشان و ژوليده‌اى ؟ زن گفت برادر تو ابو الدرداء از دنيا و زندگى به كلى اعراض كرده طولى نكشيد أبو الدرداء وارد شد و به سلمان خوش آمد گفت و براى پذيرائى از سلمان غذائى آماده كرد بسلمان گفت بفرمائيد بخوريد گفت من روزه‌ام ابو الدّرداء سلمان را سوگند داد كه بخورد گفت تا تو نخورى من نخواهم خورد بالاخره شب را در منزل أبو الدّرداء ماند شب كه فرا رسيد أبو الدرداء به منظور عبادت و شب زنده دارى به پا خاست . سلمان مانع شد و گفت اى أبو الدرداء بدان همان گونه كه خدا بر تو حق دارد بدن تو و عائله و فرزند تو بر تو حق دارند . هم روزه بگير و هم افطار كن . مقدارى نماز بخوان و مقدارى هم بخواب حق هر ذى حقى را اداء كن . أبو الدرداء خدمت پيغمبر رسيد و گفتار سلمان را معروض داشت پيغمبر اكرم صلّى اللَّه عليه و آله بيانات سلمان را تصديق نمود .\r\n15 - نوادر راوندى . . . حضرت صادق از پدرانش عليهم السّلام نقل مىكند كه رسول خدا صلّى اللَّه عليه و آله مىآمد نزد اهل صفّه كه آنها ميهمانان پيغمبر صلّى اللَّه عليه و آله بودند و از اموال و بستگان خود صرف نظر كرده بمدينه آمده بودند و پيغمبر آنها را در ايوان مسجد جا داده بود و آنها چهار صد نفر بودند و پيغمبر مىآمد صبح و شام از آنها احوالپرسى ميكرد در يكى از روزها كه رسول خدا صلّى اللَّه عليه و آله تشريف آورد ديد هر يك به چيزى مشغول است يكى دارد كفش خود را اصلاح مىكند ديگرى لباس خود را وصله مىكند ديگرى مشغول نظافت بدن و لباس است و برنامه خوراكى آنها اين بود كه پيغمبر بهر يك از آنها روزى حدود 10 سير خرما ميداد . يكى از آنها برخاست و عرض كرد يا رسول صلّى اللَّه عليه و آله اين خرمائى كه هر روز ميخوريم حرارت و گرمى آن معده ما را بهم زده رسول خدا صلّى اللَّه عليه و آله فرمود اگر ميتوانستم دنيا را در اختيار شما ميگذاشتم ولى پس از من روزگارى خواهد آمد كه هر صبح و شام ظرفهاى پر از\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nغذا در دست شما خواهد بود و از نظر لباس هم صبحگاهان در لباسى و عصرش در جامه ديگرى خواهيد بود و پرده‌هاى زيبا مانند پرده كعبه در خانه‌هاى خود مىبينيد شخصى گفت چه وقت اين چنين مىشود كه من آرزوى آن را دارم فرمود اين زمان كنونى از آن زمان بهتر است چون شما اگر از غذاهاى حلال كاملا اشباع شديد بالاخره بغذاهاى حرام تمايل خواهيد شد . سعد بن اشبح گفت يا رسول اللَّه صلّى اللَّه عليه و آله پس از مرگ وضع ما چگونه خواهد بود ؟ فرمود : حساب و قبر و ضيق فشار و يا وسعت قبر عرض كرد يا رسول اللَّه صلّى اللَّه عليه و آله آيا شما هم خوف و وحشتى داريد ؟ فرمود نه ولى از اينكه نميتوانم شكر نعمتهاى الهى را بلكه يك هفتم آن را بجا آورم شرمنده و منفعلم در اين هنگام سعد بن اشبح گفت : من خدا و رسول و تمام حضار را گواه ميگيرم كه ديگر خواب شب و خوردن در روز و بستر خواب و معاشرت با مردم و آميزش با زنان را بر خود حرام كردم . پيغمبر فرمود : اى سعد اين كارها خوب نيست تو اگر با مردم معاشرت نداشته باشى فريضه بزرگ امر بمعروف و نهى از منكر را چگونه انجام ميدهى و باديه‌نشينى پس از توفيق شركت در اجتماع كفران نعمت است .\r\nهم خواب شب داشته باش و هم در روز غذا بخور و هر گونه جامه و لباسى كه طلا و يا حرير و سبك نباشد بپوش و با زنان هم آميزش داشته باش . اى سعد برو به طرف طائفه بنى مصطلق كه آنها پيك مرا باز گردانده‌اند سعد حركت كرد و بعدا مراجعت نمود با هديه و صدقه‌اى رسول خدا صلّى اللَّه عليه و آله فرمود اين طائفه چگونه بودند عرض كرد بهترين طائفه‌اى كه من بسوى آنان اعزام شدم اينها بودند و خوش اخلاق‌تر از اينها نديده‌ام رسول خدا صلّى اللَّه عليه و آله فرمود دوستان خدا كه هدفشان در سعى و كوشش هدف اخروى و آن جهان است شايسته نيست كه با دوستان شيطان كه جز هدف مادى ندارند و تمام سعى و كوشش آنها براى اين جهان است ارتباط و دوستى داشته باشند .\r\nسپس رسول خدا صلّى اللَّه عليه و آله فرمود اجتماعى كه امر بمعروف و نهى از منكر ندارند اجتماع به دو مرگبارى است گروهى كه افراد حق گو و آمر بمعروف و ناهى از منكر را هدف تير تهمت‌هاى ناروا قرار ميدهند گروه بد و خطرناك هستند . گروهى كه براى اجراء برنامه عدالت‌گستر الهى قيام و تحركى ندارند گروه به دو زيانبارى هستند . گروهى كه اين افراد پاك و با ارزش را كه جامعه را بعدل اجتماعى و برنامه خدائى دعوت ميكنند مىكشند و نابود ميسازند گروه بسيار زشتى هستند . گروهى كه قسم بطلاق زن پيش آنها از قسم‌هاى مشروع و پيمانهاى الهى مهم‌تر است گروه بدى هستند . گروهى كه فرمان و اطاعت از رهبران فاسد را بر اطاعت و اجراء فرمان خدا مقدم ميدارند گروه بد و اجتماع بدبختى هستند .\r\nگروهى كه دنيا را بر دين مقدم ميدارند و در مقام كشمكش و تزاحم ميان دين و دنيا .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nدنيا را گرفته و دين را رها ميكنند گروه زشت و بدى هستند . گروهى كه حرامهاى دينى را حلال دانسته و از شهوات و هوسهاى خود دنبال نموده و امور شبهه‌ناك را مرتكب ميشوند گروه بدى هستند . خدمت حضرت عرض شد كدام يك از مؤمنين زيرك‌تر از همه هستند ؟\r\nفرمود آن افرادى كه بيش از همه در ياد مرگ بوده و آمادگيش براى مرگ بيشتر باشد اين افراد هستند كه زيركترند .\r\n\r\nباب 52 در موضوع يقين و صبر و تحمل بر شدائد و استقامت در راه دين\r\nآيات بقره 4 -  وَ بِالْآخِرَةِ هُمْ يُوقِنُونَ  . نسبت به عالم آخرت و معاد يقين دارند .\r\nبقره 118 -  قَدْ بَيَّنَّا الْآياتِ لِقَوْمٍ يُوقِنُونَ  . آيات و نشانه‌هاى توحيد را براى اهل يقين بيان كرده‌ايم .\r\nبقره 260 - خداوند در مقام گفتگو با ابراهيم عليه السّلام ميفرمايد  أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  . آيا ايمان نياورده‌اى ؟ گفت چرا ايمان آورده‌ام ولى اين تقاضا ( زنده كردن مردگان ) براى ازدياد يقين و آرامش قلب است .\r\nانعام 75 -  وَ لِيَكُونَ مِنَ الْمُوقِنِينَ  بابراهيم ملكوت آسمانها و زمين را ارائه داديم تا در نتيجه از اهل يقين باشد .\r\nرعد 2 -  يُفَصِّلُ الْآياتِ لَعَلَّكُمْ بِلِقاءِ رَبِّكُمْ تُوقِنُونَ  خداوند آيات را تدريجا بيان مىكند باشد كه شما يقين بمعاد پيدا كنيد .\r\nطه 70 تا 73     فَأُلْقِيَ السَّحَرَةُ سُجَّداً قالُوا آمَنَّا بِرَبِّ هارُونَ وَ مُوسى : قالَ آمَنْتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ فَلَأُقَطِّعَنَّ أَيْدِيَكُمْ وَ أَرْجُلَكُمْ مِنْ خِلافٍ وَ لَأُصَلِّبَنَّكُمْ فِي جُذُوعِ النَّخْلِ وَ لَتَعْلَمُنَّ أَيُّنا أَشَدُّ عَذاباً وَ أَبْقى . قالُوا لَنْ نُؤْثِرَكَ عَلى ما جاءَنا مِنَ الْبَيِّناتِ وَ الَّذِي فَطَرَنا فَاقْضِ ما أَنْتَ قاضٍ إِنَّما تَقْضِي هذِهِ الْحَياةَ الدُّنْيا : إِنَّا آمَنَّا بِرَبِّنا لِيَغْفِرَ لَنا خَطايانا وَ ما أَكْرَهْتَنا عَلَيْهِ مِنَ السِّحْرِ وَ اللَّهُ خَيْرٌ وَ أَبْقى     :\r\nساحران مصر بعد از فهميدن حق و حقيقت براى تعظيم خدا به سجده افتادند و علنا گفتند ما بخداى هارون و موسى ايمان آورديم فرعون با كمال غرور و وقاحت گفت چرا بدون اجازه من ايمان آورديد ؟ ! اين موسى همان بزرگ شما است كه سحر را بشما آموخته است بدون ترديد دست و پاى شما را بر خلاف هم خواهم بريد و شما را بر تنه درخت خرما بدار ميزنم تا بدانيد كدام يك از ما عذاب و شكنجه‌اش شديدتر و طولانىتر است .\r\nساحران گفتند هرگز تو را بر ايمان خود كه از دلائل و براهين محكم ريشه گرفته و بر خدائى كه آفريدگار ما است مقدم نخواهيم داشت هر چه ميخواهى بكن سلطنت و قدرت\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nتو فقط در باره همين زندگى پست دنيوى است : ما بخداى خود ايمان آورديم باميد اينكه گناهان ما را و آنچه را كه تو ما را به آن جبرا واداشتى كه در مقابل پيغمبرش با عمل سحر برخيزيم بخشوده و از ما بگذرد كه او است بهتر و پاينده‌تر .\r\nشعراء 24 تا 51  قالَ رَبُّ السَّماواتِ وَ الْأَرْضِ وَ ما بَيْنَهُمَا إِنْ كُنْتُمْ مُوقِنِينَ  الى قوله تعالى   قالُوا لا ضَيْرَ إِنَّا إِلى رَبِّنا مُنْقَلِبُونَ . إِنَّا نَطْمَعُ أَنْ يَغْفِرَ لَنا رَبُّنا خَطايانا أَنْ كُنَّا أَوَّلَ الْمُؤْمِنِينَ   .\r\nموسى در جواب سؤال فرعون كه گفت خداى شما كيست ؟ گفت خداى آسمانها و زمين و آنچه ما بين آنها است اگر يقين داريد تا آنجا كه فرمود سحره در مقابل تهديد فرعون گفتند . اين عذاب و شكنجه‌هاى تو اشكالى ندارد چون بازگشت ما بسوى پروردگار ما است و ما چشم اميد داريم كه چون در صف اول ايمان آورندگان قرار گرفتيم خداوند گناهان و خطاهاى ما را ببخشد .\r\nنمل 3  وَ هُمْ بِالْآخِرَةِ هُمْ يُوقِنُونَ  آنها همان افرادى هستند كه بمعاد يقين دارند .\r\nعنكبوت 10  وَ مِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ وَ لَئِنْ جاءَ نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ  .\r\nپاره از مردم اظهار ميكنند كه ما به خدا ايمان آورديم و چون در راه دين مورد شكنجه قرار گرفت اذيت و شكنجه مردم مانند عذاب خدا ميداند ( كه حتما بايد از تحمل آن خود - دارى كرد و براى حفظ خود از شكنجه مخلوق از دين خود دست برميدارد ) و اگر نصرت حق فرا رسد ميگويد ما كه با شما مسلمانان همگام و همكار بوديم آيا خدا از اسرار سينه‌ها آگاه نيست ؟ لقمان 4  وَ هُمْ بِالْآخِرَةِ هُمْ يُوقِنُونَ  آنها همانهائى هستند كه بآخرت يقين دارند .\r\nتنزيل 24  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ  ما آنها را پيشوايان قرار داديم و رهبرانى كه باراده ما مردم را هدايت مينمايند و اين مقام شامخ امامت را در اثر صبر و يقين شايسته شده‌اند .\r\nجاثيه 3 و 19  وَ فِي خَلْقِكُمْ وَ ما يَبُثُّ مِنْ دابَّةٍ آياتٌ لِقَوْمٍ يُوقِنُونَ   - وَ هُدىً وَ رَحْمَةٌ لِقَوْمٍ يُوقِنُونَ  در آفرينش خودتان و آنچه از جنبدگان در زمين پخش است آيات و دلائلى براى اهل يقين هست - اين قرآن عامل هدايت و رحمت است براى اهل يقين .\r\nذاريات 20 و 21   وَ فِي الْأَرْضِ آياتٌ لِلْمُوقِنِينَ - وَ فِي أَنْفُسِكُمْ أَ فَلا تُبْصِرُونَ   .\r\nدر اين كره زمين نشانه‌ها و دلائل توحيد براى اهل يقين هست - و همچنين در وجود خودتان در صورتى كه بصيرت داشته باشيد .\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nطور 36  بَلْ لا يُوقِنُونَ  بلكه اينان به مرض شك و ترديد و نداشتن يقين دچار شده‌اند .\r\nواقعه 95  إِنَّ هذا لَهُوَ حَقُّ الْيَقِينِ  قطعا اين مطالب حقا يقينى است حاقّه 51  إِنَّهُ لَحَقُّ الْيَقِينِ  .\r\nتكاثر 5 تا 7    كَلَّا لَوْ تَعْلَمُونَ عِلْمَ الْيَقِينِ - لَتَرَوُنَّ الْجَحِيمَ - ثُمَّ لَتَرَوُنَّها عَيْنَ الْيَقِينِ    .\r\nاين چنين نيست كه فكر ميكنيد اگر ميدانستيد و بطور علم يقين داشتيد دوزخ را ميديديد - بعدا بطور محسوس و ملموس يقينا مىبينيد .\r\nتفسير .  وَ بِالْآخِرَةِ هُمْ يُوقِنُونَ  يعنى يقينى كه هر گونه شك و ترديد را از بين ببرد .\r\nبيضاوى گويد يقين يعنى حالتى كه انسان با نيروى استدلال و برهان هر گونه شك و شبهه‌اى را از بين ببرد و پايه علم خود را محكم و متقن بنمايد و چون يقين از راه استدلال و برهان ريشه ميگيرد ذات خدا متصف بصفت يقين نميگردد زيرا در باره علم خدا استدلال معنا ندارد هر چه هست حضور و شهود است و همچنين بعلوم ضرورى و بديهيات يقين گفته نميشود .\r\n وَ لكِنْ لِيَطْمَئِنَّ قَلْبِي  مرحوم طبرسى گويد يعنى خداوندا من البته ايمان دارم بقدرت تو ولى اين تقاضا براى ازدياد و محكم شدن يقين است كه حسن و قتاده و مجاهد و ابن جبير چنين گفته‌اند و گفته شده معناى اين آيه اين است اين تقاضا به منظور اينست كه زنده شدن مردگان را با چشم ببينم كه در اثر تقويت برهان با شهود و ديدن سكون قلب و آرامش بيشترى در دل پيدا شود . و بعضى گفته‌اند معنا اين است كه من اطمينان قلب پيدا كنم كه خدايا تو درخواست مرا اجابت نموده و مرا همان طورى كه وعده داده‌اى خليل خود قرار داده‌اى .\r\n وَ لِيَكُونَ مِنَ الْمُوقِنِينَ  يعنى تا ابراهيم يقين كند كه خداى سبحان خالق و آفريدگار و مالك است .\r\n يُفَصِّلُ الْآياتِ  يعنى آيه‌اى پس از آيه‌اى ممتاز و جدا جدا ذكر مىكند تا براى تفكر و بينش مؤثرتر باشد و گفته شده به اين معنا كه آيات و دلائل توحيد را با حوادث و رويدادهاى تازه بتازه كه در آسمان و زمين رخ ميدهد بيان و روشن مىكند .\r\n لَعَلَّكُمْ بِلِقاءِ رَبِّكُمْ تُوقِنُونَ  يعنى تا اينكه شما يقين به بعث و حشر نموده و بدانيد خدائى كه قدرت بر اين كارها دارد مسلم قدرت زنده كردن پس از مرگ را هم دارد و از اين آيه بدست مىآيد كه در امر دين تقليد غلط است و انسان خود بايد با فكر و تامل اصول پايه دين را پى ريزى نمايد و گر نه تفصيل آيات و توجه به دلائل معنا ندارد .\r\n إِنْ كُنْتُمْ مُوقِنِينَ  يعنى اگر باور و يقين داريد كه خدا به اين صفات ( كه در چند آيه\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nبيان شده ) بايد باشد و يا اگر يقين داريد باينكه اين چيزها حادث و مخلوق است و شما هم كه آنها را بوجود نياورده‌ايد و هر مخلوقى هم ناچار خالق و آفريدگارى دارد .\r\n لا ضَيْرَ إِنَّا إِلى رَبِّنا مُنْقَلِبُونَ  يعنى در اين آزار و شكنجه‌ها ضررى بما نميرسد چون بازگشت ما به عنايات و الطاف پروردگار است .\r\nخطايانا منظور از خطا همين انجام عمل سحر است  أَنْ كُنَّا أَوَّلَ الْمُؤْمِنِينَ  چون ما اول كسى هستيم كه موسى را تصديق نموده‌ايم .\r\n وَ مِنَ النَّاسِ مَنْ يَقُولُ آمَنَّا بِاللَّهِ  يعنى با زبان فقط و چون در راه دين و اطاعت خدا آزارى بيند .  جَعَلَ فِتْنَةَ النَّاسِ كَعَذابِ اللَّهِ  از ترس عذاب و شكنجه مردم از دين خدا روى ميگرداند و عذاب مخلوق را مانند عذاب خالق لازم الاجتناب ميداند ( كما اينكه براى كافران شايسته است كه براى خوددارى از عذاب خالق از كفر خود دست بردارند ) اين شخص عذاب و شكنجه موقت و زود گذرا را مانند عذاب اخروى دائمى ميداند چون قوه تميز و تشخيص ندارد در اين آيه از آزار مردم به لفظ فتنه تعبير نموده از جهت اين كه تحمل اين شكنجه البته مشقت و زحمت دارد . على بن ابراهيم صاحب تفسير گويد يعنى هنگام آزار يا برخورد با زيان و ضرر و فقر و فاقه و يا خوف و تهديد از طرف ستمكاران اين شخص ضعيف الايمان به طرف آنها ميرود و اين عذاب و تهديد را مانند عذاب دائمى الهى ميداند  وَ لَئِنْ جاءَ نَصْرٌ مِنْ رَبِّكَ  منظور از نصر فتح و غنيمت است .\r\nعلى بن ابراهيم گويد منظور از نصر و يارى ظهور حضرت قائم عليه السّلام است خلاصه در آن وقت گويد ما را هم سهيم و شريك كنيد كه ما با شما بوديم و در دين اسلام بوديم ولى خدا باخلاص و نفاق و خلوص نيت و دوروئى كه در سينه‌ها هست داناتر است .\r\n وَ جَعَلْنا مِنْهُمْ أَئِمَّةً  . . . . على بن ابراهيم گويد چون خداوند ميدانست كه آنها صبر و استقامت كامل در تمام مصائب از خود نشان ميدهند مقام امامت و رهبرى را به آنها عنايت فرمود . و در دل آنها شك و ترديد اصلا راه ندارد .\r\n وَ فِي خَلْقِكُمْ وَ ما يَبُثُّ مِنْ دابَّةٍ  يعنى در آفرينش بديع خودتان و آن حالات و اطوار عجيبى كه در خلقت شما از آغاز پيدايش شما تا فرا رسيدن مرگ در زندگى شما هست در تمام اينها دلائل و نشانه‌هاى توحيد هست و همچنين در آفرينش حيوانات مختلف و گوناگون كه در روى زمين پخشند دلائل روشن است براى افرادى كه با تفكر و تامل در صدد يقين هستند .\r\n وَ فِي الْأَرْضِ آياتٌ لِلْمُوقِنِينَ  يعنى در اين كره زمين دلائل و نشانه‌هائى است كه دلالت بر عظمت و علم و قدرت و اراده و توحيد او و رحمت واسعه او دارد  وَ فِي أَنْفُسِكُمْ \r\n\r\n","description":"","footnote":"","page_name":" 132 ","page_number":134},
  {"content":"\r\n\r\nدر وجود خودتان هم دلائلى است . چون در عالم خلقت و آفرينش هر چه هست نمونه‌اى از آن در انسان موجود است مانند كيفيت و هيئت خلقتش كه در تمام نيازمنديهاى او سودمند است و منظره و چهره زيباى او و تركيب غرائز عجيب و شگفت انگيز و قدرت و توانائى بر كارهاى غريب و اختراع و صنعتهاى گوناگون و تحصيل درجات و كمالات فراوان در جهات مختلفه و در مجمع البيان و تفسير على بن ابراهيم از حضرت صادق عليه السّلام نقل كرده كه يعنى خداوند تو را شنوا و بينا و داراى غضب و رضايت و خشنودى و احساس گرسنگى و سيرى قرار داد و تمام اينها از دلائل توحيد او است  أَ فَلا تُبْصِرُونَ  آيا با نظر دقت و بصيرت به اين امور نمىنگريد .\r\n إِنَّ هذا لَهُوَ حَقُّ الْيَقِينِ  در مجمع گفته اضافه حق به يقين با اينكه هر دو بيك معنا است به منظور تاكيد است يعنى اين تقسيم بندى اصناف سه‌گانه كه در آخر سوره واقعه است مطلب حقى است كه شكى در او راه ندارد و يقينى است كه هيچ گونه شبهه‌اى در او نيست و گفته شده اين جمله تقديرش چنين است حقّ الأمر اليقين يعنى واقع امر و حقيقت مطلب يقين است .\r\n كَلَّا لَوْ تَعْلَمُونَ عِلْمَ الْيَقِينِ  مرحوم طبرسى گويد يعنى اگر واقع مطلب را بطور علم و يقين ميدانستيد همين يقين شما ، شما را از افتخارات و مباهات به عزت و قدرت و كثرت و زيادى فاميل و امور واهى و موهوم باز ميداشت و علم اليقين آن مرتبه‌اى از يقين است كه از اثر او سينه انسان پس از فشار و تشويش آرامش و آسايشى مييابد و لذا در باره خدا متيقّن اطلاق نميشود  لَتَرَوُنَّ الْجَحِيمَ  يعنى مسلم مىبينيد دوزخ را هنگامى كه در روز قيامت نمايان و آشكار مىشود پيش از دخول شما در آن  ثُمَّ لَتَرَوُنَّها عَيْنَ الْيَقِينِ  يعنى پس از دخول بطور محسوس و ملموس و عين اليقين مىبينيد كما اينكه حق اليقين و محض اليقين هم گفته مىشود يعنى بعد از چشيدن عذاب با مشاهده و حس مىبينيد تمام شد مطالب طبرسى در مجمع البيان .\r\nو من ميگويم ( مجلسى ) بعضى از اهل تحقيق براى يقين سه درجه گفته 1 - علم اليقين كه از اثر دليل و برهان يقين براى انسان حاصل شود مانند كسى كه با ديدن دود يقين بوجود آتش نمايد . 2 - عين اليقين كه اثر ديدن و مشاهده آن چيز است مانند كسى كه با چشم خود آتش را ببيند . 3 - حق اليقين كه اثر تماس با آن چيز و اثر پذيرى از آن چيز است مانند كسى كه وارد آتش شده و خود حالت حرارت و سوزندگى را گرفته باشد و بعدا بحث مختصرى در اين موضوع خواهد شد .\r\n\r\nاخبار :\r\n\r\n","description":"","footnote":"","page_name":" 133 ","page_number":135},
  {"content":"\r\n\r\n1 - كافى . . . جابر بن يزيد جعفى گويد حضرت صادق عليه السّلام به من فرمود يا اخا جعف اى برادر جعف . ايمان از اسلام برتر و بالاتر است و يقين هم مهمتر از ايمان است و چيزى كمياب‌تر و گرانبهاتر از يقين نيست .\r\nبيان يا اخا جعف يعنى اى جعفى كه قبيله‌اى در يمن و در مصباح گويد وقتى بگويند فلانى برادر تميم است يعنى او يكنفر از اين قبيله است و اما برترى ايمان بر اسلام يا از اين جهت است كه در ايمان ولايت و قبول امامت و رهبرى خاندان پيغمبر معتبر است ولى اسلام اعم است و يا از اين جهت كه ايمان يك حالت درونى و قلبى است و از دل ريشه ميگيرد با دنبال داشتن عمل و اجراء دستورات دين و يا بدون عمل به شرحى كه گفته شده ولى اسلام همان اظهار و اعتراف زبانى بمبانى دين است و بهر تقدير در ايمان بالاخره چيزى معتبر است كه در مفهوم و صدق اسلام معتبر نيست بنا بر اين ايمان دائره‌اش تنگ‌تر و از اسلام برتر است و همچنين يقين كه عبارت است از بالاترين درجات جزم و اطمينان قلبى بطورى كه آثار و نشانه‌هايش در مرحله عمل روشن باشد و موجب انجام اطاعت و واجبات و خوددارى از محرمات و منهيات باشد البته اين حالت در حقيقت ايمان و در جميع مراتب ايمان معتبر نيست بنا بر اين يقين از ايمان برتر و بهتر و دائره‌اش تنگ‌تر است و يا گفته شود يقين به معناى اين است كه مطلب اعتقادى بقدرى قطعى و مسلم باشد كه اصلا در فكر احتمال خلاف آن راه نيابد ولى در تحقيق ايمان اين مقدار لازم و معتبر نيست همان طورى اين هم بحث شده است ولى حق مطلب اعتقادى بقدرى قطعى و مسلم باشد كه اصلا در فكر احتمال خلاف آن راه نيابد ولى در تحقق ايمان اين مقدار لازم و معتبر نيست همان طورى اين هم بحث شده است ولى حق مطلب اين است كه گفته شود تصديق و اعتراف بامر دينى و احتمال خلاف ندادن خود اين داراى مراتب و درجاتى است تا برسد بدرجه و مرحله يقين كه قبلا هم اشاره به اين اختلاف درجات شد .\r\nو ما من شىء اعز من اليقين\r\nيعنى چيزى كمياب‌تر از يقين نيست و يا چيزى گرانبهاتر از يقين نيست و معناى اولى بهتر است چون يقين با معصيت منافات دارد مخصوصا در صورت اصرار و تكرار آن و از طرف ديگر افرادى كه هيچ گونه آلوده به گناه نباشند بسيار كم و نادر است بلكه ممكن است گفته شود كه ايمان اكثر مردم بر مبناى يقين و برهان نيست و روى تقليد و ظن و گمان است كه با كمترين شبهه و وسوسه درونى و يا برونى متزلزل ميگردد مثلا اگر طبيبى به كسى گويد كه غذاى فلانى براى تو مضر است و يا باعث زيادى مرض و يا طولانىشدنش مىشود از آن غذا خوددارى ميكنيد براى اينكه خود را از آن ضرر ضعيف موهوم حفظ كند ولى معصيت كبيره‌اى كه خدا و رسول و ائمه دين عليه السّلام به ضرر و زيان او و بدنبال داشتن عذاب شديد خبر داده‌اند ترك نمىكند و هيچ علتى جز ضعف ايمان و نبودن يقين نيست .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n2 - كافى . . . وشّاء گويد از موسى بن جعفر عليه السّلام شنيدم كه ميفرمود : ايمان يك درجه برتر از اسلام و تقوى نيز يك درجه برتر از ايمان و يقين يك درجه بالاتر از تقوى است و هيچ چيزى كمتر از يقين در ميان مردم نيست . بيان اين حديث دلالت دارد بر اينكه تقوى افضل از ايمان است و تقوى از وقايه كه در لغت به معناى نگهدارى و حفظ شديد است و در نظر متدينين نگهداشتن انسان خويشتن را از آنچه كه زيان اخروى دارد و مشغول ساختن خود فقط بكارهائى سود آن جهانى دارد و تقوى داراى سه مرحله و مرتبه است :\r\n1 - بازداشتن و حفظ نفس از عذاب دائمى از طريق تحصيل عقائد حقه و اركان ايمان .\r\n2 - خوددارى از آنچه گناه است چه انجام دادن فعل حرام و يا ترك واجب كه تقوى معروف در نظر اهل ديانت همين است .\r\n3 - باز داشتن و حفظ قلب از بستگى و علاقه به غير خدا و بريدن و انقطاع از ما سوى اللَّه و اين مرحله از تقوى درجه خاصان خدا بلكه اولياء مخصوص است و مراد در اينجا يكى از دو معناى اولى و دومى است و برتر بودن تقوى به معناى سوم از ايمان روشن واضح است طبق معانى زيادى كه از ايمان شده و اگر معناى دوم از تقوى مراد باشد آنگاه منظور از ايمان يا همان عقائد حقه است فقط و يا مقصود از ايمان اعتقادات صحيحه و ترك محرمات و فعل واجبات نه اعتقادات تنها و در اين صورت فرقى كه با تقوى به معناى دوم پيدا مىكند در اين جهت باشد كه ترك گناهان صغيره در معناى دوم تقوى گرفته شود نه در معناى ايمان .\r\nو گفته شده فرقى كه هست در اين جهت است كه بلكه و حالت اجتناب از گناه در معناى تقوى هست نه در معناى ايمان و چون در اين حديث يقين بالاتر از تقوى فرض شده پس بايد تقوى به معناى دوم گرفته شود و گر نه فرق ما بين تقوى به معناى سوم با يقين مشكل است ولى همين معناى سوم از تقوى خود داراى درجات و مراتبى است بنا بر اين ممكن است كه يقين عبارت از آن آخرين درجه و مرتبه نهائى تقواى سوم باشد و آنچه كه بعضى گفته‌اند كه ممكن است گاهى تقوى باشد ولى يقين نباشد همچنان كه بعضى از عوام ساده چنين هستند البته اين حرف درستى نيست چون تقوى به معناى سوم كه فرض مطلب است درجه عالى از تقوى است و در اشخاصى كه مبناى ايمان آنان بر پايه تقليد و ظن است يافت نميشود .\r\nو قوله عليه السّلام\r\n( و ما قسّم في النّاس )\r\nدر ميان مردم هيچ چيز كمتر از يقين تقسيم نشده است اين جمله دلالت بر اين دارد كه نحوه خلقت و آفرينش مردم و استعدادات ذاتى و عنايات الهى در اختلاف مراتب و درجات ايمان و يقين دخالت دارد كه سابقا\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nهم گفته شد .\r\n3 - كافى . . . ابو بصير گويد حضرت صادق عليه السّلام به من فرمود اى ابا محمد اسلام خود درجه و مرتبه‌اى است از كمال عرض كردم بلى ( نعم ) . فرمود ايمان درجه بالاتر و مرتبه كاملتر از اسلام است عرض كردم بلى فرمود تقوى مرتبه فوق ايمان است گفتم بلى فرمود يقين مرتبه بالاتر از تقوى است عرض كردم بلى ( نعم ) فرمود به اين مردم هيچ چيز كمتر از يقين داده نشده و شما آن درجه پائين و نازل از اسلام را در دست داريد مواظب باشيد كه همين مقدار كم از دست شما نرود .\r\nبيان اينكه فرمود ( اسلام درجه‌اى است ) يعنى يكى از درجات و مراتب و يا اول درجه است و اين جمله استفهام است يعنى چنين نيست ؟ و يا اخبار است و لفظ ( نعم ) هم در مقام پاسخ استفهام و هم در مورد تصديق به كار ميرود\r\n( ما اوتى النّاس اقلّ من اليقين )\r\nيعنى يقين از تمام چيزها و كمالاتى كه بمردم داده شده و نعمت يقين مقدار كمى داده شده و يا منظور اين باشد كه نعمت يقين در ميان مردم خيلى كم و نادر است و كمتر افراد داراى اين كمال هستند و گفته شده معناى اين جمله چنين است كه بمردم از نعمت يقين مقدار كمى هم داده نشده و البته اين معنا بعيد است ولى ظاهرا مطلبى كه بعدا خواهد آمد اين معنا را به ذهن اين گوينده آورده است و اينكه فرمود\r\n( بادنى الإسلام )\r\nشما درجه نازل اسلام را داريد شايد منظور از اسلام در اينجا جميع اعتقادات حقه بلكه مقدارى هم توام با عمل كه قبلا هم باختلاف معانى اسلام اشاره شد و ممكن است نظر حضرت آن مخاطب حاضر نبوده و مقصود عوام و مردم ساده از شيعيان باشد و گفته شده مقصود از\r\nادنى الإسلام\r\nنزديكترين درجات باسلام است كه او ايمان باشد مانند جمله\r\nيوسف احسن اخوته\r\nيوسف بهترين برادران خود است و معناى حديث اين است شما شيعيان به حكم داشتن ايمان از سائر مردم به اسلام نزديكتر و حقيقت اسلام در شما بيش از ديگران هست ( در حذر باشيد كه مبادا ايمان شما از دست شما برود ) يعنى مبادا ناگهان ايمان از قلب برود از اين جمله معلوم مىشود كسى كه در درجه كامله از ايمان نباشد هميشه در معرض خطر سلب ايمان است بنا بر اين كسى كه اجتناب از گناه ندارد نبايد فقط بداشتن اعتقادات حقه و تشيع دل خوش كند زيرا ارتكاب معصيت در زوال ايمان بطور ناخودآگاه اثر مىكند چون اعمال صالح و شايسته و اخلاق نيك مانند قلعه محكمى است براى ايمان و نگهدارنده است از دست برد شياطين انسى و جنى\r\nفايّاكم ان ينفلت من ايديكم\r\n- جوهرى گويد فلان كار فلته بود يعنى ناگهانى و بدون تفكر و پيش بينى .\r\n4 - كافى . . . يونس گويد از حضرت رضا عليه السّلام در باره ايمان و اسلام سؤال كردم\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nفرمود حضرت باقر عليه السّلام فرموده انما هو الاسلام . دين همان اسلام است و ايمان يك درجه فوق او است . تقوى يك درجه فوق ايمان است . يقين يك درجه فوق تقوى است و در ميان مردم هيچ چيز كمتر از يقين تقسيم نشده يونس گويد عرض كردم حقيقت يقين چيست ؟\r\nفرمود توكل و اعتماد به خدا - تسليم در برابر فرمان او - راضى و خشنودى بقضاء و حكم خدا - واگذار كردن كار به خدا عرضه داشتم تفسير و توضيح اينها چگونه است ؟ فرمود اين چنين گفته است حضرت باقر عليه السّلام .\r\nبيان\r\nانّما هو الاسلام ظاهرا\r\nضمير هو راجع بدين است كه در قرآن هم فرموده  إِنَّ الدِّينَ عِنْدَ اللَّهِ الْإِسْلامُ  چون قدم اول ورود بدين اسلام است و در تفسير يقين كه فرمود توكل و اعتماد بر حق - از قبيل تفسير و تعريف به لوازم و آثار است چون انسان وقتى حالت يقين به خدا و يگانگى و علم و قدرت و حكمت و تقدير و اندازه‌گيرى در خلقت و تدابير امور آفرينش و رافت و مهربانى او برايش حاصل شد البته لازمه اين حالت اينست كه در كارها توكل و اعتماد به او داشته باشد گرچه بحسب وظيفه به طرف اسباب و وسائل بايد برود و باز لازمه‌اش تسليم در برابر فرامين و دستورات خدا و دستورات پيغمبر صلّى اللَّه عليه و آله و خلفاء او هر چه فرمان دهند و راضى و خشنود بودن به آنچه مصلحت ميداند از فقر و ثروت آسايش و بلاء و عزت و ذلت و غيره و واگذار نمودن كارهاى خويش در دفع سر دشمنان برونى و درونى به او و بطور كلى تمام كارها را تفويض به او نمودن به نحوى كه در برابر قدرت و اراده او براى خود قدرت و اراده و تدبيرى قائل نباشد و خود را در اين امور مستقل نداند همچنان كه خداوند فرموده  وَ ما تَشاؤُنَ إِلَّا أَنْ يَشاءَ اللَّهُ  اراده و مشيت خود را تابع مشيت خدا ميدانند و اين مقام و مرتبه فنا في اللَّه است كه خود و تمام وجود خود را فانى و مندكّ و مضمحل در خدا مىبيند . و در ذيل اين حديث كه فرمود . حضرت باقر اين چنين فرمود :\r\nچون طرف استعداد فهم حقائق اين صفات و لوازم يقين را نداشت حضرت رضا عليه السّلام تفسير و توضيح مفصل اينها را ندارد فقط از لحاظ تاكيد مطلب از جد بزرگوارش حضرت باقر عليه السّلام نقل روايت نمود و گفته شد كه راوى مثل اينكه در نظرش بعيد آمد كه اين مطالب مهم تفسير و تعريف يقين باشد و لذا حضرت پاسخ داد كه باقر العلوم چنين گفته .\r\n5 - كافى . . . بزنطى از حضرت رضا عليه السّلام نقل كرده كه فرمود ايمان يك رتبه بالاتر از اسلام و تقوى يك درجه بالاتر ايمان يقين يك درجه بالاتر از تقوى است و در ميان مردم چيزى كمتر از يقين تقسيم نشده .\r\nبيان بعضى از اهل تحقيق گفته كه علم و دانش و عبادت و پرستش دو گوهر گرانبهائى\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nهستند كه تمام ديدنىها و شنيدنىها از كتابهاى تصنيف شده و تعليم استادها و پند و اندرز گويندگان و افكار انديشمندان همه و همه به منظور تكميل علوم و پيمودن مراحل عبادت است ، بلكه تمام كتابهاى آسمانى و اعزام انبياء بلكه خلقت و آفرينش آسمانها و زمين و آنچه كه در آنها هست براى همين دو چيز است و براى اثبات عظمت و ارزش علم همين يك آيه از قرآن كافى است ( خدائى كه آسمانهاى هفتگانه و نظير آن از زمين آفريده و فرمان الهى در ميان آنها ابلاغ و اجراء مىشود ( تمام اين خلقت و آفرينش و برنامه آن ) براى اين منظور است كه بفهميد و علم پيدا كنيد كه خدا بر هر چيز توانا است و به تمام اشيا احاطه علمى دارد سوره طلاق 12 ) و براى اثبات عظمت و ارزش عبادت هم اين آيه ( من جن و انس را نيافريدم مگر براى عبادت سوره ذاريات 56 ) بنا بر اين سزاوار و شايسته است كه انسان در كارها و اشتغالاتش هدف و مقصدى جز اين دو چيز نداشته باشد و هرگز در راه اين دو چيز احساس رنج و خستگى ننمايد و از اين دو گوهر گرانبها علم و فهم و درك از گوهر عبادت با ارزش‌تر است همچنان كه در حديث وارد شده - فضيلت و برترين عالم بر عابد مانند فضيلت و برترى من است بر فرد خيلى خيلى عادى و معمولى شما - رسول اكرم صلّى اللَّه عليه و آله و منظور از علم دين است يعنى شناخت خدا و ملائكه و كتابهاى آسمانى و پيغمبران و معاد كه خداوند متعال فرمود ( رسول خدا صلّى اللَّه عليه و آله به آنچه از طرف خدا نازل شده ايمان دارد و همچنين مؤمنان همگى ايمان دارند . به خدا و ملائكه او و كتابها و پيامبران ( و سوره بقره 285 ) . و باز فرموده : اى كسانى كه ايمان آورده‌ايد ايمان بياوريد ( ايمان حقيقى و واقعى داشته باشيد و يا ايمان بهتر و بالاتر بياوريد . ) به خدا و رسولش و به قرآنى كه بر پيغمبرش فرو فرستاده و كتابى كه قبلا ( تورات و انجيل ) فرستاده و هر آن كس كه كافر شود به خدا و ملائكه او و كتاب و پيامبران او و به معاد و رستاخيز قطعا در گمراهى دورى قرار گرفته است . سوره نساء 136 و ايمان هم بستگى بعلم دارد چون معناى ايمان تصديق و قبول داشتن چيزى است آن نحوه‌اى كه آن چيزى هست و واقعيت دارد بنا بر اين قبلا بايد آن چيز را تصور نموده و به قدر استعداد و ظرفيت خود آن چيز را شناخته باشد و البته تصديق و تصور معناى علم است و كفر هم نقطه مقابل او است و معناى لغوى كفر پرده و پوشش است يعنى آن شبى روشن و واضح نيست و در پس پرده و زير پوشش است كه برگشت كفر بجهل و عدم شناخت است و در نظر شرع و قرآن تصديق و باور داشتن اين پنج چيز ( خدا و رسول و ملائكه و كتاب آسمانى و معاد ) گر چه اجمالا باشد ايمان محسوب مىشود . على هذا علم به اين پنج چيز در حصول ايمان لازم است و به همين علم لازم اشاره فرمود پيغمبر صلّى اللَّه عليه و آله در آن گفتار معروف كه فرمود\r\n\r\n","description":"","footnote":"","page_name":" 138 ","page_number":140},
  {"content":"\r\n\r\n( طلب العلم فريضة على كلّ مسلم و مسلمة )\r\nولى البته هر كس به ميزان قدرت و استعدادش ( خداوند بهر كس به اندازه وسع و توانائى او تكليف مينمايد سوره بقره 286 ) چون ايمان و شناخت و علم و مراتب و درجات گوناگون دارد از لحاظ استحكام و ضعف و سستى و زيادى و كمى كه هر يك بالاتر از درجه ديگر است كه اخبار و احاديث زيادى بر اين مطلب دلالت دارد . و اين تفاوت مراتب از اين نظر است كه ايمان هر كس به قدر علم او است كه مايه حيات و زندگى قلب است و يك نحوه نور و روشنگرى است كه از اثر كنار شدن حجابهائى كه ميان او و خدا واقع شده در دل پيدا مىشود ( اللَّه ولى و سرپرست اهل ايمان است آنان را از ظلمت و تاريكىها و كور دلى نجات داده و بعالم نور و روشن بينى مىرساند سوره بقره 257 ) ( آيا آن كس كه مرده دل و بىدرك و شعور بود و ما به او حيات و زندگى بخشيده و در او حالت روشن بينى و نورانيت قرار داديم كه با آن نور و روشنائى در اجتماع خود حركت مىكند مانند كسى است كه حجابهاى مادى او را فرا گرفته و در تاريكى جهل و نادانى فرو رفته و بيرون نميآيد ( انعام 122 ) و اين علم و نور با زياد خواندن و اين در و آن در رفتن نيست ، بلكه اين يك حالت روشن بينى و نورانيتى است كه خدا در دلهاى شايسته و لائق هدايت قرار ميدهد و اين نورانيت درونى داراى شدت و ضعف است مانند روشنائىهاى ديگر ( در آيه 5 انفال فرموده .\r\nمؤمنين هنگامى كه آيات الهى بر آنها تلاوت مىشود ايمانشان بيشتر ميگردد ) و حتى قرآن مقدس به پيغمبر صلّى اللَّه عليه و آله دستور ميدهد كه درخواست ازدياد علم نمايد ( و بگو خدايا علم مرا بيشتر نما سوره طه 114 ) خلاصه هر مقدار حجاب و پرده ماديات كنار رود و نورانيت بيشتر و ايمان كاملتر ميگردد تا به مرحله‌اى كه روشنى انبساط بيشترى پيدا كرده و شرح صدر و دل روشنترى مييابد و در حقائق و واقعيت اشياء واقف گشته و اسرار غيبى برايش جلوه‌گر و روشن مىشود و هر چيزى را در جاى خود و در رتبه‌اش مىبيند و صدق و راستى انبياء را خوب ميفهمد و به ميزان روشنى و شرح صدرش بطور اجمال و يا تفصيل صحت تمام مطالب آنها را درك مىكند و از اعماق قلب كششى براى انجام واجبات و اوامر الهى و ترك منهيات و خوددارى از محرمات دارد و بر روشنائى علمى و شناخت روشنائى علمى و نورانيت اخلاقى اضافه شده و ملكات و حالات پسنديده اثر بيشترى مىبخشد (  نُورُهُمْ يَسْعى بَيْنَ أَيْدِيهِمْ وَ بِأَيْمانِهِمْ  در روز قيامت نور و روشنائى آنان در جلو سمت راستشان روشنى بخش است سوره تحريم 8 ) (  نُورٌ عَلى نُورٍ  روشنائى مرتب بيشتر است سوره نور 35 ) .\r\nو هر وقت عبادت صحيح و كامل و جامعى انجام گردد صفاء و پاكى در دل پيدا مىشود كه براى كسب نور بيشتر و شرح صدر و شناخت و يقين قوىترى آمادگى پيدا مىكند\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nو اين نورانيت و حالت يقين بعبادت و عمل بيشترى وامىدارد و خلوص نيت كاملترى را باعث مىشود كه اين خود نور و روشنى و شرح صدر تام و تمامترى و معرفت ديگر و يقين بالاترى بدنبال دارد و همچنين مرتبا معرفت و نور در كمال عمل و عمل در ازدياد يقين تاثير متقابل دارند تا آن مراحلى كه خدا بخواهد البته بر اين مطالب گواه و شواهد زيادى از آيات قرآن و احاديث هست .\r\nو بايد توجه داشت كه مراحل اوليه ايمان عبارت است از تصديقاتى كه با شك و شبهه آميخته است با اختلاف مراتبى كه دارند كه البته در اين مراحل شرك هم هنوز امكان دارد كه فرمود ( ايمان اكثر مردم آميخته با شرك است سوره يوسف 106 ) و در اين مراتب است كه اسلام هست ولى ايمان كامل نيست ( اعراب گفتند ايمان آورديم به آنان بگو ايمان نياورده‌ايد ولى بگوئيد تسليم شده و در اسلام آمده‌ايم و هنوز ايمان در دل شما راه نيافته سوره حجرات 14 ) و حدود وسط مراحل ايمان تصديقاتى است كه شك و شبهه‌دار نيست ( آنانى كه ايمان به خدا و رسولش دارند و شك و ريبى هم ندارند حجرات 15 ) و اكثرا ايمان مخصوصا به اين مرحله اطلاق ميگردد ( همانا مؤمنان كسانى هستند كه وقتى نام خدا برده مىشود دل آنها ميترسد و ميلرزد و هنگامى كه آيات الهى بر آنها تلاوت ميگردد ايمانشان زيادتر شده و توكل و اعتمادشان بر خدا است انفال 2 ) . و مراحل نهائى ايمان همين تصديقات بدون شك و ريب بانضمام كشف و شهود و لذت و مشاهده حقائق و محبت حقيقى و دوستى كامل محبوب و اشتياق تام و تمام به باريابى بحريم مقدس خدا ( خدا آنان را دوست دارد آنان هم خدا را دوست دارند در برابر مؤمنان نرم و مهربان در برابر كافران شديد و بىانعطاف از هيچ گونه سرزنش و استهزاء باكى ندارند اين عنايتى است از خدا به آن كس كه بخواهد ميدهد سوره مائده 54 ) و از اين مرتبه گاهى تعبير به احسان و نيكى شده كه در روايت از احسان چنين تفسير و تعريف شده كه فرمود ( احسان اين است كه خدا را طورى عبادت نمائى كه گوئى مىبينى او را ) و گاهى تعبير به يقين شده است  ( وَ بِالْآخِرَةِ هُمْ يُوقِنُونَ )  بقره 4 بامر معاد يقين دارند ) و اشاره به اين مراحل سه‌گانه است گفتار خداوند متعال ( بر مؤمنانى كه داراى عمل صالحند باكى نيست در آنچه بخورند در صورتى كه داراى تقوى و ايمان و عمل صالح باشند ( مرحله اولى ) سپس باز هم تقوى و ايمان داشته باشند ( مرحله دوم ) سپس باز هم داراى تقوى و احسان باشند و خدا اهل احسان را دوست دارد ( مرحله سوم ) و متقابلا كفر هم مراحلى دارد و در قرآن هم به آن اشاره مراحل اشاره شده كه فرمود :\r\n( آنان كه ايمان آوردند سپس كفر ورزيدند و ايمان آوردند باز هم راه كفر را گرفتند\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nو در عناد به كفر خود افزودند خدا آنان را هرگز نمىآمرزد و به هيچ راهى هدايت نمىكند سوره نساء 137 ) بنا بر اين نسبت احسان و يقين به ايمان مانند نسبت ايمان است به اسلام كه درجه بالاتر است و يقين سه مرحله دارد 1 - علم اليقين 2 - عين اليقين 3 - حق اليقين كه در قرآن اين تعبيرات سه‌گانه آمده است    كَلَّا لَوْ تَعْلَمُونَ عِلْمَ الْيَقِينِ لَتَرَوُنَّ الْجَحِيمَ . ثُمَّ لَتَرَوُنَّها عَيْنَ الْيَقِينِ    سوره تكاثر 5 تا 8 )  إِنَّ هذا لَهُوَ حَقُّ الْيَقِينِ  سوره واقعه 95 ) و فرق ما بين اين مراتب را با ذكر مثالى ميتوان توضيح داد مثلا يقين بوجود آتش در مرحله علم اليقين به اين است كه انسان اشياء را بوسيله نور آتش ببيند و عين اليقين به آتش اين است كه جرم و جسم خود آتش را معاينه نمايد - و حق اليقين به آتش اين است كه در آتش محترق گرديده و هويت و شخصيتش در آتش فانى و نابود شده و خود تبديل به آتش شود و بعد از مرحله حق اليقين مرحله‌اى نيست و اين رتبه نهائى است . و قابل زيادى و برترى نيست كه فرمود\r\nلو كشف الغطاء ما ازددت يقينا\r\nاگر حجاب و پرده كنار رود بر يقين من افزوده نمىشود ( شايد مقصود اين باشد كه فوق اين مرحله ، مرحله‌اى نيست و گر نه خود اين مراحل داراى شدت و ضعف است و در همان درجه حق اليقين مراتب مختلفى هست و بطور نامحدود كمالات هست كه حتى رسول خدا ميگويد  رَبِّ زِدْنِي عِلْماً  خدايا علم و يقين مرا افزون كن ) .\r\n6 - كافى . . . ابى بصير از حضرت صادق عليه السّلام فرمود هيچ چيز نيست مگر اينكه حد و حقيقتى دارد گويد عرضه داشتم فدايت شوم حد توكل چيست ؟ فرمود رسيدن به مرحله يقين گفتم حد يقين كدام است ؟ فرمود اينكه از غير خدا خوف و ترسى نداشته باشى بيان مرحوم محقق طوسى در كتاب اوصاف الاشراف گفته : يقين اعتقاد و باور محكم و استوارى است كه مطابق با واقع و حقيقت باشد و به هيچ وجه امكان زوال و احتمال خلاف در او راه ندارد در واقع يقين مركب از دو دانستن است يك علم و دانستن آن شىء معلوم دوم علم به اينكه خلاف اين علم محال و غير ممكن است ( مثلا علم به اينكه آتش داراى حرارت است و علم به اينكه حرارت نداشتن براى آتش محال و ممتنع است ) و يقين مراتب و مراحلى دارد : 1 - علم اليقين 2 - عين اليقين 3 - حق اليقين - و مقصود از حد كه در اين حديث هست يا علامت و نشانه آن چيز و يا تعريف و بيان حقيقت و يا آخرين درجه و نهايت آن چيز است . بنا بر فرض اول معنا اين مىشود كه علامت و - نشانه توكل يقين است و بنا بر فرض دوم بيان لوازم توكل است بنا فرض سوم معنا اين است كه توكل آخرين درجه‌اش يقين و به او منتهى مىشود چون وقتى تمرين بيشترى در توكل است و تقويت شد و آثار و نتايجش را فهميد يقين مييابد كه خداوند تدبير امر او را دارد\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nو ضرر و نفع همه در دست او است و همچنين است جمله دوم كه سؤال كرد فما حدّ اليقين كه او اين معانى را احتمال دارد و ضمنا خوف و ترس از غير خدا نداشتن با تقيه و نيفكندن خود در خطر هلاكت منافات ندارد چون همين تقيه و خوددارى از مهلكه از جهت اطاعت فرمان او است كه انسان با يقين از لحاظ خوف خدا اين دو رقم تكليف را انجام ميدهد همان طورى كه توكل بر خدا با دستيابى و توسل باسباب وسائل منافات ندارد چون در عين حال كه به طرف اسباب و وسائل ميرود در تمام كارها اعتماد و اتكائش بخداست ، 7 - كافى . . . حضرت صادق عليه السّلام فرمود : از نشانه و علائمه يقين صحيح اين است كه مسلمان مردم را بوسيله عملى كه موجب خشم خدا است از خود راضى و خشنود نسازد و آنان را از لحاظ محروميت و نداشتن چيزى كه خدا نداده نكوهش نكند چون توسعه رزق و روزى انسان بتسگى به پر حرصى و طمع زياد ندارد و اراده ديگران جلو او را نميتواند بگيرد كه اگر كسى بخواهد از رزق مقدار خود بگريزد مانند فرار از مرگ حتما آن روزى مقدر خواهد رسيد همان طورى كه مرگ انسان مسلما فرا خواهد رسيد سپس فرمود خداوند با عدل و داد خود راحت و آسايش را در حالت يقين و رضا قرار داده و غم و اندوه را در اضطراب و شك و در نارضايتى به تقديرات قرار داده است .\r\nبيان جمله\r\n( من صحّة يقين المرء المسلم )\r\nيعنى از نشانه و علائم اينكه مسلمان در باره خدا يقين صحيح دارد و يقين به اينكه او است مالك نفع و ضرر و او است حكيمى كه طبق مصالح دنيوى و اخروى انسان رزق مناسب را تقسيم بندى نموده و او است گرداننده دلها و دلها در دست او است و آنها را از حالتى به حالتى ميگرداند طورى كه بخواهد و اينكه آخرت و جهان باقى بهتر از دنياى فانى و ناپايدار است و اين يقينش صحيح و استوار و سالم بدون آميختگى به شك و شبهه و جدا حالت يقين او حقيقت و واقعيت داشته باشد و صرف ادعا و گفتار نباشد : علامت و نشانه چنين يقينى\r\n( ان لا يرضى النّاس بسخط اللَّه )\r\nاين است كه بوسيله منحط و خشم خداوند رضايت و خشنودى مردم جلب ننمايد و به منظور دستيابى بزخارف و منافع مادى و رسيدن به مقامات و منصب‌هاى باطل دنيوى در انجام گناه و معصيت هماهنگى نمايد و بدون مجوز شرعى ( ترس و تقيه ) اظهار موافقت با آنان نمايد و با وجود احتمال تاثير و نبودن ضرر از فريضه امر به معروف و نهى از منكر خوددارى نمايد فقط به لحاظ مراعات رضايت و خشنودى آنان و براى تقرب و نزديكى به آنان از زير بار اين مسئوليت شانه خالى كند و يا مثلا با ستمكاران و ظالمين در ارتباط باشد و بدون وجود تقيه مجوز و بدون انگيزه خدمت به مسلمانان و تامين مصالح و منافع باشد و بدون وجود تقيه مجوز و بدون انگيزه خدمت به مسلمانان و تامين مصالح و منافع آنان و دفع شر و ضرر از مسلمانان در برابر اهل جور و ستم تواضع و نرمى كند از جهت\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nضعف ايمان و وسوسهء درونى نسبت به خدا و رازقيت خدا با اينكه به آمال و آرزوى خود قطعا نخواهد رسيد ، همچنان كه در حديث است ( كسى كه مردم را بوسيلهء گناه و خشم خدا بخواهد راضى و خشنود كند خدا بر او خشم گرفته و مردم را هم بر او خشمگين مى - نمايد )\r\nو لا يلومهم على ما لم يؤته اللَّه\r\nيعنى اگر از طرف مردم صله و جائزه و مالى به او نرسيد مردم را ملامت و نكوهش نكند چون كسى كه داراى يقين شد ميداند كه اين مال و جائزه براى او مقدر نشده و خدا اين رزق و روزى را چون صلاحش نبوده به او نداده و يا در دست اين شخص مورد توقع او قرار نداده شايد از راه ديگرى كه اصلا در نظر او نيست برساند بنا بر اين هيچ كس را نبايد ملامت و سرزنش نمايد چون نظرش فقط به مسبب الاسباب و بخداى سبب ساز است نه به اسباب و وسائل و مسلم هيچ اعتراض و ايرادى بر خدا ندارد و اگر نكوهش كند همين نكوهش يك نحوه شركى را در بر دارد از اين جهت كه مردم را رازق و بخشنده ميداند و سخط و كراهتى را نسبت به تقديرات الهى متضمن است و البته اهل يقين از اين دو صفت منزه است بنا بر اين ضمير يؤته راجع به مسلمان اهل يقين و ضميرى كه به ماء موصول بايد رجوع شود حذف شده كه ايّاه باشد . و گفته شده احتمال دارد معناى اين جمله اين باشد كه هيچ كس را به فقر و نداشتن چيزى كه خدا به آنها نداده ملامت نكرده و زخم زبان نميزند چون خداى حكيم هر كس را به نحوى خلق كرده و هر فردى روش خاص خلقتش براى او سهل و آسان است بنا بر اين معنا اين جمله از حديث مانند حديث ديگر مىشود كه فرموده : ( اگر مردم كيفيت خلقت و اختلاف آفرينش افراد بشر را ميدانستند كسى كسى را ملامت و سرزنش نميكرد ) البته اين معنا از نظر جملهء بعدى كه علت مطلب است بعيد به نظر ميرسد كه در مقام علت ميفرمايد\r\n( فانّ الرّزق لا يسوقه حرص حريص )\r\nيعنى رزقى كه براى انسان مقدر شده رسيدنش احتياج به حرص و ولع ندارد همان كوشش مختصر و انجام وظيفه‌اى كه خدا دستور داده كافى است و اگر كسى هم از لحاظ كم بودن و ناچيز شمردن اين مقدار و يا از لحاظ زهد و پشت پا زدن به دنيا احساس كراهت و بىميلى نمايد و يا كسى از لحاظ حسد و رشك بخواهد مانع رسيدن آن شود نميتواند او را باز گرداند و اين معانى براى جمله\r\nو لا يردّه كراهة كاره\r\nگر چه احتمال دارد ولى مؤيّد معناى اول جمله بعدى است كه فرمود و اگر بخواهد كسى از روزى خود فرار كند بالاخره روزى او مانند مرگش حتما به او خواهد رسيد . و اين حديث دلالت دارد بر اينكه رزق انسان از طرف خدا مقدر شده و قطعا خواهد رسيد .\r\nو در اينجا در باره دو مطلب بحث است : اول اينكه لفظ رزق آيا شامل حرام هم مىشود يا نه ؟ به اين معنا كه اگر انسان از طريق حرام و غير مشروع تأمين هزينه و ما يحتاج\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nبنمايد آيا شرعا و از نظر قرآن رزق ناميده مىشود ؟ و يا اينكه رزق در اصطلاح شرع منحصر است بچيزهاى حلال ؟ آنچه كه در ميان طائفه اماميه و معتزله معروف است دومى است ( چيزهاى حلال ) و فرقه اشاعره ميگويند هر چه بدست انسان بيايد چه از راه حرام و يا حلال رزق ناميده مىشود . فخر رازى در تفسير آيه  وَ مِمَّا رَزَقْناهُمْ يُنْفِقُونَ  سوره بقره 2 چنين گفته رزق در زبان عرب به معناى بهره و نصيب است و بعضى گفته‌اند هر چه كه خورده شود و يا به كار رود . ديگران گفته‌اند رزق آن چيزى است كه ملك و مال باشد . ولى در اصطلاح شرع مورد گفتگو واقع شده . ابو الحسين بصرى گويد رزق اين است كه چيزى را در مورد استفاده حيوان و انسان قرار دهند و باز داشتن ديگرى كه از او بهره‌مند شود مثلا وقتى ميگوئيم خدا به ما اموال روزى نمايد به اين معنا است كه خدا قدرت استفاده از اموالمان را به ما عنايت فرمايد و گروه معتزله چون رزق را به اين گونه معنا كرده‌اند ناچار بايد بگويند كه مال حرام رزق محسوب نميشود چون خدا اجازه چنين بهره‌اى را نداده و نميدهد ولى اصحاب ما نظرشان اين است كه ممكن است مال حرام هم رزق محسوب شود .\r\nدليل آنان دو چيز است : 1 - اينكه رزق در لغت به معناى بهره و نصيب است همان طورى كه گفتيم و اگر از طريق حرام هم كسى به چيزى برسد بالاخره بهره و نصيبى به دست آورده و برزقى رسيده است . 2 - خداوند در قرآن فرمود  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها  سوره هود 6 هيچ جنبنده در روى زمين نيست مگر اينكه رزق و روزى او بر خدا است و معلوم است كه پيدا ميشوند افرادى كه در تمام مدت عمر خود فقط از طريق سرقت و دزدى زندگى مىكند اگر حرام رزق محسوب نشود بايد گفت چنين شخصى در طول عمرش چيزى نخورده .\r\nو اما طائفه معتزله از كتاب خداوند و احاديث و لغت دلائلى آورده‌اند . اما قرآن به چند آيه ميتوان استدلال نمود : 1 - همان آيه  وَ مِمَّا رَزَقْناهُمْ يُنْفِقُونَ  كه انفاق از آنچه خدا روزى فرموده مورد مدح و ستايش شده اگر حرام هم رزق محسوب شود بايد انفاق از حرام هم قابل مدح و ثنا باشد و قطعا چنين نيست .\r\n2 - اينكه حرام اگر رزق محسوب شود بايد شخص غاصب كه مال ديگران را بظلم و ستم گرفته بتواند از مال غصبى انفاق كند كه فرموده و  أَنْفِقُوا مِمَّا رَزَقْناكُمْ  از آنچه كه بشما روزى داده‌ايم انفاق كنيد سوره بقره 254 با اينكه اجماع تمام مسلمين بر اين است كه چنين انفاقى جائز نيست ، بلكه لازم و واجب است كه غاصب مال مردم را به صاحبش باز\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nگرداند پس معلوم مىشود كه حرام رزق نيست .\r\n3 - اين آيه  قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  . اى رسول ما صلّى اللَّه عليه و آله بگو به اين مشركان مىبينيد اين رزق و روزى فراوانى كه خدا براى شما قرار داده و شما از پيش خود راى و نظر ميدهيد و يك دسته از آنها را تحريم كرده و دسته‌اى را حلال ميدانيد بگو در اين تقسيم بندى از طرف خدا مأذون و مجازيد يا اينكه بر خدا افتراء و دروغ ميگوئيد سوره يونس 59 بنا بر اين معلوم مىشود كسى كه رزق خدائى را تحريم نمايد بر خدا افتراء بسته پس لا بد چيز حرام رزق محسوب نميشود و قابل ارتزاق نيست .\r\nو اما حديث ابو الحسين در كتاب غرر بسند خود از صفوان بن اميه نقل كرده كه گفت ما خدمت پيغمبر صلّى اللَّه عليه و آله بوديم كه عمرو بن مره ( خواننده و نوازنده ) وارد شد عرض كرد يا رسول اللَّه صلّى اللَّه عليه و آله خدا مرا بدبخت كرده چون هر چه فكر ميكنم مىبينم رزق و روزى من از راه دف و نوازندگى تامين مىشود تقاضا دارم به من اجازه دهيد اين شغل را به مقدار تامين هزينه زندگى داشته باشم حضرت فرمود نه من هرگز اجازه نميدهم احترام و ارزشى هم از نظر من ندارى دروغ ميگوئى اى دشمن خدا رزق پاك و پاكيزه‌اى خدا براى تو مقرر ساخته تو خود انتخاب ميكنى راه نامشروعى را كه خدا بر تو حرام كرده بجاى رزق حلال متوجه باش اگر بار ديگر چنين حرفى بگوئى تو را به سختى و شدت ميزنم .\r\nو اما از لحاظ معنا و عرف به اين بيان كه خداوند متعال مكلفين را از انتفاع و بهره‌مندى از حرام منع كرده و دستور داده كه مسلمين يك ديگر از تصرفات غير مجاز نهى نمايند و اين هم بديهى است كه اگر كسى ديگرى را از انتفاع و تصرف مخصوصى ممنوع نمايد ولى آن طرف و آن شخصى مخالفت نموده و از همان طريق ممنوع استفاده‌اى كند در چنين موردى گفته نميشود كه او رزقى به او داده است ( مثلا اگر كسى مال سرشارى را سرقت كند صحيح نيست بگويد شكر خدا را كه چنين روزى فراوانى به من رسانيد اين چنين تعبير غلط است .\r\nآيا روشن نيست اين مطلب كه اگر مثلا سلطانى سپاهش را از تصرف در مال مخصوصى ممنوع كند و آنها از همان مال استفاده كنند گفته نميشود كه سلطان روزى و هزينه لشكرش را داد . ( اين يك بحث كه خيلى بسط كلام در اين بحثها نبايد داد چون از نظر لغت و لسان مطلب روشن است كه بالاخره كلمه رزق كه به معناى بهره باشد بهره استفاده و انتفاعى گفته مىشود و از نظر شرع بيان تكليف شده نه تصرف در معناى لغوى كلمه ) . و بحث دوم در اين موضوع است كه لازم است بر خدا كه حتما رزق و روزى موجودات را برساند گرچه سعى و كوششى هم در بين نباشد يا اينكه رسيدن رزق مقدر مشروط بسعى و كسب و كار\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nاست ظاهر اين حديث و احاديث ديگر فرض اول است و در نهج البلاغه هم هست كه از على عليه السّلام سؤال شد اگر بر شخصى در خانه‌اش را ببندند و در خانه حبس شود رزق او از كجا خواهد آمد فرمود از همان جا كه مرگش مىآيد كه ظاهر اين بيان هم رسيدن روزى است بدون كار ولى ظاهر اخبار زياد و احاديث فراوان فرض دوم است كه به دو كسب و كار روزى كسى نخواهد رسيد و شرح و بسط در اين باره در كتاب مكاسب خواهد آمد .\r\nدر اين حديث اين جمله آمده\r\nانّ اللَّه بعدله و قسطه جعل الرّوح و الرّاحة في اليقين و الرّضا و جعل الهمّ و الحزن في الشكّ .\r\nكلمه قسط تفسير و بيان و تاكيد است براى عدل و همچنين راحه تاكيد روح است و يا اينكه روح راحتى و آرامش قلبى و سكون دل است و راحه آسايش بدن اوست و افراط نكردن در كسب و كار كه در اثر يقين برازقيت خداوند متعال و لطف و كرم بيشمارش بدست مىآيد و در سايه اطمينان و علم باينكه ذات مقدسش آنچه صلاح بندگان است انجام ميدهد و بجز آنچه كه مقدر فرمود به آنها نميرسد و راضى و خشنود شدن به آنچه از جانب او ميرسد كه اين حالت ثمره و نتيجه يقين است و الحزن بضم حاء و با حركت دو حرف اول حزن هم خوانده مىشود بيان و تاكيد هم است و يا لفظ همّ به معناى تشويش و اضطراب خاطر است در ابتداى كار و حزن بيتابى و اندوه خوردن پس از رفتن چيزى از دست في الشّكّ شك داشتن و اطمينان نداشتن به آنچه گفته شد و راضى نبودن به تقديرات الهى كه نتيجه شك و وسوسه است . و آن شاعر عرب نيكو گفته است :\r\nما العيش الّا في الرّضا - و الصّبر في حكم القضاء - ما بات من عدم الرّضا - الّا على جمر الغضا زندگى توام با آسايش فقط در حالت رضا و صبر و شكيبائى در برابر قضا و تقدير است و هر كس داراى حالت رضا نباشد مانند كسى كه او را در آتش چوب غضا افكنده‌اند زندگى بسيار دشوار و رنج زائى دارد . ( غضا نام درختى است كه بسيار محكم و آتش آن سوزان و ذغالش خيلى با دوام است .\r\n8 - كافى . . . هشام بن سالم گويد شنيدم از امام ششم عليه السّلام كه ميفرمود : عملى كه پايدار و هميشه باشد و توام با يقين گر چه از جهت كميت و مقدار اندك باشد بهتر است از اعمال زياد و فراوانى كه با حالت يقين نباشد .\r\nتوضيح : از اين حديث شريف بدست مىآيد كه يقين صحيح و تام و تمام و اعتقادات قوى و محكم در ارزش و قبولى اعمال دخالت دارد ، بلكه حالت اخلاص و پاكى نيت كه روح عبادت و اساس آن است در اثر يقين و عقيده استوار است و كلمه دائم كه در ظاهر\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nفقط در قسمت اول آمده\r\n( انّ العمل الدّائم القليل على اليقين افضل عند اللَّه من العمل الكثير على غير يقين )\r\nو در قسمت دوم يعنى حالت غير يقين نيامده در هر دو قسمت منظور هست براى فهماندن فضيلت و عظمت بيشترى براى يقين يعنى عمل زياد و فراوان و كثير و دائمى و هميشگى كه با حالت يقين همراه نباشد چندان ارزشى ندارد فقط يقين است كه به عمل روح و ارزش ميدهد گرچه عمل اندك باشد - و احتمال دارد كه ذكر نكردن قيد دوام در قسمت دوم روى عنايت و نظرى باشد و آن اينكه بفهماند كه يكى از نتائج يقين دوام عمل است و شخصى كه اهل يقين است هوسى نيست كه عبادت و وظيفه‌اش را گاهى انجام دهد و گاهى ندهد چون يقينى كه ريشه عمل است هميشه هست پس نتيجه و ثمره آن هم هميشه هست بنا بر اين دوام داشتن عمل براى اهل يقين مسلم است . ولى كسى كه اهل يقين نيست معمولا اعمالش از اغراض گوناگون سرچشمه ميگيرد و آنها هم با سرعت تبديل و عوض ميشوند پس دوام عمل معنا ندارد و يا گفته شود كه انگيزه عمل چنين شخصى ايمان ناقص و ضعيف است كه هميشه در معرض زوال و نابودى است قهرا عمل هم در معرض زوال است مطابق گفتار على عليه السّلام كه فرمود : عمل اندك دائمى بهتر است از عمل زيادى كه خسته‌كننده باشد .\r\n9 - كافى . . . زراره از حضرت صادق عليه السّلام نقل كرد امير مؤمنان عليه السّلام روزى در منبر فرمود :\r\nلا يجد احدكم طعم الايمان حتّى يعلم انّ ما اصابه لم يكن ليخطئه و ما اخطأه لم يكن ليصيبه\r\n. لذت شيرينى ايمان را كسى احساس مىكند كه يقينش به مرحله‌اى برسد كه نقشه قضا و تقديرات را لازم الاجراء بداند بطورى كه آنچه به او ميرسد محال باشد كه به او نرسد و آنچه از خوشى و غير آن كه به او نميرسد امكان نداشته باشد كه به او نائل گردد .\r\nتوضيح : گفتار حضرت كه فرمود\r\n( طعم الايمان )\r\nگفته شده در اين تعبير كنايه و استعاره خيالى اعمال شده كه ايمان را به غذا ، تشبيه فرموده چون ايمان غذاى روح است كه روح بوسيله ايمان پرورش يافته و به حد كمال ميرسد همچنان كه خوردنىها غذاى بدن است\r\n( لم يكن ليخطئه )\r\nاين كلمه امكان دارد كه معتلّ باشد ليخطيه و از ريشه خطى گرفته شود و به معناى عبور و تجاوز باشد يعنى آنچه از نيك و بد كه به او ميرسد امكان ندارد از اين شخص بگذرد و عبور كرده به او نرسد و ممكن است مهموز باشد و از خطئ گرفته شود و به معناى خطا رفتن و بهدف اصابت نكردن باشد همچنان كه تير خطا ميرود و در نتيجه مقصود همان مىشود .\r\nراغب گويد خطاء انحراف از جهت است و اين چند قسم است : 1 - خطا در اراده و در فعل مانند اينكه بطور اشتباه و ناخودآگاه انسان قصد كند و در نظر بگيرد عمل زشتى\r\n\r\n","description":"","footnote":"","page_name":" 147 ","page_number":149},
  {"content":"\r\n\r\nرا و انجام هم بدهد . 2 - خطا در فعل نه در اراده و تصميم مثلا تصميم بگيرد عمل نيكى را ( مثل آشاميدن آب و يا كشتن دشمن خدا ) ولى اتفاقا خلاف مقصود در خارج واقع شود ( مثلا آن آشاميدنى در واقع شراب باشد و يا آن شخص مسلمان و موحد باشد ) 3 - خطا در اراده و تصميم نه در فعل و عمل خارجى مثلا تصميم گرفته شراب بياشامد و به قصد شراب هم خورد ولى اتفاقا شراب نبوده و آب بوده البته اين شخص از لحاظ نيت و اراده قابل ملامت و نكوهش است و عمل صادر شده هم قابل تقدير و ستايش نيست .\r\nچون كار خوبى كه با تصميم و اراده باشد مورد تمجيد است نه هر عملى . خلاصه اينكه هر كس چيزى و عملى را تصميم بگيرد و اتفاقا غير آن عمل مقصود و مورد نظر در خارج تحقق يابد در اين موارد لفظ خطا استعمال مىشود و اگر اراده و عمل خارجى هر دو با هم تطبيق داشت لفظ صواب و صحيح و درست به كار ميرود و ميگويند اصابت كرد . گاهى هم خطا در مورد انجام عمل بد و كار خلاف استعمال مىشود . خطاء كرد خطا كردم يعنى گناه كردم و كارى كه سزاوار نيست انجام دادم كه خيلى اين تعبيرات معمول است .\r\nجوهرى گويد : در بارهء موضوع دعا كه لفظ خطى به صورت معتل اللام استعمال مىشود مانند اين تعبيرات كه گفته مىشود ( هنگامى كه براى شخصى دعا شود خطّى عنه السّوء ) يعنى بدى و گرفتارى آن شخص بر طرف مىشود و تخطّيته يعنى از او گذشتم و تخطّيت رقاب النّاس يعنى از روى گردن مردم گذشتم و عبور كردم و تخطّأت با همزه گفته نميشود و در مصباح گويد خطاء با همزه به معناى نقطهء مقابل صواب به معناى صحيح و درست كه هم با الف كوتاه و هم با الف بلند ( خطا و خطاء ) خوانده مىشود و اين لفظ اسم مصدر است از اخطاء - ابو عبيده گفته خطئ خطاء از باب علم و اخطاء ( از باب افعال ) هر دو بيك معنا است يعنى بدون قصد جدى و بدون عمد گناهى را انجام و غير ابو عبيده گفته خطاء في الدّين و اخطأ في كل شيء در دين و يا در هر چيزى خطا رفت هم در مورد عمد و با توجه و هم در مورد اشتباه و غير عمد استعمال مىشود و اخطأ الحقّ يعنى از حقيقت دور شد و فاصله گرفت أخطأ السّهم يعنى تير خطا رفت و بهدف نرسيد و زمخشرى در كتاب اساس اللغه در فصل مهموز گفته است .\r\nيكى از مجازات و كنايه گوئى اين جمله است ( لن يخطئك ما كتب لك ) آنچه در حق نوشته و مقرر شده ممكن نيست خطا رود و به او نرسد\r\n( و ما اخطأك لم يكن ليصيبك و ما اصابك لم يكن ليخطئك\r\nكه ترجمه‌اش گذشت ) و باز كنايه و مجاز در باب معتلّ اين جمله است\r\n( تخطّاه المكروه )\r\nيعنى پيش آمد ناگوار و ناراحت‌كننده از او گذشت ( تمام شد و حرف زمخشرى ) و من ميگويم بنا بر اين توضيح و تفصيل معلوم شد كه لفظ حديث\r\n( لم يكن\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nليخطئه )\r\nبا همزه خواندنش بهتر است و خلاصه معنا اين مىشود آنچه به انسان در اين جهان برسد ( از پيش آمدها و رويدادها ) رسيدنش واجب و حتمى است و اين چنين نيست كه اگر مثلا كوشش بيشترى نمىكرد نميرسيد و آنچه هم نرسيده است هرگز نميرسيد گر چه كوشش بيشترى هم ميكرد و يا منظور اين باشد كه آنچه در تقديرات ازلى الهى مقرر شده به او خواهد رسيد گر چه در سعى و كوشش كوتاهى نمايد و همين طور بر عكس و البته ظاهر اين حديث اعتقاد به جبر را مىرساند كه سعى و كوشش كوتاهى نمايد و همين طور بر عكس و البته ظاهر اين حديث اعتقاد به جبر را مىرساند كه سعى و كوشش و فعاليت انسان در زندگيش هيچ نقشى نداشته باشد از اين نظر گفته شده كه مورد اين قبيل احاديث امورى است كه انسان در آنها تكليفى و مسئوليتى ندارد چه در فعل چه در ترك ( نظير زشت و زيبائى كوتاهى و بلندى تيزهوشى و كودنى و امثال اينها ) و يا مقصود امور غير اختيارى و نعمتها و بلاهاى ناگهانى اضطرارى و صحت و مرض و نظائر اينها كه در كتاب عدل اين مطالب گفته شد .\r\n10 - كافى . . . حضرت صادق عليه السلام فرمود : امير مؤمنان عليه السّلام كنار ديوار كجى نشسته بود و مشغول قضاوت در ميان مردم بود كسى گفت : يا على برخيز و در كنار اين ديوار منشين فإنه معور زيرا اين ديوار كج است و ممكن است خراب شود . حضرت فرمود حرس امرء اجله اجل و وقت مرگ انسان . او خود نگهبان و نگهدارندهء انسان است و چون على عليه السّلام از كنار ديوار حركت كرد ديوار خراب شد و امير مؤمنان عليه السّلام از اين كارها داشت و اين همان يقين است .\r\nتوضيح\r\nفانّه معور\r\nاسم فاعل از باب افعال يعنى داراى شكاف و شكست است كه بايد احتياط نمود يا اسم مفعول از باب تفعيل ( معوّر ) و يا از باب افعال يعنى معيوب در نهايه گويد عوار با فتحهء عين و مضموم هم خوانده مىشود و عورة چيزى كه از پيدا شدن و معلوم شدن آن انسان شرمنده مىشود و باز در نهايه است رأيته و قد طلع في طريق معورة يعنى ديدم فلانى را در راه ناصواب و معيوب كه احتمال گم شدن و در بيراهه افتادن در او بود و هر عيب و نقصى را عوره گويند و در كتاب اساس بجاى معوره ذو عورة ضبط شده كه در معنا فرقى ندارند\r\nحرس امرء اجله\r\n. امرء مفعول حرس و اجله فاعل او است و اين جمله از مواردى است كه لفظ نكره ( امرء ) با اينكه در كلام اثبات واقع شده معناى عموم را ميفهماند ( و طبق قواعد ادبى لفظ نكره اگر در كلام منفى باشد مفيد عموم است نه در كلام اثبات ولى گاهى هم در اثبات براى عموم مىآيد مانند اين جمله ) يعنى اجل و مرگ هر انسانى نگهبان و نگهدار او است مانند مثل رائح كه ميگويند انجز حرّما وعد يعنى هر انسان آزاد و حرّى بوعدهء خود وفا مىكند كه اينجا هم نكره در كلام اثبات مفيد معناى عموم است و شاهد اين حرف - كه اجله فاعل و امرء مفعول حرس است آن جمله‌اى است\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nكه حضرت در نهج البلاغه فرموده\r\nكفى بالأجل حارسا\r\nاجل انسان براى نگهبانى كافى است . و با اينكه معناى حديث آن طورى كه گفتيم صحيح و درست مىآيد و شاهد هم داشت كه نقل شد تعجب از بعضى از شارحين كه تصور كرده امرء مرفوع و اجله منصوب كه اولى فاعل و دومى مفعول حرس باشد و گفته عكس اين هم ( به همان نحوى كه قبلا ما گفتيم ) احتمال داده مىشود و تصور كرده منظور از اين جمله انكار و نفى مطلب است\r\nحرس امرء اجله\r\nيعنى كسى نميتواند از اجل و مرگ خود نگهدارى كند چون اختيار مرگ در دست انسان نيست تا نگهدارى خويش از او نمايد البته روشن است كه اين معناى جمله نيست و مقصود همان است كه گفته شد ( معين بودن وقت مرگ خود نگهدارى است ) ولى اشكال كه در اينجا به نظر ميرسد اين است كه بنا بر اين ( تا هنگام مرگ و وقت اجل نرسيده انسان نمىميرد و نگهداشته مىشود ) خود را در معرض هلاكت قرار دادن براى انسان نبايد اشكال داشته باشد و خويشتن دارى در موارد خطر و حفظ نفس نبايد واجب باشد چون اگر اجل انسان نرسيده باشد مرگ و خطر در ميان نيست ، بلكه اجل نگهدارنده است با اينكه چنين نيست و مشهور اين است كه حفظ نفس در اين مواقع لازم ، بلكه دفع ضرر محتمل واجب است پس بچه مناسبت على عليه السّلام از ديوارى كه مشرف به خراب شدن است دور نشد و در پاسخ آن مرد چنين فرمود : در مقام پاسخ از اين ايراد ممكن است گفته شود اولا امكان دارد اين مورد طورى بوده كه احتمال قوى و گمان اين چنين بوده كه ديوار در اين وقت خراب نميشود ولى مردم چون علاقه زياد بزندگى دارند در موارد احتمال ضعيف هم احتياط ميكنند كه مباد يك وقت مثلا ديوار خراب شود پس نبايد كنار ديوارى كه مختصر تمايلى دارد نشست و لذا حضرت پاسخ داد كه اجل نگهبان انسان است و به اين گونه احتمالات بعيد و ضعيف نبايد ترتيب اثر داد فقط موردى كه احتمال قوى و عقلائى باشد و خطر مرگ نزديك باشد احتراز و خويشتن دارى بجا و صحيح است و اينجا آن طور نيست . ولى چون در ذيل قضيه و داستان چنين نقل شده كه هنگامى كه على عليه السّلام از كنار ديوار حركت كرد ديوار خراب شد . اين پاسخ بعيد به نظر ميرسد گر چه باز هم ممكن است توجيهى شود ( كه ميزان احتمال شخصى است نه نوعى و شخص حضرت احتمال قوى نميداد ) و ثانيا ميتوان چنين گفت اين احتياط نكردن على عليه السّلام در چنين موردى از خصوصيات و امتيازات حضرت بوده چون از طريق بيان و پيشگوئى رسول خدا صلّى اللَّه عليه و آله ، على عليه السّلام وقت مرگ خود را كاملا ميدانست و يقين داشت كه اين ديوار الان خراب نميشود گر چه خراب‌شدنش نزديك است زيرا در خبر پيغمبر احتمال خلاف وجود ندارد بنا بر اين تكليف الزامى به احتياط ندارد ولى ديگران\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nچون از وقت مردنشان اطلاع ندارند بايد احتياط كنند و البته يقين على عليه السّلام بوقت مرگ خود نتيجهء يقين بصدق رسول خدا صلّى اللَّه عليه و آله است در اين پيشگوئى .\r\nو ثالثا باز ممكن است گفته شود كه اين نشستن در كنار ديوار و حركت كردن پس از چند لحظهء ديگر از خصائص حضرت است . البته به بيان ديگر و آن اينكه حضرت مى - دانست كه اين ديوار در اين آن خراب نميشود و چون وقت خراب‌شدنش رسيد حركت نمود و خراب هم شد و مؤيد اين توجيه روايتى است كه مرحوم صدوق در كتاب توحيد بسند خود از اصبغ بن نباته نقل كرده كه امير مؤمنان عليه السّلام از كنار ديوارى كه نشسته بود حركت كرد و دور شد به حضرتش عرض شد . يا امير المؤمنين آيا از قضا و حكم الهى فرار ميكنيد . فرمود : آرى از قضاء بسوى قدر ميروم و شايد مقصود اين باشد كه چون من ميدانم كه اين ديوار الان خراب مىشود و از طرفى وقت ديگرى براى مرگ من مقرر شده و لذا از اين حادثه فرار ميكنم تا آن تقدير معين فرا رسد و يا مقصود از قدر خدا امر و دستور خدا باشد يعنى گريختن من از اين قضاء و حادثه بفرمان خدا است و يا خود گريختن از تقديرات الهى است ( يعنى اينجا تقدير و سرنوشت بدست خود انسان است و تقدير اختيارى و انتخابى است ) بنا بر اين گريختن از بليات و حوادث و سعى و كوشش در موردى كه لازم باشد منافات با قضاء الهى و اينكه همه چيز بر طبق قضاء و قدر است ندارد چون تمام اين‌ها مشمول قضا و قدر و متعلق علم او است هيچ يك از اينها با مسألهء اختيار منافات ندارد زيرا قسمت عمده‌اى از تقديرات بسته به انتخاب خود شخص است كه در محل خود اين مطالب تحقيق شده است و مؤيد تمام اين پاسخها حديثى است كه در خصال امام ششم نقل شده كه رسول خدا صلّى اللَّه عليه و آله فرمود : پنج گروه دعايشان مستجاب نميشود يكى از آنان كسى است كه از كنار ديوارى كج كه نزديك خراب شدن عبور كند و سرعت در حركت نداشته باشد تا ديوار بر او خراب شود ( توقف و سستى كند و بگويد اى خدا اين ديوار را از خراب شدن نگهدار ) و رابعا آنچه كه بعضى گفته‌اند . كه در مورد امثال اين ديوار گريختن و فرار وظيفهء افرادى است كه حالت يقين ندارند ولى كسى كه اهل يقين است چون توكل و اعتماد واقعى به خدا دارد و راستى كار خود را به خدا تفويض و واگذار مىكند خدا هم او را از خطر حفظ مينمايد كه خداوند متعال فرمود  أَ لَيْسَ اللَّهُ بِكافٍ عَبْدَهُ  آيا خدا نگهدارندهء بندهء خود نيست ؟ سورهء زمر 36 . و همچنين مؤمن آل فرعون ميگويد :   وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ . فَوَقاهُ اللَّهُ سَيِّئاتِ ما مَكَرُوا   من كار خود را به خدا مىسپارم كه او است بيناى به حال بندگان خود خدا هم او را از شر آنان و از نقشهء زشت مكر و كيد آنها حفظ فرمود سورهء غافر 44 و سر و حقيقت اين لطف اينست\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nكه انسان كاملى كه يقين را در حد كمال داشته باشد به هيچ وجه اسباب و وسائل و وسائط را ميزان نفع و ضرر نميداند كه اينها استقلال در اثر ندارند نظرش در همه جا به سبب و علت العلل است فقط با او سر و كار دارد ولى كسى كه به اين حد از يقين نرسيده وظيفه‌اش گريختن است چون اسباب و وسائط را مىبيند و آنها هم در اين حال خطر را نشان ميدهند پس بايد خود را از اين خطر نزديك رها كند .\r\nو جملهء (\r\nو هذا اليقين\r\nاين همان يقين است ) كه در اين حديث بود به اين معنا است كه اين آرامش خاطر على عليه السّلام از ثمرات و نتائج يقين به قضا و قدر الهى و يقين بقدرت و حكمت و لطف و محبت او و يقين بصدق و راستگوئى پيغمبران است .\r\n11 - كافى . . . صفوان جمّال ( شتردار ) گويد از حضرت صادق عليه السّلام از تفسير اين آيه سؤال كردم .\r\n وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما  و اما داستان ديوار ( در موضوع قضيه خضر و موسى عليه السّلام مربوط است به دو جوانى كه در شهر بودند و در زير پايهء آن ديوار گنج نهفته‌اى براى آنان بود سورهء كهف 82 . فرمود آن گنج طلا و نقره نبود نوشته‌اى بوده كه در آن چهار جمله ثبت شده بود : 1 - نيست خدائى بجز من 2 - كسى كه به مردن يقين دار لم يضحك سنه خنده زياد نمىكند 3 - كسى كه يقين به حساب و كيفر و پاداش داشته باشد سرور و خوشحالى براى او نيست و هميشه در فكر آن روز بزرگ است 4 - كسى كه به قضا و قدر يقين دارد جز خدا از كسى نميترسد .\r\nبيان  أَمَّا الْجِدارُ  اين آيه مربوط است بداستان خضر و موسى عليه السّلام كه تفسيرش گذشت و شرح آن در كتاب نبوت گفته شد  وَ كانَ تَحْتَهُ كَنْزٌ لَهُما  مرحوم طبرسى در مجمع گويد كنز و كنج به آن چيزى كه نهفته باشد از طلا و نقره و غير آنها گفته مىشود و در بارهء اين گنج زير ديوار انظار مختلفى هست . ابن عباس و ابن جبير و مجاهد گفته‌اند كتابهاى علمى بوده كه در آن محل دفن شده ابن عباس تصريح كرده كه جز مطالب علمى چيزى نبوده و گفته شده گنج طلا و نقره بوده كه اين حديث را ابو الدرداء از پيغمبر صلّى اللَّه عليه و آله نقل كرده و گفته شد ورقه و لوحى از طلا بوده كه در آن اين مطالب بوده تعجب از كسى است كه ايمان به قضا و قدر دارد و در عين حال اندوهناك مىشود ( ايمان به قضا و قدر با غم و غصه جمع نميشود ) كسى كه برازقيّت خدا ايمان و يقين دارد و رنج و زحمت فراوان نمىكشد ( فقط به مقدار وظيفهء خود سعى و كوشش دارد ) كسى كه يقين بمرگ دارد چگونه سرور و خوشحالى به خود راه ميدهد كسى كه ايمان به حساب دارد چگونه غفلت مىكند ! كسى كه با چشم خود\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nدگرگونى و تحولات دنيا و فراز و نشيب آن را مىبيند چگونه اعتماد به آن مينمايد لا إله الّا اللَّه محمّد رسول اللَّه صلّى اللَّه عليه و آله و اين نظر ابن عباس و حسن است و از حضرت صادق عليه السّلام هم روايت شده و در بعضى از روايات از اين مقدار كمتر و بيشتر نقل شده و اين قول اخير كه از امام ششم عليه السّلام هم روايت شده آن دو نظريه اول و دوم را در بردارد چون اين قول متضمن اين است كه هم مال بوده ( لوح طلا ) و هم علم -  وَ كانَ أَبُوهُما صالِحاً  خداوند متعال علت حفظ و حمايت از اين دو جوان را لياقت و نيكى و شايستگى پدرشان دانسته و بيان نموده ولى در بارهء خود آنان صلاحيت و شايستگى نام نبرده و از حضرت صادق عليه السّلام روايت شده كه آن شخص صالح و شايسته جد هفتم آنان بوده و حضرت فرمود خداوند باحترام صلاحيت و شايستگى شخص مؤمن امور فرزندان و فرزندان فرزندان او و افراد خانوادهء او و همسايگان اطراف او را اصلاح ميفرمايد و از نظر عزت و كرامت آن مؤمن صالح نزد خدا تمام اين افراد مورد عنايت و حفظ الهى هستند تمام شد كلام طبرسى .\r\n فَأَرادَ رَبُّكَ أَنْ يَبْلُغا أَشُدَّهُما  . بيضاوى گويد يعنى اراده فرمود پروردگار اين دو پسر به حد بلوغ و كمال عقل برسند  وَ يَسْتَخْرِجا كَنزَهُما رَحْمَةً مِنْ رَبِّكَ  آن گنج محفوظ بماند و اين دو پسر پس از بلوغ گنج خود را بيرون آورند در حالتى كه مشمول رحمت خدا هستند ( كه مصدر ( رحمة ) به معناى اسم مفعول و از نظر قواعد تركيبى حال باشد ) و ممكن است علت باشد براى اراد ( اين اراده را خداوند در بارهء آن دو پسر به علت رحمت و لطفى كه دارد گرفته است ) و احتمال دارد رحمة مصدر نوعى باشد براى اراد ( اين اراده را كرده كه خود اين اراده رحمتى است از خداوند ) و گفته شده كه علت است براى فعل مخدوف كه تقدير چنين است . فعلت ما فعلت . رحمة من ربك خضر به موسى عليه السّلام ميگويد آنچه را انجام دادم به اين علت بود كه خداوند رحمت خود را شامل حال آن دو يتيم نموده ( تمام شد كلام بيضاوى ) .\r\nما كان ذهبا و لا فضّة نفى طلا بودن و نقره بودن كنز دلالت بر اين دارد كه احاديث وارده در بارهء طلا و نقره بودن حمل بر تقيه مىشود ( البته تقيّه از مخالفين در مورد مطالب تاريخى و تفسيرى بعيد است ) و ممكن است معناى اين حديث اين باشد كه پنهان كردن و به صورت گنج قرار دادن اين لوح و محافظت نمودن خضر عليه السّلام از آن از لحاظ ماليّت و طلا و نقره بودنش نبوده فقط از لحاظ مطالبى كه در آن بوده و به منظور حفظ و نگهدارى آنها بوده است . و اما اكتفاء كردن نويسندهء آن لوح به اين چهار جمله با اينكه حقائق و مطالب علمى خيلى فراوان است و منحصر به اين جملات نيست . اين انتخاب از اين نظر است كه قسمت اول شامل مسألهء توحيد و منزه بودن خدا از آنچه شايستهء\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nذات ربوبى نيست . جملهء دوم مربوط به تذكر و در ياد مرگ بودن و استعداد و آمادگى براى آن و عالم پس از آن است و جملهء سوم راجع به تذكر اوضاع و احوال قيامت و روز معاد است و آن صحنهء هولناك و وحشتزا كه جايى براى سرور و دلخوشى از لذائذ دنيوى و تمايل و دل بستگى به زر و زيور ناپايدار آن باقى نميگذارد و مطلب چهارم در بارهء يقين و اعتقاد جزمى داشتن به قضا و قدر است كه موجب آرامش دل و خوف و هراس نداشتن از غير ذات مقدس خداوند ميگردد و اين چهار مطلب بزرگترين پايه و اركان ايمان و ريشهء و سرچشمهء صفات برجسته و كمالات است .\r\nلم يضحك سنّه\r\nدندانش نمىخندد تعبير بدندان ( خندهء دندان نما ) به منظور توجه به تبسم و لبخند است كه مذموم و ناپسند نيست ، بلكه ممدوح و پسنديده است و لذا خندهء رسول خدا صلّى اللَّه عليه و آله هميشه متبسم بود . و منصوب خواندن سنّه ( كه ظرف و مفعول فيه باشد ) به اين معنا كه چنين شخصى در تمام سنين عمر خود نمىخندد بعيد است .\r\nو البته معلوم است كسى كه در ياد مرگ و اوضاع وحشتناك پس از آن باشد هميشه در فكر بوده و اندوهناك است و مرتب خود را براى حفظ و مصونيت از آن خطرات آماده ميسازد و در اعماق قلب خود سرور و انبساطى احساس نميكند تا بخندد و همچنين يقين و ايمان به حساب و كيفر و پاداش خوشى و لذتى در دل ارباب خرد نميگذارد بماند . و همين طور كسى كه معتقد است جميع كارها و حوادث و رويدادها در قبضهء تقدير خدا است .\r\nميداند كه زيان و ضرر و سود و نفع اين جهان و آن جهان همه و همه بدست او است نه ترسى از غير خدا دارد و نه اميدى جز به لطف او .\r\n12 - كافى . . . صفوان جمّال گويد حضرت صادق عليه السّلام فرمود : امير مؤمنان عليه السّلام ميفرمود مزه و لذت ايمان را آن كس احساس مىكند كه بداند آنچه به او ميرسد خطاء و خلاف آن نخواهد شد و نميشود كه نرسد و آنچه مقدر نشده كه به او برسد حتما نخواهد رسيد .\r\nو بداند كه ضرر و نفع فقط در دست خداى متعال است .\r\nبيان\r\n( و اللَّه هو الضّار النّافع )\r\nزيان و سود فقط در دست خدا است از اين جهت كه اولا هر رقم سود و زيانى كه براى انسان پيش بيايد كلا به تقدير و مشيت او است گر چه بتوسط ديگرى باشد و اگر تقدير و مشيّت و امضاء خداوند در كار نباشد لازمه‌اش نقص سلطنت و محدوديت در حكومت الهى است با اينكه قدرت و حكومتش مطلقه و همه كس و همه چيز در تحت احاطه فرمان او است . و ثانيا سود و زيان حقيقى و واقعى كه سعادت و خسران اخروى و ابدى است از ناحيه ارشاد و اضلال او است ولى زيانهاى جزئى اين جهان كه از ديگران به انسان ميرسد و در آن جهان جبران مىشود ، بلكه پاداش مهمى\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nدارد بحسب ظاهر زيان و ضرر ديده مىشود ولى در واقع نه تنها زيان نيست ، بلكه سود زياد و نفع فراوان ابدى و دائمى است .\r\nو همچنين ثروت و منافع چشمگير و مناصب دنيوى ناپايدار كه عذابهاى سخت و كيفرهاى دشوار اخروى را بدنبال دارد صورتا جالب و سودمند به نظر ميرسد ولى همين‌ها در حقيقت عين زيان و شقاوت است خلاصه هر رقم سود و زيان مهم و واقعى از خدا و از ناحيه او است و ثالثا اگر كسى سود و نفعى به كسى برساند اين يك موفقيتى است و اين توفيق را خدا داده و اگر زيانى به كسى وارد آورد يك بدبختى و سلب توفيق كه مستحق خذلان و قطع لطف خدا شده است بنا بر اين معناى\r\n( و انّ الضّار النّافع هو اللَّه عزّ و جلّ )\r\nروشن شد .\r\n13 - كافى . . . سعيد بن قيس ميگويد در اثناء جنگ مردى را ديدم كه فقط پيراهنى در بردارد باسب خود ركاب زده نزديكش رفتم با كمال تعجب ديدم كه امير مؤمنان على عليه السّلام است عرض كردم يا على في مثل هذا الموضع در چنين محل خطرناكى ؟ فرمود آرى اى سعيد هيچ بنده‌اى نيست مگر اينكه در كنار او از طرف خداى متعال حافظ و نگهبانى هست و با او دو فرشته‌اى است كه او را از پرتاب شدن و سقوط از بالاى كوه و افتادن در چاه محافظت مينمايند ولى هنگامى كه قضا و قدر حتمى بخواهد نازل شود او را به حال خود رها مىكنند .\r\nبيان « في مثل هذا الموضع » جملاتى در تقدير هست يعنى در اين موقعيت حساس بجاى داشتن زره و سپر شما فقط بپوشيدن دو قطعه لباس ساده اكتفا كرده‌ايد ( حافظ ) يعنى ملك و فرشته‌اى كه اعمال و كارهاى بنده را حفظ و ضبط نمايد « و واقية » يعنى ملائكه اى كه او را از بلاها و پيش‌آمدها نگهدارنده هستند همچنان كه خدا ميفرمايد  لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ  سورهء رعد 11 ) خداوند فرشتگانى كه دنبال يك ديگر مىآيند بر انسان گمارده است كه او را از پيش رو و از پشت سر محافظت و نگهبانى مينمايند بدستور خدا على بن ابراهيم در تفسير خود از ابى الجارود از حضرت باقر عليه السّلام در جمله «  مِنْ أَمْرِ اللَّهِ  » نقل نموده كه فرمود\r\nبامر اللَّه\r\nبفرمان و امر خدا انسان را از افتادن در چاه يا فرو ريختن ديوار يا پيش آمدن چيزى محافظت مينمايند تا هنگام رسيدن مقدرات حتمى كه از او دست برداشته و بدست تقدير مىسپارند و آنان دو فرشته‌اند كه نگهبان شب و دو فرشته نگهبان روز كه به نوبت دنبال يك ديگر مىآيند و از حضرت صادق عليه السّلام روايت شده كه فرمود آيه چنين نازل شده :\r\nله معقّبات من خلفه و رقيب من بين يديه يحفظونه بامر اللَّه\r\n: كه البته اين كلمات جنبهء تفسيرى دارد . مرحوم طبرسى وجوه چندى\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nدر تفسير اين آيه ذكر كرده كه وجه دوم چنين است كه منظور از معقبات فرشتگانى است كه انسان را از خطرها محافظت نموده تا هنگامى كه او را بدست تقديرات برسانند و آنجا هم مانع از رسيدن تقديرات ميشوند البته اين مانع شدن در صورتى است كه تقديرات حتمى و قطعى نباشد و يا اينكه اين طور معنا شود كه ملائكه او را از هر حادثه‌اى كه تا وقت آمدن تقدير حتمى احتمال وقوع دارد حفظ ميكنند عبارت كتاب اين چنين است فيحولون بينه و بين المقادير و نسخهء تفسير مجمع فيحيلون است و احتمال دارد نسخهء اصلى فيخلون بينه و بين المقادير باشد به اين معنا كه ملائكه او را تا زمان نزول تقدير حتمى حفظ مينمايند ولى در آن هنگام دست از او برداشته و او را بدست تقدير سپرده و رها ميكنند . و گفته شده براى هر انسانى ده فرشتهء محافظ هست كه از پيش رو و پشت سر نگهبانى ميكنند يعنى در اطراف او گردش ميكنند همان طورى كه مامور و موكل بر نگهبانى مراقب و در گردش است و گفته شده مقصود از يحفظونه محافظت و ضبط و نگهدارى اعمال گذشته و اعمال كنونى و بعدى تا وقت مرگ است و باز گفته منظور مراقبت و محافظت از هر نوع خطر و تصادف و از زيان جن و انس و حشرات است و ابن عباس گفته از آنچه تقدير حتمى نشده محافظت مينمايند ولى وقت رسيد مقدرات حتميّه حفظ و مراقبت از بين ميرود و گفته شده  مِنْ أَمْرِ اللَّهِ  به معناى بامر اللَّه است يعنى اين حفظ سرچشمه‌اش از فرمان خدا و بفرمان او است و گفته شده حفظ ميكنند او را از خطر و زيان مردم و خلق اللَّه كه من به معناى عن باشد مانند و آمنهم من يعنى عن خوف قريش را از ترس و وحشت ايمن ساخت كعب الاخبار گفته اگر خداوند فرشتگان را براى حفظ و نگهبانى شما مامور نميكرد كه در خوردنيها و آشاميدنىها و حوادث از شما محافظت نمايند جنيان شما را مىربودند . و مرحوم صدوق در كتاب توحيد بسند خود از ابى حيان از پدرش كه در جنگ صفين همراه على عليه السّلام بود نقل مىكند هنگامى كه حضرت لشكر خود را قسمت بندى و مرتب ميكرد معاويه بر اسبى كه با شتاب و هيجان بود سوار شده و به طرف على عليه السّلام متوجه بود و حضرت هم بر اسب مرتجز رسول خدا صلّى اللَّه عليه و آله سوار و در دست حضرت شمشير پيغمبر صلّى اللَّه عليه و آله بود و ذو الفقار را به كمر بسته . مردى از اصحاب و ياران على گفت يا امير المؤمنين خود را بنگر و احتياط كن ميترسيم كه اين ملعون شما را غافل گير كند . على عليه السّلام فرمود گر چه اين را گفتى و اين احتمال به نظر تو آمد البته اين مرد هيچ گونه رادع و مانع دينى ندارد و سرسخت‌ترين ستمكاران و ملعون‌ترين و بدترين كسانى است كه با رهبران بر حق مخالفت و عناد دارند ولى با اين وصف اجل و مرگ مقرر و مقدر براى حفظ و نگهبانى انسان كافى است براى تمام افراد انسان فرشتگانى هستند كه محافظت ميكنند او را از\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nافتادن در چاهى و يا فرو ريختن ديوارى و يا رسيدن هر حادثهء ناگوارى ولى زمانى كه موقع مرگش فرا رسيد او را بدست حوادث مىدهند و من هم زمانى كه مرگم فرا رسد سقى ترين افراد امت حركت مىكند و اين سر و صورت را ( حضرت با دست اشاره بسر و صورت و محاسن شريف كرد ) آغشته به خون مينمايد پيمانى است محكم و وعده‌اى است بدون دروغ لفظ\r\nواقية\r\nكه در اين حديث 13 آمده گفته شده تا آخرش ناقله است چون واقى معناى وصفى دارد به معناى نگهدارنده ولى مقصود در اينجا نگهدارنده از خصوص مرگ است بنا بر اين پس از معناى وصفى به معناى اسمى نقل شده و گفته شد كه واقيه صفتى است كه موصوفش حذف شده جنّة واقية چون واقيه غالبا صفت جنّه ( سپر ) واقع مىشود پس موصوف روشن است و يا بگوئيم تاء براى مبالغه است ( مسلم نگهدارندهء نيرومند هست ) كه عطف تفسير و توضيح و تاكيد براى لفظ حافظ باشد .\r\n14 - كافى . . . على بن اسباط گويد از حضرت رضا عليه السّلام شنيدم در بارهء گنجى كه خدا فرموده  وَ كانَ تَحْتَهُ كَنْزٌ  لها ميفرمود . در آن گنج اين مطالب نوشته بود\r\n. بسم اللَّه الرحمن الرحيم\r\nشگفت دارم از كسى كه يقين به مرگ دارد چگونه سرور و خوشى به خود راه ميدهد و شگفت دارم از كسى كه يقين و ايمان به قضا و قدر دارد چرا اندوهناك مىشود و تعجب ميكنم از كسى كه وضع دنيا و دگرگون شدن او را باهلش و به دنيا داران مىبيند با اين وصف دل به آن مىبندد\r\nو ينبغى لمن عقل عن اللَّه ان لا يتّهم اللَّه في قضائه و لا يستبطئه في رزقه\r\nو البته سزاوار است كسى كه داراى تعقل و معرفت خدائى است در موضوع قضاء و قدر و پيش آمدها سوء ظن و بدبينى به خدا نداشته و خداوند متعال را در رازقيّت و رساندن روزى بىاعتناء و كند نداند .\r\nعرض كردم فدايت شوم دوست دارم اين حديث را بنويسم به خدا قسم حضرت دست خود را برد كه دوات را بياورد به طرف من ولى من دست مباركش را گرفته و بوسيدم و دوات را گرفتم و نوشتم .\r\nبيان احاديثى كه در بارهء نوشتهء آن لوح و گنج وارد شده مطالب مختلفى را بازگو ميكنند ولى اين اختلاف مضامين اشكالى ندارد چون تمام اين مطالب در آن بوده و اصل عبارت لوح ظاهرا عربى نبوده و هنگام نقل ترجمهء به عربى شده البته در ترجمه و نقل به معنا چنين اختلافات جزئى پيش مىآيد و اگر اين ايراد شود كه در بعضى از اخبار تعبير به لفظ انّما شده و انحصار را ميفهماند بنا بر اين بايد منحصرا چهار جمله باشد و بيشتر نباشد با اينكه در اخبار پنج جمله و بيشتر از آن هم ذكر شده ولى پاسخ ايراد اينست كه لفظ انّما به منظور نفى طلا و نقره بودن على الظاهر استعمال شده نه اينكه نفى بيش از چهار\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nجمله و انحصار در اين چهار جمله منظور باشد علاوه بر اين مضامين و معانى احاديث و مطالب نقل شده اختلافى با هم ندارند فقط در اجمال و تفصيل تفاوت دارند بعضى از اخبار بطور اختصار و اجمال آن مطالب را گفته و پارهء از اخبار شرح و تفصيل بيشترى در بارهء همان مطالب دارد . و توضيح ديگرى كه در اين اخبار بايد داد اين است كه اگر در اين احاديث نسبت تعجب به خدا داده شده و تعجب در مورد جهل و معلوم نبودن علت است و با ذات خداوندى تناسب ندارد البته اين نسبت مجازى است و مقصود بيان اين مطلب است كه اين چيزها نادر است و نبايد باشد و بسيار كم است در اخبار گذشته جايى كه نسبت تعجب به خدا داده شود ديده نشد چون دو تعبير بيشتر نبود ( عجبا و عجبت ) و در اين دو مورد تعجب نسبت داده شده به كسى كه لوح را نوشته .\r\nبعضى از ارباب تحقيق در بارهء اختلاف الفاظ اين دو حديث كه مطالب لوح را نقل ميكنند گفته است اين اختلاف اخبار با اينكه همهء آنها در مقام نقل يك مطلب و يك لوح هستند اختلاف لفظى و تعبيرى است چون امكان دارد كه الفاظ لوح عربى نبوده باشد و نقل به معنا شده و تعبيرها و ترجمه‌ها لفظا تفاوت داشته باشند و اما اختلاف معنوى كه به چشم مىخورد آنها را هم ميتوان ارجاع به يكديگر كرد مثلا در بعضى از اخبار\r\nبسم اللَّه الرحمن الرحيم\r\nهست و در بعض ديگر\r\nلا إله الا اللَّه\r\nكه تسميه و نام خدا بردن با كلمهء توحيد هر دو بيك معنا بازگشت مىكند و آن مدح و ثنا و ستايش پروردگار است و شايد هر دو در لوح بوده ولى در اخبار گاهى مدح و ثنا با تسميه و كلمهء بسم اللَّه اداء شده و گاهى با كلمهء توحيد و يا مثلا در بعضى از اخبار آمده\r\nمن ايقن بالقدر لم يخش الّا اللَّه\r\nو در خبر ديگر آمده\r\nمن ايقن بالقدر كيف يحزن\r\nكه نتيجهء ايمان بقضاء و قدر در آن حديث خوف نداشتن از غير خدا و در اين حديث غم و اندوه نداشتن شده اين اختلاف هم از اين نظر است كه اگر كسى يقين و ايمان به قضا و قدر داشت ميداند آنچه به او رسيده مسلما به او ميرسيد و آنچه نرسيده قطعا نميرسيد چنين شخصى اندوه و حزن به خود راه نميدهد و بجز خدا از كسى و چيزى نميترسد و همچنين كسى كه يقين به حساب دارد با ديدهء عبرت به دنيا مينگرد و دگرگونى آن را كه مىبيند دل به او نمىبندد و باقبال و رو آوردن دنيا خوشحال نميشود خلاصه اين صفات و حالات متلازم با هم و از يك ديگر منفك و جدا نميشوند و لذا در هر يك از اين روايات يكى از آنها ذكر شده و اما جملهء\r\nو ينبغى . . .\r\nتا آخر ظاهرا بيان خود حضرت رضا باشد و جزء مطالب لوح نيست و بر فرض هم اگر از مطالب لوح باشد اشكالى ندارد چون در بعضى از روايات اين قسمت نقل نشده ولى در اين روايت اين قسمت از لوح را هم نقل كرده‌اند و منافاتى نيست\r\n« لمن عقل عن اللَّه »\r\nيعنى كسى كه\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nمعرفت و شناخت او در بارهء خدا و صفات پاك او از علم و حكمت و لطف و ساير صفات كامل باشد و يا به اين معنا كه خداوند متعال عقل و خرد كامل به او عنايت كرده باشد و يا به اين معنا كه معرفت و شناخت او از طريقى و از علومى باشد كه از لطف و عنايت الهى سرچشمه گرفته و از راهى كه خدا امضاء كرده يعنى از طريق انبياء و از علوم ائمهء دين عليه السّلام بدون واسطه و يا با وسائط محدثين و علماء دين استفاده كرده باشد و يا به اين معنا كه عقل و نورانيت و لياقتش به حدى برسد كه ذات مقدس الهى او را مشمول افاضات علمى خود قرار داده و بدون تعليم بشرى قلب پاك و شايستهء او را محل تابش انوار علم خود قرار دهد و يا در اثر تفكر و تامل عميق در مطالب و بياناتى كه انبياء و اوصياء آنها فرموده و مطالعهء آيات و دلائل آفاقى و انفسى و بصيرت در احوال و دگرگونى دنيا و نظائر اين مطالب داراى فكرى باز و دلى آگاه و ضميرى روشن شده باشد و اين معناى اخير مناسب‌تر است و شاهدش فرمايش موسى بن جعفر عليه السّلام كه به هشام بن حكم فرمود . اى هشام\r\nما بعث اللَّه انبيائه و رسله الى عباده الّا ليعقلوا عن اللَّه\r\nهدف از بعثت انبياء آگاه ساختن مردم است كه با بيانات و مطالب استوار خود عقل و فكر بندگان خدا را كامل و روشن نمايند و باز حضرت فرمود :\r\nانّه لم يخف اللَّه من لم يعقل عن اللَّه و من لم يعقل عن اللَّه لم يعقد قلبه على معرفة ثابتة يبصرها و يجد حقيقتها في قلبه\r\nكسى كه عقل و فكر او كامل و روشن نباشد خوف و ترس از خدا ندارد و آن كس كه تعقل و تفكر نداشته باشد معرفت و شناخت كامل و استوار در دل او راه نيافته و حقيقت خداشناسى را در قلب خويش احساس نمىكند .\r\n( ان لا يتّهم اللَّه في قضائه\r\n) در قضاء و قدر خدا را مورد اتّهام قرار ندهد به اين معنا كه تصور كند آنچه را كه مقدر نكرده و به او عنايت نفرموده سود و نفع بيشترى براى او داشته ( مثلا اگر خداوند ثروت و قدرت را براى من مقدر و مقرر ميكرد خيلى بهتر از فقر و وضع كنونى من بود و از اين قبيل اظهار نظرها در مقابل حكمت و صلاح ديد پروردگار ) و يا عملا طورى حرص و ولع و تشويش و اضطراب از خود نشان دهد كه موهم و نمايانگر اين معنا باشد\r\n« و لا يستبطئه في رزقه »\r\nيعنى اگر تنظيم معيشت و زندگيش و رسيدن رزق و روزيش به تعويق افتاد خدا را بىاعتناء و مسامحه كار نداند و با زبان و عمل اعتراض نمايد كه خداوندا چرا در بارهء رزق من كندى و مسامحه مينمائى در پايان بحث تذكر اين مطلب هم مفيد است كه از اين حديث حضرت رضا استفاده مىشود كه ضبط و نوشتن حديث مطلوب و عملى است پسنديده و نبايد فقط به حفظ كردن در ذهن اكتفا كرد .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\n15 - كافى . . . حضرت صادق عليه السّلام فرمود : قنبر غلام على عليه السّلام محبت و علاقهء شديدى به مولاى خود على عليه السّلام داشت و هنگامى كه على عليه السّلام بيرون ميرفت قنبر هم بدنبال حضرت با شمشير حركت ميكرد يكى از شبها به قنبر فرمود منظور تو از آمدن دنبال من چيست ؟ عرضه داشت به منظور اينكه همراه شما باشم فرمود : واى بر تو يا تعجب ميكنم از تو . آيا ميخواهى مرا از گزند مردم روى زمين محافظت نمائى و يا از حوادث آسمانى ؟\r\nعرض كرد خير ، بلكه از ضرر و آسيب دشمنان كه در همين روى زمين هستند . فرمود :\r\nزمينيان نمىتوانند آسيبى به من برسانند مگر با اذن و فرمان خدا كه از عالم بالا فرا رسد برگرد و مراجعت كن قنبر هم برگشت .\r\nبيان قنبر از غلامان و دوستان خصوصى امير مؤمنان عليه السّلام بود كه حجّاج ملعون او را به جرم دوستى و محبت على عليه السّلام كشت .\r\nفاذا خرج\r\nدر روايت هست كه بيشتر شبها على عليه السّلام بيرون ميرفت تا پشت شهر كوفه و در آنجا مشغول عبادت ميشد\r\nالّا باذن اللَّه من السّماء\r\nمگر با اجازه و فرمان خدا از آسمان . آسمان را محل صدور اذن قرار دادن از اين نظر است كه تقديرات الهى از آسمان و در عالم بالا و ملكوت صورت ميگيرد و اذن هم به معناى رها كردن و مانع نشدن است همانطور كه قبلا گذشت .\r\n16 - . . . حضرت رضا عليه السّلام در زمان هارون بعضى از مطالب را با صراحت بيان ميفرمود افرادى به حضرت عرضه داشتند كه شما اين حرفها را ميزنيد با اينكه از شمشير هارون خون ميريزد فرمود خدا سرزمينى و بيابانى پر از طلا آفريده كه آن را بوسيلهء مورچه كه ضعيفترين موجودات حمايت و نگهدارى مينمايد كه اگر شتران بخاتى ( قوى و نيرومند ) بخواهند وارد آنجا شوند نميتوانند .\r\nبيان\r\nبهذا الكلام\r\nيعنى موضوع امامت و رهبرى خود را صريحا اعلام ميفرمائيد\r\nيقطر دما\r\nاز باب نصر و به صيغهء معلوم و دما تميز است و از باب افعال گرفتن يقطر كه دما مفعول او باشد بعيد است و در قاموس گويد بخت بضم باء شتر خراسانى است و بختيّه نيز چنين است و بخاتى و بخاتى و بخات جمع است . بعضى از اهل تاريخ قصه‌اى ( نظير افسانه ) نقل كرده كه سپاه بعضى از خلفا به جائى رسيدند از كنار جاده بيابانى پيدا بود كه طلاى زيادى در آن به چشم مىخورد به طرف آن بيابان حركت كردند ولى با كمال تعجب وقتى نزديك شدند مورچه‌هائى به بزرگى استر به آنان حمله‌ور شد و تعداد زيادى از آن سپاه را نابود كرد .\r\n17 - كافى . . . اسحاق بن عمار گويد از حضرت صادق عليه السّلام شنيدم كه ميفرمود رسول اكرم صلّى اللَّه عليه و آله روزى نماز صبح را با مردم خواندند ناگهان جوانى در مسجد جلب توجه\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nپيغمبر را كرد كه از بىخوابى سرش بىاختيار پائين مىآمد با چهرهء زرد و بدنى ضعيف و لاغر كه چشمش در كاسهء سر فرو رفته و گود شده بود رسول خدا صلّى اللَّه عليه و آله رو كرد به آن جوان و فرمود : كيف اصبحت يا فلان چطور است حالت ؟ عرض كرد يا رسول صلّى اللَّه عليه و آله داراى حالت يقينم پيغمبر از حرف جوان در شگفت ماند و فرمود\r\nانّ لكل يقين حقيقة\r\nهر يقينى داراى علامت و نشانه‌اى است علامت و دليل حالت يقين تو چيست ؟ عرض كرد همين يقين است كه مرا در حزن و اندوه افكنده و شبها مرا به بيدارى و روزهاى گرم به تحمل تشنگى ( روزه‌دار ) وادار مىكند دلم از دنيا و تعلقات آن كنده شده مثل اينكه حالت كشف و شهودى برايم پيدا شده و بهشتيان را در نعمت مىبينم كه بر پشتى و تخت‌هاى بهشتى تكيه داده‌اند و دوزخيان در نظرم مجسم كه از عذاب و شكنجه ناله و فرياد ميكنند و مثل اينكه صداى شعله آتش در اعماق گوشم طنين انداز است . پيغمبر رو كرد به اصحاب و فرمود : اين بندهء خالصى است كه خدا دلش را بنور ايمان روشن ساخته سپس بجوان فرمود : اين حالت ارزندهء خود را محكم حفظ كن جوان عرض كرد يا رسول اللَّه دعا كن خداوند نعمت شهادت در ركاب شما را نصيب من فرمايد . پيغمبر ( 8 ) دعا كرد طولى نكشيد كه جهادى پيش آمد و جوان در آن جهاد شركت كرد فقط نه نفر كشته شده بودند و اين جوان شهيد دهم بود .\r\nبيان\r\nو هو يخفق و يهوى برأسه\r\n. يعنى او را خواب گرفته و از شب‌زنده‌دارى زياد سرش پائين مىآمد در قاموس گويد خفقت الرّاية يرحم پائين آمد تخفق تخفق خفقا خفقانا لرزيد و حركت كرد و فلان يعنى فلان شخص از اثر خواب آلود بودن و چرت زدن سرش حركت كرد اخفق ثلاثى مزيد همچنين است و باز در قاموس گفته هوى هويّا يعنى از بالا به پائين افتاد تمام شد حرف قاموس بنا بر اين\r\nيهوى برأسه\r\nتفسير و توضيح يخفق و يا بيان مبالغه و شدت حركت سر است چون در استعمال لفظ خفق حركت كم و اندك كافى است . و\r\nيخفق\r\nبر وزن تعب و قرب به معناى لاغرى است\r\nكيف اصبحت\r\nيعنى در چه حالتى داخل صبح شدى و صبح كردى و يا به اين معنا كه حالت چگونه است ؟\r\nفعجب رسول اللَّه\r\nبر وزن تعب يعنى پيغمبر از حرف اين جوان تعجب كرد چون پيدايش حالت يقين براى انسان خيلى نادر و كم است و يا اينكه عجب يعنى پيغمبر خوشحال و مسرور شد كه اين جوان داراى حالت يقين و اين گوهر گرانبها است . راغب گويد عجب و تعجب حالتى است كه به انسان دست ميدهد موقعى كه علت و سبب روشن نباشد و لذا بعضى از حكماء گفته‌اند شىء عجيب چيزى است كه علت و سببش مجهول باشد و از اين جهت است كه تعجب براى خدا معنا ندارد چون ذات مقدسش علام الغيوب و به تمام چيزهاى نهان و\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nآشكار آگاهست و گاهى هم به چيز تازه و بىسابقه گفته مىشود خداوند در قرآن ميفرمايد  أَ كانَ لِلنَّاسِ عَجَباً أَنْ أَوْحَيْنا  آيا چيزى تازه و بىسابقه‌اى است كه ما به اين مرد پاك ( رسول خدا ) وحى فرستاديم سورهء يونس 2 .\r\n كانُوا مِنْ آياتِنا عَجَباً  كهف 9 آيا تصور ميكنى داستان اصحاب كهف و رقيم از آيات تازه و بىسابقه است   إِنَّا سَمِعْنا قُرْآناً عَجَباً   سوره جن 1 ما قرآن و كتاب تازه‌اى شنيده‌ايم يعنى سابقهء چنين چيزى نداريم و از علت و سببش اطلاع نداريم و گاهى هم بطور كنايه و استعاره به چيزى كه خوشايند و خوشحال‌كننده باشد گفته مىشود مثلا ميگويند اعجبنى كذا يعنى فلان چيز خوشحال كرد مرا خداوند فرمود  وَ مِنَ النَّاسِ مَنْ يُعْجِبُكَ قَوْلُهُ  بقره 204 بعضى از مردم زبان چرب و شيرينى دارد كه تو را خوشايند است\r\nانّ لكلّ يقين\r\nيعنى هر فردى از يقين و يا هر نوعى از انواع يقين حقيقة\r\nفما حقيقة يقينك\r\nحقيقت و واقعيتى است و يقين تو از چه نوع يقينى است و يا به اين معنا كه هر يقينى علامت و نشانه‌اى دارد كه صحت واقعيت او را نشان ميدهد . براى يقين تو چه نشانه‌اى هست كه در پاسخ عرض كرد\r\nهو الّذى احزننى\r\nدر بارهء امور اخروى اندوهناكم كرده\r\nو اسهر ليلى\r\nاز جهت اندوه و غم آخرت و يا براى آماده شدن آنجا و يا از جهت عشق و علاقه بعبادت و مناجات با خدا شب مرا بيدار و بيخواب نموده\r\n( عجبا للمحبّ كيف ينام\r\n) كسى كه داراى عشق و محبت است اگر بخوابد جاى تعجب است و البته نسبت اسهر به لفظ ليل مجازى يعنى مرا بيخواب كرده در شب و همچنين\r\nأظمأ هواجرى\r\nمجاز عقلى است يعنى اين يقين مرا به تشنگى واداشته در شدت گرما براى روزهء تابستان و اينكه روزه در گرما را مخصوصا ذكر كرده چون او دشوارتر و فضيلت آن بيشتر است . در قاموس است هاجره وسط روز موقع ظهر و يا از ظهر تا عصر را گويند از اين جهت كه در اين وقت مردم در منازل خود آسايش ميكنند مثل اينكه از شدت گرما دور شده و مهاجرت كرده‌اند و گفته\r\nعزفت نفسى تعزف عزوفا\r\nيعنى زهد ورزيد و توجه قلبى خود را از دنيا برگرداند و بىميل شد .\r\nحتّى كأنّي انظر\r\nيعنى اين كمال يقين مرا به مرحلهء مشهود رسانيد و زفير آتش صداى افروختن آتش است در قاموس است زفر يزفر زفرا و زفيرا به معناى بيرون آمدن نفس است دنبال كشيدن نفس عميق و زفر النّار يعنى صداى افروختن آن به گوش رسيد .\r\nمسامع\r\nكه در حديث بود در قاموس است مسمع بر وزن منبر يعنى گوش مانند سامعه و مسامع جمع مسمع است . و گفته شده كه مسامع جمعى است بر خلاف قاعده مانند مشابه كه جمع شبه و ملامح كه جمع لمحهء است .\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nبعضى از ارباب تحقيق در توضيح و تشريح اين نورانيت و روشنگرى كه در اين حديث شريف آمده بيانى دارد كه اين روشنى و نورانيت در نتيجهء كمال ايمان و ازدياد يقين است كه دارنده‌اش را بمرحله‌اى مىرساند كه بر حقائق تمام امور حسى و عقلى مطلع ميسازد و تمام حجابها و پرده‌ها كنار ميرود و با معرفت عين اليقينى اشياء را آن طورى كه هستند و واقعيت دارند مىبيند بدون پيرايهء ترديد و شائبهء شك در نتيجه اطمينان قلب و آسايش و آرامش دل برايش بدست مىآيد و اين همان حكمت و دانش حقيقى و واقعى است كه هر كس به اين حكمت دست يابد خير كثير و نفع سرشارى نصيبش شده و به اين مرتبه اشاره كرده است امير مؤمنان عليه السّلام كه فرمود :\r\nهجم بهم العلم . . .\r\nعلم و اطلاع بحقائق امور سر تا پاى وجودشان را گرفته و بروح و جان يقين رسيده‌اند و آنچه در نظر مترفون و دنيا داران سخت و دشوار است پيش آنان نرم و سهل و آسان است و آنچه كه براى جهال و نادانان وحشتناك است آنان با او انس و الفت دارند و با بدنهائى كه روحشان بستگى با عالم بالا دارد با مردم و اهل دنيا معاشرت و مصاحب دارند مقصود حضرت از ( آنچه در نظر مترفون و دنيا داران دشوار است ) كنار گذاشتن شهوات و تمايلات حيوانى و بريدن ارتباط و علاقه‌هاى دنيوى و مراقبت داشتن بسكوت و خاموشى و شب‌زنده‌دارى و تحمل گرسنگى و خوددارى از امور بىفائده و سرگرميهاى بىهدف و امثال اينها البته اين حالات براى كسى سهل و آسان است كه از زرق و برق دنيا دل كنده باشد و به طرف عالم انوار اوج گرفته و تنها با خدا مانوس و از غير او گريزان و افكارش در يك چيز متمركز باشد و پيدايش اين كمالات از اين جهت است كه قلب آدمى استعداد دارد كه جنبهء ملكوتى و وجههء حقى تمام اشياء از لوح محفوظ كه حقائق و واقعيات و حوادث تا روز قيامت در آن بدست قضا ترسيم شده در چنين قلبى جلوه‌گر شود فقط موانعى كه از اين تجلى هست حجابهائى است كه وجود دارد مانند كمبودى و نقصان در ذات و جوهر وجودى و يا كدورت و تيره‌گى كه در اثر دنبال كردن شهوات و خواسته‌هاى حيوانى متراكم شده و يا انحرافى كه در سير و سلوك رخ داده و يا اعتقادات بىپايه كه از اثر تقليد و متابعت غير منطقى و حس خوش‌بينى بى مورد بوده و يا جهل و نادانى و تشخيص ندادن آن جهت و مسيرى كه بهدف اصيل و مطلوب انسانى مىرساند و به پاره‌اى از همين حجابها و موانع اشاره شده در حديث نبوى و گفتار پيغمبر صلّى اللَّه عليه و آله كه فرمود\r\nلو لا انّ الشّياطين يحومون على قلوب بنى آدم لنظروا الى ملكوت السّماء\r\n. اگر شياطين انسى و جنى دل آدمى را رها ميكردند و در اطراف قلب انسان با اين ابزار و دامهاى شهوات در گردش نبودند انسان بمقام و مرحله‌اى ميرسد كه حقائق و ملكوت آسمانها در قلبش جلوه‌گر شده و همه چيز را ميديد .\r\n\r\n","description":"","footnote":"","page_name":" 163 ","page_number":165},
  {"content":"\r\n\r\n18 - تفسير امام حسن عسكرى عليه السّلام قوله تعالى  ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ وَ مَا اللَّهُ بِغافِلٍ عَمَّا تَعْمَلُونَ  . سورهء بقره 74 دلهاى شما ديگر سخت و سفت شده مانند سنگ يا سخت‌تر از سنگ .\r\nچون پارهء از سنگها جوهاى آب از خود بيرون ميدهد و پارهء از آنها تكان خورد و شكافى بر ميدارد و آبى از آن خارج مىشود و قسمتى از سنگها از خوف و خشيت الهى جا كن شده و از بالاى كوه به پائين مىافتد و خدا هرگز از اعمال شما غفلت ندارد .\r\nامام عليه السّلام فرمود خدا كه ميفرمايد  ثُمَّ قَسَتْ قُلُوبُكُمْ  يعنى غلظت پيدا كرده و از خير و رحمت خشكيده دلهاى شما اى گروه يهود با اينكه آيات و معجزات روشن زمان موسى عليه السّلام و معجزاتى كه از رسول خدا صلّى اللَّه عليه و آله ديده‌ايد براى شما محسوس و معلوم شده و اين دلها مانند سنگ خشك و بىرطوبت و هيچ گونه اميدى بخير و نفعى از آنها نيست به اين ترتيب كه شما نه حق الهى را انجام ميدهيد و نه از گوشه و كنار اموال خود صدقه و خيراتى داريد و نه كرم وجود و سخاوتى از خود نشان ميدهيد و نه ميهمان‌نوازى ميكنيد و نه دست بيچاره و گرفتارى را ميگيريد و نه در معاشرت و معامله خوى انسانى را در نظر ميداريد .\r\n أَوْ أَشَدُّ قَسْوَةً  اين دلهاى يهود در قساوت و تيره‌گى و سختى مانند سنگ يا سخت از آن در اين جمله براى شنوندگان ابهام گوئى كرده و واضح و روشن مطلب را بيان نفرموده مانند كسى كه بگويد من گوشت و يا نان خوردم البته مقصودش اين نيست كه بگويد در نظرم نيست كه چه چيز خوردم ، بلكه منظور اينست كه طرف را از آنچه خورده آگاه نكند و ابهام گوئى كند گر چه خودش ميداند كه چه خورده است اين آيهء هم نظير اين است و معناى ( او ) بل نيست كه به معناى استدراك باشد بل اشدّ قسوة چون استدراك به معناى جبران غلط و اشتباه است و خداوند منزه از اين است كه در مقام خبر دادن اشتباه كند و بعدا تدارك نمايد چون ذات مقدسش عالم و آگاه است به آنچه بوده و آنچه خواهد بود و آنچه كه نيست كه اگر بنا شود وجود پيدا كند بچه ترتيبى خواهد بود ( به همه چيز كاملا آگاه است البته استدراك از بشر مخلوق ناقص اشكالى ندارد و نيز مقصود از او ( او ) و او نيست و  أَشَدُّ قَسْوَةً  دلهاى شما مانند سنگ است و سخت‌تر از آن چون در اين صورت جمله دوم جملهء اول را تكذيب مىكند زيرا در فراز اول فرمود دلهاى شما در قساوت و سختى مانند سنگ است نه سخت‌تر از آن و نه نرم‌تر و اگر در فراز دوم بگويد سخت‌تر از سنگ است از ميزان اول بايد دست برداشته باشد كه گفت سخت‌تر از سنگ نيست و اين چنين حرف زدن مانند گفتار كسى است كه بگويد مثلا از دل شما خير اندكى و نه خير و نفع زيادى تراوش نميكند\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nو روشن است كه اين رقم بيان صحيح نيست پس بنا بر اين بايد گفت كه خداوند متعال ابتداء ابهام گوئى كرده و سپس توضيح داده كه دلهاى آنها از سنگ سخت‌تر است ولى نه با كلمهء او اشد بلكه با اين تقسيم بندى كه از سنگها به عمل آورده  وَ إِنَّ مِنَ الْحِجارَةِ  . . .\r\nيعنى پس بنا بر اين دلهاى شما از سنگ سخت‌تر است چون پاره از آنها سرمايه بركات و خيرات است و نهرهاى آب از آن روان و منافع و خدماتى براى بشر دارد و بعضى از سنگ‌ها اگر جويها لبريز از آب ندارد لا اقل شكافى بر ميدارد و قطرات آبى از آن خارج مىشود گر چه به حد آن جويبارها نميرسد ولى اين دلها نه تنها منشأ خيرات و خدمات ارزنده نيستند ، بلكه روزنهء خير و اميدى از آنها ديده نميشود . سپس خداوند متعال فرمود  وَ إِنَّ مِنْها لَما يَهْبِطُ مِنْ خَشْيَةِ اللَّهِ  بعضى از سنگهاى هنگامى كه بنام خدا و نام اولياء خدا محمد و على و فاطمه و حسنين و خاندان پاكيزه‌شان صلوات اللَّه عليهم اجمعين سوگند داده شوند از اثر احساس و درك عظمت مقام آنان متزلزل شده و از بالاى كوه سقوط ميكنند اما در دل تاريك و قساوت بار شما از اين احساسات خبرى نيست و خداوند هم از كردار شما غافل نيست و عالم و آگاه است و مطابق عدل خويش شما را كيفر خواهد داد و كيفرش ظالمانه نيست . حساب دقيق و شديد و عذاب دردناك در انتظار شما است . و اين توصيفى كه خدا از دلهاى آنان در اين آيات نموده نظير توصيفى است كه در سورهء نساء 52 آمده است (  أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً  ) اگر بهره‌اى از قدرت و ثروت داشته باشند خردلى بمردم خير نميرسانند . و همچنين توصيفى كه از سنگها فرموده همانند بيانى است كه در سورهء حشر 21 دارد و  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  . اگر اين قرآن را بر كوه فرود آوريم خواهى ديد كه از احساس خوف و خشيت الهى فرو ميريزد و در فضا پراكنده ميگردد .\r\nو اين نكوهش و سركوبى خداوندى هم متوجه قوم يهود و گروه دشمنان اسلام هم - هست ولى طائفهء يهود چون عناد بيشترى داشتند از دو راه خطاكار بودند و از دو جهت با اسلام مخالفت ميكردند . شايد مقصود اين باشد كه هم راه لجاج و عناد و دشمنى علنى و هم از راه نفاق و دوروئى و اظهار اسلام به منظور كوبيدن اسلام و اين گونه توبيخ و نكوهش براى قوم يهود خيلى سنگين و گران آمد و لذا گروهى از بزرگان و زبان آوران آنها بر پيغمبر اسلام صلّى اللَّه عليه و آله شوريده و اعتراض نموده گفتند يا محمد صلّى اللَّه عليه و آله تو دارى از ما بدگوئى ميكنى و دلهاى ما را بر خلاف واقع و صفائى كه دارند و خدا هم خوب ميداند ، قساوت بار و سخت‌تر از سنگ ميدانى ما قوم يهود اهل خير هستيم و خدمات فراوانى را انجام ميدهيم و روزه ميگيريم صدقه ميپردازيم و با فقراء و مستمندان مواسات و برادرى مينمائيم . رسول\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nخدا صلّى اللَّه عليه و آله فرمود ملاك و ميزان خير و خوبى عمل پيكره و ظاهر آن نيست عملى كه فقط براى رضاى خدا باشد و بر طبق دستور برنامهء تعيين‌شدهء الهى انجام شود اين چنين عملى ارزش داشته و عمل خوب محسوب مىشود اما كارهائى كه براى رياء و ديدن مردم و به منظور سمعه و بازگو كردن مردم و به انگيزهء دشمنى با رسول خدا و فرستادهء خدا و اعمال كينه و عناد با او و براى كسب شرف و بزرگى و برترى بر او انجام گردد نه تنها خير و پسنديده نيست ، بلكه شر محض و وزر و و بال و بدبختى است كه عاملش را به بدترين وجه و دردناك‌ترين عذاب خداوند معذب ميفرمايد . يهود گفتند يا محمد صلّى اللَّه عليه و آله تو اين مطالب را ادعا ميكنى ما هم اين حرف‌ها را ميگوئيم اساسا ما با بذل مال در مبارزه با تو و رياست تو و هدف تو و در تفرقه افكنى در ميان ياوران و اصحابت كمال جديت و كوشش را ميكنيم كه اين عمل خود جهاد اكبر و وظيفهء بزرگى است كه در مقابل اجر عظيم و ثواب اخروى را بدست مىآوريم و حد اقل اينكه ما در اين ادعاها با تو مساوى و برابريم بنا بر اين چه فضيلت و امتيازى تو بر ما دارى ؟ پيغمبر صلّى اللَّه عليه و آله فرمود : اى برادران يهود البته در مقام حرف و ادعا ذى حق و بىحق و راستگو و دروغگو با هم متساويند ولى در مقام استدلال و براهين الهى است كه صفوف حق از باطل جدا گشته و چهرهء ياوه‌گوئى اهل باطل روشن و حقيقت اهل حق آشكار ميگردد و رسول خدا محمد صلّى اللَّه عليه و آله نميخواهد جهل و نادانى شما را غنيمت شمرده و شما را بدون منطق و برهان تسليم خود نمايد ولى با سلاح عقل و دليل منطقى كه قدرت دفاع آن را نداشته و نيروى خوددارى از لوازم و نتائجش را در خود نبينند بميدان بحث قدم مىنهد و اگر بدون پيشنهاد شما معجزه‌اى انتخاب نموده و بشما ارائه دهم ممكن است شك و ترديد كنيد و بگوئيد اين يك امر ظاهرى و شعبده‌اى معمولى و يا قرار و تبانى شده و واقعيتى ندارد ولى انتخاب و پيشنهاد معجزه از طرف شما باشد و من هم خواسته شما را انجام دهم . ديگر نميتوانيد بگوئيد اين هم شعبده و يا تبانى شده است و يا حيله و مقدمات نيرنگى به كار رفته است . اكنون هر چه پيشنهاد داريد بگوئيد كه اين پروردگار جهانيان است كه به من وعده فرموده ، هر چه شما بخواهيد انجام دهد تا عذر كافران و بهانه‌جويان شما بر طرف و حجت تمام شود و آگاهى و بصيرت مؤمنين از شما افزون گردد .\r\nيهود گفتند : اين حرف از طريق انصاف است اگر مطابق اين وعدهء منصفانه عمل نمائى و گر نه تو بايد اولين فردى باشى كه حرف خود را پس بگيرى و در زمرهء ابلهان مىباشى و بايد تسليم حكم توراة شوى چون عاجز و درمانده‌شده‌اى از تامين پيشنهاد ما و بطلان ادعاى بىپايه‌ات روشن گشته پيغمبر صلّى اللَّه عليه و آله فرمود : صدق و حقيقت است كه وضع شما را روشن مىكند نه اين تهديدهاى پوچ و بىاساس . هر چه خواهيد پيشنهاد كنيد تا\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nهر گونه بهانه قطع شده و جايى براى سؤال باقى نماند .\r\nگفتند يا محمد صلّى اللَّه عليه و آله تو پنداشته‌اى كه در دل ما تمايلى بدستگيرى از مستمندان و كمك بيچارگان و اقدامات مالى در راه جلوگيرى باطل و از بين بردن آن و يارى حق و زنده كردن آن نيست خلاصه در اين دلها از صفات انسانى خبرى نيست و اين سنگهاى سخت بمراتب از اين دلها نرم‌تر و در برابر فرمان خدا تسليم‌تر است . بفرمائيد اينك كوه‌ها در مقابل هست با هم ميرويم نزديك آنها و از آنها بخواهد كه صدق و حقانيت تو و كذب و دروغ ما را گواهى دهند اگر بنطق آمدند و با زبان فصيح ترا تصديق نمودند البته تو بر حقى و ما هم لزوما از تو متابعت نموده و تسليم ميشويم ولى اگر تو را تكذيب كردند و يا اينكه اصلا سكوت كرده و پاسخى ندادند بايد بدانى كه تو در ادعاى خود خطا رفته‌اى و از طريق هوى و هوس مسير لجاجت و عناد را در پيش دارى . پيغمبر فرمود اشكالى ندارد به طرف هر يك از اين كوه‌ها كه ميخواهيد برويم تا استشهاد نمايم و او هم بنفع من و زيان شما گواهى خواهد داد حركت كردند و سخت‌ترين صخره را انتخاب نموده گفتند اينك كوه و استشهاد كن .\r\nرسول خدا صلّى اللَّه عليه و آله متوجه آن كوه شده و فرمود اى كوه من تو را سوگند مىدهم بعظمت مقام محمد صلّى اللَّه عليه و آله و پاكان از خاندانش كه باحترام بردن نام آنها عرش بزرگ الهى كه تعداد زياد و بىشمارى از مخلوقات خداوند نيروى حركت دادن آن را نداشتند بر دوش حاملين عرش كه فقط هشت نفر از ملائكه هستند سبك و آسان گشت و قسم مىدهم تو را به حق محمد صلّى اللَّه عليه و آله و خاندان پاكش كه با بردن نام آنها خداوند توبهء آدم را پذيرفت و از خطايش درگذشت و بمقام و رتبهء اولش برگرداند و به حق محمد صلّى اللَّه عليه و آله و خاندان پاكش كه باحترام نام بردن آنها و توسل به آنان ادريس پيغمبر صلّى اللَّه عليه و آله بجايگاه بلند و مقام رفيع بهشتى ارتقاء يافت . كه گواهى دهى براى محمد ( در موضوع قساوت قلب يهود و تكذيب آنها قول رسول اللَّه را و عناد آنها با پيغمبر صلّى اللَّه عليه و آله به آن مطالبى كه خدا در تو وديعه نموده و به تو سپرده است كه او همان تصديق محمد و تكذيب يهود است يك مرتبه آن كوه سخت تكان خورده و متزلزل شد و آبى از او جريان پيدا كرد و با صداى رسا فرياد زد يا محمد صلّى اللَّه عليه و آله گواهى مىدهم كه تو رسول پروردگار جهانيانى و آقا و بزرگ تمام موجودات و آدميانى و گواهى مىدهم كه دلهاى اين يهود همان گونه كه توصيف نموده‌اى از سنگ سخت‌تر و كمترين خيرى در اين دلها نيست با اينكه گاهى پاره از سنگ‌ها با انفجار شديد سيل آسا آبى را كه منشأ خيرات و بركات است از خود بيرون ميدهند و گواهى مىدهم كه اين قوم يهود نسبت‌هاى دروغ به تو ميدهند و تو را مورد تهمت قرار داده و\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nبر خداى جهان افتراء مىبندند . اقول تتمهء اين داستان در باب معجزات پيغمبر اسلام صلّى اللَّه عليه و آله گذشت ( ج 17 ص 336 ) .\r\nقوله تعالى  أَ فَتَطْمَعُونَ أَنْ يُؤْمِنُوا لَكُمْ  . . . سورهء بقره 75 ) البته اين آيه در همان تتمهء داستان ذكر شده است . امام فرمود چون رسول خدا صلّى اللَّه عليه و آله با آوردن اين معجزه بر يهود غلبه كرد و با دلائل روشن هر گونه عذر و بهانه‌اى كه داشتند قطع كرد و آنها را در برابر حجت و منطق خود عاجز نمود و از هر رقم اشكال‌تراشى و مغلطه درماندند گفتند يا محمد ما ايمان آورديم كه تو همان رسول راهنما و راه يافته هستى و برادرت على بن ابى طالب وصى تو و ولى خدا است و با اين حرفها اظهار اسلام كردند ولى وقتى با يهوديان ديگر خلوت ميكردند به آنان ميگفتند كه ما با تظاهر به ايمان بهتر ميتوانيم كارشكنى كنيم و كوبيدن ما محمد و اصحابش را از اين راه آسانتر است زيرا آنها به خيال اين كه ما واقعا ايمان آورده و جزء آنها شده‌ايم اسرار داخلى و امور پنهانى خود را با ما در ميان ميگذارند و از ما چيزى را مخفى نمىنمايند و ما پس از دستيابى به آن اسرار دشمنان اسلام را مطلع ميسازيم در نتيجه دشمنان با كمك و پشتيبانى ما مسلمانان را در اوقات حساس و موقع سرگرمى و اشتغال و در زمانى كه مجهز نبوده و آماده دفاع نشده‌اند مورد حمله و يورش قرار داده و با اين طريق بهتر مىتوانند آنها را از پا درآورند . علاوه بر اين نقشه كاملا مراقب بودند كه مبادا يهوديانى كه معجزات رسول خدا را ديده و دلائلى كه مشاهده كرده بودند براى مردم بازگو كنند و جدا آنها را از اين كار باز ميداشتند .\r\nو خداوند هم پيغمبرش را از سوء نيت آنان و دخالت زيانبارشان و باز داشتن آنها از اخبار و آگاه كردن مردم به معجزات و دلائل روشن و براهين استوار آن حضرت هشدار داده و مطلع ساخت و فرمود  أَ فَتَطْمَعُونَ  اى پيغمبر عزيز آيا تو و يارانت انتظار داريد  أَنْ يُؤْمِنُوا لَكُمْ  كه اين قوم يهود با اين معجزات كه در برابرش عاجز و مغلوب گشتند و با اين دلائل روشن كه غلبه و حقانيت شما را آشكار كرد بشما ايمان آورند و واقعا از عمق دل شما را تصديق كنند و در مجالسى كه با شياطين همكيش خود مىنشينند حالات شما و حقانيت شما را بازگو نمايند  وَ قَدْ كانَ فَرِيقٌ مِنْهُمْ  با اينكه عده‌اى از همين يهود و بنى اسرائيل بودند  يَسْمَعُونَ كَلامَ اللَّهِ  كه در دامنه كوه طور كلام خدا و دستورات او را مى - شنيدند  ثُمَّ يُحَرِّفُونَهُ  ولى موقع بيان كردن و ابلاغ آن مطالب به ديگران دست به تحريف زده و آن حقائق را وارونه و عوضى براى مردم مىگفتند  مِنْ بَعْدِ ما عَقَلُوهُ  با اينكه خود خوب فهميده بودند  وَ هُمْ يَعْلَمُونَ  و آنها خود ميدانستند كه دروغ ميگويند .\r\nباز هم خداوند آن نقشه و نفاق ديگرشان را آفتابى كرد و فرمود  وَ إِذا لَقُوا الَّذِينَ \r\n\r\n","description":"","footnote":"","page_name":" 168 ","page_number":170},
  {"content":"\r\n\r\n آمَنُوا  چون با سلمان و مقداد و ابا ذر و عمار . . . برخورد ميكردند  قالُوا آمَنَّا  ميگفتند ما هم مانند شما ايمان به نبوت محمد صلّى اللَّه عليه و آله و امامت برادرش على عليه السّلام داريم و ايمان داريم كه على عليه السّلام برادر پيغمبر و وزير و پشتيبان او و خليفه او بر امت و وفاكننده به وعده‌هاى پيغمبر و اداكننده ديون پيغمبر و قيام‌كننده و متحمل رنج و زحمت اداره امت و قيم و سرپرست مردم است كه اگر برهبرى او عملا گردن نهند امت را از شمول سخط و غضب الهى مصون ميدارد و در شاهراه سعادت و خوشبختى رهبرى ميفرمايد و ايمان داريم كه خلفاء بر حق او ائمه بعد از على عليه السّلام ستارگان درخشان و ماه‌هاى تابان و خورشيدهاى فروزان هستند و دوستان آنها دوست خدا و دشمنانشان دشمن خدا ميباشند و حتى بعضى از يهود ميگفتند گواهى ميدهيم كه محمد داراى معجزات و آورنده دلائل واضح و روشن است . و دنباله داستان را ( در تفسير امام ) ادامه داده همانطور كه در فصول و ابواب معجزات رسول خدا صلّى اللَّه عليه و آله و در باب جنگ بدر ذكر شده .\r\nو چون اين يهوديان منافق با يهود ديگر ملاقات مينمودند از اينها معترضانه سؤال ميشد كه چه گرديد ؟ رفتيد مسلمانان را از حقائقى كه (  بِما فَتَحَ اللَّهُ عَلَيْكُمْ  ) خدا علمش را در اختيار شما قرار داده و از دلائل و شواهدى كه بر صدق نبوت محمد صلّى اللَّه عليه و آله و امامت برادرش على بن ابى طالب بهترين گواه است خبر داديد  لِيُحَاجُّوكُمْ بِهِ عِنْدَ رَبِّكُمْ  تا در نتيجه شما را بحسب برهان و منطق و واقع مغلوب و محكوم نمايند و استيضاح نموده و بگويند شما كه اين مطالب را فهميده و ديده‌ايد چرا ايمان نياورده و تسليم اين حقائق نميشويد و خيال ميكردند كه اگر اين مطالب را در اختيار مسلمين نگذارند ديگر پيغمبر دليلى بر حقانيت خود و محكوم كردن آنان ندارد و لذا خداوند متعال فرمود  أَ فَلا تَعْقِلُونَ  آيا نمىفهمند . اين دلائل و مطالبى كه اثبات حقانيت و نبوت محمد صلّى اللَّه عليه و آله را مينمايد و بعضى از يهودى براى مسلمين بازگو ميكنند اين حقائق را خود مسلمانان ميدانند گر چه آنها اظهار نكنند  أَ وَ لا يَعْلَمُونَ  آن دسته از يهود كه بدسته ديگر از خودشان اعتراض ميكنند ( كه چرا مسلمانان را از اين مطالب آگاه مينمائيد ) اين مقدار از درك و شعور را ندارند  أَنَّ اللَّهَ يَعْلَمُ ما يُسِرُّونَ  كه خدا كينه و دشمنى نهفته آنان و نقشه نفاق آميز سرى آنان را ميداند  وَ ما يُعْلِنُونَ  كه تظاهر به ايمان ميكنند كه به خيال خودشان از اين راه صدمه بيشترى به پيغمبر و يارانش بزنند و با اظهار اسلام با مسلمين رابطه بيشترى پيدا كرده و بر اسرار داخلى مسلمانان آگاهى پيدا نموده و آنها را در اختيار دشمنان دين قرار دهند . خداى محمد صلّى اللَّه عليه و آله از تمام اين دسيسه‌ها كمال آگاهى را دارد . خداوند هم در مقابل نقشه شوم آنان تماميت و تكميل كار پيغمبرش را و رسيدن بهدف مقدس او را خود\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nمتكفل شد و با نصرت و حمايت خويش از رسول گرامى نقشه نفاق آنان را نقش بر آب نمود و نبى اكرم را از زيان و ضرر آنها مصون و محفوظ داشت .\r\nدنباله آيات .  وَ مِنْهُمْ أُمِّيُّونَ . . .  امام در تفسير اين آيات فرمود : سپس خداوند به پيغمبرش خطاب فرمود گروهى از اين يهود امّى و بىسوادند بطورى كه قدرت بر خواندن و نوشتن ندارند درست مانند حالت اوليه‌اى كه از مادر متولد شده‌اند و همان حالت مادر زائى را دارند ( امّى )  لا يَعْلَمُونَ الْكِتابَ إِلَّا أَمانِيَّ  كوچكترين اطلاعى از كتاب آسمانى و مطالب تورات ندارند و اساسا فرقى ميان كتابى كه از آسمان و از طرف خدا نازل گشته و نوشته‌هائى كه باسم توراة بخورد اينها ميدهند نمىگذارند و اين بدبخت‌ها نيروى تميز بين حق و باطل را ندارند . فقط گوش به دهان اخبار و رؤساى خود هستند  وَ إِنْ هُمْ إِلَّا يَظُنُّونَ  و مسير حركت آنها روى تخمين و گمان است هيچ گونه استقلال فكرى نداشته و از رهبران باطل و غرض ورز كه دانسته نبوت روشن پيغمبر صلّى اللَّه عليه و آله و امامت على عليه السّلام را تكذيب و انكار ميكنند كوركورانه از آنها تبعيت و پيروى مينمايند با اينكه سوابق خيانت آنها را ميدانند و به حكم عقل چنين تقليدى حرام و غير مجاز است سپس خداوند متعال فرمود  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ  امام فرمود : خداوند در باره آن دسته از يهود كه مطالبى را در باره صفات و نشانه‌هاى رسول خدا بدروغ تنظيم كرده و بعنوان كتاب آسمانى مىنوشتند اوصافى كه بر خلاف و ضد علائم پيغمبر بود . و به آن بىسوادها و بيچاره‌ها مىگفتند كه اين علائم صفت و نشانه‌هاى آن پيغمبر موعود است كه در آخر الزمان مبعوث مىشود مانند اينكه او داراى قامت بلند و جثه و شكم بزرگ و موى سرخ است و محمد اين صفات را ندارد و آن پيغمبر بر حق پس از 500 سال ديگر خواهد آمد . و مقصود آنان از تحريف حقائق ابقاء رياست خود بر آن بيچاره‌ها و از دست ندادن عوائد و منافع مادى و وجوهى كه بدست آنها ميرسيد و خوددارى از تسليم شدن به پيغمبر و خدمت كردن به آن حضرت و اهل بيتش عليهم السّلام بود خداوند متعال فرمود  فَوَيْلٌ لَهُمْ مِمَّا كَتَبَتْ أَيْدِيهِمْ  عذاب شديد و دردناكى در بدترين جايگاه دوزخ در انظار آنها است از جهت همين تحريف و بيان اوصافى براى پيغمبر آخر الزمان عليه السّلام بر خلاف اوصاف واقعى محمد و على عليه السّلام كه در كتب آسمانى آنها بود  وَ وَيْلٌ لَهُمْ مِمَّا يَكْسِبُونَ  و باز عذاب شديد براى آنها هست از جهت كسب اموال و گرفتن وجوه كه در صورت كافر ماندن آن ضعفاء و بيچارگان و انكار امامت على بن ابى طالب ميتوانستند بدست بياورند .\r\n وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً  . . . امام عليه السّلام فرمود : خداوند متعال گفتار يهود متعصب را كه تظاهر به ايمان ميكنند و نفاق خود را مستور ميدارند و نقشه زيان و\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nكوبيدن رسول خدا صلّى اللَّه عليه و آله طرح مينمايند . نقل ميفرمايد كه آنها ميگويند خداوند ما را عذاب نميكند مگر چند روز كوتاه مدت چون طائفه يهود با بعضى از مسلمين خويشاوندى سببى داشتند و آنها كاملا مىفهميدند كه اين يهوديان منافق هستند و در واقع به همان حال كفر خود باقى هستند ولى از نظر مراعات خويشاوندى كفر درونى آنان را مكتوم ميداشتند اما از طرف ديگر همان بستگان يهود خود را مورد اعتراض قرار ميدادند و به آنها ميگفتند شما كه خود حقانيت اسلام را طبق بيان و اعتراف خودتان ميدانيد چرا اين نفاق را كه موجب سخط و عذاب الهى است پيشه خود قرار داده‌ايد آنها در مقام پاسخ ميگفتند . ما فقط به ميزان همين چند روز كوتاه كه با گناه و نفاق سپرى ميكنيم معذب ميشويم سپس از عذاب نجات پيدا كرده و از نعمت‌هاى بهشتى براى ابد بهره‌مند ميشويم بنا بر اين وجهى ندارد كه ما خود را در تحت فرمان محمد صلّى اللَّه عليه و آله قرار داده و ناراحتى و ذلت را تحمل كنيم براى جلوگيرى از عذابى كه به مقدار مدت ارتكاب گناه است و اين مدت هم چند روزى بيش نيست و به زودى سپرى شده و منقضى خواهد شد و در نتيجه حريت و آزادى از تحت سيطره و خدمتگزارى محمد و استفاده از لذائذ دنيوى را بدست آورده‌ايم و اگر در آن جهان هم عذابى متوجه ما گردد اشكالى ندارد چون عذاب كوتاه مدتى است و طولى نميكشد كه مبدل به نعمت مىشود .\r\nخداوند برسول گراميش خطاب ميفرمايد :  قُلْ أَتَّخَذْتُمْ عِنْدَ اللَّهِ عَهْداً  بگو به آنان اين مطالب خلاف واقع كه ميگوئيد عذاب ما در مقابل تسليم نشدن به محمد صلّى اللَّه عليه و آله و نپذيرفتن آيات كه مربوط به پيغمبر و على و اوصياء ديگر است عذابى است كوتاه و منقطع .\r\nو اين ادعاها روى پايه پيمانى است كه با خدا داريد كه قطعا چنين نيست ، بلكه عذاب عذاب دائمى و بىپايان است . بنا بر اين به خود آئيد و اين اندازه دنبال گناه نرويد و جرات كفر و انكار رسول و وصى رسول را به خود راه ندهيد كه اين بزرگان براى سرپرستى و رعايت حال امت برگزيده شده‌اند كه مانند پدر دلسوز و مهربان نسبت به فرزندش و خدمت نمودن سرپرست مهربان به زير دستش  فَلَنْ يُخْلِفَ اللَّهُ عَهْدَهُ  پس بنا بر اين پيمان ادعائى شما اساسا بايد مصونيتى از عذاب داشته باشيد !  أَمْ تَقُولُونَ عَلَى اللَّهِ ما لا تَعْلَمُونَ  بلكه شما بعنوان افتراء بر خدا مطالبى را از روى جهل و عناد به خدا نسبت ميدهيد و بالاخره ادعاى شما در هر يك از اين دو احتمال دروغ محض و بىپايه و اساس است .\r\nتوضيح در تفسير كلمه  قَسَتْ قُلُوبُكُمْ  كلمه عست استعمال شده بود كه به معناى خشك و سخت شدن است و جمله\r\n( الصّدق بينى و بينكم )\r\nكه در اين روايت بود به اين معنا است كه ما و شما بوعده و وعيد نبايد اكتفاء كنيم و صدق و درستى عمل ميان ما و شما حاكم\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nاست و در بعضى از نسخه‌ها\r\nينبئ عنكم\r\nاست يعنى صدق و صحت در ميدان عمل است كه حقائق و ياوه‌ها را آشكار مينمايد كه اين عبارت بهتر و صاف‌تر است .\r\n19 - تفسير امام  وَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ  . . . سوره بقره 87 امام عليه السّلام فرمود خداوند متعال در مقام توبيخ و نكوهش همين يهود كه پيغمبر اسلام صلّى اللَّه عليه و آله آن معجزات را در دامنه كوه‌ها براى آنها آورد فرموده ما توراة را كه متضمن دستورات ما و مشتمل بر فضائل محمد و خاندانش و امامت على و فرزندانش عليه السّلام و شرافت مسلمين و رذالت و بدى مخالفين اسلام بود . به موسى عليه السّلام داديم  وَ آتَيْنا عِيسَى ابْنَ مَرْيَمَ الْبَيِّناتِ  و معجزات گوناگون از قبيل زنده كردن مردگان و شفا يافتن مريضان و نابينايان و مبروصان و اخبار از غيب و آنچه ميخورند و در خانه ذخيره ميكنند  وَ أَيَّدْناهُ بِرُوحِ الْقُدُسِ  و بوسيله جبرئيل ياريش نموديم آن زمان كه دشمنان در مقام كشتن مسيح عليه السّلام بودند كه او را از منزل و خانه خود به طرف آسمان بالا برد و دشمن عيسى را به شكل عيسى در نظر مردم جلوه داد كه گفتند اين عيسى است و او را بجاى عيسى كشتند .\r\n20 - تفسير امام قوله عزّ و جلّ  وَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ فَقَلِيلًا ما يُؤْمِنُونَ  سوره بقره 88 امام عليه السّلام فرمود قالوا يعنى همان يهوديانى كه پيغمبر صلّى اللَّه عليه و آله معجزات گذشته را كه در تفسير آيه  فَهِيَ كَالْحِجارَةِ  به آنها ارائه داد . گفتند قلوبنا غلف دلهاى ما ظرف علوم و دانش است كه بعلوم زيادى محيط و مشتمل است و با اين وصف نه در كتب آسمانى و نه از زيان پيامبران فضيلت و عظمت مقامى براى تو ( اى محمد صلّى اللَّه عليه و آله ) نديده و نشنيده‌ايم . خداوند در مقام رد بر آنها فرمود . نه چنين است كه دلهاى آنان ظرف علوم باشد ، بلكه به كيفر عناد و كفرشان خداوند آنها را از خير و سعادت محروم و دور ساخته در نتيجه ايمانشان اندك است و به قسمتى از حقائق ايمان مىآورند و بقسمتى كفر ميورزند چون وقتى رسالت پيغمبر صلّى اللَّه عليه و آله و سخنان آن حضرت را تصديق نكردند ( كه اين خود پاره از مطالب توراة است ) لازمه‌اش تكذيب حقائق فراوان است و اندكى از آن حقائق مورد قبول و تصديق آنها خواهد بود و اگر لفظ غلف با سكون لام قرائت شود معنايش چنين مىشود كه دلهاى در پوشش و غلاف قرار گرفته كه مطالب و سخنان تو را نمىفهميم همچنان كه در آيه ديگرى هست  وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ  سوره فصلت 5 و گفتند دلهاى از اين حرفها كه ما را دعوت به آن ميكنى در پوشش است و در گوش ما سنگينى خاصى هست و بين ما و تو پرده و حجابى آويخته است و البته هر دو قرائت صحيح و حق است چون اين قوم يهود هم اين حرف و هم ادعاى ياوه و باطل اولى را مىگفتند .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nسپس رسول خدا صلّى اللَّه عليه و آله به آن گروه يهود فرمود : چرا راه عناد و دشمنى با رسول پروردگار را گرفته و از اعتراف به گناه و انحراف خود كه نتيجه جهل و نادانى است اباء و امتناع ميورزيد . فكر ميكنيد خداوند كسى را بجرم چنين گناهانى مواخذه و عذاب نميكند ؟\r\nقطعا اشتباه كرده و دروغ ميگوئيد ، بلكه خداوند عذابش را از اين چنين معاندان هرگز بر نميدارد . اين آدم ابو البشر عليه السّلام است كه فقط از راه توبه و بازگشت به خدا مغفرت و بخشش خدا را به خود جلب نمود ولى شما با بقاء بر عناد و دشمنى با حق توقع آمرزش داريد .\r\nتوضيح : مرحوم طبرسى فرموده قرائت مشهور و معروف در لفظ غلف ساكن خواندن لام او است و بطور شاذّ و نادر بعضى هم بضم لام غلف قرائت نموده‌اند بنا بر قرائت اول غلف جمع اغلف است به معناى پوشيده و مستور كه شمشير را در حالى كه در غلاف اغلف گويند يعنى دلهاى ما پوشيده و مستور است و اين مطالب را نمىفهميم . و بنا بر قرائت دوم غلف جمع غلاف است و معنايش اين است كه دلهاى ظرف علم و دانش است . اگر اين مطالب و سخنان تو بر پايه منطق و علم بود حتما ما مىفهميديم و قبول داشتيم .\r\n21 - قرب الاسناد . . . بزنطى از حضرت رضا عليه السّلام نقل كرده كه فرمود : ايمان يك درجه از اسلام بالاتر و تقوى يك درجه برتر از ايمان و يقين درجه‌اش برتر از ايمان است و در ميان مردم چيزى كمتر از يقين تقسيم نشده ( حالت يقين در مردم بسيار نادر و كم است ) .\r\n22 - مجالس سفيد و امالى شيخ طوسى . . . حضرت صادق عليه السّلام فرمود : يكى از آثار يقين اين است با عملى كه موجب خشم خدا است رضايت و خشنودى مردم را به خود جلب نكنى و اگر از روى حكمت و مصلحت خدا چيزى را به تو نداده ديگران را ملامت و توبيخ ننمائى كه حرص و ولع موجب رزق و توسعه در زندگى نخواهد شد و بىتفاوت بودن و نخواستن علت نرسيدن روزى نميشود ( بالاخره همين مقدار كه انجام وظيفه نمائى روزى تو زياد باشد يا كم خواهد رسيد ) و اگر كسى بخواهد از روزى خود فرار كند نظير گريختن از مرگ بطور قطع روزى او خواهد رسيد همچنان كه مرگش قطعا ميرسد گر چه از او فرار كند .\r\n23 - توحيد صدوق . . . ابو حيان يتيمى از پدرش نقل نموده كه او همراه على عليه السّلام بود در جنگ صفين . بعد از واقعه گفت . در همان زمانى كه على عليه السّلام مشغول تنظيم سپاه خود بود : معاويه در حالى كه سوار بر اسب مخصوص خود كه از هر جهت تحت فرمان او بود متوجه به طرف على عليه السّلام شد و حضرت هم بر اسب مخصوص رسول خدا صلّى اللَّه عليه و آله بنام مرتجز و شمشير پيغمبر در دست و ذو الفقار را بر خود آويخته و بر كمر بسته بود .\r\nيكى از ياران حضرت عرض كرد يا امير المؤمنين مراقب باش كه ميترسيم اين ملعون\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nنابكار حمله ناگهانى بشما نمايد فرمود گر چه اينكه گفتى صحيح است اين نامرد بدين خيانت مىكند و بدترين ستمكاران است و از تمام افرادى كه با ائمه و رهبران به حق مخالف مينمايد ملعون‌تر است ولى در عين حال اجل مقدر انسان نگهدار انسان است . هر شخصى همراهش ملائكه نگهبان هست كه او را از افتادن در چاه و خراب شدن ديوار بر او و يا رسيدن هر رقم حادثه بد نگهدارى ميكنند اما زمانى كه اجلش فرا رسد او را رها كرده و بدست حوادث مىپرسند . من هم همين طور وقتى اجلم فرا رسد بدترين افراد اين امت حركت كرده و اين محاسن را از خون سرم رنگين خواهد كرد و با دست شريف به محاسن و سر خود اشاره فرمود . پيمانى است محكم و وعده‌اى است بدون دروغ .\r\n24 - امالى صدوق . . . فاطمه دختر امام حسين از پدرش عليه السّلام نقل نموده كه رسول خدا صلّى اللَّه عليه و آله فرمود امت اسلام در اول كار و دوره نخستين از جهت داشتن صفت زهد و بىاعتنائى به دنيا و صفت يقين صلاح و لياقت بدست آورده و موفق باصلاح خود مىشود ولى در آخرين دوره از لحاظ بخل و امساك از بذل مال و آرزوهاى دور و دراز بفناء و نابودى محكوم مىشود .\r\n25 - امالى صدوق رسول خدا صلّى اللَّه عليه و آله فرمود : بهترين و با ارزش‌ترين چيزى كه در دل انسان راه مييابد يقين است .\r\n26 - . . . حضرت صادق عليه السّلام فرمود پنج چيز است كه در ميان بندگان خيلى كم يافت مىشود و كمتر از آنها چيزى تقسيم نشده است . حالت يقين و قناعت - صبر و استقامت - سپاسگزارى از نعمت - و آنچه كه تكميل‌كننده اين چهار است كه عقل باشد .\r\n27 - معانى الاخبار . . . پيغمبر صلّى اللَّه عليه و آله فرمود : به جبرئيل گفتم تفسير يقين چيست ؟\r\nگفت : مؤمن كارهايش را فقط براى خدا انجام ميدهد و بطورى عمل مىكند مانند اين كه خدا را دارد مىبيند چون اگر او خدا را با چشم خود نمىبيند خدا كه قطعا او را مىبيند و علم يقينى داشته باشد كه آنچه برايش پيش مىآيد و به او ميرسد محال است كه به او نرسد و آنچه به او نرسيده ممكن نيست براى او پيش آيد و به او برسد تا آخر حديث .\r\n28 - . . . هشام بن سالم گويد : شنيدم از حضرت صادق عليه السّلام كه به حمران بن اعين ميفرمود : اى حمران هميشه به افرادى كه پائين‌تر و تهيدست‌تر از تو هستند نظر كن و هيچ گاه به كسانى كه در ثروت و قدرت بالاتر از تو هستند نگاه نكن و خود را با آنها سنجش مكن كه اين روش نيك تو را به آنچه كه قسمت تو شده قانع‌تر ساخته و از زندگى خويش راضى و خشنود ميشوى و عنايت بيشتر و نعمت زيادترى را از طرف خدا به خود جلب\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nمينمائى . و متوجه باش عمل اندكى كه هميشه انجام دهى و توام با حالت يقين باشد .\r\nارزشش از عمل زيادى كه همراه يقين نباشد بهتر و بيشتر است . و نيز بدان بهترين نشانه پرهيزكارى دورى از گناهان و محرمات است و خوددارى از غيبت و آزار مؤمنين است و زندگى گوارا و خوش در گرو خوش خلقى است و بهترين سرمايه زندگى قانع شدن به مقدار احتياج و كفايت مختصر است و زيان بارترين جهل و نادانى حالت عجب و خود پسندى است .\r\n29 - كتاب محاسن . . . حضرت صادق عليه السّلام فرمود : رسول خدا صلّى اللَّه عليه و آله روزى حارثه بن مالك را ديد . فرمود حالت چگونه است اى حارث ؟ عرض كرد داراى ايمان حقيقى هستم حضرت فرمود : هر چيزى حقيقت و نشانه‌اى دارد اثر و نشانه يقين تو چيست ؟\r\nعرض كرد دلم از دنيا كنده و به آن بىميل است و شبهايم به بيدارى و روزهاى گرم با گرسنگى و روزه‌دارى سپرى مىشود . و گويا مىبينيم عرش پروردگار را كه براى حساب و بررسى اعمال آماده شده و گويا مىبينم بهشتيان را كه بديدار يك ديگر ميروند و ضجه و ناله دوزخيان در آتش در گوشم منعكس است منعكس است رسول خدا صلّى اللَّه عليه و آله فرمود . بنده‌اى است كه دلش با تابش نور ايمان روشن گشته . اين حالت ارزنده را درست مراقب باش . عرض كرد يا رسول اللَّه صلّى اللَّه عليه و آله دعا كن خداوند نعمت شهادت را به من عنايت فرمايد . رسول خدا صلّى اللَّه عليه و آله گفت خدايا نعمت شهادت را روزى حارثه فرما چند روزى طول نكشيد كه رسول خدا صلّى اللَّه عليه و آله گروهى به جنگ اعزام نمود كه حارثه همراه آنان بود هفت يا هشت نفر شهيد شده بود كه حارثه نهمى آنها بود .\r\n30 - محاسن . . . اسحق بن عمار گويد شنيدم از حضرت صادق عليه السّلام كه فرمود :\r\nرسول خدا صلّى اللَّه عليه و آله پس از اداء نماز صبح جوانى را از انصار در مسجد مشاهده نمود كه از بيخوابى سرش بىاختيار پائين مىآيد چهره زرد و بدن لاغر و ضعيف او از شب زنده دارى حكايت ميكرد و چشمانش در كاسه سرش فرو رفته و گود شده . حضرت فرمود : فلانى حالت چگونه است ؟ عرض كرد ( به حمد اللَّه ) داراى حالت يقينم .\r\nحضرت از اين گفتار تعجب كرد ( چون صفت يقين بسيار نادر و كم است ) و يا خوشحال و مسرور شد . و فرمود هر چيزى اثر و نشانه‌اى دارد اثر و حقيقت يقين تو چيست ؟\r\nعرض كرد همين يقين است كه مرا در حزن و اندوه قرار داده و شبهاى مرا بيدار و در روزهاى گرم به گرسنگى و روزه واداشته است و در نتيجه آن دنيا و تمام تعلقات دنيوى در نظر من ناچيز و بىارزش شده گويا من دارم عرش پروردگار را مىبينم كه براى حساب و بررسى اعمال نصب شده و مردم براى حساب همگى جمع گشته و من هم در ميان آنان\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nهستم و گويا اهل بهشت در نعمت بهشتى مىبينم در حالى كه بر تختهاى بهشتى برقرار و به بالشها تكيه داده و با يك ديگر در انس و الفت هستند و از طرف ديگر گويا دوزخيان را با ضجه و فرياد در عذاب الهى مشاهده مينمايم و گويا صداى غرش شعله آتش الان در اعماق گوش من است . رسول خدا صلّى اللَّه عليه و آله پس از مشاهده اين حالت و شنيدن اين مطالب به اصحابش فرمود : اين جوان بنده‌اى است كه خدا دلش را بنور ايمان روشن ساخته و بعد به خود آن جوان فرمود مراقب و نگهدار اين حالت خود باش . جوان گفت يا رسول اللَّه دعا كن كه خدا شهادت در ركاب تو را نصيبم فرمايد حضرت هم اين دعا را در حق او نمود طولى نكشيد كه در يكى از جنگهاى پيغمبر صلّى اللَّه عليه و آله شركت نمود و پس از نه نفر شهيد گشت كه او شهيد دهم بود .\r\n31 - محاسن . . . حضرت صادق عليه السّلام در تفسير اين آيه شريفه  لَوْ تَعْلَمُونَ عِلْمَ الْيَقِينِ  سوره تكاثر فرمود يعنى اگر بطور معاينه و مشاهده ببينيد .\r\n32 - . . . حضرت صادق عليه السّلام فرمود : رسول خدا صلّى اللَّه عليه و آله فرموده حالت يقين براى بىنيازى انسان بس است و عبادت هم براى اشتغال وقت كافى است در كتاب تمحيص همچنين نقل شده است : 33 - محاسن . . . امير مؤمنان عليه السّلام در ضمن سخنرانى خود فرمود : اى مردم . از خداوند صفت يقين را مسألت نمائيد و بسلامت و عافيت بيش از هر چيز ارزش نهيد كه مهم‌ترين نعمتها سلامتى است و بهترين حالتى كه در دل ثابت و پايدار ميماند يقين است و زيانكار كسى است كه از ناحيه دين زيان ديده باشد حالت و حالت يقين است كه انسان بايد غبطه او را داشته و آرزوى رسيدن به او را داشته باشد . حضرت سجاد عليه السّلام پس از نماز مغرب تعقيب طولانى داشت و مىنشست و از خدا نعمت يقين را درخواست ميكرد و نيز در تمحيص هم همين طور نقل كرده تا آن جمله كه فرمود : مور و غبطه و آرزو كسى است كه يقينش نيكو باشد .\r\n34 - محاسن . . . صفوان گويد از حضرت رضا عليه السّلام در تفسير اين آيه كه خداوند بابراهيم خليل ميفرمايد  أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  سوره بقره 260 هنگامى كه ابراهيم از خداوند تقاضاى زنده كردن مرده را نمود خداوند از ابراهيم سؤال كرد كه مگر ايمان به اين مطلب ندارى عرض كرد چرا ايمان به قدرت تو دارم ولى اين تقاضا براى رويت و ديدن مرده زنده شدن است تا در نتيجه اطمينان و آرامش دل برايم حاصل شود . صفوان گفت آيا در دل ابراهيم شكى بود ؟ فرمود نه قطعا ابراهيم داراى يقين بود ولى مقصودش اين بود كه با مشاهده و ديدن مطلب درجه بالاتر يقين و عين اليقين را بدست آورد .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n35 - محاسن . . . حضرت صادق عليه السّلام در تفسير اين آيه شريفه  الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ  . سوره مؤمنون 60 فرمود وظائف دينى و اعمال خود را انجام ميدهند و يقين دارند كه پاداش اعمال خود را خواهند يافت و عثمان بن عيسى از سماعه از ابى بصير از آن حضرت نقل كرده كه فرمود : با علم باينكه به زودى پاداش خود را خواهند ديد عمل ميكنند .\r\n36 - محاسن . . . حضرت صادق عليه السّلام فرمود : عربى خدمت پيغمبر صلّى اللَّه عليه و آله آمد عرضه داشت يا رسول اللَّه بيعت مرا بر اسلام بپذير فرمود : مىپذيرم در صورتى كه پدرت را بقتل برسانى . مرد عرب با شنيدن اين حرف دست خود را از بيعت كردن با پيغمبر صلّى اللَّه عليه و آله پس كشيد و حضرت با مردم مشغول صحبت شد باز مرد عرب پيشنهاد بيعت كرد . حضرت عين جواب اول را داد فرمود مىپذيرم به شرط آنكه پدرت را بكشى . عرض كرد چشم اشكالى ندارد . حضرت با او بيعت نمود سپس فرمود اكنون كاملا روشن شد كه تو رابطه دوستيت را از خدا و رسول خدا و مؤمنين قطع كرده‌اى . البته من تو را وادار بعقوق والدين نميكنم و دستور قتل پدرت را نمىدهم ولى با آنها در اين جهان نيك رفتارى كن .\r\n37 - محاسن . . . حضرت باقر عليه السّلام فرمود : گروهى از اعراب پس از آنكه اسلام را اختيار كردند خدمت رسول خدا صلّى اللَّه عليه و آله شرفياب شدند سؤال كردند آيا پس از اسلام آوردن گناهان زمان جاهليت مورد مواخذه قرار ميگيرد يا بخشوده است ؟ حضرت فرمود كسى كه اسلامش نيكو باشد و ايمانش بر پايه يقين صحيح باشد خداوند او را به گناهان زمان جاهليت و قبل از اسلامش مواخذه نمىفرمايد ولى كسى كه اسلام او سخيف و بىاساس باشد و ايمانش بر پايه صحيح يقين استوار نباشد نه تنها گناهان قبل از اسلام كيفر مىشود ، بلكه به گناهان بعدى هم مواخذه ميگردد .\r\n38 - محاسن . . . عبد اللَّه بن سنان ميگويد شنيدم از حضرت صادق عليه السّلام كه ميفرمود جايگاه ايمان دل است و يقين هم ممكن است راهى پيدا كند .\r\n39 - محاسن . . . حضرت صادق از على عليه السّلام نقل مىكند كه فرمود : آنچه كه باعث ضرر و زيان مىشود در قيامت و آن جهان نبايد كوچك شمرده و همچنين آنچه نفعش در آن روز بدست انسان ميرسد نبايد بىارزش دانست و شما در مطالب و حقائقى كه خدا خبر داده مانند كسى باشيد كه با چشم خود آنها را ديده و معاينه كرده است .\r\n40 - محاسن . . . ابى بصير ميگويد شنيدم از حضرت صادق عليه السّلام ميفرمود : از پروردگار خود عفو و گذشت و عافيت و سلامتى درخواست كنيد چون شما مرد ميدان حوادث و مصائب و بليات نيستيد امت‌هاى پيش از شما از گروه بنى اسرائيل افرادى بودند كه بدنشان را\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nبا مشار و اره نجارى دو نيم ميكردند كه آنها تسليم شوند و كفر را بر ايمان ترجيح دهند ولى آنان به هيچ وجه خواسته آنها را اجابت نميكردند .\r\n41 - محاسن . . . عبد الاعلى گويد : مردى از طائفه قريش گفت من مقدار يك عدد خرما از درخت پر ثمر وجود رسول خدا دارم . ( شايد منظور اين باشد كه چون من فردى هستم كه با پيغمبر خويشى دارم و از يك طايفه هستيم اين مقدار خود را مستحق ميدانم ) عبد الاعلى ميگويد گفتار اين شخص را خدمت حضرت صادق عليه السّلام عرض كردم حضرت فرمود اين حق براى كسى است كه اين درخت را بشناسد .\r\n42 - محاسن . . . حضرت صادق عليه السّلام فرمود : مؤمن از قطعه آهن محكم‌تر است .\r\nچون آهن وقتى وارد آتش شد گداخته و نرم ميگردد ولى مؤمن اگر كشته شود و با اره دو نيم گردد تغيير حالت پيدا نكرده و نرمش نشان نميدهد .\r\n43 - محاسن . . . اسحق بن عمار و يونس بن عبد الرحمن گويند از حضرت صادق عليه السّلام راجع به تفسير آيه شريفه  خُذُوا ما آتَيْناكُمْ بِقُوَّةٍ  سوره بقره 63 سؤال كرديم كه مقصود از گرفتن كتاب آسمانى با كمال قدرت و نيرو . آيا نيروى بدنى و جسمانى است و يا منظور قوت قلب و نيروى دل است ؟ فرمود هر دو ( كمال اعتقاد و ايمان به آن و كمال جديت و كوشش در اجراء آن برنامه‌ها ) .\r\n44 - فقه الرضا روايت شده براى تامين بىنيازى از غير خدا يقين داشتن كافى و براى مشغول بودن عبادت پروردگار بس است ( اگر حالت يقين در انسان باشد هيچ وقت احساس نياز و فقر نمىكند و اگر مشغول عبادت و انجام وظيفه باشد وقت بيكارى نمىماند ) و جايگاه و مركز ايمان در دل است و حالت يقين هم گاهى در دل خطور مىكند و اين حديث را روايت ميكنم كه در ميان مردم چيزى كمتر از يقين تقسيم نشده و روايت شده كه خداوند افرادى را كه از حق رو گردانيده و منحرف ميشوند دشمن دارد بنا بر اين مراقب باشيد كه قدم شما از حق و حقيقت نلغزد كه هر كس بجاى حق چيز ديگرى را انتخاب كند هلاكت و بدبختى را انتخاب كرده و منافع دنيوى را هم از دست خواهد داد و با حالت خشم و ناراحتى ميميرد .\r\n45 - مصباح الشريعة . حضرت صادق عليه السّلام فرمود يقين گوهر گرانبهائى است كه انسان را بمراتب بلند و مقامات رفيع و شگفت آور مىرساند و اين گفتار رسول خدا صلّى اللَّه عليه و آله است كه از عظمت و ارزش يقين خبر داد هنگامى كه نام عيسى بن مريم عليه السّلام برده شد و گفته شد كه آن حضرت بر روى آب راه ميرفت فرمود : اگر يقين عيسى بن مريم بيشتر بود ميتوانست در هوا حركت كند .\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nاز اين بيان رسول خدا صلّى اللَّه عليه و آله استفاده مىشود كه ملاك و ميزان برترى انبياء بر يك ديگر تفاوت مراتب و درجات يقين آنها است و مراتب ازدياد يقين حد و نهايتى ندارد و مراتب مؤمنان هم با ضعف و شدت يقين متفاوتند و علامت و نشانه قوت يقين در مؤمن اين است كه از هر قدرت و نيروئى بجز قدرت خدا خود را گسسته باشد و در اجراء امر و فرمان خدا محكم و استوار بوده و در همه حال در نهان و آشكار در درون و برون متوجه خدا و عبادت او باشد و حالات گوناگون در نظرش يكسان باشد . بود و نبود . زيادى و كمى ثروت . مدح و نكوهش . عزت و ذلت . چون مؤمن تمام اينها را با يك چشم ميبيند ( آنچه ميبيند خدا و خواست خدا است و اين امور در نظر او مطرح نيست ) ولى آن كس كه يقين او ضعيف باشد دلش متوجه اسباب و عوامل ظاهرى است و خود را در برابر آنها كوچك مىكند و دنبال عادتها و مقيد آنها است و تحت تأثير مدح و ثنا و نكوهش بىپايه و اساس مردم قرار ميگيرد و جديت و كوشش خود را در كارهاى دنيا و بدست آوردن و اندوختن آن صرف مىكند . البته با زبان خود اقرار و اعتراف مىكند كه بخشنده و نگهدارنده‌اى جز خدا نيست و انسان با سعى و كوشش زياد به جائى و به چيزى نمىرسد فقط آنچه كه خداوند مقدر ساخته خواهد رسيد ولى در عين حال در اعماق دلش و در مرحله عمل اين حرفها را قبول ندارد عملش و قلبش با اظهارات زبانى او تطبيق نمىكند خداوند متعال ميفرمايد :  يَقُولُونَ بِأَفْواهِهِمْ ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ  سوره آل عمران 167 مطالبى كه در دل خود به آن معتقد نيستند با زبان ميگويند و خدا به مكنون دل آنها آگاه‌تر است . و همانا خداوند در حق بندگان خود عنايت فرموده كه هر گونه كسب و كار و فعاليت در تامين زندگى را مجاز و مأذون داشته در صورتى كه حدود و مقررات را مراعات نمايند و فرائض و واجبات الهى و دستورات پيغمبر صلّى اللَّه عليه و آله را رها ننمايند و از طريق توكل و اعتماد بر خدا منحرف نشوند و بر مركب حرص و ولع سوار نشوند ولى در صورتى كه اين دستورات را فراموش كرده و ناديده گرفتند و بر خلاف حدود رفتار نمودند در زمره شقاوتمندان قرار ميگيرند كه جز ادعاى پوچ و دروغ و بىمحتوى چيزى ندارند . و هر پيشه‌ورى كه توكل را سرمايه خود ننمايد جز حرام و اموال شبهه‌ناك چيزى عائدش نميشود و نشانه‌اش اين است كه آنچه از كسب و كار به دستش مىآيد اندوخته و خود به حال گرسنگى و فقر زندگى مىكند و خيرى از او تراوش نمىنمايد و اما كسى كه اجازه و حدود دينى را در كسب و كارش مراعات مىكند البته وظيفه كسبى خود را انجام ميدهد و در دل خويش توكل و اعتماد به خدا دارد و اگر ثروت بيشترى به دستش آيد خود را در آن اموال امين ميداند و بود و نبود اين ثروت در نظر او يكسان است . اگر امساك نموده و بذل نكند براى خدا و طبق دستور او است و اگر انفاق كند\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nدر آن مواردى كه خدا فرمان داده انفاق مىكند بطور كلى بخشش و نبخشيدنش در راه رضاى خدا و بدستور او است .\r\n46 - تمحيص ابى بصير از حضرت صادق عليه السّلام نقل كند كه فرمود : هر چيزى حد و حقيقتى دارد عرض كردم حد يقين چگونه است ؟ فرمود اينكه جز از خدا از هيچ چيز ديگر ترس و خوفى نداشته باشى .\r\n47 - تمحيص جابر جعفى از حضرت صادق عليه السّلام نقل كند كه فرمود : انسان لذت و مزه ايمان را در صورتى ميچشد كه يقين داشته باشد آنچه به او رسيده نميشود كه به او نرسد و آنچه نرسيده ممكن نبوده و نيست كه به او برسد . مشكاة الانوار هم از على عليه السّلام چنين نقل كرده .\r\n48 - تمحيص يونس گويد از حضرت رضا عليه السّلام سؤال كردم در باره ايمان و اسلام فرمود : همانا اولين درجه دين اسلام است و ايمان يك درجه بالاتر از اسلام و تقوى يك درجه از ايمان و يقين يك درجه بالاتر از تقوى است و در ميان مردم چيزى كمتر از يقين قسمت نشده گويد عرض كردم يقين چيست ؟ فرمود : توكل و اعتماد به خدا . تسليم در برابر اراده خدا . رضا و خشنودى به قضا و حكم خدا واگذار نمودن تمام امور به خدا عرض كردم تفسير اينها چيست ؟ فرمود : حضرت باقر عليه السّلام همين طور فرموده .\r\n49 - تمحيص عبد اللَّه بن سنان از حضرت صادق عليه السّلام نقل كرده كه فرمود . محل و مركز ايمان دل است و يقين هم گاهى پيدا مىشود .\r\n50 - كتاب صفّين كه از تأليفات نصر بن مزاحم است عمر بن سعد از مالك بن اعين از زيد بن وهب نقل كرده كه گفت سپاه شام در جنگ صفين نزديك ميشدند به على عليه السّلام به خدا سوگند نزديك شدن آنها هيچ گونه اثرى در روحيه على عليه السّلام نمىبخشيد جز سرعت و شتاب را در رفتن و حركت حضرت بسوى آنان حضرت مجتبى عليه السّلام به پدر گفت : چه مانعى دارد طورى حركت فرمائيد تا نفراتى كه در عقب مانده‌اند برسند ؟ مبادا خطرى متوجه شما شود . فرمود فرزندم ! براى مرگ پدرت روز معينى هست كه پس و پيش ندارد و سعى و كوشش او را تاخير نمىافكند و سرعت و شتاب در حركت او را جلو نمىاندازد به خدا سوگند پدرت باكى ندارد كه مرگش زود برسد يا دير و ابو اسحق گويد . در جنگ صفين على عليه السّلام از ميان سپاه بيرون رفت و عصاى كوچكى در دستش بود . بر سعيد بن قيس گذر كرد سعيد عرض كرد يا امير المؤمنين . آيا نمىترسى يكى از افراد دشمن ناگهان بشما حمله كند كه اين اندازه نزديك آنها ميرويد ؟ فرمود هيچ كس نيست مگر اينكه از جانب خدا حافظ و نگهبانى بر او گمارده شده كه او را از افتادن در چاهى يا خراب شدن ديوارى بر او و يا\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nهر گونه زيان و ضررى نگهدارى مينمايد ولى زمان رسيدن تقديرات الهى دست از او بر داشته بين او و مقدرات او حائل و مانع نميشوند .\r\n51 - نهج البلاغه امير مؤمنان مناجات قرآن و نماز شب يكى از خوارج را شنيد ( حالات آن مرد خارجى را كه از اهل حر و ريه بود خدمتش عرض كردند يا خود حضرت او را در اين حالات ديد ) فرمود خوابيدن در حال يقين و اعتقاد و ايمان صحيح و درست از نماز خواندن در حالت شك و ترديد بهتر است . از سخنان حضرت كه در باره امور مشتبه فرموده . شبهه را كه شبهه گويند از اين جهت است كه شبيه و نظير و مانند حق است بحسب ظاهر ( مثلا جنگ با خوارج براى بعضى مورد شبهه بود ميديدند آنان نظير ساير مسلمانان اهل نماز و روزه و زكات . . . هستند حال ظاهرى آنها شبيه و بلكه بهتر از ساير مسلمين است . . . ) در اين گونه موارد اولياء خدا در اثر يقين خود روشنگرى و نورانيت مخصوصى دارند كه حقيقت را ميبينند و راه آنها صراط مستقيم هدايت الهى است ولى دشمنان حق دچار ضلالت و گمراهى گرديده و كور دلى آنها را از راه باز ميدارد با ترس و احتياط از مرگ نميتوان گريخت و كسى هم كه محبت و علاقه به بقاء و دوام داشته زندگى باقى و طولانى به او نميدهند و از سخنان حضرت است هنگامى كه از حمله ناگهانى بر حذرش داشتند . بطور يقين خداوند سپر محكم و نگهدارنده‌اى براى من قرار داده كه مرا از خطر محافظت مينمايد ولى هنگامى كه آن روز مقدار فرا رسد اين سپر از من جدا شده و مرا تسليم مرگ خواهد نمود و در آن موقع است كه تير بخطاء ميرود و بهدف نميرسد و مرض زخم و التيام نمىيابد . در ضمن وصيت و سفارشهائى كه بفرزندش امام حسن عليه السّلام دارد ميفرمايد پسرم صدمات روحى حوادث و پيش‌آمدها را بوسيله تصميم و اراده محكم و استقامت و صبر و يقين نيكو و استوار از خود دور كرده و پيش‌گيرى نما .\r\n52 - مشكاة الانوار حضرت باقر از على عليه السّلام نقل كرده كه در ضمن خطبه‌اى طولانى فرمود : ايمان داراى چهار پايه است : صبر ، عدل ، يقين ، توحيد . و مشكاة از محاسن نقل كرده كه حضرت صادق عليه السّلام فرمود . ايمان برتر از اسلام و يقين برتر از ايمان است و چيزى كمياب‌تر و با ارزش‌تر از يقين نيست . و صفوان جمال گويد از حضرت صادق عليه السّلام از تفسير اين آيه شريفه سؤال كردم كه خداوند متعال ميفرمايد  وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما  حضرت خضر بموسى عليه السّلام گفت اما داستان ديوار اين بود كه آن ديوار مال دو يتيم است كه در شهر هستند و در زير پايه آن گنجى براى آنان بود فرمود آن گنج طلا و نقره نبود فقط چهار جمله بود . 1 - منم اللَّه كه هيچ معبودى نيست بجز من . 2 - كسى كه يقين بمرگ داشته باشد خنده شديد نميكند . 3 - كسى كه به حساب\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nو كيفر و پاداش يقين داشته باشد دلش سرور و خوشحال نميشود . 4 - كسى كه به قضا و قدر الهى يقين و ايمان داشته باشد بجز خدا از چيزى نميترسد . حضرت صادق عليه السّلام فرمود صبر و استقامت يكى از آثار و نتائج يقين است . از آن حضرت نقل شده كه قنبر غلام و خادم على عليه السّلام علاقه و محبت شديدى به حضرتش داشت . وقتى على عليه السّلام از منزل بيرون ميرفت قنبر هم با شمشير آماده دفاع دنبال حضرت حركت ميكرد .\r\nدر يكى از شبها حضرت ، قنبر را كه ديد فرمود اى قنبر ! كارى دارى ؟ عرض كرد براى محافظت و مراقبت شما دنبال شما حركت ميكنم فرمود مرا از اهل آسمانها ميخواهى حفظ كنى يا از حمله زمينيان ؟ عرض داشت خير فقط از زيان و ضرر اهل زمين فرمود :\r\nمردم روى زمين اگر تصميمى در باره من بگيرند نميتوانند انجام دهند مگر با اذن خداوند كه از عالم بالا صادر شود . برگرد قنبر هم مراجعت نمود . و از آن حضرت نقل شده كه فرموده هر چيزى حد و حقيقتى دارد عرض كردم حد توكل چيست ؟ فرمود يقين داشتن عرض كردم حد يقين چيست ؟ فرمود اينكه با داشتن خدا از هيچ چيز ترس نداشته باشد و باز فرمود . محمد بن حنفيه مرد شجاعى بود و هنگامى كه حجاج بن يوسف او را ميديد ميگفت اى محمد بن حنفيه تصميم گرفته‌ام سر تو را از بدن جدا كنم در پاسخ تهديد حجاج ميگفت . اين طور نيست كه تصور ميكنى . خداوند در هر روزى 360 لحظه و وقت انتقام دارد و من اميدوارم در يكى از اين فرصت‌ها به انتقام تو بپردازد . و على عليه السّلام از امام حسن و امام حسين سؤال نمود كه فاصله ايمان و يقين چقدر است ؟ هر دو سكوت كردند . به امام حسن فرمود . پاسخ گو اى ابا محمد . عرض كرد فاصله بين آنها يك وجب است فرمود چطور ؟ عرض كرد چون ايمان چيزى است كه از راه گوش و مسموعات بدست آورده و در دل راه يافته و تصديق قلبى به آن داريم ولى يقين چيزى است كه با چشم خود ديده و بوسيله او بر مغيبات و ناديدنىها راه برده‌ايم . و از امام ششم عليه السّلام نقل شده كه رسول خدا صلّى اللَّه عليه و آله فرمود : براى مردم روزگارى خواهد آمد كه ملك و سلطنت بدست نمى - آيد مگر از طريق خونريزى و ستمگرى و ثروت هم از راه غصب و چپاول و بخل و امساك و جلب توجه و دوستى مردم از راه بىدينى و دنبال هوى و هوس رفتن . هر كس در آن زمان باشد و با اينكه ميتواند از طرقى محبت و توجه مردم را به خود جلب نمايد ولى بغض و دشمنى مردم را تحمل كند و بر فقر و تهيدستى صبر كند با اينكه ميتواند تحصيل ثروت نمايد و ذلت و گمنامى را انتخاب كند با اينكه از راههاى نامشروع ميتواند بقدرت و شهرت برسد خداوند ثواب 50 صديق و افرادى كه به خدا ايمان صدق دارند و او را بدرستى تصديق نموده‌اند . به او عنايت ميفرمايد . و از عبد اللَّه بن عباس نقل شده كه استرى بعنوان مركب\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nسوارى به رسول خدا صلّى اللَّه عليه و آله اهدا شد كه كسرى يا قيصر روم خدمت حضرت اهداء نموده بود حضرت سوار بر آن استر شد و يال او را در دست گرفت و مرا برديف خود پشت سرش سوار كرد . فرمود اى پسر ! مراقب خدا باش و دستور او را حفظ و مراعات كن تا او هم تو را حفظ و نگهدارى نمايد . خدا را فراموش نكن تا همه جا در پيشاپيش خود عنايت و نصرت او را ببينى . در حال آسايش و راحتى با خدا رابطه و آشنائى داشته باش كه او هم در مواقع شدت و گرفتارى با تو رابطه و آشنائى داشته باشد . اگر چيزى ميخواهى از او بخواه .\r\nاگر مدد و يارى ميطلبى فقط از او استعانت نما و كمك بخواه . قلم تقدير آنچه را كه واقع شده نوشته است . اگر تمام مردم كوشش كنند آنچه را كه خدا مقدر نفرموده به تو برسانند ممكن نيست آن سود را به تو برسانند . اگر بتوانى داراى صبر باشى و حالت يقين را هم داشته باشى چه نيكو است و اگر نتوانستى خود را به مرحله يقين برسانى بدان صبر و استقامت در ميدان حوادث و تحمل ناگواريها خير فراوان و فوائد زيادى دارد و بدان كه در پايان صبر نصرت و ظفر هست و فرح و گشايش دنبال رنج و گرفتارى است و ناراحتى و دشوارى به يسر و آسايش منتهى مىشود . از امام ششم عليه السّلام نقل شده كه فرمود . صبر و استقامت سرمايه و ضامن بقاء ايمان است . و نيز فرمود نسبت صبر به ايمان نسبت سر انسان است به بدن همان طورى كه اگر سر از بدن جدا شود بدن لاشه‌اى بيش نيست ، همچنين اگر صفت صبر و استقامت در انسان نباشد ايمان هم ثبات و بقائى ندارد و حفص بن غياث گويد حضرت صادق عليه السّلام فرمود . كسى كه صبر و تحمل را انتخاب نمايد مدتش كوتاه و كسى هم كه بىتابى نمايد مدت او هم كوتاه است ( همين چند روز دنيا است چه آن طرف را بگيرد و با متانت و صبر باشد و چه اين راه را گرفته و ناراحتى و خود خورى نمايد ) سپس فرمود . بر تو باد كه اين در همه حال و جميع كارهاى خود صبر و استقامت را پيشه خود كن .\r\nكه خداوند متعال محمد صلّى اللَّه عليه و آله را مبعوث برسالت نمود و به او دستور صبر و ملايمت داد و فرمود   اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلًا . وَ ذَرْنِي وَ الْمُكَذِّبِينَ   سوره مزمل 10 در مقابل ياوه گوئى اين كفار صبر و استقامت داشته باش و با ملايمت و نرمش شر آنها را از خود دور كن و آنان را طرد نما و تكذيب‌كنندگان را رها كن كه من خود به حساب آنها ميرسم و نيز خداوند متعال ميفرمايد :   ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ . وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ   سوره فصلت 34 زيان و بدى اينها را با طريق خوب و ملايمى از خود دور كن كه در اين صورت آن كس كه ميان تو و او دشمنى و عداوت است بطورى نرم و خوش برخورد مىشود كه نظير دوستان و خويشاوندان ميگردد . البته اين صفت را صبركنندگان و افرادى كه از اخلاق\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nخوش بهره بزرگى دارند مىتوانند بدست بياورند . حضرت هم طبق اين دستور صبر كرد و انواع اذيت و آزار را از آنان تحمل نمود . . .\r\nامير مؤمنان عليه السّلام فرمود : رزق و روزى مأموريت دارد كه بافراد احمق و كم خرد برسد و محروميت هم همراه خردمندان است و بلاء و مصائب هم همراه يقين و صبر است . مهران گويد نامه‌اى خدمت حضرت رضا نوشتم و در آن از پريشانى حال و قرض خود نام بردم .\r\nحضرت در جواب نوشت . اگر ميخواهى پاداش داشته باشى صبر كن كه اگر صبر نكنى پاداشى نخواهى داشت و جلو قضا و تقديرات الهى را نتوانى گرفت . و نيز فرمود صبر دو قسم است . 1 - صبر و تحمل هنگام فرا رسيدن مصائب و ناراحتىها كه البته نيكو و زيبا است .\r\n2 - و بهتر از آن صبر و خوددارى بهنگام مواجه شدن با چيزى كه خدا حرام كرده . . .\r\nحضرت باقر ( ع ) فرمود : پدرم على بن الحسين عليه السّلام در ساعات اواخر عمرش مرا در آغوش گرفت و فرمود : فرزند عزيزم وصيت ميكنم تو را به آن وصيتى پدرم در آخر عمرش به من نمود كه او هم فرمود پدرش امير مؤمنان عليه السّلام به او وصيت نموده ( و آن وصيت اين است ) فرزندم ! در برابر حرف حق و عمل بوظيفه صبر كن و شكيبا باش گر چه تلخ و ناگوار باشد . حضرت باقر عليه السّلام فرمود : رسول خدا صلّى اللَّه عليه و آله فرموده حال مؤمن شگفت آور است هر گونه قضاء و تقديرى كه خداوند متعال در حقش داشته باشد بنفع او است . اگر مصيبت و ناراحتى باشد صبر مىكند اگر رفاه و نعمت باشد سپاسگزارى مينمايد . و از حضرت صادق عليه السّلام سؤال شد گرامىترين مردم در نظر خدا كيست ؟ فرمود آن كس كه بهنگام نعمت شاكر و سپاسگزار و هنگام بلاء و مصيبت صابر و شكيبا باشد . تمام اين احاديث از مشكاة الانوار نقل شده است .\r\n\r\nباب 53 : در باره نيت و شرائط آن و مراتب و درجات آن و ارزش و ثواب آن و اينكه عمل قبول شده بسيار كم و نادر است .\r\n1 - كافى . . . حضرت سجاد فرمود : عمل انسان بستگى به نيت دارد .\r\nتبيين و توضيح : نيت استعمال مىشود به اين معنا كه انسان توجه به عمل و فائده آن و تصديق بنتيجه آن داشته باشد و اين تفكر انگيزه انجام دادن آن عمل شود . البته هر عملى كه انسان از روى اختيار و اراده انجام دهد اين مقدمات و اين انگيزه را همراه دارد چه اعمال عبادتى يا غير آن و بديهى است هر كس هر كارى را انجام دهد توجه و نيت و تصميم آن كار را قطعا خواهد داشت و اين جمله كه حضرت بوسيله او اخطار و هشدار ميدهد به اين معناى ساده و بديهى نميتواند باشد . پس بايد مقصود از اين كه فرموده لا عمل الّا بالنيّة ( عمل و كارى موجود نيست مگر بوسيله نيت ) نفى صحت باشد يعنى\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nعمل صحيح در صورتى كه نيت و قصد قربت همراهش باشد محقق مىشود چون ظاهر اين جمله نفى اصل عمل است و اين معنا نميشود مقصود باشد چون در صورت رياء و انگيزه غير خدا پيكره و ظاهر عمل هست و از طرفى صحيح نبودن عمل مانند نبودن اصل عمل است از لحاظ اثر و نبودن و نداشتن نتيجه پس به اين معناى نفى صحت كه نظير نفى اصل عمل است بايد حمل شود و بنا بر اين اعمال عبادتى از قبيل نماز و روزه و زكات و حج و امثال اينها منظور است چون عبادت است كه اگر قصد و قربت و انگيزه الهى نداشته باشد باطل مىشود و صحيح نيست و عمل غير عبادتى صحيح و درست بودنش مشروط به نيت و قصد قربت نيست مثلا اگر لباس يا بدن نجس شود و او را بشويد پاك مىشود چه با انگيزه الهى و قصد قربت باشد يا به منظور خنك شدن يا غير آن و لذا فقها و دانشمندان در اشتراط صحت عمل به نيت به اين جمله و نظائر آن استدلال نموده‌اند .\r\nمرحوم محقق طوسى در بعضى از رساله‌هايش گفته . نيت عبارت است از تصميم انجام عمل و اين نيت واسطه بين علم و عمل است چون هر عملى تا مشخص و معلوم نشود قصد انجام آن عمل معنا ندارد و تا تصميم انجام عمل را نگرفته آن عمل انجام پذير نميشود پس هميشه قصد و تصميم بعد از علم است و عمل هم پس از قصد است و چون شخص سالك كه در سير و حركت معنوى خود هدفش رسيدن به آن مقصد عالى و به آن محبوبى است كه كمال مطلق و مطلق كمال و جمال و جلال است كه او ذات پاك و منزه خداوندى است مسلما نيت و قصدش تقرب و نزديكى به آن ذات مقدس است . بنا بر اين بنده حق كارهايش را بانگيزه قرب به حق انجام ميدهد و اين همان نيت است و بعضى از ارباب تحقيق گفته . لا عمل الّا بنيّة . يعنى عملى كه بشود عبادتش دانست و بتوان او را اطاعت شمرد بطورى كه ارزش داشته باشد و پاداش اخروى داشته باشد . آن عملى است كه منظور از او تقرب و نزديكى به خداوند متعال و بانگيزه آخرتى باشد يعنى مقصود در آن عمل وجه اللَّه و محرك انسان حب الهى و عشق به خدا باشد و يا مقصود بدست آوردن ثواب و مزاياى آخرت و يا نجات و خلاصى از عذاب و عقاب باشد . حاصل مطلب اينكه غرض انسان در عبادت امتثال امر و اجراء دستور خدا باشد در آنچه كه به او دعوت فرموده و وعده پاداش داده البته كيفيت پاداش الهى به ميزان ارزش معنوى بندگان و تفاوت مراتب و درجات شناخت آنان و چگونگى نيت و انگيزه آنان در عبادت مختلف و متفاوت است .\r\nكسى كه معرفت و شناختش نسبت به خدا و اوصاف جمال و جلال او كامل باشد و الطاف و عنايت او را در كارهايش خوب درك كرده و در نتيجه محبت و شوق و عشقى در دلش پيدا شده و عبادتش را فقط براى او انجام ميدهد چون سزاوار پرستش است و هيچ انگيزه‌اى جز\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nدوستى و محبت او ندارد متقابلا خدا هم او را دوست داشته و برگزيده و انتخاب مينمايد و او را به خود نزديك ميگرداند البته قرب و نزديكى معنوى و روحانى نه قرب و نزديكى مكانى و جسمانى همان طورى كه در باره بعضى از بندگان پاكش كه اين حالتها را دارد ميفرمايد  وَ إِنَّ لَهُ عِنْدَنا لَزُلْفى وَ حُسْنَ مَآبٍ  سوره ص 40 و قطعا سليمان نزد ما مقام قرب و نزديكى دارد و بازگشت نيكوئى براى او هست و امير مؤمنان و سرآمد خداشناسان صلوات اللَّه عليه در مناجات خود ميگويد معبودا عبادت و پرستش من از جهت ترس از آتش دوزخ نيست و بانگيزه طمع و دستيابى ببهشت نيست فقط چون تو را سزاوار عبادت و پرستش ميدانم ميپرستم و كسى كه در معرفت و بينش به اين پايه نرسيده و همين مقدار كه ميداند او است آفريدگار جهان و دانا و توانا و مسلط بر عالم خلقت و آفرينش در مقابل اطاعت و بندگى پاداش ميدهد و گنه‌كاران و متمرّدان را كيفر مىكند و بر مبناى چنين معرفتى عبادتش را به منظور رسيدن بنعمتهاى بهشتى و يا نجات و خلاصى از آتش انجام ميدهد و البته پروردگار مهربان چنين شخصى را در ازاء عبادتش به بهشت برده و از آتش نجات ميدهد مطابق آيات زيادى كه در قرآن فرموده . و در حديث هم آمده است .\r\nلكلّ امر مانوى\r\nهر كس در عبادتش هر نيت و مقصودى كه داشته باشد به آن خواهد رسيد اعتناء نبايد كرد بگفتار بعضى كه نظرشان . . . اين است كه اگر منظور در عبادت بدست آوردن بهشت باشد و يا نجات از دوزخ چنين عبادتى صحيح نيست و باطل است اينها خيال كرده‌اند اين گونه هدف با اخلاص منافات دارد چون اخلاص در عبادت اين است كه در عبادت جز ذات مقدس الهى و جلب رضاى او هيچ انگيزه‌اى نباشد و كسى كه به منظور بهشت و يا دوزخ عملى انجام دهد نظرش جلب نفع شخصى و يا دفع ضرر است نه توجه كامل و خالص بذات اقدس او . و اين حرف درست نيست و از جهت عدم توجه بفلسفه تكاليف و احكام و درجات معرفت مردم است چون اكثر مردم در سطح معمولى ، بلكه در مرتبه نازل از معرفت و شناخت هستند كه اين چنين عبادتى كه هيچ انگيزه‌اى جز ذات اقدس او نداشته باشند از آنها ساخته نيست زيرا نوع مردم در مرحله معرفت و خداشناسى ذات مقدس او را بعنوان اميد به او داشتن و خوف و ترس از او ميبينند و ميدانند بنا بر اين مردم معمولا توجه بدوزخ داشته و خود را از عقاب و عذاب بر حذر ميدانند بنا بر اين مردم معمولا توجه بدوزخ داشته و خود را از عقاب و عذاب بر حذر ميدارند و تذكر و توجه به بهشت و به خود وعده وصول بآنرا ميدهند . بلكه اشخاصى كه در دل محبت و تمايل به دنيا دارد اصولا اگر كار خيرى انجام دهند نه تنها بانگيزه عشق الهى منهاى بهشت و دوزخ نيست ، بلكه به منظور دستيابى به ثواب و بهشت هم نيست تا چه رسد به اينكه عبادتش فقط به منظور بزرگداشت خدا و تعظيم او و چون سزاوار پرستش و اطاعت و\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nعبوديت است باشد و چنين شخصى اساسا معنا و حقيقت عبوديت و بندگى را نفهميده و به اين مرتبه از فهم و معرفت نرسيده تا او را پايه و انگيزه عبادتش قرار دهد و مردم از لحاظ انگيزه عبادت به چند گونه و گروه تقسيم‌بندى ميشوند يكى از آنها كه در مرتبه نازلتر و پائين‌تر است افرادى هستند كه اعمال و عبادتشان از جهت خوف و ترس است چون از عذاب و آتش ميترسد و گروهى بر پايه رجاء و اميد خدا را عبادت مينمايند كه به ثواب و اجر اخروى رسيده و به بهشت نائل گردد و هر يك از اين دو گروه گر چه نسبت به آن بندگانى كه در سطح عالى از معرفت هستند و هدفشان در عبادت جز تعظيم و تجليل معبود چيز ديگرى نيست و خود را از توجه و علاقه غير ذات اقدسش آزاد كرده‌اند . با اين حال بالاخره نيت و قصد آنها صحيح و درست است چون هر چه هست هدفشان امر اخروى و محرك آنها در عبادت خدا وعده‌هاى خدا است گر چه آن هدف از امورى است كه در اين جهان با نمونه و نمود آن امور انس و الفت داشته‌اند .\r\nو اما موضوع منافات داشتن چنين عبادتى با قصد و اخلاص پاسخش از اين قرار است كه منظور از اخلاص چيست ؟ اگر مقصود اين است كه عبادت به انگيزه اخروى باشد و هيچ گونه امر دنيوى و بهره‌هاى زود گذر اين جهان در آن دخالت نداشته باشد از قبيل مدح و ستايش ديگران و يا مثلا آزاد كردن برده و بنده براى رهائى از هزينه و مخارج زندگى آن برده و نظائر آن در اين فرض بديهى است كه هدف بودن بهشت و رهائى از دوزخ با اخلاص به اين معنا هيچ گونه منافاتى ندارد و اگر مقصود از اخلاص اين باشد كه انسان در عمل و عبادت خود هيچ نظرى بما سوى اللَّه و به غير جمال و جلال و عظمت خدا نداشته باشد البته بحسب منابع شرعى و فقهى دليل و سندى بر اين مطلب كه صحت عبادت متوقف بر اخلاص به اين معنا باشد نداريم ، بلكه دلائل فراوانى بر خلافش هست و علاوه بر اين همانطور كه قبلا گفتيم نوع مردم معمولى اخلاص در عبادت به اين معناى اكمل و اتم از آنها ساخته نيست چون شناخت و معرفت جمال و جلال و عظمت الهى در باره آنان ناقص و نارسا است و اكثر مردم عبادت بانگيزه دست آوردن ثواب و يا بر حذر ماندن از عقاب و عذاب براى آنها امكان پذير است بنا بر اين مشروط بودن عبادت و صحت تكاليف باخلاص به آن معنا تكليف به غير مقدور است و نيز خداوند متعال در آيه شريفه فرموده  يَدْعُونَ رَبَّهُمْ خَوْفاً وَ طَمَعاً  سوره سجده 16 بانگيزه ترس از آتش و طمع و بهشت خدا را بخوانيد و نيز در آيه ديگر فرمايد و  يَدْعُونَنا رَغَباً وَ رَهَباً  سوره انبياء 90 در حال ترس و اميد ما را ميخوانند در اين آيات خداوند ترغيب و ترهيب فرمود و دستور بيم و\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nاميد داده و وعده و تهديد نموده اگر اين چنين انگيزه‌ها موجب بطلان و فساد عبادت باشد اين ترغيب‌ها و تهديدها و وعده و وعيدهاى الهى عبث و بيهوده بلكه بر خلاف غرض و هدف عبادتى است .\r\nو نيز مىبينيم اولياء خدا گاهى از اوقات خودشان تصريح داشتند كه پاره از عباداتشان به منظور دستيابى به بهشت و دور شدن از آتش است و اين عمل آنها يا از جهت اين بوده كه محبوب و معبود آنها اين چنين دوست دارد و يا به منظور تفهيم اخلاص عمل به بندگان خدا بوده چون آن بزرگواران امام و رهبر و پيشواى عملى مردم بودند كه تاسى و پيروى از آنان بايد داشت . اين على امير مؤمنان و سيد اولياء است كه در بعضى از وقف نامه‌هايش كه قسمتى از اموالش را وقف نموده بعد از نام خدا مينويسد : هذا اين وصيتى است كه بنده خدا على نوشته و در باره اموالش دستور داده است به منظور طلب رضاى حق باميد اينكه خداوند مرا به بهشت وارد سازد و از آتش دور كند و آتش را از من دور سازد در آن روز گروهى رو سفيد و گروهى رو سياه ميشوند . بنا بر اين عبادت با اين چنين نيت و انگيزه‌اى اگر صحيح نبود جا نداشت آن حضرت چنين عملى بنمايد و ديگران را وادار و تلقين نمايد و كتبا اظهار و تصريح داشته باشد . و اگر فرضا ايراد شود كه منظور از بهشت و دوزخ براى اولياء اللَّه لقاء و وصل و قرب حق و هجران و فراق و دورى از حق است پس ممكن است مقصود حضرت اين گونه بهشت و دوزخى باشد در مقام پاسخ گفته مىشود اين معنا همان قرب و نزديكى معنوى و روحانى است كه اين رتبه مخصوص اولياء الهى است ولى ديگران كه در اين سطح نيستند عبادتشان بچه منظور است ؟ در آن جهان كه جز خدا و بهشت و دوزخ چيز ديگرى نيست آن كس كه از اولياء و اهل معرفت كامله نيست عبادت خود را با آن نحوه كامل و خالص از غير خدا كه نمىتواند انجام دهد پس قطعا بايد به انگيزه بهشت و يا دورى از آتش باشد يعنى همان بهشت و دوزخ معلوم و معروف چون آن بهشت و دوزخ عرفانى را درك نميكند و بديهى است هر كسى مطابق ترسيم و ميزان تشخيص و دركش عمل مىكند و به طرف آنچه علاقه و ميل دارد كشش و حركت مىكند و غير اين امكان ندارد .\r\nو شايد افرادى كه اخلاص به آن معناى دقيق و عالى را در عبادت معتبر ميدانند توجه به معناى نيت و حقيقت آن ندارند . البته معناى نيت و قصد قربت اين نيست كه انسان هنگام شروع در نماز يا روزه يا تدريس مثلا بر سر زبانش بگويد نماز ميخوانم يا روزه ميگيرم يا درس ميگويم قربه الى اللَّه تعالى و معانى الفاظ را در ذهن خطور دهد و در فكرش احضار نمايد . هرگز چنين نيست چون اين گونه نيت لقلقه زبان و يك گفتگوى ذهنى و صحبت\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nو مكالمه با خويشتن است . معناى نيت كه در شرط است توجه دل و بيدارى و آگاهى باطن انسان و كشش و تمايل نفس است به طرف آن هدفى كه در عمل دارد هر چه باشد .\r\nهدف دنيوى و يا اخروى نه تنها به زبان آوردن و يا تصور و خطور در ذهن است و اين گونه توجه و آگاهى باطن و ميل و شوق بهدف مخصوص اگر در درون شخص نباشد گفتن الفاظ با زبان و حتى تصور معانى اثرى در تحقق نيت ندارد و اين نطق به نيت و تصور معانى الفاظ نظير سخن شخص سير و تازه غذا خورده است كه مثلا بگويد من ميل و اشتهاء به غذا دارم كه مقصودش اين است كه بعدا اين ميل پيدا خواهد شد و يا كسى كه دم از عشق و محبت و دوستى كسى مىزند و ميگويد من فلانى را دوست دارم و مطيع و منقاد او هستم ولى فعلا فارغ البال و بدون تحرك با خيال آسوده مشغول كارهاى روزمره خود است .\r\nروشن است كه اين گونه گفتارها و تصورات ربطى به نيت كه محرك انسان است و از درون سرچشمه ميگيرد ندارد و البته اگر انسان بخواهد در اعماق دل و درون قلبش تحول و تغييرى پيدا شود و تمايل باطنى و توجه قلبى بهدف خود در عبادت بدست آورد مقدماتى لازم دارد از گناهان و كارهائى كه با اين حالت قلبى منافات و ضديت دارد بايد دورى كند و علاقه بزخارف و ارزشهاى دنيوى را از دل بيرون نمايد تا در نتيجه دل آدمى تمايل بحقائق آن جهانى پيدا كند و بعبادت الهى منبعث شود زيرا نفس انسان در صورتى به عمل و كارى تمايل پيدا مىكند كه نتيجه و فائده آن عمل را موافق و ملائم طبع خود بداند و در عمل همان نتيجه را غرض و هدف خود قرار ميدهد .\r\nبنا بر اين كسى كه مثلا در مقام تدريس علوم دينى قرار دارد اگر عشق و علاقه به شهرت و معروفيت داشته باشد و از اظهار فضل و دانش و توجه طلاب و محصلين بسوى او لذت ببرد و تمايل و توجهش به اين گونه مطالب باشد چنين شخصى ممكن نيست نيت و انگيزه‌اش در تعليم و تدريس و راهنمائى نادانان تقرب و نزديكى به خدا باشد ، بلكه هدف و غرضش در تدريس همان مقاصد پست و بىارزش و اهداف و اغراض فاسد و موهوم است گر چه در زبانش بگويد . درس ميگويم قربة الى اللَّه و اين معنا را در قلب خود تصور كرده و در دلش خطور دهد . تا موقعى كه اين گونه صفات ناپسند و زشت را از دل خود ريشه كن نكند چنين نيت و تصورى نه ارزش دارد نه اثر . و همچنين هنگام دخول و شروع به نماز اگر دل آدمى در افكار دنيوى و حرص و ولع به آن غوطه‌ور است ممكن نيست به تمام معنا دل را متوجه خدا نمود و تمايل واقعى به نماز داشت و اقبال و توجه حقيقى و راستى به نماز كرد ، بلكه با حالت كسالت و خستگى و با تكلف و زحمت مثل اينكه بارى را ميخواهد حمل كند داخل در نماز مىشود و اگر بر زبان قصد تقرب را جارى مىكند بدون محتوى و\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nواقعيت است مانند شخصى كه سير است بگويد من به غذا مايلم و يا شخص آسوده و راحت كه بگويد من عاشق و دلباخته فلان معشوقم .\r\nخلاصه مطلب اينكه نيت صحيح و كامل كه در عبادات به آن تكيه شده و روح عبادت است بدون تمايل باطنى و اقبال و توجه درونى تحقق نمىيابد و اين هم در صورتى امكان پذير است كه افكار و عواملى كه با اين حالت ضديت و منافات دارد و صفات مذمومه و ناپسند از دل آدمى ريشه كن و قلع و قمع گردد و راه اين پيروزى و موفقيت : دل كندن از امور دنيوى و تزكيه باطن و چشم پوشى كامل از لذائذ و خطوط بىارزش زودگذر اين جهان است .\r\nو من ميگويم موضوع نيت و حقيقت آن براى خيلى از علماء و دانشمندان رضوان اللَّه عليهم مشتبه و مجهول و مبهم مانده است همچنان كه از نظر مخالفين و اهل سنت هم روشن نگشته و تحقيق و بررسى كامل و كافى در تشريح آن و بيان حق مطلب و حقيقت آن به عمل نيامده البته مرحوم شيخ بهائى در شرح اربعين و چهل حديث تا حدى بررسى فرموده و ما هم در كتاب عين الحيوة و رساله اعتقادات خيلى از اسرار نيت و از مطالب غامضه و مشكلات آن پرده بردارى و تشريح نموده‌ايم به آنجا رجوع شود .\r\n2 - كافى . . . حضرت صادق عليه السّلام فرمود : رسول خدا صلّى اللَّه عليه و آله فرموده :\r\nنيّة المؤمن خير من عمله و نيّة الكافر شرّ من عمله و كلّ عامل يعمل على نيّته\r\n- نيت مؤمن بهتر از عمل او است . و نيت و قصد كافر بدتر از عمل او است . و هر كس مبنا و پايه عملش نيت و حالات درونى او است ( هر كسى بر طينت خود ميتند ) .\r\nبيان اين حديث از احاديث مشهورى است كه عامه و خاصه نقل نموده و در نزد همه معروف است و وجوه زيادى در توجيه و تشريح اين حديث گفته شده .\r\n1 - مقصود از نيت كه بهتر و با ارزش‌تر از عمل شمرده شده اصول اعتقادات حقه باشد كه شخص مؤمن به آنها معتقد است و پر واضح است كه اعتقاد از عمل بهتر است چون ملاك و علت دخول بهشت و دستيابى به آن سعادت ابدى . داشتن اعتقادات حقه و صحيح است و نبودن اعتقاد هم موجب دخول در آتش قهر الهى و مخلد بودن در آن است ولى عمل چنين نيست .\r\n2 - مقصود اين است كه نيت تنها بدون عمل كه دنبال داشته باشد بهتر است از عملى كه بدون نيت و بدون قصد ، انجام شود ولى اين توجيه صحيح نيست چون عمل بىنيت اصلا ارزشى ندارد و خوبى و حسنى ندارد تا اينكه نيت و قصد خوب‌تر و بهتر باشد و چون تعبير بلفظ خوبتر و بهتر شده بايد عملى را در نظر گرفت كه او هم خوب\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nباشد .\r\n3 - آنچه از اين ديد نقل شده و او اين است كه شخص مؤمن از نظر ايمان و اعتقادى كه دارد آرزو مىكند و قصد مىكند كارهاى خير و امور زيادى را انجام دهد ولى متاسفانه فرصت بدست نمىآيد و زمان و وقت كشش و گنجايش انجام اين همه كارهاى خير را ندارد بنا بر اين ثواب و عناياتى كه از جانب خدا در مقابل اين نيت خير به او داده مىشود خيلى بيشتر از آن ثوابهائى است كه بعنوان پاداش اعمال و كردار بدست مىآورد .\r\n4 - آنچه كه بعضى از محققين گفته‌اند كه البته شخص با ايمان و معتقد و متدين بحسب اقتضاء ايمانش نيت و تصميمش اين است كه كارهاى خود و عباداتش را به بهترين وجه و كيفيت انجام دهد ولى در مرحله عمل و پياده كردن تصميم آن طورى كه بايد و شايد موفق نميشود بنا بر اين برنامه و طرحى كه در مرحله فكر و نيت تنظيم مىشود هميشه از آن چه كه عملا محقق مىشود و خارجيت پيدا مىكند بهتر و كامل‌تر است و اين توجيه تا حدى با توجيه اول تطبيق مينمايد و امكان جمع بين اين دو هست و حديث سوم و پنجم كه در كافى در باب نيت نقل شده همين دو معنا را تائيد مىكند و همچنين حديثى كه مرحوم صدوق در علل الشرائع از حضرت باقر عليه السّلام نقل نموده كه فرمود : نيت مؤمن از عملش بهتر است از اين جهت كه شخص با ايمان آرزو دارد و دلش ميخواهد كارهاى زيادى را انجام دهد ولى فرصت و عمرش رسائى ندارد . و نيت كافر هم از عملش بدتر است چون او هم باقتضاى طبيعت و عناد خود نقشه‌هاى زشت و خطرناكى ترسيم مىكند و كارها و اعمال زيانبارى را آرزو كرده و در ذهن و فكر خود ميپروراند ولى خوشبختانه فرصت كوتاه و عوامل و موانع ديگر به او اجازه نميدهد . و نيز مرحوم صدوق بسند خود از حضرت صادق عليه السّلام نقل كرده كه زيد شحام به حضرت عرضه داشت من از شما شنيده‌ام كه فرمودى نيت مؤمن از عملش بهتر است چطور مىشود كه نيت عمل از خود عمل بهتر باشد ؟ فرمود از اين نظر كه عمل انسان امكان دارد ريائى و به منظور جلب توجه مردم باشد ولى نيت كه امر قلبى است و رياء بردار نيست فقط براى خدا و از جهت ارتباط دل با او است خداى مهربان هم در مقابل اين نيت و تصميم قلبى ثواب و پاداشى به او عنايت ميفرمايد كه اين پاداش را خود عمل و پيكره آن ندارد و حضرت بعنوان مثل و نمونه فرمود مثلا بنده مؤمن در روز تصميم ميگيرد كه سحرگاه از خواب برخيزد و نماز شب بخواند اتفاقا خواب عميق او را فرا گرفت و موفق نشد خداوند مهربان در برابر اين تصميم و نيت ثواب نماز شب و تهجد را به او عنايت فرموده و تنفسش را تسبيح و خوابش را صدقه و انفاق به حساب مىآورد .\r\n\r\n","description":"","footnote":"","page_name":" 191 ","page_number":193},
  {"content":"\r\n\r\n5 - اينكه طبيعت نيت و خود تصميم از عمل بهتر و سالم‌تر است چون تصميم و نيت عقاب و مؤاخذه‌اى ندارد ، بلكه اگر نيت نيت خير باشد ثواب و پاداش دارد گر چه به خود عمل موفق نشود و اگر نيت و تصميم كار بد باشد بود و نبود اين نيت هيچ اثرى ندارد و عقاب نميشود ولى عمل چنين نيست زيرا هر كس به مقدار خردلى عمل كند خوب باشد بايد پاداش و كيفرش را خواهد ديد پس درست است كه نيت از اين نظر از عمل بهتر است و من ميگويم در طرف نيت شر هم ممكن است همين طور گفته شود بنا بر اينكه كافر در برابر نيت شر و تصميم عمل بد عقاب دارد و مواخذه مىشود گر چه دنبال نيت عمل خارجى نباشد چون عفو و مواخذه نكردن بر نيت شر لطفى است كه مختص مؤمنين است .\r\n6 - اينكه نيت چون از اعمال و كارهاى قلبى و جوانحى است و دل هم خود از تمام جوارح و اعضاء افضل و اشرف است عمل او هم از اعمال سائر جوارح و اعضاء افضل و بهتر است و لذا در قرآن ميفرمايد  أَقِمِ الصَّلاةَ لِذِكْرِي  نماز را به منظور ذكر و ياد من به پا داريد .\r\nكه خداوند متعال نماز را وسيله و مقدمه ياد خدا قرار داده و البته هميشه مقصود و نتيجه از وسيله و مقدمه اشرف و بهتر است علاوه بر اين عمل قلبى از نظر مردم مستور و پوشيده است و رياء و سمعه و خودنمائى در آن راه ندارد ولى عمل خارجى چنين نيست .\r\n7 - اينكه نيت بعضى از اعمال سخت و دشوار مانند عمل حج و يا جهاد و جانبازى نيت و تصميم اين گونه كارها از پاره از اعمال سبك و آسان مانند قرآن خواندن و يا مثلا يكدرهم و يك تومان تصدق افضل و بهتر است ( البته روشن است اين توجيه درست نيست ) .\r\n8 - آنچه مرحوم سيد مرتضى فرموده در كتاب غرر كه كلمه خير در اين حديث معناى تفضيلى و خوب‌تر بودن را ندارد ، بلكه منظور اين است كه نيت مؤمن خود عمل خوبى است و از اعمال خوب او و در رديف كارهاى نيك او است و لفظ من در اين حديث تبعيضيه است و با همين تنافى و تناقض ظاهرى كه ميان اين حديث و آن حديث معروف نبوى صلّى اللَّه عليه و آله كه فرمود\r\nافضل الأعمال احمزها\r\nبهترين كارها دشوارتر آنها است . به چشم مىخورد رفع مىشود و ديگر بذهن نمىآيد كه چگونه هم نيت افضل باشد و هم كار دشوارتر و همين توجيه در جمله بعدى كه مربوط به نيت كافر است مناسب است چون در آن جمله هم لفظ شر معناى تفضيلى و بدتر و زشت‌تر را ندارد ، بلكه منظور اين است كه نيت و تصميمات شخص كافر بد و زشت و از همان كارهاى بد او است . و اگر ايراد شود كه در احاديث و روايات وارد شده كه آدمى هنگامى كه تصميم عمل نيك و نيت خيرى را بگيرد در نامه عملش حسنه‌اى نوشته مىشود گر چه موفق بانجام آن عمل خير نشود ولى اگر نيت و تصميم عمل بدى را گرفت چيزى بر او نوشته نميشود تا وقتى كه آن عمل را انجام بدهد\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nبنا بر اين در نيت شر هيچ گونه شرى و عقابى نيست پاسخش اين است كه قبلا ما گفته‌ايم و اثبات شده كه ظاهر بعضى از اخبار اين است كه اين لطف و عنايت الهى مخصوص اهل ايمان است . پس نيت كافر بد و زشت است .\r\n9 - اينكه مقصود از نيت آن حالت تاثر روحى و دگرگونى قلب است كه هنگام عمل پيدا مىشود و انقياد و ميل باطنى باطاعت و اقبال و توجه درونى به آن جهان و چشم پوشى و بىتوجهى به دنيا كه از اثرات عمل و عبادت است و البته هر چه در عبادت و عمل جوارحى و خارجى و بازداشتن اعضاء و جوارح از گناه و معصيت مراقبت بيشترى شود اين حالت قلبى و پاكى و صفاى دل بيشتر و قوىتر ميگردد چون ارتباط شديدى ميان دل و اعمال عضوى و كارهاى خارجى انسان برقرار است و تأثير متقابل در يك ديگر دارند همچنان كه اگر آسيبى بيكى از اعضاء بدن برسد در قلب اثر ميگذارد و حالت اضطراب و تشويشى در دل پيدا مىشود و اگر خوف و وحشتى در دل پيدا شود و ناراحت گردد در اعضاء و جوارح اثر مىكند رنگ چهره تغيير مىكند بدن ميلرزد . . . و قلب فرمانرواى مطاع و اعضاء و جوارح مانند رعيت و نفرات سپاه تابع او و در فرمان او هستند و مقصود و هدف از اين اعمال ظاهرى بدست آمدن ثمره و نتيجه قلبى است . مبادا تصور شود كه مقصود از سجده همين است كه پيشانى بر روى زمين بيايد . بلكه از جهت اينكه اين عمل بحسب عادت و از نظر روانى موجب كمال تواضع قلبى است و حالت فروتنى را تقويت و تاكيد مىكند چون كسى كه احساس فروتنى و حالت تواضع را در خويش مينمايد اگر عملا هم بوسيله اعضاء و جوارح خود بتواضع خويشتن صورت خارجى داد و در برابر عظمت و جلال خداوندى به خاك افتاد آن حالت قلبى و تواضع درونى و ناچيز ديدن خود تقويت و تاكيد مىشود ولى كسى كه كوچكى خود را نمىبيند و دلش بامور دنيوى مشغول و از خود و ناچيزى خود اساسا غافل است . از سجده و به خاك افتادن اثر و نتيجه‌اى در دل پيدا نميشود و از نظر هدف و غرض تربيتى بود و نبود چنين سجده‌اى مساوى است . بنا بر اين نيت و آن حالت درونى روح و جان عمل و نتيجه و مقصود اصلى و هدف نهائى از تكليف است و بديهى است كه اين دگرگونى و نيت قلبى بمراتب از عمل با ارزش‌تر و بهتر است .\r\nو اين توجيه نهم تا حدى نظير حرف غزالى است در كتاب احياء العلوم و آن حرف اين است كه هر طاعت و عبادتى روى دو پايه و دو ركن است : 1 - نيت 2 - پيكره و صورت خارجى عمل . البته اين هر دو از امور نيك و خير است ولى اطاعت اولى و پايه نخستين كه نيت باشد بهتر از خود عمل است چون اثر نيت در آن هدف تربيتى كه در عبادت است بهتر و سازنده‌تر از خود عمل است زيرا مقصود از عبادت و تكليف اصلاح\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nقلب و پاكى دل و كمال روح است و اين اعضاء و جوارح ابزار و وسيله رسيدن به آن هدف است و منظور از حركات عبادى و كارهاى بدنى بدست آوردن عادت بخير و حصول ملكه در باطن و قلب است كه طبعا طورى بشود كه عادت بخير و ميل به خوبى از تمايلات و خواسته‌هاى طبيعى آدمى گردد تا در نتيجه بتواند خود را از اسارت شهوات دنيوى و از قيد هوى و هوس آزاد نمايد و اقبال و توجه بذكر و ياد حق و انديشه و فكر حق بنمايد .\r\nو بنا بر اين بيان خير بودن و بهتر بودن نيت مؤمن از لحاظ اثر و نتيجه تربيت از عمل خارجى واضح و روشن است كه خداى متعال فرمود :  لَنْ يَنالَ اللَّهَ لُحُومُها وَ لا دِماؤُها وَ لكِنْ يَنالُهُ التَّقْوى مِنْكُمْ  سوره حج 37 گوشت و خون اين قربانيها چندان ارزشى در نظر خدا ندارد ولى آنچه ارزش و اهميت دارد پرهيزكارى و حالات قلبى شما است و تقوى و پرهيز كه در اين آيه روى آن تكيه شده از صفات قلب است و در حديث است كه در بدن آدمى قطعه گوشتى است كه اگر او اصلاح شود تمام اعضاء و جوارح اصلاح ميگردد ( دل ) .\r\n10 - اينكه نيت انسان هميشه جنبه عليت دارد و انگيزه عمل و اصل و ريشه او است و عمل شعاع و فرع و شاخ و برگ او است چون عمل در صورتى وجود پيدا مىكند كه انسان غرض و نتيجه واقعى عمل را خوب تصور نمايد و تصديق و اطمينان دستيابى به آن نتيجه را داشته و در نفس انسان شوق و تمايلى به آن هدف باشد تا با عزمى راسخ و محكم به طرف انجام آن حركت كند و آن را ايجاد نمايد و همين جهت علت بودن و اصل و اساس بودن نيت اهميت و ارزش مخصوص به نيت داده است و خيريت و خوبى عمل از خيريت و خوبى نيت ريشه گرفته و در طرف نيت كافر و تصميم و اراده شر و بدى هم مطلب از اين قرار است چون همان نيت پليد و اراده شوم اصل و اساس كارها و اعمال زشت و ناپسند شخص بىايمان و كافر است پس نيت كافر پليدتر از عمل او است .\r\n11 - اينكه نيت روح عمل است و عمل بوسيله نيت جان دارد ميگردد و عمل مانند بدن است براى نيت اساسا خود پيكره عمل به تنهايى ارزش سنجش ندارد ميزان ارزش و بىارزشى و خيريت و شريت عمل بسته به خيريت و شريت نيت و تابع او است همان طورى كه ميزان ارزش و بىارزشى بدن انسان بستگى دارد بشرافت و خباثت روح پس از اين نظر و ديدگاه نيت مؤمن از عملش بهتر و نيت كافر از جهت اينكه خباثت دارد از عملش بدتر است .\r\n12 - اينكه نيت و قصد مؤمن در مرحله اول و توجه اصلى و حقيقى او خداست و چون از راه عمل ميتواند به طرف مقصود حركت كند و به آن نائل شود از اين جهت عمل را وجهه خود و مقصود بالعرض قرار ميدهد و نيت كافر هم چون غير خدا است و اعمال غير\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nالهى او است كه او را باهداف ضد توحيدى مىرساند از اين لحاظ رشته عمل را در دست ميگيرد . بنا بر اين صحيح است كه گفته شود نيت مؤمن از عملش بهتر و نيت كافر از عملش بدتر است .\r\nو اين توجيه كه از دهم و يازدهم از بيانات مرحوم محقق طوسى استفاده شده و اين دوازده وجهى كه براى معناى اين حديث گفته شد بعضى در بعض ديگر قابل ادغام است و در واقع و حقيقت 12 وجه و 12 معنا نيست چون حاصل و برگشت برخى از اين وجوه بديگر وجه است على كل حال اكنون كه اين وجوه و احتمالات را نقل نموديم معناى ديگرى كه در نظر ما هست و بهترين معنا است براى اين حديث شريف بطور خلاصه و عصاره و اغماض از تطويل و اضافات غير لازم بيان ميكنيم كه حق است و سزاوار پذيرش و قبول است .\r\nالبته اشكالاتى كه در اين حديث به نظر ميرسد ( از قبيل اينكه چگونه نيت كه يك امر قلبى و بدون زحمت و سهل و آسان است از عمل مخصوصا بعضى از اعمال شاقه و دشوار بهتر و شرافت و ارزش آن بيشتر است و لذا علماء و بزرگان در مقام توجيه برآمده و وجوهى كه گفته شد بيان نموده‌اند ) علت و منشأ آنها عدم تحقيق و بررسى كامل نكردن حقيقت و واقعيت نيت است كه تصور شده معناى نيت همان تصور نمودن غرض و فائده عمل و خطور دادن آن بذهن است . ولى پس از تحقيق و بررسى معنا و حقيقت نيت همان طورى كه قبلا بيان كرديم روشن مىشود كه موفق شدن به نيت صحيح و كامل از مشكل‌ترين و دشوارترين كارها است و اين موفقيت مربوط به يك حالت نفسانى و صفا و نورانيت باطن است و كمال و ارزش عمل و پذيرش و عظمت و فضيلت آن بستگى به چنين نيتى دارد و تصحيح نيت هم امكان پذير نيست مگر در صورتى كه علاقه و محبت به دنيا و عزت و بزرگى و مقام موهوم دنيوى از دل ريشه كن شود و از راه رياضت‌هاى دشوار و انديشه و تفكر صحيح و درست و كوششهاى مداوم و پىگير اين حالت را ميتوان بدست آورد چون قلب آدمى فرمانفرماى بدن است و هر گونه عشق و علاقه‌اى كه دل را تسخير كند اعضاء ديگر بدن هم در همان مسير فعاليت ميكنند و همين پايگاه منيع است كه هر رقم محبت و علاقه اى كه او را قبضه كرد و بر آن مسلط گرديد آن محبت و علاقه قواى ديگر بدن و اعضاء و جوارح را در خدمت خود قرار داده و بر آنها سلطنت و حكومت مينمايد و در دل هم دو عشق و دو گونه علاقه جايگزين نمىشود كه خداوند متعال به عيسى بن مريم عليه السّلام فرمود اى عيسى دو زبان در يك دهان و دو دل در يك سينه نميشود باشد و همچنين دو رقم فكر و انديشه در انسان امكان ندارد و در آن آيه شريفه فرمود :  ما جَعَلَ اللَّهُ لِرَجُلٍ مِنْ \r\n\r\n","description":"","footnote":"","page_name":" 195 ","page_number":197},
  {"content":"\r\n\r\n قَلْبَيْنِ فِي جَوْفِهِ  سوره احزاب 4 خداوند متعال دو دل ( و دو گونه علاقه قلبى ) در صندوق سينه هيچ كس قرار نداده است .\r\nدنيا و آخرت مانند دو هو و ضد يك ديگرند عشق و علاقه به هر دو ممكن نيست كسى كه محبت و علاقه بمال و ثروت دنيوى در دلش رسوخ پيدا كرده و ريشه‌دار شده فكر و خيالش در آن غوطه‌ور است و قواى جسمى و نيروى خود را در تحصيل آن صرف مينمايد و هر كار و عملى كه انجام دهد هدف حقيقى و مقصد اصلى او دستيابى بامور دنيوى است و اگر چيز ديگرى بگويد و از آخرت و امور آن جهان دم زند دروغ ميگويد و ادعاى كاذبى بيش نيست و لذا دائما دنبال كارهائى ميرود كه سود دنيوى و منافع ماديش بيشتر باشد و اطاعت و عبادت را كه موجب قرب و نزديكى به خداوند متعال است چندان مورد توجه قرار نميدهد و همچنين كسى كه عشق و علاقه به جاه و مقام و حب رياست در دل دارد تمام كارهايش در راه رسيدن به اين مقصود است و همين طور اغراض و اهداف پوچ ديگر بنا بر اين اگر انسان بخواهد عملش را جدا و حقيقتا براى خدا انجام دهد و آن را از انگيزه دنيوى خالص نمايد و به منظور جلب رضاى خدا و رسيدن به مزاياى آخرت بجا آورد راهى ندارد جز اينكه محبت و علاقه به اين گونه امور را از دل بيرون كند و قلب خود را از آنچه باعث دورى از خدا مىشود پاك و پاكيزه گرداند : و نيت و انگيزه‌اى كه ممكن است در عمل باشد بسيار مختلف و گوناگون و داراى مراتب و درجاتى است بعضى از آنها طورى است كه به كلى عبادت و عمل را باطل و فاسد مىكند بعضى از آنها ملاك و ميزان صحت و درستى عمل است - بعضى از آنها موجب كمال عبادت شده و ارزش بيشترى به آن ميدهد كه خود اين مراتب و درجاتى دارد ( عبادت كامل و كاملتر و كاملتر از او . . . ) اما آنچه كه عمل انسان را تباه و فاسد ميسازد عبارت از رياء و خودنمائى است كه تمام عمل را بعنوان ريا و خودنمائى انجام دهد و هيچ انگيزه‌اى در هيچ يك از اجزاء عبادت جز ريا نداشته باشد بگونه‌اى كه اگر ديگران اين عمل را نبينند و نفهمند اصلا انجام نميدهد بدون ترديد چنين عملى باطل و نه تنها استحقاق پاداش ندارد ، بلكه كيفر و عقاب دارد طبق آيات و احاديث فراوان . ولى اگر هم ريا و خود نمائى و هم قصد قربت و انگيزه الهى هر دو باشد و رياء ضمنى باشد و داعى قربت و انگيزه الهى محرك اصلى بطورى كه اگر رياء و ديدن ديگران هم در كار نبود باز هم اين عمل را بجا مىآورد البته اين صحت چنين عملى خالى از اشكال نيست و بعيد نيست كه صحت داشته باشد . و اگر در بعضى از كيفيت‌هاى مستحبى عبادت و نحوه انجام آن اعمال رياء و خودنمائى شود مانند اينكه وضوى خود را به منظور رياء خيلى كامل و تام و تمام بجا آورد و يا نمازش را طولانى كند اشكال بيشترى در صحت عبادت\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nپيش مىآيد و صحيح بودن مشكل‌تر است و اگر چنانچه در انجام عبادت داعيه ديگرى غير از رياء ضميمه شود مثلا هنگام وضو يا غسل قصد خنك شدن را هم داشته باشد در اين فرض سه قول و سه احتمال ميرود 1 - بطلان عبادت 2 - صحت آن 3 - تفصيل و فرق ميان آن موردى كه قصد اولى و نيت اصلى قربت و نزديكى به خدا باشد و ضمنا ميخواهد خنك هم بشود و موردى كه به عكس باشد و منظور اصلى تبريد و آب تنى و خنك شدن باشد در ضمن وضو و غسلى هم براى تقرب بجا آورد كه در فرض اول عبادت صحيح است و در دوم باطل مرحوم شهيد اول در كتاب ذكرى چنين فرموده : اگر در نيت عبادت قصد و نيت ديگرى را كه با عبادت منافات دارد ضميمه نمايد مانند رياء و يا نيت استحبابى در عمل واجب در اين فرض بطلان عبادت بيشتر به نظر ميرسد و احتمال فساد ميچربد چون وقتى كه هدف و مقصود دو چيز شد و آن دو چيز منافى يك ديگر بودند لازمه‌اش اين است كه قصد و نيت آن دو چيز هم با يك ديگر منافات داشته باشد بنا بر اين فرض نيت عبادت با اراده و قصد آن چيز جمع نميشود ولى ظاهر كلام مرحوم سيد مرتضى صحيح بودن عبادت است البته صحت به معناى اينكه اعاده و قضاء لازم ندارد نه به اين معنا كه عبادتى است قبول و ثواب و پاداش داشته باشد و ايشان اين حرف را در مورد رياء و خودنمائى گفته و در نمازى كه به نيت رياء انجام شود و لازمه حرف سيد مرتضى صحت عبادت است در نماز و غير نماز در صورتى كه با قصد تقرب رياء هم ضميمه شود و اگر امور ديگرى غير رياء كه در هنگام عبادت پيدا مىشود و از لوازم آن عمل است نظير خنك شدن در وقت وضو و غسل در ضمن قصد شود و آنها را هم اراده كند در اين فرض مرحوم شيخ طوسى و محقق قائل به صحت شده‌اند از نظر اينكه چنين شخصى قصد عبادت را نموده و يك چيز اضافى و زيادى را هم كه با عبادت منافات ندارد قصد كرده و قول ببطلان هم در همين فرض امكان دارد چون اخلاص در عمل كه در عبادات شرط است مراعات نشده و نيت گرم شدن در برابر آفتاب و نظافت هم همين طور تا اينجا كلام مرحوم شهيد بود كه تمام شد . و من ميگويم اگر انسان در موقع عبادت پاره‌اى از امور دنيوى را قصد نمايد آيا در اين صورت هم ميتوان گفت كه عبادت باطل است ؟ ظاهر كلمات بعضى از اصحاب علم قول ببطلان است ولى اين حرف مشكل به نظر ميرسد چون عباداتى هست كه به منظور رسيدن بخواسته دنيوى انجام مىشود مانند نماز حاجت استخاره تلاوت قرآن در بعضى از موارد اذكار و دعاهائى كه در اين زمينه رسيده و اين گونه اعمال قطعا عبادت است با اينكه براى امور دنيوى انجام مىشود و اگر تصور شود كه در اين موارد تكليف انسان اين است كه آن هدف دنيوى را قصد نكند تا در نتيجه عبادتش انگيزه دنيوى نداشته باشد . چنين حرفى جمع بين ضدين و تكليف\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nبمحال است مانند اينكه كسى بگويد مثلا شما در فلان روز و در فلان محل به منظور ديدن شير بيا ولى قصدت ديدن شير نباشد و يا مثلا برو بازار و فلان جنس را خريدارى نما اما خريدن جنس در نيت تو نباشد و در احاديث زيادى براى بعضى از عبادات مزايا و منافع دنيوى بيان شده از قبيل اينكه مثلا نماز شب باعث وسعت رزق مىشود و عمل حج انسان را ثروتمند مينمايد و نظائر اينها كه فراوان است بنا بر اين اگر قصد اين گونه امور دنيوى با قصد قربت منافات داشته باشد تذكر اينها ترغيب ببدى و امور زشت مىشود چون وقتى انسان اين رقم مطالب را شنيد شايد نتواند فكر و دل خود را از اين امور تخليه و بر كنار بدارد البته ممكن است برگشت اين گونه قصدها به قصد قربت باشد به اين طور كه مثلا كسى كه قصدش توسعه رزق و ثروت زياد است منظورش اين باشد كه آن ثروت را به مصرف امور خير برساند و با دستيابى برزق و روزى قوت و نيروى بيشترى براى اطاعت و عبادت بدست آورد و كسى كه طول عمر ميخواهد به منظور تحصيل رضايت و خشنودى پروردگار باشد ولى متاسفانه چنين هدف عالى و قصد پاك و بزرگ براى مردم عادى و معمولى ميسر نيست فقط بعضى از اولياء و مقربين درگاه الهى ممكن است چنين نيت خالصى داشته باشند ولى ديگران اگر از اين خلوص نيست دم زنند جز ادعاى محض و باطل چيزى نيست و به خيال اينكه خطور در ذهن و فكر اين حقيقت همان نيت واقعى است با اينكه فاصله اين دو امر بسيار زياد است پس معلوم مىشود براى طاعت و عبادت بودن عمل اين مقدار كافى است كه اين كار را بامر خدا انجام داده و با رضا و خشنودى او و ياد او ذكر او و متوسل شدن بسوى او بجا آورد گر چه منظورش رسيدن بچيزهاى مباح و لذتهاى حلال دنيوى باشد .\r\nو اما آن نيت‌هاى كامل و هدفهاى عالى و بلند كه از مقاصد دنيوى و بىارزش منزه و بر كنار است البته از لحاظ مراتب اشخاص و كمالات روحى و درجات معرفت افراد مختلف و متفاوت است و نيت هر كس بستگى دارد به شكل باطنى و روش و حالت درونى او بلكه حالت يك فرد در زمان و اوقات مختلف نيتى باقتضاء آن حالت مخصوصش دارد و اكنون پاره‌اى از آن مراتب و درجات بيان ميكنيم .\r\nمرتبه اول نيت و انگيزه كسى كه توجه و تفكرش بر محور عذابهاى شديد و طاقت فرسا و عقاب دردناك الهى است كه اين چنين انديشه و تنبه دنيا و لذات دنيوى را از نظرش ساقط و بىارزش مينمايد و هر عمل نيكى كه انجام ميدهد و هر عمل زشتى كه خود را از آن دور ميسازد بانگيزه خوف از عذاب و ترس از عقاب است .\r\nمرتبه دوم نيت كسى كه اشتياق وصول به آنچه كه در آن جهان براى افراد نيكوكار آماده و مهيا شده از بهشت و نعمتهاى آن و حوريان و كاخهاى آن كه چنين شخصى عبادتش\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nبه انگيزه رغبت و ميل به اين امور و دستيابى به اين نعمتها است .\r\nو اين دو رقم نيت ظاهرا صدمه‌اى به صحت عبادت ندارد گر چه گروهى از علماء تصور نموده‌اند كه اين گونه نيت باعث بطلان عبادت مىشود و البته اينها از تحقيق و بررسى معنا و حقيقت نيت غفلت و كوتاهى نموده‌اند .\r\nو تعجب از مرحوم علامه حلى است كه فرموده طائفه عدليه و شيعه اجماع و اتفاق دارند بر اين كه اگر انسان عملش را بانگيزه وصول به نعمتهاى اخروى يا ترس از عقاب و عذاب الهى انجام دهد استحقاق پاداش و ثواب نخواهد داشت . و من ميگويم اين دو رقم نيتى كه بيان شد خوددارى مراتب و درجاتى است و از نظر اختلاف حالت افراد مختلف است . چون بعضى فقط به منظور رسيدن بلذات جسمانى بهشتى وظائف بندگى خود را انجام مىدهد و بهشت را از اين جهت كه جاى آسايش و بهره و لذت جسمانى است ميطلبد .\r\nولى پاره‌اى از مردم از لحاظ اينكه بهشت جايگاه كرامت و لطف الهى و محل رضوان و قرب به خدا است ميطلبد و بنعمتهاى جسمانى و حور و قصورش چندان نظر ندارد . و همچنين كسى كه از آتش گريزان است ممكن است از جهت همان عذاب و شدت سوز و درد آن باشد و ممكن است از اين نظر باشد كه دوزخ تبعيدگاه و جاى دورى و فراق و هجران است و محل سخط و خشم خدا است . امير مؤمنان در دعاى كميل كه او را بكميل بن زياد نخعى تعليم داد ميگويد : بار الها اگر مرا بهمراه دشمنانت در عقاب و عذاب قرار دهى و بين من و اهل بلا و اهل عذاب خود در يك مجمع جمع نمائى و مرا از اولياء و دوستان خود جدا سازى ، اگر فرضا صبر و تحمل آن عذاب دردناك را بنمايم ولى رنج و عذاب جانگاه فراق و هجران را چگونه تحمل نمايم . و اگر بر فرض بر شدت گرمى و حرارت آتش قهرت نيروى صبر و تحمل داشته باشم چگونه ميتوانم از لطف و كرامت تو چشم پوشيده و صرف نظر كنم . . . تا آخر آنچه در اين دعا و مناجات ارزنده كه تمام درجات اهل معرفت و منازل سالكين طريق محبت را بيان مىكند . پس بنا بر اين روشن شد كه اين دو رقم نيت و خواستارى اين دو غرض و هدف منافاتى با رتبه و درجه مقربين ندارد .\r\nمرتبه سوم كسى كه به نيت و انگيزه شكر و سپاسگزارى عبادت خود را انجام ميدهد و چون نعمتهاى بيشمار و عنايات بيكران او را احساس مىكند به حكم عقل احساس وظيفه سپاس و تشكر از صاحب نعمت نموده و عبادت را بعنوان اداء حق نعمت و سپاسگزارى انجام ميدهد كه از همين روش و طريقه اهل كلام و متكلمين راه وجوب معرفت و شناسائى خدا را پيموده‌اند . امير مؤمنان عليه السّلام فرمود : گروهى در عبادت و اطاعت انگيزه رغبت و ميل دارند و براى دستيابى بمنافع اخروى خدا را عبادت مينمايند كه اين رقم عبادت عبادت\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nتجار و بازرگانان است كه هدف سودجوئى است . گروهى ديگر بداعى و انگيزه ترس از عذاب خدا را عبادت ميكنند اين هم عبادت بردگان است گروهى هم بداعى شكر و انگيزه سپاس از نعمتهاى فراوان خداوندى عبادت خود را انجام ميدهد و اين عبادت آزاد مردان است .\r\nمرتبه چهارم كسى كه از جهت احساس شرم و حياء انجام وظيفه مىكند اين چنين شخصى تمام توجهش بعظمت و جلال خداوندى است و خود را در تمام حالات و جميع اوقات در مرئى و منظر خدا مىبيند و عقلش خوبى اعمال نيك و زشتى كارهاى بد را درك مىكند و نظرى بنعمتهاى دنيوى يا اخروى ندارد فقط از اين جهت كه خداى بزرگ را هميشه حاضر و ناظر اعمال خود مىداند شرم دارد از اينكه در حضور او كار زشتى انجام دهد و آن كار ترك واجب باشد و يا انجام معصيت و به همين مرتبه اشاره فرموده در گفتار شريفش كه فرمود : احسان ( كه يكى از صفات مؤمنين و يكى از منازل سلوك است ) اين است كه خدا را بگونه‌اى عبادت نمائى كه مانند اينكه او را ميبينى و اگر تو او را با چشم ظاهر نمىبينى قطعا او تو را مىبيند .\r\nمرتبه پنجم كسى كه به قصد قرب و انگيزه نزديك شدن به خدا عبادت خدا مىكند كه قرب و نزديكى معنوى بقرب و نزديكى مكانى تشبيه شده است و اين همان نيتى است كه اكثر فقهاء گفته و در عبادت شرط دانسته‌اند ولى تحقيق و بررسى معناى قرب را در كلماتشان نديده‌ام و توضيحا بايد گفت كه مقصود از قرب يا قرب و نزديكى از لحاظ درجات كمال است چون بنده از جهت اينكه موجودى است ممكن و موجودى ممكن الوجود از خود هيچ چيز ندارد و در نهايت درجه نقص و كمبودى است و فاقد هر گونه كمال است و ذات واجب الهى داراى جميع صفات كماليه است بطور اطلاق و بىنهايت بنا بر اين ما بين فقر محض و غناى مطلق بعد و دورى فراوان است و ما فوق تصور هست و چون در طريق سير معنوى قدم نهد هر مقدار كه بوسيله عبادت و انجام وظيفه خود را بصفتى و كمالى متصف سازد و نواقص اخلاقى و درونى را از خود مرتفع نمايد به همان ميزان واجد كمالات گرديده و به سرچشمه كمالات نزديك و متخلق باخلاق ربوبى ميگردد . و يا منظور از قرب و نزديكى در ياد او بودن و در مقام معنى همراه و مصاحب او بودن است مثلا كسى كه هميشه و دائما در ياد كسى بوده و فكرش مشغول به او است و مرتب در صدد تامين خواسته او و اجراء دستور او است چنين شخصى مثل اين است كه هميشه با او است گر چه از نظر مكان و محل فاصله زيادى با او داشته باشد و نظير همين نيت است اگر انسان عمل خود را براى امتثال و اجراء امر خداوند متعال و يا بر وفق مشيت و اراده او و يا به جهت انقياد و اجابت دعوت\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nالهى و يا به جهت تحصيل رضا و خشنودى او انجام دهد . اينها اقسام نيت‌هائى است كه اكثر علماء گفته‌اند . و نيز گفته‌اند اگر فقط براى خدا و بدون اينها همه انجام دهد باز هم كافى است چون او مقصد تمامى هدفها است گر چه بازگشت اين نيت هم بالاخره بيكى از آنها است .\r\nمرتبه ششم كسى كه عبادتش بر پايه شايستگى پروردگار براى عبادت است كه اين نيت صد يقين و راستان است همان طورى كه امير مؤمنان عليه السّلام در مناجاتش ميگويد : معبودا من تو را از جهت ترس از آتش و يا طمع بهشت عبادت نميكنم فقط چون تو را سزاوار پرستش و عبادت ميدانم عبادت ميكنم و چنين ادعائى از غير اين گونه افراد پذيرفته نميشود اين ادعا از كسانى پذيرفته مىشود كه از خارج و قبلا آنها را شناخته باشيم كه اگر بهشت و دوزخى هم در كار نبود باز هم خدا را عبادت مينمودند ، بلكه بفرض محال اگر گنه‌كار داخل بهشت مىشد و اهل طاعت دوزخى ميشدند در اين فرض هم عبادت خداوند را چون اهل و سزاوار عبادت است انتخاب ميكردند همچنان كه در همين جهان رفتن در آتش را انتخاب نمودند چون راه اطاعت و طريق بندگى بود گر چه خداى مهربان آن آتش را سرد و سلامت نمود . و همچنين انواع عذاب و شكنجه‌ها كه از طرف كفار و اشرار ميرسيد بجان ميپذيرفتند براى حفظ راه عبوديت البته خداوند آن شكنجه‌ها را بلذت و آسايش و نعمت تبديل مينمود .\r\nمرتبه هفتم نيت كسى كه بانگيزه دوستى و محبت و بر پايه عشق و شيفتگى خدا را عبادت مينمايد كه مرتبه محبت بالاترين درجات مقربين و سالكين است و اهل محبت فقط در صدد جلب رضاى محبوب هستند و هيچ گونه نظرى به ثواب و ترسى از عقاب در آنان وجود ندارد و حب و عشق الهى كه بر دل انسان نشست و قلب را فرا گرفت اين دل را از محبت غير خدا به كلى پاك و پاكيزه ميگرداند و در تمام كارها جز رضا و خشنودى حق به چيزى سر و كار ندارد . كما اينكه مرحوم صدوق بسند خود از حضرت صادق عليه السّلام نقل نموده كه فرمود مردم در عبادت پروردگار بر سه گونه‌اند : 1 - گروهى براى رسيدن بثوابها و مزاياى آن جهانى خدا را عبادت ميكنند كه اين عبادت حريصان و سود طلبان است كه ريشه‌اش طمع است 2 - گروهى ديگر از جهت ترس از آتش عبادت خدا را مينمايند و اين عبادت برده‌گان است كه ريشه‌اش ترس و خوف است . 3 - ولى من بانگيزه عشق و محبت خداوند متعال او را عبادت ميكنم كه اين عبادت بزرگ‌مردان و كريمان است و اين عبادت است كه ثمره‌اش ايمنى است و خداوند عز و جل فرموده :  وَ هُمْ مِنْ فَزَعٍ يَوْمَئِذٍ آمِنُونَ  سوره نحل 89 و آنان از فزع و وحشت آن روز در ايمنى هستند ) و نيز فرموده :  قُلْ إِنْ كُنْتُمْ \r\n\r\n","description":"","footnote":"","page_name":" 201 ","page_number":203},
  {"content":"\r\n\r\n تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  سوره آل عمران 31 بگو اگر راستى خدا را دوست داريد بايد از دستورات و خواسته‌هاى او كه بوسيله من بشما ابلاغ مىشود متابعت و پيروى كنيد تا در نتيجه خدا هم شما را دوست داشته و گناهان شما را ببخشد بنا بر اين كسى كه محبت به خدا داشته باشد خدا هم او را دوست ميدارد و او را از عذاب خويش در امن و امان قرار ميدهد .\r\nو در تفسير امام نقل نموده كه حضرت سجاد عليه السّلام فرمود : من دوست ندارم كه عبادتم را بانگيزه و اغراض خصوصى خود و براى رسيدن بثوابهاى آن جهانى انجام دهم كه مانند بنده طمعكار كه ريشه اطاعتش طمع است باشم اگر خواسته‌اش تامين شود عملش را انجام ميدهد و گر نه رها مىكند و نيز دوست ندارم كه از جهت ترس و خوف از كيفر عبادت كنم خدا را كه مانند بنده زشت وظيفه نشناس باشم اگر ترس از مواخذه و كيفر نداشته باشد هيچ كارى نمىكند . سؤال شد از حضرت پس شما بچه انگيزه‌اى خدا را عبادت مينمائيد ؟\r\nفرمود چون او مستحق عبادت و سزاوار پرستش است از جهت اين نعمتها و الطاف فراوان كه در حق من روا داشته . و حضرت باقر عليه السّلام فرمود : بنده در صورتى عبادت كامل و حق عبادت را ايفاء كرده كه از همه خلق منقطع گشته و بريده باشد و ارتباط و پيوند خود را فقط با خدا برقرار بدارد در انى وقت است كه خداوند متعال ميفرمايد : اين بنده من خود را براى من خالص نموده و او را با لطف و كرم مىپذيرد . و حضرت صادق عليه السّلام فرمود :\r\nهيچ نعمتى بالاتر و برتر از اين خداوند ببنده خود عنايت ننموده كه در دل آن بنده جز خدا چيز ديگرى نباشد .\r\nامام هفتم عليه السّلام فرمود : با ارزش‌ترين اعمال اين است كه در عبادت جز انگيزه قرب و نزديكى به خداوند متعال چيزى نباشد . و حضرت رضا عليه السّلام در تفسير آيه شريفه (  إِلَيْهِ يَصْعَدُ الْكَلِمُ الطَّيِّبُ  ) كلمات و اعتقادات پاك است كه بسوى خدا ميرود ( خداوند باعتقادات قلبى مردم مينگرد ) فرمود منظور از اين كلم طيب گفتن و اعتقادات اسلامى است\r\nلا إله الا اللَّه محمّد رسول اللَّه علىّ ولىّ اللَّه و خليفة محمد رسول اللَّه حقّا و خلفاؤه خلفاء اللَّه  ( وَ الْعَمَلُ الصَّالِحُ يَرْفَعُهُ ) \r\nو البته عمل صالح است و كارهاى نيك و شايسته است كه آن اعتقادات را بالا ميبرد و تقويت مىكند ، فرمود فهميدن انسان كه اين عمل و اين گفتار همان گونه كه با زبان گفته صحيح و درست است .\r\nو ميگويم من نيت‌هاى فاسد و صحيح افراد و اقسام ديگرى هم دارد كه با مقايسه و سنجش با همين مطالب و اقسام نامبرده روشن مىشود و اينها همه بستگى دارد باحوال و صفات انسان و ملكاتى كه در درون انسان رسوخ كرده و ريشه‌دار گشته كه اين انگيزه‌ها و\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nنيت‌هاى خوب و بد از آنها مايه ميگيرد و از همين جا روشن مىشود سرّ و راز آن جمله‌اى كه معروف است كه بهشتيان از جهت نيت پاك و پاكيزه‌اى كه داشته‌اند در بهشت مخلد هستند از نظر اينكه نيت خوب و نيكو در نتيجه طينت و باطن پاك و صفات نيكو و پسنديده و ملكات زيبا كه در درون جان انسان عميقا جاى گرفته است پيدا شده و تحقق مىيابد و اين صفات و ملكات موجب استحقاق خلود و هميشه ماندن در بهشت است و چنين شخصى از ناحيه خود كوچكترين مانعى براى انجام اعمال صالحه ندارد و كمال آمادگى براى انجام وظيفه و اعمال حسنه و جميله دارد پس اين چنين آدمى بهشتى طبع شده و چنين طبيعتى جز بهشت جاى ديگرى مناسبش نيست . و در مقابل آمادگى مؤمن كافر است كه آمادگى كاملى براى ضد اينها دارد و داراى صفات زشت و ملكات خبيث كه در عمق جانش ريشه‌دار شده و اين گونه صفات و ملكات نيت‌ها و تصميم‌هاى ناپسند و نكوهيده‌اى دنبال دارد كه از اين نظر طبيعتش دوزخى گشته و جايگاه ابديش دوزخ خواهد بود و از اين بيانات معناى آن - حديث كه فرمود\r\n( و كلّ عامل يعمل على نيّته )\r\nروشن مىشود به اين معنا كه عمل و كردار هر كس در نقص و كمال و رد و قبول منطبق و موافق با نيت او است و مدار و مبنى در عمل نيت شخص است و مطابق بعضى از احتمالات گذشته معنا اين است كه نيت پايه عمل و سبب فعل و انگيزه او است و اتيان و انجام فعل به نيت بستگى دارد .\r\n3 - كافى . . . ابى بصير گويد از حضرت صادق عليه السّلام سؤال كردم . كه حد و ميزان عبادت كه اگر بر طبق آن ميزان عبادت انجام شود پذيرفته مىشود چيست ؟ فرمود .\r\nداشتن نيت خوب و پاك در اطاعت و يا اطاعت از امام و رهبر .\r\nبيان سخن در باره حسن نيت و توضيح آن قبلا گذشت . خلاصه مطلب اينكه ميزان صحيح بودن و قبولى عبادت پاكى نيت است كه آميخته و مخلوط با انگيزه‌هاى ديگر نباشد و در ضمن تحت رهبرى صحيح و اطاعت از امام حق باشد چون اين دو جهت پايه و ركن اساسى در صحت و قبول است كه مقصود تاكيد و توصيه بيشتر در مراقبت عمل است .\r\nو يا منظور از اطاعت كه در اين حديث هست اين است كه برنامه عمل را با آن طرق و راههائى كه راه اطاعت و بندگى است منطبق سازد .\r\n4 - كافى . . . ابى بصير گويد حضرت صادق عليه السّلام فرمود : گاهى بنده مؤمن مستمند و تهى دست ميگويد خدايا : به من روزى فرما و يا تمكن مالى عنايت كن تا كارهاى نيك انجام داده و از برنامه‌هاى خيرات و خدمات چنين و چنان كنم . و چون خداوند متعال راستى و صدق و حسن نيت او را ميداند همان اجر و پاداشى كه در صورت انجام عمل به او ميداد خواهد داد انّ اللَّه واسع كريم .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nتبيان ( ليقول ) ميگويد : يعنى به زبان ميگويد و يا در قلب و يا اعم از قلب و زبان ( فاذا علم اللَّه . . . يعنى وقتى كه خدا دانست كه اين بنده مؤمن جدا به اين وعده‌ها و گفته‌هاى خود خواهد عمل كرد چون خيلى از آرزوها و وعده‌هائى كه انسان ميدهد كاذب و پوچ است و در مرحله عمل انسان مطابق با قولش رفتار نميكند . انّ اللَّه واسع كريم يعنى خداوند قدرتش زياد و وسيع است و يا عطاء و بخشش فراوان است كريم كرم وجود از صفات ذاتى او است و اين پاداش بر نيت خير از آثار كرم وجود گسترده و وسيع او است نه از جهت استحقاق و طلب داشتن بنده باشد . مرحوم شيخ بهائى گفته ممكن است اين حديث را بمنزله تفسير و توضيح حديث\r\n( نيّة المؤمن خير من عمله )\r\nقرار داد چون مؤمن از اين قبيل نيت‌ها فراوان دارد و در برابرش پاداش هم دارد ولى خود عمل خارجى برايش امكان ندارد و وسيله و مقدماتش فراهم نيست . پايان حرف شيخ بهائى .\r\nو من ميگويم لفظ نيت در سه مورد به كار برده مىشود 1 - در موردى كه همزمان با انجام فعل نيت آن را مىكند . 2 - موردى كه قبل از عمل عزم نموده و تصميم گرفته كه فلان عمل را در فلان وقت انجام دهد و در موقع آن عمل را انجام بدهد و يا انجام آن برايش فراهم نگردد . 3 - موردى آرزوى آن عمل را بنمايد و مايل به آن باشد گر چه ميداند كه انجام آن برايش ميسر نيست و منظور از نيت در اين حديث يكى از دو مورد اخير است . و البته امكان دارد چنين گفته شود كه نيت چون از افعال اختيارى قلبى است و تصميم گرفتن و نگرفتن در دست خود انسان است بنا بر اين همين تصميم و نيت قطعا پاداشى خواهد داشت مثل افعال اختيارى ديگر ولى در صورتى كه موفق شد و خود آن عمل را هم انجام داد پاداش ديگرى هم براى انجام عمل دارد گر چه آن عمل خودش مشروط به نيت است ولى تعدد و بيشتر شدن ثواب و پاداش با اين اشتراط منافات ندارد كما اينكه نماز شرط صحيح بودنش وضوء است در عين حال وضوء خود يك عمل اختيارى و عبادتى است كه قطع نظر از نماز داراى پاداش است وقتى هم وضو و هم هر دو انجام شد هر يك پاداش و ثوابى دارد و اگر به خود موفق نشد چون قدرت و توانائى آن عمل را نداشت و يا اينكه مانع ديگرى پيش آمد در اين صورت بر همان نيت خيرش پاداش دارد و ثواب و پاداش بر نيت بستگى بپيدايش عمل ندارد ، بلكه به اين مربوط است كه از ناحيه او تقصير و كوتاهى در باره فعل نباشد .\r\nبنا بر اين ثواب و پاداشى كه در اين حديث براى نيت بيان شده امكان دارد چنين باشد .\r\nدر صورتى كه بانجام عمل هم موفق شود دو ثواب دارد و اگر موفق بانجام فعل نشد يك ثواب دارد و با اين معنا اشكال به اين كه اگر نيت به تنهائى ثواب داشته باشد لازمه‌اش لغو و بى مورد بودن خود عمل است و اشكال به اين كه لازمه اين حرف اين است كه ثواب و\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nپاداش عمل با نيت مانند ثواب نيت تنها و بدون عمل باشد وارد نيست و پاسخ اين دو اشكال روشن مىشود : و ممكن است چنين معنا شود كه ثواب و پاداش نيت مانند ثواب عمل با نيت باشد ولى اضافه و زيادى در كار نباشد ولى اگر بدنبال نيت توفيق انجام عمل را هم يافت ثواب مضاعف مىشود تا ده برابر و يا بيشتر و مؤيد اين معنا حديثى است كه بعدا خواهد آمد كه خداوند مهربان اين عنايت را در حق آدم عليه السّلام نموده كه از فرزندانش هر كس تصميم عمل زشت را بگيرد تا وقتى آن عمل را انجام نداده گناهى در نامه عملش ثبت نميشود و اگر آن عمل را مرتكب شد يك گناه ضبط مىشود ولى اگر تصميم عمل نيك گرفت براى او يك حسنه ضبط مىشود گر چه موفق بانجام آن نشود و اگر آن را انجام داد مقدار ده حسنه براى او نوشته مىشود . گر چه امكان دارد مورد اين حديث جايى باشد كه در صورت قدرت و توانائى بر عمل از انجام آن خوددارى نمايد كه با بحث ما ارتباط ندارد و روى اين تحقيقات كه در نيت شد و توضيحى كه داديم كه نيت هر كس بستگى دارد به شكل درونى و حالات روحى و ملكاتى كه در عمق جانش ريشه‌دار شده و نيت كامل و بلند از پرتو كمال نفس و متصف بودن انسان است با اخلاق و سجاياى نيك و پسنديده روى اين مبنا اگر بگوئيم كسى كه تصميم عمل ارزنده‌اى را با كيفيت خاص بگيرد و قصد داشته عملى را به صورت كامله‌اش انجام دهد ولى فراهم نشود ثواب چنين شخصى با ثواب آن كسى كه عمل را با همان كيفيت انجام داده يكسان و برابر است . اين چنين حرفى هيچ استعبادى ندارد ( و با موازين علم اخلاق كاملا منطبق و هيچ گونه اشكال و ايرادى لازم نمىآيد ) . و گفته شده پاداش و ثواب داشتن مؤمن در برابر نيت عمل خير مطلبى است كه مورد اتفاق امت اسلام و خاصه و عامه و فرق اسلام اين معنا را روايت كرده‌اند . مسلم در كتاب خود از رسول خدا صلّى اللَّه عليه و آله نقل كرده كه فرمود : كسى كه با صدق نيت آرزوى شهادت در راه خدا را داشته باشد خداوند ثواب شهيد را به او عنايت ميفرمايد گر چه توفيق شهادت را نيابد و بسند ديگر از همان حضرت نقل نموده كه فرمود : كسى كه با نيت پاك و راست از خداوند درخواست شهادت نمايد خداوند مهربان او را بدرجات و مراتب شهدا مىرساند گر چه در بستر خانه‌اش بدرود حيات نمايد . ماذرى ( يكى از علماى اهل سنت ) گويد اين دو حديث دليل بر اين است كه اگر كسى عمل خيرى را نيت كند و از جهت موانع و پيش آمدهائى موفق به آن عمل نشود مانند كسى است كه آن عمل را انجام داده باشد و نيز از اين دو حديث استفاده مىشود كه مسألت و تقاضاى شهادت از خداوند مستحب است و همين طور نيت عمل خير مستحب است و گروهى از دانشمندان آنها به اين مطلب تصريح نموده‌اند حتى اينكه آبى كه از علماء اهل سنت است ميگويد كه اگر كسى نيت عمل خير نكند در حكم منافقان است كه نه عمل خير را انجام ميدهد و نه تصميم انجامش را دارد .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\n5 - كافى . .\r\n5 - كافى . . . حضرت صادق فرمود : اينكه دوزخيان هميشه و براى ابد در دوزخ مخلد هستند از اين جهت است كه نيت آنها اين است كه اگر فرضا در دنيا براى ابد زنده و جاويد باشند هيچ وقت تسليم حق نشده و راه معصيت و سركشى را ادامه دهند و همچنين بهشتيان كه در بهشت مخلد و جاويد هستند از اين نظر است كه نيت آنان اطاعت و اجراء فرامين الهى است گر چه در دنيا جاويدان باشند پس بر اساس نيت خود اينان در بهشت و آنان در دوزخ مخلد و جاويدان هستند سپس حضرت آيه شريفه  قُلْ كُلٌّ يَعْمَلُ عَلى شاكِلَتِهِ  را تلاوت فرمود و توضيح داد كه هر كس بر اساس و پايه نيت خود عمل مىكند .\r\nبيان مثل اينكه استشهاد و استدلال حضرت به آيه شريفه از لحاظ همان مطالبى است كه ما قبلا تحقيق نموديم كه ميزان و پايه اعمال انسان بر نيت است و نيت هم به نوبه خود تابع حالات درونى و صفات نفسى است كه روح انسان به آنها متصف است از اعتقادات و اخلاق باطنى خوب يا بد اگر در نفس و عمق جان انسان عقائد حقه و اخلاق حسنه رسوخ پيدا كرده و ريشه‌دار شده بديهى است كه اگر در دنيا هميشه زنده و جاويدان باشد از انجام وظيفه و اعمال صالحه سرپيچى و تخلف نخواهد كرد و پرتو و شعاع عملى چنين روح و نفسى جز عمل صالح چيزى نخواهد بود و از جهت همين شكل و حالت روحى و بهشتى مستحق خلود در بهشت و جاويدان بودن در آن مىشود و اگر در باطن و نفس داراى عقائد باطله و اخلاق پست و زشت باشند بطورى كه اگر در دنيا جاودان و ابدى باشند دائما در طريق معصيت و گناه هستند در اين صورت تغيير ماهيت داده و طبيعت و طينت آنها دوزخى شده و از لحاظ همين طينت و باطن مسخ شده استحقاق خلود در دوزخ را پيدا ميكنند نه از جهت اعمالى كه هنوز مرتكب نشده‌اند تا در نتيجه قصاص قبل از جنايت و عذاب بدون جرم باشد .\r\nبنا بر اين منافاتى بين خلود و عذاب دائمى و بين احاديثى كه ميگويد وقتى انسان تصميم گناه بگيرد ولى آن را انجام ندهد گناه و جرمى براى او ضبط نميشود نيست زيرا خلود در دوزخ مربوط به آن حالت نفسانى و طينت و طبيعت مسخ شده جهنمى است نه به آن گناهانى كه تصميم دارد بعدا انجام دهد علاوه بر اين ممكن است مورد همين اخبار و احاديث عفو و بخشودگى نيت گناه افرادى باشند كه ارتكاب معصيت از ملكات درونى و حالات ريشه‌دار باطنى آنها نگشته و وجدان و طبيعت انسانى خود را مسخ نكرده بطورى كه فرضا اگر در دنيا باقى و جاودان باشند باز هم از ادامه معصيت خوددارى نخواهند\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nنمود يا اينكه گفته شود مورد اين احاديث عفو و بخشش نسبت باهل ايمان است و اين مسأله خلود مربوط بكفار است . و ضمنا ممكن است از اين روايت مورد بحث ( پنجم كه نقل شد ) اين استفاده بشود كه هر آن كافرى كه كفرش ريشه‌دار نشده و در عمق روحش رسوخ پيدا نكرده و بازگشت به توبه و ايمان در حقش امكان دارد چنين شخصى به حال كفر نخواهد مرد و بالاخره موفق مىشود و ميگويم من از اين احاديث ممكن است استفاده شود كه عزم و نيت معصيت خود يكنوع معصيت و گناه است كه استحقاق عقاب و كيفر دارد نه اينكه تصور شود تصميم گناه گناه نيست البته گناه است ولى خداى مهربان اين گناه را مورد عفو و بخشش قرار داده براى اهل ايمان و اين مطلب از بيانات مرحوم محقق طوسى در تجريد در مسأله اينكه آيا اعمال انسان مخلوق او است يا نه استفاده مىشود چون مرحوم محقق در آنجا تعبيرش چنين است ( كه اراده و تصميم عمل زشت و قبيح است ) پس معلوم مىشود ايشان اراده و نيت حرام را عملى قبيح و حرام ميداند و از كلمات اكثر علماء و بزرگان هم بدست مىآيد كه نيت حرام ، حرام و قبيح است فرقى نيست كه آن اراده و نيت تام و تمام باشد كه دنبالش عمل حرام هم انجام شود و يا ناقص كه آن عمل دنبالش نيايد و خارجا مرتكب آن گناه نشود ولى از نظر آنها مسلم است كه اگر همراه نيت عملى انجام نشود البته مورد عفو واقع مىشود كما اينكه اخبار و احاديث كه پاره‌اى از آنها بعدا گفته مىشود دلالت بر آن دارد و اگر همراه نيت عملى هم انجام شود شايد بتوان گفت در اين صورت هم خود نيت عقاب و كيفرى ندارد و كيفر براى انجام عمل است و بعضى از علماء ادعاى اجماع و اتفاق نموده كه ارتكاب معصيت بيش از يك گناه حساب نميشود و خيلى بعيد است كه در مورد انجام معصيت دو گناه واقع شده باشد يك گناه از نظر اراده و نيت و گناه دوم از نظر انجام خود عمل .\r\nبنا بر اين منافاتى ( كه بين حرف مرحوم محقق كه گفت اراده و نيت قبيح ، قبيح است و بين حرفى كه مشهور و معروف است كه خداوند متعال در برابر نيت حرام عقاب و كيفر نمىكند و عقاب و كيفر فقط در برابر انجام عمل است ) به چشم مىخورد مندفع و مرتفع ميگردد و تاويل و توجيهى كه بعضى در اين مورد نموده‌اند كه منظور از عقاب نداشتن بر نيت اين است كه آن كيفر مخصوص كه براى انجام خود عمل است نيت عمل آن كيفر مخصوص را ندارد نه اينكه اصلا كيفرى نداشته باشد البته در مورد نيت عمل خير همان پاداشى كه انجام عمل خير دارد نيت خير و تصميم طاعت هم همان پاداش را دارد . اين توجيه صحيح و درست نيست چون آنچه كه از احاديث بدست مىآيد اين است كه نيت قبيح اصلا عقاب و مؤاخذه‌اى ندارد و از آن طرف هم اجماع داريم كه پاداش عمل خير را\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nنيت خير ندارد بلكه يك نوع پاداش مخصوصى براى نيت عمل خير هست كه از لحاظ حالات افراد مختلف است و كيفيت آن بستگى به خلوص تصميم‌گيرنده و كوشش و سعى بيشتر او ادامه و استمرار نيت و چيزهاى ديگر دارد چه بسا ممكن است نيت كسى در بعضى از حالات ارزشش بمراتب بيشتر باشد از خود عمل از كسى كه اين چنين نيت پاك و خالص و حالتى كه داراى اين خصوصيات باشد نداشته باشد و ظاهرا دقت در احاديث كافى است و نيازى بادامه و اطاله كلام در اين بحث نباشد ، البته تحقيقاتى در اين باب نموديم و تكميل مطالب بعدا در شرح بعضى اخبار خواهد آمد .\r\n6 - كافى . . . حضرت باقر عليه السّلام فرمود : رسول خدا صلّى اللَّه عليه و آله فرموده : روز قيامت انسان احضار مىشود و به او ميگويند دليل و حجت خود را براى گرفتن پاداش بيان كن . عرض مىكند خدايا . مرا آفريدى و هدايت و راهنمائى فرمودى و به من توسعه در زندگى عنايت كردى من هم مرتب و هميشه بر بندگان و خلق تو توسعه ميدادم و بذل و بخشش نموده و مشكلات آنها را بر طرف ميساختم به اين اميد كه تو هم امروز رحمتت را شامل حال من فرموده و مشكلات امروز را بر من آسان نمائى خداوند متعال ميفرمايد بنده من راست ميگويد او را به بهشت ببريد .\r\n7 - كافى . . . خداوند متعال در نجوى و مكالمه‌اى كه با موسى بن عمران دارد در ضمن يك حديث قدسى طولانى كه وارد شده چنين آمده كه خداوند بموسى بن عمران فرمود : در عمل و عبادتت ثوابها و پاداشهاى آن را در مرئى و منظر خود قرار ده مثل اينكه آنها را مىبينى تا در نتيجه رغبت و طمعت در امر آخرت بيشتر باشد .\r\n8 - نهج البلاغه در وصيت و وقف نامه على عليه السّلام چنين آمده : اين دستورى است كه بنده خدا على بن ابى طالب امير المؤمنين در موضوع مال خود داده به منظور جلب رضاى خدا باميد اينكه مرا داخل بهشت نموده و ايمنى روز واپسين عطا فرمايد .\r\nو نيز در نهج البلاغه است كه حضرت فرمود نمىدانم و نمىبينم كسى را از خود حريص‌تر و پاىبندتر باشد بحفظ وحدت و هماهنگى امت محمد صلّى اللَّه عليه و آله و اين عمل من به انگيزه رسيدن بمزايا و ثوابهاى ارزنده و نتائج و پايان كرامت و عزت .\r\n9 - امالى صدوق بسند خود از پيغمبر صلّى اللَّه عليه و آله كه فرمود كسى كه يك روز ، روزه مستحبى بگيرد به منظور رسيدن به ثواب مغفرت خداوند را به دست آورده .\r\nبيان تمام اين احاديث دلالت دارد بر اينكه عبادتى كه به انگيزه ثواب و ترس از عقاب باشد هيچ گونه منافاتى با صحت عمل و كمال آن و قصد قربت به آن ندارد .\r\n10 - تفسير قمى  مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ \r\n\r\n","description":"","footnote":"","page_name":" 208 ","page_number":210},
  {"content":"\r\n\r\n هُمْ فِيها لا يُبْخَسُونَ  سوره هود 15 در تفسير اين آيه چنين گفته هر كس عمل خيرى انجام دهد به اين انگيزه و نيت كه در همين جهان به پاداش آن برسد خداوند پاداش دنيوى او را به او خواهد داد و كم و كسرى هم در حق او اعمال نميشود . ولى در آن جهان آتش دوزخ در انتظار او است .\r\n11 - خصال صدوق . . . حضرت سجاد على بن الحسين عليه السّلام فرمود حسب و نسبى براى قرشى و عربى نيست مگر بتواضع و فروتنى و كرامت و احترامى نيست مگر در سايه تقوى و عملى به حساب و ارزش نميآيد مگر بملاك و ميزان نيت و عبادتى صحيح نيست مگر از راه تفقه و فراگيرى احكام و بدترين و مبغوض‌ترين مردم در نظر خداوند متعال كسى است كه خود را پيرو سنت امام بداند ولى عملا پيروى نكند .\r\n12 - تفسير قمى در آيه شريفه  قُلْ كُلٌّ يَعْمَلُ عَلى شاكِلَتِهِ  يعنى هر كس بر طبق نيت خود عملكرد دارد  فَرَبُّكُمْ أَعْلَمُ بِمَنْ هُوَ أَهْدى سَبِيلًا  پروردگار بهتر ميداند چه كسى راه را بهتر يافته است . على بن ابراهيم از پدرش از جعفر بن ابراهيم از حضرت رضا عليه السّلام نقل كرده كه فرمود روز قيامت كه مىشود بنده مؤمن در محضر الهى احضار ميگردد و خداوند مهربان خود عهده‌دار حساب مؤمن مىشود و اعمال او ارائه داده مىشود پس از نگاه به نامه اعمال اول چيزى كه مىبيند گناهان است رنگ چهره‌اش تغيير نموده و لرزه بر اندامش مىافتد و شديدا ناراحت ميگردد سپس كارهاى نيك و حسناتش را مىبيند و موجب روشنائى چشم و مسرت خاطر و آسايش و خرسندى روحش مىشود بعدا ثوابها و عطاياى الهى را مىبيند سرور و خوشحاليش افزايش مييابد سپس خداوند مهربان به ملائكه ميفرمايد صورت آن اعمالى كه اين مؤمنين آنها را انجام نداده ولى براى آنها ضبط شده بياوريد آنها را ملائكه مىآورند و اينان آن نامه اعمال را ميخوانند و عرض ميكنند الها تو خود ميدانى كه اين همه اعمال نيك را ما اصلا انجام نداده‌ايم خداوند ميفرمايد درست است اين كارها را عملى نكرده‌ايد ولى نيت شما اين بود كه اين اعمال را انجام دهيد و همان حسن نيت شما را همانند عمل و انجام كار قرار داديم و آن اعمال را براى شما ثبت نموده و پاداش آنها را ميدهيم .\r\n13 - علل الشرائع و خصال . . . حضرت صادق عليه السّلام فرمود : مردم خداوند را بسه گونه و انگيزه عبادت ميكنند 1 - گروهى بانگيزه رغبت و رسيدن به ثواب اخروى عبادت مىنمايند كه اين عبادت حريصان و ريشه طمع دارد . 2 - گروهى ديگر بانگيزه ترس از آتش عبادت ميكنند كه اين هم عبادت بردگان است كه از ترس فرمان مىبرند . 3 - ولى من بانگيزه محبت و به لحاظ عشق بمعبود بىهمتا عبادت او را مينمايم و اين عبادت\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nبزرگان و كريمان است و اين موجب ايمنى است كه خداوند ميفرمايد  وَ هُمْ مِنْ فَزَعٍ يَوْمَئِذٍ آمِنُونَ  و آنان از وحشت و ناراحتيهاى آن روز در امان هستند و نيز ميفرمايد  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  اگر راستى محبت و دوستى خدا در دل شما هست پس لازم است فرمان او را برده از من متابعت و پيروى نمائيد تا خدا هم شما را دوست بدارد و گناهان شما را ببخشد هر كس خدا را دوست بدارد خدا هم او را دوست ميدارد و كسى كه خدا او را دوست داشته باشد در امن و امان خواهد بود .\r\n14 - امالى . . . حضرت صادق عليه السّلام فرمود : عملى كه انسان جدا تصميم او را گرفته باشد نيروى بدنى ممكن نيست از انجام او ضعيف و ناتوان گردد .\r\n15 - امالى طوسى كسى كه راستگو باشد اعمالش نيك و پاك خواهد بود كسى كه حسن نيت داشته باشد روزيش فراوان ميگردد كسى كه بخانواده خود احسان و نيكى كند بر عمرش افزوده مىشود .\r\n16 - در خصال هم اين طور روايت كرده البته با تغيير بسيار مختصرى .\r\n17 - معانى الاخبار . . . عبد اللَّه بن سنان گويد محضر امام صادق عليه السّلام نشسته بوديم شخصى از حاضرين در مجلس عرض كرد فدايت شوم يا ابن رسول اللَّه آيا احتمال نمىدهيد كه من منافق باشم ؟ حضرت فرمود سؤالى دارم اگر شب يا روز كه در خانه خلوت هستى و جز تو كسى نيست آيا نماز نميخوانى ؟ عرض كرد چرا ميخوانم فرمود آن نمازت را براى چه كسى ميخوانى ؟ عرضه داشت براى خداوند متعال فرمود چطور ممكن است كه تو منافق باشى با اينكه تو براى خداوند متعال نماز ميخوانى ؟ 18 - علل الشرائع . . . زيد شحام گويد به حضرت صادق عليه السّلام گفتم من از شما شنيده ام كه فرمودى\r\nنيّة المؤمن خير من عمله\r\nچگونه نيت عمل از خود عمل بهتر است ؟ فرمود از لحاظ اينكه چه بسا در عمل ريا و خودنمائى بخلق راه پيدا مىكند ولى نيت فقط خالص براى خدا است از اين جهت پاداشى كه خدا براى نيت خير عنايت ميفرمايد بهتر از پاداش خود عمل است .\r\nو حضرت فرمود بنده تصميم ميگيرد در روز كه سحرگاه براى تهجد و نماز برخيزد اتفاقا در خواب ميماند ولى خداوند ثواب نماز را براى او ثبت مىنمايد و تنفسش را تسبيح و خوابش را صدقه و انفاق قرار ميدهد و ثواب اينها را به او عنايت ميفرمايد .\r\n19 - علل الشرائع . . . حضرت باقر عليه السّلام ميفرمود . نيت مؤمن از عملش بافضيلت‌تر و بهتر است از جهت اينكه كارهاى نيك و امور زيادى از خيرات را تصميم ميگيرد كه بانجام همه آنها نميرسد و نيت كافر هم از عملش بدتر است چون او هم كارها و بديهاى\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nزيادى را آرزو مىكند كه به آنها نميرسد ( پس دائره نيت از دائره عمل وسيع‌تر است ) .\r\n20 - قرب الاسناد 21 - امالى طوسى . . . حضرت رضا از پدران بزرگوار خود از رسول خدا صلّى اللَّه عليه و آله نقل نموده كه فرمود ارزش گفتار بستگى دارد به عمل و كردار و ارزش عمل هم به نيت است و گفتار و كردار و نيت در صورتى صحيح و ارزشمند است كه با سنت و روش پيغمبر تطبيق كند .\r\n22 - امالى طوسى . . . رسول خدا صلّى اللَّه عليه و آله فرمود گفتار بدون عمل پذيرفته نيست و گفتار و عمل هم بدون نيت پذيرفته نيست و گفتار و كردار و نيت بدون برنامه اسلام و انطباق با سنت و روش پيغمبر سقط شده ( بىارزش است ) ارزش است .\r\n23 - امالى طوسى . . . فضيل گويد شنيدم از حضرت باقر و از حضرت صادق عليه السّلام كه از آباء و پدران خود از امير مؤمنان عليه السّلام نقل نمودند كه رسول خدا صلّى اللَّه عليه و آله فرمود . نيت مؤمن از عملش رساتر است و همچنين نيت كافر و نابكار .\r\n24 - بصائر . . . رسول خدا صلّى اللَّه عليه و آله فرمود . ارزش گفتار بكردار و ارزش كردار به نيت و ارزش اينها بانطباق با سنت است .\r\n25 - محاسن . . . امام صادق عليه السّلام فرمود . اگر مردم اعمال و كارهائى كه از آسمان برميگردد و پذيرفته نميشود ميديدند قطعا ميگفتند كه هيچ عملى پذيرفته نميشود ( چون بيشتر اعمال مردم مردود و لائق پذيرش نيست ) .\r\n26 - محاسن . . . رسول خدا صلّى اللَّه عليه و آله فرمود نيت مؤمن از عملش بهتر و نيت فاجر از عملش بدتر است و هر كس بر طبق نيت خود عمل مىكند .\r\n27 - محاسن . . . امام صادق عليه السّلام فرمود : هر كس داراى حسن نيت باشد خداوند در رزق و روزيش توسعه ميدهد .\r\n28 - محاسن خيثمه بن عبد الرحمن ميگويد عيسى بن عبد اللَّه قمى از حضرت صادق عليه السّلام پرسش كرد و من در آن مجلس بودم گفت عبادت كردن چگونه است ؟ فرمود داشتن نيت نيك و پاك از آن راهى كه دستور اطاعت داده شده و در حديث ديگر است كه فرمود حسن نيت در عبادت داشتن طبق برنامه‌اى كه امر به آن شده است .\r\n29 - محاسن . . . حضرت صادق عليه السّلام فرمود : خداوند متعال مردم را در روز قيامت بر طبق نيت آنان محشور ميفرمايد .\r\n30 - محاسن . . . ابو هاشم گويد از امام ششم عليه السّلام در باره مسأله خلود و جاودان بودن در بهشت و دوزخ سؤال كردم كه مردم حد اكثر 100 سال يا مقدارى بيشتر و كمتر\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nاطاعت و يا معصيت نموده‌اند چرا در آن جهان جاودانه متنعم يا معذب ميشوند ؟ فرمود علت مخلد بودن اهل دوزخ در دوزخ اين است كه نيت و تصميم آنان در دنيا اين بود كه اگر در دنيا جاويدان باشند دائما معصيت و نافرمانى كنند و همچنين علت خلود بهشتيان در بهشت اين است كه نيت و تصميم آنان در دنيا اين بود كه اگر در دنيا هميشه بمانند اطاعت ابدى داشته باشند اينها از جهت همين نيت و طينت نيك بهشتى و مخلد در بهشت و آنها هم از نظر همان نيت و طينت خبيث دوزخى مخلد در دوزخ شدند سپس آن آيه را تلاوت فرمود :  قُلْ كُلٌّ يَعْمَلُ عَلى شاكِلَتِهِ  هر كس بر طبق نيت خود عمل مىكند در تفسير عياشى هم اين طور نقل كرده .\r\n31 - فقه الرّضا از عالم يعنى از حضرت رضا عليه السّلام اين روايت را ميكنم كه فرمود نيت مؤمن بهتر از عمل او است چون او چيزهائى را كه خيلى بهتر از اعمال خارجى او است نيت مىكند ( از لحاظ كيفيت و كميت بهتر است ) و نيت فاجر بدتر از عمل او است و هر عامل و انجام دهنده كار مطابق نيت خود كار مىكند و براى ما روايت شده كه نيت مؤمن از عملش بهتر است چون مؤمن كارهائى را كه قدرت و توانائى او را ندارد نيت مىكند و آرزو دارد و روايت شده هر كس حسن نيت داشته باشد خداوند روزيش را از ياد ميگرداند و از عالم عليه السّلام سؤال كردم از تفسير آيه  خُذُوا ما آتَيْناكُمْ بِقُوَّةٍ  آنچه ما بشما داده‌ايم ( برنامه سعادت بخش دينى ) محكم بگيريد آيا منظور قوت و نيروى بدنى و جسمى است و يا قوت و نيروى دل فرمود هر دو . و فرمود گفتار بكردار و كردار به نيت و نيت به انطباق با سنت و برنامه دينى بستگى دارد .\r\nو نيز براى ما روايت شده كه حسن خلق از دو جهت ممكن است باشد يكى اينكه شخص ذاتا و بحسب طبع و خلقت خوش خلق است و ديگر اينكه از لحاظ تربيت دينى خود را موظف بخوش خلق بودن ميداند و لذا با نيت و تصميم خوش خلقى را انتخاب مىكند كه اين دومى برتر و ارزش آن بيشتر است و نيز براى ما روايت شده هيچ گاه انسان از تصميم‌گيرى عاجز و ناتوان نخواهد بود هر تصميمى را ميتواند بگيرد و از آن حضرت حديث ميكنم كه نيت مؤمن از عملش بهتر است توضيح خواستم فرمود از نظر اينكه رياء امكان دارد در عمل داخل شود ولى نيت قلبى رياء بردار نيست و از عالم عليه السّلام تفسير همين حديث را سؤال كردم فرمود چه بسا ممكن است به انسان حالتى رخ دهد كه فرصت عمل از دستش برود نظير مرض و بيمارى و يا ترس شديد ولى در همان حال نيت عمل خير را دارد و لذا نيت از عمل بهتر و فرصت آن بيشتر است و در توجيه ديگر اينكه در همان حالات عقل و روحش سالم و از او جدا نشده ولى ممكن است قدرت بر عمل قبل از رفتن عقل و جان از\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nانسان سلب گردد .\r\n32 - مصباح الشريعة امام ششم عليه السّلام فرمود . كسى كه داراى نيتى پاك و صادق باشد از سلامت قلب برخوردار است چون سالم داشتن قلب از خاطرات و افكار زيان بار در صورتى ميسر است كه انسان در تمام كارهاى خود نيت را براى خدا خالص نمايد خداوند متعال ميفرمايد   يَوْمَ لا يَنْفَعُ مالٌ وَ لا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ   سوره شعراء 88 و 89 روزى كه مال و فرزند سودى براى انسان ندارد فقط كسى كه با دل پاك و سالمى در آن جهان وارد شود اهل نجات است و پيغمبر صلّى اللَّه عليه و آله فرمود\r\nنيّة المؤمن خير من عمله\r\nو فرمود ارزش اعمال به نيت است و فرمود هر شخصى به آنچه در نيت و ضمير خويش دارد خواهد رسيد .\r\nو بنده بايد در تمام حركت و سكون خود نيت خويشتن را پاك و خالص نموده و در تمام حالات انگيزه الهى داشته باشد چون اگر چنين نباشد لا بد غافل از حق است و غافلان را خداوند متعال چنين توصيف نموده اؤلئك  كَالْأَنْعامِ بَلْ هُمْ أَضَلُّ سَبِيلًا  -  أُولئِكَ هُمُ الْغافِلُونَ  اعراف 179 . آنان همانند چهارپايان ، بلكه گمراه‌تر هستند ( چون حيوانات از فروغ عقل و خرد محرومند ولى اين انسان نماها با داشتن چراغ عقل راه سعادت انسانى را رها نموده و فقط دنبال تامين شهوات خود هستند ) و اين گونه افراد همان غافلان هستند .\r\nو نيت هم در كمال و صفاى خود تابع كمال و صفاى معرفت و بينش انسان است و بحسب اختلاف حالات و اوقات در قوت و ضعف مختلف مىشود و كسى كه داراى نيت پاك و خالص است نفس و هواهاى نفسانيش در برابر سلطه و قدرت و عظمت خداوندى مقهور و تسليم است و هميشه احساس انفعال و شرمندگى از خدا دارد و روح تسليم در طبع و ميل و آرزوهايش حكمفرماست خود در رنج و تعب و مردم از ناحيه او در راحت و آسايش هستند .\r\n33 - تفسير امام حضرت سجاد عليه السّلام فرمود من دوست ندارم و عبادتم را فقط بانگيزه مقاصد شخصى خود و رسيدن به ثواب انجام دهم و مانند بنده‌اى باشم كه اطاعتش بر پايه طمع است اگر اميد رسيدن بخواسته‌ها را داشته باشد عمل مىكند و گر نه وظيفه خود را رها مىكند و نيز دوست ندارم از جهت ترس از عقاب خدا را عبادت نمايم كه مانند بنده به دو وظيفه نشناسى باشم كه اگر از آقاى خود ترس و بيمى نداشته باشد كارى نميكند سؤال شد از حضرت پس بچه انگيزه‌اى شما خدا را عبادت ميكنيد ؟ فرمود چون تمام نعمتها و احسان و عنايت‌ها از او است از اين نظر شايسته و سزاوار عبادت است ( گر چه پاداش و كيفرى نباشد ) .\r\nامام باقر عليه السّلام فرمود در صورتى بنده حق عبادت را انجام داده و عبادتش كامل است كه خود را از همه خلق بريده و منقطع گردد و پيوند خويش را فقط با خدا برقرار\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nسازد اين وقت است كه خدا ميفرمايد اين بنده من خود را براى من خالص نموده و او را بلطف و كرم ميپذيرد و امام صادق عليه السّلام فرمود نعمتى برتر و بالاتر از اين نيست كه در دل انسان جز خدا چيز ديگرى نباشد . امام هفتم موسى بن جعفر عليه السّلام فرمود تقرب به خدا از راه عبادت بهترين اعمال است . حضرت رضا عليه السّلام فرمود منظور از كلم طيب كه در اين آيه هست  إِلَيْهِ يَصْعَدُ الْكَلِمُ الطَّيِّبُ  كلمات پاك و پاكيزه بسوى خدا صعود مىكند .\r\nلا إله الّا اللَّه محمد رسول اللَّه علىّ ولىّ اللَّه و محمّد رسول اللَّه حقّا و خلفاؤه خلفاء اللَّه\r\n. است  وَ الْعَمَلُ الصَّالِحُ يَرْفَعُهُ  . منظور از عمل صالح اين است كه انسان در قلب خود بداند و معتقد باشد كه اين عمل و كردارش مطابق قول و گفتارش صحيح و درست است .\r\n34 - مجالس مفيد . . . حضرت صادق عليه السّلام فرمود همانا خداوند متعال به ميزان نيت بندگان آنها را نصرت و يارى ميفرمايد هر كس داراى نيت صحيح و كامل باشد نصرت و اعانت خدا هم در حق او تمام و كامل است هر كس در حسن نيت كوتاهى كند به همان ميزان اعانت و يارى خدا از او كاسته و كم مىشود .\r\n35 - غوالى . پيغمبر اكرم صلّى اللَّه عليه و آله فرمود ارزش اعمال فقط بستگى دارد به نيت هر كس آنچه را نيت نموده نصيبش ميگردد در مسأله حركت و هجرت هر كس بانگيزه الهى و قصد ديدار رسول خدا صلّى اللَّه عليه و آله مهاجرت كند چنين هجرتى به طرف خدا و رسول است و هر كس به منظور رسيدن به دنيا و يا دستيابى بزنى و ازدواج با او مهاجرت كند چنين هجرتى به طرف خدا نيست و به طرف همان هدف است .\r\n36 - كتاب قضاء الحقوق صورى . رسول خدا صلّى اللَّه عليه و آله فرمود : نيت مؤمن از عملش بهتر است .\r\n37 - امالى طوسى . . . حضرت رضا از پدرانش عليهم السّلام نقل كرده كه پيغمبر اكرم صلّى اللَّه عليه و آله فرمود : حسب و نسب شخص تواضع و فروتنى او است و كرامت و عزت انسان تقوى و پرهيز كارى او است و عمل هر شخص بسته به نيت او است .\r\n38 - امالى طوسى . . . موسى بن جعفر از پدران بزرگوار خود عليه السّلام نقل نموده كه رسول خدا صلّى اللَّه عليه و آله على عليه السّلام را براى جنگى اعزام فرمود و دستور فرمود كه مسلمين آن حضرت را در اين جنگ همراهى نمايند . مردى از انصار به برادر خود گفت ما با على عليه السّلام در اين جنگ شركت كرديم به منظور اينكه خدمتگزارى و يا مركبى و يا چيز ديگرى بدست بياوريم .\r\nاين مذاكره به سمع پيغمبر رسيد حضرت فرمود همانا ارزش اعمال به نيت است و هر كس هر گونه نيتى كه دارد همان هدف نصيبش خواهد بود بنا بر اين هر كس بانگيزه الهى و جلب الطاف خدا در جنگ شركت نمايد پاداش اين شخص بر خدا است كه عنايت خواهد\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nكرد و كسى كه به منظور دنيوى و بدست آوردن مال حركت كند جز همان چيزى كه در نظر گرفته بهره‌اى نخواهد داشت .\r\n39 - نهج البلاغه على عليه السّلام فرمود گروهى از لحاظ ميل و بداعى رسيدن بصوابهاى اخروى خدا را عبادت ميكنند كه اين عبادت تجار و بازرگانان است و گروهى ديگر از جهت ترس از عذاب خدا را عبادت مينمايند كه اين عبادت بردگان است . و گروهى بانگيزه شكر و سپاسگزارى از نعمتهاى پروردگار عبادت خداوند مينمايند كه اين عبادت احرار و آزادگان است .\r\n40 - كتاب هدايت رسول خدا صلّى اللَّه عليه و آله فرمود : همانا اعمال انسان بسته به نيات او است و روايت شده كه نيت مؤمن از عملش بهتر است و نيت كافر بدتر از عمل او است و روايت شده كه بهشتيان از جهت نيت پاكشان در بهشت جاويدان هستند و همين طور دوزخيان از لحاظ نيت خبيث و بد مخلد در دوزخ هستند .\r\nخداوند متعال ميفرمايد  قُلْ كُلٌّ يَعْمَلُ عَلى شاكِلَتِهِ  يعنى بر طبق نيت . و البته لازم نيست انسان براى هر كار تجديد نيت كند هر عملى كه در آن جز خدا انگيزه‌اى نباشد اين عمل با نيت است و هر عملى كه بنده در آن عمل منظور غير خدائى داشته باشد اين عمل ، عمل بدون نيت است و چنين عملى پذيرفته نيست .\r\n\r\nباب 54 در باره اخلاص و معناى قرب و نزديكى خداوند متعال\r\nاما آيات سوره فاتحه  إِيَّاكَ نَعْبُدُ وَ إِيَّاكَ نَسْتَعِينُ  ما مسلمانان فقط تو را عبادت ميكنيم و فقط از تو يارى و نصرت ميطلبيم .\r\nبقره 112  بَلى مَنْ أَسْلَمَ وَجْهَهُ لِلَّهِ وَ هُوَ مُحْسِنٌ فَلَهُ أَجْرُهُ عِنْدَ رَبِّهِ وَ لا خَوْفٌ عَلَيْهِمْ وَ لا هُمْ يَحْزَنُونَ  .\r\nآرى آن كس كه در برابر خداوند تسليم و نيكوكار است پاداشش نزد خدا محفوظ و ترس و وحشت و حزن و اندوهى براى آنان نيست .\r\nبقره 139  وَ نَحْنُ لَهُ مُخْلِصُونَ  و ما با كمال اخلاص تسليم او هستيم . 196  وَ أَتِمُّوا الْحَجَّ وَ الْعُمْرَةَ لِلَّهِ  مناسك حج و عمره را براى خدا تمام كنيد .\r\nبقره 207  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  .\r\nترجمه بعضى از افراد جان در كف گرفته و به منظور جلب رضا و خشنودى حق از بذل جان دريغ ندارد و خداوند نسبت به بندگان خود مهربان است .\r\nبقره 238  وَ قُومُوا لِلَّهِ قانِتِينَ  براى عبادت خدا قيام كنيد 265  وَ مَثَلُ الَّذِينَ يُنْفِقُونَ \r\n\r\n","description":"","footnote":"","page_name":" 215 ","page_number":217},
  {"content":"\r\n\r\n أَمْوالَهُمُ ابْتِغاءَ مَرْضاتِ اللَّهِ  . . . آنان كه اموال خود را براى خدا و به منظور جلب رضا و خشنودى او در راه خدا انفاق مينمايند آنها مانند باران سودمندى هستند . . .\r\nآل عمران 20  فَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ وَ مَنِ اتَّبَعَنِ  اگر اينان باز هم جدال و بحث دارند بگو كه من و پيروان من تسليم خدا هستيم .\r\nآل عمران  وَ مَنْ يُرِدْ ثَوابَ الدُّنْيا نُؤْتِهِ مِنْها وَ مَنْ يُرِدْ ثَوابَ الْآخِرَةِ نُؤْتِهِ مِنْها وَ سَنَجْزِي الشَّاكِرِينَ  .\r\nهر كس اعمال و كارهاى خود را بانگيزه منافع مادى و رسيدن بمزاياى دنيوى انجام دهد از بهره دنيوى او را برخوردار مينمائيم و هر كس مزايا و ثوابهاى اخروى را منظور نمايد از عنايات آن جهانى برخوردارش نموده و البته سپاسگزاران را پاداش نيك خواهيم داد .\r\nنساء 35  وَ اعْبُدُوا اللَّهَ وَ لا تُشْرِكُوا بِهِ شَيْئاً  خدا را عبادت كنيد و چيزى را شريك او نسازيد .\r\nنساء 113  وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيهِ أَجْراً عَظِيماً  هر كس اين كارها را به منظور جلب رضا و خشنودى خدا انجام دهد قطعا پاداش بزرگى به او خواهيم داد .\r\nنساء 124  وَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ وَ اتَّبَعَ مِلَّةَ إِبْراهِيمَ حَنِيفاً  .\r\nو هر كدام كس از لحاظ انتخاب دين بهتر است از كسى كه در برابر حق تسليم بوده و نيكوكار باشد و از روش پاك ابراهيم عليه السّلام پيروى نمايد ؟ نساء 146  إِلَّا الَّذِينَ تابُوا وَ أَصْلَحُوا وَ اعْتَصَمُوا بِاللَّهِ وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ  .\r\nاينان زيانكارانند جز افرادى كه توبه نموده و كارهاى خود را اصلاح كنند و به خدا به پيوندند و مستمسك به او شوند و دين خود را براى خدا خالص گردانند اين گونه افراد در صفوف مؤمنين هستند .\r\nانعام 79  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  .\r\nمن وجهه دل و قلب خود را متوجه بآفريدگار آسمان‌ها و زمين نموده و تسليم او و در طريقه پاك هستم و من از مشركان نيستم .\r\nانعام 163   قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ لا شَرِيكَ لَهُ وَ  \r\n\r\n","description":"","footnote":"","page_name":" 216 ","page_number":218},
  {"content":"\r\n\r\n  بِذلِكَ أُمِرْتُ وَ أَنَا أَوَّلُ الْمُسْلِمِينَ   بگو نماز و عبادت من و زندگى و مرگ من همه براى خدا است . شريك و انبازى ندارد و به اين برنامه مامورم و من اول مسلمانم .\r\nانعام 52  وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ  .\r\nافرادى را كه صبح و شام خداى خويش را ميخوانند و فقط جانب خدا را منظور دارند از خود مردان و طرد منما .\r\nاعراف 28  وَ ادْعُوهُ مُخْلِصِينَ لَهُ الدِّينَ  خدا را بخوانيد در حالى كه دين خود را براى او خالص نموده باشيد .\r\nيوسف 24  إِنَّهُ مِنْ عِبادِنَا الْمُخْلَصِينَ  يوسف از بندگان با اخلاص ما است .\r\nاسرى 23  وَ قَضى رَبُّكَ أَلَّا تَعْبُدُوا إِلَّا إِيَّاهُ  پروردگار تو فرمان داده كه عبادت نكنيد بجز او را .\r\nكهف 28  وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ  .\r\nدر تحمل مشكلات و رنجها با آن افرادى كه صبح و اشم خداى خويش را مىخوانند و فقط او را منظور دارند همكارى نموده و شكيبا باش و نيز در آيه 111 فرمود  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  آن كس كه اميد ملاقات خداى خويش را دارد بايد اعمال نيك و شايسته داشته و هيچ كس را در عبادت پروردگارا خود شريك قرار ندهد .\r\nمريم 51  وَ اذْكُرْ فِي الْكِتابِ مُوسى إِنَّهُ كانَ مُخْلَصاً  تا آنجا كه فرمود  وَ قَرَّبْناهُ نَجِيًّا  موسى را در كتاب الهى به ياد آور كه و بنده پاك و خالص ما است . . . و ما او را براى مناجات خويش مقرب خود ساختيم .\r\nحج - 31  حُنَفاءَ لِلَّهِ غَيْرَ مُشْرِكِينَ  به پاك و خالص هستند براى خدا و بو شرك نمىورزند .\r\nروم 38  فَآتِ ذَا الْقُرْبى حَقَّهُ وَ الْمِسْكِينَ وَ ابْنَ السَّبِيلِ ذلِكَ خَيْرٌ لِلَّذِينَ يُرِيدُونَ وَجْهَ اللَّهِ وَ أُولئِكَ هُمُ الْمُفْلِحُونَ  .\r\nبخويشاوندان و مستمندان و وامانده در راه حق آنان را بده كه اين عمل براى آنان كه جانب حقر ار منظور دارند بهتر است و آنان همان رستگارانند .\r\nلقمان 22  وَ مَنْ يُسْلِمْ وَجْهَهُ إِلَى اللَّهِ وَ هُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى وَ إِلَى اللَّهِ عاقِبَةُ الْأُمُورِ  . و آن كس كه در برابر خدا تسليم بوده و نيكوكار باشد بريسمان محكم الهى دست زده و متمسك است و پايان تمامى كارها بسوى خدا است .\r\nصافات 40 - 61     إِلَّا عِبادَ اللَّهِ الْمُخْلَصِينَ أُولئِكَ لَهُمْ رِزْقٌ مَعْلُومٌ فَواكِهُ وَ هُمْ مُكْرَمُونَ فِي جَنَّاتِ النَّعِيمِ     تا آنجاه كه فرموده  لِمِثْلِ هذا فَلْيَعْمَلِ الْعامِلُونَ  . . . بجز بندگان پاك و\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nخالص كه آنان رزق و روزى معينى دارند ميوه‌هاى گوناگون براى آنهاست با كمال عزت و كرامت در بهشت پر نعمت هستند . . . براى دستيابى به اين نعمتها كوششگران بايد كوشش نمايند .\r\nص 40 -  وَ إِنَّ لَهُ عِنْدَنا لَزُلْفى وَ حُسْنَ مَآبٍ  و او در نزد ما داراى مقام مقرب و پايان و منزلگاه نيكى است .\r\nزمر 2   فَاعْبُدِ اللَّهَ مُخْلِصاً لَهُ الدِّينَ أَلا لِلَّهِ الدِّينُ الْخالِصُ   . در حال اخلاص و با دين پاك خدا را عبادت نما . توجه داشته باش كه دين پاك و خالص از غير خدا كه هيچ شائبه توجه به غير او نبوده و خالى از هر گونه پيرايه باشد از طرف خدا و مورد پذيرش او است . و نيز در آيهء 12 - 14 فرمود   قُلْ إِنِّي أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ وَ أُمِرْتُ لِأَنْ أَكُونَ أَوَّلَ الْمُسْلِمِينَ   تا آنجا كه   قُلِ اللَّهَ أَعْبُدُ مُخْلِصاً لَهُ دِينِي فَاعْبُدُوا ما شِئْتُمْ مِنْ دُونِهِ   .\r\nبگو من موظفم كه با اخلاص و پاك داشتن دين خدا را عبادت نمايم و دستور دارم كه اول مسلمان و مرتبهء عالى از تسليم باشم . . . بگو من با كمال اخلاص دين و بندگى خدا را عبادت مينمايم حال شما هر چه را كه ميخواهيد غير خدا براى پرستش انتخاب كنيد ! ! و نيز در سوره زمر 29 فرمود  ضَرَبَ اللَّهُ مَثَلًا رَجُلًا فِيهِ شُرَكاءُ مُتَشاكِسُونَ وَ رَجُلًا سَلَماً لِرَجُلٍ هَلْ يَسْتَوِيانِ مَثَلًا الْحَمْدُ لِلَّهِ بَلْ أَكْثَرُهُمْ لا يَعْلَمُونَ  خداوند براى خدا پرستان و بت پرستان مثل زده به آن برده‌اى كه اربابهاى متعددى دارد و اين شركاء هر يك حكم و فرمانى جداگانه دارد و آن برده‌اى كه فقط يك آقا و مولا دارد و به هيچ كس جز او بستگى و بندگى ندارد آيا اين دو با هم يكسان و مساوى هستند حمد و سپاس فقط براى خداست ولى اكثر مردم مبتلا به مرض جهل و نادانى هستند .\r\nمؤمن 14  فَادْعُوا اللَّهَ مُخْلِصِينَ لَهُ الدِّينَ وَ لَوْ كَرِهَ الْكافِرُونَ  دين خود را پاك و خالص نموده خدا را بخوانيد گر چه كفار نپسندند .\r\nحمعسق ( شورى ) 20  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  . هر كس منظورش كشت و بهره اخروى باشد ما بهره او را زياد و فراوان ميكنيم و هر كس كشت و بهره دنيوى را بخواهد از مزاياى دنيوى به او ميدهيم ولى در آن جهان بهره و نصيبى ندارد .\r\nجن 18  وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً  تا آنجا كه فرموده  قُلْ إِنَّما أَدْعُوا رَبِّي وَ لا أُشْرِكُ بِهِ أَحَداً  . مسجدها و سجده‌گاهها مخصوص است بنا بر اين با اينكه خدا را ميخوانيد و عبادت ميكنيد احدى را نخوانيد و در عبادت خود با او شريكى قرار ندهيد\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nبگو من فقط پروردگار خود را مىخوانم و عبادت ميكنم و هيچ كس را شريك او نميسازم .\r\nدهر 9   إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً إِنَّا نَخافُ مِنْ رَبِّنا يَوْماً عَبُوساً قَمْطَرِيراً   .\r\nما فقط به منظور جلب رضا و خشنودى خدا بشما غذا ميدهيم و هيچ گونه توقع پاداش و سپاس از شما نداريم زيرا ما از خداى خود ميترسيم از آن روزى ميترسيم كه چهره‌ها گرفته و سخت درهم رفته است .\r\nليل 17 . . .     وَ سَيُجَنَّبُهَا الْأَتْقَى الَّذِي يُؤْتِي مالَهُ يَتَزَكَّى وَ ما لِأَحَدٍ عِنْدَهُ مِنْ نِعْمَةٍ تُجْزى إِلَّا ابْتِغاءَ وَجْهِ رَبِّهِ الْأَعْلى     و آن كس كه تقوى و پرهيزكاريش بيشتر باشد از آتش دوزخ بدور است آن كس كه براى پاك ساختن خود و اموال خود مالش را در راه خدا ميدهد و هيچ كس نعمت و ثوابى بعنوان پاداش نزد خدا ندارد مگر آنان كه براى تحصيل رضاى حق و خداوند بزرگ قدمى بردارند .\r\nبيّنه 5 -  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ  .\r\nو هيچ گونه امر و دستورى ندارند بجز اينكه خدا را عبادت نمايند با كمال اخلاص در دين و ميل و پيوند به حق و دورى از باطل .\r\nتفسير  إِيَّاكَ نَعْبُدُ وَ إِيَّاكَ نَسْتَعِينُ  يعنى عبادت ما مختصرى به تو است و فقط از تو يارى و نصرت ميخواهيم و منظور اين است كه در تمام كارهاى خود استعانت ميجوئيم و يا در انجام عبادت مدد ميطلبيم و اينكه ضمير جمع و متكلم مع الغير آمده با اينكه عبادت‌كننده و نماز گذار خود تنها هم باشد از اين جهت است كه خود و ملائكه همراه او منظور است و يا تمام شركت‌كنندگان در صفوف جماعت و يا خودش و ديگر خدا پرستان همه با هم مقصودند كه عبادت خود را در عبادت ديگران داخل مىكند و حاجت خود را با حاجت آنان آميخته و مخلوط مينمايد باميد اينكه ببركت آنها عبادتش قبول و حاجتش روا شود .\r\nو از اين نظر نماز جماعت دستور داده شده و اينكه مفعول بر فعل مقدم شده با اينكه جاى مفعول بعد از فعل است به منظور تعظيم و اظهار عظمت خداى معبود و اهميت بيشتر به او دادن و به منظور بيان انحصار عبادت و پرستش خود براى خدا و گفته شده براى هضم نفس و نديدن خود بهنگام عبادت چون اگر ابتداء بمعبود نميكرد و اول از عبادت خود نام ميبرد ( نعبدك ميگفت ) به ذهن مىآيد كه خود و عمل خود را ميبيند و اهتمامى به آن ميدهد و لذا براى گم كردن خود اول متوجه معبود مىشود علاوه بر اين بعد از اياك نعبد فورا ميگويد و اياك نستعين از اين نظر كه همين توفيق عبادت هم به يارى و عنايت تو است و گفته شده و او و ايّاك حاليّه است يعنى عبادت و ما در حال اعانت و يارى تو است و در\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nتفسير امام عليه السّلام در بيان معناى اين جمله چنين آمده كه خداوند براى تعليم بندگان فرموده يعنى شما مردم كه مشمول نعمتهاى خدا هستيد بگوئيد اياك نعبد - اى خدائى كه نعمتت را بر ما ارزانى داده‌اى ما با كمال اخلاص و ذلت و خشوع و خضوع بدون رياء و خودنمائى تو را اطاعت و عبادت مينمائيم و اياك نستعين براى اداء اطاعت فقط از تو - يارى ميخواهيم همان طورى كه دستور داده و از اثر يارى تو خود را از محرمات و خواسته‌هاى نامشروع دنيوى دور داشته و پرهيز ميكنيم و بحفظ و نگهدارى تو خود را از شيطان و از انسانهاى گمراه‌كننده و از شر و آزار ستم‌كاران مصون و محفوظ ميداريم .  بَلى مَنْ أَسْلَمَ وَجْهَهُ لِلَّهِ  يعنى خودش را و يا قصد و نيتش را تسليم خدا و براى خدا نمايد كه همان خلوص و اخلاص را مىرساند . مرحوم طبرسى گويد معناى آيه چنين است كه هر كس خود را براى خدا خالص گرداند يعنى راه رضا و خشنودى حق را بپيمايد ( قول ابن عباس ) و گفته شده يعنى خود را به تمام معنا آماده اطاعت خدا نمايد و گفته شده يعنى تمام كارهايش را به خدا تفويض و واگذار نمايد و گفته شده يعنى در برابر امر خدا با خضوع و فروتنى تسليم باشد و هو محسن داراى عمل نيك و يا داراى ايمان و يا داراى اخلاص در عمل باشد .\r\nفله اجره . . . يعنى پاداش عملش نزد خداوند متعال محفوظ است .\r\nو در تفسير امام عليه السّلام در اين آيه  بَلى مَنْ أَسْلَمَ وَجْهَهُ لِلَّهِ  يعنى همان گونه كه ايمان آورندگان برسول خدا صلّى اللَّه عليه و آله بهنگام استماع دلائل و براهين رسول خدا صلّى اللَّه عليه و آله تسليم شدند و هو محسن عمل خود را براى خدا انجام دهد  فَلَهُ أَجْرُهُ عِنْدَ رَبِّهِ  يعنى پاداش عملش نزد خدا است در روز قضاوت الهى  وَ لا خَوْفٌ عَلَيْهِمْ  در آن روزى كه در اثر مشاهده عذاب الهى ترس و وحشت كفار را فرا ميگيرد اينان خوف و ترسى ندارند  وَ لا هُمْ يَحْزَنُونَ  و هنگام مرگ حزن و اندوهى براى آنها نيست چون در آن حال بشارت بهشت به آنها داده مىشود  وَ نَحْنُ لَهُ مُخْلِصُونَ  و ما خود را براى خدا خالص نموده و در ايمان و اطاعت خود هيچ گونه شرك آشكار و شرك پنهان و خفى نخواهيم داشت .  لِلَّهِ  . در آيه  وَ أَتِمُّوا الْحَجَّ وَ الْعُمْرَةَ لِلَّهِ  اين لفظ دلالت دارد كه قصد قربت در حج و عمره لازم .\r\nاين لفظ دلالت دارد كه قصد قربت در حج و عمره لازم و واجب است يعنى اين عمل خالصا لوجه اللَّه باشد .  وَ مِنَ النَّاسِ مَنْ يَشْرِي نَفْسَهُ  يعنى جانشين را ميفروشد و بذل جان مينمايد  ابْتِغاءَ مَرْضاتِ اللَّهِ  به منظور تحصيل رضاى حق سبحان و از اين تعبير استفاده مىشود كه قصد دستيابى برضا و خشنودى خداوند يكى از راه‌هاى قربت و نزديكى به خدا است .\r\nمحدثين اهل سنت و شيعه روايات زيادى با اسناد فراوان نقل كرده‌اند كه اين آيه در شأن امير المؤمنين عليه السّلام در داستان خوابيدن آن حضرت در بستر پيغمبر صلّى اللَّه عليه و آله و بجاى آن حضرت\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nنازل شده ( كه مشهور و معروف است ) و در تفسير امام عليه السّلام است  وَ مِنَ النَّاسِ مَنْ يَشْرِي نَفْسَهُ  يعنى ميفروشد  ابْتِغاءَ مَرْضاتِ اللَّهِ  يعنى خود فرمان خدا را انجام ميدهد و مردم را وادار به آن مىكند و تحمل رنج و آزارها را مينمايد مانند كسى كه جانش را فروخته و تسليم نموده و در عوض رضا و خشنودى حق را بدست آورده و پس از دستيابى به رضايت خدا به مصائب و ناراحتيها اعتنائى ندارد و آنها را بجان ميخرد  وَ اللَّهُ رَؤُفٌ بِالْعِبادِ  و خداوند به همه بندگان خود مهربان است اما آن بندگانى كه در صدد تحصيل رضاى حقند آنها را به انتهاء آمال و آرزوى خودشان مىرساند و بيشتر از آرزو و توقع آنها به آنها ميدهد و افرادى هم كه در دين خود تقيدى ندارند و راه فسق و فجور را گرفته‌اند به آنان مهلت ميدهد و با كمال محبت آنها را بسعادت و اطاعت خود دعوت مىكند و لطف خويش از كسانى كه ميداند بعدا موفق بتوبه و بازگشت عزت آور و كرامت آفرين ميشوند قطع نميگرداند .\r\n وَ قُومُوا لِلَّهِ قانِتِينَ  اين آيه هم دلالت بر اين دارد كه قصد قربت در برخاستن براى نماز و در خود نماز لازم واجب است .  مَثَلُ الَّذِينَ يُنْفِقُونَ أَمْوالَهُمْ  يعنى اموال خود را در راه‌هاى خير صرف ميكنند ابتغاء مرضاة اللَّه به منظور تحصيل رضاى خداوند كه دلالت بر اين دارد كه صدقات و خيرات در صورتى ثواب و پاداش دارد كه با قصد قربت باشد .\r\n فَقُلْ أَسْلَمْتُ وَجْهِيَ لِلَّهِ  يعنى خودم و تمام وجود خود براى خدا خالص نمودم و غير او را در خود و كارهاى خود شريك نمينمايم و گفته شده اينكه از جان و روح و بلفظ وجه و چهره تعبير كرده از اين نظر است كه وجه بهترين اعضاء و جوارح برونى است و محل نمايش نيروها و حواس است و من اتّبعن هر كه پيرو من باشد  وَ مَنْ يُرِدْ ثَوابَ الدُّنْيا نُؤْتِهِ مِنْها  - مرحوم طبرسى در مجمع در معناى آيه چند قول كرده : 1 - منظور اينكه هر كس براى دستيابى بامور دنيوى فعاليت كند و در اعمالش انگيزه الهى و اخروى نداشته باشد از بهره و نصيب دنيوى مقدر مرحوم نخواهد شد ولى در آخرت حظ و بهره‌اى ندارد كه ابى اسحاق چنين گفته پس بنا بر اين نبايد فريب رفاه زندگى دنيوى او را خورد ( تصور شود چنين شخص متمكن و مرفه سعادتمند است ) .\r\n2 - منظور از عمل جهاد باشد يعنى هر كه در جهاد خود انگيزه دنيوى داشته باشد و به منظور رسيدن بغنائم جنگى در جبهه جنگ شركت كرده باشد البته از غنائم محروم و بىنصيب نخواهد بود ولى ثواب اخروى ندارد بنا بر اين منافع مادى و دنيوى نبايد مورد غبطه انسان باشد چون اين امور در اختيار و دسترسى نيكوكار و بد كار هر دو هست و قابل غبطه و آرزو نيست ابى على چنين گفته .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\n3 - معناى آيه اين باشد كه هر كس نوافل و اعمال مستحبى انجام دهد به منظور تأمين خواسته‌ها و حاجتهاى دنيوى و در عين حال مرتكب گناهان كبيره هم بشود البته پاداش اعمال مستحب خود را در اين جهان دارد ولى چون گناهان كبيره را مرتكب شده پاداش اخروى را و حسنات خود را نابود نموده و ديگر اعمال حسنه‌اى ندارد تا پاداش اخروى داشته باشد البته اين حرف بر مبناى احباط عمل صحيح است يعنى گناهان باعث از بين رفتن اعمال حسنه باشد كه خود آن اعمال حسنه از بين برود و احباط عملى عمل ديگر را صحيح نيست .\r\n وَ مَنْ يُرِدْ ثَوابَ الْآخِرَةِ نُؤْتِهِ مِنْها  يعنى هر كس منظورش از جهاد و ساير اعمال اجر اخروى باشد از مزاياى آن جهان به او خواهيم داد بنا بر اين سزاوار نيست و ارزش ندارد كه انسان در اطاعت و عبادتش چيز ديگرى غير عنايت و لطف الهى را منظور و هدف قرار دهد و نظير همين آيه است آيه شريفه  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ  شورى 20 و قريب به اين معنا است حديث نبوى و گفتار پيغمبر صلّى اللَّه عليه و آله\r\nمن طلب الدنيا به عمل الآخرة فما له في الآخرة من نصيب\r\nكسى كه در اعمال و عبادتش كه عملى است اخروى هدف دنيوى داشته باشد چنين شخصى بهره اخروى نخواهد داشت .  وَ سَنَجْزِي الشَّاكِرِينَ  يعنى پاداش شكر و سپاسگزارى آنها را ميدهيم و گفته شده ما از رزق و روزى دنيوى خواهيم داد تا تصور نشود كه افراد سپاسگزار از آن نعمتهاى دنيوى كه كفار بر خود دارند محروم و بىبهره ميمانند .\r\nو ميگويم من اين آيه بنا بر احتمال قوى دلالت دارد بر اينكه رسيدن به ثواب اخروى مشروط به قصد قربت است و بدون قصد قربت ثواب و پاداش اخروى بر عملش مترتب نميشود ( چون فرمود كسى كه در اعمال خود هدف اخروى يعنى قصد قربت داشته باشد ما در آخرت به او پاداش خواهيم داد كه لازمه‌اش اين است كه اگر كسى انگيزه اخروى نداشته باشد پاداش و ثوابى نخواهد داشت ) ولى دلالت بر بطلان عمل نميكند يعنى عمل شخص صحيح است و باطل نيست ولى چنين عملى كه قصد قربت در او نباشد اجر و پاداش اخروى ندارد مگر اينكه گفته شود صحت عمل از داشتن ثواب و پاداش تفكيك نميشود بنا بر اين اگر عملى پاداش اخروى نداشت صحت هم ندارد و باطل است كه بر اين مبنا دلالت بر بطلان هم مىكند و همچنين از اين آيه استفاده مىشود كه قصد رسيدن بپاداش اخروى با قصد قربت منافات ندارد كه بعضى قائل بمنافاتند و تصور كرده‌اند كه قصد قربت يعنى انسان در عملش فقط خدا منظور باشد لا غير و هيچ گونه پاداش و خواست دنيوى و اخروى نباشد و نيز آيه دلالت دارد بر اينكه بعضى از عبادات فاسده پاداش دنيوى دارد نظير عبادت\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nابليس و بعضى از كفار  وَ لا تُشْرِكُوا بِهِ شَيْئاً  يعنى در عبادت خدا غير خدا را سهيم و شريك نسازيد كه هم شرك خفى ( رياء ) و هم شرك جلى ( بت‌پرستى ) را شامل مىشود .  وَ مَنْ يَفْعَلْ ذلِكَ  يعنى هر كس كه صدقه و نيكى و يا اصلاح بين مردم را انجام دهد و يا ديگران را به اين كارها وادارد ( كه اول آيه اين مطالب را تذكر ميدهد )  ابْتِغاءَ وَجْهِ اللَّهِ  كه اين جمله دلالت دارد بر اينكه ثواب و اجر عظيم مشروط به قصد قربت است .  وَ مَنْ أَحْسَنُ دِيناً  مرحوم طبرسى گويد اين جمله به صورت سؤال و استفهام است و منظور تقرير و تثبيت مطلب است و به اين معنا كه راه و روش چه كسى صحيح‌تر است از چنين شخصى يعنى ايمان و اعتقاد او از همه بهتر و صحيح‌تر است  مِمَّنْ أَسْلَمَ وَجْهَهُ لِلَّهِ  يعنى تسليم حق باشد و مقصود از وجه ذات و نفس خود شخص است كما اينكه در آن آيه اين طور است كه فرمود  كُلُّ شَيْءٍ هالِكٌ إِلَّا وَجْهَهُ  يعنى هر چيز غير از ذات مقدس خداوندى فانى و نابودشونده است و منظور اين است كه شخص در كمال انقياد مطيع خدا باشد و به تمام معنا پيغمبر صلّى اللَّه عليه و آله را تصديق نمايد و گفته شده معناى  أَسْلَمَ وَجْهَهُ لِلَّهِ  اين است كه در عبادتش فقط و فقط خدا را منظور داشته باشد همان طورى كه خدا از ابراهيم خليل عليه السّلام بازگو مينمايد كه گفته  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ  من در عباداتم متوجه آفريدگار آسمان و زمينم و گفته شده به معناى اخلاص در عمل است كه اعمالش را پاك و خالص نمايد براى خدا .\r\n وَ هُوَ مُحْسِنٌ  يعنى آن اعمال و كارهاى نيك را كه خدا دستور داده انجام دهد و گفته شده محسن كسى است كه در تمام گفتار و كردار خود جانب حسن و نيكى را رعايت كند و گفته شده محسن يعنى موحد و يكتاپرست كه از پيغمبر صلى الله عليه و آله نقل شده از معناى احسان سؤال كردند فرمود احسان اين است كه خدا را عبادت كنى مثل اينكه او را ميبينى كه اگر تو او را نميبينى او تو را مىبيند  وَ اتَّبَعَ مِلَّةَ إِبْراهِيمَ  يعنى از دين ابراهيم و روش و راه و طريقت او پيروى نمايد يعنى آن مسيرى كه ابراهيم داشت و فرزندان و ذريه خود را به آن فرمان داد و توصيه و سفارش كرد از قبيل اقرار بوحدانيت خدا و عدل او و منزه داشتن او از صفاتى كه لائق ذات اقدسش نيست و از روش و طريقه ابراهيم است نمازگزاردن بسوى كعبه و طواف گرد خانه و سائر مناسك و اعمال حج حنيفا يعنى بر روش او استوار باشد قوله تعالى  إِلَّا الَّذِينَ تابُوا  يعنى از نفاق و دوروئى توبه كرده و دست بردارند  وَ أَصْلَحُوا  مفاسد درونى و اسرار و حالت نفاق خود را اصلاح نمايند  وَ اعْتَصَمُوا بِاللَّهِ  اتكا و اعتماد به خدا نموده و تمسك بدين او نمايند  وَ أَخْلَصُوا دِينَهُمْ لِلَّهِ  يعنى هدفشان در اطاعت و انجام امور دينى فقط خدا باشد  فَأُولئِكَ مَعَ الْمُؤْمِنِينَ  يعنى در هر دو جهان در عداد و زمره مؤمنين هستند .  وَجَّهْتُ وَجْهِيَ  متوجه ميسازم خود را و يا روى دل خود را و يا نيت و\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nقصدم را  حَنِيفاً  يعنى با كمال اخلاص روى گردان از شرك به طرف اخلاص  وَ ما أَنَا مِنَ الْمُشْرِكِينَ  از شرك خفى و جلى از هر دو بدورم  قُلْ إِنَّ صَلاتِي  خطاب برسول خدا صلى الله عليه و آله است  وَ نُسُكِي  در مجمع البيان گفته منظور از نسك كه به معناى عبادت است دين است و يا بطور كلى عبادت و يا ذيحجه و قربانى حج و عمره  وَ مَحْيايَ وَ مَماتِي  يعنى زندگى و مرگم همه و همه براى خدا و در راه او است و اينكه هم از نماز كه فعل و عمل خود انسان است و هم از حيات و زندگى كه فعل خدا است نام برده و هر دو را جمع نموده از اين نظر است كه هر دوى آنها ( تكوين و تشريع ) بتدبير و اراده خدا است و گفته شده معنا اين است كه نماز و نسك من بعنوان عبادت براى او و مال او است و حيات و ممات من تحت قدرت او و ملك او است و گفته شده يعنى عبادات من چون با راهنمائى و لطف او است از آن او است و حيات و ممات من چون با تدبير و اراده و آفرينش او است پس آنها هم از آن او است و گفته شده محياى و مماتى يعنى اعمال صالحه‌اى كه مربوط به حال حيات و زندگى است از طاعات و عبادات و اعمالى كه مربوط به حال مرگ و پس از مرگ است از قبيل حسن عاقبت و وصيت بخيرات و وجوه بر : تمام اعمالم براى خدا است كه اشاره به اين نكته است كه نبايد انسان در حال حيات براى تامين شهوات و خواسته‌هاى خود و مرگش بنفع وراث و بازماندگان باشد ، بلكه لازم است هم اعمال مربوط بحيات و حال زندگى و هم اعمال و حالت پس از مرگ همه براى خدا و در راه او باشد .\r\n لا شَرِيكَ لَهُ  يعنى در الوهيت و خدائى دومى و مثل و مانند ندارد و يا در عبادت شريك و انبازى ندارد و يا در خلق و ميراندن و زنده كردن شريكى ندارد  وَ بِذلِكَ أُمِرْتُ  و اين برنامه‌اى است كه پروردگار من دستور داده است  وَ أَنَا أَوَّلُ الْمُسْلِمِينَ  و در ميان اين امت اول مسلمانم .\r\nو ممكن است منظور از جمله  مَحْيايَ وَ مَماتِي لِلَّهِ  اين باشد كه من در اراده و خواست خود تابع اراده و خواست خدا هستم هر حالتى را براى من پسندد من هم همان حالت را خواسته و مىپسندم حتى راجع بمرگ و حيات اگر خدا حيات و زنده ماندن را برايم ميخواهد من هرگز مرگ را نميخواهم و حيات و زندگى را ميخواهم و اگر مرگ مرا اراده كرده من هم به هيچ وجه از مرگ كراهت و ناراحتى ندارم و حيات و زندگى را مايل نيستم .\r\n يُرِيدُونَ وَجْهَهُ  مرحوم طبرسى گفته يعنى طالب ثواب الهى بوده و به منظور تحصيل رضا و خشنودى خدا عمل خود را انجام داده و چيزى را هم عدل و برابر خدا در هدف قرار نميدهند كه عطا چنين گفته و زجاج گفته كه خدا گواه بر صدق نيت آنان است و ميداند كه آنان در اين جهت داراى اخلاص هستند يعنى آن راهى كه خدا دستور آن را\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nداده آن را قصد كرده و در نظر دارند . ظاهرا زجاج لفظ وجه را به معناى جهت و سمت و طريق و راه گرفته است .\r\nو نيز در ذيل آيه  وَ ادْعُوهُ مُخْلِصِينَ لَهُ الدِّينَ  گفته اين آيه دعا و تضرع با اخلاص را دستور ميدهد يعنى روى آوريد بسوى او با دعا و تضرع پس از اينكه دين خود را پاك و خالص نموديد و گفته شده معناى آيه اينست كه با ايمان خالص و پاك او را عبادت نمائيد  مِنْ عِبادِنَا الْمُخْلَصِينَ  بفتح لام مخلص قرائت شده به اين معنا كه خدا اين بندگان را پاك و خالص نموده و براى مقام نبوت اختيار و انتخاب فرموده و بكسر لام هم قرائت شده يعنى بندگانى كه در عبادت و توحيد با اخلاص هستند بندگانى كه خود را و عبادت و طاعت خود را خالص و منحصرا براى خدا قرار داده‌اند .  أَلَّا تَعْبُدُوا إِلَّا إِيَّاهُ  كه على الظاهر شرك خفى ( رياء ) را هم شامل مىشود .  يُرِيدُونَ وَجْهَهُ  در مجمع وجه را به معناى رضوان و خشنودى گرفته يعنى رضاى او را خواهانند و گفته شده اينان خواهان تعظيم و قرب و نزديكى او هستند يعنى عبادات خود را بعنوان تعظيم و بزرگداشت مقام الوهيت و براى نزديكى به او انجام ميدهند نه براى رياء و خودنمائى .\r\n فَمَنْ كانَ يَرْجُوا لِقاءَ رَبِّهِ  مرحوم طبرسى گفته يعنى هر كس كه طمع و چشم داشت ديدن ثواب خدا و آرزوى رسيدن بآنرا دارد و اقرار و اعتراف برستاخيز و ايمان بحضور در محضر الهى دارد . . . بايد عمل صالح و خالص انجام دهد و گفته شده معناى رجاء ، ترس و خشيت است يعنى آن كس كه از شمول عذاب و رويت عقاب الهى ميترسد . . . و گفته شده كلمه رجاء معناى عام و وسيعى دارد كه هر دو معنا را مىرساند هم خوف و ترس و هم اميد و آرزو را  فَلْيَعْمَلْ عَمَلًا صالِحاً  يعنى عمل خالص و فقط براى تقرب و نزديكى به او  وَ لا يُشْرِكْ بِعِبادَةِ رَبِّهِ أَحَداً  غير خدا را هر چه باشد فرشته يا بشر سنگ يا درخت در عبادت خدا شريك نسازد كه حسن چنين گفته و قولى هم هست . يعنى در عبادت رياء و خودنمائى نكند .\r\nمجاهد گويد مردى بمحضر پيغمبر اكرم صلى الله عليه و آله شرفياب شد و عرض كرد من صدقه و انفاق ميكنم و از خويشان خود دلجوئى و به آنان سركشى ميكنم و البته اين كارها را فقط براى خدا انجام مىدهم ولى ديگران اين اعمال مرا بازگو كرده و از من تعريف و تمجيد مينمايند و من از مدح و سپاس اينها خوشحال ميشوم حضرت سكوت كرد . و چيزى نفرمود در همين زمان آيه مورد بحث نازل شد عطاء از ابن عباس نقل كرده كه گفت خداوند متعال فرموده  وَ لا يُشْرِكْ بِعِبادَةِ رَبِّهِ أَحَداً  در عبادت خدا احدى را شريك نكنيد و نفرموده و لا - يشرك به براى او شريكى نگيريد چون منظور خدا در اين مورد آن اعمالى است كه بايد براى خدا انجام شود . و آن اعمال و عبادات را انسان انجام دهد ولى دوست داشته باشد كه\r\n\r\n","description":"","footnote":"","page_name":" 225 ","page_number":227},
  {"content":"\r\n\r\nمردم او را در قبال انجام آن مدح و تمجيد نمايند . و از اين جهت است كه مستحب و شايسته است انسان صدقات و انفاق خود را بوسيله شخصى ديگر به فقراء برساند . مبادا گيرنده صدقه تعظيم و احترام مخصوصى براى او معمول بدارد براى خوددارى از اين محذور صدقه را با دست غير بدهد و از پيغمبر اكرم صلى الله عليه و آله روايت شده : كه خداوند متعال فرموده من از تمام شريكها بىنيازترم اگر كسى در عمل خود ديگرى را شريك من قرار دهد من از چنين عملى بىنيازم و آن را تماما براى همان شريك واگذار ميكنم و اين روايت را مسلم ( يكى از صاحبان صحاح سته ) در صحيح خود نقل نموده . عباده بن صامت و شداد بن اوس گويند . ما شنيديم از رسول خدا صلى الله عليه و آله كه مىفرمود : هر كس براى خودنمائى و رياء نمازى بخواند قطعا شرك ورزيده و كسى كه روزه ريائى بگيرد قطعا شرك ورزيده سپس حضرت همين آيه را قرائت فرمود و در حديث وارد شده كه حضرت رضا عليه السلام روزى بر مامون وارد شد ديد مامون مشغول وضو گرفتن است و غلامى هم آب بدست مامون ميريزد حضرت فرمود مأمون : در عبادت خدا ديگرى را شريك نكن مامون آن غلام را برگردانيد و خود شخصا وضو را تمام كرده و گفته شده كه اين آيه آخرين آيات از قرآن است كه بر پيغمبر صلى الله عليه و آله نازل شده ( تمام شد كلام طبرسى ) .\r\nو من ميگويم : اين روايت اخيرى دلالت بر اين دارد كه منظور از شرك در اينجا كمك گرفتن ديگرى است در انجام عبادت ( اين مقدار كمك كه مثلا كسى بدست انسان در موقع وضو آب بريزد ) ولى اين مطلب با اخبار و احاديث ديگر منافات دارد ( چون از نظر اخبار و مدارك احكام اين اندازه كمك و شركت اشكال ندارد ) و اگر بخواهيم جمع بين آنها نمائيم و بهر دو رقم اخبار عمل كرده باشيم بايد بگوئيم كه اين روايت نظر به آن اخلاص تام و كامل دارد كه انسان نه در قصد و نيت خود نظرى به غير خدا داشته باشد و نه در انجام عمل و پيكره فعل ديگرى را شريك و كمك خود قرار دهد .\r\n إِنَّهُ كانَ مُخْلَصاً  در مجمع گويد يعنى عبادت خود را خالص براى خدا نموده و يا خود را به منظور اداء و انجام رسالت الهى خالص گردانيده كه فقط در انجام رسالت كار خود را قرار داده  وَ قَرَّبْناهُ نَجِيًّا  و او را نزديك و مقرب خود نموديم در حالى كه موسى كليم و هم سخن ما و مناجات‌كننده با ما است و ابن عباس گويد خدا او را مقرب ساخت و با او سخن گفت و معناى نزديك كردن اين است كه سخن خود را به گوش او رساند و گفته شده او را بعالم بالا برد و نزديك نمود بطورى كه صداى آن قلمى كه تورات با او نوشته شده بود شنيد ( نويسنده توراه و آن الواح چه كسى بوده و كيفيت نوشتن چگونه بوده قطعا به اين نحوى كه معمول و متداول بين ما است نبوده خصوصيتش را نميدانيم همين اندازه\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nهست  وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلًا . . . )  و گفته شده يعنى منزلت و مرتبه موسى را بالا و برتر نموده و محل و مقام او را عالى و بلند نموديم كه در نزد ما از نظر مقام و كرامت و عزت مانند كسى شد كه مولا و آقايش در مجلس پر ارزش و كرامت خود او را مقرب و نزديك خود قرار دهد . بنا بر اين نزديكى و تقرب در اينجا تقرب و عنايت انتخاب و برگزيدن براى رسالت و مقام است نه اينكه منظور نزديكى مكانى و قرب جسمانى باشد زيرا خداوند سبحان مكان و جايى ندارد تا در نتيجه نزديك شود پس از دورى و يا دور شود پس از نزديكى و يا كسى به خدا نزديكتر از ديگرى باشد .  حُنَفاءَ لِلَّهِ  يعنى در آن راهى كه خداوند امر فرموده مستقيم و استوار هستند و از تمام آئينهاى باطل روى گردانند .\r\nغير مشركين به يعنى حج خود را با كمال اخلاص بجا مىآورند و مسلمان و موحد و يكتاپرستند ( البته آيه در سوره حج آيه 31 است ) كه در مجمع چنين گفته و در تفسير از حضرت صادق نقل شده كه غير مشركين بد يعنى در توحيد خدا مؤمن هستند و شريك براى او نگرفته‌اند و از حضرت باقر عليه السلام سؤال شد از معناى اين آيه و از معناى حنيفيه فرمود همان دين فطرى و آفرينشى است كه خلقت و آفرينش مردم روى اين پايه است  لا تَبْدِيلَ لِخَلْقِ اللَّهِ  فرمود آفريده است مردم را بر پايه معرفت و شناخت خدا  لِلَّذِينَ يُرِيدُونَ وَجْهَ اللَّهِ  يعنى كسانى كه نيت و قصدشان در احسان و نيكى فقط خدا است و از رياء و خود نمائى خالص و پاك است  وَ أُولئِكَ هُمُ الْمُفْلِحُونَ  رستگار و كامياب به ثواب و نعمتهاى الهى هستند .\r\n وَ مَنْ يُسْلِمْ وَجْهَهُ إِلَى اللَّهِ  در مجمع گويد يعنى كسى كه دين خود را فقط براى خدا نموده و خالص و پاك گرداند و افعال و اعمالش را به منظور تقرب و نزديكى به خدا انجام دهد  وَ هُوَ مُحْسِنٌ  - و آنها را نيكو بجا آورد يعنى با تشخيص كامل با مقررات شرعى تطبيق دهد و گفته شده تسليم وجه به خداوند متعال به اين معنا است كه در برابر اوامر و نواهى خدا كمال انقياد و نرمش را داشته باشد و البته لازمه اين حالت اين است كه در فهم و تشخيص وظيفه و انجام آن كوشا باشد  فَقَدِ اسْتَمْسَكَ  چنين شخصى قطعا آن ريسمان محكم و رشته ناگسستنى الهى را بدست آورده و به آن مستمسك گشته است .\r\n وَ إِلَى اللَّهِ عاقِبَةُ الْأُمُورِ  يعنى پاداش عملكردش نزد خدا است و معنا اين است كه پايان تمام كارها بسوى خدا است و هيچ كس را تواناى داخل و تصرف و حق امر و نهى نيست .  إِلَّا عِبادَ اللَّهِ الْمُخْلَصِينَ  بكسر لام يعنى آن بندگانى كه با انذار پيامبران و هشدار آنان بيدار و هشيار شده و در نتيجه دين خود را پاك و خالص نمودند براى خدا و بفتح لام يعنى آن بندگانى كه خدا آنها را پاك و خالص گردانيده و براى دين خود\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nآنان را انتخاب نموده و در هر دو صورت استثناء منقطع است ( چون در آيات قبلى در باره اهل عذاب صحبت است و در ظاهر مستثنى سند آن گروه هستند و استثناء متصل از اين گروه معنا ندارد ) حضرت باقر از پيغمبر نقل كرده  لَهُمْ رِزْقٌ مَعْلُومٌ  براى آنان رزق و روزى معلوم و مشخصى هست فرمود خدمه بهشتى ميدانند و آن را براى اولياء خدا پيش از درخواست مىآورند و اما اين آيه  فَواكِهُ وَ هُمْ مُكْرَمُونَ  فرمود اهل بهشت تمايل بهر گونه چيزى داشته باشند با احترام براى آنها مىآورند .  مُخْلِصِينَ لَهُ الدِّينَ  دين خود را براى خدا از هر گونه شرك جلىّ و خفى خالص و پاك كرده‌اند .\r\n فَاعْبُدِ اللَّهَ مُخْلِصاً لَهُ الدِّينَ  در مجمع گويد يعنى دين خود را از شرك و پرستش بتها و صنم‌ها پاك و خالص گردان و اخلاص اين است كه بنده در نيت و عملش فقط متوجه خالق و آفريدگار خود باشد و هيچ گونه غرض و هدف دنيوى نداشته باشد  أَلا لِلَّهِ الدِّينُ الْخالِصُ  و خالص چيزى است كه به هيچ نحو بر پا و سمعه و خودنمائى آميخته نبوده و هيچ انگيزه دنيوى در آن نباشد و گفته شده معناى اين جمله اين است كه بدانيد طاعت و عبادتى كه پاداش دارد بايد فقط براى خدا به تنهائى باشد و ديگرى شريك نباشد و گفته شده دين خالص يعنى اعتقادات واجب و لازم در مسأله توحيد و عدل و نبوت و اقرار به آنها و عمل نمودن بمقتضاى آنها و بر كنار و دور بودن از هر دينى كه غير اين باشد .\r\nو در باره اين آيه  مُخْلِصاً لَهُ الدِّينَ  گويد يعنى خدا را يكتا و يگانه ميدانم و چيز ديگرى را در عبادتم با او شريك نمينمايم و عبادت خالص و پاك عبادتى است كه هيچ معصيت و گناهى همراه او نباشد  وَ أُمِرْتُ لِأَنْ أَكُونَ أَوَّلَ الْمُسْلِمِينَ  كه فضيلت و ارزش سبقت در ايمان را هم بدست آورم .  مُخْلِصاً لَهُ دِينِي  طاعت و عبادتم را خالص او نمايم ( تمام شد كلام طبرسى ) .  فَاعْبُدُوا ما شِئْتُمْ مِنْ دُونِهِ  اكنون شما هر چيزى را كه ميخواهيد عبادت كنيد كه اين جمله تهديد و وعيد بخذلان و بدبختى است .\r\n ضَرَبَ اللَّهُ مَثَلًا  يعنى خدا مثلى زده براى مشرك و موحد  مُتَشاكِسُونَ  يعنى افراد مختلف كه با هم نزاع و كشمكش دارند  وَ رَجُلًا سَلَماً لِرَجُلٍ  يعنى كسى كه فقط بنده و برده يك شخص است و هيچ كس حقى و سلطه‌اى بر او ندارد بجز همان يك شخص و گفته شده خداوند مشرك و بت‌پرست را كه بر طبق مذهب باطل خود بايد براى بت‌هاى گوناگون كرنش و خضوع نمايد و هر معبودى هم يك نوع خواسته از او توقع دارد تنظير كرده و مثل زده به آن بنده و برده‌اى كه گروهى مالك و صاحب دارد و همه در او شريكند و هر يك او را به طرف خود ميكشد و در كارها و مقاصد گوناگون خود او را دست بدست ميگردانند و اين برده در ميان اين خواست‌هاى مختلف متحير و سرگردان و با تشويش و اضطراب\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nاست و هيچ گونه آسايش خاطر و آرامش دل ندارد و موحد و يكتاپرست را تنظير كرده به كسى كه فقط يك مالك دارد و كسى جز او راهى و حقى بر او ندارد البته در سابق ( ج 24 ص 160 ) اخبار و احاديثى نقل شده كه اين آيه در باره امير مؤمنان على عليه السّلام و غاصبان حقش نازل شده در هر صورت اين آيه اشعار بنكوهش شرك خفى دارد چون وقتى انسان ديگرى را در عبادتش شريك سازد و براى نمايش به او و رياء عملى را انجام دهد بالاخره آن شخص را در اين عمل ذى حق نموده چون مقدارى از عمل و يا كيفيت آن را براى او انجام داده و لذا خداوند روز قيامت به او اخطار مىكند كه من از تمام شركاء بىنيازترم عبادتت همه براى آن شخص و تو هم پاداش و ثواب عملت را از همان شخص دريافت كن از همان كسى كه او را با من شريك و سهيم نمودى .\r\n مَنْ كانَ يُرِيدُ حَرْثَ الْآخِرَةِ  يعنى كسى كه در اعمالش ثواب اخروى را منظور داشته تشبيه بزراعت و حرث نموده از لحاظ اينكه ثواب اخروى فائده و محصولى است كه به وسيله عمل و كارهاى اين جهان بدست‌مىآيد و لذا گفته‌اند\r\n( الدّنيا مزرعة الآخرة )\r\n نَزِدْ لَهُ فِي حَرْثِهِ  در مقابل يك عمل ده برابر تا هفتصد برابر و بالاتر به او عطا خواهيم كرد  وَ مَنْ كانَ يُرِيدُ حَرْثَ الدُّنْيا  يعنى منافع دنيوى را منظور داشته باشد  نُؤْتِهِ مِنْها  مقدارى از دنيا باندازه‌اى كه قسمت او نموده‌ايم به او ميدهيم و البته ممكن است كوشش دنيوى او علت منافع و سود بيشترى هم بشود  وَ ما لَهُ فِي الْآخِرَةِ مِنْ نَصِيبٍ  چون عملش از لحاظ نيت كه جان و روح عمل است بىارزش و باطل است و هر كس آنچه را نيت كرده باشد به او خواهد رسيد و در تفسير از حضرت صادق عليه السّلام نقل است كه مال و فرزندان حرث و نتيجه كوشش دنيوى است و اعمال نيك و شايسته هم حرث و كشت اخروى و گاهى ممكن است خداوند به گروهى هر دو را عنايت فرمايد و در كافى از امام ششم نقل شده كه فرمود كسى كه از نقل احاديث و مطالب دينى غرض و هدف دنيوى داشته باشد در آخرت بهره‌اى ندارد و هر كس امور اخروى را در نظر بدارد خداى مهربان خير دنيا و آخرت را به او عنايت خواهد فرمود . و در مجمع از رسول خدا صلّى اللَّه عليه و آله نقل نموده كه فرمود هر كه در نيت خود امور دنيوى را در نظر داشته باشد خداوند كارهاى او را پريشان و مشتت نموده و هميشه فقر و تهيدستى را در نظرش مجسم داشته و از تنگدستى ميترسد و از مزاياى دنيا جز همان مقدار به او نخواهد رسيد ولى آن كس كه در اعمال و فعاليت خود متوجه امر اخروى باشد خداوند امور او را مرتب و منظم داشته و طبع و حالت بىنيازى در روحش قرار ميدهد و دنيا هم با كمال سهولت و تسليم به او رو مىكند . و در كافى است كه حضرت صادق عليه السّلام فرمود منظور از آيه فوق  مَنْ كانَ يُرِيدُ حَرْثَ الْآخِرَةِ  شناخت و معرفت امير مؤمنان و ائمه اطهار عليه\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nالسّلام است و گفته شده معناى  نَزِدْ لَهُ فِي حَرْثِهِ  اين است كه ما سودش را زياد ميكنيم كه در زمان دولت و حكومت حكّام جور هم نصيب و بهره خود را استيفاء مينمايد  وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  چنين شخصى در زمان دولت و حكومت اهل حق كه آخر و پايان كار است نصيب و بهره‌اى از امام عليه السّلام نخواهد داشت .  وَ أَنَّ الْمَساجِدَ لِلَّهِ  در اخبار فراوان آمده كه مقصود از مساجد همه مسجدها است و گفته شده منظور آن چند مسجد معروف و مشهور است و گفته شده مراد تمامى روى زمين است  فَلا تَدْعُوا مَعَ اللَّهِ أَحَداً  يعنى در دعا و عبادت خدا غير او را شريك او ننمائيد .\r\n إِنَّما نُطْعِمُكُمْ لِوَجْهِ اللَّهِ  يعنى به منظور تحصيل رضاى الهى فقط و از انگيزه ريا و انتظار پاداش پاك و بدور هستيم  لا نُرِيدُ مِنْكُمْ جَزاءً وَ لا شُكُوراً  مرحوم صدوق در مجالس بسند خود از حضرت صادق عليه السّلام در يك حديث طولانى سبب نزول سوره هل اتى را در باره اصحاب كساء عليه السّلام نقل نموده  وَ يُطْعِمُونَ الطَّعامَ عَلى حُبِّهِ  با اينكه خيلى گرسنه و مايل به غذا بودند ولى مستمند و مسكينى را بر خود مقدم داشتند و همچنين يتيمى از ايتام مسلمانان و اسيرى از اسيران مشرك و غير مسلمان را مقدم بر خود نمودند و هنگام دادن غذاى خود به آنان در قلب خود ميگفتند :  إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً  حضرت فرمود : به خدا سوگند اين مطلب را به آنها اظهار نكرده و با زبان نگفتند فقط در ضمير و در باطن خود چنين حالتى داشتند و در دل خود ميگفتند ما از شما توقع پاداش و جبران اين عمل را نداريم و انتظار تشكر و سپاسگزارى هم از شما نداريم و فقط به منظور رضاى الهى و بدست آوردن ثواب او بشما اطعام ميكنيم  إِنَّا نَخافُ مِنْ رَبِّنا يَوْماً عَبُوساً  ، ما از خداى خود از آن روزى كه چهره‌ها در آن گرفته و سخت درهم رفته  قَمْطَرِيراً  است ميترسيم يؤتى ماله در مجمع گويد يعنى مالش را در راه خدا انفاق مينمايد  يَتَزَكَّى  ميخواهد كه نزد خدا پاك و پاكيزه باشد و هيچ گونه رياء و خودنمائى در او نيست .\r\n وَ ما لِأَحَدٍ عِنْدَهُ مِنْ نِعْمَةٍ تُجْزى  يعنى اين شخص كه مال خود را براى تزكيه خود انفاق مىكند از اين جهت نيست كه كسى به او نعمتى و احسانى كرده باشد و بر او حقى داشته كه براى جبران آن اين انفاق را مينمايد و نه براى اينكه بر كسى حقى پيدا كند هيچ يك از اين مطالب نيست  إِلَّا ابْتِغاءَ وَجْهِ رَبِّهِ الْأَعْلى  فقط به منظور تحصيل رضا و خشنودى پروردگار و دستيابى به ثواب الهى انجام ميدهد  وَ لَسَوْفَ يَرْضى  خداى مهربان هم پاداش و ثواب باندازه‌اى به او ميدهد كه كاملا راضى و خشنود گردد و تمام آمال و آرزوى او را تأمين بلكه بالاتر از آرزو آنچه را كه اصلا بفكر او خطور نكرده عنايت فرمايد كه قطعا خوشحال مىشود  مُخْلِصِينَ لَهُ الدِّينَ  يعنى هيچ گونه شريكى براى خدا نميگيرند حنفاء يعنى از عقائد\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nسخيف و اعتقادات واهى و سست بركنارند .\r\nو اما اخبار 1 - محاسن حضرت صادق عليه السّلام در آيه شريفه  حَنِيفاً « مُسْلِماً »  فرمود يعنى خالص و پاك شده كه به چيزى آميخته نيست 2 - كافى . . . همچنين نقل نمود با اضافه اين جمله كه هيچ اثر و نشانه‌اى از بت‌پرستى وجود ندارد .\r\nبيان حنيف يعنى كسى كه بدين حق كه همان دين خالص و پاك است پاىبند باشد و مسلم كسى كه در برابر تمامى اوامر و نواهى خدا تسليم و مطيع باشد و چون خداوند متعال در باره حضرت ابراهيم فرموده  ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ  و در اين آيه حنيف مسلم را نقطه مقابل مشرك قرار داده از اين نظر حضرت صادق عليه السّلام حنيف را و يا حنيف مسلم ( با توصيف حنيف ) را تفسير فرمود به كسى كه در دين خود خالص و پاك بوده و نيز اعمال و افعالش را از شرك جلىّ و خفىّ پاكيزه و بدور دارد . بنا بر اين اوثان و بتها اعم از بت حقيقى و ظاهرى و بتهاى مجازى و درونى چه انسانى كه از اغواء و گمراه سازش شياطين متابعت نموده و آنها را بنده‌وار عبادت و اطاعت نمايد و يا كسى كه از هواهاى نفسانى و تمايلات شهوانى خود پيروى و اطاعت نمايد ( تمام اين اقسام را شامل مىشود ) همچنان كه خداوند متعال فرمود  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  سوره يس 60 اى فرزندان آدم آيا ما با شما عهد و پيمان نبستيم كه شيطان را در اغواء و گمراه سازيش عبادت نكنيد و نيز فرمود  أَ رَأَيْتَ مَنِ اتَّخَذَ إِلهَهُ هَواهُ  آيا ميبينى آن كس را كه هواهاى خود را خداى خود و معبود خود قرار داده سوره فرقان 43 و نيز فرمود  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  اين گروه نادان يهود و نصارى عالم نماهاى فاسق و راهب‌هاى بىدين خود را رب و واجب الاطاعه خود دانستند نه خداى مهربان و معبود جهان را . و رسول خدا صلّى اللَّه عليه و آله فرمود كسى كه درهم و دينار را عبادت كند و بنده آنها باشد ملعون و مطرود است .\r\n3 - محاسن حضرت باقر از رسول خدا صلّى اللَّه عليه و آله نقل نموده كه فرمود\r\n( انّما هو اللَّه و الشّيطان و الحقّ و الباطل و الهدى و الضّلال و الرّشد و الغىّ و العاجلة و العاقبة و الحسنات و السيّئات فما كان من حسنات فللَّه و ما كان من سيّئات فللشيطان . )\r\nهمانا مقصود خدا و شيطان و حق و باطل و هدايت و ضلالت راه‌يابى و گمراهى دنياى نقد و پايان كار و نيكىها و بدىها در ميان اين دسته‌بندى آنچه كه نيكى بشمار ميرود و از رديف خوبىها است از جانب خدا و مربوط به او است و آنچه كه در سرى زشتىها و بدى است از طريق شيطان و با او سر و كار دارد .\r\n4 - كافى هم اين حديث را نقل نموده فقط تغيير مختصرى چنين دارد\r\nو الضّلاله\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nو العاجلة و الآجلة و العاقبه .\r\nبيان\r\nانّما هو اللَّه\r\nضمير هو مربوط است به مقصود و هدف در عبادت و يا اعم از مقصود و محرك و يا منظور از ضمير هو آنچه كه در دنيا هست و آنچه كه ممكن است هدف و غرض انسان در اين جهان باشد و حاصل معناى اين حديث اين است كه اين امور يعنى حق و هدايت و راه‌يابى و بينش و مراعات جانب آخرت و حسنات و اعمال نيك مربوط به خدا و به او ارتباط و انتساب دارد ولى اضداد و نقطه مقابل اينها بشيطان ارتباط و انتساب دارد بنا بر اين آنچه كه خالص براى خدا و در راه خالق باشد نيكو و با ارزش است و آنچه كه شيطان و غير خدا در آن دخالت دارد از سيئات و امور زشت و ناپسند شمرده مىشود .\r\nو بنا بر اين در الفاظ حديث قلب ( اصطلاح ادبى ) هست يعنى جمله\r\nفما كان من حسنات فللَّه\r\nچنين مىشود فما كان للَّه فهو من الحسنات مقدم مؤخر و بالعكس شده است . و يا معناى حديث اين است كه دو جهت و دو هدف بيشتر نيست . خداوند متعال و حق و هدايت و رشد و آخرت و حسنات و اعمال نيك در يك طرف و اضداد اينها در طرف ديگرند .\r\nحسنات و اعمال نيك آن كارهائى است كه موافق با حق باشد و با هدايت و راهنمائى خدا باشد و موجب سعادت انسان شود و در آن كارها جهت اخروى و مراتب آن جهانى منظور باشد نه لذتها و بهره‌هاى دنيوى اين چنين امور براى خدا و به حساب خدا است ولى اگر اين طور نباشد مربوط بشيطان و خاطرات و وساوس ابليسى است . و لفظ رشد كه در حديث است يعنى آنچه انسان را بسعادت ابدى برساند و لفظ غىّ آنچه انسان را بشقاوت و بدبختى بكشاند و لفظ عاقبة بيان و توضيح آجله است كه در نسخه كافى نقل شده البته طبق اسلوب و ترتيبى كه در جملات پيش آمده مناسب اين بود كه لفظ آجله قبل از لفظ عاجله ذكر شود ( همان اسلوبى كه قبلا به كار برده شده اللَّه بعد شيطان حق - باطل هدى - ضلال . . . ) و شايد تغيير سياق از اين جهت باشد كه بحسب ترتيب خارج و تكوينى : آخرت و آجله پس از زندگى دنيا و بعد از رفتن از اين جهان شروع مىشود .\r\nبعضى از اهل تحقيق گفته كه منظور از حسنات و سيئات اعمال صالحه و كارهاى زيبا و كارهاى ناپسند و زشت است كه از اين امور هشت‌گانه كه در حديث ذكر شده ريشه ميگيرد بنا بر اين جمله فما كان من حسنات يعنى آن كارهائى منشأ و سرچشمه آنها حق و هدايت و رشد و مراعات جانب آخرت باشد و جمله\r\nو ما كان من سيّئات\r\nيعنى كارهائى كه از باطل و گمراهى و شقاوت و دنياگرائى ريشه و مايه ميگيرد به اين معنا هر كس كه عمل خيرى بعنوان اطاعت و فرمان خدا انجام دهد و در آن عمل انطباق با حق و هدايت الهى و سعادت انسانى خود را منظور بدارد و عاقبت و آخرت را در نظر داشته باشد چنين عملى حسنه\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nاست و خداوند هم او را بوجه احسن ميپذيرد . ولى هر كه عمل خير و يا عملى شر و بدى را بعنوان پيروى از شيطان انجام داده و در راه باطل و گمراهى خود و شقاوت خويش بجا آورد و منظور دنيوى داشته باشد چنين عملى زشت و سيئه و مردود است و به همان شخصى كه اين عمل براى او انجام شده است ارجاع مىشود و اگر مقدارى از عمل براى خدا و قسمتى براى شيطان انجام شود در اين صورت هم آن قسمتى كه براى خدا است مقبول و آن قسمت كه بانگيزه غير خدائى انجام شده به حساب شيطان خواهد بود بطور كلى هر كس به سنگينى يك ذره عمل خير داشته باشد او را خواهد ديد و هر كس هم ذرة المثقالى عمل زشت داشته باشد خواهد ديد و اگر در عملش شيطان و غير خدا را شريك و دخيل بنمايد و يا در اجزاء عمل غير را شركت دهد اين عمل مردود و ناپذيرفته است چون خداوند شركت را نميپذيرد چنان كه بعدا در باب رياء خواهد آمد ان شاء اللَّه و بعضا گفته شده در موردى كه دو انگيزه و دو رقم محرك باشد اگر هر دو بطور تساوى محرك عمل بوده‌اند در اين صورت اين دو محرك در مقاومت و تعارض و تصاحب عمل چون فرضا مساوى هستند سقوط ميكنند و چنين عملى نه به حساب خداوند به حساب غير خدا خواهد بود و در نتيجه نفع و ضررى به صاحبش نخواهد رسيد و اگر يكى از اين دو انگيزه قوىتر باشد يعنى يكى از آنها اصل و اساس و علت استقلالى براى انجام عمل و ديگرى تابع و غير مستقل در اين صورت آن محرك قوى و غالب عمل را به حساب خود مىآورد ولى تشخيص دقيق كه كدام انگيزه غالب و كدام مغلوب و ضعيف است غالبا براى انسان مشكل و نوعا مشتبه مىشود .\r\nچه بسا انسان خيال مىكند كه محرك اصلى و قوى قصد قربت است ولى در عمق باطن مطلب به عكس و قصد غير خدا و حظوظ و بهره‌هاى نفسانى غالب و قوى است بنا بر اين انسان اطمينان بقبولى عمل و ايمنى از عذاب و عقوبت پيدا نميكند مگر در صورتى كه عمل خالصا براى خدا باشد و يقين باخلاص براى انسان خيلى كم حاصل مىشود بنا بر اين شايسته است بنده هميشه در رد و قبول عمل در ترديد باشد و هيچ وقت اطمينان و يقين بقبول و پذيرش نداشته و دائما از دخالت عوامل و انگيزه‌هاى غير خدائى در خوف باشد و البته خدا موفق است .\r\n5 - كافى . . . حضرت رضا از امير مؤمنان عليه السّلام نقل كرده كه حضرت مىفرمود خوشا به حال كسى كه عبادت و دعاى خود را خالص گرداند و دل خويش را اسير ديدنىها و مشغول به آنها نسازد و از اثر توجه بشنيدنىها خدا را فراموش ننمايد و از جهت ثروت و قدرتى كه ديگران دارند حزن و اندوهى به خود راه ندهد . البته لفظ حديث چنين است\r\nطوبى لمن اخلص العباده و الدعا . . .\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nبيان\r\nطوبى\r\n، به معناى بهشت و يا بوى خود آن و يا درخت معروفى كه در بهشت است كه در حديث هم وارد شده و يا منظور از طوبى زندگى پاكيزه و يا خير و خوبى .\r\nلمن اخلص للَّه العبادة و الدّعاء\r\nيعنى غير خدا را نخواند و عبادت نكند و يا اينكه هدف و انگيزه‌اش از عبادت و دعاء رضا و خشنودى خداى سبحان باشد نه رياء و ديدن ديگران .\r\nبما ترى عيناه آنچه چشمش ميبيند از زخارف و زينتهاى دنيا و خواسته‌هاى دنيوى و مقامات واهى و قدرت و سلطنت .\r\nو لم ينس ذكر اللَّه\r\nبا دل و زبان در ياد خدا بوده و او را فراموش نكند .\r\nبما تسمع اذناه\r\nآنچه با گوش او آشنا مىشود از آواز و غنا و موسيقى و صحبت و مذاكره لذات و شهوات دنيا و بحث و جدال و شبهه‌ها و ايراد و اشكال‌هاى گمراه‌كننده و آراء و نظريات و افكار بدعت ساز و غيبت و بهتان و هر چه انسان را از خدا باز ميدارد .\r\nو لم يحزن صدره بما اعطى غيره\r\nيعنى از لحاظ اينكه ديگران وسائل زندگيشان بهتر است محزون و ناراحت نميشود . البته داشتن چنين صفات پسنديده و كمالات عاليه براى اشخاصى كه از تعلقات دنيوى و بىارزش دل بركنده و داراى فكر باز و بلند است امكان دارد و ضمنا در اين حديث اشاره و اشعارى هست كه حالت اخلاص در عبادت بدست نميآيد مگر براى كسى كه رشته محبت و علاقه دنيا را از دل و قلب خود بريده باشد همچنان كه تحقيق اين مطلب بعدا خواهد آمد . عملش بهتر است .\r\n6 - كافى . . . حضرت صادق عليه السّلام در توضيح آيه شريفه  لِيَبْلُوَكُمْ أَيُّكُمْ أَحْسَنُ عَمَلًا  تا آزمايش كند چه كسى از شما سوره ملك 2 فرمود مقصود عمل زيادتر و بيشتر نيست ، بلكه عمل بهتر و نيكوتر ( گر چه از نظر كميت و مقدار كم باشد ) منظور است و البته اصابه بواقع و ارزش داشتن عمل بستگى دارد بخوف و ترس از خدا و نيت پاك و نيكو و سپس فرمود ادامه عملى و حفظ و نگهدارى آن از شوائب ناخالص و پاك انجام شود از انجام خود عمل مشكل‌تر است ( حاصل اينكه ارزش عمل بسته بكيفيت او است نه به مقدار و كميت او ) و عمل خالص آن عملى است كه در انجام آن جلب توجه مردم و تعريف و تشكر آنان منظور نباشد . فقط خدا و لطف او در نظر باشد لا غير و نيت از اصل عمل مهم‌تر و بهتر است ، بلكه عمل همان نيت و ظهور و تجلى او است سپس حضرت آيه  قُلْ كُلٌّ يَعْمَلُ عَلى شاكِلَتِهِ  را تلاوت فرمود يعنى هر كس بر پايه و طبق نيت خود عملكرد دارد .\r\nتبيين قوله  لِيَبْلُوَكُمْ  اشاره به اين آيه شريفه است    تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ . الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا    .   تَبارَكَ   يعنى خداوندى كه خير و بركت و لطفش فراوان است يا به اين معنا كه خداوندى كه در صفات و افعالش برتر از همه و متعالىتر از هر چيز است چون لفظ بركه ( ريشه تبارك ) معناى زيادى\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nو برترى را در بردارد   الَّذِي بِيَدِهِ الْمُلْكُ   يعنى تصرف در تمام كارها و زمام جميع امور در قبضه قدرت او است  الَّذِي خَلَقَ الْمَوْتَ وَ الْحَياةَ  يعنى مرگ و زندگى را مقدر و مقرر فرموده يا اينكه مرگ و حيات را ايجاد و خلق فرموده كه از اين تعبير استفاده مىشود مرگ و مردن امر وجودى است نه يك امر عدمى از نظر اينكه مرگ قابل خلقت و ايجاد است و منظور از موت همين مرگ و مردن ظاهرى كه پايان زندگى اين جهانى است و امكان دارد كه مقصود نيستى و عدم اولى قبل از زندگى در اين جهان باشد چون در آيات قرآن به آن عدم و نبود اولى هم لفظ موت اطلاق شده كه فرمود  وَ كُنْتُمْ أَمْواتاً فَأَحْياكُمْ  شما مرده يعنى معدوم محض بوديد و نبوديد سپس خداوند بشما حيات و زندگى داد و مقدم داشتن موت بر حيات در آيه شريفه با اينكه مرگ پس از زندگى است از اين نظر است كه توجه بمرگ بهتر از هر چيز انسان را بانجام اعمال نيك وادار مىكند و اين عامل قوىترين چيزهائى است موجب كنار گذاشتن لذات و شهوات نامشروع دنيوى است و اگر منظور معناى دوم يعنى همان عدم اولى باشد البته روشن است بحسب ترتيب خارجى آن موت قبل از حيات است  لِيَبْلُوَكُمْ  يعنى رفتار آزمايشى با شما بنمايد ( چون آزمايش براى روشن شدن در باره خدا معنا ندارد گر چه از نظر ديگر و به معناى ديگر اشكالى ندارد ) ايكم مفعول دوم يبلوكم است چون اين فعل متضمن معناى علم است و اين ماده هم دو مفعول ميخواهد و وجه اينكه اين جمله معلول شده براى خلقت مرگ و حيات اين است كه مرگ و انديشه آن انسان را به حسن عمل و كارهاى خوب وادار مينمايد چون پس از مرگ انسان نياز شديدى بنتائج اعمال صالحه دارد و از جهت ديگر همين مرگ است كه دنيا و لذتهاى ناپايدار آن را در نظر انسان مجسم ميسازد و در نتيجه وثوق و اعتماد و دلبستگى به آن بى جا و بى مورد ميگردد و حيات و زندگى هم چون يكى از نعمتهاى بزرگ الهى و در اين دوران زندگى است كه انسان ميتواند كارهاى نيك و ارزنده انجام دهد پس در مقابل اين نعمت شكر و سپاس لازم است ، بنا بر اين هم موت و هم حيات موجب و محرك به عمل است . و اگر منظور از موت عدم و نيستى اصلى و اولى باشد معنا چنين مىشود كه خداوند شما را از عدم و نيستى منتقل نمود و جامه حيات و زندگى را بشما پوشاند براى اين امتحان و آزمايش و چون اتصاف باعمال صالحه ممكن است از دو راه باشد يكى از طريق كثرت و اعمال زياد بجا آوردن و دوم از راه مراعات شرائط عمل و كيفيت و روح آن از اين نظر حضرت راه اول را نفى نموده و فرمود\r\nليس اكثركم عملا\r\nچون اصل عمل و پيكره آن قطع نظر از خلوص و نيك بجا آوردن آن ارزشى ندارد و تضييع عمر و اتلاف وقت است و طريق دوم را تثبيت و تعيين فرمود\r\nو لكن اصوبكم عملا\r\nيعنى منظور عمل بهتر و نيك‌تر است چون صدق عمل\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nو نيك بجا آوردن آن و خالص و پاك بودن آن شائبه ريا ، و غيره موجب قرب و نزديكى انسان به خدا ميگردد و البته اين جهت هم مراتب و درجات متفاوتى دارد كه هر مرتبه‌اى قرب و نزديكى مخصوصى را نتيجه ميدهد .\r\nسپس حضرت عمل ارزنده را در دو چيز خلاصه فرمود :\r\nانّما الإصابة خشية اللَّه و النّية الصّادقة - و الخشية\r\nو خشيت دوم شايد از اشتباهات راويان و يا نويسندگان باشد چون در بعضى از نسخه‌هاى حديث خشيت اخيرى نيست و اگر هم فرضا جزء حديث باشد منظور از خشيت و ترس اصل خوف از خدا نيست چون در جمله پيش گفته شده است بلكه مقصود خوف و ترس از قبول نشدن عمل است كه بعدا اين نوع از خشيت را خواهيم گفت و ممكن است گفته شود كه النيّة الصادقه مبتداء است و الخشيه هم عطف بر او است و خبر مبتداء حذف شده يعنى مقرونتان به اين معنا كه نيت صادق و خوف از خدا هميشه همراه و با هم هستند و يا اينكه الخشية را منصوب بخوانيم بعنوان مفعول معه كه واو معيّت باشد و خلاصه معنا اين مىشود كه ميزان ارزش عمل خوف و ترس است كه لازمه اين خوف نيت صادق و درست است و در بعضى از نسخه‌ها و الحسنة است يعنى عمل نيك باشد و با دستور خدا تطبيق نموده و هيچ گونه بدعتى در آن نباشد و در كتاب اسرار الصلاة مرحوم شهيد ثانى چنين است و النيّة الصادقة الحسنه و اين تعبير صحيح‌تر به نظر ميرسد و حاصل مطلب اينكه عمده و اصل در قبولى عمل پس از مراعات اجزاء و شرائط مخصوص ظاهرى نيت پاك و دور بودن از گناه و معصيت است كما اينكه خداوند متعال فرمود :  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  سوره كهف 111 هر كه اميد ملاقات پروردگارش را دارد بايد عمل صالح انجام دهد و در عبادت خداوند احدى را شريك و دخيل نسازد و نيز فرمود  إِنَّما يَتَقَبَّلُ اللَّهُ مِنَ الْمُتَّقِينَ  خداوند فقط از افرادى با تقوى و پرهيزگار عمل نيك را مىپذيرد .\r\nمرحوم شيخ بهائى گفته منظور از نيت حركت و توجه قلبى است بجانب اطاعت و غير خدا را منظور نداشتن نه مانند كسى كه مثلا برده خود را آزاد مىكند هم به قصد قربت و هم بمنظورهائى از تأمين هزينه زندگى او و يا رهائى از اخلاق زشت آن بنده و يا مثلا كسى كه در جلو چشم مردم تصدق و انفاق مىكند بانگيزه ثواب الهى و ثناء مردم هر دو بطورى كه اگر در حضور مردم نبود و خود تنها بود اين انفاق را نميبود گر چه خودش ميداند كه اگر اميد به ثواب الهى هم در بين نبود رياء به تنهائى او را وادار به انفاق نميكرد و نيز نبايد مانند كسى شد كه مثلا ورد و دعائى در نماز دارد و يا عادت مخصوص روزانه يا غير آن در صدقه و بخشش دارد و هميشه براى خدا آنها را بجا مىآورد\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nولى اتفاقا اين بار عده‌اى از مردم در آن وقت حاضر بودند و حال اين شخص عوض شود و در نتيجه عمل هميشگى او اين بار خيلى سبك و آسان بنظرش برسد و از اثر اطلاع مردم اين شخص نشاط و خوشحالى بيشترى احساس نمايد گر چه خود ميداند كه اگر فرضا اين مردم نبودند باز هم آن عمل را ترك نميكرد و بدون احساس خستگى و ناراحتى انجام ميداد ولى چنين نشاطى نداشت خلاصه اينكه امثال و نظائر اينها با صدق نيت و خلوص عمل منافات دارد بنا بر اين هر عملى كه قصد قربت در او باشد ولى همراه آن حظ و بهره دنيوى و نظر غير خدائى هم باشد بطورى كه باعث و محرك عمل انگيزه آميخته و مركب از دينى و شخصى و نفسانى باشد در اين مورد نيت خالص و پاك نميشود خواه باعث و انگيزه دينى قوىتر از انگيزه نفسانى باشد يا ضعيف‌تر يا هر دو مساوى باشند در مجمع در ذيل آيه  لِيَبْلُوَكُمْ أَيُّكُمْ أَحْسَنُ عَمَلًا  گفته يعنى تا خداوند بوسيله امر و نهى با شما رفتار آزمايش گونه‌اى نموده و هر كس را به ميزان عملش پاداش عنايت فرمايد و گفته شده يعنى تا آزمايش نمايد كه چه كسى از شما بيشتر در ياد مرگ و آماده‌تر است براى آن و صبر و شكيبائى او بر مرگ خود و مرگ ديگران بهتر است و كدام يك از شما اوامر و دستورات او را نيكوتر انجام داده و از نواهى و محرمات الهى بيشتر اجتناب و دورى مينمايد . ابو قتاده گويد از رسول خدا صلّى اللَّه عليه و آله سؤال كردم از معناى آيه شريفه  أَيُّكُمْ أَحْسَنُ عَمَلًا  فرمود يعنى كدام يك از شما عقل و خردش بهتر است سپس فرمود يعنى آن كس كه عقلش كاملتر و خوف و ترسش از خدا بيشتر و شديدتر و در باره اوامر و نواهى خدا انديشه و دقت او نيكوتر باشد گر چه از نظر انجام كارهاى مستحبى كمتر از همه باشد . و عبد اللَّه ابن عمر ميگويد پيغمبر اسلام صلّى اللَّه عليه و آله آيه شريفه   تَبارَكَ الَّذِي بِيَدِهِ الْمُلْكُ   را تا جمله  أَيُّكُمْ أَحْسَنُ عَمَلًا  قراءت و تلاوت فرمود سپس فرمود\r\nايّكم احسن عقلا . . .\r\nتا آزمايش نمايد كدام يك از شما عقل و خردش كاملتر و بهتر و اجتناب و دورى او از محرمات الهى بيشتر و در انجام فرمان خدا سريعتر است و حسن بصرى گويد يعنى تا كدام يك از شما در دنيا زاهدتر و دنيا را رهاكننده‌تر است ( كلام مجمع ) .\r\nو در كتاب قاموس گويد صواب نقطه مقابل خطا است اصابه همچنين است و گفته اصابه يعنى انجام كار صواب و صحيح و درست و تصميم آن .\r\nالإبقاء على العمل\r\nكه اين جمله در حديث بود يعنى مراتب بودن بر عمل و دقت در آن و نگهدارى آن از فساد و تباهى . جوهرى ( از اهل لغت ) گويد ابقيت على فلان در موردى گويند كه انسان مراعات كامل طرف را بنمايد و مهربانى كند و گفته مىشود مثلا لا ابقى اللَّه عليك ان ابقيت علىّ يعنى اگر تو ميخواهى مرا مراعات و محافظت نمائى خدا تو را مراعات و محافظه ننمايد و\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nاسم مصدر بقيا مىشود ( تمام شد حرف قاموس ) . حاصل مطلب اينكه مراقبت و محافظت بر عمل هنگام شروع و بعد از شروع تا موقع تمام شدن عمل و پس از آن تا موقع مرگ تا اينكه كاملا در تمام اين مواقع از هر گونه شائبه نقص و فساد خالص و پاك و مصون بماند .\r\nاز خود عمل مهم‌تر و سخت‌تر است كما اينكه در باب رياء خواهد آمد كه از حضرت باقر عليه السّلام نقل شده كه فرمود ابقاء بر عمل از خود اصل عمل دشوارتر است سؤال شد ابقاء بر عمل يعنى چه ؟ فرمود مثلا كسى صله رحم مىكند و يا مالش را براى خداوند بىشريك و در راه خدا انفاق مينمايد در اين صورت صله رحم و انفاق سرى و پنهانى براى او ضبط مىشود ولى بعدا اين شخص عمل خود را بازگو مىكند صدقه و صله پنهانى از نامه عملش محو و نابود شده و بجاى آن صدقه آشكار ( كه ارزشش كمتر است ) ثبت ميگردد سپس باز اين شخص عملش را براى ديگران ميگويد در اين صورت آن صدقه آشكار هم محو گرديده و بجاى آن عمل ريائى نوشته مىشود . و كسى كه معناى حقيقى نيت را بفهمد ميداند كه اخلاص نيت از تمام كارها دشوارتر است كه تحقيقش بعدا خواهد آمد .\r\nسپس حضرت در اين حديث معناى عمل خالص را توضيح داده كه آن عملى است كه در ازاء آن توقع هيچ گونه تشكر و ثنائى از غير خدا نباشد نه هنگام انجام عمل و نه پس از آن يعنى از هر گونه رياء و خودنمائى خالص و پاك باشد و گفته مىشود كه اگر سرور و خوشحالى انسان از اين نظر باشد كه خداوند عملش را قبول فرموده چون نيكوكارى اين شخص را براى مردم آشكار فرموده و او را محبوب در نظر مردم نموده كما اينكه در حديث قدسى وارد شده . اى انسان مستور ساختن اعمال نيكت بر تو است و بر من است كه اظهار و آشكار نمايم او را . و يا از اين نظر كه از آشكار ساختن خدا عمل او را در دنيا متوجه گردد كه قطعا در آخرت هم آشكار خواهد ساخت ( پس عمل من قبول است ) و يا از اين نظر كه مردم باطاعت دستور خدا راغب و شائقند و در اعماق دل آنها و فطرت آنها ميل و علاقه به خوبى هست ( كه نيكان را تمجيد و تعريف ميكنند از اين جهات خوشحال و مسرور شود ) اين گونه خوشحالى خلل و ضررى باخلاص نميزند فقط در صورتى مضر و منافى با اخلاص است كه براى بلندى مقام و ارتقاء درجه در نظر مردم و بزرگ شمردن او و دستيابى بمنافع و فوائد از مردم باشد كه البته در اين صورت رياكار و مشرك بشرك خفى خواهد بود و اعمالش تباه خواهد شد . البته اين سخن راه تصحيحى دارد و از جهتى درست است ولى مشكل است كه نفس انسانى حالت واقعى خود را آنچنان كه هست به انسان ارائه دهد ( كه سرور و خوشحالى از ريشه رياء سرچشمه نگرفته ) چون حيله‌ها و نيرنگهاى نفسانى بقدرى قوى و دغل باز است كه فقط اولياء خاص خداوند مىتوانند از شر آن نجات يافته و مصون بمانند .\r\n\r\n","description":"","footnote":"","page_name":" 238 ","page_number":240},
  {"content":"\r\n\r\nو مرحوم شيخ بهائى گفته خالص در لغت به معناى صاف و پاك است ( كه به چيز ديگرى مخلوط و ممزوج نشود چه آن چيز ديگر بهتر از اين باشد يا پست‌تر بنا بر اين كسى كه صدقه و انفاقى كه مىكند اگر فقط به قصد رياء محض باشد چنين صدقه‌اى خالص و از غير رياء خالص و صاف است درست مانند كسى كه فقط براى ثواب و منظور اخروى انفاقى بنمايد ( اولى در آن جهت خالص دومى در اين جهت خالص است ) ولى در عرف اهل شرع عمل خالص به آن عملى گفته مىشود كه در آن فقط قصد قربت باشد و از هر گونه شائبه و انگيزه غير الهى پاك و مجرد باشد و همين تجرد و پاك بودن از شوائب اخلاص ناميده مىشود البته ارباب قلب و صاحبدلان كه بحث آنان بيشتر بر محور دل انسان و حالات قلبى است تعريفهاى ديگرى براى اخلاص نموده‌اند . بعضا گفته‌اند اخلاص پاك بودن عمل است از اينكه غير خدا در آن نصيب و سهمى داشته باشد و گفته شده اخلاص يعنى كنار زدن خلق از معامله حق و گفته شده ستر العمل عن الخلائق و تصفيته عن العلائق پوشيده داشتن عمل از چشم مردم و پاك سازى او از هر گونه بستگى به غير خدا و گفته شده اخلاص اينست كه انسان در ازاء عمل خود هيچ گونه پاداش دنيوى و حتى اخروى در نظر نداشته باشد كه البته اين مرتبه عالى و درجه بلندى است كه وصول به اين مرتبه از اخلاص بسيار دشوار است امير مؤمنان على بن ابى طالب عليه السّلام به آن اشاره دارد در مناجات خويش كه ميگفت\r\nما عبدتك خوفا من نارك و لا طعما الى جنّتك و لكن وجدتك اهلا للعبادة فعبدتك\r\nكه قبلا ترجمه شده و نيز فرموده بسيارى از علماء فريقين نظر دارند باينكه اگر انسان عبادت خود را بانگيزه تحصيل ثواب اخروى يا نجات از عذاب انجام دهد باطل است و گفته‌اند چنين قصدى با اخلاص منافات دارد چون اخلاص در عمل انجام عبادت است فقط به منظور ذات احديت و غرض چنين شخصى جلب منفعت و دفع ضرر نفسى و شخصى است نه هدف الهى و وجهه خدائى كما اينكه اگر انسان شخصى را تعظيم و يا ستايش نمايد به منظور نظر مالى و توقع مادى و يا از جهت ترس از اهانت و ضرر و آزار آن طرف اين چنين تعظيمى مخلصانه و از نظر ارادت به آن شخص نيست و از بزرگانى كه در اين باره اصرار و پافشارى نموده مرحوم سيد بزرگوار داراى مقام شامخ و صاحب كرامت‌ها رضى الدين على بن طاوس كه روحش پاك و پاكيزه باد . و از بيانات مرحوم شهيد اول در قواعد استفاده مىشود كه اين مطلب نظريه اكثر علماء ما است رضوان اللَّه عليهم .\r\nو فخر رازى در تفسير كبير خود گفته كه تمام متكلمين و اهل كلام اتفاق و اجماع دارند كه اگر كسى عبادت خود را از جهت ترس از عذاب و يا بانگيزه طمع ببهشت و ثواب انجام دهد چنين عبادتى صحيح نيست اين مطلب را در ذيل تفسير آيه شريفه  ادْعُوا رَبَّكُمْ \r\n\r\n","description":"","footnote":"","page_name":" 239 ","page_number":241},
  {"content":"\r\n\r\n تَضَرُّعاً وَ خُفْيَةً  اعراف 55 نقل كرده و در اوائل تفسير سوره فاتحه گفته اگر شخصى مثلا چنين بگويد ( كه من نماز ميخوانم براى دستيابى به ثواب الهى و يا براى نجات از عذاب ) نماز چنين شخصى فاسد و باطل است و اگر كسى ادعا كند كه اين چنين انگيزه و قصدى موجب بطلان عبادت نميشود قاعدتا بايد اخلاص را طورى معنا كند كه با اين انگيزه‌ها منافات نداشته باشد و نظرش اين باشد كه رسيدن به ثواب و نجات و سالم ماندن از سخط و عذاب با قصد وجه و انگيزه الهى مخالف نيست و البته خداوند متعال هم در مدح بندگان پاك خود فرموده  كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً  سوره انبياء 90 بندگان پاكى كه در انجام اعمال خير شتاب ميورزند و ما را بانگيزه رغبت و رسيدن به ثواب و بانگيزه رهبت و نجات از عذاب ميخوانند ) و نيز فرموده  وَ ادْعُوهُ خَوْفاً وَ طَمَعاً  اعراف 56 خدا را از جهت خوف و از لحاظ طمع بخوانيد ) و نيز فرموده :\r\n يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ  سوره حج 77 اى اهل ايمان ركوع كنيد و سجود نمائيد و پروردگار را عبادت كنيد و عمل نيك بجا آوريد باشد كه شما فلاح و رستگارى را بدست آوريد و معناى فلاح همان طورى كه مرحوم طبرسى گفته رسيدن به ثواب است . اين مطالب استدلال اين آقايان است كه بدست ما رسيده و نتيجه اين ادله اين است كه عبادت به قصد ثواب و يا نجات از عقاب نه تنها باطل نيست ، بلكه مرغوب و مورد مدح است ولى ميتوان در اين دلائل اشكال و مناقشه نموده اما آن مطلب اول كه گفته‌اند اين گونه انگيزه‌ها با قصد وجه و اخلاص و انگيزه الهى منافات ندارد البته اين حرفى است پوچ و بىمغز زيرا فاصله و مباينتى كه عبادت خدا و اطاعت محبوب بانگيزه حب و دوستى او و تحصيل رضا و خشنودى او با آن رقم عبادت و اطاعتى كه بر پايه و غرض‌هاى ديگر است همانند آفتاب در وسط روز روشن و آشكار است و عبادتى كه از نوع دوم باشد در نظر ارباب بينش از درجه اعتبار ساقط و بىارزش است و اما استدلال به آن دو آيه كه نقل شد بسيارى از مفسرين نظر داده‌اند كه منظور از رغبت و رهبت كه در آيه اول است رغبت و ميل باجابت و پذيرش خداوندى است اعمال صالحه آنان را و خوف و ترس از رد و قبول نشدن اعمال است نه اينكه تمايل و رغبت به ثواب و خوف از عقاب انگيزه عبادت آنان باشد و اما آيه ديگر كه فلاح و رسيدن به ثواب غايت و هدف از عبادت قرار داده شده است . مرحوم طبرسى در مجمع گفته است معناى فلاح رسيدن بسعادت است و بديهى است كه دستيابى برضا و خشنودى حق بزرگترين سعادت است و در آيه  وَ أُولئِكَ هُمُ الْمُفْلِحُونَ  فلاح را بكاميابى و فوز و سعادت تفسير كرده و مرحوم شيخ طوسى در تفسير تبيان فرموده مفلحون يعنى منجحون يعنى آنهائى\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nكه بوسيله ايمان و اعمال صالحه بمطلوب و مقصودى كه نزد خدا داشتند دست يافتند و در تفسير بيضاوى گفته المفلح الفائز بالمطلوب خود دست يافته و نظير اين معنا را در كشاف نموده ولى مرحوم طبرسى در ذيل آيه   قَدْ أَفْلَحَ الْمُؤْمِنُونَ   فلاح را بر رسيدن به ثواب معنا نموده اما ممكن است گفته شود فلاح در اين آيه به اين معناى رسيدن به ثواب است و لازم نيست در همه جا به همين معنا باشد و بر فرض كه در آيه حج 77 هم اين معنا را داشته در صورتى دليل بر مطلب آنها مىشود « كه عبادت به قصد ثواب صحيح است » كه جمله  لَعَلَّكُمْ تُفْلِحُونَ  حاليه باشد به اين معنا ( عبادت كنيد خدا را . . . در حالى كه براى تحصيل ثواب باشد ) ولى اگر جمله تعليليه باشد و علت دستور عبادت و انجام عمل خير را بيان كند دليلى بر مدعاى آنها نخواهد بود ( يعنى يكى از نتائج و فوائدى كه بر عبادت صحيح مترتب مىشود رسيدن به ثواب است اما اينكه عبادت صحيح چيست و چگونه است ساكت است ) ولى بهتر اين است كه براى اين مطلب به آن حديثى كه مرحوم كلينى در كافى بسند خود از حضرت صادق عليه السّلام نقل نموده استدلال شود كه فرمود : عبادت‌كنندگان سه نوعند گروهى بانگيزه خوف از عقاب خدا را عبادت ميكنند كه اين عبادت و اطاعت بردگان است گروه ديگرى از جهت رسيدن به ثواب خدا را عبادت مينمايند كه اين هم عبادت اجيرها و مزدگيرندگان است و گروه سومى هستند كه روى عشق و محبت معبود او را عبادت مينمايند كه اين عبادت آزاد مردان است و اين بهترين نوع عبادت است . كه اين جمله اخيرى\r\n( و هى افضل العباده )\r\nمىرساند كه آن دو رقم عبادت هم خوب است و صحيح و درست و داراى فضيلت و ارزش است گر چه بپايه و سطح نوع سوم نميرسد و البته مقصود همين است كه اثبات شود عبادت بانگيزه خوف و طمع صحيح است . سپس مرحوم شيخ بهائى سخن خود را ادامه داده و گفته است آنهائى كه ميگويند انسان عبادتش را نبايد به نيت و قصد تحصيل ثواب و يا دفع عقاب انجام دهد چنين قصدى را موجب فساد و بطلان عبادت ميدانند اگر چه قصد وجه و نيت قربت را داشته باشد البته آن طورى كه از كلماتشان استفاده مىشود اما ضمائم و چيزهاى ديگرى كه خواه ناخواه از لوازم عمل است چه قصد بشود و يا نشود نظير رهائى و خلاص شدن از هزينه زندگى و معيشت برده و بنده كه مثلا انسان او را براى كفاره آزاد نمايد و يا فوائد بهداشتى و صحت مزاج كه با گرفتن روزه بدست مىآيد و يا خنك شدن انسان كه از لوازم وضوء است و يا فهماندن مأموم امام جماعت را و يا ديگران را بوسيله تكبير كه خودش ميگويد و يا معطل نمودن طلبكار مادامى كه به نماز اشتغال دارد و يا همراه بودن با او در طواف و سعى و يا حفظ و نگهدارى اثاثيه از جهت شب‌زنده‌دارى و نماز شب و امثال و نظائر اين امور\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nظاهر مطلب اينست كه قصد اينها هم موجب بطلان بلكه بطلان در اين موارد روشن‌تر است ولى آنهائى كه نظرشان اين است كه قصد ثواب و خوف از عقاب مفسد عبادت و موجب بطلان نيست راجع به قصد و نيت اين لوازم و ضمائم اختلاف نظر دارند اكثريت آنها گفته‌اند قصد اين گونه امور زيانى به صحت عمل ندارد .\r\nمرحوم شيخ طوسى در مبسوط و محقق در معتبر و علامه حلى در تحرير و منتهى نظر جزمى به صحت عمل داده‌اند از لحاظ اينكه اين امور از لوازم قهرى هستند چه نيت بكند يا نكند بنا بر اين قصد اينها زيانى نميرساند گر چه ممكن است اشكال شود كه پيدايش و حصول قهرى آنها موجب نميشود كه اگر انسان اين امور را قصد كند باز هم عمل صحيح باشد ( نظير اينكه اگر مثلا شخصى نماز خود را در مسجد و مجمع عموم و يا در جماعت بخواند و يا انفاق و كمكى در مجلسى براى امر خيرى نمايد قهرا ديگران نماز و انفاق او را مىبينند و متوجه ميشوند در عين حال اگر انسان جلب توجه ديگران را ضميمه نيت خود كند قطعا رياء و باطل مىشود ) ولى علماء متأخر فرموده‌اند اگر اينها را قصد نمايد عبادت و عمل باطل است كه مرحوم علامه در نهايه و قواعد و فرزندش فخر المتقين در شرح ارشاد و شيخ ما مرحوم شهيد در بيان اين قول را انتخاب نموده‌اند و اين هم صحيح است چون در اين صورت اخلاص در عمل را از دست داده و مرحوم شهيد در قواعد فرموده قول بتفصيل هم ممكن است گفته شود به اين ترتيب كه اگر قصد قربت مقصود اصلى و هدف اوليه باشد و اين ضمائم و لوازم تبعى و عرضى در نيت باشد عبادت صحيح و اگر به عكس و يا هر دو مقصد مساوى و در عرض هم باشند قائل ببطلان شويم .\r\nو مطلب ديگر اينكه اين لوازم و ضمائم قهرى اگر خود آنها چيزهاى مطلوب و از نظر شرع و دين داراى رجحان باشند و انسان در عبادت خود قصد آنها را نموده و بعنوان وجوب و يا استحباب آن امور را ملحوظ بدارد مانند حفظ بدن و بدست آوردن صحت مزاج در موقع روزه ( كه حفظ بدن و مراعات صحت خود امرى است مطلوب و شرعا ممدوح و راجح ) و يا مثلا در تكبير نماز به منظور تعاون و همكارى در امر خير با تكبير خود داخل شدن در نماز را اعلام نمايد البته در اين موارد شايسته و بجا است كه نه تنها به صحت عبادت لطمه نزند بلكه صحت عمل را تأكيد نمايد چون در ضمن عبادتى كه انجام ميدهد عبادت و اطاعت ديگرى را هم در نظر گرفته است . فقط سخن در باره آن ضمائم و لوازمى است كه خود آنها رجحانى نداشته باشند ( نظير خنك شدن در وقت وضو گرفتن و ريا رهائى از مخارج و هزينه بنده هنگام بنده آزاد كردن ) بنا بر اين روزه گرفتن كسى كه حفظ بدن و صحت مزاج را هم در نظر گرفته باشد صحيح است چه روزه مستحبى باشد يا واجب\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nو چه روزه معين باشد مثل روزه ماه رمضان و يا غير معين و از لحاظ وقت وسيع باشد مانند قضاء روزه ماه رمضان ولى در روزه‌اى كه وقتش مشخص و معين نيست اشكالاتى به نظر ميرسد و صحيح نبودن محتمل است البته خدا داناتر است .\r\nقوله عليه السّلام\r\n( و النيّة افضل من العمل )\r\nيعنى نيت پاك و خالص و يا اخلاص در نيت از خود عمل بهتر و برتر است . البته نيت در چند مورد استعمال و اطلاق مىشود 1 - يعنى عمل را با نيت و اراده انجام دادن در مقابل فعل غير اختيارى .\r\n2 - انگيزه و هدفى كه انسان در عمل خود داشته باشد .\r\n3 - تصميم و عزم بر عمل - معناى اول و دوم هميشه همراه عمل هست ولى معناى سوم چنين نيست . و نيت به معناى اول از لوازم عمل اختيارى است و انسان مختار و آزاد در عمل از چنين نيتى خالى نيست و به معناى دوم است كه اخلاص در آن از مشكل‌ترين و دشوارترين كارها است و ميزان برترى و ارزش اعمال انسان در همين جا است و اين نيت است كه روح و جان عبادت و بدون آن اعمال باطل است و هر مقدار كه از شوائب و اغراض پست و دواعى فاسد پاك‌تر و خالص‌تر باشد عمل انسان ارزش بيشتر و كمال بالاترى پيدا مىكند و لذا در حديث وارد شده كه نيت مؤمن از عملش بهتر و برتر است . و البته آن حديث معروف كه پيغمبر صلّى اللَّه عليه و آله فرمود :\r\nافضل الاعمال احمزها\r\nبهترين كارها عملى است كه زحمتش بيشتر باشد منافات با اين مطلب ندارد چون پاك نمودن نيت از شوائب و انگيزه‌هاى نفسانى و اخلاص در آن از خود عمل بمراتب دشوارتر است چون با كوچكترين تمايل و كششى ممكن است وضع نيت دگرگون شده و خلوص را از دست بدهد زيرا منظور از نيت آن الفاظى نيست كه انسان بر زبان خود مىآورد و يا آن مطالبى كه بذهن خود خطور ميدهد ، بلكه مقصود آن انگيزه اصلى و غرض حقيقى است كه انسان را وادار به عمل مينمايد و اين انگيزه و محرك بستگى دارد به آن حالت درونى انسان و آن مسيرى كه در زندگى خود او را انتخاب نموده و كسى كه تمايل به دنيا و عشق و علاقه بشهوات دنيوى و جاه و مقام و ثروت و غيره در اعماق دلش نفوذ كرده و تمام توجهش به او است براى چنين شخصى قصد قربت و خلوص نيت و پاك نمودن دل از دواعى دنيوى ممكن نيست چون توجه كامل و فكرش در باره دنيا و همت و هدفش منحصر به او است تا وقتى كه ريشه‌هاى محبت و علائق و دلبستگى به دنيا را قطع نكرده و خود را از اين زنجيرهاى گران آزاد نسازد و توجه به آن جهان و انديشه عالم آخرت و عشق و علاقه بمعبود و حب الهى در دلش جايگزين نگشته اخلاص واقعى و پاكسازى نيت از اين امور پست و موهوم بدست نخواهد آمد و دستيابى به اين گونه صفات انسانى سعى و كوشش فراوان و رياضت‌ها و تحمل محروميت‌ها\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nو تفكرات و انديشه‌هاى صحيح و منطقى و رابطه نداشتن با اشرار و فساق و چيزهاى ديگرى را لازم دارد و لذا در حديث وارد شده كه نيت مؤمن از عملش بهتر و برتر است . و كسى كه توجه به اين مطالب و شناخت حقيقت نيت را داشته باشد معناى بلند و ارزنده اين حديث برايش روشن است و هيچ گونه نيازى به آن تأويلات و توجيهاتى كه براى حديث نموده‌اند نيست با اينكه خيلى از آن توجيهات پوچ و بىاساس و با سياق و نظم كلام مناسب نيست و لذا فرمود\r\nالنيّة افضل من العمل\r\nنيّت از خود عمل افضل و مراقبت در تصحيح آن از تمام كارها اهمّ است .\r\nو اگر اشكال شود كه عمل اگر بدون نيت باشد كه باطل است و اگر با نيت انجام شود كه نيت داخل در خود عمل و يكى از اجزاء عمل است پس چطور مىشود كه جزء عمل فضيلت بر كل عمل داشته باشد ( با اينكه تمام اين اجزاء كه اولش نيت است و آخرش هر چه ميخواهد باشد خود عمل است و ايراد نتيجه اين مىشود كه نيت بر خود نيت برترى داشته باشد كه لازمه‌اش تعدد يك چيز در عين وحدت است چون يك نيت كه بيشتر نيست ) پاسخ اين اشكال اين است كه مقصود از اين جمله اين است كه عمل با نيت و با تمام اجزاء و شرائط و نيتش از بقيه اجزاء و شرائط مهم‌تر و بهتر است چه نيت از اجزاء باشد و يا از شرائط و اينكه حضرت فرمود :\r\nالا و انّ النيّة هى العمل\r\nآگاه باشيد كه نيت همان عمل است .\r\nاين جمله مبالغه و تاكيد اين جهت است كه عمل قطعا بستگى دارد به نيت و عمل بدون نيت هيچ ارزشى ندارد و حقيقت عمل همان نيت است و لذا حرف تاكيد\r\n( ان )\r\nو حرف تنبيه\r\n( الا )\r\nبه كار رفته و جمله اسميه كه خود يك نوع تاكيد است و همچنين خبر مبتداء\r\n( العمل )\r\nبا الف و لام كه انحصار را ميفهماند و ضمير فصل\r\n( هى )\r\nذكر شده كه تمام اينها براى تأكيد مطلب و اهميت داشتن آن است .\r\nو اينكه حضرت به آيه شريفه استشهاد فرموده به اين منظور است كه توضيح دهد ميزان و ملاك عمل در صحت و بطلان و در نقص و كمال نيت عامل است زيرا چنين فرمود : (  قُلْ كُلٌّ يَعْمَلُ عَلى شاكِلَتِهِ  ) يعنى هر كس بر طبق نيت خود عمل مىكند و ارزش عمل هر كس بسته بچگونگى نيت او است و اينكه حضرت شاكله را كه به معناى حالت و طريقه و روش است به نيت تفسير فرموده شايد از اين جهت باشد كه ميخواهد اشاره به اين مطلب نمايد كه نيت و انگيزه انسان در عمل بستگى دارد به حالت درونى و روش و مسير انسان در زندگى همان طورى كه قبلا گفتيم گر چه همين لفظ شاكله به معناى نيت هم آمده كه فيروزآبادى در قاموس گويد شاكله به معناى شكل و هيئت و ناحيه و طرف و نيت و طريقه و روش است . و در مجمع البيان در تفسير اين آيه گويد : يعنى هر يك از مؤمن و كافر بر طبق\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nطبيعت و خوى و اخلاقى كه دارا شده و به آن خو گرفته عمل مىكند كه ابن عباس چنين گفته است و گفته شده يعنى بر طبق طريقه و روشى كه به آن عادت نموده و گفته شده يعنى به آن طورى كه در نظرش با حقيقت بيشتر تطبيق مينمايد و به حق نزديك‌تر است عمل مينمايد كه جبائى چنين گفته است و لذا خداوند فرموده  فَرَبُّكُمْ أَعْلَمُ بِمَنْ هُوَ أَهْدى سَبِيلًا  سوره اسرى 84 يعنى او ميداند كدام يك از دو گروه در مسير هدايت هستند و كدام يك در طريق ضلالت و گمراهى و گفته شده اين آيه به معناى اين است كه خدا بهتر از همه ميداند كه كدام دين بر صواب و حق است و چه طريقه و روشى از همه نيكوتر است و بعضى از اهل لسان و ادب گفته است كه اين آيه اميد بخش‌ترين آيات قرآنى است چون ( اكنون كه خدا داناتر از همه است ) سزاوارتر و مناسب‌تر بكرم وجود او اين است كه از بندگان خود عفو و گذشت نمايد و او همچنين عمل خواهد كرد ( تمام شد كلام شيخ بهائى ) و امكان دارد كه نيت را در اين مورد به معناى سوم آن ( تصميم و عزم بر فعل ) گرفت گر چه از لحاظ سياق و جملات حديث اين معنا بعيد است و بعدا مطالب بيشترى در باب نيت و در باب رياء خواهد آمد .\r\n7 - كافى . . . ابن عينيه گويد از حضرت صادق عليه السّلام تفسير آيه شريفه  إِلَّا مَنْ أَتَى اللَّهَ بِقَلْبٍ سَلِيمٍ  سوره شعراء 89 را سؤال نمودم فرمود قلب سالم آن دلى است كه در روز قيامت چون خداى خود را ملاقات مينمايد در آن دل بجز خدا هيچ چيز ديگرى وجود نداشته باشد و فرمود هر دلى كه در آن شرك و يا شائبه شك و ترديدى باشد ارزش ندارد و از اعتبار ساقط است و دستور زهد و دل بسته نبودن بندگان خدا به دنيا براى اين جهت است كه دل انسان گرايش كامل براى امر آخرت پيدا كند\r\n( انّما ارادوا الزّهد في الدّنيا لتفرغ قلوبهم )\r\n. بيان اين آيه شريفه دنبال آياتى است كه خداوند در آن آيات گفتار ابراهيم خليل عليه السّلام را نقل ميفرمايد كه چنين ميگويد . . .  وَ لا تُخْزِنِي يَوْمَ يُبْعَثُونَ  كه مرحوم طبرسى در تفسير اين آيه ميگويد : يعنى بار الها مرا رسوا مگردان و مرا بگناه توبيخ و سرزنش مكن در آن روزى كه همه مردم بر انگيخته و محشور مىشود و اين گونه دعا و استدعا ، از ابراهيم خليل با آنكه انبياء از گناه و عمل زشت مصون و معصوم هستند بعنوان انقطاع و بريدن پيوند و اتصال از غير خدا و توجه كامل بسوى او است بعدا حضرت آن روز عظيم و بزرگ را توصيف مينمايد به اين بيان  يَوْمَ لا يَنْفَعُ مالٌ وَ لا بَنُونَ  يعنى روزى كه نه مال و نه فرزندان هيچ چيز به حال انسان سودى و نفعى ندارد زيرا براى شخص ثروتمند امكان ندارد كه با دادن مال خود را از شدائد و حوادث ناگوار آن روزها سازد و همچنين فرزندان انسان\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nنميتوانند بار گناهان پدر را تحمل نمايند  إِلَّا مَنْ أَتَى اللَّهَ بِقَلْبٍ سَلِيمٍ  فقط كسى اهل نجات است كه با دلى پاك و سالم در آن روز حاضر شود . حسن و مجاهد گفته‌اند يعنى از آلودگى به شرك و مرض شك و ترديد سالم باشد و گفته شده يعنى دل از فساد و تباهى و زنگ معصيت سالم باشد و اينكه سلامت و بركنارى دل از گناه نام برده شده با اينكه بسيارى از گناهان بوسيله اعضاء و جوارح ديگر انجام مىشود از اين جهت است كه هر گونه فساد و آلودگى و انجام گناه كه از اين اعضاء و جوارح صادر مىشود بفرمان دل و اثر تيره‌گى و فساد قلب است و هنگامى كه قلب انسان از فساد و تيره‌گى سالم باشد اجزاء ديگر بدن هم از انجام گناه بر كنار خواهند بود . و از حضرت صادق عليه السّلام روايت شده كه منظور از سالم بودن قلب بر كنار بودن او است از عشق و علاقه به دنيا و مؤيد اين تفسير حديث معروف نبوى است\r\n( حبّ الدّنيا رأس كلّ خطيئة ) .\r\nجمله‌اى كه در اين حديث بود\r\n( و ليس فيه احد سواء )\r\nدل سالم دلى است كه در آن جز خدا چيزى نباشد . يعنى محبت و علاقه غير او را از دل خود خارج ساخته و به غير خدا به چيزى اشتغال و توجه نداشته باشد و يا اينكه مقصود اين باشد كه در اعمال دلش رضا و خشنودى ديگران را بر رضا و خواست خدا مقدم ندارد و يا اينكه عملش و نيتش همه و همه را براى خدا خالص نمايد و غير او را شريك و سهيم ننمايد\r\nو كلّ قلب فيه شرك\r\nهر دلى كه در آن شركى باشد چه شرك جلى و آشكار و چه شرك خفى و پنهان ( رياء )\r\nاو شكّ\r\nهر دلى كه در آن شكى باشد يعنى حالتى مقابل يقين كه اگر در دل حالت يقين باشد اثرش در اعضاء و جوارح انسان نمودار شده و از معصيت و گناه قطعا بر كنار خواهد شد چون هر نوع معصيت و گناه و هر رقم توسل و دست بدامان اين و آن شدن در اثر ضعف و سستى يقين و پيدايش شك و ترديد است .\r\nفهو ساقط\r\nچنين دلى از درجه اعتبار و ارزش ساقط و يا اينكه از ساحت قدس ربوبى بدور است\r\nو انّما ارادوا الزّهد\r\nيعنى انبياء و اوصياء كه زهد در دنيا را انتخاب نموده‌اند و در بعضى از نسخه‌ها\r\nاراد بالزهد\r\nهست يعنى خداوند متعال كه دستور زهد داده است و البته باء زائد است حاصل اينكه زهد در دنيا خودش مقصود اصلى و خواسته ذاتى نيست و اينكه بمردم دستور زهد داده شده براى اين جهت است كه دل آنان از محبت دنيا خالى گشته و صلاحيت و شايستگى پيدا كند كه حب خدا بجاى آن در دلشان جايگزين شده و دل فقط جايگاه محبت خدا و براى او خالص گردد و غير خدا در آن دل شركت نداشته باشد و از اثر شدت محبت و علاقه زياد به غير او شك و ترديد و اضطراب و تزلزلى در دل راه پيدا نكند .\r\n8 - كافى . . . حضرت باقر عليه السّلام فرمود :\r\n( ما اخلص عبد الأيمان باللَّه اربعين يوما او\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nقال ما اجمل عبد ذكر اللَّه اربعين يوما الّا زهده اللَّه في الدّنيا و بصّره داءها و دوائها و اثبت الحكمة في قلبه و انطق بها لسانه\r\nهر آن بنده كه موفق شود تا چهل روز ايمان خود را خالص و پاك بدارد يا اينكه فرمود آن بنده‌اى كه تا چهل روز بطور نيكو صحيح در ياد خدا باشد خداوند بپاداش اين تمرين و مراقبت كامل حالت زهد در دنيا و شناخت كامل دنيا را به او عنايت فرمايد و تمام دردها و درمانهاى دنيا را با بصيرت كامل به او نشان ميدهد و دلش را منبع و سرچشمه حكمت و دانش ميسازد و زبانش را بحقائق و بيان مطالب حكمت آميز روان و گويا ميفرمايد . سپس حضرت اين آيه شريفه را تلاوت فرمود :\r\n إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ  اعراف 151 آنان كه گوساله‌پرستى را انتخاب نمودند قطعا بغضب و خشم خداوندى و بدبختى و ذلت دنيوى گرفتار خواهند شد و كيفر دروغگويان را اين چنين خواهيم داد . و حضرت فرمود : هر كس كه بدعتى در دين داشته باشد و يا افتراء و دروغى بر خداى متعال و بر رسول خدا و اهل بيت آن حضرت ببندد مسلما بذلت و رسوائى مبتلا خواهد شد .\r\nبيان منظور از اخلاص ايمان خالص و پاك داشتن ايمان از آثار زيانبار شرك و رياء و ساير معاصى و گناهان است و اينكه در تمام كارها و اعمال خود انگيزه‌اى بجز خدا نداشته باشد و اينكه مدت تمرين و مراقبت را چهل روز قرار داده است شايد از اين جهت باشد كه خداوند انتقال و تحول از حالى به حال ديگر را در اصل خلقت و آفرينش انسان در مدت چهل روز مقرر فرموده نظير انتقال از حالت نطفه بعلقه و از علقه بمضغه و از حالت مضغه بودن باستخوان‌بندى و از اين حالت به حالت پوشش گوشت بر استخوانها . و لذا پذيرش توبه شراب خوارى پس از انقضاء مدت چهل روز است كما اينكه در حديث آمده و زهد در چيزى به معناى رها كردن و مايل نبودن به آن چيز است و دردهاى دنيا همان صفات زشت و انجام گناه است و آنچه كه باعث دورى از ساحت قدس ربوبى ميگردد و دواء و درمان هم رياضت‌ها و تحمل مشكلات و جديت و كوشش در مخالفت با نفس و انديشه و تفكر صحيح و بطور كلى آنچه باعث ترك معصيت و دورى از گناهان مىشود و يا مقصود از درد و مرض بيمارىهاى دل است كه در نتيجه علاقه مفرط به دنيا پيدا مىشود و درمان آن هم مراقبت كامل است به آنچه كه دل را از اين گونه علائق رها نمايد و گفته شده درمان دنيوى همان مقدار نياز و درد مقدار بيش از نياز است و يا اينكه درد شيفتگى دل به دنيا و درمان رها سازى دل است از اين شيفتگى و يا منظور دنياى مضر و زيان‌آور در امر آخرت و آنچه كه موجب سود اخروى گردد يعنى اطاعت و معصيت و فرمانبرى و سركشى باشد و\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nمقصود از حكمت آن علوم و دانشهاى واقعى است كه انسان را هر چه بيشتر در طريق حق و حقيقت تثبيت نمايد و اصل و ريشه و سرچشمه چنين علومى شناخت امام و پيروى از اوست كه تفسيرش گذشت و اما تناسب تلاوت حضرت آيه عجل را در اين حديث بوجوهى توجيه شده است .\r\nاول آن چيزى است كه به نظر ما رسيده و آن اينكه چون حضرت باقر عليه السّلام فوائد و نتائج اخلاص چهل روزى را بيان فرمود و از طرفى گروهى از صوفيه بدعتهائى در باره اين مطلب كه ربطى بدين ندارد بعنوان وظيفه دينى و رياضت شرعى انجام ميدهند نظير چله‌نشينى با آن كيفيت و خصوصيت بىاساس . حضرت با خواندن آيه خواست از اين رقم بدعتها و تحكيم نظريات شخصى جلوگيرى نمايد و بگويد اين بيانات شامل اين گونه كارهاى بىاصل نميشود و اين آيه ميفهماند هر صاحب بدعتى كه با رأى و نظر خود احكام و دستوراتى اختراع نموده و بر خدا و رسولش حكم و دستورى را بدروغ نسبت بدهد در دنيا و آخرت گرفتار ذلت و بدبختى خواهد شد چون خداوند متعال ميفرمايد  وَ كَذلِكَ نَجْزِي الْمُفْتَرِينَ  و بعبارت ديگر ارزش عمل و صحت عبادت به دو چيز بستگى دارد :\r\n1 - با سنت و دستور شرعى منطبق باشد . 2 - خالص و پاك و فقط براى رضاى خدا انجام شود و حضرت با بيانات اوليه خود به جهت دوم پرداخت و با خواندن آيه قسمت اول را بيان نمود زيرا پرستش گوساله كه بدعوت سامرى عملى شد و او ميگفت  هذا إِلهُكُمْ وَ إِلهُ مُوسى  اين گوساله خداى شما و خداى موسى است بدعت محض بود .\r\nوجه دوم گفته شده مقصود از تلاوت آيه در ذيل اين حديث اين بوده كه حضرت هشدار دهد هر كس عبادت خود را براى خداوند خالص نمايد و جديت و كوشش او در عبادت با موازين و دستور سنت تطبيق داشته باشد خداوند او را بعيوب دنيا بينا نموده و در نتيجه نسبت به دنيا بىاعتناء مىشود و در اثر همين حالت زهد واقعى و مناعت طبع در نظر مردم بزرگ و با عزت ميگردد زيرا ذلت دنيوى و سقوط از نظر مردم در اثر دلبستگى به دنيا و حرص به آن است . ولى آن كس كه عبادتش بر پايه هوى و هوس است خداوند ديده دل او را از تشخيص معايب و مفاسد دنيا كور نموده و در اثر رغبت و توجه به دنيا دچار ذلت گشته و از نظر مردم بىارزش خواهد شد . بنا بر اين افرادى كه در عبادت بدعتهائى را اختراع نموده‌اند هميشه خوار و ذليل و بىمقدارند لذا خداوند در باره گوساله پرستان آن طور فرموده .\r\nوجه سوم اينكه تلاوت و خواندن اين آيه براى اين جهت است كه توجه دهد افرادى كه در عبادتشان اخلاص نداشته باشند ، مشمول اين آيه هستند و غضب الهى شامل حال\r\n\r\n","description":"","footnote":"","page_name":" 248 ","page_number":250},
  {"content":"\r\n\r\nآنان خواهد شد چون قبلا معلوم شد هر دلى كه در آن شك و شركى باشد از درجه اعتبار ساقط است و شك و شرك هر دو بدعت و افتراء بر خدا و رسول است و اين آيه بر فرض كه در باره گروهى نازل شده باشد شان نزول موجب اختصاص اين حكم به آن گروه نميشود و اين وعيد و غضب هر كسى را كه مانند آنها باشد شامل است ( پس بايد مراقب اخلاص باشند ) .\r\nوجه چهارم نيز در نظر ما هست و آن اينكه اخلاصى كه در اين حديث هست اختصاص به خلوص عمل از رياء نيست ، بلكه منظور اخلاص ايمان و عمل از رياء و از بدعت و از هر چه كه مانع از قبول باشد بنا بر اين حضرت آيه شريفه را براى يكى از اقسام آن ( خلوص از بدعت ) تلاوت فرموده .\r\n8 - خصال . . . ابن ابى يعفور از حضرت صادق عليه السّلام نقل مىكند كه رسول خدا صلّى اللَّه عليه و آله در سرزمين منى در سفر حجة الوداع سخنرانى كوتاهى براى مردم در مسجد خيف ايراد فرمود . حمد و ثناء الهى را بجا آورد سپس فرمود : خداوند خوشحال و مسرور بدارد آن بنده‌اى را كه گفتار مرا شنيده و ضبط نمايد و بافرادى كه حاضر نيستند و نشنيده‌اند ابلاغ كند .\r\nچه بسا فقيه و دانشمندى كه از دانش خود بهره‌اى نبرده و چه بسا افرادى كه بار علم و فقه را بدوش كشيده و بسوى كسانى كه فقيه‌تر و آگاه‌تر از او هستند حمل مىكند و به آنان تقديم ميدارد . سه چيز است كه قلب مسلمان در باره آنها خيانت نميكند و مراقبت بر آنها را از وظائف حتمى خود ميداند ( 1 ) اعمال و عبادات خود را از هر گونه انگيزه غير الهى پاك و خالص نموده و فقط براى خدا انجام دهد ( 2 ) نسبت بپيشوايان و رهبران مسلمين كمال صميميت و خيرانديشى را داشته باشد ( 3 ) . و با جامعه ملت مسلمان كمال همكارى و پيوستگى را مراقب باشد چون هر گونه دعوت و پيشنهاد و تبليغى كه از طرف مسلمين باشد منطقى است كه مربوط به همه افراد است و تمام افراد مسلمين برادر و برابر و خون و جان همه آنها در يك سطح و مساوى با هم است و هر گونه تعهد و پيمانى كه يك فرد از مسلمانان با كفار داشته باشد از نظر همگى محترم گر چه آن يك فرد از نظر موقعيت اجتماعى و يا مالى در سطح پائين‌ترى باشد و عموم افراد يك دست قوى و نيروى فشرده و متحدى هستند در برابر بيگانگان .\r\n9 - امالى . . . حضرت رضا از پدران بزرگوار خود نقل نموده كه امير مؤمنان عليه السّلام فرمود دنيا بطور كلى فعاليت و كار و سعى در آن همه جهل و نادانى است مگر سعى و كوششى كه در راه علم و دانش باشد و علم و دانش هم جز محبت و قطع عذر چيز ديگرى\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nنيست مگر آن علمى كه بر طبقش عمل شود و عمل هم بطور كلى رياء و خودنمائى است مگر آن عملى كه از روى خلوص نيت باشد و عمل خالصانه هم در خطر است ( كه مبادا بعدا اظهار كرده و بازگو شود ) تا وقتى كه انسان خاتمه كار و عاقبت امر خود را ببيند در توحيد همچنين نقل شده .\r\n10 - عيون الاخبار . . . حضرت رضا عليه السّلام از پدران بزرگوار خود عليه السّلام نقل نموده كه رسول خدا صلّى اللَّه عليه و آله فرمود هر آن بنده‌اى كه چهل صبحگاه و چهل روز اعمال خود را با خلوص و محض رضاى حق انجام دهد . به پاداش اين عمل دل او سرچشمه حكمت و فهم مىشود و حقائق علمى از آن چشمه‌سار بر زبانش جارى ميگردد .\r\n11 - محاسن . . . از حضرت صادق عليه السّلام نقل شده كه رسول خدا صلّى اللَّه عليه و آله فرمود : سه خصلت است كه هر كس اينها را يا يكى از اينها را داشته باشد جايگاهش در زير سايه عرش الهى است در آن روزى كه سايه اميد بخشى جز سايه لطف او نيست .\r\n1 - كسى كه رفتار و برخورد و معاشرتش با مردم آن طورى باشد كه خودش آن گونه برخورد و رفتار را از آنان توقع داشته باشد .\r\n2 - كسى كه قدمى برندارد و كوچكترين عملى انجام ندهد تا وقتى كه اول بررسى كامل نمايد كه اين عمل مورد رضاى خدا هست يا نيست اگر هست انجام دهد و گر نه خوددارى نمايد .\r\n3 - كسى كه از برادر مسلمان خود عيب‌جوئى ننموده و زبان بنكوهش از آن عيب نگشايد تا وقتى كه آن عيب و نقص را از خود بر طرف نمايد و اگر كسى از اين راه بتكميل نواقص خود بپردازد هميشه خود را ناقص و داراى عيب مىبيند و در نتيجه بعيوب ديگران نميپردازد و كسى كه باصلاح خويشتن بپردازد همين عمل براى خوددارى از نكوهش مردم كافى است .\r\n12 - محاسن . . . حضرت صادق عليه السّلام ميگفت كه رسول خدا صلّى اللَّه عليه و آله فرمود : هر كس از امت من صبحگاه كه ميخواهد دنبال كارش برود اگر هدفى و مقصدى غير خدا داشته باشد خداوند به او نظر لطفى نخواهد داشت .\r\n13 - محاسن . . . حضرت باقر عليه السّلام از رسول خدا صلّى اللَّه عليه و آله نقل نموده كه فرمود : هان اى مردم هدف و غرض انسان فقط يكى از اين دو چيز است خدا - شيطان ، حق - باطل هدايت - گمراهى - سعادت - بدبختى دنياى زودگذر - پايان و آخرت - نيكىها - بديها آنچه كه در رديف حسنات و نيكىها باشد از خدا و به حساب او است و آنچه كه در رديف سيئات و بديها باشد از طرف شيطان و مربوط به او است .\r\n\r\n","description":"","footnote":"","page_name":" 250 ","page_number":252},
  {"content":"\r\n\r\n14 - محاسن . . . حضرت صادق عليه السّلام در تفسير آيه شريفه  حَنِيفاً مُسْلِماً  فرمود :\r\nيعنى پاك و با اخلاص كه با چيزى آميخته نيست .\r\n15 - محاسن . . . على بن سالم گويد شنيدم از حضرت صادق عليه السّلام ميگفت خداوند متعال ميفرمايد من بهترين شريك هستم كسى كه در عمل خود شرك ورزد و ديگرى را با من شريك نمايد تمام آن عمل را به همان شريك واميگذارم و فقط عملى كه خالص براى من باشد مىپذيرم .\r\n16 - محاسن . . . اسماعيل بن يسار ميگويد شنيدم از حضرت صادق عليه السّلام كه ميفرمود :\r\nپروردگار شما بسيار مهربان است كه از عمل كوچكى هم تقدير مىكند . مثلا بنده او دو ركعت نماز با خلوص نيت و براى رضاى حق ميخواند خداوند با همين عمل او را داخل بهشت مينمايد .\r\n17 - محاسن . . . رسول خدا صلّى اللَّه عليه و آله فرمود سه نفر به منظور سياحت و ديدن آثار صنع الهى مسافرت كردند و در كوه و دشت گردش ميكردند و در غارى كه در سيئه كوهى بود منزل نموده و مشغول عبادت خدا شدند ناگهان سنگى بزرگ از بالاى كوه جدا شده و بر در غار فرود آمد و آن را به كلى مسدود كرد پس از اين حادثه خطرناك بگفتگو پرداختند و با خود گفتند اى بندگان خدا به خدا سوگند هيچ راهى براى نجات از اين مهلكه نداريد جز باعمال صادقانه خود متوسل شويد بنا بر اين آنچه از اعمال خالصانه‌اى كه در آن هيچ انگيزه‌اى جز خدا نداشته‌ايد متذكر شده و بازگو كنيد كه اين گرفتارى كيفر گناهان ما بوده است . يكى از آن سه نفر گفت خدايا ، تو ميدانى كه من دنبال زن زيبائى بودم و براى دستيابى به آن زن مال فراوانى صرف نمودم تا بالاخره بآرزوى خود رسيده و به آن زن دست يافتم مقدمات عمل از هر جهت آماده و نشستم براى انجام عمل نامشروع ولى ناگهان در همان حال به ياد آتش دوزخ و كيفر اعمال افتادم و خوف و ترس از مقام ذات مقدس تو مرا فرا گرفت و از اين جهت خود را كنار كشيده و از آن لذت نامشروع صرف نظر كردم بار الها بلطف و كرم خود اين سنگ را از در اين غار بر طرف فرما ناگهان حركتى در سنگ پديد آمد و مختصر شكافى نمايان شد كه همه آن شكاف را ديدند . ديگرى گفت خداوندا تو خود ميدانى كه من هنگامى گروهى را براى زراعت و كشاورزى اجير كردم و قرار گذاشتم كه بهر يك نيم درهم اجرت بدهم پس از اتمام عمل اجرت آنها را پرداختم ولى يك نفر از آنان گفت من به اندازه دو نفر كار كرده و بايد يك درهم تمام به من بدهى بالاخره اجرت مقرر را نگرفت و رفت و من آن نصف درهم آن شخص را صرف بذر نموده و آن را كشتم و خداوند هم حاصل زيادى از آن بذر عنايت فرمود . اتفاقا آن شخص براى مطالبه نصف\r\n\r\n","description":"","footnote":"","page_name":" 251 ","page_number":253},
  {"content":"\r\n\r\nدرهم خود آمد و من هيجده هزار درهم به او پرداختم . خدايا اگر اين عمل من فقط از لحاظ ترس از ذات مقدس تو بوده اين سنگ را از در غار بر طرف فرما ، كه ناگهان از اثر جنبش سنگ مقدار زيادى از در غار باز شد بطورى كه داخل غار روشن شده و يك ديگر توانستند به بيند .\r\nسومى گفت خداوندا تو خود ميدانى كه من يك زمانى ظرفى از شير براى پدر و مادر خود آوردم ولى وقتى كه آمدم آنها خواب بودند خواستم شير را در همان محل بگذارم و بروم . فكر كردم مبادا حيوانى و حشره‌اى داخل شير شود و ضمنا دوست نداشتم آنها را از خواب بيدار كنم كه ناراحت شوند و به همان حال شير در دست ماندم تا وقتى كه از خواب بيدار شدند و شير را آشاميدند خدايا اگر ميدانى كه اين عمل را فقط براى رضاى تو انجام دادم اين دشوارى را از ما بر طرف فرما كه ناگهان سنگ غلطيد و راه خروج كاملا براى آنها باز شد سپس پيغمبر صلّى اللَّه عليه و آله فرمود هر كس با خدا از راه صدق و خلوص معامله نمايد نجات مىيابد .\r\n18 - مصباح الشريعه حضرت صادق عليه السّلام فرمود : نتائج اعمال انسان از راه اخلاص بدست مىآيد و كليد اخلاص قبولى عمل و امضاء و پذيرش آن رضا و خشنودى حق است .\r\nبنا بر اين شخص مخلص آن كسى است كه خداوند عملش را پذيرفته و از او راضى باشد گر چه از لحاظ كميت و مقدار عملش اندك باشد ولى آن كس كه اعمالش پذيرفته نباشد چنين شخصى داراى اخلاص نيست گر چه اعمال زياد و كارهاى فراوانى داشته باشد .\r\nشاهد اين مطلب وضع آدم أبو البشر و ابليس است كه حضرت آدم با اينكه عملش خيلى زياد و چشم‌گير نبود ولى همان توبه و انابه اندك او چون با اخلاص بود پذيرفته شد و خدا هم از او راضى گشت ولى شيطان با آن عبادت متمادى كه ساليان دراز مشغول پرستش حق بود چون توأم با اخلاص نبود و به خود به نظر عظمت و بزرگى مينگريست ملعون و مطرود شد و نشانه قبول و پذيرش اين است كه انسان در راه پيمودن مسير حق چنان مستقيم و پايدار باشد كه از تمام علائق و خواسته‌هاى خود صرف نظر نمود ، و همه چيز را در اين راه فدا نمايد و اين استقامت عملى توأم با علم و بينش باشد كه هر گونه حركت و سكون و هر قدمى كه برميدارد سنجيده و با تشخيص كامل باشد . بنا بر اين شخص با اخلاص روح و جان خود را در آتش عشق حق ذوب نموده و در طريق معرفت و شناخت حق و پيگرد عملى دل و جان را نثار مينمايد و اگر انسان بچنين مقامى رسيد همه چيز را بدست آورده ولى اگر اين استقامت عملى و اين شعور و بينش علمى را بدست نياورد همه چيز را از دست داده و همين است معناى حقيقى توحيد كامل كه از هر نقصى منزه و پيراسته است\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nهمچنان كه خداى ازلى فرموده : تمام اهل عمل در معرض هلاكت هستند مگر عمل‌كنندگانى كه عملشان بعنوان عبادت باشد و همه عبادت‌كنندگان هم در معرض هلاكتند مگر آنهائى كه عبادتشان بر پايه علم و دانش باشد و دانشمندان هم همگى در معرض هلاكت هستند جز اهل صدق و راستى و اينان نيز در معرض خطرند جز اهل اخلاص و مخلصين نيز در خطرند مگر آنان كه اهل تقوى و پرهيزگارى باشند و اهل تقوى هم در معرض هلاكتند مگر آنان كه داراى حالت يقين باشند و اهل يقين هم بنوبه خود در خطر بزرگى هستند (  إِلَّا ما رَحِمَ رَبِّي  ) و خداوند بپيغمبرش فرموده :  وَ اعْبُدْ رَبَّكَ حَتَّى يَأْتِيَكَ الْيَقِينُ  حجر 99 پروردگار خود را عبادت كن تا دم مرگ و آخرين نفس كه در آن وقت عين اليقين پيدا مىشود و همه چيز منكشف و روشن ميگردد و تمام حجابهاى دنيوى و مادى بكنار رفته و حقائق هستى روشن و آشكار خواهد شد و كمترين حد اخلاص اين است كه بنده تمام امكانات خود را صرف نموده و در راه اطاعت حق حد اكثر كوشش را بنمايد و در عين حال براى اعمال خود ارزشى قائل نشود كه در مقابل آن توقع مزد و پاداشى از خدا داشته باشد و خدا را مكلف و ملزم بايفاء آن بداند چون ميداند اگر بنا شود كه خدا حق عبوديت و بندگى را از او مطالبه نمايد قطعا عاجز و ناتوان خواهد بود . و كمترين اثر و نتيجه اخلاص در دنيا سالم بودن از جميع معاصى و آلوده نشدن بگناه است و اثر اخروى آن نجات يافتن از آتش و رسيدن و كاميابى از بهشت است .\r\n19 - تفسير امام عليه السّلام حضرت جواد عليه السّلام فرمود : بالاترين و بهترين عبادت اخلاص در عمل است . و حضرت هادى عليه السّلام فرمود : اگر چنانچه تمام مردم در مسير و جهتى باشند من روش اخلاص در عبادت را خواهم داشت . و حضرت عسكرى فرمود اگر فرضا تمام آنچه در دنيا هست به صورت يك لقمه غذائى بشود و من آن را بخورانم به كسى كه اخلاص در عبادت دارد هنوز هم فكر ميكنم كه در اداء حق او كوتاهى كرده باشم و اگر كافر را بطور كلى از آنچه كه در دنيا هست بازدارم و جلوگيرى كنم تا از اثر گرسنگى و تشنگى بميرد و من فقط يك جرعه آب به او بنوشانم تصور ميكنم كه اسراف نموده‌ام و اين مقدار حق ندارد چون خداوند هر چه نعمت دارد براى كسى كه او را مىشناسد و حق بندگى را انجام ميدهد آفريده و منكران خدا در نعمت‌هاى او حقى ندارند .\r\n20 - فلاح السائل . . . مردى گويد بمعاذ بن جبل گفتم براى من حديثى را كه خود از رسول خدا صلّى اللَّه عليه و آله شنيده‌اى و ضبط نموده و هر روز متذكر آن هستى و از احاديث قابل دقت است بازگو نما معاذ گفت بسيار خوب ولى شروع بگريه كرد گفتم خاموش شو و بگو سپس با صداى بلند گفت پدر و مادرم فداى پيغمبر باد .\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nروزى حضرت سوار بود و من هم در رديف او بودم در اثنائى كه داشتيم ميرفتيم حضرت نظر مبارك را به طرف آسمان افكند و گفت حمد و سپاس خدائى را سزد كه آنچه بخواهد و دوست داشته باشد در باره مخلوق خود فرمان داده و انجام ميدهد . فرمود معاذ عرضه داشتم لبيك اى رسول خدا و راهنماى خير و خوبى و اى پيامبر رحمت فرمود مطلبى را كه پيامبر بامت خود گويد براى تو ميگويم كه اگر اين حديث را ضبط كنى زندگى برايت سودمند است و اگر بشنوى و ضبط نكرده و مراعات ننمائى هيچ عذرى در پيشگاه حق نخواهى داشت . سپس فرمود : خداوند متعال پيش از خلقت آسمانها هفت فرشته آفريد و پس از خلقت آسمانها كه سراسر آنها را پرده‌اى از عظمت و جلال پوشانيده بود در هر يك از آنها ملائكه‌اى قرار داد و بر در هر آسمانى ملكى بعنوان دربان مقرر داشت و فرشتگان اعمال كه تمامى عمل انسان را از صبح تا شب حفظ و ضبط مينمايند و مىنويسند عمل بنده را به طرف عالم بالا مىبرند . و اين عمل مانند آفتاب ميدرخشد هنگامى كه به آسمان اول ميرسند از عمل بنده تعريف و تمجيد مينمايند . فرشته دربان ميگويد توقف كن و عبور ننما و اين عمل را به صورت صاحب بزن . من فرشته موكل بعينيت هستم هر كس غيبت كسى را نموده باشد نميگذارم عملش از اينجا عبور نمايد اين ماموريتى است كه پروردگار به من داده است .\r\nفرمود : روز بعد كه مىشود فرشته نگهبان عمل باز عمل بنده را بالا ميبرد و با تزكيه و تمجيد عمل را از آسمان اول عبور ميدهد و به آسمان دوم ميرسد در آن هنگام فرشته دربان اخطار توقف نموده و ميگويد اين عمل را برگردان و به صورت صاحبش بزن زيرا منظور صاحب عمل انگيزه دنيوى بوده و من مامور بازرسى اغراض دنيوى اعمال هستم و نميگذارم اين عمل از اينجا عبور كند .\r\nحضرت فرمود : سپس مجددا عمل بعدى را با كمال سرور و خوشحالى بالا ميبرد ( از قبيل صدقه و انفاق و نماز ) و نگهبانان عمل خوشحالند و ميرود تا آسمان سوم . آن فرشته دربان ميگويد بايست و اين عمل را بر پشت و صورت صاحبش بزن من فرشته مأمور متكبران هستم . اين شخص با اين عمل بر ديگران تكبر نموده و در مجالس خود را برتر از آنها ديد پروردگار من فرمان داده كه نگذارم چنين عملى از اينجا عبور نمايد . و فرمود :\r\nحافظان عمل باز هم عمل ديگر بنده را كه مانند ستاره درخشان نورانى و روشن است و صداى تسبيح از او مىآيد و روزه و حجّش پيدا است بالا مىبرند تا آسمان چهارم آن فرشته دربان ميگويد توقف كن و اين عمل را به صورت و شكم صاحبش بزن . من فرشته عجب و خودبينى هستم اين شخص با اين عمل به خود خوش بين شده و به خود ميباليد پروردگار من\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nدستور داده كه مانع از عبور چنين عمل بشوم اين عمل را به صورت صاحبش بزن . فرمود :\r\nملائكه اعمال عمل بنده را كه در كمال آراستگى و زينت است مانند عروسى كه آرايش و آراسته شده بالا ميبرد با جهاد و نماز و نوافل ما بين نمازهاى واجب و آثار ناله و تضرع چون ناله شتر از آن عمل پيدا است و مانند آفتاب ميدرخشد تا به آسمان پنجم ميرسد فرشته دربان فرمان توقف داده و ميگويد من مامور بازرسى اعمال حسودان هستم برگرد و اين عمل را به صورت صاحبش بزن و بر كول او بار كن كه اين شخص بر كسانى كه علم و دانش فرا ميگرفتند و براى خدا اعمال را انجام ميدادند حسد ورزيده و رشك ميبرد و اگر در كسى امتياز و فضيلتى در عمل و عبادت ميديد ناراحت شده و حسادت مينمود و غيبت و تهمت بر او ميزد و اين فرشته عمل آن شخص را بر دوش او باز مينمايد و همين عمل صاحبش را لعنت مىكند . فرمود : باز عمل را بالا برده تا آسمان ششم فرشته دربان ميگويد توقف كن من مأمور بررسى رحمت و مهربانى صاحب اعمال هستم اين عمل را به صورت صاحبش بزن و چشمش را نابود كن چون اين شخص محبت و رأفتى ندارد اگر بنده‌اى از بندگان خدا در اثر لغزش گناهى را مرتكب ميشد و يا اتفاق ناگوار و مصيبت و زيانى براى او رخ ميداد اين شخص بجاى نصيحت و همدردى آن طرف را سرزنش و شماتت مينمود .\r\nپروردگار من فرمان و دستور داده كه نگذارم عمل چنين اشخاصى از اينجا عبور كند . فرمود : ملائكه اعمال ديگر را كه توأم با فقه و فقاهت و كوشش كامل و توأم با ورع و تقوى است بالا ميبرد و اين عمل صدائى رعد آسا و نور و روشنائى همچو برق درخشان دارد و سه هزار فرشته همراه او هست و تمام آسمانهاى شش‌گانه و درجات و مراتب را پيموده تا به آسمان هفتم ميرسد . ناگهان فرشته آسمان هفتم اخطار توقف داده و دستور ميدهد كه اين عمل را به صورت صاحبش بزن من مامور بازرسى حجاب اعمال هستم هر عملى كه بين آن و خدا حجابى باشد و در آن انگيزه غير خدا باشد برميگردانم صاحب اين عمل منظورش اين عمل بود كه با اين عمل ارتقاء مقامى در نظر فرماندهان بدست آورد و نام بلندى در مجالس و محافل كسب كند و شهره آفاق گردد پروردگار بزرگ به من دستور داده هر عملى كه خالص براى او نباشد بازگردانم و مانع از عبور آن شوم . فرمود : سپس ملائكه عمل بنده را از قبيل اخلاق نيك و سكوت و ذكر فراوان ( همه گونه عبادت ) با كمال خوشحالى بالا ميبرد و تمام ملائكه هفت آسمان در مشايعت آن عمل هستند و مراحل هفتگانه را گذر كرده و مىپيمايند تا بحريم خداوندى رسيده و همگى آنها به اعمال صالحه و دعاء و مناجات اين شخص گواهى ميدهند ولى خداوند متعال ميفرمايد : ملائكه من شما فقط حافظ و نگهبان عمل هستيد ولى من باعماق دل او و خاطرات و نيات پنهان او آگاه و مراقبم\r\n\r\n","description":"","footnote":"","page_name":" 255 ","page_number":257},
  {"content":"\r\n\r\nدر اين عمل هدف حقيقى او من نبوده‌ام ( انگيزه‌هاى درونى گاهى بگونه‌اى است كه فرشتگان او را دانسته و بر او آگاهند و گاهى بطورى مخفى و پنهان و در باطن قرار گرفته كه فرشتگان به آن مرحله از رياء آگاهى ندارند بلكه ممكن است طورى باشد كه خود انسان هم آگاهى كامل به او نداشته باشد فقط در بعضى از مواقع بحرانى و روى داده‌هاى شديد و فوق العاده و يا در عالم رؤيا و نظائر آن انسان ميتواند به آن ضمير سرّ و باطن باطن راه يابد اما خداوند عالم السر و الخفيات به تمام اسرار و رموز باطن و حالات و كيفيات درونى كاملا آگاه و مطلع هست ) لعنت من بر اين شخص باد ملائكه هم ميگويند خدايا لعنت تو و لعنت ما بر او باد . راوى حديث ميگويد معاذ بن جبل سخت گريست و سپس گفت برسول خدا صلّى اللَّه عليه و آله عرضه داشتم يا رسول اللَّه با اين وضع من چه كنم و چگونه عمل نمايم ؟ فرمود : معاذ بپيامبر خود تأسى و اقتداء كن در داشتن حالت يقين گفتم چطور ممكن است ؟ چون شما رسول خدا هستيد ولى من معاذ بن جبل يك فرد و عادى عامى فرمود اگر در عملت كوتاهى دارى و آن طور كه بايد نميتوانى عمل كنى برنامه زندگى را چنين تنظيم كن كه زبانت را از انتقاد برادران دينى حفظ كن و همچنين از حمله قرآن و افرادى كه اهل قرآنند و هميشه بگناه خود اعتراف داشته باش و گناه را به گردن ديگران ميانداز و با نكوهش ديگران خود را تزكيه و تصفيه مكن و با كوچك كردن و تحقير ديگران خود را بزرگ مشمار و رياء و خودنمائى را در اعمال خود وارد نكن و در اعمال اخروى انگيزه دنيوى را راه مده و فحش و ناسزا بمردم مگو كه مردم از تو روى گردان شده و در نتيجه خيرات و عوائد دنيوى از دستت ميرود و پرده‌درى مكن كه سگهاى دوزخى تو را ميدرند خداوند متعال ميفرمايد  وَ النَّاشِطاتِ نَشْطاً  درندگان و درهم شكنندگان ميدانى ناشطات يعنى چه ؟ يعنى سگان دوزخى كه گوشت و استخوان را دريده و در هم ميشكنند عرض كردم يا رسول اللَّه چه كسى ميتواند اين برنامه را داشته باشد چون مراقبت به اين صفات بسيار مشكل و دشوار است فرمود چنين نيست كسى كه توفيق الهى شامل حال او باشد براى او خيلى سهل و آسان است راوى حديث ميگويد معاذ بن جبل اين حديث را هميشه بازگو ميكرد و بيشتر از قرآن ميخواند .\r\nدر كتاب عدّة الداعى از كتاب جعفر بن احمد قمى . . . از معاذ بن جبل اين طور نقل كرده است : 21 - جامع الاخبار حضرت صادق عليه السّلام فرمود تمام موجودات در مقابل مؤمن فروتنى مىكند و هيبت و عظمت او را مراعات مينمايد سپس فرمود هنگامى كه انسان داراى اخلاص\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nباشد همه چيز از او ميترسد حتى حشرات و درندگان و پرندگان .\r\nرسول خدا صلّى اللَّه عليه و آله فرمود : خداوند متعال به صورت و اعمال ظاهرى شما نگاه نميكند فقط با انگيزه قلبى و نيات شما كار دارد .\r\n22 - محاسن . . . حضرت صادق عليه السّلام فرمود كسى كه دوستى و دشمنى او و بخشش و نبخشيدن براى خدا باشد و در تمام كارهايش انگيزه و محركش خدا باشد چنين شخصى از ايمان كامل برخوردار است و نيز فرمود از محكم‌ترين رشته ارتباط به حق اين است كه دوست بدارى براى خدا و دشمنى كنى براى خدا و عطاء و بخشش نمائى براى خدا و خوددارى كنى براى خدا .\r\n23 - نوادر راوندى بسند خود از موسى بن جعفر از پدران بزرگوار خود عليه السّلام نقل نموده كه على عليه السّلام در تفسير آيه  وَ أَنَّ الْمَساجِدَ لِلَّهِ  فرمود آن اعضاء و جوارحى كه براى سجده الهى به كار ميبرى ( مواضع هفتگانه سجده ) هيچ كس را جز خدا مورد توجه خود قرار مده 24 - منية المريد پيامبر اكرم صلّى اللَّه عليه و آله فرمود سزاوارترين مردم كه روز قيامت در حق او قضاوت مىشود كسى است كه در صحنه جهاد شركت نموده و كشته شده در آن روز كه محشور ميگردد نعمتهاى الهى كه در دنيا به او داده شده بود برمىشمرند .\r\nخداوند ميفرمايد در مقابل اين نعمتها چه عملى انجام داده‌اى ميگويد خداوندا در راه تو جهاد نمودم تا شهيد شدم خدا ميفرمايد : دروغ ميگوئى ( تو در راه رضاى من و براى من جهاد نكردى ) جهاد تو به اين منظور بود كه مردم بگويند فلانى شجاع و پردل است و اين حرف را هم در باره تو گفتند ( پس بهدف خود رسيدى و اكنون پاداشى ندارى ) و سپس فرمان ميدهد و به صورت به طرف آتش كشيده شده و در آن افكنده مىشود .\r\nو ديگر كسى كه علم و دانش فرا گرفته و قرآن قرائت نموده كه در آن روز پس معرفى نعمتهاى خدا و شناختن و اعتراف به آن نعمتها خداوند ميفرمايد در مقابل اين همه نعمت چه كردى عرض مىكند علم و دانش آموختم و كلام تو را فرا گرفته و خواندم در راه رضاى تو ميفرمايد دروغ ميگوئى اين علم و دانش به اين منظور بود كه مردم در حق تو بگويند فلانى عالم و دانشمند است و قرآن را هم به اين منظور خواندى كه بگويند فلانى قارى قرآن است و اين چنين هم گفتند ( پس عملى براى ما ندارى ) سپس دستور ميفرمايد به صورت كشيده شده و در آتش افكنده مىشود و فرمود ارزش اعمال مردم به نيت و انگيزه‌هاى قلبى آنها است و هر كس هر نيت و هدفى كه داشته باشد به همان هدف خواهد آن كس كه حركت و هجرتش بسوى خدا و به منظور او و بسوى رسول خدا باشد البته اين هجرت الهى و رسولى و با ارزش و به خدا و رسولش خواهد رسيد و آن كس كه منظورش از هجرت دنياى مادى باشد\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nكه چيزى بدست آورد و يا زنى كه با او ازدواج نمايد همان مقدار ارزش دارد . و به حساب خدا و دين ربطى نخواهد داشت و نيز حضرت فرمود نيت مؤمن از عملش بهتر و در تعبير ديگرى فرمود رساتر و مفيدتر است و نيز فرمود همانا مردم بر طبق نيت و انگيزه‌هاى خود مبعوث و محشور ميشوند و نيز حضرتش از جبرئيل و او از خداى بزرگ بازگو نموده كه خداوند فرموده اخلاص حالت و صفت ارزشمند و سرى است از اسرار من كه در دل دوستان خود سپرده و بوديعت نهاده‌ام .\r\n25 - عدة الداعى پيغمبر اكرم صلّى اللَّه عليه و آله فرمود : هر كس تا چهل روز مراقب اعمال خود باشد كه آن را با اخلاص و فقط براى خدا انجام دهد خداوند چشمه‌هائى از حكمت و دانش از قلبش جارى نموده كه از زبانش بيرون ميريزد . و حضرت جواد عليه السّلام فرمود : برترين عبادتها اخلاص است . حضرت صادق عليه السّلام فرمود : خداوند ببنده‌اش نعمتى بالاتر از اين نداده كه در دل او جز خدا هيچ چيز ديگرى نباشد كه اين حالت از تمام نعمتها برتر است . از حضرت زهرا عليها السّلام نقل شده كه فرمود هر كس عمل خالص و عبادت بىشائبه خود را بسوى خدا بتواند صعود دهد و بفرستد خداوند هم بهترين مصالح و خير او را بسوى آن بنده فرود مىآورد . و از حضرت عسكرى عليه السّلام نقل شده كه فرمود : اگر تمام دنيا به صورت يك لقمه‌اى شود و من آن را بدهم به كسى كه با اخلاص كامل خدا را عبادت مينمايد باز هم ميبينم خود را كه در ايفاء حق چنين بنده‌اى كوتاهى كرده باشم و اگر كافر را از تمام دنيا منع نموده و نگذارم از هيچ نعمت دنيا استفاده كند تا بميرد فقط يك جرعه آب به او بدهم تصور مىكنم باز هم نسبت به اين مقدار هم اسراف كرده باشم .\r\nحضرت عيسى عليه السّلام بحواريين خود ميفرمود : هر وقت يكى از شما روزه‌دار بشود به موى سر و صورت خود روغن بزند و لبهاى خود را با روغن زيتون جلاء دهد تا مردم روزه‌دار بودن او را نفهمند و هنگام بخشش و صدقه طورى پنهان كند كه اگر في المثل با دست راست خود صدقه داده دست چپش آگاه نشود و هنگام نماز پرده‌هاى خانه را بياويزد زيرا خداوند متعال مدح و ثناء را درست مانند رزق و روزى ميان بندگان خود تقسيم و مقدر نموده ( بالاخره مدح و ستايش اين شخص را بر زبان مردم جارى خواهد ساخت و يا اينكه خود از اعمال مخلصانه چنين شخصى تقدير و تجليل خواهد فرمود ) .\r\n26 - اسرار الصلاة سفيان بن عينيه در تفسير آيه شريفه  لِيَبْلُوَكُمْ أَيُّكُمْ أَحْسَنُ عَمَلًا  خداوند موت و حيات را آفريد تا بيازمايد . عمل كدام يك از شما بهتر است فرمود : منظور زيادتر بودن عمل نيست ، بلكه منظور اين است كه عمل كدام يك از شما صواب‌تر است و اصابه عمل و كامل بودن آن عبارت است از خشيت و ترس از خدا و داشتن نيت صادق\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nو نيك سپس فرمود ابقاء بر عمل و مراقبت داشتن بر آن كه انجامش توأم با اخلاص باشد از انجام خود عمل دشوارتر است و عمل خالص آن عملى است كه توقع و انتظار تقدير نسبت به آن عمل از هيچ كس بجز خداوند متعال نداشته باشى و نيت نيك از اصل عمل بهتر است ، بلكه اساس و حقيقت عمل همان نيت است سپس حضرت آيه شريفه  قُلْ كُلٌّ يَعْمَلُ عَلى شاكِلَتِهِ  را تلاوت فرمود : يعنى هر كس بر طبق نيت و مطابق شكل درونى و حالت باطنى خود عمل را انجام ميدهد .\r\n27 - مشكاة الانوار حضرت صادق عليه السّلام در تفسير آيه شريفه  حَنِيفاً مُسْلِماً  فرمود يعنى خالص و پاك و با اخلاص بطورى كه به هيچ شائبه غير الهى آميخته نباشد .\r\n\r\nباب 55 در موضوع مخفى داشتن عبادت و مذموميت شهرت بعبادت\r\n1 - قرب الاسناد . . . حضرت صادق از پدران بزرگوار خود عليه السّلام نقل نموده كه رسول خدا صلّى اللَّه عليه و آله فرموده : عبادت هر چه مخفىتر و پنهان‌تر باشد اجر و ثوابش بيشتر است . اقول در باب مواعظ متفرقه گفته خواهد شد ( در آن حديث كه وحى الهى را به يكى از انبياء نقل نموده ) كه عمل صالح و نيكى كه بنده در نهان و خفاء او را انجام داده است خداوند متعال قطعا او را آشكار خواهد ساخت و علاوه بر اجر اخروى چنين بنده‌اى را در دنيا محبوب مردم خواهد نمود .\r\n2 - ثواب الاعمال . . . عباس بن هلال گويد شنيدم از حضرت رضا عليه السّلام كه ميفرمود عمل نيك پنهان برابر با 70 عمل است و كسى كه علنا عمل زشت را انجام دهد خداوند او را رسوا مينمايد و كسى كه معصيت را پنهان مرتكب شود خداوند از او ميگذرد .\r\n3 - صحيفه رضويّه حضرت رضا از پدران بزرگوار خود عليهم السّلام نقل نموده كه على عليه السّلام فرمود از گنجهاى بهشت مخفى داشتن عمل و صبر و پايدارى در برابر حوادث ناگوار و اظهار نكردن مصيبت و ناراحتىها است .\r\nدر كتاب تمحيص هم از جابر بن عبد اللَّه از على عليه السّلام چنين نقل شده .\r\n4 - اختصاص از عالم ( موسى بن جعفر عليه السّلام ) فرمود پنهان‌كننده عمل 70 برابر ثواب دارد و كسى كه در آشكار انجام دهد يك ثواب دارد پنهان‌كننده گناه مورد بخشش خداوندى است و آشكاركننده گناه بدبخت و رسوا است .\r\n5 - امالى شيخ طوسى . . . حضرت رضا عليه السّلام فرمود : كسى كه مشهور بعبادت باشد او را در دين خودش پاك و بىغل و غش ندانيد كه خدا شهرت بعبادت و شهرت به\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nلباس را مبغوض دارد . سپس فرمود : خداوند متعال بر مردم در شبانه روز فقط هفده ركعت نماز واجب كرده هر كس كه آنها را انجام دهد از غير آنها مورد سؤال واقع نميشود .\r\nپيغمبر اكرم صلّى اللَّه عليه و آله دو برابر آنها را ( 34 ركعت ) بر آنها اضافه نمود كه اگر نقصانى در فرائض و نمازهاى واجب رخ دهد و كمبودى از حيث خشوع و خضوع و آداب نماز پيدا شود با اين نوافل 34 ركعت جبران گردد . البته بديهى است كه خداوند براى نماز و روزه زيادى و مستحبى كسى را عذاب نميكند ولى اگر در رفتار و كردار خود بر خلاف سنت و روش اسلامى و دينى عمل نمايد مورد مواخذه و كيفر قرار ميگيرد .\r\n6 - عده الداعى از ائمه اطهار عليه السّلام چنين روايت شده كه عمل پنهان 70 برابر بر عمل آشكار فضيلت و برترى دارد .\r\n7 - ارشاد القلوب از مفضل بن صالح نقل شده كه گويد مولاى من حضرت صادق عليه السّلام فرمود : اى مفضل خداوند متعال بندگانى دارد كه از طريق پنهان و سر خالص با خدا معامله و ارتباط دارند خداوند هم بر خالص و نيكى و لطف محض خود را در مقابل آن معامله سرى به آنها عنايت ميفرمايد به اين ترتيب كه در روز قيامت پرونده اعمال آنان سفيد و خالى ديده مىشود و چيزى در آن نوشته نيست ولى هنگامى كه در محضر ذات خداوندى قرار ميگيرند اين پرونده‌ها از اعمال سرى و كارهاى نهانى كه انجام داده بودند پر و تا آخرين ستون نوشته مىشود . مفضل گويد عرضه داشتم اى مولاى من چگونه و چرا اين طور مينمايد ؟ فرمود : خداوند متعال بطورى با اين بندگان خالص خود سرى و خصوصى است كه حتى اينها را بزرگترين دانسته كه ملائكه حافظ و نگهبان اعمال بر كارهاى خالص و سرى اينان مطلع شوند .\r\n8 - كافى . . . حضرت صادق عليه السّلام فرمود : در تورات چنين نوشته شده :\r\nيا بن آدم تفرّغ لعبادتى املأ قلبك غنى و لا اكلك الى طلبك و علىّ ان اسدّ فاقتك و املاء قلبك خوفا منّى و ان لا تفرّغ لعبادتى املأ قلبك شغلا بالدّنيا ثمّ لا اسدّ فاقتك و اكلك الى طلبك .\r\nاى فرزند آدم خود را از افكار دنيوى فارغ و تهى گردان تا در نتيجه من هم بىنيازى درونى و قلبى به تو خواهم داد و تو را بخودت و كوشش و فعاليت خودت واگذار نخواهم نمود و بر من است كه نياز و احتياجات تو را تأمين نمايم و دل خود را از خوف و ترس از من آكنده نما و يا من قلب تو را از حالت و صفت با ارزش خوف و ترس از خود آكنده مينمايم . و اگر فارغ از هر گونه فكر و خالى از انديشه‌هاى گوناگون بعبادت من نپردازى قلبت را از افكار دنيوى آكنده نموده و نياز و احتياجاتت را تأمين ننموده و تو را\r\n\r\n","description":"","footnote":"","page_name":" 260 ","page_number":262},
  {"content":"\r\n\r\nبه خودت واگذار خواهم كرد .\r\nبيان در قاموس گفته\r\nتفرّغ\r\nيعنى از هر رقم شغل و فكرى خالى و آزاد شده و معناى حديث اين مىشود كه خود را از افكار دنيوى و تمايلات و تعلقات آن فارغ و آزاد نما و لام\r\nلعبادتى\r\nبراى علت و يا ظرفيت است\r\nاملأ قلبك غنى\r\nيعنى احساس بىنيازى از مردم مينمائى و على بتشديد ياء جمله حاليه است و على بتخفيف ياء هم خوانده شده كه بحسب معنا عطف بر املاء باشد چون معناى املاء در واقع چنين است كه در مقابل قلبت را از احساس بىنيازى آكنده نمايم . البته اولى كه با تشديد روشن‌تر و بهتر است\r\nو ان لا تفرّغ\r\nان شرطيّه و لا نافيه و اكلك بجزم خوانده مىشود .\r\n9 - . . . كافى ابو جميله گويد حضرت صادق عليه السّلام فرمود : خداوند متعال ميفرمايد :\r\nيا عبادى الصّدّيقين تنعّموا بعبادتى في الدّنيا فانّكم تتنعّمون بها في الآخرة .\r\nاى بندگان راستين و با صدق و اخلاص من . با عبادت و پرستش من نعمت و لذت خود را در دنيا استيفاء نموده و بهره‌مند شويد كه در آن جهان هم با همين عبادات خود بهره‌مند و از نعمتهاى آخرت برخوردار خواهيد شد .\r\nتوضيح ظاهرا باء\r\nبعبادتى\r\nبراى صله است يعنى نعمت و لذتى كه در حال عبادت حاصل مىشود چون صدّيقين و مقرّبين درگاه الهى از عبادت خود لذت مىبرند و روح خود را تغذيه و تقويت مينمايند و اين بزرگترين لذتهاى روحى است براى آنان و گفته شده كه باء سببيّه است چون عبادت سبب توسعه رزق است همان گونه كه خداوند فرموده :  وَ مَنْ يَتَّقِ اللَّهَ يَجْعَلْ لَهُ مَخْرَجاً  هر كه تقوى و پرهيزگارى داشته باشد خداوند راه گشايش و خروج از مضيقه براى او فراهم ميفرمايد ولى اين معنا بعيد است .\r\nفانّكم تتنعّمون بها\r\nيعنى در آن جهان از خود عبادت و پرستش حق لذت ميبريد كه عبادت حق در آن جهان هم از تمام لذات جسمانى گواراتر است چون اولياء و مقربين از لحاظ لذت روحى و انس به حق خدا را عبادت مينمايند نه از جهت تكليف و انجام وظيفه همچنان كه ملائكه غذا و خوراكشان تسبيح حق و شراب و آشاميدنى آنان تقديس و تنزيه او است و يا معناى اين جمله اين است كه شما بسبب عبادت دنيوى و يا به قدر آن و به اندازه آن و يا در مقابل و عوض عبادت خود در آن جهان متنعم و بهره‌مند خواهيد بود ولى معناى اول روشنتر است .\r\n10 - كافى . . . عمرو بن جميع از حضرت صادق عليه السّلام نقل نموده كه رسول خدا صلّى اللَّه عليه و آله فرمود :\r\nافضل النّاس من عشق العبادة . . .\r\nبا فضيلت‌ترين مردم آن كسى است كه شيدا و دلباخته عبادت باشد و با آن هم آغوش و ملازم گردد و با دل و جان شيفته عبادت بوده و با فكر فارغ بدن و جسم خود را از انجام آن باز ندارد چنين شخصى نسبت به\r\n\r\n","description":"","footnote":"","page_name":" 261 ","page_number":263},
  {"content":"\r\n\r\nزندگى دشوار يا آسان بىتفاوت است .\r\nبيان و توضيح عشق از باب تعب بكسر عين كه اسم مصدرش عشق مىشود به معناى افراط در علاقه و محبت است يعنى عبادت را كه وسيله و سبب قرب و نزديكى به حق است و هدف حقيقى و واقعى انسان است شديدا و در حد كمال و افراط دوست دارد . و چه بسا ممكن است توهم شود كه عشق فقط در محور امور باطله و چيزهاى جسمانى و واهى استعمال مىشود بنا بر اين در مورد محبت بخداى سبحان و آنچه به خدا مربوط است به كار برده و استعمال مىشود ولى اين حديث خلاف اين مطلب را مىرساند و لفظ عشق در مورد محبت بعبادت خدا استعمال شده گر چه احتياط اين است كه اسمائى كه از واژه عشق گرفته مىشود و بلكه افعالى كه از اين ريشه ريخته مىشود در باره ذات مقدس او اطلاق نگردد البته بنا بر اينكه بگوئيم اسماء اللَّه توفيقى است يعنى ما حق نداشته باشيم الفاظ و اسمائى كه در قرآن و حديث در باره خدا اطلاق نشده آن اوصاف و اسماء را در باره آن ذات استعمال نمائيم گفته شده كه حكماء و فلاسفه در بخش حكمت و فلسفه طبيعى از كتب خود چنين گفته‌اند كه عشق يك حالت انحراف طبيعت و مزاج است و نوعى جنون و ماليخوليا است ولى در بخش حكمت و فلسفه الهى نظر قاطع داده‌اند كه عشق بزرگترين كمالات انسان و از عوامل مهم سعادت و خوشبختى است .\r\nو چه بسا ممكن است توهم شود كه اين دو نظر با هم متخالف و متناقض است ولى اين توهم بىاساس و خيالى است باطل و واهى چون آن عشق و شيفتگى كه نكوهش شده و جنون و ماليخوليا تعبير شده آن عشق حيوانى جسمانى شهوانى است كه از غرائز حيوانى و تسليم شدن در برابر لذت و هواى نفس و اشباع شهوت و غريزه جنسى سرچشمه ميگيرد و قطعا اين حالت زيانبارترين حالت انسان است ولى آن عشقى كه از صفات و حالات پسنديده نفيس است عبارت است از آن حالت روحى و معنوى و انسانى ( كه خود را فانى در برابر اراده مقصود خود مىبيند و از جسم و جان و هستى و تمام دنيا چشم پوشيده و فقط خدا را مىبيند لا غير ) و نوع اول از عشق پس از سپرى شدن ايام هجران و محروميت و رسيدن ايام وصال و دستيابى بهدف فانى و نابود شده ( بلكه ممكن است تبديل بانزجار و بىميلى شود ) ولى نوع دوم از عشق نه تنها فناپذير نيست ، بلكه تا ابد باقى و مستمر و قوىتر و شديدتر مىشود\r\nعلى ما اصبح\r\nيعنى هيچ باكى ندارد كه در چه حالتى داخل در صبح و وارد در روز مىشود .\r\nعلى عسر ام على يسر\r\nزندگى ناراحت و دشوار داشته باشد يا مرفّه و با توسعه و اين تعبير مىرساند كه ثروت و داشتن مال و مكنت منافاتى با عشق به عبارت و دوستى حق و خالى بودن و سالم ماندن دل از گرايش و علاقه به غير عبادت ندارد\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nآنچه كه مضر و منافى با اين حالت است علاقه قلبى و دلباختگى به اين امور است .\r\n11 - كافى . . . عيسى بن عبد اللَّه به حضرت صادق عليه السّلام عرضه داشت : فدايت شوم عبادت چگونه بايد باشد ؟ فرمود اطاعت فرامين خدا با نيت حسنه و نيك از آن طرق و راههائى كه خود معين نموده و اطاعت الهى از آن وجوه انجام مىشود اى عيسى هنگامى ايمان تو صحيح و مورد قبول حق است كه ناسخ را از منسوخ بشناسى عرض كردم راه شناختن و تشخيص ناسخ از منسوخ چيست ؟ فرمود آيا در برابر دستور امام تسليم كامل نيستى و آماده انجام فرمان او با كمال حسن نيت نيستى ؟ و اگر اين امام از دنيا رحلت نمود و امام بعدى جانشين او شد آمادگى تام و حسن نيت در اطاعت او ندارى ؟ عرضه داشتم چرا ( قطعا در برابر امام تسليم هستم ) فرمود همين است شناختن ناسخ از منسوخ .\r\nبيان و توضيح\r\n( حسن النّية بالطّاعة )\r\nظاهرا معناى اين جمله اينست كه عبادت صحيح و قبول شده آن عبادتى است كه با نيت پاك و نيك و از هر گونه شائبه ريا ، و خود نمائى و نظائر آن خالص باشد و با پيروى از دستورات ائمه و پيشوايان بر حق عليه السّلام انجام شود و ترتيب و كيفيت آن از همان وجوه و راههائى كه اطاعت خدا از آن طرق مىشود گرفته شود يعنى بدعت و بسليقه و راى خود نباشد ، بلكه با ادله و براهين منطقى و بر حق و آثار و اخبار وارده صحيحه تطبيق نموده و يا اينكه اطاعت شخص باستناد دلائل و براهين روشن و واضح باشد كه در نتيجه از پيروى و انجام دستورات رهبران كفر و ضلالت اجتناب و دورى نموده باشد . و يا معنا اين باشد كه در انجام فرمان افرادى كه لازم الاطاعه هستند عزم راسخ و استوار داشته و در عين حال از طريقه مقرره در اطاعت عبادات خود را انجام دهد و بدعت و اعمال سليقه و رياء و خودنمائى را در اعمال خود داخل ننمايد و اين معنا با جملات بعدى كه در حديث هست مناسب‌تر است ( كه در باره تسليم در برابر دستور ائمه عليهم السّلام صحبت شده ) و گفته شده معناى اين جمله اين است كه انسان در اطاعت و فرمانبردارى معبود خود داراى حسن نيت باشد ( نيّتش اين باشد كه تمام دستورات معبود خود را بطور كامل و بانگيزه خالص انجام دهد ) بنا بر اين اگر توانست و فرصت اجازه داده كه بر طبق اين نيت حسنه خود اعمال را انجام دهد چه بهتر و گر نه آن مقدار از عبادت كه بر او واجب بوده با حسن نيت انجام داده است .\r\nأ ليس تكون . . .\r\nكه در توضيح شناخت ناسخ و منسوخ فرموده . اين بيان با تفسيرى كه در آيه شريفه  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  وارد شده موافق و مؤيد آن است چون در اخبار و احاديث تفسير آيه فوق چنين آمده كه منظور از نسخ و بردن آيه و آوردن آيه ديگرى بهتر از آن و يا نظير آن بردن امامى از دنيا و انتصاب امام بعدى بجاى او كه آن امام بعدى بهتر و يا مانند امام\r\n\r\n","description":"","footnote":"","page_name":" 263 ","page_number":265},
  {"content":"\r\n\r\nقبلى است . و گفته شده ممكن مقصود از لفظ الوجوه كه در اين حديث آمده\r\nمن الوجوه الّتى يطاع اللَّه منها\r\n( عبادتش از آن راههائى كه اطاعت خدا از آن راهها مىشود ) ائمه اطهار عليه السّلام هستند يكى پس از ديگرى چون بوسيله ارشاد و راهنمائى آنها انسان با طريق عبادت و راه بندگى آشنا مىشود و منظور از طاعة هم آن فرمانبرى و انجام وظيفه‌اى است كه با تعليم و توضيح آنان روشن شده و پيروى از آنان و تسليم در برابر اوامر آنان است و مقصود از حسن نيت اين است كه انسان از صميم قلب و از عمق جان به آنان علاقه و ارادت داشته و هيچ عاملى نتواند با اين حالت تسليم منازعه و مزاحمت نمايد و امكان دارد كه منظور از وجوه اقسام عبادات و انواع آن باشد از قبيل نمازهاى واجب و مستحب و روزه‌ها و ساير واجبات و مستحبات با آن دائره وسيعى كه دارد و مراد از حسن نيت خالص بودن و پاكى نيت از شائبه نقص رياء و خودنمائى و غيره .\r\n12 - كافى . . . هارون بن خارجه از حضرت صادق عليه السّلام نقل نموده كه فرمود :\r\nانّ العبّاد ثلاثة قوم عبدوا اللَّه عزّ و جلّ . . .\r\nعبادت‌كنندگان بر سه گونه‌اند گروهى خدا را از جهت خوف و ترس عبادت ميكنند كه اين عبادت برده‌گان است . گروه ديگرى خداوند متعال را به منظور رسيدن به ثواب عبادت مىكند كه اين هم عبادت اجيرها و كارگران است . گروهى هم خداوند را بانگيزه محبت و دوستى عبادت ميكنند كه اين عبادت ، عبادت آزاد مردان است و اين رقم عبادت بهترين اقسام عبادات است .\r\nتوضيح\r\nالعبّاد ثلاثة\r\n( عبادت‌كنندگان بر سه قسمند ) در بعضى از نسخه‌ها تعبير چنين است كه بنا بر اين نسخه چيزى در تقدير لازم نيست گرفته شود ولى در بعضى از نسخه‌ها\r\nالعبادة ثلاثة\r\nآمده است كه در اين صورت كلمه‌اى بايد در تقدير گرفته شود يا در اول العباده به اين ترتيب ذو و العبادة يعنى اهل عبادت سه قسمند و يا بعد از لفظ قوم كه در حديث است به اين ترتيب\r\nعبادة قوم\r\n( عبادت و پرستش گروهى بانگيزه ترس و عبادت گروهى بانگيزه ثواب . . . ) و خلاصه مطلب اينكه عبادت صحيحى كه ثواب و ارزش دارد تا حدودى سه قسم است البته عبادتى كه از اين سه قسم نباشد مانند عبادت - رياكاران و امثال آن اساسا عبادت شمرده نميشود و از مقسم خارج است .\r\nفتلك عبادة العبيد\r\nچون در اين صورت عبادت‌كننده مانند برده‌ها و بندهائى است كه از ترس عقوبت و كتك خوردن از دست صاحبش دستورات او را انجام ميدهد .\r\nفتلك عبادة الأجراء\r\nو اين گونه عبادت‌كنندگان مانند اجير و مزدور كه براى بدست آوردن مزد و اجرت كار ميكنند اينها هم براى دستيابى باجر و ثواب‌هاى اخروى خدا را\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nعبادت ميكنند .\r\nحبّا له\r\nيعنى چون خدا را دوست دارند عبادتش ميكنند و البته دوست در مقام تحصيل رضايت و خشنودى محبوب است و يا به اين معنا كه خداى خود را عبادت مينمايد تا در نتيجه بمقام و درجه محبين و دوستان خدا نائل شده و بمحبت و دوستى پروردگار جهان برسد ولى معناى اول بهتر و روشن‌تر است .\r\nفتلك عبادة الأحرار\r\nاين عبادت آزادگان است يعنى مردانى كه از بندگى شهوات و اميال نفسانى آزادند و طوق و زنجير اطاعت و پيروى از نفس اماره كه هميشه در مقام تامين لذتها و شهوت‌ها است از گردن خود باز كرده و رها نموده‌اند و اينان در عبادت بجز رضايت و خشنودى خداوند آگاه باسرار و درون‌ها و تحصيل قرب و نزديكى بخداى كريم و بخشنده غرض و مقصدى ندارند و هيچ نظرى به بهشت و دوزخ در نيت اينها نيست . و افضل و برتر بودن اين گونه عبادت بر اقسام ديگران بر صاحبان بينش پوشيده نيست . و ضمنا از اينكه به صيغه اسم تفضيل اين عبادت معرفى شده\r\n( افضل العبادة )\r\nبه دست مىآيد كه آن دو قسم عبادت هم عبادت صحيحى است و داراى فضيلت و ارزش است نهايت اينكه بپايه اين گونه عبادت نميرسد و اين حديث دليل روشنى است در مقابل آن كسانى كه ميگويند عبادتى كه بانگيزه ترس از عقاب و يا رسيدن به ثواب باشد ( باطل است ) .\r\n13 - كافى . . . سكونى از حضرت صادق عليه السّلام نقل كرده كه رسول خدا صلّى اللَّه عليه و آله فرمود :\r\nچه زشت و ناگوار است فقر و تهيدستى پس از دوران ثروت و مالدارى و چه زشت و بد است خطا و گناه پس از سپرى شدن ايام مسكنت و بىچيزى\r\n( و ما اقبح الخطيئته بعد المسكنة )\r\nو زشت‌تر از اين كسى است كه مشغول عبادت بوده و سپس آن روش را كنار گذارد و عبادت را رها كند .\r\nبيان\r\nما اقبح الفقر بعد الغنى\r\nشايد منظور حضرت زشت و بد بودن فقر بعد از مالدارى از نظر مردم باشد گر چه نزد خدا فقر و بىچيزى ممدوح و پسنديده است و يا اينكه مقصود آن گونه فقر و تهيدستى است كه انسان از جهت اسراف و ولخرجى و يا از جهت ترك كسب و كار و امثال و نظائر اين با دست خود اين بلا را براى خود فراهم كرده باشد و يا اينكه منظور نحوه زندگى فقيرانه باشد كه انسان با اينكه پول و ثروت و تمكن دارد ولى از لحاظ لباس و خوراك خود و عائله‌اش سخت‌گيرى كرده و مانند فقرا ، و تهيدستان زندگى كند .\r\nبر طبق جمله بعدى كه فرمود\r\nو اقبح الخطيئة بعد المسكنة\r\nكه ظاهرا مقصود از اين جمله اين است كه پس از پيدايش حالت فقر و تهيدستى تمايل بگناه و ارتكاب معصيت بسيار زشت و ناپسند است از جهت اينكه وسائل گناه و فراهم نمودن مقدمات معصيت براى\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nچنين شخصى دشوار و دواعى و انگيزه آن سست و ضعيف است و امكان دارد منظور اين باشد كه آلودگى بگناه و انجام معصيت پس از سپرى شدن ايام مسكنت و تهيدستى و پيدايش ثروت و مكنت بسيار زشت و نكوهيده است زيرا در چنين وضعى لازم است كه از الطاف و نعمتهاى الهى سپاسگزارى و تشكر نمايد نه اينكه بجاى شكر نعمت كفران آن نموده و حالت اوليه و دوران فقر و تهيدستى خود را فراموش نمايد و به طرف گناه برود و احتمال هم دارد كه مقصود از مسكنت اظهار ذلت و فروتنى نسبت به خدا باشد كه انسان با ترك گناه و معصيت خاكسارى و ذلت خود را در مقابل خالق اظهار نمايد و توبه كند ولى بعدا مرتكب گناه بشود كه اين معنا با جمله قبلى مناسب‌تر است\r\nو اقبح من ذلك العابد للَّه ثمّ يدع عبادته\r\nلفظ اقبح ممكن است مبتدا باشد و العابد خبر و كلمه العابد هم ممكن است مبتداء مؤخر و\r\nاقبح\r\nخبر مقدم باشد و جمله\r\nثمّ يدع\r\nعطف بر عابد است چون الف و لام\r\nالعابد\r\nكه اسم فاعل است موصول و به معناى الذى است كه در واقع مىشود الّذى يعبد اللَّه ثمّ يدع .\r\n14 - كافى . . . ابو حمزه ثمالى از حضرت سجاد عليه السّلام نقل نموده كه فرمود : عابدترين مردم كسى است كه واجبات و فرائض دينى خود را انجام دهد .\r\n\r\nباب 56 در طاعت و تقوى و ستايش متّقين و صفات و علائم آنان و اينكه ميزان ارزش و شرط قبولى عمل تقوى است\r\nميگويم من - قبلا در باب اطاعت خدا و رسول و حجت‌هاى الهى مطالبى مناسب با اين باب گفته شده كه نبايد غفلت شود . آيات بقره 1 - 5 اين قرآن همان كتاب آسمانى است كه شك و ترديدى در آن راه ندارد و هادى و راهنماى اهل تقوى است . آنان كه به غيب ايمان دارند و نماز را به پا ميدارند و از آنچه كه به آنان داده‌ايم انفاق نموده و دريغ ندارند . آنان به آنچه كه به تو نازل شده و آن كتبى كه قبلا بپيامبران گذشته نازل شده ايمان داشته و بمعاد و آخرت يقين دارند . اينان هستند كه از هدايت فطرى الهى و از فروغ عقل خدا داده برخوردار و اينان همان رستگارانند . و نيز در آيه 41 + 63 + 66 فرموده نسبت به من تقوى و پرهيز داشته باشيد . مطالبى كه در آن هست به ياد داشته تا در نتيجه بدرجه عاليه تقوى نائل گرديد . . . اين كتاب پند و اندرزى است براى اهل تقوى .\r\nبقره 103 اگر مردم در مسير تقوى و ايمان باشند آن ثواب و پاداشى كه از طرف خدا به آنان ميرسد بهتر است اگر بدانند .\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nبقره 177 و 180 اين افراد ( كه صفات آنان بيان شد ) همان اهل تقوى هستند .\r\n( وصيت بنيكى براى پدر . . . ) حق است براى متقين .\r\nبقره 189 ولى نيكى و نيكوكار كسى است كه داراى تقوى باشد . تقوى و پرهيزگارى داشته باشيد تا در نتيجه رستگار گرديد .\r\nبقره 194 - 196 - 197 تقوى و پرهيزگارى داشته باشيد و بدانيد كه خدا قطعا با اهل تقوى است . زاد و توشه برگيريد كه بهترين توشه تقوى است و از خدا بپرهيزيد اى خردمندان پرهيزگار باشيد و بدانيد كه عقاب و عذاب الهى بس دشوار است .\r\nبقره 206 با تقوى باشيد و از خدا بترسيد و بدانيد كه شما بسوى او خواهيد رفت و محشور خواهيد شد .\r\nبقره 243 هنگامى كه به او گفته شود از خدا بترس و تقوى را در نظر داشته باش عزت و خودخواهى او را بگناه واميدارد و ميكشاند دوزخ كه جايگاه بدى است كفايت او را نموده و در انتظار او است .\r\nبقره 237 از خدا بترسيد و بدانيد كه خدا به آنچه انجام ميدهيد آگاه است . 237 در اين مورد عفو و گذشتن بتقوى نزديك‌تر است .\r\nبقره 281 بترسيد از روزى كه بسوى او بازگشت نموده و هر كس بنتائج اعمال خود ميرسد و كوچكترين ستمى به كسى نميشود .\r\nآل عمران 50 از عيسى حكايت قول نمود : از خدا بترسيد و اطاعت دستور مرا بنمائيد .\r\nآل عمران 76 البته هر كس بعهد و پيمان خود وفا نموده و تقوى داشته باشد مسلما خدا اهل تقوى را دوست دارد .\r\nآل عمران 102 اى اهل ايمان آنچنان كه سزاوار و شايسته باشد از خدا بترسيد و تا آخرين نفس از اسلام تسليم به حق دست بر نداريد .\r\nآل عمران 115 - 120 - 123 خدا بافراد با تقوى آگاه است . اگر صبر و تحمل و تقوى داشته باشيد مكر و نقشه كفار بشما زيان نميزند . براى شكر الهى پرهيزگار باشيد .\r\nآل عمران 130 از خدا بترسيد كه رستگار ميشويد و از آتشى كه براى كفار مهيا شده بترسيد . و خدا و رسول را اطاعت كنيد تا مشمول رحمت او شويد .\r\nآل عمران 133 بشتابيد به طرف مغفرت و رحمت الهى و بسوى بهشتى كه وسعت او نظير وسعت آسمانها و زمين است و براى اهل تقوى آماده شده .\r\nآل عمران 138 و اين مطالب پند و اندرزى است براى متقين 172 افراد نيكوكار و با تقوى اجر و پاداش بزرگى دارند .\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nآل عمران 198 . . . ولى كسانى كه از پروردگار خود پرهيز دارند باغستانهاى پر درخت كه از زير آنها جويهاى آب روان در انتظار آنها است و هميشه در آن هستند كه ميهمانى و پذيرائى مخصوصى است از طرف خدا و آنچه كه در نزد خدا هست براى نيكان بهتر و با ارزش‌تر است .\r\nآل عمران 200 از خدا بترسيد و پرهيزگارى داشته تا در نتيجه رستگار گرديد .\r\nنساء 1 اى مردم تقوى داشته و از خداى خود كه شما را از يك فرد و از يك ريشه آفريده بترسيد . . . از خداوندى كه نسبت به او مسئوليت داريد بترسيد و در باره خويشان خود مراقبت داشته باشيد قطعا خداوند بر شما رقيب و نگهبان است .\r\nنساء 131 ما بشما و به آنان كه قبل از شما كتاب آسمانى براى آنها داديم توصيه و سفارش كرده‌ايم كه تقوى داشته و از خدا بترسيد و اگر كافر شويد و از راه حق منحرف شويد ( به خدا زيان نزده‌ايد ) كه آسمانها و زمين همه از آن او است و خداوند ذات پسنديده و بىنياز است .\r\nمائده 42 تقوى و پرهيز از خدا داشته باشيد كه عذاب و عقابش بس طاقت فرسا است از خدا بترسيد كه خدا در حساب و رسيدگى باعمال سريع است . 7 از خدا بترسيد كه خدا به آنچه در سينه‌ها هست آگاه است .\r\nمائده 8 با عدل و داد رفتار نمائيد كه اين روش بتقوى و پرهيزگارى نزديك‌تر است و از خدا بترسيد كه خدا به آنچه انجام ميدهيد آگاه است .\r\nمائده 11 با تقوى باشيد از خدا بترسيد و اهل ايمان فقط بر خدا بايد اتكال و اعتماد داشته باشند .\r\nمائده 27 خداوند بعنوان حكايت گفتار فرزند آدم عليه السّلام فرمود : خداوند فقط اعمال و رفتار اهل تقوى را ميپذيرد .\r\nمائده 35 اى اهل ايمان از خدا بترسيد و بدرگاه او وسيله بياوريد و در راه او كوشش كنيد تا رستگار شويد .\r\nمائده 46 اين برنامه هدايت و اندرزى است براى اهل تقوى 57 اگر ايمان داريد از خدا بترسيد .\r\nمائده 65 اگر اهل كتاب ( يهود و نصارى ) ايمان آورند و تقوى داشته باشند ما گناهان و اعمال زشت آنان را پوشيده و ميبخشيم . و آنان را در بهشت پر نعمت داخل ميكنيم . 91 از خداوندى كه به او ايمان داريد بترسيد 103 اى خردمندان از خدا بترسيد تا رستگار شويد .\r\n\r\n","description":"","footnote":"","page_name":" 268 ","page_number":270},
  {"content":"\r\n\r\nمائده 99 از خدائى كه بسوى او محشور ميشويد بترسيد 112 . آن پيامبر گفت از خدا بترسيد اگر ايمان داريد .\r\nانعام 32 خانه و منزلگاه آن جهان براى پرهيزگاران بهتر است آيا انديشه و تفكر نميكنيد .\r\nانعام 69 حساب و مسئوليت افراد باطل‌گرا متوجه اهل تقوى نيست ( خدا به حساب آنها ميرسد ) فقط وظيفه تذكر و هشداردادن باهل باطل را دارند باشد كه با اين هشدارها راه تقوى و پرهيزگارى را در پيش گيرند 72 بترسيد از او كه حشر شما بسوى او است .\r\nانعام 153 اين مطالب توصيه و سفارش خدا است بشما باشد كه داراى تقوى شويد 155 تقوى داشته باشيد تا مشمول رحمت حق گرديد .\r\nاعراف 26 جامه تقوى و پرهيزگارى بهتر است 63 اين برنامه براى اين است كه با تقوى باشيد و در نتيجه مشمول رحمتش شويد .\r\nاعراف 95 اگر مردم قريه‌ها و قصبات ايمان داشتند و تقوى و پرهيزگارى مادرهاى بركت و خير را از آسمان و زمين به روى آنها باز ميكرديم ولى پيامبران ما را تكذيب نمودند ما هم بكيفر اين مخالفت و اعمال زشت گرفتيم ( و عذاب را فرو فرستاديم ) .\r\nاعراف 127 پايان نيك براى اهل تقوى است 168 و خانه آخرت بهتر است براى پرهيزگاران آيا تعقل نميكنيد ؟ اعراف 170 اين كتاب و برنامه الهى را محكم بگيريد و آنچه در او است در نظر داشته باشيد شايد بدرجه تقوى و پرهيزگارى نائل شويد .\r\nاعراف 200 آنان كه تقوى دارند اگر مساس و برخوردى به آنها از طرف شيطان طواف گر رخ دهد فورا احساس ميكنند و با بصيرت كامل مراقب خود هستند .\r\nانفال 1 از خدا بپرهيزيد 29 اى كسانى كه ايمان آورده‌ايد اگر از خدا بترسيد و تقوى داشته باشيد خداوند بلطفش بينش خاصى براى شما قرار ميدهد كه حق و باطل را از هم جدا كرده ( حقائق را مىبيند ) و زشتىهاى شما را ميپوشاند و شما را ميبخشد و خدا داراى فضل و كرم بزرگى است .\r\nانفال 69 از خدا بترسيد و تقوى داشته باشيد كه خدا بخشنده مهربان است .\r\nتوبه 4 خدا مسلم اهل تقوى را دوست ميدارد 37 بدانيد كه خدا با اهل تقوى است .\r\nتوبه 108 مسجدى كه بر پايه تقوى و پرهيزگارى نباشد از روز نخست سزاوارتر است كه در آن بايستى در آن مسجد مردانى هستند كه به پاكى و پاكيزه‌گى كمال اشتياق و ميل را دارند و خدا پاكان را دوست دارد . آيا آن كس كه اساس و بنيه زندگى خود را بر تقواى\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nالهى پىريزى كرده و رضايت و خشنودى حق را پايه اعمال قرار داده خوب و بهتر است يا آن كس كه بنيان دين خود را بر لب رود كه سست و بىاساس است بنا كرده كه در نتيجه بانى و ساكنش را در آتش دوزخ سقوط ميدهد ( و خدا ستمكاران را هدايت نميكند ) .\r\nتوبه 119 اى اهل ايمان تقوى داشته و از خدا بپرهيزيد و با راستان باشيد 124 بدانيد كه خدا اهل تقوى را دوست دارد .\r\nيونس 6 در آمد و شد شب و روز و تفاوت داشتن شبها و روزها ( از جهت بلندى و كوتاهى و روشنى و تاريكى و سردى و گرمى و غيره ) و در آنچه كه خداوند در آسمانها و زمين آفريده نشانه‌هاى زيادى بر توحيد هست براى افرادى كه اهل تقوى و پرهيزگار باشند يونس 31 به اين مردم بگو چرا تقوى و پرهيزگارى نداريد .\r\nيونس 63 آنان كه ايمان آورده و تقوى و پرهيزگارى داشته باشند بشارت و سرورى براى آنها هست هم در اين جهان و هم در آن جهان اراده خداوند قابل تبديل و تغيير نيست رستگارى بزرگ همين است .\r\nهود 57 صبر و استقامت داشته باش كه پايان نيك براى پرهيزگاران و اهل تقوى است .\r\nيوسف 57 پاداش اخروى كه براى اهل ايمان و تقوى هست خيلى بهتر است .\r\nيوسف 90 آن كس كه تقوى داشته و صبر و استقامت داشته باشد خداوند پاداش نيكوكاران را ضايع و تباه نميسازد .\r\nيوسف 109 خانه آخرت بهتر است براى كسانى كه تقوى داشته باشند آيا تعقل و انديشه نمينمائيد ؟ الرعد 37 مثل بهشتى كه با اهل تقوى وعده داده شده اين است كه نهرهائى از زير درختان و قصور بهشتى جارى است ميوه‌ها و سايه آن هميشگى است اين است پايان و عاقبت اهل تقوى ولى پايان كار كفار آتش است .\r\nحجر 45 اهل تقوى قطعا در كنار باغها و چشمه‌ها است .\r\nنحل 2 ببندگان ( پيامبران ) فرمان داده كه بمردم هشدار دهيد كه هيچ معبودى بجز من نيست پس بنا بر اين از من بپرهيزيد .\r\nنحل 30 بافراد پرهيزگار گفته مىشود آن برنامه‌اى كه خداى شما فرستاد چه بود ؟\r\nگويند چيز خوب و با ارزش براى كسانى كه روش خوب داشته و نيكى كرده‌اند پاداش خوبى هست در اين جهان و خانه آخرت بهتر است و چه خوب است خانه و منزل پرهيزگاران .\r\nبهشت ثابت و دائم كه وارد آن ميشوند و نهرهاى زيادى از زير آن درختها جارى و آنچه كه بخواهند هست خدا چنين پاداش ميدهد پرهيزگاران را .\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nنحل 128 خداوند با اهل تقوى است و با كسانيست كه نيكوكاران باشند .\r\nمريم 12 يحيى عليه السّلام با تقوى و پرهيزگار بود . 17 مريم ( هنگام آمدن فرشته ) گفت من به خدا پناه ميبرم از تو و اگر تو تقوى دارى از من دور شو .\r\nمريم 63 اين آن بهشتى است كه ميراث ميدهيم آن را به آن بندگانى كه متقى و پرهيزگارند .\r\nمريم 72 سپس نجات ميدهيم كسانى را تقوى داشته و پرهيزگار بودند و ستمكاران را رها ميكنم در دوزخ در حالى كه به زانو در آمده‌اند .\r\nمريم 86 روزى كه جمع كنيم متقين را بسوى خداوند بخشنده در حالى كه وارد شوند بر خدا چون مهمانان گرامى .\r\nطه 113 و مكرر آورديم در قرآن وعده‌هاى عذاب را شايد آنها از معصيت و گناه بپرهيزند و يا تذكر و پندى تازه به آنان بدهد 132 و پايان براى اهل تقوى است .\r\nحج 1 اى مردم از گناه و مخالفت امر خدا بپرهيزيد كه زلزله قيامت بس بزرگ و دهشت ناك است .\r\nحج 37 گوشت و خون اين قربانيها به خدا نميرسد و ارزشى ندارد ولى آنچه با خدا ارتباط دارد و به او ميرسد تقوى و پرهيزگارى شما است .\r\nمؤمنون 23 پس از اين تذكرات آيا شما پرهيزگار نميشويد . نور 34 و پند و اندرزى است براى اهل تقوى .\r\nفرقان 15 بگو به آنان اين گونه عذاب‌ها خوب است يا آن بهشت هميشگى كه بعنوان پاداش و پايان كار باهل تقوى وعده داده شده است براى آنان در آن بهشت آنچه بخواهند هست و هميشه و ابدى در آن هستند اين وعده‌اى است حتمى كه خدا داده و از خدا مسألت شده است .\r\nفرقان 74 پروردگارا ما را رهبر و راهنماى متقين بگردان ( طورى كن كه ما را در درجه عاليه تقوى قرار دهى و ديگران در اين راه از ما پيروى كنند ) .\r\nشعراء 11 چرا تقوى و پرهيزگارى نداريد 90 بهشت آماده شده براى اهل تقوى .\r\nشعراء 106 هنگامى كه بقوم نوح ، برادر آنها نوح گفت چرا تقوى و پرهيز نميكنيد من رسول و پيامبر امين و درستى هستم براى شما از خدا بترسيد و از من اطاعت و پيروى نمائيد .\r\nشعراء 132 تقوى داشته و از خشم خدا بترسيد خدائى كه مدد و يارى كرده شما را به آنچه ميدانيد شما را بوسيله تسخير حيوانات و چهارپايان يارى كرده و با نعمت فرزندان و باغستانها و چشمه‌سارها مدد نموده من از عذاب بزرگى بر شما ميترسم .\r\nشعراء 184 بترسيد از خدائى كه آفريده است شما را و اقوام گذشته را .\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nنحل 13 افرادى را كه ايمان آورده و داراى تقوى بودند نجات داديم . قصص 83 عاقبت و پايان نيك براى پرهيزگاران است .\r\nروم 31 و از خدا بترسيد . احزاب 32 اى همسران پيامبر شما مانند دگر زنان نيستيد اگر تقوى داشته باشيد 55 و تقوى داشته باشيد كه خدا بر هر چيز گواه است .\r\nيس 45 هنگامى كه به آنان گفته شود بترسيد از آنچه در پيش داريد و از آنچه پشت سر داريد ( آثار اعمال باقيه زشت ) تا مشمول رحمت شويد . اعراض ميكنند .\r\nص 28 آيا ما پرهيزگاران را مانند نابكاران قرار ميدهيم . براى پرهيزگاران بازگشت بهشت جاويد با درهاى باز و گشوده .\r\nزمر 10 بگو اى بندگانى كه ايمان آورده‌ايد از پروردگار خود بترسيد 16 اى بندگان من از من بپرهيزيد .\r\nزمر 20 ولى براى آنان كه از خداى خويش بترسند و تقوى داشته باشند قصرهائى با طبقات متعدد كه بالاى هم ساخته شده و از زير آنها نهرهاى آب جارى است اين وعده الهى است و خدا خلف وعده نخواهد نمود .\r\nزمر 33 آن كس كه صدق و راستى را همراه داشته و تصديق به حق و كتاب صدق نمايد اينان همان پرهيزگارانند .\r\nزمر 61 خداوند اهل تقوى را برستگارى آنان نجات ميدهد و هيچ گونه بدى به آنان نميرسد و حزن و اندوهى نميبينند .\r\nزمر 73 افرادى كه تقوى داشته و از خداى خود ترسيده‌اند گروه گروه بسوى بهشت سوق داده شده و هدايت ميشوند .\r\nسجده 18 ما آن كسانى را كه ايمان آورده و تقوى داشته‌اند نجات داديم .\r\nزخرف 35 جهان آخرت و پاداش آن عالم كه نزد پروردگار است براى اهل تقوى است . دوستان صميمى در آن روز و دشمن يك ديگرند بجز اهل تقوى ( كه دوستى آنان برقرار است ) اى بندگان من امروز خوف و ترسى بر شما نيست و اندوهناك نخواهيد بود .\r\nدخان 51 پرهيزگاران در جايگاه امن و امانى هستند . در ميان باغها و كنار چشمه‌ها جاثيه 18 خدا ولى و سرپرست پرهيزگاران است .\r\nمحمد صلّى اللَّه عليه و آله 15 - 17 مثل بهشتى كه بپرهيزگاران وعده داده شده باغستانى است كه در آن جويهاى آب صاف بدون تغيير رنگ و بو و جويهائى از شير گوارا كه مزه‌اش تغيير نكرده و جويهائى از شراب لذيذ براى آشامندگان و جويهائى از عسل خالص و براى آنان ميوه‌هاى گوناگون و مغفرت و لطفى مخصوص از طرف پروردگار . آيا حال چنين شخصى\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nمانند آن كسى است كه در عذاب قهر الهى تا ابد هست و از آب داغ خورانده مىشود كه در نتيجه امعاء و اندرون شكمش را پاره پاره مىكند تا آنجا كه فرمود : خداوند هدايت و بينش راه يافتگان را زياد كرده و تقويت مينمايد و بايشان تقوى و پرهيزگارى آنان را عنايت ميفرمايد .\r\nحجرات 1 - 10 - 13 بپرهيزيد از خدا كه خدا شنوا و دانا است . از خدا بترسيد تا مشمول رحمتش شويد . گرامىترين شما نزد خدا پرهيزگارترين شما است .\r\nق 31 بهشت براى اهل تقوى نزديك شده و دور نيست .\r\nذاريات 15 - 19 - پرهيزگاران در بهشت كنار نهرها هستند . پاداشى كه خدا داده دريافت ميكنند چون قبلا در دنيا نيكوكاران بودند و اندكى از شب را ميخوابيدند . در سحرگاهان استغفار مينمودند . و در اموال خود حقى براى سائل و طبقه محروم قائل بودند .\r\nطور 17 پرهيزگاران در باغهاى بهشتى در كنار چشمه‌ها هستند به آنچه خداى آنها به آنان داده خوشحالى و خداوند عذاب دوزخ را از آنان باز داشته .\r\nقمر 54 پرهيزگاران در باغهاى بهشتى كنار جويهاى روان ، در جايگاه صدق و راستى نزد سلطان توانا و مقتدرند .\r\nحشر 7 تقوى و پرهيزگارى داشته باشيد كه عذاب الهى بسى دردناك است . از خدائى كه به او ايمان داريد بترسيد . ( ممتحنه 11 ) .\r\nتغابن 16 آنچه ميتوانيد و استطاعت داريد تقوى داشته باشيد . طلاق 1 از پروردگار خويش بپرهيزيد .\r\nطلاق 4 آن كس كه تقوى داشته باشد و از خدا بترسد خداوند براى او راه خروج و رهائى از مشكلات فراهم و روزى او را از جايى گمان نميكرد مىرساند .\r\nطلاق 5 كسى كه تقوى داشته باشد خداوند كارهايش را آسان مىكند . و كسى كه تقوى داشته باشد خداوند زشتيها و گناهانش را پوشيده و پاداش بزرگ به او ميدهد .\r\nطلاق 10 تقوى داشته باشيد اى خردمندان قلم 34 براى اهل تقوى در نزد پروردگارشان بهشت پر نعمتى است .\r\nنباء 31 - 33 رستگارى براى پرهيزگاران است . باغستانها و انگورها و زنان و دختران هم سن . و جام شراب پياپى .\r\nليل 17 شخص پرهيزگارترى كه زكات مالش را داده از آتش دوزخ بدور است .\r\nعلق 12 ميبينى كه اگر در راه هدايت و طريق صحيح باشد و يا دستور تقوى داده و وادار بپرهيزگارى بنمايد . . .\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nتفسير آيات   الم   بحث در باره فواتح و حروفى كه در اول بعضى از سوره‌هاى قرآن است بعدا در كتاب قرآن خواهد آمد ان شاء اللَّه .  ذلِكَ الْكِتابُ  در تفسير امام عليه السّلام منظور همين قرآنى است كه بحروف الم افتتاح شده و اين كتابى است كه موسى و انبياء بعد از او به آن خبر داده‌اند و ببنى اسرائيل اخبار نموده‌اند كه من ( خدا ) به زودى آن را بر تو نازل خواهم ساخت اى محمد صلّى اللَّه عليه و آله  لا رَيْبَ فِيهِ  چون كاملا حقانيّت قرآن نزد آنها روشن است شك و ترديدى در آن راه ندارد .\r\n هُدىً  بيان روشن و نگهدارنده از گمراهى است  لِلْمُتَّقِينَ  براى كسانى كه از موجبات شقاوت پرهيز دارند و جهل و سفاهت را از خود بر طرف ميسازند كه در صورت علم و اطلاع بر واجبات و تكاليف شرعى اعمال خود را براى جلب رضاى حق انجام ميدهند و اينكه در اين آيه شريفه هدايت قرآنى را باهل تقوى و پرهيزگاران اختصاص داده از اين جهت است كه فقط آنان از اين كتاب الهى بهره‌مند ميشوند چون شرط اساسى حصول معرفت‌شناسى قرآن و معارف حقه تقواى عقلى و تسليم است .\r\n الَّذِينَ يُؤْمِنُونَ بِالْغَيْبِ  يعنى ايمان دارند بچيزهائى كه از دائره محسوسات خارج است و با ادراكات عقلى ارتباط دارد . نظير مسائل توحيد و نبوت و آمدن مصلح جهان .\r\nرجعت و مسأله قيامت حساب بهشت و دوزخ و مطالب ديگرى كه ايمان و اعتقاد به آنها لازم است از آن مسائلى كه با مشاهده و حواس ظاهرى درك نميشود فقط از آن طرقى كه خداوند متعال بيان نموده و دلائل روشنى كه ارائه داده بدست مىآيد .  وَ يُقِيمُونَ الصَّلاةَ  با ركوع و سجود كامل و مراقبت بر اوقات نماز و حدود و شرائط آن و حفظ و نگهدارى آن از چيزهائى كه آن را فاسد يا ناقص مىكند .\r\n وَ مِمَّا رَزَقْناهُمْ  از آنچه به آنان داده‌ايم مال و ثروت و قدرت جسمى و مقام و موقعيت علم و دانش . . .  يُنْفِقُونَ  ميبخشند و براى دست‌يابى به اين امور تحمل رنج و زحمت نموده و حقوق اهل حق را به آنان ميرسانند وام و قرض الحسنه ميدهند و نياز ، نيازمندان را تأمين مينمايند از ضعفاء و نابينايان دست‌گيرى كرده و آنان را از مشكلات نجات ميدهند در حمل بار به آنان كمك ميكنند پياده‌ها را بر مركب خود سوار مينمايند و افرادى را كه ايمان و فضيلت آنها بيشتر است بر خود مقدم ميدارند و با ديگران مواسات و برادرى دارند و علم و دانش را باهلش تعليم داده و مىآموزند و فضائل اهل بيت عليه السّلام را براى دوستان آنها و براى كسانى كه اميد بهدايت آنها دارند نقل ميكنند امام ششم عليه السّلام فرمود يعنى علم خود را پخش ميكنند  وَ الَّذِينَ يُؤْمِنُونَ بِما أُنْزِلَ إِلَيْكَ  به آنچه به تو نازل شده يعنى به قرآن و بدستورات الهى  وَ ما أُنْزِلَ مِنْ قَبْلِكَ  و آنچه پيش از تو بر پيامبران\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nنازل گشته از تورات و انجيل و زبور و صحف ابراهيم و ديگر كتب آسمانى ايمان دارند  وَ بِالْآخِرَةِ  يعنى آن خانه و جايگاهى كه بعد از اين جهان است و در آنجا پاداش اعمال نيك ببهترين وجه و برتر از مقياس عمل و كيفر اعمال زشت به ميزان همان عمل زشت داده مىشود .  هُمْ يُوقِنُونَ  كوچكترين شكّ و ترديدى ندارند .  أُولئِكَ عَلى هُدىً مِنْ رَبِّهِمْ  آنان در مسير روشن هدايت و حق و آگاه به آنچه خداوند دستور داده هستند  وَ أُولئِكَ هُمُ الْمُفْلِحُونَ  يعنى از آنچه ميترسيدند نجات يافته و به آنچه آرزو داشتند رسيده و كامياب هستند .  وَ إِيَّايَ فَاتَّقُونِ  فقط از من نه غير من بترسيد كه امام فرمود در باره كتمان يهود علائم نبوت محمد و موضوع وصى حضرت است .  وَ اذْكُرُوا ما فِيهِ  آنچه كه در تورات بعنوان پاداش بزرگ در مقابل عمل بدستورات و كيفر شديد مخالفت با آن دستورات بيان شده در ياد آنها باشيد و در مجمع از حضرت صادق عليه السّلام نقل نموده كه مقصود از اين جمله تذكر و توجه به عذاب و عقابى است كه در نتيجه ترك دستورات متوجه انسان مىشود  لَعَلَّكُمْ تَتَّقُونَ  اين هشدار به منظور اين است كه از مخالفت اوامر الهى كه باعث عقاب است بپرهيزيد تا استحقاق ثواب و پاداش داشته باشيد  وَ لَوْ أَنَّهُمْ  يعنى آنهائى كه علم سحر را آموختند . اگر بجاى به كار بردن سحر ايمان مىآوردند و پرهيز ميكردند به ثواب الهى نائل ميشدند .\r\n وَ أُولئِكَ هُمُ الْمُتَّقُونَ  منحصر نموده پرهيزگاران را در آن كسانى كه صفات ياد شده در صدر آيه  وَ لكِنَّ الْبِرَّ مَنْ آمَنَ بِاللَّهِ  را دارا باشند يعنى منحصرا پرهيزگارانند كه اين صفات را واجدند .  وَ لكِنَّ الْبِرَّ مَنِ اتَّقى  يعنى از محرمات الهى بپرهيزد كه از امام ششم عليه السّلام چنين نقل شده  وَ اتَّقُوا اللَّهَ  در باره عمل تحريف دين و تغيير احكام الهى از خدا بترسيد  لَعَلَّكُمْ تُفْلِحُونَ  تا بپيروزى و هدايت الهى و درجات نيك نائل شويد .  وَ اتَّقُوا اللَّهَ  در باره انتقام از دشمن و يا ظالم از خدا بترسيد و از حد و مرزى كه تعيين شده تجاوز ننمائيد  وَ اعْلَمُوا أَنَّ اللَّهَ مَعَ الْمُتَّقِينَ  . خدا با پرهيزگارانست كه آنها را حفظ فرموده و كارهاى آنان را اصلاح ميفرمايد .  وَ اتَّقُوا اللَّهَ  در مراقبت اوامر و نواهى خداوند مخصوصا در باره حج ( اين آيه راجع به حج است )  وَ اعْلَمُوا أَنَّ اللَّهَ شَدِيدُ الْعِقابِ  عقاب او دشوار است براى كسى كه تقوى نداشته و از دستورش سرپيچى نموده و از حدود الهى تجاوز كرده باشد .  وَ تَزَوَّدُوا  يعنى براى معاد خود توشه تقوى داشته باشيد و گفته شده منظور توشه سفر حج است چون عده‌اى بودند كه بدون توشه و لوازم سفر به حج ميرفتند و بارى بر مردم ميشدند و از سفره ديگران ميخوردند لذا دستور داده شد كه توشه سفر بردارند و از بار بودن بر مردم خوددارى كنند  وَ اتَّقُونِ يا أُولِي الْأَلْبابِ  از من بپرهيزيد اى خردمندان . چون لازمه عقل و\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nتفكر ترس از خدا است و هشدار بتقوى و ترس از خدا به اين منظور است كه فقط از خدا بترسد و از غير خدا قطع رابطه نمايد .\r\n وَ اتَّقُوا اللَّهَ  در امور اجتماعى خود خدا را در نظر داشته باشيد در تفسير امام عليه السّلام نقل شده يعنى اى حجاج و زوار بيت اللَّه كه از اثر عمل حج گناهان گذشته شما آمرزيده شده و در توبه خود مقر و باقى هستيد بپرهيزيد از اينكه بار ديگر به طرف گناه برويد و بار سنگين و وزر گناه بر شما بازگردد كه مغفرت و بخشودگى آن گناهان نياز بتوبه جديدى داشته باشد  وَ اعْلَمُوا أَنَّكُمْ إِلَيْهِ تُحْشَرُونَ  براى پاداش اعمال خود  وَ إِذا قِيلَ لَهُ اتَّقِ اللَّهَ  از خدا بترس و كارهاى زشت را رها كن  أَخَذَتْهُ الْعِزَّةُ بِالْإِثْمِ  تكبّر و خود بينى و غرور جاهلى او را بگناه واميدارد و لجاج و عنادش بارتكاب گناه ميكشاند كه در نتيجه بر شرارت و ستمكاريش افزوده ميگردد  فَحَسْبُهُ جَهَنَّمُ  براى كيفر و نتائج اعمال زشت او جهنم بس است و لبئس المهاد و چه بد جايگاهى است دوزخ كه دائما در آن است  وَ اتَّقُوا يَوْماً  يعنى آماده آن روز باشيد  ثُمَّ تُوَفَّى كُلُّ نَفْسٍ ما كَسَبَتْ  هر كس پاداش و كيفر عمل خود را خير باشد بايد دريافت خواهد نمود  وَ هُمْ لا يُظْلَمُونَ  كوچكترين ستمى نخواهد بود نه پاداش اعمال كمبود دارد و نه عقاب و كيفر افزوده ميگردد و  مَنْ أَوْفى بِعَهْدِهِ  آن كس كه بعهد و پيمان خويش هر گونه عهدى باشد پاى بند و مقيد شود  وَ اتَّقى  و از مكر و فريب بپرهيزد خدا او را دوست دارد  فَإِنَّ اللَّهَ يُحِبُّ الْمُتَّقِينَ  و اينكه خداوند يحبّه نفرموده و بجاى ضمير لفظ  الْمُتَّقِينَ  را مخصوصا نهاده از اين جهت است كه توجه دهد علّت و ملاك محبت خدا و نجات انسان تقوى و پرهيزگارى است .\r\n يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  يعنى حق پرهيزگارى و تا حد لازم و واجب تقواى الهى را انجام دهيد و آن عبارت است از به كار بردن حد اكثر قدرت و استطاعت در انجام واجبات و دورى از محرمات كه بعدا اخبار و احاديثى در تفسير آن خواهد آمد .\r\nو در حديثى آمده كه اين آيه بوسيله آيه  فَاتَّقُوا اللَّهَ مَا اسْتَطَعْتُمْ  نسخ شده است ( چون انجام حق پرهيزگارى و حق تقواى الهى مرحله خيلى بلند و برتر از استطاعت و قدرت بشر عادى است و لذا اين فرمان منسوخ شده و تقواى به قدر استطاعت و وسع انسان واجب شده كه البته اين حرف صحيح نيست )  وَ لا تَمُوتُنَّ إِلَّا وَ أَنْتُمْ مُسْلِمُونَ  يعنى مراقب خود باشيد كه تا آخرين نفس از اسلام دست برنداريد و در حال مرگ جز اسلام دين ديگرى نداشته باشيد و در مجمع البيان از حضرت صادق عليه السّلام قرائت  مُسْلِمُونَ  با تشديد لام نقل شده به اين معنا كه تا آخرين نفس تسليم محض باشيد و مطيع و منقاد پيامبر اسلام صلّى اللَّه عليه و آله باشيد .\r\nو عياشى در تفسير خود از حضرت كاظم عليه السّلام نقل نموده كه آن حضرت ببعضى از اصحاب\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nخود فرمود آيه  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلَّا وَ أَنْتُمْ  . . . را چگونه قرائت ميكنيد عرض كرد  وَ أَنْتُمْ مُسْلِمُونَ  حضرت فرمود :\r\nسبحان اللَّه\r\n( اظهار تعجّب كرد ) چطور مىشود ؟ خداوند ايمان آنها را تقرير نموده و اعتراف بايمان آنان نموده و بعنوان اهل ايمان به آنان خطاب كرده و با اين از آنها اسلام را خواسته و ميفرمايد مسلم باشيد با اينكه ايمان برتر از اسلام است ؟ آن شخص عرض كرد در قرائت زيد بن حارثه اين طور قرائت شده حضرت فرمود اين آيه در قرائت على عليه السّلام كه همان كيفيت و نزول جبرئيل بر پيغمبر صلّى اللَّه عليه و آله است  إِلَّا وَ أَنْتُمْ مُسْلِمُونَ  با تشديد است كه شما اهل ايمان بايد تسليم باشيد در مقابل پيغمبر صلّى اللَّه عليه و آله و نيز تسليم باشيد براى امام پس از پيغمبر صلّى اللَّه عليه و آله .  وَ اللَّهُ عَلِيمٌ بِالْمُتَّقِينَ  بشارت و مژده‌اى است براى اهل خير و اشاره به اين است كه تقوى و پرهيزگارى سرچشمه نيكىها و اعمال خوب است .  وَ إِنْ تَصْبِرُوا وَ تَتَّقُوا  اگر در مقابل دشمنان صبر و استقامت داشته و از معاشرت و ارتباط با آنان پرهيز نمائيد  لا يَضُرُّكُمْ كَيْدُهُمْ شَيْئاً  دشمنى و نقشه‌هاى شوم آنان كوچكترين زيانى بشما نميرساند چون خدا وعده قطعى داده كه صابران و اهل تقوى را حفظ كند  لَعَلَّكُمْ تَشْكُرُونَ  باشد كه شما سپاس نعمتهاى خدا را بجا آوريد .  وَ اتَّقُوا اللَّهَ  در محرمات و آنچه خداوند نهى فرموده پرهيز داشته باشيد .  لَعَلَّكُمْ تُفْلِحُونَ  باميد رستگارى  وَ اتَّقُوا النَّارَ . . .  از آتش دوزخ بترسيد و اعمال دوزخيان و كفار را انجام ندهيد  لَعَلَّكُمْ تُرْحَمُونَ  كه در نتيجه اطاعت خدا و رسول مشمول رحمت مىشود .\r\nلفظ لعلّ و عسى كه در اصل لغت به معناى رجاء و اميد است در اين گونه موارد و در كلام حق اشاره و كنايه از اين مطلب است كه هشدار دهد وصول به اين نتائج و رسيدن به اين مقاصد دشوار است و مراقبت كامل لازم دارد ( چون رجاء و اميد به معناى واقعى در باره حق راه ندارد زيرا اميدوار بودن براى كسى صحيح است كه صد در صد از عواقب و پايان كار آگاهى نداشته باشد و اين عدم آگاهى هر چه هم اندك باشد در باره خداوند متعال راه ندارد ) .\r\n وَ سارِعُوا إِلى مَغْفِرَةٍ مِنْ رَبِّكُمْ  يعنى بشتابيد به طرف اسباب و موجبات مغفرت و رحمت الهى و از امير مؤمنان على عليه السّلام رسيده كه يعنى سرعت نمائيد براى انجام واجبات و فرائض دينى .  وَ جَنَّةٍ عَرْضُهَا السَّماواتُ وَ الْأَرْضُ  حضرت صادق عليه السّلام يعنى هنگامى كه آن آسمان و زمين را چنين قرار دهند و حضرت هر دو دست خود را باز نموده و كنار هم قرار داد يعنى وسعت بهشت ، به اندازه آسمان و زمين است در حالى كه سطح هر دو كنار هم قرار بگيرند .  أُعِدَّتْ لِلْمُتَّقِينَ  امير مؤمنان عليه السّلام فرمود شما نميرسيد ببهشت مگر از راه تقوى .\r\n نُزُلًا مِنْ عِنْدِ اللَّهِ  . نزل به آن خوردنى و آشاميدنى كه براى نازلين و واردين آماده مىشود\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nميگويند و يعنى آنچه براى پذيرائى مهمان مهيا شد .  وَ ما عِنْدَ اللَّهِ  و آنچه نزد خدا است چون هم فراوان و هم هميشگى است  خَيْرٌ لِلْأَبْرارِ  براى افراد نيكوكار بهتر از آن نعمت‌هاى ظاهرى و مقام و پست‌هاى كاذب است كه فسّاق و فجّار در آن هستند و بهتر بودن آنها از اينها از چند نظر است :\r\n1 - اينها اندك و بىارزش آنها فراوان 2 - اينها ناپايدار آنها هميشگى و باقى 3 - اينها آميخته با رنج و ناراحتى آنها خالص و نوش بدون نيش است .  وَ اتَّقُوا اللَّهَ لَعَلَّكُمْ تُفْلِحُونَ  در فرائض و انجام واجبات الهى   مِنْ نَفْسٍ واحِدَةٍ   خدائى كه شما را از يك فرد آفريد يعنى حضرت آدم عليه السّلام   كانَ عَلَيْكُمْ رَقِيباً   خداوند نگهبان شما است .\r\n فَإِنَّ لِلَّهِ ما فِي السَّماواتِ وَ ما فِي الْأَرْضِ  يعنى تمام هستى از آن او و سلطنت و قدرت مطلقه براى او است از كفران و ناسپاسى و گناه و معصيت شما زيانى به او نميرسد همچنان كه سپاسگزارى و پرهيزگارى شما نفعى به حال او ندارد و اين توصيه‌ها و سفارش بتقوى و اطاعت از جهت لطف و رحمتى است كه بشما دارد نه اينكه نيازى به اينها داشته باشد  وَ كانَ اللَّهُ غَنِيًّا حَمِيداً  خداوند از عبادت بندگان بىنياز و در مرحله ذات و حقيقتش پسنديده و داراى صفات زيبا است . حمد و سپاس از آن ذات مقدس بشود يا فرضا هيچ كس از او حمد ثنا نكند .  شَدِيدُ الْعِقابِ  بنا بر اين انتقام الهى بسى دشوارتر است . و اتّقوا اللَّه در تمام محرمات الهى تقوى داشته باشيد  إِنَّ اللَّهَ سَرِيعُ الْحِسابِ  از كليه اعمال كوچك و بزرگ شما بازپرسى و مؤاخذه خواهد كرد  عَلِيمٌ بِذاتِ الصُّدُورِ  از آنچه در سينه‌ها و دلها پنهان است آگاهى دارد تا چه رسد به كارهاى ظاهرى و آشكار شما  وَ ابْتَغُوا إِلَيْهِ الْوَسِيلَةَ  آنچه را كه بوسيله او به ثواب و قرب الهى نائل ميشويد انجام دهيد يعنى طاعت و عبادت و ترك معصيت پس از معرفت و شناسائى امام و پيرو و متابعت از حضرتش ( و سل الى كذا يعنى تقرب و نزديكى به او پيدا كرد ) و على بن ابراهيم در تفسيرش گفته معناى آيه اين است كه بواسطه امام و بوسيله او به خدا نزديك شويد  وَ جاهِدُوا فِي سَبِيلِهِ  در راه او جهاد كنيد و با دشمنان علنى و دشمنان درونى بجنگيد  لَعَلَّكُمْ تُفْلِحُونَ  با رسيدن بقرب الهى و دستيابى بكرامت و فضل او رستگار ميشويد .\r\n وَ مَوْعِظَةً لِلْمُتَّقِينَ  اختصاص موعظه قرآنى براى متقين از اين جهت است كه آنان هستند كه از اين مطالب بهره‌مند شده و استفاده ميكنند و گر نه اين حقائق و مواعظ همگانى است ولى ديگران خود را براى بهره‌بردارى آماده نميكنند .\r\n وَ لَوْ أَنَّ أَهْلَ الْكِتابِ  آمنوا اگر اهل كتاب ( يهود و نصارى ) ايمان آورند بپيغمبر صلّى اللَّه عليه و آله و به آنچه از جانب خداوند آورده است  لَكَفَّرْنا عَنْهُمْ سَيِّئاتِهِمْ  از گناهان و سيئاتى\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nكه قبلا مرتكب شده‌اند چشم پوشى كرده  وَ لَأَدْخَلْناهُمْ  و آنان را ببهشت داخل مينمائيم چون اسلام و ايمان گناهان گذشته را محو نموده و ميشويد هر چند زياد و بزرگ باشد .\r\n وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  از آن خدائى كه به او ايمان داريد بپرهيزيد با اين بيان زيبا و لطيف ترغيب بتقوى مينمايد .\r\n وَ لَلدَّارُ الْآخِرَةُ خَيْرٌ لِلَّذِينَ يَتَّقُونَ  خانه آخرت براى اهل تقوى بهتر است . چون آن خانه و جايگاه هميشگى و لذتها و منافعش از هر گونه رنج و ناراحتى خالص و پيراسته است  أَ فَلا تَعْقِلُونَ  آيا توجه نداريد كدام يك از اين دو ( دنيا و آخرت ) بهتر است ؟  وَ ما عَلَى الَّذِينَ يَتَّقُونَ مِنْ حِسابِهِمْ  حساب آن افرادى كه در باره آيات و حقائق دينى گفتگو نموده و ايراد و اشكال ميكنند مربوط باهل تقوى نيست و مسئوليت اينها را ندارند و لكن ذكرى فقط بايد تذكراتى به آنان داده شود  لَعَلَّهُمْ يَتَّقُونَ  باشد كه آنها تقوى را انتخاب نموده و از اين كارها دورى نمايند .  لَعَلَّكُمْ تَتَّقُونَ  از گمراهى و ضلالت و از جدائى از حق و حقيقت بپرهيزيد  لَعَلَّكُمْ تُرْحَمُونَ  از اثر پيروى از قرآن و عمل به او مشمول رحمت خداوندى باشيد .\r\n وَ لِباسُ التَّقْوى  گفته شده يعنى خوف و ترس از خدا .  وَ لِتَتَّقُوا  دنبال هشدارهاى پيغمبر صلّى اللَّه عليه و آله تقوى را پيش گرفته  وَ لَعَلَّكُمْ تُرْحَمُونَ  بوسيله تقوى مشمول رحمت شويد  وَ لَوْ أَنَّ أَهْلَ الْقُرى آمَنُوا وَ اتَّقَوْا  اگر مردمان قرى و قصبات ايمان آورند و از شرك و معصيت پرهيز نمايند  لَفَتَحْنا عَلَيْهِمْ  خيرات و بركات را بر آنها توسعه داده و از هر طرف وسائل يسر و آسايش را براى آنان فراهم ميكنيم بوسيله بارانهاى مفيد و بموقع و پرورش نباتات و غير اينها .  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ  اهل تقوى بهنگام تماس شيطان كه در گرد آنان و در اطراف آنها طواف مىكند و در كمين اضلال و گمراه‌گرى است  تَذَكَّرُوا  فرصت بشيطان نميدهند و تحت تأثير وسوسه او قرار نميگيرند و به ياد اوامر و دستورات خداوند هستند  فَإِذا هُمْ مُبْصِرُونَ  لغزش‌گاه‌ها و دامهاى شيطان را مىبينند و خود را از سقوط حفظ مينمايند و در كافى و تفسير عياشى از حضرت صادق عليه السّلام نقل شده كه فرمود اين آيه نظر به حال آن بنده‌اى دارد كه بفكر گناه مىافتد ولى فورا متذكر خداوند شده و از آن گناه چشم ميپوشد و در تفسير چنين گفته شده كه هنگامى كه شيطان آنها را به ياد گناه و معصيت آورده و ترغيب به آن مىكند آنان نام خدا را برده و به ياد حق ميشوند و با بصيرت و روشنگرى عواقب شوم و خطرناك گناه را مىبينند .\r\n يَجْعَلْ لَكُمْ فُرْقاناً  يكى از ثمرات تقوى هدايت و راه‌يابى درونى و قلبى است كه با اين حالت حق و باطل را از هم تشخيص ميدهند ، و در تفسير است كه خداوند علم و دانش و بينشى عنايت ميفرمايد كه حق و باطل را از هم جدا مىكند  وَ يُكَفِّرْ عَنْكُمْ سَيِّئاتِكُمْ  زشتىها\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nرا ميپوشاند  وَ يَغْفِرْ لَكُمْ  گناهان را بخشوده و چشم پوشى ميفرمايد  وَ اعْلَمُوا أَنَّ اللَّهَ مَعَ الْمُتَّقِينَ  هدايت و نصرت و يارى ميفرمايد .\r\n لَمَسْجِدٌ أُسِّسَ عَلَى التَّقْوى  مسجدى بر اساس تقوى پايه گذارده شده منظور مسجد قبا است كه رسول خدا صلّى اللَّه عليه و آله تأسيس نمود و در آن ايامى كه در كوى قبا تشريف داشت در آن مسجد نماز مىخواند  أَحَقُّ  براى نماز خواندن سزاوارتر و مقدم است بر مسجد نفاق كه پايگاه كفار و منافقين است .  أَ فَمَنْ أَسَّسَ بُنْيانَهُ  كسى كه اساس دين خود را  عَلى تَقْوى مِنَ اللَّهِ وَ رِضْوانٍ  بر پايه تقواى الهى و رضاى حق و بر تحصيل خشنودى خدا از طريق عبادت و بندگى پايه‌گذارى نموده بهتر است يا آن كسى كه اساس و بنيان دين خود را  عَلى شَفا جُرُفٍ هارٍ  بر پايه باطل كه سخت پوچ و ضعيف‌ترين پايه‌ها و كم دوام و بىبقا است و بر اساس نفاق و دوروئى قرار داده است كه مثل پايه‌اى است كه در كنار رود بر پايه كرده كه در نهايت تزلزل و عدم ثبات است شفا به معناى شفير يعنى كنار رود و جرف الوادى يعنى آن قسمت از حاشيه رودخانه كه برخورد سيل‌ها او را تهى كرده باشد و هار به معناى هائر يعنى بنائى كه در شرف انهدام و ويرانى است  فَانْهارَ بِهِ فِي نارِ جَهَنَّمَ  چون باطل را به آن بنا و كنار رودى كه سيل او را خورده و زير بنايش خالى شده تشبيه و تنظير نمود از اين جهت فرمود ناگهان اين بناء باطل او را در جهنم افكند پس بنا بر اين آن شخص باطل‌گرا اساس وجودش را در لب پرتگاه دوزخ قرار داده كه او را در قعر جهنم افكند  وَ كُونُوا مَعَ الصَّادِقِينَ  با صادقين و راستان باشيد در روايات بسيارى وارد شده كه منظور از صادقين ائمه اطهار عليه السّلام است  لِقَوْمٍ يَتَّقُونَ  از پايان و عواقب كار ميترسند  أَ فَلا تَتَّقُونَ  آيا از عقاب و عذاب الهى در باره عبادت غير خدا نميترسيد ؟  الَّذِينَ آمَنُوا وَ كانُوا يَتَّقُونَ  اين جمله بحسب تركيب و قواعد نحوى عطف بيان است براى كلمه اولياء اللَّه كه در آيه پيش است و يا استيناف و مبتدأ است و جمله بعدى  ( لَهُمُ الْبُشْرى . . . )  خبر او است  لَهُمُ الْبُشْرى فِي الْحَياةِ الدُّنْيا  براى آنان هم در دنيا بشارت و مژده هست كه بخوابهاى خوب و خوشحال‌كننده تفسير شده  وَ فِي الْآخِرَةِ  و هم مژده و بشارت اخروى دارند كه در اخبار و احاديث تفسير شده به آن مژده‌هائى كه هنگام مرگ بمؤمن و متقى داده مىشود  لا تَبْدِيلَ لِكَلِماتِ اللَّهِ  در گفتار و وعده‌هاى خدا تغيير و خلافى نيست كه اين جمله در وسط كلام بعنوان جمله معترضه ذكر شده  ذلِكَ هُوَ الْفَوْزُ الْعَظِيمُ  اين دو بشارت دنيوى و اخروى همان كاميابى بزرگ است فاصبر بر زحمات و مشقّت‌هاى رسالت شكيبا باش و تحمل كن  إِنَّ الْعاقِبَةَ  كه پيروزى در اين جهان و سعادت در آن جهان  لِلْمُتَّقِينَ  براى اهل تقوى كه از شرك و گناه پرهيز داشتند  وَ كانُوا يَتَّقُونَ  از شرك و كارهاى زشت  إِنَّهُ مَنْ يَتَّقِ وَ يَصْبِرْ  كسى كه تقوى داشته و از\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nمعصيت و گناه خوددارى نموده و در مقابل بليات و حوادث بردبار و شكيبا باشد خداوند پاداش نيكان را ضايع نميسازد  مَثَلُ الْجَنَّةِ  يعنى صفت بهشت موعود خيلى عجيب و غريب است  أُكُلُها دائِمٌ  خوردنيهاى آن نه تمام مىشود و نه از انسان منع مىشود  وَ ظِلُّها  و سايه آن همچنين است .  أَنْ أَنْذِرُوا أَنَّهُ لا إِلهَ إِلَّا أَنَا فَاتَّقُونِ  اعلام كنيد كه جز من خدائى نيست پس بپرهيزيد  قالُوا خَيْراً  باهل تقوى گفته مىشود خداوند چه چيز فرستاده ؟ گويند چيز خوب . پاسخ بر طبق سؤال آمده و اعتراف به اين كه اين مطالب از طرف خدا است بر خلاف منكرين كه ميگويند اينها افسانه گذشتگان است و خدا چيزى نازل نكرده  لِلَّذِينَ أَحْسَنُوا فِي هذِهِ الدُّنْيا حَسَنَةٌ  پاداش دنيوى نيك دارند  وَ لَدارُ الْآخِرَةِ خَيْرٌ  جايگاه اخروى و ثواب و پاداش آن جهان بهتر است كه اين جمله وعده‌اى است براى اهل تقوى  لِلَّذِينَ اتَّقَوْا  و ممكن است اين بيانات تتمه و دنباله پاسخ اهل تقوى باشد و تفسير و توضيح كلمه خير كه در پاسخ گفتند . و در تفسير عياشى است كه حضرت باقر عليه السّلام فرمود\r\n وَ لَنِعْمَ دارُ الْمُتَّقِينَ :  الدّنيا\r\nزندگى دنيوى اهل تقوى خوب و نيكو است  لَهُمْ فِيها ما يَشاؤُنَ  هر گونه از انواع لذتها كه بخواهند براى آنها آماده و مهيا است .  إِنَّ اللَّهَ مَعَ الَّذِينَ اتَّقَوْا  خدا با اهل تقوى است كه از شرك و معصيت دورى كرده  وَ الَّذِينَ هُمْ مُحْسِنُونَ  داراى اعمال نيك هستند  إِنْ كُنْتَ تَقِيًّا  يعنى اگر داراى تقواى الهى هستى و در اثر استعاذه به خدا خود را جمع نموده و بكنار ميروى و جواب شرط مخدوف است كه جملاتى قبلى دلالت بر آن دارد ( اگر پرهيزگار هستى از من دور شو ) و يا از متعلقات اعوذ است كه مبالغه و تاكيد مطلب است ( البته نظائرش در استعمالات عربى و فارسى بسيار است مثل اينكه ميگويند اگر غيرت دارى اگر مردانگى دارى اگر قدرت دارى چنين كن اينجا هم معنا اين طور مىشود اگر خدا را ميشناسى و از او ميترسى من خود را در پناه او قرار مىدهم )  تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا  اين بهشتى است كه بندگان پرهيزگار خود را وارث آن مينمائيم در دعاى نوافل ماه مبارك اين دعا هست\r\nسبحان من خلق الجنّة لمحمد و آل محمّد سبحان من يورثها محمّدا و آل محمّد و شيعتهم .\r\nمنزه خداوندى كه بهشت را براى محمد و آل محمد عليه السّلام آفريده پاك خداوندى كه محمد و آل محمد و شيعيان آنان را وارث بهشت نموده است .\r\n ثُمَّ نُنَجِّي الَّذِينَ اتَّقَوْا  اهل تقوى را از دوزخ نجات داده و بسوى بهشت هدايت ميشوند  وَ نَذَرُ الظَّالِمِينَ فِيها جِثِيًّا  و ستمكاران را بر همان وضع در آن ميگذاريم  يَوْمَ نَحْشُرُ الْمُتَّقِينَ  روزى كه جمع ميكنيم پرهيزگاران را  إِلَى الرَّحْمنِ  بسوى پروردگارشان كه آنان را در درياى رحمت خود غوطه‌ور نموده و مانند افرادى كه بر سلاطين وارد ميشوند و منتظر عطايا و\r\n\r\n","description":"","footnote":"","page_name":" 281 ","page_number":283},
  {"content":"\r\n\r\nبخشش ملوك هستند براى دريافت ثوابها و نعمت‌ها بر خداى مهربان وارد ميشوند  وَ صَرَّفْنا فِيهِ مِنَ الْوَعِيدِ لَعَلَّهُمْ يَتَّقُونَ  تذكرات و هشدارهائى از عذاب در قرآن ميدهيم باشد كه از معصيت و گناه دورى كرده و تقوى و پرهيزكارى حالت ثابت و ملكه درونى براى آنها شود  أَوْ يُحْدِثُ لَهُمْ ذِكْراً  و يا لا اقل پند و اندرز و عبرتى باشد براى آنان كه پس از شنيدن اين هشدارها از معاصى و گناهان خوددارى نمايند و از جهت اينكه ايجاد اين حالت درونى و ملكه باطنى بايد با مراقبت خود آنان باشد پيدايش تقوى را به خود آنان نسبت داده و پند و اندرز دنبال تذكرات قرآنى پيدا مىشود لذا احداث و ايجاد عبرت را به قرآن نسبت داده  ( يُحْدِثُ لَهُمْ )  قرآن مقدس حالت عبرت براى آنان ايجاد نمايد  وَ الْعاقِبَةُ  پايان نيك  لِلتَّقْوى  براى صاحبان تقوى است .\r\n  يا أَيُّهَا النَّاسُ اتَّقُوا رَبَّكُمْ   در كتاب احتجاج است كه پيغمبر صلّى اللَّه عليه و آله فرمود مردم تقوى داشته باشيد تقوى داشته باشيد از قيامت بترسيد كه خداوند فرمود :   إِنَّ زَلْزَلَةَ السَّاعَةِ شَيْءٌ عَظِيمٌ   اضطراب و وحشت قيامت بس بزرگ و دهشت بار است و در تفسير است كه اين خطاب هشدارى است همگانى و براى همه مردم .  لَنْ يَنالَ اللَّهَ  مورد رضايت و پذيرش خدا قرار نميگيرد  لُحُومُها  گوشت قربانىها كه صدقه داده مىشود  وَ لا دِماؤُها  و همچنين خونهاى آنها كه ريخته مىشود از نظر اينكه خون و گوشتى است كه ريخته مىشود و يا تصديق مىشود مورد پذيرش حق نيست و اين عمل صرف نظر از تقوى موجب خشنودى خدا نيست  وَ لكِنْ يَنالُهُ التَّقْوى مِنْكُمْ  فقط آن تقواى قلبى كه همراه اين اعمال است و انگيزه انجام اوامر الهى و تعظيم حق است و موجب قرب و نزديكى به او و خالص نمودن عمل از شوائب است موجب رضا و خشنودى خداوند ميگردد .\r\nدر تفسير جوامع الجمع مرحوم طبرسى حديثى نقل شده كه در زمان جاهليت و قبل از اسلام مردم در اعمال حج پس از قربانى نمودن خانه كعبه را با خون آن قربانيها آغشته مينمودند ( به خيال آنان اين عمل يك نحو تعظيم و احترام بود ) و اين مردم پس از اسلام همين عمل را مىخواستند ادامه دهند كه اين آيه نازل شد و مسلمين را از اين كار بازداشت . در علل الشرائع از حضرت صادق عليه السّلام نقل شده كه از حضرتش علت و حكمت قربانى را سؤال كردند حضرت فرمود خداى مهربان در اولين قطره خون كه از قربانى به زمين برسد صاحبش را مشمول رحمت و مغفرت خود قرار ميدهد و براى اين جهت كه آن كسى كه واقعا داراى تقوى است و در نهان از خداوند ميترسد و در برابر امرش تسليم محض است معلوم گردد كه فرمود  لَنْ يَنالَ اللَّهَ لُحُومُها  . . . ) سپس فرمود ببينيد كه خداوند چگونه قربانى هابيل را پذيرفت ( چون واقعا داراى تقوى بود و در برابر امر حق تسليم\r\n\r\n","description":"","footnote":"","page_name":" 282 ","page_number":284},
  {"content":"\r\n\r\nبود ) ولى قربانى قابيل را نپذيرفت چون حالت تسليم نداشت .\r\n أَ فَلا تَتَّقُونَ  گفته شده يعنى نميترسيد از اينكه خدا نعمتهاى خود را از شما بگيرد .\r\n وَ مَوْعِظَةً لِلْمُتَّقِينَ  البته اهل تقوى از اين مواعظ بهره ميگيرند .  وَ اجْعَلْنا لِلْمُتَّقِينَ إِماماً  .\r\nخداوندا ما را رهبر و پيشواى اهل تقوى بنما در جوامع است كه حضرت صادق عليه السّلام فرموده مقصود از امام در اين آيه ما هستيم در روايت ديگرى است كه آيه در باره ما است و از آن حضرت نقل شده كه فرمود اين آيه چنين نازل شده\r\nو اجعل لنا من المتقين اماما\r\nرهبر و امام ما را از افراد پاك و با تقوى قرار بده . اخبار زيادى در اين موضوع سابقا نقل شده ج 24 ص 132 136 .\r\n أَ لا يَتَّقُونَ  اين جمله بعنوان تعجب و شگفت از ظلم و ستمگرى بىحد و جرأت فراوان آنها است ( آيا نميترسند و پرهيز نميكنند ) و ازلفت الجنّة بهشت نزديك شده براى اهل تقوى بطورى كه از همان جايگاه خودشان بهشت را مىبينند و مسرور و خوشحال هستند كه بسوى آن ميروند .  أَ لا تَتَّقُونَ  آيا از خدا نميترسيد و از عبادت و پرستش غير او دست بر نميداريد ؟  خَلَقَكُمْ وَ الْجِبِلَّةَ الْأَوَّلِينَ  از خدائى كه شما را و صاحبان گروه كه سابقا بودند آفريده است بترسيد يعنى آنان كه قبل از شما بودند .  وَ كانُوا يَتَّقُونَ  از كفر و معصيت پرهيز مينمودند .  وَ الْعاقِبَةُ لِلْمُتَّقِينَ  پايان نيك و سرانجام خوب براى افرادى است كه از آنچه خداوند نميپسندد پرهيز نمايند .  وَ إِذا قِيلَ لَهُمُ اتَّقُوا ما بَيْنَ أَيْدِيكُمْ وَ ما خَلْفَكُمْ لَعَلَّكُمْ تُرْحَمُونَ  . هنگامى كه به آنان گفته شود از گناهانى كه در پيش روى و جلو دست شما است و از عقوبت و كيفرهاى اخروى كه پشت سر داريد بترسيد كه مشمول رحمت حق شويد جواب اذا ذكر نشده كه آيه بعدى دليل و نشانه او و مفهومش را مىرساند يعنى  ( أَعْرَضُوا )  آنان در مقابل اين تذكرات اعراض نموده و سرپيچى مينمايند  وَ إِنَّ لِلْمُتَّقِينَ لَحُسْنَ مَآبٍ  مرجع و جايگاه خوب براى اهل تقوى است .\r\n يا عِبادِ  . . .  اتَّقُوا رَبَّكُمْ  با انجام فرامين الهى و پىگيرى روشن اطاعت از خداى خود بترسيد  فَاتَّقُونِ  از كارهائى كه موجب سخط و خشم من مىشود بپرهيزيد  لَهُمْ غُرَفٌ مِنْ فَوْقِها غُرَفٌ مَبْنِيَّةٌ  براى اهل تقوى قصرهاى مرتفع چند طبقه هست كه مانند كاخ‌هاى دنيوى روى زمين بنا شده است  وَ الَّذِي جاءَ بِالصِّدْقِ  آن كس كه حق و صدق را آورده يعنى پيامبر اكرم صلّى اللَّه عليه و آله  وَ صَدَّقَ بِهِ  و آنكه آن كتاب حق و درست را تصديق نموده و به او ايمان دارد يعنى على عليه السّلام  أُولئِكَ هُمُ الْمُتَّقُونَ  آنان همان پرهيزگارانند .  وَ يُنَجِّي اللَّهُ الَّذِينَ اتَّقَوْا بِمَفازَتِهِمْ  خداوند اهل تقوى را در اثر فلاحت و رستگارى كه با پرهيزگارى بدست آورده‌اند نجات ميدهد  وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ  اهل تقوى با سرعت كامل بسوى بهشت و منزلگاه\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nكرامت و عزّت در حال سوارى هدايت ميشوند .  زُمَراً  گروه گروه متفرق و متفاوت بر طبق شرافت و برترى و اختلاف مراتب تقوى و درجات پرهيزگارى .\r\n الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ  يعنى دوستان دنيوى در آن روز با يك ديگر دشمن ميشوند . حضرت صادق عليه السّلام فرمود آگاه باشيد هر گونه دوستى و رفاقت دنيوى كه بر پايه غير خدائى باشد قطعا در روز قيامت تبديل بدشمنى خواهد شد .\r\n إِلَّا الْمُتَّقِينَ  بجز اهل تقوى كه دوستى آنان چون بانگيزه تقوى و بر پايه دين است الى الابد باقى و سودمند است . در كافى از حضرت صادق عليه السّلام است كه حضرت پس از قرائت اين آيه فرمود : به خدا سوگند منظور و غرض خداوند غير شما مؤمنين كس ديگرى نيست\r\nيا عباد لا جوف\r\nاى بندگان من ديگر ترسى و اندوهى براى شما نيست اين ندا از نداى روز قيامت كه خداوند پرهيزگارانى را كه با يك ديگر دوستى و محبت داشته صدا مىزند حكايت مىكند .  إِنَّ الْمُتَّقِينَ فِي مَقامٍ أَمِينٍ  پرهيزگاران در اقامتگاه امن و امان كه از هر گونه ناراحتى و يا انتقال مكان ايمنند مىباشد .  وَ اللَّهُ وَلِيُّ الْمُتَّقِينَ  پس تو هم خدا را با پيروى از شريعت الهى و انتخاب تقوى دوست داشته باش و در تفسير چنين آمده كه اين جمله بحسب ظاهر تأديب و تنبيه پيغمبر صلّى اللَّه عليه و آله است و در واقع هشدارى است براى امت پيغمبر صلّى اللَّه عليه و آله  مَثَلُ الْجَنَّةِ . . .  يعنى مثل ميزنم و مجسم مينمايم من بهشت را اين طور  فِيها أَنْهارٌ مِنْ ماءٍ غَيْرِ آسِنٍ  يعنى آبى كه مزه و بوى آن تغيير نكرده  لَذَّةٍ لِلشَّارِبِينَ  لذت بخش و گوارا است و هيچ گونه ناراحتى و از دست رفتن عقل و يا بوى بد و يا مستى و پوشش نيروى عقل و انديشه در آن راه ندارد  وَ أَنْهارٌ مِنْ عَسَلٍ مُصَفًّى  و جويهائى از عسل تصفيه شده كه هيچ گونه فضله زنبور و موم و يا چيز ديگر با آن آميخته نيست  كَمَنْ هُوَ خالِدٌ فِي النَّارِ  آيا چنين شخصى كه با اين نعمتها مواجه است مانند كسى است كه در آتش جاويدان و از آب داغ و متعفن خورانده مىشود  فَقَطَّعَ أَمْعاءَهُمْ  از شدت حرارت روده‌ها را پاره پاره مىكند و در تفسير است يعنى آن كس كه در بهشت توصيف شده در بالا مانند كسى كه در آتشى اين چنين است نيست همچنان كه دشمن خدا مانند دوست خدا نيست   وَ اتَّقُوا اللَّهَ   رأى و نظر خود را بر رأى و نظر خدا و رسولش مقدم نداشته و پيش داورى نكنيد و از خدا بترسيد   إِنَّ اللَّهَ سَمِيعٌ   خدا گفتار و اقوال شما را مىشنود   عَلِيمٌ   و از كارها و افعال شما آگاه است و  اتَّقُوا اللَّهَ  و از مخالفت دستور خدا و اهمال نمودن و بىتفاوت بودن در حكم خدا بپرهيزيد  لَعَلَّكُمْ تُرْحَمُونَ  تا در نتيجه تقوى مشمول رحمت حق گرديد .\r\n إِنَّ أَكْرَمَكُمْ عِنْدَ اللَّهِ أَتْقاكُمْ  چون كمالات نفسى و فضيلت انسانى در اثر تقوى و مربوط به خصائص درونى است بنا بر اين كسى كه در پى دستيابى بشرافت و فضيلت باشد بايد از\r\n\r\n","description":"","footnote":"","page_name":" 284 ","page_number":286},
  {"content":"\r\n\r\nراه تقوى و پرهيزگارى بدست آورد و در تفسير است كه اين آيه افرادى را كه افتخار به نژاد و قوميت ميكنند و عظمت و شرافت را بحسب و نسب ميدانند محكوم مينمايد . رسول خدا صلّى اللَّه عليه و آله در روز فتح مكه فرمود : اى مردم خداوند نخوت و غرور جاهليت و افتخار بىپايه بپدران را از بين برد و بر روى آنها خط بطلان كشيد . عربيت سمت پدرى و مقام ارزشمندى ندارد فقط زبان گويائى است هر كس اين زبان را داشته باشد عربى است هر كه باشد بدانيد همه شما از آدم هستيد و آدم هم از خاك است گرامىترين شما از نظر خدا كسى است كه تقوى و پرهيزگاريش بيشتر باشد و در تفسير مجمع البيان از پيغمبر اكرم صلّى اللَّه عليه و آله نقل كرده كه خداوند متعال روز قيامت بمردم خطاب نموده و ميفرمايد : اوامر و دستوراتى بشما دادم و عهد و پيمان بستيد كه آنها را انجام دهيد ولى شما آن عهد و پيمان را ناديده گرفته و به نسبت و قوميت خود باليديد من هم امروز افرادى را كه به من انتساب و ارتباط دارند ترفيع درجات داده و مقام آنها را بالا ميبرم و نسب‌هاى بىارزش شما را پست و ناچيز ميدانم . اهل تقوى كجا هستند بيايند  إِنَّ أَكْرَمَكُمْ عِنْدَ اللَّهِ أَتْقاكُمْ  . حضرت صادق عليه السّلام فرمود\r\nاتقيكم\r\nيعنى آن كس كه جانب تقيه را بيشتر و بهتر مراعات نموده ( امالى طوسى ج 2 ص 274 ) .\r\n وَ أُزْلِفَتِ الْجَنَّةُ لِلْمُتَّقِينَ  بهشت براى متقين نزديك شده  غَيْرَ بَعِيدٍ  در دسترس و در محل نزديك و در تفسير است يعنى بهشت آراسته شده با سرعت بيشترى در اختيار اهل تقوى قرار ميگيرد .  آخِذِينَ ما آتاهُمْ رَبُّهُمْ  آنچه كه خداوند عطا ميفرمايد با كمال رضايت و خشنودى ميپذيرند يعنى هر آنچه خداوند به آنان بدهد خوب و مورد پسند و پذيرش است  إِنَّهُمْ كانُوا قَبْلَ ذلِكَ مُحْسِنِينَ  آنان داراى اعمال نيك بودند و اين جمله علت استحقاق و لياقت موهبت و عطاى خداوندى را بيان مىكند .\r\n كانُوا قَلِيلًا مِنَ اللَّيْلِ ما يَهْجَعُونَ  اندكى از شب را ميخوابيدند كه اين جمله توضيح و بيان اعمال نيك آنان است . حضرت صادق عليه السّلام فرمود : كمتر شبى اتفاق مىافتاد كه براى عبادت برنخيزند و حضرت باقر عليه السّلام فرمود كه اين گروه ميخوابيدند ولى حالشان چنين بود كه هر وقت از حالى بحالى و از اين پهلو به آن پهلو ميگشتند ذكر خدا را بر زبان جارى كرده و ميگفتند\r\nالحمد للَّه و لا إله الّا اللَّه و اللَّه اكبر و بالأسحار هم يستغفرون\r\nدر تهذيب و مجمع از حضرت صادق عليه السّلام نقل شده يعنى آنان در آخر شب در نماز وتر هفتاد بار استغفار مينمودند  وَ فِي أَمْوالِهِمْ حَقٌّ  در اموال خود سهمى در نظر گرفته و بر خود واجب و لازم ميدانستند كه بانگيزه قرب به حق و نوع دوستى و شفقت و مهربانى بر مردم آن سهم را بپردازند  لِلسَّائِلِ وَ الْمَحْرُومِ  بافراد سائل و فقير و در كافى است كه\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nحضرت صادق عليه السّلام فرمود محروم كسى است كه داراى حرفه و پيشه است ولى زحمات و فعاليتش در خريد و فروش تأمين هزينه زندگى او را نميكند .\r\n فاكِهِينَ  در نعمت فراوان و لذت بخش هستند  وَ نَهَرٍ  گفته شده منظور نهرها است كه باسم جنس ( اصل جوى و نهر ) اكتفا شده است و يا مقصود توسعه و گشايش و يا منظور نورانيت و روشنائى روز است ( چون اين لفظ در اين معانى استعمال شده و همه هم مناسب است ) .\r\n فِي مَقْعَدِ صِدْقٍ  در جايگاه پسنديده  عِنْدَ مَلِيكٍ مُقْتَدِرٍ  در دربار آن ذات مقدسى كه در سلطنت و قدرت بسيار بلند و با عظمت است بطورى كه ارباب فهم و خرد مات و مبهوت هستند اينان مقرب و مكرمند .  وَ اتَّقُوا اللَّهَ  از مخالفت با پيغمبر صلّى اللَّه عليه و آله بپرهيزيد  إِنَّ اللَّهَ شَدِيدُ الْعِقابِ  عذاب خدا براى مخالفين بس دشوار و سخت است امير مؤمنان على عليه السّلام فرمود : در ظلم و ستم نمودن بر اهل بيت پيغمبر صلّى اللَّه عليه و آله بترسيد كه عذاب خدا بر كسانى كه به اين خاندان ظلم نمايد خيلى سخت و دشوار است  وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  از آن خدائى كه به او ايمان داريد بترسيد كه ايمان به خداوند تقوى و پرهيزگارى را ايجاب مىكند  فَاتَّقُوا اللَّهَ مَا اسْتَطَعْتُمْ  در راه تقوى و پرهيز كمال جديت و كوشش خود را مبذول داريد و در مجمع گويد معناى اتّقاء خوددارى از پستى است به اين گونه كه آنچه هواى نفس ميطلبد اجتناب شود و البته اين آيه با آيه ديگر كه فرموده  اتَّقُوا اللَّهَ حَقَّ تُقاتِهِ  ( حق پرهيزگارى از خدا در تقوى منظور داشته باشيد ) هيچ گونه منافاتى ندارد چون هر دو آيه به لزوم و وجوب ترك گناهان نظر دارد و هر كه گناهان را كنار گذارد البته از عذاب و عقاب الهى پرهيز كرده چون كسى كه عمل زشت و گناه را انجام ندهد و هيچ واجب و عمل لازم شرعى را ترك نكند مستوجب عذاب نخواهد بود و در عين حال يكى از اين دو آيه توضيح ميدهد كه تكاليف الهى در دائره حدود قدرت و توانائى انسان است و هر دستورى كه خداوند مشروط باستطاعت و توانائى است ولى قتاده گفته . آيه  فَاتَّقُوا اللَّهَ مَا اسْتَطَعْتُمْ  آيه  اتَّقُوا اللَّهَ حَقَّ تُقاتِهِ  را نسخ نموده و الزام و تكليفى كه از اين آيه فهميده مىشود برداشته و شايد نظر قتاده موارد تقيه است كه انسان در آن مورد رخصت انجام بعضى از محرمات و يا ترك بعضى از واجبات را دارد و امثال و نظائرش كه انسان قدرت انجام دستور واقعى را دارد ولى خيلى مشكل و دشوار است ( كه اين حرف صحيحى نيست ) و اما ديگران گفته‌اند كه نسخى در اين جا نيست و آيه  مَا اسْتَطَعْتُمْ  توضيح آيه  حَقَّ تُقاتِهِ  است يعنى تمام تكاليف و دستورات در حدود قدرت و مشروط باستطاعت و توانائى است و روى اين معنا بهر دو آيه عمل شده و صحيح هم همين است .\r\n\r\n","description":"","footnote":"","page_name":" 286 ","page_number":288},
  {"content":"\r\n\r\n  وَ اتَّقُوا اللَّهَ رَبَّكُمْ   در باره عده زنان و زيان رساندن به آنان از خدا بترسيد  وَ مَنْ يَتَّقِ اللَّهَ  در آنچه كه امر و نهى فرموده تقوى داشته باشد  يَجْعَلْ لَهُ مَخْرَجاً  راه رهائى از مشكلات دنيوى و اخروى برايش فراهم ميسازد  وَ يَرْزُقْهُ مِنْ حَيْثُ لا يَحْتَسِبُ  از راه رهائى كه اصلا بكفرش نميرسيد روزى او را مىرساند كه در تفسير از حضرت صادق عليه السّلام يعنى كارهاى دنيوى را مرتب ميفرمايد و در مجمع از پيغمبر صلّى اللَّه عليه و آله نقل كرده كه حضرت اين آيه را قرائت فرمود وقتى مخرجا را خواند فرمود راه رهائى و خلاص از شبهات و مشكلات دنيوى و از شدائد مرگ و دشواريهاى قيامت و نيز از آن حضرت نقل شده كه فرمود : من آيه‌اى را - ميدانم كه اگر مردم آن را بگيرند و عمل كنند براى آنها كافى است و همين آيه  وَ مَنْ يَتَّقِ اللَّهَ  . . . ميخواند و مكررا اعاده ميفرمود و در نهج البلاغه فرمايد\r\nمخرجا من الفتن و نورا من الظّلم\r\nراه نجات و رهائى از فتنه‌ها و نور و روشنائى از تاريكىها و در مجمع از حضرت صادق عليه السّلام كه فرمود  يَرْزُقْهُ مِنْ حَيْثُ لا يَحْتَسِبُ  يعنى خداوند آنچه را كه عنايت فرموده با بركت و با ميمنت مينمايد و در كتاب من لا يحضره الفقيه از حضرت صادق از اجداد طاهرين او نقل شده كه على عليه السّلام فرمود كسى كه بدون زحمت و فعاليت رزقى به دستش آيد و او براى تحصيل آن روزى قدمى برنداشته و دستى دراز نكرده و سخنى نگفته و خود را آماده و مهيا براى دستيابى به آن نكرده چنين شخصى از همان افرادى است كه خداوند در قرآن فرموده  وَ مَنْ يَتَّقِ اللَّهَ  . . . تا آخر آيه و در كافى از حضرت صادق عليه السّلام نقل شده كه هنگامى كه اين آيه نازل شد گروهى از اصحاب و ياران رسول خدا صلّى اللَّه عليه و آله در را به روى خود بستند و فقط بعبادت پرداختند و اظهار داشتند كه خداوند ضامن روزى ما شد و كفايت امر ما را مينمايد اين داستان و عمل اينها بمحضر رسول خدا گزارش شد پيغمبر صلّى اللَّه عليه و آله آن گروه را احضار فرمود و سؤال نمود چرا چنين كرديد ؟ عرضه داشتند چون خداوند خود متكفل و ضامن رزق و تأمين زندگى ما شده ما هم همت خود را بعبادتش گماشتيم حضرت فرمود اين عمل صحيح نيست هر كس اين روش را اتخاذ كند خداوند دعا و خواسته او را اجابت نخواهد فرمود طلب و تحصيل روزى بر شما واجب است و نيز در كافى از حضرت صادق عليه السّلام نقل شده اين آيه ناظر است بگروهى از شيعيان ما كه هزينه مسافرت و آمدن نزد ما و شنيدن احاديث از ما و فرا گرفتن علوم ما را نداشته‌اند و گروه ديگرى كه قدرت مالى بيشترى دارند حركت نموده و بر خود رنج سفر را همواره كرده و بمجلس ما وارد ميشوند و احاديث و حقائق علمى را فرا گرفته و بسوى دسته اول مراجعت مينمايند و اين احاديث را براى آنان بازگو ميكنند و آنان احاديث نقل شده را فرا گرفته و ضبط مينمايند ولى همان دسته در اثر سستى و بىحالى احاديثى را كه خود شنيده‌اند بدست\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nفراموشى مىسپارند و آن گروه ناتوان كسانى هستند كه در نتيجه ذكر و ياد خداوند خدا براى آنان راه رهائى و نجات از مشكلات فراهم نموده و آنان را از راه‌هائى كه بفكرشان نيامده روزى مىرساند  وَ مَنْ يَتَّقِ اللَّهَ يَجْعَلْ لَهُ مِنْ أَمْرِهِ يُسْراً  هر كه تقوى داشته و حقوق و حدود احكام و دستورات الهى را مراعات نمايد خداوند كارها را بر او آسان نموده و توفيق اعمال خير به او عنايت ميفرمايد  وَ مَنْ يَتَّقِ اللَّهَ يُكَفِّرْ عَنْهُ سَيِّئاتِهِ  و هر كس پرهيزگارى نمايد خدا بدىهاى او را ميپوشاند .  إِنَّ الْحَسَناتِ يُذْهِبْنَ السَّيِّئاتِ  كه اعمال نيك و پسنديده اعمال زشت و ناپسند را محو مينمايد .  وَ يُعْظِمْ لَهُ أَجْراً  و اجر و پاداشش را مضاعف و چند برابر ميفرمايد .  إِنَّ لِلْمُتَّقِينَ عِنْدَ رَبِّهِمْ جَنَّاتِ النَّعِيمِ  پرهيزگاران در بهشتى هستند كه جز نعمت خالص و برخوردارى از لذت چيزى در آن نيست .  إِنَّ لِلْمُتَّقِينَ مَفازاً  براى اهل تقوى جاى رستگارى و مقامات ارزشمند  حَدائِقَ وَ أَعْناباً  بوستانها و باغستانهائى كه در آن انواع درختان ميوه است  وَ كَواعِبَ  دختران نارپستان  أَتْراباً  در سن و سال هماهنگ و در تفسير از حضرت باقر عليه السّلام نقل شده  وَ كَواعِبَ أَتْراباً  يعنى دختران برجسته پستان  وَ كَأْساً دِهاقاً  كاسه‌هاى شراب پر و پى در پى .\r\n\r\nاخبار و احاديث در اين باب\r\n1 - كافى . . . يعقوب بن شعيب گويد از حضرت صادق عليه السّلام شنيدم كه ميفرمود :\r\nخداوند بنده‌اى را كه از پستى و ذلت گناه و معصيت بيرون آرد و بعزت و عظمت تقوى برساند سه امتياز به او عنايت ميفرمايد :\r\n1 - غنا و بىنيازى بدون داشتن ثروت 2 - عزت و احترام بدون داشتن عشيره و فاميل 3 - انس و راحتى بدون همراه بودن كسى .\r\nآن سه من غير بشر .\r\nبيان\r\nمن غير بشر\r\nيعنى بدون داشتن انيس و مونسى از بشر ، بلكه خداوند انيس و مونس او است همانطور كه امير مؤمنان على عليه السّلام در مناجاتش ميگويد خداوندا تو براى اولياء و دوستان خود بهترين مونسى .\r\n2 - روضه كافى و تفسير العياشى ابو بصير از حضرت باقر عليه السّلام نقل نموده كه امير مؤمنان عليه السّلام ميفرمود : اهل تقوى علائم و نشانه‌هائى دارند كه به آن شناخته ميشوند راستى در گفتار مراعات امانت پاىبندى بعهد و پيمان ، بخل و عجز و ناتوانى نداشتن و سركشى و مراقب حال خويشاوندان ، مهربانى و محبت بضعيفان و با زنان آميزش و ارتباط كم داشتن و بذل و بخشش و از كارهاى نيك دريغ نداشتن خوشروئى و خوش خلقى حلم و بردبارى فراوان دنبال علم و دانش و تحقيق بودن و پىجوئى از آنچه انسان را\r\n\r\n","description":"","footnote":"","page_name":" 288 ","page_number":290},
  {"content":"\r\n\r\nبه خدا نزديك مىكند  طُوبى لَهُمْ وَ حُسْنُ مَآبٍ  خوشا به حال آنان و بازگشت خوبى دارند و درخت طوبى درختى است در بهشت كه ريشه‌اش در خانه رسول خدا صلّى اللَّه عليه و آله و در خانه هر يك از مؤمنين و اهل بهشت شاخه‌اى از آن وجود دارد كه هر چه مؤمن نيت او را نمايد و هر رقم خواسته‌اى كه داشته باشد خداوند از همان شاخه به او ميدهد و اين درخت بقدرى بزرگ است كه فرضا اگر اسب سوارى با سرعت هر چه بيشتر اسبش را براند و تا مدت يك صد سال برود از سايه اين درخت بيرون نميرود و اگر پرنده‌اى از پائين اين درخت شروع به پرواز نمايد بنقطه بالاى آن نميرسد گر چه بپيرى برسد شما را هشدار مىدهم كه براى رسيدن بچنين جايى همت گماريد . مؤمن بايد بمسئوليت‌هائى كه خود دارد ميپردازد و مردم هم از طرف او در راحت و آسايش هستند هنگامى كه تاريكى شب فرا ميرسد صورت خود را بر زمين نهاده و با اعضاء ارزشمند بدن خود را به حالت سجده در آمده و با خداى خويش مناجات و درخواست رهائى از آتش دوزخ مينمايد شما هم اين چنين باشيد .\r\n( توضيح درخت طوبى . شايد اين كلمه مثل و اشاره است بدرخت پر ثمر توحيد خالص كه از وجود مقدس رسول خدا سرچشمه گرفته و همه مؤمنين توسّط آن حضرت به اين نعمت با ارزش بىنظير رسيده‌اند و هر گونه آسايش دنيوى و نعمت‌هاى بىانتها ، بهشتى و اخروى از شاخه‌هاى درخت توحيد بمؤمنين رسيده  أَصْلُها ثابِتٌ وَ فَرْعُها فِي السَّماءِ  و همين توضيح مختصر كافى است ) .\r\n3 - تفسير نعمانى باسنادى كه در كتاب القرآن هست از امير مؤمنان عليه السّلام نقل شده كه فرمود : آيه  فَاتَّقُوا اللَّهَ مَا اسْتَطَعْتُمْ  آيه  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  را نسخ نموده ( كه قبلا گفته شد قول بنسخ ضعيف است و در اين دو آيه ناسخ و منسوخى نيست ) 4 - كتاب صفات شيعه صدوق بسند خود از على بن عبد العزيز نقل كرده كه حضرت صادق عليه السّلام فرمود اى على بن عبد العزيز فريب گريه اينها را نخورى كه تقوى حالتى است در دل .\r\n5 - دعوات راوندى پيغمبر صلّى اللَّه عليه و آله فرمود : كسى كه داراى تقوى باشد در زندگى قوى و نيرومند و در سرزمين دشمن هم در امن و امان است .\r\n6 - نهج البلاغه على عليه السّلام فرمود : چه بسا روزه‌دارى كه از روزه‌اش جز تشنگى نتيجه‌اى نميگيرد و چه بسا شب‌زنده‌دارى كه جز زحمت بيخوابى و رنج بيدارى چيزى ندارد و چه با ارزش است خواب زيركان و خوردن و روزه نبودن آنان . ج 2 ص 177 . و - نيز حضرت فرمود تقوى و پرهيز داشته باشيد از آن خدائى كه اگر سخن بگوئيد ميشنود و اگر چيزى در دل داشته باشيد ميداند استقبال كنيد از مرگ كه اگر از آن بگريزيد شما را\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nبدست مىآورد و اگر بايستيد شما را ميگيرد و اگر فراموشش كنيد در ياد شما هست ج 2 ص 190 و نيز فرمود : تقوى و پرهيز از خدا داشته باشيد و با كمال جديت و سرعت بشتابيد مانند كسى كه با كوشش كامل در راه اطاعت خدا قدم برميدارد و خود را از هر گونه خواهشى مجرد و پاك ساخته و تا مهلت دارد در انجام اعمال نيك ساعى و كوشا است و از ترس گناهان به طرف موجبات مغفرت و رحمت ميشتابد و هميشه در انديشه بازگشت بمبدأ و خداى خويش و در فكر پايان و عاقبت كار خود است ج 2 ص 192 و نيز فرمود تا حدودى تقوى داشته گر چه كم و اندك باشد و بين خود و خداى خود پرده و حجابى قرار ده گر چه رقيق و نازك باشد ( همه پرده‌ها را پاره نكن ) ج 2 ص 198 . و نيز فرمود تقوى و پرهيزگارى سرآمد و رئيس تمامى اخلاق انسانى است ج 2 ص 241 .\r\nو نيز فرمود اما بعد . مردم من توصيه و سفارش ميكنم شما را بپرهيزگارى و تقواى الهى آن خدائى كه آفرينش شما از او سرچشمه گرفته و بازگشت شما هم بسوى او است و به يارى او باهداف خود ميرسيد و او است نهايت آمال و آرزوى شما و راه شما به او منتهى ميگردد و او است پناهگاه شما در مشكلات تقوى داشته و از او بترسيد كه درمان دردهاى درونى و امراض قلبى شما در سايه تقوى است و كوردلى شما با تقوى معالجه شده و بينش باطنى بشما ميدهد و شفاء و بهبودى از امراض جسمى هم با تقوى بدست مىآيد و در اثر تقوى سينه‌هاى فاسد و افكار تباه بصلاح و سلامت گرايش مييابد و آلودگى باطن تبديل به پاكى و طهارت نفس مىشود و پرده حجاب از جلو چشم كنار ميرود و ناراحتى و اضطراب قلبى با من و آرامش مبدل مىشود و ظلمت و تاريكى درونى جاى خود را بروشنائى و نورانيت ميدهد بنا بر اين ، شما طاعت و بندگى خدا را از خود دور نكرده و مانند لباس زيرين به خود نزديك كنيد و چون لباس رو بين خود و تقوى فاصله ندهيد ، بلكه از لباس زير پوش هم نزديكتر و به خود چسبانده و در اعماق بدن و درون خود قرار دهيد و اطاعت و فرمان خدا را در تمام كارهاى خود امير و فرمانفرما قرار دهيد و تقوى را آبشخور و جايگاه سيرابى خود در روز قيامت نمائيد و آن را وسيله و شفيع درگاه خدا براى رسيدن به خواسته‌هاى خود بدانيد و همين تقوى و اطاعت سپرى است نگهدارنده در آن روز وحشت و اضطراب و چراغى است فروزان در دل قبرها و سكون و آرامش است در وحشت و ترس طولانى برزخ و گشايش و آسايشى است در منازل و موطن‌هاى خطرناك و وحشت‌زا اطاعت و تقوى دژ محكمى است كه از عوامل تلف بار و زيان‌آور كه از هر ناحيه انسان را تهديد مىكند مصون ميدارد و از خوف و وحشت‌هائى كه پيش هست و از شعله‌هاى آتش فروزان كه همه چيز را ميسوزاند رهائى مىبخشد هر كس كه داراى تقواى الهى باشد مشكلات و شدائد هر چه هم\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nبزرگ و نزديك باشد بر طرف خواهد شد و ناكاميها و تلخيها برايش گوارا و شيرين مىشود و امواج متراكم دشواريها فروكش خواهد كرد و امور سخت رنج بار سهل و آسان خواهد گشت . باران لطف و كرامت الهى پس از قحط و خشكى سرزمين دلها ريزش مينمايد و لطف و محبت خدا و رحمت بازداشته شده بار ديگر شامل حال خواهد شد و نعمتهاى بىپايان از دست رفته با وسعت هر چه بيشتر روى خواهد آورد و سيل بارش بركات و الطاف الهى پس از نقصان و ضعف سرازير مىشود .\r\nپس بنا بر اين از خدا بترسيد و بپرهيزيد كه شما را با مواعظ و اندرزهاى خود بسوى منافع خود شما جلب مىكند و توسط پيامبران اين مواعظ را بشما ابلاغ مينمايد و با نعمتهاى بيكران بر شما منت نهاده پس شما خود را بنده منقاد او دانسته و با اطاعتش حق او را اداء كنيد . ج 188 .\r\n7 - كنز كراجكى از رسول خدا صلّى اللَّه عليه و آله روايت شده كه فرمود : هر كه ملازم و پاىبند يك خصلت باشد دنيا و آخرت در اختيار او است و كاميابى دخول بهشت را بدست مىآورد . سؤال شد آن چيست ؟ فرمود تقوى . آن كس كه ميخواهد از همه عزيزتر باشد راهش اينست كه از خدا بترسد سپس آيه   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   را تلاوت فرمود .\r\n8 - عدّة الدّاعى احمد بن حسين ميثمى از يكى از دوستانش نقل نموده كه گفت من پاسخ نامه‌اى را كه حضرت صادق عليه السّلام به يكى از اصحاب خود فرستاده بود خواندم كه چنين بود اما بعد من توصيه و سفارش ميكنم تو را بتقوى و پرهيزگارى از خدا كه خداوند قطعا ضمانت فرمود . براى آن كس كه تقوى داشته باشد كه او را از مشكلات و ناراحتى نجات داده و به آنچه دوست ميدارد برساند و از جاهائى كه گمان ندارد روزى بدهد با فريب و خدعه نميتوان بهشت را از خدا گرفت و فقط از راه اطاعت ميتوان عنايات او را جلب نمود ان شاء اللَّه تعالى .\r\nو عبد اللَّه بن سنان از حضرت صادق عليه السّلام نقل نموده كه فرمود : هر مؤمنى كه روى آورد به طرف اعمالى كه خدا دوست دارد خدا هم به طرف آنچه او ميخواهد رو مىآورد ( خواسته‌هاى او را به او ميدهد ) و آن كس كه با تقوى به خدا مستمسك شود خدا او را نگهدارى مىكند و بديهى است آن كس كه خدا به او رو آورد و نگهدار او باشد اگر فرضا آسمان به زمين آيد باكى ندارد و اگر حادثه‌اى براى اهل زمين رخ دهد اين شخص در حفظ خدا و بوسيله تقوى از هر خطرى مصون است آيا مگر نه اين است كه خداوند ميفرمايد  إِنَّ الْمُتَّقِينَ فِي مَقامٍ أَمِينٍ  اهل تقوى در محل امن و امانند . در مشكاة الانوار از آن حضرت نيز چنين نقل شده\r\n\r\n","description":"","footnote":"","page_name":" 291 ","page_number":293},
  {"content":"\r\n\r\nاست .\r\nو پيغمبر صلّى اللَّه عليه و آله فرمود : اگر تمام درهاى آسمان و زمين به روى بنده‌اى بسته شود ولى اين بنده تقوى و پرهيزگارى نمايد قطعا خداوند راه رهائى از آن را فراهم نموده و توسعه و گشايشى براى او قرار ميدهد و معناى تقوى از حضرت صادق عليه السّلام سؤال شد . فرمود تقوى يعنى اين كه خداوند تو را در كنار دستورات و اوامر خود حاضر و آماده ببيند و در موارد نهى و محرمات ترا نبيند .\r\nپيغمبر صلّى اللَّه عليه و آله فرمود : اصل و اساس دين ورع و تقوى است اگر پرهيزگار باشى عبادت تو از همه با ارزش‌تر است و بايد اهتمام و توجه بعملى كه توأم با تقوى است بيش از اهتمام باصل و پيكره عمل باشد چون عملى كه توأم با تقوى باشد ارزش خود را از دست نميدهد چطور مىشود آن عملى را كه خدا پذيرفته است اندك و كم ارزش شمرد مگر نه اين است كه خداوند ميفرمايد  إِنَّما يَتَقَبَّلُ اللَّهُ مِنَ الْمُتَّقِينَ  ) خدا عمل اهل تقوى را ميپذيرد و در كتب وحى قديم آمده كه عمل نيكى كه همراه با خوردن حرام باشد مانند حمل كردن آب است در غربال .\r\nو از ائمه اطهار عليه السّلام رسيده كه فرموده‌اند : كوشش و جديت كنيد و اگر عمل خيرى انجام نميدهيد لا اقل معصيت نكنيد چون مثلا كسى كه ساختن خانه‌اى را در دست دارد و بخراب كردن آنچه بنا كرده دست نميزند بالاخره اين بناء بالا رفته و تمام و كامل مىشود گر چه آهسته آهسته باشد ولى آن كس كه بناء مىكند و مقدارى كه بالا رفت خرابش مىكند چنين بنائى هرگز بالا نميرود . و محمد بن يعقوب . . . از ابى حمزه شمالى نقل كرده كه گفت خدمت حضرت سجاد بودم مردى شرفياب خدمت حضرت شد و گفت من گرفتار زنان و از گناه زنا كردن چشم نميپوشم ولى براى جبران اين عمل هر وقت مرتكب زنا ميشوم يك روز روزه ميگيرم آيا اين روزه كفاره آن گناه مىشود ؟ حضرت فرمود : هيچ چيز نزد خدا محبوبتر از اين نيست كه اطاعتش شود و معصيت او نشود تو نه زنا كن و نه روزه بگير . پدر بزرگوارش حضرت باقر عليه السّلام او را در آغوش گرفت و ضمنا دست آن مرد را گرفت و فرمود : تو عمل دوزخيان را انجام ميدهى و انتظار و توقع دارى كه ببهشت به روى ؟ ! و از پيغمبر اكرم صلّى اللَّه عليه و آله روايت شده كه فرمود : روز قيامت گروه‌هائى مىآيند كه مانند اين كوه بزرگ اعمال نيك دارند ولى در عين حال فرمان ورود بدوزخ در باره آنان صادر مىشود . سؤال شد آيا اين گونه افراد نماز ميخواندند ؟ فرمود اينان نماز ميخواندند روزه ميگرفتند و پاسى از شب را عبادت ميكردند ولى اگر از دنيا چيزى در دستشان قرار ميگرفت با ولع و حرص او را ميگرفتند .\r\n\r\n","description":"","footnote":"","page_name":" 292 ","page_number":294},
  {"content":"\r\n\r\n9 - مشكاة الانوار از محاسن نقل نمود كه امير مؤمنان عليه السّلام فرمود : تقوى اصل و اساس ايمان است به حضرت عرض شد كه دنيا را براى ما توصيف كن حضرت چه بگويم براى شما در باره دنيا كه حلالش حساب دقيق و حرامش عذاب دارد اگر شما مرگ و مسير و نزديكى او را ميديديد از آمال و آرزوى خود چشم پوشيده و فريب او را نميخوريد سپس فرمود آنكه تقوى داشته و از خداى خويش آن طور كه سزاوار است بترسد و پرهيز نمايد خداوند به او انس و آرامش بدون انيس و همراه و غناء بينيازى بدون داشتن مال و عزت و احترامى بدون داشتن مقام سلطنت عنايت ميفرمايد و حضرت صادق عليه السّلام فرمود : روز قيامت عروسى و شادمانى مؤمنين است و نيز فرمود گريه ظاهرى اين مردم فريبت ندهد كه همانا تقوى امرى است قلبى و درونى . و فرمود در تفسير آيه شريفه  هُوَ أَهْلُ التَّقْوى وَ أَهْلُ الْمَغْفِرَةِ  . يعنى من اهل و شايسته اينم كه بنده‌ام از من بترسد و تقوى داشته باشد و اگر چنين نشد من اهليت و شايستگى دارم كه او را ببخشم .\r\nروايت شده كه رسول خدا صلّى اللَّه عليه و آله در سال فتح مكه با فضل بن عباس و اسامه بن زيد بدرون خانه كعبه داخل شد سپس بيرون آمده و حلقه در خانه را گرفت و گفت : حمد و سپاس براى خدائى كه با بنده خود ( محمد ) با صدق و راستى عمل نمود و بوعده خود وفا كرد و به تنهائى بر تمام احزاب و گروه‌ها غالب و چيره گشت خداوند بر نخوت و غرور جاهليت و بافتخار و باليدن بپدران را خط بطلان كشيد ، همه شما از آدم و آدم هم از خاك عزيزتر و گرامىتر شما از نظر خدا آن كسى است كه تقوى و پرهيزش بيشتر از همه باشد .\r\n11 - و نيز از مشكاة الانوار از حضرت صادق عليه السّلام نقل شده كه فرمود : علماء و دانشمندان امانت‌دار خدا و احكام خدا هستند . پرهيزگاران قلعه‌هاى محكم و عمل‌كنندگان سادات و بزرگان قومند ( اهل عمل بدين را بايد بزرگ و محترم شمرد ) .\r\n12 - تفسير عيّاشى ابى بصير گويد از امام ششم عليه السّلام راجع به آيه  اتَّقُوا اللَّهَ حَقَّ تُقاتِهِ  سؤال كردم فرمود : نسخ شده به آيه  فَاتَّقُوا اللَّهَ مَا اسْتَطَعْتُمْ  كه بحثش گذشت .\r\n13 - تفسير عيّاشى زيد بن اسامه از حضرت صادق عليه السّلام از تفسير آيه شريفه  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ  اهل تقوى هنگامى كه مساسى و تماسى از طرف شيطان نسبت بايشان رخ دهد متذكر و متوجه شده و با بصيرت كامل راه را مىبينند سؤال كردم حضرت به اين معنا كه بنده گرايشى بگناه پيدا مىكند ولى فورا متوجه و متذكر خدا شده و آن را رها مىكند و آن گناه را .\r\n14 - تفسير عياشى از على بن ابى حمزه نقل نموده كه گويد از امام ششم عليه السّلام از\r\n\r\n","description":"","footnote":"","page_name":" 293 ","page_number":295},
  {"content":"\r\n\r\nطائف كه در اين آيه است سؤال كردم فرمود اين همان عمل زشتى است كه بنده تصميم آن را ميگيرد سپس به ياد خدا مىافتد و بصيرت پيدا كرده و دست خود را كوتاه مىكند .\r\nابو بصير از حضرت صادق عليه السّلام نقل كرده كه فرمود اين آيه به اين معنا است كه شخص تصميم گناه ميگيرد ولى پس از توجه به خدا آن گناه را رها مىكند .\r\n15 - امالى صدوق امير مؤمنان از پيغمبر اكرم صلّى اللَّه عليه و آله نقل كند كه فرمود پرهيزگارترين مردم آن كس است كه با صراحت حق را بگويد چه بسود او باشد يا بر زيان او .\r\n16 - امالى صدوق امير مؤمنان عليه السّلام فرمود كرامت و احترامى با ارزش از تقوى نيست و سپس سؤال شد كدامين عمل از همه برتر است ؟ فرمود تقوى .\r\nاقول من ميگويم كه اين حديث و امثال و نظائرش را با سند آنها در بابهاى مواعظ و مكارم اخلاق نقل نموده‌ايم .\r\n17 - تفسير قمى رسول خدا صلّى اللَّه عليه و آله فرمود : هان اى مردم قوميت و نژاد عربى مقام پدرى و برترى ندارد فقط زبانى است گويا هر كس با اين زبان سخن گويد عربى است .\r\nبدانيد همه شما از آدميد آدم هم از خاك هر كس پرهيزگارى و تقوايش بيشتر باشد نزد خدا عزيزتر و گرامىتر است .\r\n18 - خصال ابن متوكل . . . از عبد اللَّه بن قاسم جعفرى نقل كرده كه حضرت صادق عليه السّلام فرمود قيامت عروسى و شادى اهل تقوى است .\r\n19 - خصال حضرت سجاد عليه السّلام فرمود : نسبت قرشى و نه نسبت عربى بنفسه ارزش و احترامى ندارد مگر بتواضع و كرامتى نيست مگر بتقوى .\r\n20 - خصال خليل بن احمد . . . از ابى هريره از پيغمبر اكرم صلّى اللَّه عليه و آله نقل نموده كه فرمود اولين و مهمترين عاملى كه بوسيله آن امت من بدوزخ وارد ميشوند دو عضو اجوف و ميان تهى است كه در بدن انسان هست گفتند يا رسول اللَّه صلّى اللَّه عليه و آله آن دو سوراخ و دو عضو اجوف كدام است ؟ فرمود : فرج و دهان و مهمترين عامل دخول بهشت تقواى الهى و اخلاق نيك است .\r\n21 - امالى طوسى در وصيت و سفارشات پيغمبر صلّى اللَّه عليه و آله بابى در آمده است . بر تو باد كه تقوى داشته باشى كه او ريشه و سرآمد تمام كارها و موفقيتها است .\r\nاقول در نامه‌اى كه امير مؤمنان عليه السّلام به محمد بن ابى بكر نوشته و بعدا گفته خواهد شد مدح و تجليل از مقام اهل تقوى بازگو شده است .\r\n22 - امالى طوسى شيخ مفيد . . . از محمد بن عيسى كندى از حضرت صادق عليه السّلام نقل نموده كه فرمود آن كس كه خداوند او را از پستى و ذلت معصيت نجات و به حالت عزت\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nو ارجمندى تقوى برساند بىنيازش ميسازد بدون داشتن مال و ثروت و عزيز و محترم مينمايد بدون داشتن عشيره و فاميل و مأنوس ميسازد بدون همراه داشتن كسى ( خداوند خود مونس و انيس او است ) و هر كس كه از خدا بترسد خداوند همه چيز را از او ميترساند و هيبت او را در دل همه چيز قرار ميدهد و آن كس كه از خدا نترسد خدا او را از همه چيز ميترساند ( از همه چيز و همه كس ميترسد ) امالى طوسى از مفيد با اسناد ديگرى اين روايت را نقل كرده .\r\n23 - امالى طوسى شيخ مفيد از ابن قولويه از كلينى . . . از سدير از حضرت صادق عليه السّلام نقل نموده كه فرمود : اصحاب رسول خدا صلّى اللَّه عليه و آله روزى گرد هم نشسته و از نسب خود صحبت نمود و افتخار بانساب و نياكان خود مينمودند سلمان هم در آن جلسه حضور داشت عمر رو كرد بسلمان و گفت سلمان حسب و نسب تو و اصل و ريشه‌ات چيست و چگونه است سلمان گفت من نامم سلمان فرزند يكى از بندگان خدا هستم گمراه بودم خدا بوسيله محمد صلّى اللَّه عليه و آله مرا راهنمائى كرد فقير بودم خداوند بوسيله محمد مرا بىنياز كرده ، برده بودم خداوند مرا بوسيله محمد آزاد كرد اين است اصل و نسب و حسب من . در اين اثناء رسول خدا صلّى اللَّه عليه و آله وارد شد و سلمان جريان مذاكرات را بعرض حضرت رساند حضرت رو كرد به آن جماعت فرمود : اى گروه قريش خون و نژاد يعنى چه ؟ نسب افتخار آميز هر كس دين او است مردانگى هر كس خلق و خوى او است اصل و ريشه هر كس عقل و فهم او است خداى حكيم ميفرمايد ما شما را از زن و مردى آفريديم و براى شناسائى شما را به قبائل گوناگون تقسيم نموديم ولى بايد بدانيد كه گرامىترين شما آن كس است كه تقوى و پرهيزگاريش بيشتر باشد سپس رو كرد بسلمان و فرمود : هيچ يك از اين گروه بر تو فضيلت و برترى ندارد مگر آن كس كه تقوى و پرهيزش از تو بيشتر باشد پس هر كس كه تو در تقوى و پرهيزگارى بر او برترى داشته باشى بر او فضيلت دارى هر كه باشد .\r\n24 - امالى طوسى شيخ مفيد . . . از ميمون بن ابى شبيب از ابى ذر عليه الرحمه كه گفت رسول خدا صلّى اللَّه عليه و آله فرمود از خدا بترس هر جا كه هستى و با مردم خوشرفتار و خوش برخورد باش و اگر گناهى مرتكب شدى دنبال آن عمل نيكى انجام ده تا آن گناه را محو و نابود نمايد .\r\n25 - امالى طوسى مفيد . . . از اسحاق فرزند موسى بن جعفر از پدران بزرگوار خود از امير مؤمنان عليه السّلام كه گفت رسول خدا صلّى اللَّه عليه و آله فرمود : پرهيزگاران و اهل تقوى بزرگان و آقا هستند . فقها و دانشمندان راهنماى كاروان بشرند و نشستن نزد آنان عبادت است .\r\n26 - امالى طوسى ابن مخلد . . . از ابن عمران از رسول خدا صلّى اللَّه عليه و آله كه فرمود : چه\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nبسا عاقل و خردمندى كه بعنايت و لطف خدا تفكر در امور و عقل و ادراكش را از خدا دريافت نموده كه ممكن است در نظر مردم بىارزش و كم مقدار باشد و چهره زيبائى نداشته باشد و چه بسا زيان‌آورى كه چهره و وجهه زيبا و خوبى نزد مردم دارد ولى فرداى قيامت از زيان‌كاران است .\r\n27 - امالى طوسى گروهى از ابى المفضل . . . از جابر بن عبد اللَّه انصارى نقل نموده كه روزى عباس بن عبد المطلب عموى پيغمبر خدا صلّى اللَّه عليه و آله محضر آن حضرت شرفياب شد و عباس مردى بلندقامت و خوش اندام بود حضرت كه نگاهش بعباس افتاد تبسمى كرد و فرمود عمو جان تو خيلى زيبا و خوش اندام هستى . عباس عرض كرد جمال و زيبائى مرد به چيست ؟ فرمود حق و حقيقت را درست گفتن ، عرضه داشت كمال انسان بچيست ؟ فرمود به تقواى الهى و پرهيزگارى و داراى اخلاق نيك بودن .\r\n28 - معانى الاخبار . . . مفضل بن عمر از حضرت صادق عليه السّلام نقل كند كه فرمود مشاجره و گفتگوئى بين سلمان و شخص ديگرى رخ داد آن شخص باعتراض بسلمان گفت تو كيستى ؟ سلمان گفت اما من و تو هر دو در ابتداء ، نطفه متعفن و آلوده‌اى بوديم و آخر كار من و تو هر دو مردار بد بوئى خواهيم بود . چون روز قيامت شود و ميزان حساب و عدل پر بار گردد آن كس كه سبك وزن و در ميزان و سنجش حقيقت كم وزن باشد پست و لئيم است و آنكه سنگين و پر وزن باشد آقا و بزرگ است .\r\n29 - علل الشرائع ابن ادريس . . . حضرت صادق عليه السّلام فرمود دو نفر در محضر امير مؤمنان عليه السّلام بحسب و نسب خود تفاخر مينمودند . حضرت فرمود اين چه شيوه غلطى است كه شما داريد باستخوانهاى پوسيده و ارواح پليدى كه در دوزخ است ميباليد . اگر خود عقل و فهم دارى شخصيت و ارزش دارى و اگر تقوى و پرهيزگارى دارى كرامت و عزت هم دارى و گر نه الاغ از تو بهتر و بر احدى برترى ندارى .\r\n30 - معانى الاخبار و راق . . . از جميل بن صالح از امام ششم عليه السّلام كه پيغمبر اكرم صلّى اللَّه عليه و آله فرمود هر كس ميخواهد عظمت و احترام داشته باشد بايد تقوى داشته و از خدا بترسد و هر كس دوست دارد كه با تقوىترين مردم باشد بايد اتكال و اعتمادش فقط بر خدا باشد تا آخر حديث .\r\nاقول پاره‌اى از اين گونه احاديث ( در باب درجه بندى مردم از نظر ايمان ) گذشت .\r\n31 - معانى الاخبار ابن وليد . . . از ابى بصير نقل نموده كه گفت در باره معانى آيه شريفه  اتَّقُوا اللَّهَ حَقَّ تُقاتِهِ  از حضرت صادق عليه السّلام سؤال كردم فرمود : به اين ترتيب كه اطاعت او شود و معصيتش نشود و هميشه در ياد او بشود و فراموش نشود و سپاسگزارى\r\n\r\n","description":"","footnote":"","page_name":" 296 ","page_number":298},
  {"content":"\r\n\r\nشده ناسپاسى نشود در كتاب حسين بن سعيد و محاسن و تفسير عياشى هم اين طور روايت شده .\r\n32 - معانى الاخبار ابن متوكل . . . از وليد بن عباس نقل نموده كه گفت شنيدم از امام ششم عليه السّلام كه ميفرمود حسب و نسب انسان همان كارهاى او است و شرافت دنيوى بمال و ثروت است و كرامت و عزت واقعى بتقوى است .\r\n33 - امالى طوسى مفيد . . . از احمد بن عبد العزيز از حضرت صادق عليه السّلام نقل نموده كه امير مؤمنان عليه السّلام فرمود : عملى كه توأم با تقوى باشد كم و اندك شمرده نميشود چگونه مىشود عملى را كه مورد قبول و پذيرش خدا شده و كم و اندك شمرد در امالى شيخ مفيد همچنين نقل شده است در امالى مفيد و كافى نيز نقل شده . بيان جمله اخير حضرت اشاره است به آيه شريفه  إِنَّما يَتَقَبَّلُ اللَّهُ مِنَ الْمُتَّقِينَ  .\r\n34 - تفسير قمى  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  نماز انسان را از زشتى و بدى باز ميدارد فرمود آن كس كه نمازش چنين نتيجه‌اى نداشته باشد جز دورى از درگاه خدا چيزى عائدش نميشود .\r\n35 - تفسير قمى از پدرش . . . از ابى حمزه ثمالى از حضرت باقر عليه السّلام نقل نموده كه فرمود خداوند روز قيامت گروهى را مبعوث و محشور ميفرمايد كه در مقابل روى آنها نور و روشنائى بزرگى هست و اعمال آنها به آن صورت مجسم شده ولى ناگهان به آن نور گفته مىشود كن  هَباءً مَنْثُوراً  تبديل بغبار پراكنده و هيچ و پوچ مىشود اى ابو حمزه بدان به خدا سوگند كه آنان نماز ميخواندند روزه ميگرفتند ولى اين اعمال همراه با تقوى و پرهيزگارى نبود و اگر با حرامى مواجه ميشدند خوددارى نميكردند و اگر از فضائل امير مؤمنان عليه السّلام صحبتى بميان مىآمد منكر ميشدند . فرمود هباء منثور آن غبار و ذرات پراكنده‌اى است كه در روزنه اطاق هنگام افتادن آفتاب پيدا مىشود .\r\n36 - قصص الأنبياء با سند خود از مرحوم صدوق . . . از مردى از اصحاب حضرت صادق عليه السّلام كه فرمود در بنى اسرائيل مردى بود كه خيلى زياد ميگفت : حمد و سپاس براى خدا و پايان نيك براى اهل تقوى است ابليس از عمل اين شخص بخشم آمد و يكى از عمال خود را بنزد او فرستاد و به او گفت در برابر شعار و گفتار آن شخص بگويد و العاقبة للأغنياء پايان نيك براى ثروتمندان است و او آمد و چنين كرد اين دو ( عامل ابليس و آن شخص ) قرار گذاشتند كه اول كسى را بر خود ميكنند حاكم و داور نمايند و هر يك محكوم شدند دستش بريده شود جريان منازعه را باولين شخصى كه ملاقات كردند گفتند آن\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nشخص بر عليه اين مؤمن قضاوت كرد و گفت العاقبة للأغنياء در نتيجه دست آن مؤمن بريده شد و برگشت ولى از شعار و گفتار خود دست بر نداشت شيطان گفت باز هم حرفت را تكرار ميكنى ؟ جواب داد آرى حاضرم براى بريدن دست ديگرم و حركت كردند و به اولين شخص براى داورى بر خورد نمودند اتفاقا اين بار هم بر عليه او قضاوت شد و دست ديگرش هم بريده شد ولى در عين حال باز هم از گفتار حق خود دست بر نداشت شيطان گفت حاضر كه قرار محاكمه ما به گردن زدن و كشتن باشد مرد مؤمن آرى آماده‌ام حركت كردند باولين شخصى كه برخورد كردند پس از شرح جريان اين بار بر عليه آن شيطان و بنفع اين مؤمن قضاوت شده و آن قاضى و داور دستهاى آن مؤمن را وصل كرده و از خدا شفاى او را خواست و دستها سالم و به حالت اوليه برگشت سپس گردن آن پليد زد و او را كشت پس از آن اين چنين پايان نيك براى اهل تقوى مىشود ( البته پس از استقامت و تحمل شدائد بپيروزى و نابودى دشمن ميرسد ) .\r\n37 - محاسن . پدرم از هارون . . . از فرات بن احنف از يكى از اصحاب على عليه السّلام كه فرمود يكى از اولياء و دوستان خدا با يكى از دشمنان حق با هم بگفتگو پرداختند .\r\nولى خدا گفت الحمد للَّه و العاقبة للمتّقين و آن ديگرى گفت الحمد للَّه و العاقبة للأغنياء و در نقل ديگرى است كه گفت و العاقبة للملوك سعادت و خوشبختى براى ثروتمندان يا براى سلاطين است . دوست خدا گفت با هم قرار كنيم كه اولين شخصى كه بما برخورد مىكند بين ما قضاوت نمايد و چنين شد . اتفاقا اول كسى كه نمايان شد شيطان بود با چهره زيبا و جالب ولى خدا گفت الحمد للَّه و العاقبة للمتّقين و آن ديگر گفت الحمد للَّه و العاقبة للملوك و شيطان بنفع اين شخص و زيان خدا پرست نظر دارد ( تا آخر حديث ) .\r\n38 - محاسن على بن سندى . . . از عبد اللَّه بن محمد كه گفت : بجميل بن درّاج ( يكى از بزرگان حديث ) رسول خدا صلّى اللَّه عليه و آله فرموده وقتى بزرگ و رئيس طائفه و گروهى نزد شما آمد احترامش كنيد . جميل گفت صحيح است چنين فرموده به او گفتم حسب و نسب چيست ؟ گفت آن كس كه بوسيله مالش و يا از طرق ديگر غير مالى كارهاى خوب انجام دهد . پرسش كردم كرامت و عزت در چيست ؟ پاسخ داد در تقوى و پرهيزگارى .\r\n39 - فقه الرضا روايت ميكنم كه هر كس ميخواهد در نزد مردم عزت داشته باشد بايد در نهان و آشكار از خدا بترسد و تقوى داشته باشد . و از عالم ( موسى بن جعفر « عليه السّلام » ) در تفسير آيه   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   حديث ميكنم كه فرمود يعنى از تحير در امور دينى نجاتش ميدهد و در امور زندگى دنيوى از جاهائى كه گمان ندارد روزيش را مىرساند .\r\n\r\n","description":"","footnote":"","page_name":" 298 ","page_number":300},
  {"content":"\r\n\r\n40 - مصباح الشريعه حضرت صادق عليه السّلام فرمود : تقوى و پرهيزگارى داشته باش هر جا كه باشى و از هر قبيله و عشيره‌اى كه باشى كه هيچ كس در ارزش و فضيلت تقوى حرفى ندارد و پرهيزگار در نظر همه محبوب و محترم است و هر رقم خير و خوبى و رشد و سعادت در تقوى است و ارزش و ارزيابى هر گونه دانش و علمى با تقوى است ( اگر دانش توأم و همراه با تقوى نباشد نه تنها مفيد نيست كه زيانبار و ويرانگر است ) و قبولى اطاعت و عبادت بتقوى بسته است و تقوى از سرچشمه بينش و معرفت به خدا منشعب مىشود هر علم و دانش و صنعتى نيازمند بتقوى و در مفيد بودن بايد از پشتيبانى تقوى برخوردار باشد و تقوى جز بمعرفت صحيح و شناسائى كامل خدا و تسليم شدن و كوچك ديدن خود در برابر هيبت و عظمت و سلطنت الهى به هيچ چيز نيازى ندارد و يگانه عامل ازدياد و تقويت تقوى اطلاع كامل و ايمان انسان است باينكه خدا بتمامى اسرار و نيات و خاطرات بنده‌اش آگاهى دارد اين چنين تقوائى ريشه و اساس حق و حقيقت است و اما باطل بطور كلى هر چه كه انسان را از خدا دور كرده و ارتباطش را از او قطع نمايد از نظر تمام طبقات مذموم و مورد نكوهش است . بنا بر اين بايد از او اجتناب كرده و باطن و قلب و سر خود را در انحصار خدا نمود . رسول خدا صلّى اللَّه عليه و آله فرمود راست‌ترين جمله و صحيح‌ترين شعرى كه عرب گفته شعر لبيد است كه گويد -\r\nألا كلّ شيء ما خلا اللَّه باطل - و كلّ نعيم لا محالة زايل\r\n- هر آنچه غير خدا و غير ارتباط با خدا است باطل و پوچ است ( خدا و آنچه براى خدا است باقى و پايدار است ) و هر رقم نعمتى و لذتى كه در دنيا است بالاخره فانى مىشود آنچه كه اهل تقوى و پاكان بر او اجماع و اتفاق دارند از اصول دين و حقائق و راه و روش يقين و رضا و تسليم . اين گونه مطالب را بگير و عمل كن و معتقد باش و در مسائل جنجالى و اقوال مختلف و گوناگون داخل نشو كه مشكلات اعتقادى و دينى و وسوسه‌هاى درونى رخ ميدهد و البته امت اسلامى اتفاق دارند بر اينكه خدا يگانه و واحد است مثل و نظيرى ندارد و در فرمان و حكمش عادل آنچه بخواهد مىكند و مطابق اراده حكيمانه‌اش حكم مينمايد و بر هر چه اراده نمايد توانا است و در وعد و وعيدش صادق و قرآن سخن او و او اين سخنان را آفريده و خلق كرده و پيش از آفرينش و قبل از مكان و زمان بوده و آفريدن و نابود كردن نزد او يكسان و با خلقت و آفريدن اشياء چيزى بر علمش افزوده نميشود و با اعدام و نيست كردن آنها از قدرت و ملكش كم و كاست نميشود سلطنتش با عزت و عظمت و تقدس و پاكى او از نواقص امكان برتر از تصور و خيال است . بنا بر اين اگر كسى بخواهد تو را در اين عقائد متزلزل نموده و از اين اصول بكاهد نپذيرد و باطن و اعماق دل خود را پاك و پاكيزه بدار تا در نتيجه الطاف و بركات زودرس او را احساس\r\n\r\n","description":"","footnote":"","page_name":" 299 ","page_number":301},
  {"content":"\r\n\r\nنمائى و در زمره رستگاران رستگار شوى .\r\n41 - مصباح الشريعه حضرت صادق عليه السّلام فرمود مراحل و مراتب تقوى سه قسم است 1 - تقوائى كه هيچ عاملى جز احساس عظمت و لطف او و فانى شدن در راه خدا و نديدن خود و نيازهاى شخصى خود در آن دخالت ندارد كه چنين انسان كاملى از استفاده از جلال هم خوددارى مىكند تا چه رسد بموارد شبهه‌ناك به حد اقل خوراك و پوشاك قناعت مينمايد و بيش از اين حتى از كارها و غذاهاى مباح و حلال هم اجتناب ميورزد كه اين مرحله مربوط است بخواص اولياء و نخبه از برگزيدگان 2 - تقواى از خدا كه از ترس خدا و مقام الوهيت كه البته در اين مرحله امور شبهه‌ناك را هم علاوه بر محرمات كنار ميگذارد كه اولياء الهى و خاصان و برگزيدگان چنين هستند 3 - تقوى و خوف از آتش دوزخ و عذاب الهى انگيزه او است كه در اين صورت فقط محرمات را ترك نموده ولى از مباحات و حتى موارد شبهه چندان خوددارى نميكند كه اين مرحله تقواى عوام و توده سطحى است و اگر بخواهيم مثلى براى تقوى و مراتبش بياوريم بايد بگوئيم تقوى مانند آبى است كه در نهرى جريان دارد و در اطراف و حاشيه اين نهر درخت ، درختهاى گوناگون از هر رقم ميوه و رنگ و طعم هست كه هر درختى بر طبق جوهر و ماهيت خود و ظرافت و بزرگى خود از آب نهر استفاده نموده و بتناسب رنگ و طعم و بوى خوى خود پس از جذب آب جلوه‌گر مىشود و بهره و استفاده مردم هم از اين اشجار و ميوه‌هاى آنها به ميزان ارزش و اهميت آنها مختلف و ديد و ارزيابى مردم نسبت به آنها بر طبق كيفيت و چگونگى آنها است .\r\nخداوند ميفرمايد  صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ  شاخه‌هاى بهم پيچيده و غير بهم پيچيده كه همه آنها از يك آب سيراب ميشوند ولى در طعم و رنگ بعضى بر بعضى برترى و ارزش بيشترى دارند . نسبت بتقوى در باره اطاعات و عبادات نسبت آب است در باره درخت كه زنده‌كننده و روح بخش عبادت است و ارزشهاى متفاوت انسان در درجات و مراتب ايمان نظير انواع مختلف و گوناگون درختان و ميوه‌ها است كه در رنگ و طعم و مزه و بو با هم متفاوت و مختلف است هر كس در درجه بالاتر از ايمان قرار گرفته و روح باصفاترى داشته باشد تقوى و پرهيزگارى بيشترى دارد و هر كه با تقوىتر باشد عبادت او پاكتر و خالص‌تر است و هر آن كس كه چنين باشد به خدا نزديكتر و در درگاه الهى مقرب‌تر است و هر عبادتى كه بر پايه تقوى استوار نباشد هباء منثور است كه خداوند فرموده :\r\n أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ  آن كس كه اساس و پايه زندگى و اعمال و روش خود را بر پايه\r\n\r\n","description":"","footnote":"","page_name":" 300 ","page_number":302},
  {"content":"\r\n\r\nتقوى و خدا پسندانه بنيان گذارى نموده بهتر است ؟ يا آن كس مبناى مسير و رفتارش بر كنار پرتگاه سستى كه از درون و داخل تهى و پوچ است پايه‌گذارى نموده ؟ كه ديرى نپايد ناگهان در دره خطرناك دوزخ سقوط خواهد كرد . و تفسير و توضيح معناى تقوى به اين معنا كه عبارت باشد از اينكه انسان آن چيزهائى را كه مباح و بىاشكال است ترك كند و كنار گذارد كه مبادا بفعل حرام منجر شود ( در لذتهاى مشروع خيلى حريص نباشد مبادا به لذتهاى نامشروع بكشاند ) كه اين در واقع اطاعت است و دائما بدون عارضه نسيان و فراموشى در ياد حق بودن و علم و آگاهى كه جهل و سفاهت در او راه ندارد چنين تفسيرى صحيح است و مردود نيست .\r\n\r\nباب 57 در ورع و پرهيزگارى و اجتناب و دورى از امور مشكوك و شبهه‌ناك\r\n1 - كافى از على . . . از عمرو بن سعيدى هلال ثقفى كه گويد من به حضرت صادق عليه السّلام عرض كردم . من توفيق شرفيابى خدمت شما را بدست نمىآورم فقط در بعضى از سالها موفق ميتوانم بشوم بنا بر اين يك برنامه ثابت و محكمى به من بدهيد كه طبق آن عمل نمايم .\r\nفرمود توصيه و سفارشى كه دارم اينست كه تقواى الهى و پرهيزگارى و جديت و كوشش را از دست ندهى و قطعا بدان جديت و كوشش فراوان در عبادت و طاعت اگر با ورع و تقوى همراه نباشد سودى ندارد .\r\n( اوصيك بتقوى اللَّه و الورع و الاجتهاد و اعلم انّه لا ينفع اجتهاد لا ورع فيه ) .\r\nبيان مقصود از كلمه تقوى شايد ترك و كنار گذاشتن محرمات باشد و منظور از ورع ترك كارها و امورى كه شبهه‌ناك و احتمال حرام بودن ، بلكه ممكن است بعضى از مباحات و حلالها باشد ( چون بعضى از لذتهاى حلال ثبات و استحكام تقوى را متزلزل مينمايد ) و مراد از اجتهاد كوشش فراوان داشتن در عبادت و اطاعت است . و لفظ تقوى از وقى است گفته مىشود وقاه للَّه السّوء يقيه وقاية . يعنى خدا او را از بدى نگاه داشت و اتّقيت اللَّه اتّقاء يعنى خودم را از عذاب خدا و يا از مخالفت فرمان او بازداشته و حفظ نمودم و اسم مصدرش مىشود تقوى و تاء تقوى از واو تبديل شده كه اصلش و قوى است كه در تمام صيغه‌ها و مشتقات واو تبديل بتاء شده است . و در كتاب نهايت چنين گفته ( ملاك الدّين الورع اساس و پايه دين ورع است ) ورع در معناى اصلى و اولى يعنى خوددارى از حرام و دورى نمودن از آن گويند ورع الرّجل يرع در ماضى و مضارع بكسر را ورعا ورعة فهو ورع ( اسم فاعل ) و تورّع من كذا ولى در لسان علم اخلاق و اخبار به معناى خوددارى از كارهاى مناح و حلال هم به كار ميرود لا ينفع يعنى فائده خوب و بهره و سود كامل ندارد ( عبادت\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nبدون ورع ) .\r\n2 - كافى از محمد بن يحيى . . . از حديد بن حكيم كه گويد شنيدم از حضرت صادق عليه السّلام كه ميفرمود تقوى داشته و از خدا بترسيد و بوسيله ورع و پرهيزگارى دين خود را از خطر آفت و سستى و زوال حفظ نمائيد .\r\nبيان از اين حديث استفاده مىشود كه ترك ورع و پرهيز نكردن از حرام موجب مىشود كه ايمان انسان و اعتقادات دينى در معرض تباهى و زوال قرار گيرد چون انجام واجبات و ترك محرمات است كه همانند قلعه محكم و استوار ايمان را از دست برد شيطان مصون ميدارد .\r\n3 - كافى از ابى على اشعرى . . . يزيد بن خليفه گفت كه امام صادق عليه السّلام ما را موعظه نمود\r\nفامر و زهّد\r\nامر نمود و بزهد و پارسائى ترغيب كرد سپس فرمود بر شما باد بپرهيزگارى و ورع كه فقط از طريق پرهيزگارى است كه مىشود به آنچه نزد خدا است رسيد ( بپاداش و رضوان خدا ) .\r\nبيان\r\nفامر\r\nيعنى حضرت بانجام اطاعت و آنچه موجب رسيدن بدرجات و مراتب اخروى است امر نمود\r\nو زهّد\r\nاز باب تفعيل يعنى دستور زهد و پارسائى در دنيا و ترك شهوات دنيوى كه مانع از قرب و نزديك شدن به خداوند متعال است جوهرى گويد التزهيد في الشّيء و عن الشّيء به معناى نقطه مقابل ترغيب و تحريص است يعنى وادار بميلى و دل كندن از چيزى .\r\n4 - كافى از عدّه از مشايخ . . . از ابن ابى يعفور كه امام ششم عليه السّلام فرمود كوشش در اطاعت بدون داشتن ورع و پرهيزگارى فائده و سودى ندارد .\r\n5 - كافى از عده از مشايخ . . . از فضيل بن يسار كه حضرت باقر عليه السّلام فرمود : دشوارترين عبادت داشتن ورع و تقوى و پرهيزگارى است .\r\nبيان چون ترك حرام و دست برداشتن از محرمات از انجام طاعت و عبادت دشوارتر است و نفس انسان به سختى از حرام خوددارى مىكند و معروف است كه\r\nافضل الأعمال احمزها\r\nكارى كه دشوار و سخت‌تر باشد با ارزشترين اعمال است .\r\n6 - كافى از محمد بن يحيى . . . ابو الصباح كنانى به حضرت صادق عرض كرد ما چون بشما ارتباط داريم در برخورد با مردم با مشكلات و ناراحتىهائى مواجه ميشويم حضرت فرمود چطور ؟ عرضه داشت مرتب در مذاكراتى كه با مردم داريم ما را توبيخ نموده و به عنوان اعتراض و تحقير ميگويند فلانى جعفرى و خبيث است . حضرت فرمود . مردم شما را بجرم ارتباط با من توبيخ و سرزنش مينمايند ؟ عرض كرد آرى حضرت فرمود به خدا سوگند پيروان جعفر خيلى كم هستند\r\nانّما اصحابى من اشتدّ ورعه و عمل لخالقه و رجا ثوابه هؤلاء\r\n\r\n","description":"","footnote":"","page_name":" 302 ","page_number":304},
  {"content":"\r\n\r\nاصحابى\r\n. اصحاب و ياران من همانا كسانى هستند كه داراى تقواى كامل و شديد و قوى باشند و براى آفريدگار عمل خود را انجام دهد و با اين برنامه عملى بپاداش خدا اميدوار باشد . اين گونه افراد اصحاب و ياران من هستند .\r\nتوضيح مرحوم شيخ بهاء گفته از بيانات امام عليه السّلام فهميده مىشود كه روش بىادبانه و تعبيرات تند أبو الصباح كنانى مورد رضايت حضرت قرار نگرفته و از نحوه مذاكرات او ناراضى بود .\r\nو عمل لخالقه\r\nيعنى اعمال و عبادات خود را از انگيزه‌هاى غير خدائى پاك و كارش را با اخلاص و فقط براى خدا انجام دهد\r\nو رجا ثوابه\r\nاز اينكه اين جمله را بعد از آن دو جمله قبل بيان فرموده بدست مىآيد كه رجاء و اميد بلطف و عنايت پروردگار در صورتى صحيح و بجا است كه توأم با عمل و همراه با ورع و تقوى باشد و گر نه فريب و گول زدن انسان خود را بيش نيست و باز اشاره به اين مطلب است كه اتكاء به عمل و دل خوش بودن به كارهاى خيرى كه انسان انجام ميدهد و يقين و اطمينان بپاداش خداوندى و قبول عمل چندان صحيح نيست چون عمل و كاركرد انسان در معرض آفات و خطرات فراوانى است كه با آفت تكبر و غيبت و خطر ظلم و ستم و عجب و خودبينى و امثال اين آفت‌ها ناگهان هيچ و پوچ مىشود بنا بر اين جمله و رجا ثوابه يعنى در عين حال كه ورع و تقوى و عمل خالص هست بايد به خدا اميدوار شد كه آفت نيايد و عمل را نابود نمايد . و احتمال دارد كه اين چند جمله بيانگر علت حمله و توبيخ مخالفان باشد يعنى آن گروه مخالف و غير شيعه كه شما شيعيان و اصحاب مرا مورد توبيخ و سرزنش قرار ميدهند از اين جهت است كه شما مواظب اطاعت و اعمال پسنديده نيستيد و حسن عملى و اخلاقى نداريد و مراعات تقيه و دستورات مرا عمل نمينمائيد .\r\n7 - كافى با همان سند از حنان از ابى ساره از حضرت باقر عليه السّلام كه خداوند متعال فرمود : اى فرزند آدم از محرمات و كارهاى حرام و ممنوع اگر اجتناب نمائى از پرهيزگارترين و با تقوىترين مردم هستى .\r\n( تكن من اورع النّاس )\r\nاين جمله ذيل چند احتمال دارد :\r\n1 - اينكه چنين شخصى را كه از كارهاى حرام خوددارى مىكند با كسى كه بانجام مستحبّات و اذكار و او را دو دعاها ميپردازد و از مكروهات از قبيل آب ايستاده خوردن و هنگام دخول به محل قضاء حاجت سر برهنه نبودن و امثال اينها اجتناب مىكند كه در نظر عوام مردم با تقوى حساب مىشود ولى در مقابل كارهاى حرام از قبيل ربا ، و رشوه و غير بىتفاوت است ، بلكه اينها را با كمال جرأت و بىباكى انجام ميدهد خلاصه اين دو فرد را با هم سنجيده و ميفرمايد شخص اولى نسبت به اين فرد دومى پرهيزگارتر است . 2 - احتمال دارد نظر به صاحبان بدعت داشته كه از پيش خود بعضى از حلال‌ها را بر خود\r\n\r\n","description":"","footnote":"","page_name":" 303 ","page_number":305},
  {"content":"\r\n\r\nحرام ميكنند و نام او را تقوى و ورع ميگذارند . 3 - ممكن است هشدار به اين مطلب باشد كه ورع و پرهيزگارى به ترك محرمات است نه عبادات زياد و فراوان .\r\n8 - كافى از على بن ابراهيم . . . از حفص بن غياث كه گويد از حضرت صادق عليه السّلام پرسيدم پرهيزگار و اهل ورع كيست ؟ فرمود آن كس كه از محرمات الهى و كارهاى حرام بپرهيزد .\r\n9 - كافى محمد بن يحيى . . . از اسامه نقل نموده كه گفت شنيدم از حضرت صادق عليه السّلام ميفرمود :\r\nعليك بتقوى اللَّه\r\nبر تو باد كه داراى تقواى الهى باشى\r\nو الورع و الاجتهاد و صدق الحديث و اداء الأمانة و حسن الخلق و حسن الجوار و كونوا دعاة الى انفسكم به غير السنتكم و كونوا زينا و لا تكونوا شينا و عليكم به طول الرّكوع و السّجود فانّ احدكم اذا اطال الرّكوع و السّجود هتف ابليس من خلفه فقال يا ويله اطاع و عصيت و سجد و ابيت .\r\nبر شما باد بورع و پرهيزگارى و كوشش و راستگوئى و حفظ امانت و خوش خلقى و خوش همسايه‌دارى و مردم را با عمل خود نه با زبان تنها به خود جلب نموده و دعوت كنيد و شما زينت بخش اجتماع و شيعيان و ما باشيد و موجب ننگ و عار نباشيد . بر شما باد به ركوع و سجده طولانى كه هر وقت يكنفر از شما ركوع و سجده خود را طول دهد شيطان ناله و فرياد مىكند و ميگويد اى واى اين شخص اطاعت خدا نمود و من معصيت و مخالفت نمودم اين شخص سجده كرد و من اباء و امتناع كردم .\r\nايضاح\r\nحسن الجوار\r\nيعنى خوشرفتارى با هر كس كه مجاور و همراه و هم صحبت انسان باشد و يا خوشرفتارى با همسايه خانه و منزل\r\nكونوا دعاة\r\nيعنى مردم را با اعمال نيك و اخلاق پسنديده به اين راه مستقيم تشيع و مذهب حق و استوار ترغيب و دعوت نمائيد چون وقتى روش نيك و راه نمائى صحيح عملى و پسنديده از شما ديدند فكر و وجدان آنان وادارشان مىكند كه اين مذهب تشيع و راه شما را انتخاب نموده و شما را در اين تسليم و اطاعتى كه از ما داريد تصويب و تحسين نمايند\r\nو كونوا زينا\r\nزينت ما باشيد\r\nو لا تكونوا شينا\r\nعيب و عار و ننگ براى ما نباشيد . در كتاب نهايت در ذيل حديثى از ابى هريره نقل نموده كه\r\nاذا قرء ابن آدم السّجدة اعتزل الشّيطان يبكى يقول يا ويله\r\nهنگامى كه انسان آيه سجده را تلاوت و سجده نمايد شيطان بكنارى رفته و با گريه ميگويد اى واى در ذيل اين حديث گفته لفظ ويل به معناى اندوه و هلاكت و نابودى و عذاب و شكنجه دردناك است و هر كس كه در خطر هلاكت و نابودى قرار گرفت خواستار ويل مىشود به اين معنا كه اى ويل من واى اندوه واى مرگ و عذاب به زودى برس و مرا درياب كه الان وقت رسيدن تو است و اين ناراحتى و رنج با رسيدن مرگ پايان يابد و شيطان هم كه ميگويد\r\nيا ويله\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nبراى اظهار شدت ناراحتى است كه از ترك سجده و مخالفت امر خداوند احساس مىكند و ندامت و حسرت بر گذشته است . البته هنگام نقل گفتار شيطان قاعدتا بايد گفته شود يا ويلى زيرا شيطان در موقع سجده انسان كه ناراحت مىشود خواستار مرگ خودش مىشود و بايد گفت يا ويلى كه نقل قول شيطان است ولى اينكه بجاى يا ويلى يا ويله گفته شد و ضمير غائب به كار رفته بعنوان بيان معنى و حقيقت است يعنى شيطان مرگش را و نابودى خودش را صدا زده و خواستار مىشود و از نقل قول و لفظ شيطان ( يا ويلى ) عدول نموده و آن تعبير را نميكند براى اينكه مبادا توهم شود كه ناقل قول مرگ خودش را خواستار شده و لذا ميگويد يا ويله‌اى ويل و مرگ او ( شيطان ) تمام شد حرف نهايه نووى گفته اين چنين تعبير از آداب و رسوم سخن گفتن است كه هنگامى كه انسان گفتار و قول بد و ناراحت‌كننده‌اى را از كسى بازگو مىكند ناقل بايد تعبير كند كه از ارتباط و انتساب به خود مصون باشد و لذا به صورت ضمير غائب تعبير مىكند تا از هر گونه توهم انتساب آن بدى به خودش محفوظ بماند و بعضى گفته‌اند ضمير يا ويله مربوط به شخص سجده‌كننده است كه شيطان از اثر كينه و حسد در حق آن شخص نفرين مىكند و عذاب و ويل برايش ميخواهد يا اينكه اين جمله يا ويله معترضه و از كلام خود امام است كه در اثناء مطلب حضرت در حق شيطان نفرين مىكند و ضمير راجع بابليس است كه البته اين دو احتمال ضعيف و بعيد است . و بنا بر معناى اولى كه قبلا گفته شد و صحيح بود احتمال دارد كه منادى ويل نباشد و مخدوف باشد مثل اينكه گفته مىشود ألا يا اسجدوا به اين ترتيب كه يا ويله يعنى يا قوم ( كه قوم منادى باشد ) احضروا ويلى اى مردم بيائيد عذاب مرا نبينند .\r\n9 - كافى محمد بن يحيى . . . از ابى زياد كه گفت خدمت حضرت صادق عليه السّلام بودم كه عيسى بن عبد اللَّه قمى وارد شد\r\nفرحب بو قرب مجلسه ثمّ قال يا عيسى بن عبد اللَّه ليس منّا و لا كرامة له من كان في مصر فيه مائة الف او يزيدون و كان في ذلك المصر احد اورع منه .\r\nحضرت ترحيب فرمود و جا باز كرد براى عيسى و نزديك كرد او را به خود سپس فرمود اى عيسى از ما نيست آن شيعه‌اى كه در شهرى باشد كه در آن شهر صد هزار نفر يا بيشتر باشد و در ميان آنان كسى كه با ورع و پرهيزگارتر از شيعه باشد پيدا شود چنين شيعه‌اى از ما نيست و ارزش و احترامى ندارد ( يعنى اگر در شهر صد هزار نفرى يا بيشتر شيعيان ما زندگى و سكوت داشته باشند بايد چنان متدين و با تقوى باشند كه از تمام اين جمعيت مخالفان بهتر و پرهيزگارتر باشند ) .\r\nبيان جوهرى گفته رحب بضم راء به معناى سعه و فراخى و گشايش است و ميگويند\r\n\r\n","description":"","footnote":"","page_name":" 305 ","page_number":307},
  {"content":"\r\n\r\nمرحبا و اهلا يعنى بجاى وسيع و اهل و شايسته مناسب وارد شدى انس بگير وحشت و ترس نداشته باش . رحب به يعنى حضرت به او گفت مرحبا و در نهايه گفته كه بعضى گفته‌اند معناى مرحبا يعنى خداوند به تو توسعه و گشايش عنايت فرمايد لفظ مرحبا بجاى ترحيب شده و جمله\r\n( و لا كرامة )\r\nمعترضه است يعنى نزد خدا ارزشى ندارد و يا نزد ما و يا هم از نظر ما و هم از نظر خدا و اين بيان و احترام حضرت خود مدح و ستايشى است از عيسى بن عبد اللَّه و مرحوم شيخ مفيد در كتاب مجالس خود حديثى دارد كه با عظمت فوق العاده عيسى را مىرساند كه حضرت فرموده او ( عيسى ) از ما اهل بيت است و خيلى از علماء تصور كرده‌اند كه اين عيسى همان عيسى بن عبد اللَّه اشعرى است كه جد احمد بن محمد است ولى ظاهرا چنين نباشد چون عيسى اشعرى بعيد است كه با حضرت صادق عليه السّلام ملاقات كرده باشد آنچه كه گفته‌اند اينست كه او از حضرت رضا عليه السّلام مسائل و احاديثى نقل نموده است .\r\n10 - كافى محمد بن يحيى . . . عمرو بن سعيد بن هلال گفت به حضرت صادق عليه السّلام عرضه داشتم مرا وصيتى كن . فرمود توصيه ميكنم ترا بتقوى الهى و پرهيزگارى و جديت و كوشش . بدان كوششى كه توأم با ورع و پرهيزگارى نباشد سودى ندارد .\r\n11 - كافى محمد از احمد . . . از ابى الصباح كنانى نقل نموده كه حضرت باقر عليه السّلام فرمود :\r\nاعينونا بالورع فانّه من لقى اللَّه عزّ و جلّ منكم بالورع كان له عند اللَّه فرجا . ان اللَّه عز و جل يقول  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  - نساء 69 فمنّا النّبىّ و منّا الصّدّيق و الشّهداء و الصّالحون .\r\nبا تقوى و پرهيزگارى ما را يارى كنيد هر كه خداى خود را با دارا بودن تقوى و پرهيزگارى ملاقات نمايد خداوند براى او فرج و گشايشى مقرر فرمايد كه خود در قرآن فرموده هر آن كس كه خدا و رسولش را اطاعت نمايد چنين افرادى با پيغمبران و صديقين و شهداء و نيكان است و اينان چه رفقاء خوبى هستند از ما است پيامبر و از ما است صديق ( على عليه السّلام و شهداء و صالحان و شايستگان .\r\nتبيان و توضيح\r\nاعينونا بالورع\r\nاين جمله اشاره به اين است كه ائمه اطهار عليه السّلام رحمت نجات شيعيان را از عذاب اخروى متحمّل هستند بنا بر اين هر چه تقوى و پرهيزگارى شيعيان بيشتر و بهتر باشد شفاعت ائمه عليه السّلام در حق آنان آسانتر و ورع و تقوى كمك و اعانتى براى ائمه مىشود و اگر تقوى و پرهيزگارى شيعه در درجه عاليه باشد كه طبق وعده الهى اين گونه افراد را خداوند ببهشت داخل و از عذاب مصون ميدارد ( بلكه خود آنها از جمله\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nشفيعانند ) مقصود از اعانت در اين گونه موارد اين مىشود كه ائمه عليه السّلام براى چنين افرادى زحمت شفاعت كردن ندارند . و يا منظور از ورع و پرهيزگارى ترك معصيت است پس ممكن است در انجام واجبات تقصير و كوتاهى داشته باشد كه در آن قسمت محتاج بشفاعت باشد و يا منظور از ورع ترك معصيتهاى كبيره باشد كه در اين صورت با ارتكاب معاصى صغيره آلودگى پيدا كرده و محتاج بشفاعت باشد حاصل مطلب اينكه نبايد توهم شود كه با داشتن ورع و پرهيزگارى احتياج و نيازى بشفاعت نيست علاوه بر اين ممكن است بگوئيم در عين حالى كه شيعه تمامى واجبات را انجام داده و از همه گونه گناه اجتناب نموده باز هم از شفاعت بىنياز نيست و اين شفاعت براى اينست كه زودتر ببهشت داخل شود و يا از هول و وحشت قيامت خلاص شود و يا در حساب عفو و يا تخفيفى پيدا شود ( اين مطلب در باره توضيح جمله\r\nاعينونا بالورع\r\nبود كه اعانت مربوط بامور اخروى معنا شد ولى ممكن است گفته شود كه اين جمله اصولا مربوط بشفاعت و امر اخروى نيست ، بلكه نظر به اين دنيا دارد يعنى شما شيعيان با تقوى و پرهيزگارى خود ما را يارى نموده و از اين راه بما عزت و ارزش بدهيد و مردم را به طرف مكتب ما و مذهب حق جلب كنيد و شما آئينه تربيت ما باشيد و با شيوه صحيح تقوى و پرهيزگارى ترويج تشيع و نصرت مذهب اهل بيت را نموده و حقائق و حقانيت اين مكتب را با اعمال نيك و اخلاق ستوده خود ارائه دهيد نظير جمله\r\nكونوا زينا لنا\r\n) . كان له عند اللَّه فرجا\r\nبحسب تركيب نحوى اسم كان ضميرى است كه بورع برميگردد يعنى آن ورع و تقوى خود فرج و گشايشى براى او خواهد بود و بعضى گفته‌اند ضمير راجع است بلقاء كه از فعل لقى فهميده مىشود يعنى ملاقات خداوندى فرجى است براى او و فرجا با جيم خبر كان است و بعضى با حاء خوانده‌اند يعنى ورع و يا ملاقات فرح و سرورى براى او خواهد بود و بهر تقدير تنوين اين لفظ براى تعظيم است يعنى فرج بزرگ و يا خوشحالى عظيمى براى او هست و آيه  وَ مَنْ يُطِعِ اللَّهَ وَ رَسُولَهُ  كه در سوره نساء و الرّسول است و شايد نقل بمعنا نموده و بجاى لفظ الرسول و رسوله گفته براى اشاره بآيه‌اى كه در سوره نور است  وَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ  و البته اطاعت و فرمانبردارى از خدا و رسول در صورتى صحيح است كه توأم با تقوى باشد بنا بر اين استشهاد بسوره نور به منظور اشتراط تقوى است و گفته شده كه منظور از اطاعت خدا و رسول اطاعت آنان است در امور اعتقادى كه بامامت ائمه اطهار عليه السّلام معتقد باشد گر چه ممكن است اعتقاد بامامت همراه با ارتكاب گناه باشد بنا بر اين استشهاد به آيه سوره نساء براى اثبات شفاعت است يعنى كسى كه در امور اعتقادى مطيع خدا و رسول باشد و لو اينكه\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nبه پارهء از معاصى مبتلا شده باشد چنين شخصى با شفاعت ائمه بجوار پيامبران و صديقين و شهداء و صالحين نائل ميگردد فمنّا از ما بنى هاشم است اين گروه كه منظور از صديق امير مؤمنان و از شهداء حسن و يا حسين عليه السّلام و منظور از صالحين بقيه ائمه و يا منظور از شهداء همه ائمه عليه السّلام و از صالحين شيعيان آنان است كه در اخبار و احاديث بهر دو قسم تفسير شده است .\r\n12 - كافى على بن ابراهيم . . . از ابن رثاب از حضرت صادق عليه السّلام نقل نموده كه فرمود\r\nانّا لا نعدّ الرّجل مؤمنا حتّى يكون لجميع امرنا متّبعا و مريدا الا و انّ من اتّباع امرنا و ارادته الورع فتزيّنوا بيرحمكم اللَّه و كيدوا اعداءنا بينعشكم اللَّه\r\nما اهل بيت كسى را مؤمن و شيعه ميدانيم كه تمام فرامين و دستورات ما را انجام داده و در تصميم‌گيرى و اراده تابع ما باشد و يكى از علائم و نشانه‌هاى متابعت و پيروى از ما داشتن ورع و پرهيزگارى است بنا بر اين خود را با تقوى و پرهيز آراسته نمائيد تا در نتيجه رحمت و لطف خداوند شامل حال شما شود و با نيروى تقوى با دشمنان بجنگيد تا در نتيجه خداوند در دنيا و آخرت بشما عظمت و برترى عنايت فرمايد .\r\nبيان\r\nانّا لا نعدّ . . .\r\nاين جمله بيان يكى از معانى و مراتب ايمان است كه قبلا در باره مراتب ايمان بحث شد\r\n( يرحمكم اللَّه )\r\nاين جمله جواب امر است\r\n( فتزيّنوا )\r\nو يا دعائى است كه حضرت در اثناء كلام مينمايد ( خداوند شما را رحمت كند ) و همين طور جمله آخرى\r\nينعشكم اللَّه\r\nاين دو معنا را محتمل است\r\nو كيدوا\r\nبدر بيشتر نسخه‌ها با ياء نقل شده كه به معناى محاربه است يعنى با قدرت ورع و پرهيز با دشمنان بجنگيد تا پيروز شويد و يا به اين معنا كه با روش تقوى و ورع مكر و حيله آنها را خنثى كنيد يعنى تقوى و پرهيزگارى شما سبب مىشود كه دشمنان زبان خود را از شماتت و مذمت شما باز دارند و يا منظور اينكه شما راه و روش تقوى و پرهيزگارى را اگر كاملا مراقب باشيد آنها نسبت بمذهب شما ميل و رغبت پيدا نموده و شيفته آن ميشوند همچنان كه در جمله\r\nكونوا دعاة\r\nگفته شد و شايد اين معنا بهتر باشد و در بعضى از نسخه با باء تشديددار\r\n( كبّدوا )\r\nنقل شده كه از كبد به معناى شدت و رنج و مشقت است گرفته شده يعنى شما با ورع و پرهيزگارى دشمنان را در رنج و مشقت قرار دهيد ( چون مىبينند شما با ورع و تقوى مردم را به خود جلب ميكنيد و آنها رنج مىبرند ) . البته معناى اولى بهتر است\r\nينعشكم اللَّه\r\nيعنى خداوند در دنيا و آخرت شما را و مقام شما را بالا ميبرد و در قاموس است .\r\nنعشه اللَّه\r\nبر وزن منعه رفعه و انعش و نعّش ثلاثى مزيد فيه هم به معناى ثلاثى مجرد است . نعش فلانا يعنى فقر و تهيدستى فلانى را جبران كرد . نعش الميّت يعنى از ميّت و شخص مرده به خوبى ياد كرد .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\n13 - كافى محمد بن يحيى . . . از ابن ابى يعفور نقل كرده كه حضرت صادق عليه السّلام فرمود : مردم را با غير زبان خود ( با اعمال و رفتار خود ) به راه حق دعوت نمائيد بايد مردم از شما ورع و كوشش و نماز و اعمال خير ببينند\r\nفانّ ذلك داعية\r\nكه اين روش كاملا جلب‌كننده است . ايضاح\r\nفانّ ذلك داعية\r\nيعنى مخالفين و افرادى را كه در مذهب شيعه نيستند وادار و ترغيب مىكند كه مذهب شما را انتخاب كنند و تاء داعيه براى مبالغه است و اين حديث با مختصر تفاوتى كه در سند و متن دارد در باب صدق خواهد آمد كه در آنجا بجاى نماز صدق آمده است .\r\n14 - كافى حسين بن محمد . . . از محمد بن حمزه علوى نقل كرده كه عبيد اللَّه بن على از حضرت كاظم نقل نموده كه گفت بسيارى از اوقات از پدرم شنيده‌ام كه ميفرمود :\r\nاز شيعيان ما نيست آن كس كه حتى زنان پرده‌نشين ورع و تقواى او را بازگو نكنند و از دوستان ما نيست آن كس كه در قريه‌اى باشد و در آن ده هزار نفر ساكن باشند و در ميان آنان يك نفر با تقوىتر و پرهيزگارتر از آن شيعه باشد .\r\nبيان لفظ خدر بكسر ( كه در اين حديث خدور هست ) همان طورى كه در قاموس گفته پرده‌اى است كه در يك قسمت از اطاق و خانه آويخته مىشود كه جاى كنيز و كلفت خانه است و بطور كلى هر چه انسان را بپوشاند چه ديوار چه خانه و يا چيز ديگر خدر است كه خدور و اخدار جمع آنست و بفتح خاء ملزم داشتن دختر بمراعات پوشش است و اخدار و تخدير هم به اين معنا است و بزنى كه مراعات حجاب و پوشش را بنمايد مخدور و مخدرة و مخدّرة گويند ( تمام شد حرف قاموس ) و مقصود از اين جمله اين است كه شيعه بايد چنان مشهور به تقوى و پرهيزگارى باشد كه نه تنها زمانى كه در اجتماع آمد و شدى دارند ، بلكه حتى زنهائى كه در خانه هستند و پرده نشينند از تقواى او گفتگو كنند و بعضى گفته‌اند كه از اين حديث استفاده مىشود كه اظهار تقوى و پرهيزگارى كه در نتيجه انسان مشهور به پارسائى و ورع شود عمل خوبى است البته به شرط اينكه انگيزه ريا ، و خودنمائى در آن نباشد ، بلكه غرض صحيح و هدف عقلائى در اين كار داشته باشد مثل اينكه ديگران از او پيروى كنند و يا خود را از نسبت فسق و گناه مصون بدارد . ولى اين حرف صحيح نيست .\r\n15 - معانى الاخبار و صدوق از پدرش . . . از فضيل بن عياض كه گويد به حضرت صادق عليه السّلام عرض نمودم پرهيزگار كيست ؟ فرمود آن كس كه از كارهائى كه خدا حرام نموده بپرهيزد و از اين مردم اشرار و ستمكارى دورى كند و اگر از موارد شبهه‌ناك خوددارى نكند ناخودآگاه به طرف حرام كشيده مىشود و هنگامى كه انسان منكر و كارهاى زشتى را ببيند و با داشتن قدرت از آن جلوگيرى نكند معلوم مىشود كه اين شخصى است كه دوست\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nدارد معصيت و گناه عملى شود و آن كس كه دوست داشته باشد معصيت خدا بشود چنين شخصى بدشمنى و مبارزه علنى با خدا برخاسته است و هر كس كه بقاء و پايدارى ستمكاران را دوست داشته باشد مخالفت و معصيت شدن خدا را دوست داشته و خداوند در مورد هلاكت و نابودى ستمكاران خود را ستوده است كه فرمود :  فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ  ( انعام آيه 44 ) دنباله ستمكاران قطع و نابود شد و سپاس براى پروردگار است . در تفسير قمى هم از اصفهانى همين حديث نقل شده .\r\n16 - معانى الاخبار در حديث ابى ذر است كه پيامبر فرمود اى ابا ذر تدبير و دورانديشى بهترين خردمندى است و خوددارى از حرام بهترين پرهيزگارى است و اخلاق نيكو و پسنديده بهترين حسب و نسب است .\r\n17 - امالى صدوق از امير مؤمنان على عليه السّلام سؤال شد بهترين اعمال از نظر خدا چيست ؟ فرمود ورع و تسليم در برابر خدا و پرهيزگارى .\r\n18 - خصال مرحوم صدوق از پدرش . . . از امام ششم كه فرمود رسول خدا صلّى اللَّه عليه و آله فرمود ارزش علم و دانش در نزد خدا بيشتر از ارزش عبادت است و بهترين و با ارزش ترين دين داراى ورع و پرهيزگارى است .\r\n19 - خصال نيز از پدرش . . . از ابان بن سويد از حضرت صادق عليه السّلام كه عرض كردم چه چيز است كه ايمان را پايدار و محكم مينمايد ؟ فرمود آنچه كه ايمان بنده را ثابت و محكم مىكند پرهيزگارى و ورع است و آنچه كه بنده را از ايمان بيرون ميبرد طمع و آز است .\r\n20 - خصال خليل بن احمد . . . از نافع از عبد اللَّه بن عمر كه حضرت رسول صلّى اللَّه عليه و آله فرمود بهترين عبادت فقه و فهم است و بهترين دين دارى پرهيزگارى است .\r\n21 - خصال در ضمن سفارشات و وصاياى پيغمبر صلّى اللَّه عليه و آله به على عليه السّلام آمده اى على سه چيز است كه هر كه داراى آنها نباشد هيچ يك از اعمالش ارزش ندارد : 1 - ورع و تقوائى كه او را از معصيت الهى باز دارد . 2 - اخلاق نيكى كه مردم را به خود جلب كند 2 - حلم و حوصله‌اى كه با جهال بسازد . در كتاب محاسن هم از پدر خود از نوفلى از سكونى از حضرت صادق از اجداد طاهرينش از رسول خدا صلّى اللَّه عليه و آله اجمعين چنين نقل شده است .\r\n22 - خصال پيغمبر اكرم صلّى اللَّه عليه و آله فرمود از محرمات الهى خوددارى كن كه در اين صورت پرهيزگارترين مردم هستى .\r\n23 - امالى صدوق عطار از پدرش . . . از ابن سنان از امام ششم از پدران خود از حضرت حسين عليه السّلام كه از امير مؤمنان عليه السّلام سؤال شد ثبات و استحكام ايمان بچه چيز بسته است ؟ فرمود پرهيزگارى . عرض شد زوال و ناپايدارى آن بچيست ؟ فرمود طمع و آز .\r\n\r\n","description":"","footnote":"","page_name":" 310 ","page_number":312},
  {"content":"\r\n\r\n24 - امالى صدوق در ضمن خطبه وسيله ( يكى از خطبه‌هاى على عليه السّلام ) هيچ قلعه‌اى محكم‌تر از پرهيزگارى نيست ( همه چيز را حفظ مىكند ) .\r\n25 - خصال . . . شعيب از كسانى كه نام نبرده از حضرت صادق عليه السّلام كه فرمود :\r\nپرهيزگارترين مردم كسى است كه در برابر امور شبهه‌ناك خوددارى كند . عابدترين مردم كسى است كه واجبات را انجام دهد . پارساترين كسى است كه حرام را ترك كند . كوشاترين مردم و مشكل‌ترين و سختترين جديت كوشش آن كسى است كه گناهان را ترك كند .\r\n26 - امالى طوسى ابن حمامى . . . از سرى بن عامر كه گفت روزى نعمان بن بشير در كوفه بمنبر رفت حمد و ثناى خدا را بجا آورد و بعد گفت شنيدم از رسول خدا صلّى اللَّه عليه و آله كه فرمود هر سلطانى حريم و قرق گاهى دارد . و قرق‌گاه خدا حلال‌ها و حرام‌هاى او است ( كسى در اين حدود آزاد نيست كه در اين موارد هر چه خواست بكند ) و مشتبهات ما بين اينها است همچنان كه چوپان اگر گوسفندان خود را در نزديك قرق‌گاه بچراند بالاخره گوسفندان داخل قرق‌گاه شده و در وسطش گام مينهند انسان هم اگر امور مشتبه را كه از لحاظ حلال و حرام بودن خيلى روشن نيست مرتكب شود و انجام دهد تدريجا خود آگاه و ناخودآگاه به طرف حرام كشيده مىشود پس بنا بر اين امور مشتبهه را رها كنيد .\r\n27 - امالى طوسى مرحوم مفيد . . . از كليب بن معاويه از حضرت صادق عليه السّلام كه فرمود به خدا سوگند شما بر دين خدا و بر دين ملائكه او هستيد دين و معتقدات شما حق است پس شما از لحاظ عمل ما را بوسيله ورع و پرهيزگارى و جديت و كوشش يارى نمائيد بر شما باد به نماز و عبادت بر شما باد بورع و پرهيزگارى .\r\n28 - امالى طوسى مرحوم مفيد . . . از ابراهيم محاربى از امام ششم كه فرمود : از خدا بترسيد از خدا بترسيد بر شما باد بورع و تقوى و راستى در گفتار و دادن امانات مردم و نگهدارى شكم از مال حرام و عفت و پاكدامنى از تجاوز بنواميس مردم كه اگر چنين باشيد در مقام رفيع و درجات عاليه بهشتى با ما خواهيد بود .\r\n29 - امالى طوسى فحّام از منصورى از عموى پدر خود از حضرت هادى عليه السّلام نقل نموده كه حضرت صادق عليه السّلام فرمود : بر شما باد بورع و پرهيزگارى كه اساس و پايه دين الهى كه ما هميشه ملازم او بوده و ارتباط ما با خدا بر اين پايه است تقوى و پرهيزگارى است و اين گونه دين دارى را از دوستان خود توقع داريم . شما شيعيان ما را در موضوع شفاعت در زحمت و مشقت قرار ندهيد .\r\n30 - خصال ( حديث چهار صدگانه ) امير مؤمنان عليه السّلام فرمود كسى كه ما را دوست دارد بايد در عمل خود مانند ما باشد و بوسيله تقوى و پرهيزگارى استعانت و كمك طلب\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nنمايد كه بهترين كمك و عامل سعادت در دنيا و آخرت تقوى و پرهيزگارى است .\r\n31 - خصال امير مؤمنان عليه السّلام فرمود شكر و سپاسگزارى از هر نعمتى اين است كه انسان از محرمات الهى بپرهيزد .\r\n32 - ثواب الاعمال ابن وليد . . . از ابراهيم كرخى كه گويد شنيدم از امام ششم عليه السّلام كه ميفرمود كسى كه خداوند توفيق دستيابى بصفت ورع و پرهيزگارى و زهد و پارسائى در دنيا را به او عنايت فرمايد من براى او بهشت را كاملا اميدوارم .\r\n33 - ثواب الاعمال مرحوم صدوق از پدرش . . . از اوصافى از حضرت باقر عليه السّلام كه فرمود در ضمن مناجات و گفتگوئى كه خدا با موسى بن عمران دارد چنين آمده : اى موسى به امت خود بگو كه هيچ عبادت‌كننده‌اى مرا عبادت نكرده بعبادتى كه مانند ورع و پرهيز از محرمات من باشد موسى بن عمران عليه السّلام عرض كرد خدايا چه پاداشى به آنان عنايت ميفرمائى ؟ خطاب رسيد : روز آخرت از اعمال تمام مردم دقيقا تفتيش و بازرسى خواهيم كرد ولى از اهل تقوى تفتيش نميكنم و همان طورى كه آنان از من شرم و حيا داشتند من هم از آنها شرم نموده و تفتيش نميكنم .\r\nاقول دنباله و تتمه اين حديث شريف در باب زهد خواهد آمد .\r\n34 - محاسن از پدرش . . . از ابى جميله از حضرت امير مؤمنان على عليه السّلام كه فرمود :\r\nاى مردم دينى كه بدون فهم و درك باشد ارزشى ندارد و زندگى دنيوى كه بدون تدبير و دور انديشى باشد و همچنين عبادتى كه بدون تقوى و پرهيز باشد نفع و خيرى در آن نيست .\r\n35 - مصباح الشريعه حضرت صادق عليه السّلام فرمود اعضاء و جوارح خود را از آنچه كه به قلب و روحت زيان‌آور است و آبرو و عظمت تو را از نظر خدا ميكاهد و باعث پشيمانى و حسرت در قيامت مىشود . باز دار و از عمل زشتى كه موجب خجلت و شرم ميگردد خوددارى كن و شخص با تقوى و پرهيزگار بايد سه اصل اساسى را مراعات نمايد :\r\n1 - از لغزش و اشتباهات مردم چشم‌پوشى و اغماض نمايد 2 - در كارهاى مردم دخالت نكند 3 - مدح و ثنا و نكوهش مردم در نظرش يكسان باشد ( حبّ و بغض شخصى در او اثر نگذارد ) . و اصل و پايه تقوى و شيوه پرهيزگارى اين است كه هميشه و در همه حال حساب اعمال خود را داشتن - راستى در گفتار - در معاملات پاك و با صفا بودن از هر كار و عمل شبهه‌ناك بر كنار بودن - شك و ترديد به خود راه ندادن - از هر چيزى كه فائده و سودى ندارد دور شدن - درى را كه راه بستن او را نميداند به روى خود نگشايد ( در مشكلاتى كه راه رهائى از آن را نميداند وارد نشود ) . و با افراد بىدرك و شعور مجالست و همنشينى نكند - رفاقت و دوستى با افرادى كه دين و امور دينى را سبك ميشمرند\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nنداشته باشد - و با كسانى كه علم و دانش آنان بالاتر از او است و مطالب بلند و سنگين آنها را درك نميكند بجدال و معارضه برنخيزد - ارتباط و پيوند خود را از كسانى كه با خدا ارتباط ندارند قطع نمايد كه رابطه با آنان موجب قطع رابطه از خدا ميگردد .\r\n36 - سرائر از كتاب حريز از فضيل از حضرت باقر عليه السّلام كه فرمود : اى فضيل ، سلام مرا بهر يك از دوستان كه ديدى برسان و به آنان بگو من براى شما در نزد خدا كارى نميتوانم بكنم مگر اينكه داراى تقوى باشيد بنا بر اين دست و زبان خود را حفظ نموده و كاملا مراقب خود باشيد و بر شما باد بصبر و استقامت و نماز كه خدا با صابران است .\r\n37 - امالى طوسى ابن الصلت . . . از زيد بن على از پدر بزرگوارش على بن حسين عليه السّلام كه فرمود نظام و برنامه صحيح عبادت و بندگى داشتن ورع و پرهيزگارى است كه اگر پرهيزگارى از دست برود ديندارى از هم گسيخته مىشود همانطور كه اگر رشته و بند پاره بشود نظم و ترتيب از هم پاشيده مىشود .\r\n38 - مشكاة الانوار بنقل از كتاب محاسن از حضرت صادق عليه السّلام كه فرمود : از خدا بترسيد و دين خود را با تقوى مصون و محفوظ بداريد و نيز حضرت فرمود كوشش در عبادت بدون ورع و پرهيزگارى سودى ندارد . و نيز فرمود كسى در حق كسى مفيد و سودمند نخواهد بود مگر با عمل و شما به آنچه نزد خدا است نميرسيد مگر با تقوى و پرهيزگارى - و از حضرت باقر عليه السّلام نقل شده كه فرمود خداوند متعال فرموده اى فرزند آدم از آنچه كه من حرام نموده‌ام بپرهيز تا با تقوىترين مردم باشى و از حضرت صادق عليه السّلام سؤال كردم پرهيزگار كيست ؟ فرمود آنكه از محرمات الهى بپرهيزد و از حضرت باقر عليه السّلام نقل شده كه فرمود بر تو باد بتقواى الهى و جديت و كوشش در امر دين و بدان عبادت زيادى كه همراه با تقوى نباشد بدردت نميخورد و از حضرت صادق عليه السّلام كه فرمود در مناجاتى كه خداوند با موسى بن عمران صلوات اللَّه عليه دارد چنين آمده : اى موسى هيچ عامل و عبادتى مانند ورع و پرهيزگارى بندگان مرا به من نزديك و مقرب نميكند و من بهشت عدن را به آن بندگانى از محرمات من اجتناب ميكنند عطا ميكنم و احدى را با آنها در اين بهشت شريك نميكنم . و نيز مشكاة الانوار بنقل از كتاب صفات الشيعه از ابن ابى يعفور نقل نموده كه حضرت صادق عليه السّلام فرمود : مردم با غير زبان و با اعمال خود بمذهب حق دعوت نمائيد بايد مردم از شما ورع و پرهيزگارى و درستى و راستى و كوشش و جديت ببينند . و از خيثمه نقل شده كه گفت براى توديع و خداحافظى خدمت حضرت باقر عليه السّلام شرفياب شدم . فرمود بدوستان من سلام ما را برسان و آنان را بتقواى و ترسيدن از خداى بزرگ سفارش كن و به آنان اعلام كن و بگو ما براى شما در نزد خدا نميتوانيم كارى بكنيم\r\n\r\n","description":"","footnote":"","page_name":" 313 ","page_number":315},
  {"content":"\r\n\r\nمگر اينكه داراى عمل باشيد و بولايت و دوستى ما نميرسيد مگر از راه تقوى و پرهيزگارى و پر حسرت‌ترين مردم در قيامت كسى است كه در باره حق و عدالت توصيف و توصيه نمايد ولى خود در مسير مخالف باشد و اعمال او بر خلاف گفتارش باشد .\r\n\r\nباب 58 در باره زهد و پارسائى و مراتب و درجات آن\r\nآيات آل عمران 153  لِكَيْلا تَحْزَنُوا عَلى ما فاتَكُمْ وَ لا ما أَصابَكُمْ  ( اين فراز و نشيب و شكست و پيروزيها مقرر شده ) تا در نتيجه شما در مقابل چيزهائى كه از دست رفته و يا امورى كه پيش آمد مىكند حزن و اندوه به خود راه ندهيد ( چنان آزادمنش باشيد كه در روىدادهاى گوناگون بىتفاوت باشيد ) .\r\n131 - طه  وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيهِ وَ رِزْقُ رَبِّكَ خَيْرٌ وَ أَبْقى  آن زر و زيورى كه بكفار داده‌ايم و از آن لذت مىبرند چشم تو را خيره نسازد كه اينها براى آزمايش آنان است و رزق و عنايات الهى بهتر و پايدارتر است .\r\nحديد 22 - 23   ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ . لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ   . هيچ واقعه و حادثه‌اى در زمين و در نفوس شما واقع نخواهد شد مگر آنكه ما بعلل و موجبات و بحكمت و مصلحت آن علم داشته و آن را در لوح محفوظ پيش از وقوعش ثبت و ضبط نموده‌ايم و البته اين بينش و ترتيب نظام كلى خلقت و آفرينش بر خدا سهل و آسان است اين وقايع و حوادث را در نظام عالم مقرر داشته‌ايم . تا شما به هيچ وجه بر آنچه از دست رفته محزون و اندوهناك نشده و آنچه بشما روى مىآورد از قدرت و ثروت و غيره زياد مسرور و خوشحال نباشيد و خود را نبازيد و خدا افراد خودخواه و متكبر را دوست ندارد .\r\nاخبار 1 - معانى الاخبار در حديث آن پيرمرد شامى كه از امير مؤمنان عليه السّلام سؤال كرده بهترين مردم نزد خدا كيست ؟ فرمود آنكه ترس و خوفش از خدا بيش از همه باشد .\r\nآنكه تقواى عملى او بيش از همه باشد آنكه زهد و پارسائى او در دنيا بيش از همه باشد در كتاب غايات هم بطور ارسال سند اين طور نقل شده .\r\n2 - معانى الاخبار از مرحوم پدرش . . . از سكونى كه حضرت صادق عليه السّلام فرمود . از امير مؤمنان عليه السّلام سؤال شد زهد و پارسائى در دنيا چيست ؟ فرمود چشم پوشى و بر كنار بودن از محرمات الهى .\r\n\r\n","description":"","footnote":"","page_name":" 314 ","page_number":316},
  {"content":"\r\n\r\n3 معانى الاخبار ابن وليد . . . از ابى الطفيل كه گفت شنيدم كه امير مؤمنان ميفرمود : زهد و پارسائى در دنيا كوتاه كردن آمال و آرزوها است و شكر و سپاس هر نعمتى پرهيز نمودن است از آنچه خدا حرام فرموده .\r\n4 - معانى الاخبار ابن وليد . . . سكونى كه حضرت صادق عليه السّلام فرمود : زهد و پارسائى در دنيا اين نيست كه انسان اموال خود را ضايع نموده و از دست بدهد و يا حلال خدا را بر خود حرام نمايد ، بلكه حقيقت زهد اين است كه انسان اعتماد و دلگرمى بيش به آنچه در اختيار و در دست دارد بيشتر از آنچه در قدرت و در دست تواناى خدا است نباشد ( بلكه به عكس اتكاء و توجه بيشتر به آنچه نزد خدا هست داشته باشد ) .\r\n5 - معانى الاخبار ابن وليد . . . از حضرت باقر عليه السّلام كه شخصى از آن حضرت راجع به زهد سؤال كرد فرمود زهد داراى 10 درجه است آخرين درجه و مرتبه زهد اولين و پائين ترين مرتبه ورع و پرهيزگارى است و آخرين مرتبه ورع پايين‌ترين مراتب يقين و بالاترين مراتب يقين پائين‌ترين مراتب رضا و خشنودى از حق است . بدان زهد و معناى آن در يك آيه از كتاب الهى بيان شده  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  تأسف بر گذشته نداشته باشيد و به آنچه بدست شما ميرسد از دنيا خوشحال و مسرور نباشيد در دعوات راوندى همچنين آمده است .\r\n6 - معانى الاخبار و امالى صدوق و عيون اخبار الرضا عليه السّلام مفسر . . . از حضرت جواد از پدر بزرگوار از جدش عليه السّلام كه از حضرت صادق عليه السّلام سؤال شد زاهد و پارسا در دنيا كيست ؟ فرمود آن كس كه از جهت ترس از حساب از حلالها و لذتهاى مشروع صرف نظر نموده و از جهت ترس از عقاب و عذاب حرام‌ها و كارهاى نامشروع را ترك مىكند .\r\n7 - امالى صدوق در باب يقين اين حديث گذشت كه رسول خدا صلّى اللَّه عليه و آله فرمود : امت اسلام در صدر اول با داشتن زهد و يقين بصلاح و شايستگى نائل شد ولى در دوره آخر از جهت صفت بخل و آرزوى دراز به هلاكت ميرسد .\r\n8 - تفسير قمى از پدر خود از اصفهانى از منقرى از حفص كه گويد به حضرت صادق عليه السّلام عرض كردم تعريف زهد و حدود آن چيست ؟ فرمود : خداوند متعال در كتاب خود حد زهد را بيان فرموده و آن اين است :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  بر گذشته اندوه و تأسف نداشته و به آنچه بدست مىآوريد خوشحال و مسرور مباشيد . هر كس ترس و خوفش از خداى خود بيش از همه باشد شناخت و معرفتش بيشتر است و هر كس شناخت بيشترى داشته باشد خوف بيشترى دارد و هر كس زهدش بيشتر شناختش بيشتر يعنى شناخت و معرفت - خوف و ترس از خالق - زهد و پارسائى و بىاعتنائى به دنيا همه\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nبا هم لازم و ملزوم هستند . و در خصال و امالى همين حديث نقل شده ولى تا آخر آيه و دنباله آن نقل نشده ( خوف و شناخت و زهد نقل نشده ) .\r\n9 - روضه كافى پيغمبر اكرم صلّى اللَّه عليه و آله فرمود وقتى ديد كسى حالت زهد و پارسائى در دنيا را دارد به او نزديك شده و از علمش استفاده كنيد كه از او حكمت تراوش مىكند و نيز فرمود مؤمن بخانه‌اى از نى قناعت كرده و بپاره نان ميسازد سر و صورتش غبار آلود و جامه‌اش مندرس ( از همه چيز آزاد است ) دلش از خوف خدا خاشع ( خضوع باطنى دارد ) و سلامت جسم و جان در نظر او از همه چيز مهم‌تر است .\r\n10 - از پدر خود از اصفهانى از منقرى . . . مردى به حضرت سجاد عليه السّلام عرض كرد زهد چيست ؟ فرمود زهد داراى ده درجه است بالاترين درجات زهد پائين‌ترين درجات رضا و خشنودى از حق است و حقيقت زهد در يك آيه خلاصه شده  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  . در باب ورع از على عليه السّلام نقل شد كه فرمود زاهدترين مردم كسى است كه حرام را ترك نمايد .\r\n11 - خصال ابن ادريس . . . امير مؤمنان عليه السّلام فرمود : اهميت و عنايت شما بقبولى اعمال بايد بيش از توجه شما باصل عمل باشد زهد و پارسائى در دنيا بكوتاه داشتن آمال و آرزو است و شكر و سپاس هر نعمتى بپرهيز داشتن از محرمات الهى است هر كس به امور جسمى و مادى پشت پا بزند خداى خود را خوشنود ساخته است و آن كس كه در صدد تأمين خواسته‌هاى جسمى باشد معصيت خدا را كرده .\r\n12 - خصال ماجيلويه . . . از سليمان . شخصى بپيامبر اسلام صلّى اللَّه عليه و آله عرض كرد يا رسول اللَّه چيزى به من تعليم فرما كه اگر او را انجام دهم خداى آسمان و مردم زمين مرا دوست بدارند فرمود به آنچه كه نزد خدا است همت گمار تا خدا ترا دوست داشته باشد و از آنچه در دست مردم و نزد آنها است دل بر كن تا مردم ترا دوست داشته باشند .\r\n13 - خصال از پدر خود . . . از نوف از امير مؤمنان عليه السّلام نقل نموده كه فرمود : اى نوف خوشا به حال پارسايان و زاهدان در دنيا و راغبان و خواهان آخرت . آنان زمين را تخت خواب خود و خاك را بستر خواب و آب را آشاميدنى گوارا و پاكيزه و قرآن را ملازم خويش و دعا را شعار و شغل هميشگى خود قرار داده و به كلى از دنيا دل بر كنده و مانند عيسى بن مريم او را كنار زده‌اند .\r\n14 - معانى الاخبار از پدر خود . . . پيامبر اكرم صلّى اللَّه عليه و آله از جبرئيل تفسير و توضيح زهد را پرسيد جبرئيل گفت زاهد آنچه را كه خدا دوست دارد او دوست ميدارد و نسبت به آنچه خدا به آن بغض دارد او هم خشمگين است . از حلال دنيا كوتاهى و خوددارى\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nمينمايد و به حرام آن اصلا توجه ندارد چون در حلال آن حساب و در حرامش عقاب است به تمام مسلمانها مانند خودش رحمت و مهربانى دارد و از سخن گفتن بى مورد همانند مردار متعفن بيزار است ( شايد منظور غيبت باشد ) از زخارف و زيور دنيا گريزان همان طورى كه از آتش شعله‌ور و از آمال و آرزوهاى خود ميكاهد و مرگ را هميشه در برابر خود مىبيند .\r\n15 - خصال و امالى محمد بن احمد بن على . . . از ابى الدّرداء كه گفت رسول خدا صلّى اللَّه عليه و آله فرمود كسى كه نعمت صحت و سلامتى و امنيت راه و غذاى روزانه خود را دارا باشد دنيا به او داده‌شده‌اى پسر خثعم از خوراك مقدارى كه پاسخ گرسنگى را بدهد و از لباس آن اندازه كه عورت و بدن را بپوشد كافى است و اگر خانه مسكونى كه نيازت را بر طرف كند داشته باشى چه بهتر و مركبى كه سوارش شوى خيلى بهتر و اگر اينها نشد ناراحت نباش نان و آب گودال كافى است و ما زاد بر اين يا حساب دارد يا عقاب .\r\n16 - ثواب الاعمال ابن وليد . . . از سيف كه حضرت صادق عليه السّلام فرمود : آن كس كه از رفتن دنبال روزى و تأمين زندگى احساس شرم و خجلت نكند و در هر گونه فعاليت زندگى اقدام نمايد هزينه زندگيش را سبك و آسان بدست مىآورد و كارش منظم و خانواده‌اش در نعمت خواهد بود و هر كه داراى حالت زهد و پارسائى باشد خداوند حكمت و دانش به قلبش القاء نموده و زبانش را به آن گويا و به تمام عيوب دنيا و درد و درمانش بصير و بينا مينمايد و با ايمان سالم از دنيا خارج و بدار السّلام بهشت وارد ميسازد .\r\n17 - ثواب الاعمال از پدر خود از سعد . . . از وصّافى از حضرت باقر عليه السّلام كه فرمود در ضمن گفتگو و مناجاتى كه خدا با موسى عليه السّلام در طور داشت چنين آمده . به امت خود ابلاغ كن كه بهترين وسيله‌اى كه اهل قرب به من نزديك و مقرب ميشوند گريه از خوف و خشيت از من است و بهترين عبادتى كه عبادت‌كنندگان من آن را بايد در نظر داشته باشند پرهيز از محرمات است و بهترين زينتى كه من بندگان خود را به آن آراسته ميبينم پارسائى و زهد در دنيا و چشم پوشى از آنچه در واقع به آن نيازى ندارند . موسى عليه السّلام عرض كرد پروردگارا كه از هر كريم و بخشنده‌اى كريم‌ترى در مقابل اين عمل چه پاداشى به آنان عنايت ميفرمائى ؟ خدا فرمود اى موسى آن اشخاصى كه با گريه از خوف و خشيت من به من مقرب و نزديك ميشوند آنان در بلندترين مقام بهشتى كه هيچ كس در آن مقام مرتفع با آنان شريك نيستند جاى خواهم داد . و اما آنان كه با ورع و پرهيزگارى از محرمات حق عبادت مرا انجام ميدهند اين پاداش را دارند كه من اعمال تمام بندگان را تفتيش و بررسى مينمايم ولى اعمال آنها را از جهت شرم و حيائى كه از آنها دارم تفتيش نمينمايم .\r\nو اما آنان كه با زهد و پارسائى در دنيا به من تقرب ميجويند من تمام بهشت را در اختيار\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nآنها قرار داده كه در هر جا بخواهند جايگزين ميشوند .\r\n18 - محاسن از پدرش بطور رفع و نگفتن وسائط از حضرت صادق عليه السّلام كه بشخصى فرمود : اهل آخرت امور آخرت خود را محكم و منظم نموده‌اند همچنان كه دنيا داران و اهل دنيا كارهاى دنيوى خود را مرتب و محكم نموده‌اند و دنيا و زندگى دنيا شاهد خوبى است كه بوسيله آن بآخرت و آن جهانى كه از ديد ما غائب و پوشيده است پى برده و به آن اعتقاد و ايمان حاصل مىشود و تو نيز آخرت را و ايمان به آن را از راه تفكر در دنيا و وضع آن طى كن و به دنيا جز به نظر اعتبار و عبرت و پند گرفتن نگاه نكن .\r\n19 - فقه الرضا عليه السّلام . من از عالم ( موسى بن جعفر عليه السّلام ) حديث ميكنم كه فرمود :\r\nدنيا حركت كرده و ميرود به طرف زوال و فناء و آخرت حركت نموده و به طرف ما مىآيد ( قدم به قدم و نفس بنفس از دنيا دور و به آخرت نزديك ميشويم ) و هر يك از آنها فرزندان و دل بستگانى دارد بنا بر اين بايد شما از فرزندان و دل بستگان آخرت باشيد نه از فرزندان دنيا و از كسانى باشيد كه از دنيا و تعلقات آن دل بركنده و خود را آزاد نموده و رغبت و ميل خود را بآخرت معطوف داشته چون زاهدان و پارسايان در زندگى سبك و آزادند .\r\nزمين را فرش زير پاى خود و خاك را بستر خواب خود و آب را غذا و آشاميدنى پاكيزه خود قرار داده و به كلى از دنيا چشم پوشيده و صرف نظر نموده‌اند . آگاه باشيد آن كس كه اشتياق ببهشت داشته باشد خود را از شهوات و خواسته‌هاى نفس آزاد مينمايد و هر كه از آتش دوزخ بترسد از محرمات الهى خوددارى مىكند و هر كس در دنيا پارسا و به آن بىاعتناء باشد تمام مصائب و حوادث بر او آسان است . آگاه باشيد خداوند بندگانى دارد كه مردم از شرارت و بدى آنها در امانند ( شرارت ندارند ) و دل آنان براى تفكر در امر آخرت محزون و اندوهناك است و داراى عفت نفس هستند و نيازهاى آنان بسيار كم و ناچيز است .\r\nچند روز كوتاهى صبر و تحمل نموده در نتيجه در آن جهان آسايش طولانى و آرامش ابدى را بدست آوردند . برنامه عبادت شبانه آنها اين است كه روى قدم خود ايستاده و شب را بعبادت بسر مىبرند و در روز با كمال اخلاص بوظائف خود قيام نموده و اعمال خود را بعنوان عبادت و قرب به حق انجام ميدهند و كوشش ميكنند كه خود را از آتش خشم الهى نجات دهند . نيكان با تقوائى هستند و در رنج و زحمت بسر برده و بدن آنها مانند نى ضعيف و لاغر مردم خيال ميكنند كه آنها مريض و رنجورند ( در واقع مرضى ندارند ) و از حضرت عيسى مسيح عليه السّلام نقل شده كه آن حضرت بحواريين و ياران خود فرمود : خوراك من همان گياهانى است كه زمين در اختيار حيوانات قرار ميدهد و آشاميدنى من همين آب\r\n\r\n","description":"","footnote":"","page_name":" 318 ","page_number":320},
  {"content":"\r\n\r\nفرات است كه بدست خود بنوشم . و چراغ من قرص ماه و فرش زير پاى من زمين - بالش من يك قطعه كلوخ - لباس من موى حيوانات - فرزندى ندارم كه بمرگش بنشينم . همسرى ندارم كه اندوهناك و يا ناراحت شود - نه منزل و خانه‌اى كه خرابى و ويرانى تهديدش كند - نه مال و ثروتى كه در معرض تلف باشد پس من از همه مردم بىنيازترم و از عالم عليه السّلام روايتى دارم كه از حضرتش در تفسير آيه شريفه ( و كان تحته كنز لهما ) در پايه و زير آن ديوار براى آن دو يتيم گنجى نهفته بود ( در داستان حضرت موسى و خضر عليه السّلام ) فرمود به خدا سوگند گنج نهفته طلا و نقره نبود فقط لوح و ورقه‌اى از طلا بود كه در آن لوح پنج جمله آموزنده ( كه از هر گنجى ارزنده‌تر است ) نوشته شده بود . . . نيست خدائى به جز من - هر كس مردن و مرگ باور و يقين داشته باشد خنده شديد نخواهد داشت .\r\nهر كس به حساب دقيق قيامت باور و ايمان جزمى داشته باشد دلش مسرور نخواهد بود هر كس معتقد و متيقن بتقديرات الهى باشد ميداند كه غير از تقديرات الهى برايش نخواهد بود ( البته با توضيحات مفصل كه گفته شده و نيز حديث ميكنم كه فرموده‌اند :\r\nهر كس كه بهنگام ميل به چيزى و يا كسى و بهنگام ترس از كسى و بهنگام شهوات و غرائز و بهنگام غضب و خشم مالك خود باشد و بتواند خويشتن را حفظ نموده و از وظائف دينى تخطى نكند خداوند بدنش را بر آتش حرام مينمايد و از عالم عليه السّلام سؤال كردم پارساتر و زاهدترين مردم كيست ؟ فرمود آن كس كه دنبال آنچه را ندارد از مال و ثروت نميرود آن كس كه در مقام بدست آوردن مال و ثروت نيست تا وقتى كه آنچه دارد تمام شود پس از آن بفكر دستيابى باشد .\r\n20 - مصباح الشريعه . حضرت صادق عليه السّلام فرمود : زهد و پارسائى كليد سعادت اخروى و رمز نجات از دوزخ است و زهد يعنى چشم پوشى و رها كردن آنچه كه انسان را از ياد خدا باز ميدارد . بدون اينكه تأسف و اندوهى بر اثر از دست دادن دنيا داشته و يا خوشحالى به خود راه دهد نه در انتظار فرج و گشايش و توسعه باشد و نه توقع تشكر و سپاسگزارى مردم و يا دريافت پاداشى را داشته باشد ، بلكه فقر و فوت مال را آسايش و راحت و داشتن آن را آفت و خطرى بداند كه بايد هميشه از خطر و آفت گريزان و در مقام تحصيل آسايش باشد و زاهد كسى است كه آخرت را بر دنيا و گم نامى و ذلت را بر مقام و جاه و عزت و زحمت و مشقت را بر آسايش و گرسنگى را بر سيرى و پايان نيك را بر دنياى نقد و حاضر و ذكر و ياد خدا را بر غفلت ترجيح دهد و در حالى كه بدن در دنيا است روح و دلش در آخرت و فكر آن باشد .\r\nرسول خدا صلّى اللَّه عليه و آله فرمود : دل بستگى به دنيا ريشه و سرچشمه هر خطائى است بديهى\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nاست آنكه دوست بدارد آنچه را كه خدا دشمن ميدارد ( جاه و مقام و هدف قرار دادن دنيا ) خطاء و جرمش از همه بيشتر و شديدتر است چون بهر خطائى تن در ميدهد و برخى از اهل بيت عصمت و طهارت فرموده : اگر تمام دنيا لقمه كوچك كودكانه و لذيذى باشد ( و در اثر خوردن آن هيچ مسئوليتى نباشد ) ما اهل بيت آن را نميخوريم و بدور ميافكنيم پس بنا بر اين چه وخيم و شقاوت بار است وضع كسى كه در راه دستيابى به آن و حرص بر آن حدود و مقررات الهى را زير پا نهد و احكام خداوندى را ناديده بگيرد و دنيا خانه‌اى است كه اگر بساكنان و اهل اين خانه احسان و نيكى كنى او هم به تو مهربانى نموده و با نيكى و نام نيك باقى از تو جدا شده و توديع مينمايد . رسول خدا صلّى اللَّه عليه و آله فرمود هنگامى كه خداوند دنيا را آفريد فرمان اطاعت از دستورات خود را به او صادر فرمود دنيا هم اطاعت و تسليم خود را اظهار نمود سپس خداوند فرمود : وظيفه تو اين است كه هر كه در طلب تو باشد با او مخالفت نمائى و هر كه با تو مخالفت كرده و در صدد تحصيل تو نباشد با او موافقت نمائى . در نتيجه اين پيمان دنيا بر طبق عهد و پيمان الهى و باقتضاء طبيعت خلقتش رفتار خواهد كرد ( هر كس دل به دنيا بندد بالاخره مفتضح و رسوا و هر كه به آن بىاعتناء شد محترم و معزّز خواهد شد ) .\r\n21 - تفسير عياشى ابن ابى عمير از بعضى از اصحاب از شخصى از حضرت صادق عليه السّلام كه فرمود : عيسى بن مريم عليه السّلام هنگامى كه به آسمان برده شد در بدنش فقط لباس پشمينه اى بود كه مادرش مريم ريسندگى آن را كرده و بافته و دوخته بود و چون به آسمان رسيد خطاب شد اى عيسى زينت و تعلقات دنيوى را از خود دور كن .\r\n22 - مجالس مفيد مراغى . . . از نوف بكالى كه گويد شبى در محضر امير مؤمنان على عليه السّلام بسر بردم و من كه به حال استراحت بودم ميديدم كه آن حضرت مكرر از اطاق بيرون ميرود و به آسمان مينگرد در يكى از ساعات مانند عابرى بر من عبور كرد . فرمود اى نوف خوابى يا بيدار ؟ عرضه داشتم بيدارم و در تمام شب چشمم باز و به حالت شما مينگرم فرمود اى نوف خوشا به حال پارسايان و زاهدان در دنيا و شيفتگان آخرت . گروهى كه زمين را فرش خود و خاك را بالش خود و كتاب خدا را اشعار زبان خود و دعاء و رازگوئى با او را عمل پىگير خود و آب را آشاميدنى خود قرار داده و مسيح وار از تمام تعلقات دنيوى چشم پوشيده‌اند . خداوند متعال بعيسى عليه السّلام وحى فرمود كه اى عيسى بر تو باد كه خود را در مسير و روش گذشتگان از انبياء قرار دهى كه به آنان ملحق شده و از آنان باشى . اى برادر و همگام پيامبران و هشداردهندگان بقوم و امت خود هشدار بده كه بمعابد و خانه‌هاى من داخل نشوند مگر با دلهاى پاك و دستهاى پاكيزه و چشم‌هاى گريان و با\r\n\r\n","description":"","footnote":"","page_name":" 320 ","page_number":322},
  {"content":"\r\n\r\nخشوع كه من صداى كسى كه بيك نفر ستمى كرده باشد نخواهم شنيد و دعاى كسى كه حقى از من تضييع كرده و يكى از دستورات مرا ناديده گرفته باشد مستجاب نميكنم . اى نوف از رياست‌طلبى و شاعرى بپرهيز و از لهو و لعب و سرگرميها و شطرنج و نرد و ساز و آواز دورى كند . كه داود عليه السّلام فرستاده پروردگار عالم شبى از شبها از خانه بيرون رفت و به اطراف آسمان نگاهى كرد و سپس گفت بخداى داود سوگند اين ساعت ، ساعتى است كه هر بنده مسلمانى كه اين ساعت را درك كند و چيزى و خيرى را از خدا تقاضا نمايد خداوند به او عطا خواهد فرمود . مگر اينكه عريف و رياست خواهد و يا شاعر و يا با ساز و آواز سر و كارى داشته باشد .\r\n23 - روضه كافى امير مؤمنان عليه السّلام فرمود زهد و پارسائى ثروت و بىنيازى حقيقى است . ورع و پرهيزگارى سپر بلا و مصائب دنيا و آخرت است و بهترين نوع زهد پنهان داشتن آن است ( زندگى معمولى داشتن و در دل هيچ گونه دلبستگى به دنيا نداشتن ) زهد بدن را نحيف و لاغر مينمايد و آرزوهائى دور و دراز را محدود و مرگ را نزديك جلوه داده و تمنّيات و آمال را از انسان دور ميسازد هر كه بزهد و پارسائى دست يابد بهره‌مند ميگردد و هر كس آن را از دست دهد در زندگى رنج و ناراحتى مىبيند . تقوى بهترين مايه عزت است و عمل نيك و شايسته بهترين تجارت الهى است توقف و خوددارى از امور مشتبه بالاترين درجه ورع و پرهيزگارى است . اجتناب از حرام بهترين نوع زهد است .\r\nزهد و معناى آن در جمله كه ميان دو كلمه از قرآن است خلاصه شده خداوند فرمود :\r\n لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  هر كس بر گذشته تاسف نداشته و به آنچه به دستش مىآيد خوشحال و فرحناك نگردد بهر دو طرف زهد دست يافته و عمل كرده است اى مردم زهد يعنى كوتاه نمودن آمال و آرزو و شكر و سپاس بر نعمت و ورع و پرهيز نمودن از حرام است . و اگر به اين حالت و اين صفات عاليه دست نيافتيد و موفق نشديد مراقب باشيد كه تمايل به حرام صبر و خوددارى شما را نبرد و بر قدرت تحمل شما چيره نگردد و بهنگام مشمول نعمت الهى سپاسگزارى را فراموش ننمائيد كه خداوند با دلائل روشن و حجتهاى آشكار خود و كتابهاى آسمانى با كمال وضوح و روشنى همه گونه عذر و بهانه شما را قطع كرده و حجت را بر شما تمام كرده است .\r\n24 - در كتابهاى حسين بن سعيد فضاله . . . از عبد المؤمن انصارى از حضرت باقر عليه السّلام كه رسول خدا صلّى اللَّه عليه و آله فرمود : از خداى خود شرم كرده و حق حياء الهى را مراعات كنيد عرض شد چه كسى و چگونه حق حياء الهى را انجام ميدهد ؟ فرمود هر كس بخواهد حق حياء و شرم نمودن از خدا را مراعات كند بايد هميشه اجل و مرگش را در برابر چشم\r\n\r\n","description":"","footnote":"","page_name":" 321 ","page_number":323},
  {"content":"\r\n\r\nخود ببيند و از دنيا و زر و زيور آن دل بركند و مغز خود را از افكار شيطانى و شكم را از حرام حفظ نمايد و گورستانها و ويرانه‌ها را هميشه بازديد و زيارت كند .\r\n25 - در كتاب حسين بن سعيد نضر . . . از حضرت باقر عليه السّلام كه فرمود : هنگامى كه اين آيه نازل شد  وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا  زر و زيور دنيوى كه مايه تمتعات و لذت كاذب آنها شده چشم تو را خيره نكند . پيغمبر خدا آماده شد و نشست سپس فرمود : هر كس بتسليت و توصيه خداوند ( كه مردم را امر بصبر فرموده و در مقابل مصائب و محروميت‌ها وعده‌هاى صادقانه داده ) گوش ندهد و با حسرت و اندوه فراوان از دنيا جدا خواهد شد و هر كس بمال و جاه و ثروتى كه در دست مردم است چشم بدوزد و در انتظار رسيدن به آنها باشد هميشه اندوهناك و در حال خشم و ناراحتى خواهد بود هر كس نعمتهاى الهى را در خوراك و پوشاك و آشاميدنى و امثال اينها منحصر كند و به آن نعمتهاى معنوى و كمالات انسانى آگاهى نداشته باشد سطح درك و فهمش بسيار كوتاه و پست و عذاب اليم در انتظار او است .\r\n26 - همان كتاب ابن مغيره . . . باز امير مؤمنان على عليه السّلام سؤال شد زهد در دنيا چيست ؟ فرمود : از حرام چشم پوشيدن .\r\n27 - همان كتاب ابن ابى عمير . . . ابى يعقوب گويد شنيدم از حضرت صادق عليه السّلام كه فرمود : البته ما دنيا را دوست داريم ولى اگر بدستمان نيايد براى ما بهتر است و هيچ كس از دنيا بهره‌مند نميشود مگر اينكه از حظوظ اخروى او كم و ناقص مىشود .\r\n28 - همان كتاب نضر از عاصم از بصير از حضرت باقر عليه السّلام كه رسول خدا صلّى اللَّه عليه و آله فرمود : يكى از ملائكه آمد نزد من و گفت خداوند به تو سلام مىرساند و ميفرمايد اگر مايل هستى تمام ريگهاى بطحاء و سرزمين مكه را برايت طلا كنم . پيغمبر سر به طرف آسمان نموده و عرض كرد خداوندا دوست دارم روزى سير باشم و حمد و سپاس تو را نمايم و روز ديگر گرسنه باشم كه از تو مسألت نمايم .\r\n29 - امالى طوسى عده‌اى از ابى المفضل . . . از حضرت هادى از پدران بزرگوار خود عليه السّلام كه امير مؤمنان على عليه السّلام فرمود كسى كه در فكر آخرت باشد غناء و بىنيازى بدون ثروت و مال و مانوس بودن بدون داشتن اهل و عيال و عزت و ارجمندى بدون داشتن فاميل به او داده مىشود .\r\n30 - امالى طوسى عده‌اى از ابى المفضل . . . از حضرت رضا از پدران خود عليه السّلام كه رسول خدا صلّى اللَّه عليه و آله فرمود : همانا فرزند آدم همان روزى كه در او است بايد بنگرد هر كس كه داراى امنيت در زندگى و صحت بدنى و خوراك همان روزش باشد مثل اينكه خير\r\n\r\n","description":"","footnote":"","page_name":" 322 ","page_number":324},
  {"content":"\r\n\r\nدنيا به او داده شده است .\r\n31 - امالى طوسى حسين بن ابراهيم . . . از ابى اسامه كه گفت به حضرت صادق عليه السّلام عرض كردم . در شرح حال رسول خدا صلّى اللَّه عليه و آله به ما رسيده كه آن حضرت سه روز متوالى از نان گندم هرگز ميل نفرمود . حضرت فرمود پيغمبر نان گندم اصلا نخورده عرض كردم پس چه چيز تناول ميفرمود . فرمود اگر پيدا ميكرد نان جو مىخورد و حلواى حضرت هم خرما و وسائل روشنى و گرمى او شاخه خرما .\r\n32 - امالى طوسى حسين بن ابراهيم . . . از سعيد بن هلال كه گفت به حضرت صادق عليه السّلام عرض كردم . به من توصيه و سفارشى بفرما فرمود توصيه ميكنم تو را بتقواى الهى و ورع و كوشش بدان جديت در عبادت كه با پرهيزگارى توأم نباشد سودى ندارد و در وضع زندگى دنيوى هميشه طبقات پائين‌تر از خود را نگاه كن و هيچ وقت طبقات بالاتر را توجه نداشته باش كه خداوند مكرر پيامبر خود را هشدار ميداد كه فرمود\r\nو لا تعجبك اموالهم و لا اولادهم\r\nثروت و اولاد و فرزندان اين مردم دنيا طلب تو را شيفته آنها نگرداند و نيز فرموده  وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا  زر و زيور دنيائى كه به آنان داده‌ايم و اينان از لذات زودگذر آن بهره‌مند ميشوند . جلب توجه تو را نكند .\r\nو اگر احيانا از اين جهات نفس اماره تو را وسوسه كرد زندگى پيامبر خود را به ياد آور و تأمل كن كه حضرت خوراكش نان جو و حلوايش خرما و آتش‌گيرش برگ درخت خرما بود و اگر با حوادث و مصائبى مواجه شدى مصائب و ناراحتىهاى پيغمبر را متذكر شو كه موجب تسليت تو خواهد شد چون هيچ كس مانند حضرتش رنج و مصيبت نديد .\r\n33 - الدّرة الباهرة از حضرت رضا عليه السّلام توصيف و معرفى زاهد و پارسا را سؤال كردند . فرمود آن كس كه به كمتر از قوت زندگى قناعت كند و هميشه آماده فرا رسيدن مرگش باشد و از زندگى خسته و ناراحت باشد .\r\n34 - امير مؤمنان على عليه السّلام در نهج البلاغه فرمود : بهترين نوع زهد و پارسائى اخفاء و پنهان داشتن آن است و نيز فرمود : زهد و پارسائى داشته باش تا در نتيجه خداوند روشن بينى مخصوصى به تو عنايت ميفرمايد كه عيوب دنيا و لغزشگاههاى آن را بتوانى ببينى و غفلت و مسامحه مكن كه از تو غفلت نشده ( خداوند تو را براى مصالحى آفريده و هميشه ناظر بر تو است ) .\r\n35 - نهج البلاغه نوف بكالى گويد شبى از شبها ناظر حال امير مؤمنان على عليه السّلام بودم كه از بستر خواب برخاست نگاهى بستارگان نمود سپس فرمود : اى نوف خوابى يا بيدار ؟ عرض كردم بيدارم يا على فرمود اى نوف خوشا به حال سبك‌باران و پارسايان در\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nدنيا و شيفتگان آخرت آنان قومى هستند كه زمين را فرش و خاك را بستر و آب را نوشيدنى گوارا قرآن را شعار دائمى خود قرار داده و بدعاء و گفتگوى با حق دل بسته و مسيح‌وار دنيا را از خود جدا و خود را از دنيا جدا نموده‌اند .\r\nاى نوف داود پيغمبر صلّى اللَّه عليه و آله در چنين ساعتى از شب بود كه براى دعا برخاست و گفت عجب ساعتى است كه هر كس در چنين ساعتى از خداى خود چيزى بخواهد دعايش مستجاب مىشود مگر اينكه تحصيل‌دار مالياتى سلطان ستمگرى باشد و يا رياست خواه و يا نگهبان ستمگران باشد و يا بشغل ساز و آواز و رقص باشد و ديگران را با اين اعمال به طرف فحشاء و فساد سوق دهد .\r\nو نيز حضرت فرمود تفسير حقيقت زهد را خداوند در دو جمله خلاصه كرده و فرموده  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  هر كه بر گذشته تأسف نداشته و بدست آورده‌ها مسرور و خوشحال نباشد هر دو طرف زهد را بدست آورده و نيز فرمود اى مردم زهد و پارسائى كوتاه نمودن آرزو و سپاس بر نعمت و ورع و پرهيز از حرام است و اگر به اين صفات عاليه انسانى دست نيافتيد مراقب باشيد كه تمايل به حرام بر صبر شما چيره نشود و موقع نعمت شكر و سپاس الهى را فراموش نكنيد كه خداوند با حجت و دلائل روشن و كتابهاى واضح تمام بهانه‌هاى شما را قطع و حجت را بر شما تمام نموده .\r\n36 - و در يكى از خطبه‌هاى حضرت در توصيف زاهدان و پارسايان چنين آمده كه آنان گروهى هستند كه در ظاهر جزء مردم دنيا هستند ولى از اهل دنيا نيستند در عين حالى كه در دنيا هستند مثل اينكه در اين جهان نيستند با بصيرت كامل اعمال خود را انجام داده و بدفع عذابى كه از آن ميترسند ميشتابند تماس و ارتباطشان با اهل آخرت است مىبينند مردم را كه بموت و مرگ جسمى و بدنى اهميت ميدهند ولى اين رادمردان به مرگ و مردن دلها و قلوب اهميت بيشترى ميدهند .\r\n37 - يكى از نامه‌هاى امير مؤمنان كه بعثمان بن حنيف ( نماينده حضرت در بصره ) مرقوم فرموده : اى پسر حنيف به من رسيده كه يكى از جوانان اهل بصره تو را به مهمانى دعوت كرده تو هم با سرعت در آن مهمانى حضور يافته غذاهاى رنگارنگ و خوشمزه و كاسه‌هاى بزرگ برايت آورده شده و گمان نداشتم تو بر سر سفره‌اى حاضر شوى كه نيازمندان و مستمندان آنان محروم و ستمديده و اغنياء و ثروتمندان بر آن سفره دعوت شده‌اند بر آن لقمه‌اى كه از اين سفره گرفته و دندان بر او مينهى خوب نظر كن و فكر كن آنچه كه بر تو مشتبه و حلال بودنش قطعى نيست بدور افكن و مخور و آنچه را كه به پاكى و حليت آن يقين دارى تناول كن آگاه باش هر پيرو و مامومى قهرا امام و پيشوائى\r\n\r\n","description":"","footnote":"","page_name":" 324 ","page_number":326},
  {"content":"\r\n\r\nدارد كه از او پيروى و تبعيت مىكند و از انوار دانشش كسب روشنگرى مىكند بدان پيشوا و امام شما از دنياى خود به دو جامه كهنه و از خوراكش به دو قرص نان ( افطار و سحر يا نهار و شام ) اكتفاء كرده البته بديهى است شما توانائى انجام برنامه خوراك و پوشاك مرا نداريد ولى لا اقل از راه پرهيزگارى و جديت و كوشش مرا يارى كنيد . به خدا سوگند از دنياى شما طلائى و گنجى نيندوخته و از غنيمت‌هاى آن مالى ذخيره نكرده و با اين كهنه جامه‌اى كه در بردارم جامه كهنه ديگرى آماده ننموده‌ام .\r\nو اگر بخواهم براى خوراك خود از عسل تصفيه شده و مغز گندم و براى پوشاك از ديباى نرم و حريرباف استفاده كنم ميتوانم و تمكن دارم ولى هيهات كه هواهاى نفسانى به من چيره شود و حرص و شكم‌پرستى مرا بانتخاب غذاهاى گوناگون وادارد و حال آنكه در حجاز مكه و مدينه و يا در يمامه ( كه خيلى هم از مركز دور است ) كسى باشد كه در آرزوى يك قرص نان است و سيرى شكم را از گرسنگى به ياد ندارد آيا وجدان من به من اجازه ميدهد كه با شكم سير راحت بخوابم و در اطراف كشور من گرسنگانى و جگر سوختگانى باشند و مانند آن كس باشم كه آن شاعر گفته :\r\n و حسبك داء ان تبيت ببطنة * و حولك اكباد تحنّ الى القدّ \r\nاين درد براى تو بس است كه تو با شكم سير بخوابى و حال آنكه در اطراف تو افرادى باشند كه در آرزوى يك ظرف پوستى بسر مىبرند تا آخر اين نامه سودمند و پر ارزش كه در كتاب محن و فتن مشروحا گفته شده .\r\n38 - در كتاب عدّة الدّاعى نقل شده كه حضرت نوح عليه السّلام 2500 سال عمر كرد و در اين مدت خانه‌اى براى خود نساخت و هر روز صبح كه ميشد ميگفت معلوم نيست بشب برسم و شب كه ميشد ميگفت معلوم نيست تا صبح زنده بمانم و پيامبر ما هم صلّى اللَّه عليه و آله چنين بود . از دنيا رحلت فرمود و يك خشت بالاى خشت ننهاد . و اما حضرت ابراهيم عليه السّلام لباسش از پشم معمولى و خوراكش نان جو بود .\r\nو حضرت يحيى عليه السّلام لباسش را از برگ خرما و خوراكش را از برگهاى درختان تهيه ميكرد .\r\nو حضرت سليمان عليه السّلام با آن قدرت و سلطنت و ثروتى كه داشت لباس موئى در بر ميكرد و شبها هنگامى كه تاريكى آن فراگير ميشد دست خود را بر گردن بسته و بقيام در عبادت به حال گريه شب‌زنده‌دارى مينمود و خوراكش برگهاى ريز و شكوفه‌هاى خرما بود كه با دست خود تهيه ميكرد . و چنين روايت شده كه پيغمبر ما صلّى اللَّه عليه و آله روزى با گرسنگى شديد مواجه شد كه براى تنظيم وضع معده سنگى بر شكم خود قرار داد . سپس فرمود چه بسا افرادى كه در ظاهر براى جلب عزت نفس كارهائى ميكنند كه در واقع همان اعمال موجب\r\n\r\n","description":"","footnote":"","page_name":" 325 ","page_number":327},
  {"content":"\r\n\r\nاهانت و خوارى او است چه بسا افرادى كه در دنيا لباسهاى نرم و زيبا بتن مينمايند و از نعمت‌ها مىخورد و بهره‌مند ميگردد ولى نتيجتا در آخرت گرسنه و برهنه خواهد بود چه بسا افرادى كه بحسب ظاهر غرق در نعمت و ثروت است و چون در واقع حق پيغمبر و حقوق ديگران را غصب كرده‌اند در آخرت كوچكترين بهره و نصيبى نخواهند داشت .\r\nبدانيد كه عمل اهل بهشت با مشكلات و صعوبت همراه و عمل اهل دوزخ توأم با شهوات نفسانى و همراه آسايش است ولى چه بسا كه دنبال يك شهوت‌رانى و لذت كوتاه حزن و اندوه طولانى و ناراحتىهاى شديد اخروى خواهد بود .\r\nسويد بن غفله گويد : وارد شدم بر امير مؤمنان على عليه السّلام پس از اينكه با آن حضرت به خلافت بيعت شده بود و بر تمام كشور اسلامى حكومت ميكرد ديدم حضرت روى حصير كوچكى نشسته و در آن اطاق جز همان حصير كوچك چيزى نيست و حضرت هم تنها بود عرض كردم يا امير المؤمنين بيت المال در بست در اختيار شما است و در عين حال وضع خانه شما طورى است كه حتى لوازم و ضروريات زندگى در اين خانه تأمين نيست . حضرت فرمود اى فرزند غفله . خردمند و عاقل در خانه‌اى كه ميخواهد او را به زودى ترك كند و از اين منزلگاه منتقل شود نبايد در فكر تهيه اثاث و لوازم باشد . ما يك خانه و جايگاه امن و امانى داريم كه به زودى به آنجا خواهيم منتقل شد ( خانه آخرت ) و بهترين متاع و اثاث خود را به آنجا فرستاده‌ايم و حضرت وقتى ميخواست جامه‌اى بخرد ميرفت بازار و دو جامه ميخريد و بهترش را قنبر انتخاب مينمود و آن ديگرى را حضرت ميپوشيد سپس مىآمد نزد خياطى و ميگفت يكى از آستينها را از لباس جدا كن كه به مصرفى برسد و آستين ديگر را براى خريد بازار براى حسن و حسين عليه السّلام كيسه‌اى ميكرد . رسول خدا صلّى اللَّه عليه و آله فرمود زهد و پارسائى در دنيا بهترين و بالاترين عبادت و پرستش الهى است . عيسى بن مريم عليه السّلام بحواريين و اصحابش فرمود شما بدنياى كم و زندگى پست با حفظ سلامت دين خود قناعت كنيد همان طورى كه اهل دنيا براى حفظ دنياى خود باسم دين و انجام بعضى از مراسم و تكاليف دينى قناعت و اكتفاء كرده‌اند و شما با دورى از اين اشخاص و خشم بر آنها محبت و رضاى حق را به خود جلب كنيد حواريين گفتند با چه كسانى مجالست كنيم فرمود با كسانى كه چهره آنان شما را به ياد خدا بياورد و گفتار آنان بر علم شما بيفزايد و عمل آنان شما را بآخرت ترغيب كند .\r\n\r\n","description":"","footnote":"","page_name":" 326 ","page_number":328},
  {"content":"\r\n\r\n\r\nباب 59 در باره بيم و اميد و حسن ظن به خدا و گمان لطف و كرم از خداوند متعال داشتن\r\nآيات - بقره 40 - 41  وَ إِيَّايَ فَارْهَبُونِ  -  وَ إِيَّايَ فَاتَّقُونِ  از من بيم داشته و از من بترسيد .\r\nبقره 218  إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ  .\r\nآنان كه ايمان آورده و در راه خدا هجرت و جهاد نموده‌اند آنان هستند كه برحمت خداوند اميد دارند .\r\nآل عمران 28  وَ يُحَذِّرُكُمُ اللَّهُ نَفْسَهُ وَ إِلَى اللَّهِ الْمَصِيرُ  29  وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ  .\r\nخداوند شما را از پاس عظمت خود بر حذر ميدارد كه مبادا مخالفت او را بنمائيد بازگشت همه شما بسوى او است و خدا ببندگان خود مهربان است .\r\nآل عمران 154  يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ  همانند دوران جاهليت از روى جهل و نادانى گمانهاى واهى و بىاساس نسبت به خدا دارند .\r\nآل عمران 175  إِنَّما ذلِكُمُ الشَّيْطانُ يُخَوِّفُ أَوْلِياءَهُ فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ  همانا اين شيطان است كه خوف و وحشت بىمورد ايجاد مىكند شما نبايد از قدرت ظاهرى آنان بترسيد . اگر ايمان داشته باشيد از من بايد بترسيد .\r\nنساء 104  وَ تَرْجُونَ مِنَ اللَّهِ ما لا يَرْجُونَ  شما چون بمبدأ و معاد ايمان داريد اميد به چيزى ( درجات آخرت ) داريد كه آنان اين اميد را ندارند .\r\nمائده 23  قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ  .\r\nدر گفتگوى موسى عليه السّلام با قومش در باره جنگ . دو نفر از افرادى كه داراى صفت خوف از خدا هستند و خداوند بر آنان نعمت باطنى و معنوى خود را عنايت فرموده گفتند داخل شويد بر دشمنان و در قلعه‌ها و دژهاى آنان را بگيريد .\r\nمائده 28 خداوند بعنوان نقل قول فرزند آدم هابيل فرمود :  إِنِّي أَخافُ اللَّهَ رَبَّ الْعالَمِينَ  . من از پروردگار عالم ميترسم .\r\nمائده 40  أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ \r\n\r\n","description":"","footnote":"","page_name":" 327 ","page_number":329},
  {"content":"\r\n\r\n يَشاءُ وَ اللَّهُ عَلى كُلِّ شَيْءٍ قَدِيرٌ  .\r\nآيا نميدانى سلطنت آسمانها و زمين از آن خدا است هر كه را بخواهد كيفر ميدهد و هر كه را بخواهد ميبخشد و خداوند بر هر چيز توانا است .\r\nمائده 44  فَلا تَخْشَوُا النَّاسَ وَ اخْشَوْنِ  . از مردم نترسيد فقط از من بترسيد . كه اگر تمرد و گناه كنيد مشمول غضب من ميشويد .\r\nمائده 84  وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ  در صورتى كه ايمان نياوريم چگونه چشم انتظار داريم كه خدا ما را در زمره شايستگان قرار دهد .\r\nمائده 99   اعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ . ما عَلَى الرَّسُولِ إِلَّا الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ   .\r\nبدانيد كيفر الهى سخت دردناك و البته بخشنده مهربان است . وظيفه پيامبر فقط گفتن است و خداوند به كارهاى آشكار و نهان شما آگاه است .\r\nانعام 15 16   قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ مَنْ يُصْرَفْ عَنْهُ يَوْمَئِذٍ فَقَدْ رَحِمَهُ وَ ذلِكَ الْفَوْزُ الْمُبِينُ   .\r\nبگو اگر معصيت و گناه كنم از عذاب الهى در آن روز بزرگ خوف و وحشت دارم هر كه از عذاب آن روز در امان باشد قطعا مشمول رحمت حق شده و همين رستگارى بزرگ است .\r\nانعام 51  وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ  .\r\nبا اين قرآن افرادى را كه از روز حشر و رستاخيز كه جز خدا هيچ دوست و واسطه‌اى نيست در آن روز ميترسند و خوف دارند هشدار و بيم ده باشد كه تقواى داشته باشند .\r\nانعام 81 از قول ابراهيم عليه السّلام نقل ميفرمايد  وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ  .\r\nاز اين بتها كه شما آنها را شريك خدا قرار داده‌ايد چرا بترسم و وحشت داشته باشم شما بايد خوف و وحشت داشته باشيد كه بدون دليل و منطق عقلى و بدون اجازه خدا براى او اين بتها را شريك او ساخته‌ايد اگر فهم و درك داريد خودتان قضاوت كنيد كه كدام يك از اين دو گروه ( موحد و مشرك ) بامن و امان و آرامش سزاوارترند .\r\nاعراف 97 - 99    أَ وَ أَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَ هُمْ يَلْعَبُونَ . أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ . أَ وَ لَمْ يَهْدِ لِلَّذِينَ يَرِثُونَ الْأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ وَ نَطْبَعُ عَلى قُلُوبِهِمْ فَهُمْ لا يَسْمَعُونَ    .\r\nآيا مردم اين قرى و قصبات از فرا رسيدن عذاب الهى در همان وسط روز كه مشغول\r\n\r\n","description":"","footnote":"","page_name":" 328 ","page_number":330},
  {"content":"\r\n\r\nبازيچه دنيا هستند در امن و امانند ؟ آيا از مكر الهى در امانند كه جز گروه زيانكار هيچ كس خود را از مكر و عذاب الهى ايمن نيستند . آيا آن دسته از مردم كه اين سرزمين را از پيشينيان به ارث بردند اين اندازه نميدانند و بقدرت خداوند آگاه نيستند كه اگر بخواهيم كيفر گناهانشان به آنان داده و بر دل آنان مهر مىزنيم كه هيچ نفهمند و نشنوند و فرمود 154  وَ فِي نُسْخَتِها هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ  . تورات را بموسى عليه السّلام داديم كه در آن هدايت و راهنمائىها و رحمت و خوشبختى است براى آنان كه داراى صفت خوف و خشيت الهى هستند .\r\nو نيز در آيه 156 - 157 فرمود :   قالَ عَذابِي أُصِيبُ بِهِ مَنْ أَشاءُ وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَ يُؤْتُونَ الزَّكاةَ وَ الَّذِينَ هُمْ بِآياتِنا يُؤْمِنُونَ . الَّذِينَ يَتَّبِعُونَ الرَّسُولَ النَّبِيَّ الْأُمِّيَّ   الى قوله .  أُولئِكَ هُمُ الْمُفْلِحُونَ  .\r\nكيفر و عذاب مىدهم آن مخالفانى را كه بخواهيم و صلاح بدانم و رحمت واسعه من همه چيز را فرا گرفته و ثابت و پايدار ميسازم رحمت خود را براى آن افرادى كه داراى تقوى بوده و در راه رفاه و آسايش مستمندان زكوه ميپردازند و بآيات ما ايمان مىآورند آنان كه از رسول و پيامبر امى پيروى مينمايند تا آخر آيه كه فرمود : اينان همان گروه رستگارانند .\r\nانفال 25  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ  .\r\nبترسيد از آن عذابى كه وقتى فرا رسد فقط گريبان ستمگران را نخواهد گرفت بلكه همه گير است و بدانيد عذاب خدا شديد است .\r\nتوبه 13  أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ  آيا از آنان ميترسيد ؟\r\nخداوند كه سزاوارتر است براى ترسيدن اگر از اهل ايمان باشيد .\r\nتوبه 18  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ  .\r\nعمران و آبادى مساجد خدا فقط بدست آنان كه ايمان به خدا و روز واپسين دارند و نماز و زكوه را مراقب و مواظب هستند و جز خدا از احدى خوف و هراس ندارند بستگى دارد .\r\nهود 102 - 103 مشمول عذاب پروردگار چنين است كه ستمكاران از قرى و قصبات و شهرها را در چنگال عذاب گرفتار كرد . قطعا گرفتن عذاب الهى سخت دردناك است .\r\nكسانى كه از عذاب آخرت ميترسند از اين حوادث دردناك پند و عبرت ميگيرند .\r\nيوسف 107 آيا اين مردم از عذاب فراگير الهى آسوده خاطرند ؟ و يا اينكه از آمدن ناگهانى قيامت كه بدون اطلاع و آگاهى آنان مىآيد در امان هستند .\r\nرعد 6 خداى تو در برابر ظلم و گناه مردم بخشنده است و ضمنا عقاب و عذابش\r\n\r\n","description":"","footnote":"","page_name":" 329 ","page_number":331},
  {"content":"\r\n\r\nهم سخت دشوار است .\r\n21  وَ يَخْشَوْنَ رَبَّهُمْ وَ يَخافُونَ سُوءَ الْحِسابِ  از خداى خود و از حساب و بررسى دقيق ناگوار خائف و ترسانند .\r\n41  أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ  .\r\nآيا متوجه نيستند كه ( ما خداوند ) به كيفر گناهانشان از نعمت‌هاى اطراف زمين كم ميكنيم و دنبال حكم خداوند قدرتى نيست كه مانع اجراى آن گردد و خداوند به حساب مردم با كمال سرعت رسيدگى مىكند .\r\nابراهيم 14  ذلِكَ لِمَنْ خافَ مَقامِي وَ خافَ وَعِيدِ  در اين حوادث و گرفتن و نابودى ستمكاران آيه و عبرتى است براى كسانى كه از مقام حسابگرى من و از وعيد و تهديدهاى من بيم و هراس دارند .\r\nحجر 49 - 50   نَبِّئْ عِبادِي أَنِّي أَنَا الْغَفُورُ الرَّحِيمُ . وَ أَنَّ عَذابِي هُوَ الْعَذابُ الْأَلِيمُ   .\r\nبه بندگان من ابلاغ كن كه من بخشنده مهربان هستم ولى عذاب و كيفر من هم قطعا عذاب دردناك و جانكاهى است .\r\nحجر 82 - 84    وَ كانُوا يَنْحِتُونَ مِنَ الْجِبالِ بُيُوتاً آمِنِينَ . فَأَخَذَتْهُمُ الصَّيْحَةُ مُصْبِحِينَ . فَما أَغْنى عَنْهُمْ ما كانُوا يَكْسِبُونَ    .\r\nدر دل صخره‌هاى كوه‌خانه‌هائى براى ايمنى تهيه ميكردند . ناگهان صيحه آسمانى صبحگاه آنان را فرا گرفت و آن خانه‌هاى سنگى كه با دست خود تراشيده بودند سودى به حال آنان نداشت .\r\nنحل 45    أَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ . أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ . أَوْ يَأْخُذَهُمْ عَلى تَخَوُّفٍ فَإِنَّ رَبَّكُمْ لَرَؤُفٌ رَحِيمٌ    .\r\nآيا آن كسانى كه با مكر و فريب كارهاى زشتى را انجام ميدهند از خشم الهى و فرو بردن آنها در اعماق زمين و يا رسيدن عذاب ناگهانى بدون توجه آنها و يا از گرفتن خدا آنان را در حين سرگرمى بامور خود بدون اينكه بتوانند خدا را عاجز كنند و يا از شمول غضب و گرفتن عذاب الهى با وحشت و دهشت . آيا از اين گونه امور آسوده خاطر و در امانند ؟\r\nالبته خداوند مسلم نسبت ببندگان خود مهربان و رحيم است ( تأخير در عذاب ميفرمايد شايد بيدار شوند ) .\r\nنحل 45 - 47     وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ    \r\n\r\n","description":"","footnote":"","page_name":" 330 ","page_number":332},
  {"content":"\r\n\r\n    لا يَسْتَكْبِرُونَ يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ وَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ فَإِيَّايَ فَارْهَبُونِ وَ لَهُ ما فِي السَّماواتِ وَ الْأَرْضِ وَ لَهُ الدِّينُ واصِباً أَ فَغَيْرَ اللَّهِ تَتَّقُونَ .    \r\nآنچه جنبنده در آسمانها و زمين هست و كليه ملائكه‌ها در كمال خضوع و بدون تكبر براى خدا سجده مىكند و از پروردگار فرمان ده و بالاى سر خود ميترسند و آنچه دستور داده شود انجام ميدهند . خداوند چنين دستور فرموده كه دو معبود براى خود قرار ندهيد همانا معبود به حق فقط يك و يكتا است بنا بر اين از من فقط بترسيد . و آنچه كه در آسمانها و زمين است ملك مطلق او است و دين و اطاعت و فرمانبرى براى او و بيان شريعت و برنامه دينى هميشه از آن او است ( با اين وصف كه تمام قدرتها و اختيارات در دست او و براى او است ) شما از غير او ميپرهيزيد ؟ اسرى 8 - 10    عَسى رَبُّكُمْ أَنْ يَرْحَمَكُمْ وَ إِنْ عُدْتُمْ عُدْنا وَ جَعَلْنا جَهَنَّمَ لِلْكافِرِينَ حَصِيراً . إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً وَ أَنَّ الَّذِينَ لا يُؤْمِنُونَ بِالْآخِرَةِ أَعْتَدْنا لَهُمْ عَذاباً أَلِيماً    .\r\nاميد است پروردگار رحمتش را شامل حال شما كند و اگر شما به كارهاى زشت باز گرديد ما هم روش مهرآميز خود را تغيير ميدهيم و عذاب اخروى و دوزخ را براى كافران زندان قرار داده‌ايم . اين قرآن با برنامه‌هاى سعادت بخش جامعه را به راه استوارتر هدايت و به بهترين روش خوشبختى راهنمائى مىكند و ايمان آورنده‌گانى كه با اعمال نيك و شايسته تحكيم مبانى اعتقادى خود را نموده‌اند نويد و بشارت ميدهد كه پاداشى بس بزرگ در انتظار آنان است و كسانى كه تمرد ورزيده و از ايمان بآخرت خود را محروم نموده‌اند و براى آنان عذاب اليم و دردناكى آماده كرده‌ايم .\r\nاسرى 54 - 57  رَبُّكُمْ أَعْلَمُ بِكُمْ إِنْ يَشَأْ يَرْحَمْكُمْ أَوْ إِنْ يَشَأْ يُعَذِّبْكُمْ وَ ما أَرْسَلْناكَ عَلَيْهِمْ وَكِيلًا  الى قوله تعالى  وَ يَرْجُونَ رَحْمَتَهُ وَ يَخافُونَ عَذابَهُ إِنَّ عَذابَ رَبِّكَ كانَ مَحْذُوراً  .\r\nخداوند بحقيقت و لياقت شما داناتر است طبق لياقت و عدم لياقت شما اگر شايستگى رحمت داشته باشيد رحمت مىكند شما را خدا و اگر بخواهد كيفر ميدهد شما را اى پيامبر گرامى ما تو را وكيل آنها نكرده‌ايم ( از تمرد آنها ناراحت مباش ) تا آنجا كه فرموده : اين بندگان اميد برحمت حق داشته و از عذاب و كيفر او بيمناك هستند چون از كيفر او بايد كاملا بر حذر شد .\r\nطه 3 اين قرآن فقط تذكر و هشدارى است براى كسى كه خوف و ترس از خدا دارد .\r\nطه 128  أَ فَلَمْ يَهْدِ لَهُمْ كَمْ أَهْلَكْنا قَبْلَهُمْ مِنَ الْقُرُونِ يَمْشُونَ فِي مَساكِنِهِمْ إِنَّ فِي ذلِكَ \r\n\r\n","description":"","footnote":"","page_name":" 331 ","page_number":333},
  {"content":"\r\n\r\n لَآياتٍ لِأُولِي النُّهى  .\r\nآيا سرگذشت امتهاى پيشين در حالى كه در منازل خود سرگرم زندگى بودند مشمول غضب ما گشته و نابودشان كرديم ؟ پند و عبرت و راهنمائى براى آنان گشت قطعا اين گونه حوادث آيه عبرت و هشدارى است براى خردمندان .\r\nانبياء 28  وَ هُمْ مِنْ خَشْيَتِهِ مُشْفِقُونَ  آنان از خوف الهى هميشه در هراس هستند .\r\nو در آيه 42 - 44 فرموده :  قُلْ مَنْ يَكْلَؤُكُمْ بِاللَّيْلِ وَ النَّهارِ مِنَ الرَّحْمنِ بَلْ هُمْ عَنْ ذِكْرِ رَبِّهِمْ مُعْرِضُونَ  الى قوله تعالى  أَ فَلا يَرَوْنَ أَنَّا نَأْتِي الْأَرْضَ نَنْقُصُها مِنْ أَطْرافِها أَ فَهُمُ الْغالِبُونَ . \r\nاز آنان سؤال كن چه كسى ميتواند شما را از قدرت و نفوذ سلطه الهى در شب و روز باز دارد ( البته جواب منفى است ) ولى اين كفار از ياد حق اعراض دارند تا آنجا كه فرمود آيا نميبينند قدرت ما را كه ما از اطراف و جوانب زمين ( و منطقه حكومت اينها كاسته و در اختيار سپاه اسلام قرار ميدهيم ) با اين وصف آيا اين كفار غالب هستند . يا مسلمين ؟ انبياء 47 - 48   وَ لَقَدْ آتَيْنا مُوسى وَ هارُونَ الْفُرْقانَ وَ ضِياءً وَ ذِكْراً لِلْمُتَّقِينَ الَّذِينَ يَخْشَوْنَ رَبَّهُمْ بِالْغَيْبِ وَ هُمْ مِنَ السَّاعَةِ مُشْفِقُونَ   .\r\nما بموسى و هارون فرقان ( تورات كه بين حق و باطل تميز ميدهد ) و روشنى بخش و يادآور اهل تقوى داديم . آنان كه در نهان از خداى خود ميترسند و از فكر قيامت در خوف و ترس هستند . 90  وَ كانُوا لَنا خاشِعِينَ  آنان نسبت بما داراى خضوع و فروتنى هستند .\r\nحج 34   وَ بَشِّرِ الْمُخْبِتِينَ . الَّذِينَ إِذا ذُكِرَ اللَّهُ وَجِلَتْ قُلُوبُهُمْ   . افرادى را كه هميشه و دائما در حال خوف و ترس بوده بشارت ده آنان كه وقتى نام خدا برده مىشود و به ياد خدا بيافتند دلشان ميترسد .\r\nمؤمنون 57 - 60  إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ  الى قوله تعالى  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ  .\r\nآنان كه از خوف پروردگارشان در ترس و هراسند تا آنجا كه فرموده آنان كه انفاق ميكنند آنچه را كه انفاق ميكنند ( و يا مىبخشند از آنچه به آنها داده شده ) و از موقعيت و هنگامه بازگشت به خدا دلشان مىطپد و ميترسد .\r\nنور 37  يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  . از آن روزى كه در آن دلها و چشمها دگرگون مىشود ميترسند .\r\nنور 52  وَ مَنْ يُطِعِ اللَّهَ وَ رَسُولَهُ وَ يَخْشَ اللَّهَ وَ يَتَّقْهِ فَأُولئِكَ هُمُ الْفائِزُونَ  . آن كس كه خدا و رسولش را اطاعت كند و از خدا بترسد و پرهيز نمايد اينان همان كاميابان و سعادتمندانند .\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nشعراء 51  إِنَّا نَطْمَعُ أَنْ يَغْفِرَ لَنا رَبُّنا خَطايانا أَنْ كُنَّا أَوَّلَ الْمُؤْمِنِينَ  . حال كه ما اولين گروهى هستيم كه ايمان آورده‌ايم ( و با ايمان ما فتح باب شد و قدرت فرعونى متزلزل شد و ديگران جرأت ايمان به حق را يافتند ) چشم طمع داريم كه خداوند گناهان ما را ببخشد .\r\nشعراء 82  وَ الَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ  آن خدائى كه آرزو و طمع دارم كه در روز قيامت از خطاى من چشم پوشد .\r\nنمل 10 - 11   يا مُوسى لا تَخَفْ إِنِّي لا يَخافُ لَدَيَّ الْمُرْسَلُونَ . إِلَّا مَنْ ظَلَمَ ثُمَّ بَدَّلَ حُسْناً بَعْدَ سُوءٍ فَإِنِّي غَفُورٌ رَحِيمٌ   .\r\nاى موسى عليه السّلام خوف و ترسى به خود راه مده كه پيامبران من در تحت حمايت و نصرت من از چيزى نميترسند فقط كسى كه ظلم و ستم نموده ميترسد و او هم اگر جبران جنايت خود را بنمايد و با انتخاب روش نيك و پرداخت حقوق و انجام وظائف تلافى گذشته كند قطعا من بخشنده مهربانم .\r\nقصص 31  يا مُوسى أَقْبِلْ وَ لا تَخَفْ إِنَّكَ مِنَ الْآمِنِينَ  . اى موسى پيش بيا و مترس كه تو در امان و از ايمنان هستى .\r\nعنكبوت 5  مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ وَ هُوَ السَّمِيعُ الْعَلِيمُ  . آن كس كه باميد لقاء و ديدار حق بسر ميبرد و بالاخره مدت مقرر الهى منقضى شده و سر وقت ديدار فرا خواهد رسيد و خداوند شنوا و دانا است .\r\nعنكبوت 23    يُعَذِّبُ مَنْ يَشاءُ وَ يَرْحَمُ مَنْ يَشاءُ وَ إِلَيْهِ تُقْلَبُونَ . وَ ما أَنْتُمْ بِمُعْجِزِينَ فِي الْأَرْضِ وَ لا فِي السَّماءِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ . وَ الَّذِينَ كَفَرُوا بِآياتِ اللَّهِ وَ لِقائِهِ أُولئِكَ يَئِسُوا مِنْ رَحْمَتِي وَ أُولئِكَ لَهُمْ عَذابٌ أَلِيمٌ    .\r\nخداوند هر كس را بخواهد كيفر ميدهد و هر كس را بخواهد رحمت مىكند و بسوى او بازگشت مىكند و شما نه در زمين و نه در آسمان نميتوانيد خدا را عاجز و ناتوان نمائيد . و جز ذات خداوند ياور و ناصرى براى شما نخواهد بود . آن كسانى كه آيات الهى و ديدار خداوندى را باور ندارند از رحمت حق مأيوس و نااميد و عذاب دردناكى هم براى آنان مقرر شده است .\r\nلقمان 33  يا أَيُّهَا النَّاسُ اتَّقُوا رَبَّكُمْ وَ اخْشَوْا يَوْماً لا يَجْزِي والِدٌ عَنْ وَلَدِهِ وَ لا مَوْلُودٌ هُوَ جازٍ عَنْ والِدِهِ شَيْئاً إِنَّ وَعْدَ اللَّهِ حَقٌّ  .\r\nهان اى مردم از پروردگار خود بپرهيزيد و بترسيد از روزى كه پاداش و كيفر اعمال هر كس فقط مربوط به خود او مىباشد نه پدر بجاى پسر و نه پسر بجاى پدر كيفر نخواهد ديد\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nوعده الهى قطعا راست و به حق است .\r\nاحزاب 21  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ ذَكَرَ اللَّهَ كَثِيراً  .\r\nروش و رفتار رسول خدا الگوى ارزنده‌اى است براى شما و آن كس كه بلطف خدا و پاداش اخروى اميدوار است و اكثرا در ياد خدا باشد بايد از آن حضرت تأسّى و پيروى نمايد .\r\nاحزاب 37  وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  آيا از مردم و ملامت آنها ميترسى با اينكه سزاوارتر اينست كه از خدا بترسى .\r\nاحزاب 39  الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ وَ كَفى بِاللَّهِ حَسِيباً  .\r\nآنان كه مأموريت و رسالت پر مسئوليت الهى خود را انجام ميدهند و از خدا ميترسند و جز خدا از هيچ كس ترس و پروائى ندارند و خداوند براى پشتيبانى و اداره امور بندگان كافى و بس است .\r\nفاطر 18  إِنَّما تُنْذِرُ الَّذِينَ يَخْشَوْنَ رَبَّهُمْ بِالْغَيْبِ وَ أَقامُوا الصَّلاةَ  . انذار و هشدار تو فقط به حال آن افرادى سودمند است كه در نهان و خلوت از خداى خود بترسند و يا اقامه نماز ارتباط خود را با خدا برقرار سازند .\r\nفاطر 28  إِنَّما يَخْشَى اللَّهَ مِنْ عِبادِهِ الْعُلَماءُ  فقط دانشمندانند كه بعظمت مقام الهى پى برده و از او ميترسند .\r\nيس 11  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ فَبَشِّرْهُ بِمَغْفِرَةٍ وَ أَجْرٍ كَرِيمٍ  .\r\nترساندن و هشدار تو فقط نسبت به آن كسانى كه تابع و پيروى عملى از قرآن داشته و در نهان و خلوت از خدا ميترسد نتيجه بخش است تو او را ببخشش و پاداش بزرگ نويد ده .\r\nص 46  إِنَّا أَخْلَصْناهُمْ بِخالِصَةٍ ذِكْرَى الدَّارِ  . ما آنان را با خصلتى پاك و خالص نموديم و آن خصلت در ياد آخرت بودن است .\r\nزمر 9  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ  . آن كس كه در اوقات شبانه بعبادت خدا پرداخته و در حال سجود و قيام بسر ميبرد و از وحشت آخرت در ترس است و چشم اميد برحمت پروردگار دوخته مانند ديگران نيست .\r\nزمر 13 - 16 - 23  قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  الى قوله تعالى  ذلِكَ يُخَوِّفُ اللَّهُ بِهِ عِبادَهُ يا عِبادِ فَاتَّقُونِ  الى قوله تعالى  مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ  .\r\nبگو من در صورت معصيت از آن عذاب روز بزرگ ميترسم . با اين بيانات وعيدى\r\n\r\n","description":"","footnote":"","page_name":" 334 ","page_number":336},
  {"content":"\r\n\r\nخداوند بندگانش را هشدار ميدهد اى بندگان من از من بترسيد . قرآنى كه تشابه نظم و اسلوب دارد از شنيدنش آنان كه از خداى خود ميترسند پوست بر بدنشان جمع مىشود سپس نرم مىشود ( حالشان و چهره و بدنشان دگرگون مىشود ) و دلهاى آنان هميشه متوجه به ياد خدا است .\r\nسجده 43  إِنَّ رَبَّكَ لَذُو مَغْفِرَةٍ وَ ذُو عِقابٍ أَلِيمٍ  . پروردگار تو هم بخشش و مغفرت و هم كيفر سخت و دردناك دارد .\r\n   حم عسق     تَكادُ السَّماواتُ يَتَفَطَّرْنَ مِنْ فَوْقِهِنَّ وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ أَلا إِنَّ اللَّهَ هُوَ الْغَفُورُ الرَّحِيمُ  .\r\nنزديك است آسمان از بالاى آن شكافته شود ( از خوف حق ) و ملائكه مشغول تسبيح و حمد خدا هستند و براى مردم زمين طلب مغفرت از خدا مينمايند بدانيد كه خدا همان ذات مقدسى است كه بخشنده و مهربان است .\r\nحمعسق 17 - 18   وَ ما يُدْرِيكَ لَعَلَّ السَّاعَةَ قَرِيبٌ . يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ   .\r\nاز كجا ميدانى شايد قيامت نزديك باشد . كسانى كه ايمان ندارند نسبت بقيامت عجله و شتاب دارند ( پس كى واقع مىشود ) . ولى آنان كه ايمان دارند از فرا رسيدن قيامت در ترس و وحشتند و ميدانند كه قيامت حق است و هيچ احتمال خلافى در آن راه ندارند .\r\nفتح 6  الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً  .\r\nمنافقانى كه نسبت به خدا بدگمان بودند ، بر آنها باد گردش بد روزگار و خشم و لعنت نموده خدا بر ايشان و دوزخ را كه جايگاه و بازگشت بدى است براى آنان آماده نمود .\r\nق 33 و 45  مَنْ خَشِيَ الرَّحْمنَ بِالْغَيْبِ  . آن كس كه در پنهان از خدا بترسد  فَذَكِّرْ بِالْقُرْآنِ مَنْ يَخافُ وَعِيدِ  آن كس را كه از وعيد بكيفر و عذاب خوف و ترس دارد بوسيله قرآن تذكر و اندرز بده .\r\nذاريات 37  وَ تَرَكْنا فِيها آيَةً لِلَّذِينَ يَخافُونَ الْعَذابَ الْأَلِيمَ  . در آن شهر قوم لوط علائم و نشانه‌اى باقى گذاشتيم و آن شهر را مايه عبرت قرار داديم براى آن كسانى كه از عذاب دردناك الهى بيم و خوف دارند .\r\nطور 26 - 27   قالُوا إِنَّا كُنَّا قَبْلُ فِي أَهْلِنا مُشْفِقِينَ . فَمَنَّ اللَّهُ عَلَيْنا وَ وَقانا عَذابَ السَّمُومِ   بهشتيان در گفتگوئى كه با هم دارند گويند كه ما قبل از اين در دنيا ميان مردم در حال خوف و ترس از عذابهاى الهى بسر ميبرديم خدا هم بر ما منت نهاد و ما را از\r\n\r\n","description":"","footnote":"","page_name":" 335 ","page_number":337},
  {"content":"\r\n\r\nعذاب سوزان محفوظ نمود .\r\nرحمان 31 - 46                سَنَفْرُغُ لَكُمْ أَيُّهَ الثَّقَلانِ . فَبِأَيِّ آلاءِ رَبِّكُما تُكَذِّبانِ . يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ                الى قوله تعالى  وَ لِمَنْ خافَ مَقامَ رَبِّهِ جَنَّتانِ  .\r\nاى گروه جن و انس به زودى به حساب دقيق شما خواهيم پرداخت شما بكدام يك از نعمتهاى پروردگارتان تكذيب ميكنيد اى گروه جن و انس اگر ميتوانيد در اقطار و اطراف آسمان و زمين نفوذ كرده و آنجاها را در تحت تسخير خود قرار دهيد نفوذ كنيد ولى اين عمل قدرت و سلطه و نيروى مخصوصى ميخواهد تا آنجا كه فرمود آن كس كه از مقام عدل الهى بترسد دو بهشت دارد ( عدن و نعيم ) .\r\nحشر 21  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  .\r\nاگر ما اين قرآن را بر كوه ميفرستاديم ميديدى كه كوه از خوف و خشيت و از شدت ترس متلاشى و پراكنده ميشد .\r\nملك 12 - 21  إِنَّ الَّذِينَ يَخْشَوْنَ رَبَّهُمْ بِالْغَيْبِ لَهُمْ مَغْفِرَةٌ وَ أَجْرٌ كَبِيرٌ  الى قوله تعالى       أَ أَمِنْتُمْ مَنْ فِي السَّماءِ أَنْ يَخْسِفَ بِكُمُ الْأَرْضَ فَإِذا هِيَ تَمُورُ . أَمْ أَمِنْتُمْ مَنْ فِي السَّماءِ أَنْ يُرْسِلَ عَلَيْكُمْ حاصِباً فَسَتَعْلَمُونَ كَيْفَ نَذِيرِ . وَ لَقَدْ كَذَّبَ الَّذِينَ مِنْ قَبْلِهِمْ فَكَيْفَ كانَ نَكِيرِ . أَ وَ لَمْ يَرَوْا إِلَى الطَّيْرِ فَوْقَهُمْ صافَّاتٍ وَ يَقْبِضْنَ ما يُمْسِكُهُنَّ إِلَّا الرَّحْمنُ إِنَّهُ بِكُلِّ شَيْءٍ بَصِيرٌ . أَمَّنْ هذَا الَّذِي هُوَ جُنْدٌ لَكُمْ يَنْصُرُكُمْ مِنْ دُونِ الرَّحْمنِ إِنِ الْكافِرُونَ إِلَّا فِي غُرُورٍ . أَمَّنْ هذَا الَّذِي يَرْزُقُكُمْ إِنْ أَمْسَكَ رِزْقَهُ بَلْ لَجُّوا فِي عُتُوٍّ وَ نُفُورٍ       .\r\nآنان كه در نهان و خلوت از پروردگار خود ميترسند بخشش و پاداش بزرگى دارند تا آنجا كه فرمود : آيا در امان و مطمئن هستيد كه دادار آسمان شما را بهنگام زلزله در زمين فرو دهد ؟ آيا ايمن هستيد كه خداوند آسمان رگبار سنگريزه را بر شما بريزد ؟ به زودى مىفهميد بيم دادن و هشدار مرا . كسانى كه پيش از اينان بودند بتكذيب حقائق پرداختند .\r\nما هم آنان را كيفر داديم و چگونه سخت بود كيفر ناگوار ما . آيا بمرغان و پرندگان بالاى سر خود نمينگرند كه گاهى با بال گشاده و بىحركت سير ميكنند و گاهى پر زنان در حركتند ؟\r\nجز خداى مهربان كيست كه اينها را در مقابل جاذبه زمين نگه دارد او است كه بهر چيز بينا و آگاه است .\r\nاين سپاه و لشكر شما كجا و كيست كه در برابر قهر و قدرت خداوندى شما را يارى كند ؟ كافران جز فريب شيطانى چيزى ندارند . اگر خداوند از رزق و روزى شما خوددارى و امساك نمايد كيست آن كس كه روزى شما را تأمين نمايد ؟ بلكه اينها در سركشى و رو گردانى\r\n\r\n","description":"","footnote":"","page_name":" 336 ","page_number":338},
  {"content":"\r\n\r\nاز حق عناد و لجاجت دارند .\r\nمعارج 27 - 28   وَ الَّذِينَ هُمْ مِنْ عَذابِ رَبِّهِمْ مُشْفِقُونَ . إِنَّ عَذابَ رَبِّهِمْ غَيْرُ مَأْمُونٍ   .\r\nآنان كه از عذاب الهى خائف و ترسناكند ، چون هيچ كس از عذاب و كيفر خدا ايمن نيست .\r\nنوح 13 - 14   ما لَكُمْ لا تَرْجُونَ لِلَّهِ وَقاراً . وَ قَدْ خَلَقَكُمْ أَطْواراً   شما چرا وقار و عظمت خداوندى را مراعات نميكنيد با اينكه شما را گوناگون و گروه گروه آفريد و يا خلقت شما را در مراحل گوناگونى قرار داد كه در اين مراحل شما را بكمال برساند .\r\nمدثر 53 - 56  كَلَّا بَلْ لا يَخافُونَ الْآخِرَةَ  الى قوله تعالى  هُوَ أَهْلُ التَّقْوى وَ أَهْلُ الْمَغْفِرَةِ  .\r\nچنين نيست بلكه اينها از قيامت بيم و هراسى ندارند تا آنجا كه فرمود او است كه سزاوار پرهيز و تقوى است و او است كه سزاوار بخشودن گناه است .\r\nدهر 7 به بعد  وَ يَخافُونَ يَوْماً كانَ شَرُّهُ مُسْتَطِيراً  الى قوله تعالى   إِنَّا نَخافُ مِنْ رَبِّنا يَوْماً عَبُوساً قَمْطَرِيراً . فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً   الى قوله تعالى  نَحْنُ خَلَقْناهُمْ وَ شَدَدْنا أَسْرَهُمْ وَ إِذا شِئْنا بَدَّلْنا أَمْثالَهُمْ تَبْدِيلًا  الى قوله تعالى  يُدْخِلُ مَنْ يَشاءُ فِي رَحْمَتِهِ وَ الظَّالِمِينَ أَعَدَّ لَهُمْ عَذاباً أَلِيماً  . ميترسند از روزى كه شر آن و وحشت آن آشكار و فراگير است . ميگويند ما از پروردگار خود در باره آن روزى كه چهره‌ها را عبوس و قيافه‌ها را سخت دگرگون مىكند ميترسيم . خداوند هم بپاداش خوف و ترس آنان را از ناراحتى آن روز مصون داشته و شادابى و خوشحالى به آنان عنايت فرمايد تا آنجا كه فرموده : ما آفريديم اينان را و خلقتشان را محكم و استوار نموديم و آنگاه كه مرگ و هلاكتشان را اراده كنيم گروهى ديگر را بجاى اينها آوريم تا آنجا كه فرموده : هر كه را بخواهد مشمول رحمت خود قرار ميدهد . و براى ستمگران عذابى دردناك آماده و مقرر ساخته است .\r\nنازعات 19 - 26  وَ أَهْدِيَكَ إِلى رَبِّكَ فَتَخْشى  الى قوله تعالى  إِنَّ فِي ذلِكَ لَعِبْرَةً لِمَنْ يَخْشى  . موسى عليه السّلام بفرعون گفت آيا ميل دارى كه تو را به خداى خودت هدايت و راهنمائى نموده تا نتيجة از او بترسى و از اين بلند پروازى دست بردارى ؟ قطعا براى آنكه بترسد در اين داستان عبرت و پندى است .\r\nنازعات 40 - 41   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى . فَإِنَّ الْجَنَّةَ هِيَ الْمَأْوى   . اما آن كس كه از حضور و مقام شهود پروردگار بترسد و خود را از هواى نفس باز دارد پس قطعا بهشت جايگاه او است .\r\nانفطار 5 تا 8     عَلِمَتْ نَفْسٌ ما قَدَّمَتْ وَ أَخَّرَتْ . يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ الَّذِي خَلَقَكَ فَسَوَّاكَ فَعَدَلَكَ فِي أَيِّ صُورَةٍ ما شاءَ رَكَّبَكَ     . در آن روز هر كس باعمالى كه در ايام\r\n\r\n","description":"","footnote":"","page_name":" 337 ","page_number":339},
  {"content":"\r\n\r\nپيشين و در اواخر انجام داده آگاه مىشود . اى انسان چه عاملى تو را گول زد و تو را نسبت به آن خداى كريم و بزرگوارى كه آفريد تو را و تمام اعضاء و قواى درونى تو را متناسب و تعديل نمود و در آن شكل و صورتى كه اراده حكيمانه‌اش اقتضاء كرد تركيب بندى كرد مغرور نموده و فريب داد .\r\nبروج 12 تا 14  إِنَّ بَطْشَ رَبِّكَ لَشَدِيدٌ  الى قوله تعالى  وَ هُوَ الْغَفُورُ الْوَدُودُ  گرفتن الهى بسى سخت و دشوار است تا آنجا كه فرموده و آن خدا بخشنده پر مهر است .\r\nاعلى 10 - 12     سَيَذَّكَّرُ مَنْ يَخْشى . وَ يَتَجَنَّبُهَا الْأَشْقَى . الَّذِي يَصْلَى النَّارَ الْكُبْرى ثُمَّ لا يَمُوتُ فِيها وَ لا يَحْيى     . آن كس كه داراى خوف و خشيت است به زودى پند ميپذيرد و آنكه شقاوت و گيش بيشتر است از اين تذكرات كناره‌گيرى مىكند و بعدا در آتش بزرگ خشم خدا وارد شده و در آنجا نه ميميرد و نه زنده است در بدترين حالت ميان مرگ و حيات بسر ميبرد .\r\nبينه 8  رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ  كسانى كه از خدا ترس دارند پاداششان اين است كه خدا از آنان خشنود و آنان از خدا راضى و خشنود هستند .\r\nتفسير  وَ إِيَّايَ فَارْهَبُونِ  . گفته شده رهبت آن ترسى است كه با تحفّظ و خوددارى هم راه باشد و اين آيه ميفهماند كه مؤمن بجز از خدا نبايد از هيچ كس بترسد  وَ إِيَّايَ فَاتَّقُونِ  يعنى با ايمان خود و پيروى از حق و روى گرداندن از دنيا تقوى و پرهيزگارى را تحكيم نمائيد .\r\nو گفته شده كه رهبت مقدمه و زير بناى تقوى است .  أُولئِكَ يَرْجُونَ رَحْمَتَ اللَّهِ  مثل اينكه اين آيه دلالت بر اين دارد كه رجاء و اميد بايد توأم با عمل باشد ( به گواهى جملات قبلى ) و بدون عمل شايسته رجاء نيست ، بلكه فريب است و گفته شده با اينكه اين گروه را با داشتن اعمال توصيف مينمايد متذكر رجاء و اميد هم مىشود براى اين است كه عمل در معرض خطر است پس دلالت قطعى بر پايان نيك و سرانجام مطلوب ندارد و لذا در عين عمل كردن بايد حالت رجاء و اميد داشته باشد چون ميزان سعادت پايان و عاقبت امر است  وَ يُحَذِّرُكُمُ اللَّهُ نَفْسَهُ  گفته شده كه اين جمله تهديد و هشدار بزرگى است كه معلوم مىشود كه طرف تهديد در اعمالش زشتى و قبح بيحد و مرزى دارد و لفظ نفس ( شما را از خودش ميترساند ) براى اينست كه اعلام نمايد كيفر كيفرى است بس بزرگ كه از خداى بزرگ صادر مىشود بنا بر اين نبايد در برابر اين كيفر بزرگ بتهديد كافران و دشمنان اعتناء شود و تكرار اين جمله براى تأكيد و بزرگداشت مطلب است  وَ اللَّهُ رَؤُفٌ بِالْعِبادِ  يعنى همين تهديدهاى الهى از جهت رأفت و محبتى است كه خداوند براى صلاح ديد بندگانش دارد و يا اينكه با جملات قبلى بعذابش جلب توجه بندگان را مينمايد و با اين جمله رافت و محبتش را\r\n\r\n","description":"","footnote":"","page_name":" 338 ","page_number":340},
  {"content":"\r\n\r\nيادآور مىشود تا انسان برحمتش اميدوار و از عذابش ترسان باشد ( خوف و رجاء ) .\r\n يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ  . توصيف حال منافقان را مينمايد در جنگ احد گفته شده يعنى گمانهاى غير واقع و غير حقيقى كه سزاوار حق نيست در باره خدا مينمايند و  ظَنَّ الْجاهِلِيَّةِ  بدل است از كلمه  غَيْرَ الْحَقِّ  و اين گمان مال ملت جاهليه و اهل جهل و نادانى است - اقول و اين آيه دلالت دارد بر اينكه سوء ظن به خدا و مأيوس بودن از رحمت حق حرام است .  إِنَّما ذلِكُمُ الشَّيْطانُ  يعنى آن كس كه مسلمانان را از بازگشت بجنگ كفار و تعقيب آنها پس از غزوه احد باز ميدارد و ميترساند از طرف شيطان و وساوس او است .\r\nكه آن شخص نعيم بن مسعود بود كه مسلمين را ميترسانيد  وَ خافُونِ  . از مخالفت اوامر من بترسيد  إِنْ كُنْتُمْ مُؤْمِنِينَ  چون اقتضاء و لازمه ايمان به حق اينست كه انسان ترس از خدا را بر تمام ترسهاى مردمى مقدم بدارد  وَ تَرْجُونَ مِنَ اللَّهِ ما لا يَرْجُونَ  و شما آن رحمت و نصرتى كه از حق اميدواريد اين اميد را كفار ندارند و اين آيه دلالت دارد بر فضيلت رجاء و اينكه اين از صفات اهل ايمان است .\r\n قالَ رَجُلانِ مِنَ الَّذِينَ يَخافُونَ  كه از خدا ترس داشتند و داراى تقوا و پرهيز بودند كه اين آيه هم دلالت بر فضيلت خوف دارد .  أَ لَمْ تَعْلَمْ  آيا نميدانى كه آسمانها و زمين از آن خدا است خطاب بپيغمبر و يا بهر انسان است و در اين آيه تهديد و نويد هر دو جمع است .  فَلا تَخْشَوُا النَّاسَ وَ اخْشَوْنِ  گفته شده اين نهى متوجه قضات و حكام و فرمانروايان است كه در حكومت و قضاوت خود از غير خدا خوف و ترسى نداشته باشند  وَ أَنْذِرْ بِهِ الَّذِينَ يَخافُونَ أَنْ يُحْشَرُوا إِلى رَبِّهِمْ  و هشدار بده به قرآن يا به خدا آنان را كه از شدائد و هول حشر در قيامت ميترسند و گفته شده  يَخافُونَ  يعنى يعلمون علم و ايمان بحشر دارند و حضرت صادق عليه السّلام فرموده يعنى با قرآن هشدار ده كسانى را كه اميد وصول به پروردگار و ميل به آنچه نزد خدا است دارند كه از راهنمائى قرآن استفاده كنند كه قرآن قرآن شفيعى است كه شفاعتش پذيرفته است -  لَيْسَ لَهُمْ مِنْ دُونِهِ  جز خدا ولى و شفيعى نيست .  لَعَلَّهُمْ يَتَّقُونَ  . تا اين هشدار باعث خوف و ترس آنها شده و در نتيجه از مناهى و محرمات خوددارى نمايند .\r\n وَ كَيْفَ أَخافُ ما أَشْرَكْتُمْ  من از اين بتها كه آنها را شريك خدا ساخته‌ايد چرا بترسم كه هيچ زيان و ضررى در دست آنها نيست .  وَ لا تَخافُونَ أَنَّكُمْ أَشْرَكْتُمْ بِاللَّهِ  با اينكه خداوند سزاوار است كه از او به تمام معنا ترسيد چون اين بت‌پرستى شما شريك قرار دادن مخلوق است با خالق و صانع و برابر دانستن مقدور ناتوان با قادرى كه سود و زيان در دست او است سلطانا يعنى بدون حجت و برهان . حاصل مطلب اينكه كفر و گناه و خطا مورد\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nخوف و ترس است پس نبايد ايمن از آن شد  أَ فَأَمِنَ أَهْلُ الْقُرى  يعنى آنهائى كه رسالت پيامبران ما را تكذيب كردند .  أَنْ يَأْتِيَهُمْ بَأْسُنا ضُحًى  كه عذاب و كيفر ما آنها را فرا گيرد در وسط روز ضحوة به معناى روشنائى آفتاب است بهنگام درخشيدن و بالا آمدن آفتاب  وَ هُمْ يَلْعَبُونَ  هنگامى كه به آن كارهاى دنيوى بىفائده مشغول هستند  أَ فَأَمِنُوا مَكْرَ اللَّهِ  مكر الهى كنايه و اشاره است بفرصت دادن خدا ببنده غافل خود كه ناگهان او را بچنگال كيفر خود قرار ميدهد . على بن ابراهيم گويد مكر خداوند يعنى عذاب خداوند طبرسى مرحوم در تفسير اين آيه گفته حاصل معنا اينست كه با اين وضع آيا از فرا رسيدن عذاب ناگهانى ايمن هستند و اين عذاب بدون سابقه و اطلاع قبلى را بنام مكر الهى نام برده از اين جهت است كه مكر و خدعه بدون اطلاع طرف و بدون سابقه ذهنى گريبان‌گير او مىشود اين عذاب هم از اين نظر تشبيه بمكر شده است و گفته شده مكر الهى فرصت و مهلت دادن خدا است كه تبه‌كاران با صحت و سلامتى و طول عمر و نعمت فراوان مهلت و فرصت داده و آنها به خيال اينكه مشمول رحمت و فيض خدا هستند تدريجا مراحل شقاوت را طى كرده و درجه درجه تيره‌گى درونى آنها شديدتر گرديده ناگهان معلوم مىشود كه اينها نعمت نبوده و استدراج و بدبختى تدريجى بوده است و اين است مكر الهى كه در ظاهر نعمت و در واقع و باطن نقمت و تيره‌روزى است  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  از مكر الهى جز زيانكاران كسى ايمن نيست ( خود را در امن نميداند ) .\r\nاينجا پرسشى مطرح مىشود و آن اينكه انبياء و معصومين عليه السّلام با اينكه از مكر الهى در امن و امان هستند ولى قطعا معلوم است كه از زيان زيانكاران نيستند پس چگونه اين آيه ميفرمايد جز زيانكاران هيچ كس از مكر الهى خود را در امن و امان نميبيند ؟ پاسخ اولا آيه مربوط باهل گناه و معصيت‌كاران است چون آيه ديگر در باره اهل تقوى ميفرمايد  إِنَّ الْمُتَّقِينَ فِي مَقامٍ أَمِينٍ  ( دخان 51 ) اهل تقوى در مقام امن و امان هستند ثانيا معناى آيه اينست كه از كيفر دادن الهى نسبت باهل گناه هيچ كس ايمن نيست جز زيانكاران البته معلوم است كه معصومين عليه السّلام نه تنها از معذب شدن گناهكاران ايمن نيستند بلكه تا حدودى اطمينان به عذاب گناهكاران را دارند و لذا از ارتكاب گناه كاملا خوددارى مينمايند . ثالثا معنا ممكن است اين باشد كه زيانكارانند كه جهل بحكمت خداوندى دارند و چون حكمت خداوند ايجاب مىكند كه متخلفين كيفر ببينند و گر نه نظام تشريعى و قانون الهى به هم خورده و پشتوانه نخواهد داشت و اشخاص نادان و جاهل به حكمت و مصلحت انديشى خيال ميكنند كه در صورت ارتكاب گناه هم عقابى نيست و اينان همان زيانكارانند . بنا بر اين حاصل معناى آيه اين مىشود كه مكلف بايد داراى حالت\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nخوف باشد تا در نتيجه در انجام واجبات كوشا و از معصيت و گناه خوددارى نمايد و هيچ وقت احساس امن و آسوده خاطرى از عذاب نداشته كه موجب خسران و بدبختى در دنيا و آخرت خواهد شد ( مجمع البيان )  أَ وَ لَمْ يَهْدِ لِلَّذِينَ يَرِثُونَ الْأَرْضَ  در ديار و جايگاه پيشينيان سكونت نموده و لفظ يهدى كه با لام متعدى شده چون به معناى تبيين و روشن شدن است  أَنْ لَوْ نَشاءُ أَصَبْناهُمْ بِذُنُوبِهِمْ  آيا روشن و واضح نيست براى آنها كه اگر بخواهيم كيفر ميدهيم آنان را بگناهانشان همچنان كه پيشينيان را كيفر داديم  وَ نَطْبَعُ عَلى قُلُوبِهِمْ  و بر دلشان مهر مىزنيم  فَهُمْ لا يَسْمَعُونَ  و در نتيجه كوردلى فهم و عبرت و پند پذيرى ندارند .  لِلَّذِينَ هُمْ لِرَبِّهِمْ يَرْهَبُونَ  يعنى از خداى خود ميترسند و گرد گناه نميگردند و بدستورات تورات عمل ميكنند .  عَذابِي أُصِيبُ بِهِ مَنْ أَشاءُ  در مجمع گويد يعنى افرادى كه معصيت مرا نموده و استحقاق عذاب يافته‌اند آن كس را كه بخواهم كيفر ميكنم و چون ممكن است مشمول مغفرت بشوند از اين جهت من اشاء فرموده  وَ رَحْمَتِي وَسِعَتْ كُلَّ شَيْءٍ  . حسن و قتاده گفته‌اند رحمت الهى در دنيا شامل نيك و بد فاجر و مؤمن هست ولى در آخرت رحمت الهى فقط مختص مؤمنين و متقين است .\r\nو عوفى گفته البته رحمت الهى همه چيز و همه كس را فرا گرفته ولى توسعه و شمول رحمت براى وجود مؤمن است و اهل تقوى باعث توسعه رحمت حق در دنيا شده است يعنى بكفار روزى ميرسد و از آنان دفع بلا مىشود چون در كنار مؤمن قرار گرفته و رحمت حق كه شامل حال مؤمن شد كفار هم بهره‌مند شده و بزندگى خود ادامه ميدهند ولى هنگامى كه آخرت فرا رسيد و بطور كلى جهان و دنياى مؤمنين از جهان كافران جدا شد رحمت حق مخصوص مؤمن گشته و كفار از آن رحمت طفيلى و تبعى كه در دنيا داشتند بىبهره ميشوند .\r\nدرست مانند كسى كه از نور چراغ ديگرى استفاده مىكند كه تا وقتى صاحب چراغ هست و اين شخص نزديك او و در كنار او است از روشنائى چراغ بهره‌مند ميگردد ولى هنگامى كه صاحب چراغ رفت و چراغ را برد روشنائى بطور كلى ميرود و گفته شده كه معناى آيه اينست كه رحمت حق وسيع است و هر كس كه بخواهد از هدايت الهى برخوردار شود و خود را در شعاع رحمت حق قرار دهد ابدا مانعى نيست و شامل همه مىشود اگر همه مردم بخواهند خود را مشمول رحمت و هدايت نمايند مىتوانند چون رحمت حق بسيار وسيع است ولى بعضى از افراد نميخواهند از اين رحمت واسعه بهره‌مند شوند چون از ضلالت و گمراهى خود دست بر نميدارند و اين با سعه رحمت هيچ منافاتى ندارد -  فَسَأَكْتُبُها لِلَّذِينَ يَتَّقُونَ  يعنى به زودى و يا حتما رحمت خود را اختصاص باهل تقوى داده و براى آنان تثبيت مينمايم و يا با اشخاصى كه از گناهان كبيره و معصيت پرهيز نموده‌اند  وَ اتَّقُوا فِتْنَةً لا تُصِيبَنَّ \r\n\r\n","description":"","footnote":"","page_name":" 341 ","page_number":343},
  {"content":"\r\n\r\n الَّذِينَ ظَلَمُوا مِنْكُمْ خَاصَّةً  . از فتن و حوادثى كه هنگام وقوع فقط دامنگير ستمكاران از شما نخواهد شد بترسيد و بپرهيزيد گفته شده يعنى كارهائى كه عواقب شوم آن عمومى است بد و خوب را فرا ميگيرد نظير سستى و مسامحه در امر بمعروف و نهى از منكر و اختلاف و تشتت كلمه و بدعت در دين . عياشى در ذيل تفسير اين آيه گفته كه پس از رحلت و وفات پيغمبر مردم دچار فتنه‌اى شدند و اختلاف نظر در اجتماع مسلمين پديد آمد و اين آزمايشى بود كه مسلمانان با او مواجه شدند تا بالاخره از على عليه السّلام دست برداشته و با ديگران بيعت كردند با اينكه پيغمبر صلّى اللَّه عليه و آله مكرر توصيه و دستور فرموده بود كه از على و اوصياء بعد از او عليهم السّلام متابعت نمايند و در مجمع نقل كرده كه على عليه السّلام و حضرت باقر عليه السّلام\r\nلتصيبنّ\r\nقرائت نموده‌اند - فتنه‌اى كه قطعا گريبان ستمكاران را فرا ميگيرد  فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ  يعنى اگر بعقاب و ثواب الهى ايمان و اعتقاد داريد و دلالت بر اين دارد كه خوف و خشيت از خدا از لوازم ايمان است  وَ لَمْ يَخْشَ إِلَّا اللَّهَ  يعنى در تمام جهات دينى فقط از خدا ميترسند و رضا و خشنودى حق را بر رضاى ديگران مقدم ميدارند چون ترس از خطر يك امر فطرى و جبلّى است كه عاقل و خردمند نميتواند مراعات اين خوف را نكند و در مجمع گفته يعنى از احدى از مخلوقين جز از خدا ترسى ندارند و اين در ذيل جمله قبلى است كه فرمود  أَ تَخْشَوْنَهُمْ  يعنى اگر از مردم خوف و ترس داشته باشيد پس لا بد با اين مردم در موضوع شرك برابرى داريد ( آنها مشرك شما هم مشرك هستيد ) .\r\nهمچنان كه فرموده :  فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ  - هنگامى كه دستور جهاد بر آنها صادر مىشود از كفار ميترسند همان طورى كه از خدا ميترسند - پس در موضوع ترس خدا و غير خدا را شريك هم نموده‌اند .\r\nو كذلك مثل گرفتن پيشينيان است  أَخْذُ رَبِّكَ إِذا أَخَذَ الْقُرى  گرفتن غضب خداوند آن هنگامى كه اهل قرى و قصبات را فرا گرفت  وَ هِيَ ظالِمَةٌ إِنَّ أَخْذَهُ أَلِيمٌ شَدِيدٌ  در حالى كه به ظلم و ستم مشغول بودند كه عذاب او دردناك و دشوار است و در مجمع از رسول خدا صلّى اللَّه عليه و آله نقل كرده كه فرمود : خداوند به ظالم و ستمگر مهلت و فرصت ميدهد تا اينكه ناگهان او را گرفته و ديگر مهلتى به او نخواهد داد سپس حضرت اين آيه را تلاوت نموده :  إِنَّ فِي ذلِكَ  در عذابهائى كه با هم نابود شده نازل گشت لآية عبرت و پندى است  لِمَنْ خافَ عَذابَ الْآخِرَةِ  براى كسى كه از عذاب اخروى ترس دارد چون ميفهمد كه اين عذاب دنيوى نمونه‌اى است از همان عذاب آخرت .\r\n أَنْ تَأْتِيَهُمْ غاشِيَةٌ مِنْ عَذابِ اللَّهِ  كه فرا رسد عقوبتى كه فرا گيرد و بپوشاند آنها را بغتة ناگهان و بدون اعلام نشانه و علامتى  وَ هُمْ لا يَشْعُرُونَ  و آنان بنزول عذاب آگاهى\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nنداشته و آماده نبودند .\r\n وَ يَخافُونَ سُوءَ الْحِسابِ  از حساب‌رسىهاى ناگوار خوف دارند و لذا قبل از اينكه بحسابشان رسيدگى شود خود به حساب كارهاى خود ميرسند .\r\nعلى بن ابراهيم و كلينى و صدوق و عياشى از حضرت صادق عليه السّلام نقل كرده‌اند كه آن حضرت هنگامى كه ديد مردى با كمال دقت حق خود را تا آخرين دينار از برادر دينى خود استيفاء نمود اين آيه را تلاوت فرمود سپس حضرت فرمود : تو خيال ميكنى كه اينها از ظلم و جور الهى ميترسند ؟ نه . چنين نيست ، بلكه آنها از حساب دقيق و بررسى كامل كوچكترين كارها و اعمال ميترسند كه خدا اين گونه حسابگرى را سوء الحساب و حسابرسى ناگوار ناميده است پس هر كس در حساب از ديگران دقت زياد اعمال نمايد كار زشتى مينمايد . و در مجمع و تفسير عياشى از همان حضرت نقل نموده كه مقصود از  سُوءَ الْحِسابِ  اينست كه تمام كارهاى زشت و تمامى كارهاى نيك همه و همه مورد بررسى و حساب قرار گيرد و اين همان استقصاء و رسيدگى تا آخرين عمل و كارهاى انسان است .\r\n نَنْقُصُها مِنْ أَطْرافِها  كاستن از اطراف زمين يعنى هلاكت و نابودى اهل زمين . در احتجاج از امير مؤمنان على عليه السّلام نقل نموده كه مقصود هلاك ساختن تبه‌كاران از قرون گذشته كه نامش را اينان و آمدن به طرف آنها  ( نَأْتِي الْأَرْضَ )  ناميده . و در فقيه از حضرت صادق عليه السّلام نقل كرده كه از معناى اين آيه از حضرت سؤال شد فرمود منظور از كاستن زمين از دست دادن علماء و دانشمندان است كه ثقل زمينند و على بن ابراهيم گفته يعنى مرگ علماء . در كافى از حضرت باقر عليه السّلام نقل نموده كه حضرت سجاد عليه السّلام مكرر ميفرمود كه اين آيه شريفه  أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها  آمادگى بيشترى در نفس من براى مرگ و كشته شدن ايجاد مىكند كه منظور از كاستن از اطراف زمين از دست رفتن علماء و دانشمندان است .  لا مُعَقِّبَ لِحُكْمِهِ  يعنى هيچ قدرتى نيست كه از حكم و قضاء الهى جلوگيرى نمايد معقّب به چيزى ميگويند كه دنبال چيز ديگرى بيايد و آن را نابود و باطل كند  وَ هُوَ سَرِيعُ الْحِسابِ  يعنى خداوند به زودى و در آينده نزديكى به حساب اينها خواهد رسيد .\r\nذلك اين هلاكت و نابودى ستمكاران و جايگزين شد مؤمنين بجاى آنها  لِمَنْ خافَ مَقامِي وَ خافَ وَعِيدِ  از موقف من در مقام حساب و از وعيد و تهديد من به عذاب خوف و ترس دارند بيوتا آمنين خانه‌هائى كه از ويرانى و از سوراخ كردن دزدان و از خراب نمودن و ويرانگرى دشمنان مصون است چون در دل صخره‌هاى كوه در كمال استحكام قرار گرفته . يا به خيال خودشان و غفلت و جهل ايشان از قدرت خداوند . تصور ميكنند كه اين خانه‌ها از عذاب الهى در امن و امان و مصونند .  ما كانُوا يَكْسِبُونَ  ناگهان صيحه و غرش آسمانى آنها را\r\n\r\n","description":"","footnote":"","page_name":" 343 ","page_number":345},
  {"content":"\r\n\r\nفرا گرفت و اين خانه‌هاى محكم و اموال زياد و كثرت نفرات كوچكترين سودى به حال آنها نداد .\r\n مَكَرُوا السَّيِّئاتِ  آنان كه خدعه‌ها و نيرنگ‌هاى بد و زشتى را مرتكب شدند كه گفته شده حيله و نيرنگهائى كه براى كشتن پيامبران به كار بردند و آنان كه با رسول خدا صلّى اللَّه عليه و آله نيرنگ و مكر نمودند و اصحاب حضرت را از گرايش بايمان باز ميدارند  أَنْ يَخْسِفَ اللَّهُ بِهِمُ الْأَرْضَ  از بلعيدن زمين همانطور كه قارون را در خود فرو برد  أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ  از آمدن عذاب ناگهانى از آسمان همانطور كه قوم لوط مشمول اين عذاب شدند  أَوْ يَأْخُذَهُمْ فِي تَقَلُّبِهِمْ  در حين آمد و رفت و اشتغال آنها بكسب و كار خدا آنها را در چنگال عذاب قرار دهد . آيا از اين گونه امور در امانند ؟ فما هم بمعجزين يعنى نميتوانند خدا را عاجز و ناتوان نمايند و از سلطه او خارج شوند و آنچه كه خدا در حق آنها اراده نمايد امتناعى ندارد  أَوْ يَأْخُذَهُمْ عَلى تَخَوُّفٍ  گرفتن بر مبناى ترس و وحشت اين طور مىشود كه قبل از اينها گروهى را هلاك و نابود نمايد كه در نتيجه هلاكت آنها خوف و وحشتى در اينها پيدا شود و در حال خوف و ترس عذاب الهى سر رسد و يا به اين ترتيب كه تدريجا از اموال اينها و از نفوس و فرزندان و بستگان كم كم بكاهد و نابود سازد تا اينكه در حال رعب و وحشت و از دست دادن مال و اولاد هلاك شوند تخوّفته يعنى تنقّصته .\r\nعلى بن ابراهيم گفته  عَلى تَخَوُّفٍ  يعنى على تيقّظ آمدن عذاب در حال توجه و بيدارى آنها : خلاصه اين جمله در مقابل جمله  لا يَشْعُرُونَ  است كه در آيه قبل از اين آمده و قسيم او است . عياشى از حضرت صادق عليه السّلام در تفسير اين آيه روايت كرده كه فرمود آنان دشمنان خدا بودند كه مسخ شدند و نابود شدند و در زمين فرو رفتند . در كافى از حضرت سجاد خطبه كوتاهى در موعظه و زهد و پارسائى نقل كرده كه حضرت فرمود از جمله افراد غافل و مايل بزيور دنيا كه با حيله و نيرنگهاى بد سر و كار دارند مباشيد كه خداوند در قرآن محكم و استوار خود ميفرمايد :  أَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ  پس شما بايد بترسيد از سرگذشت ستمگران كه خداوند در قرآنش از اين راه بشما هشدار داده تا مبادا از نزول و شمول قسمتى از آن عذابها كه بستمكاران وعيد داده احساس ايمنى نمائيد . به خدا سوگند خداوند شما را بوسيله سرگذشت ديگران پند و اندرز داده شما هم عبرت بگيريد - كه خوشبخت كسى است كه از ديگران و سرگذشت آنان پند و عبرت بگيرد .\r\n وَ هُمْ لا يَسْتَكْبِرُونَ  يعنى از عبادت خدا استكبار ندارند  يَخافُونَ رَبَّهُمْ مِنْ فَوْقِهِمْ  يعنى\r\n\r\n","description":"","footnote":"","page_name":" 344 ","page_number":346},
  {"content":"\r\n\r\nاز آن خدائى در قدرت و قهر فوق اينها و برتر از اينها است ميترسند  وَ يَفْعَلُونَ ما يُؤْمَرُونَ  در مجمع گويد : از پيغمبر صلّى اللَّه عليه و آله بطور صحيح نقل شده كه خداوند گروهى از ملائكه را در آسمان هفتم قرار داده كه از ابتداء خلقت و آفرينش تا روز قيامت در حال سجده هستند .\r\nمفاصل بدنشان از خوف خدا ميلرزد و هر قطره اشك كه از چشمشان ميريزد ملك و فرشته‌اى مىشود و به همين ترتيب تا قيام قيامت هستند با اين وصف روز قيامت كه مىشود سر به آسمان نموده و ميگويند : خدايا ما حق عبادت تو را انجام نداده‌ايم .\r\nبعضى از عرفاء گفته از اين آيه  يَخافُونَ . . .  و امثال و نظائرش استفاده مىشود جهان خلقت و آفرينش همه در مقام مشهود حق و مشغول عبادت حق است بجز آن موجود مخلوقى كه داراى نيروى تفكر و انديشه است كه اين چنين موجودى گاهى از مشهود و ديدن حق غفلت و از عبادتش سرپيچى مينمايد و اين موجود عبارت از نفوس ناطقه انسانى و نفوس حيوانى از جنبه و حيثيت نفس حيوانيش نه از جنبه هيكل جسمانى و جوارح بدنى چون از اين نظر همين بدن و جسم هم مانند بقيه موجودات عالم آفرينش در حال تسبيح و سجود و خضوع است بنا بر اين اعضاء و جوارح بدن انسانى همه در حال شعور و مشغول تسبيح حقند گواه اين مطلب آياتى است كه دلالت دارد بر اينكه روز قيامت همين اعضاء و جوارح و اين پوستها و دستها و پاها و زبانها و گوش و چشم و همه قواى انسان بر چگونگى اعمال و كارهاى نفوس انسانى كه اين اعضاء و جوارح و اين قواى در تحت تسخير او هستند شهادت و گواهى ميدهند پس حكومت براى خداى بزرگ است  إِنَّما هُوَ إِلهٌ واحِدٌ  تأكيد در وحدانيت از دو جهت ( يكى با لفظ انما و ديگر با لفظ واحد ) به منظور عنايت بيشتر بامر توحيد است چون اگر گفته شود انما هو اللَّه ممكن بذهن بيايد كه منظور اثبات الوهيت است فقط و شايد توحيد و وحدانيت آله بذهن نيايد  فَإِيَّايَ فَارْهَبُونِ  مثل اينكه مثلا بگويد ان آله واحد منم پس از من فقط بترسيد نه از غير من .  وَ لَهُ ما فِي السَّماواتِ وَ الْأَرْضِ  هر موجودى فرشته و يا غير آن .  وَ لَهُ الدِّينُ  اطاعت و فرمانبرى  واصِباً  بطور لزوم وجوب براى او است  أَ فَغَيْرَ اللَّهِ تَتَّقُونَ  آيا از غير خدا ميترسيد با اينكه سود و زيان در دست غير او نيست همانطور كه فرموده :  وَ ما بِكُمْ مِنْ نِعْمَةٍ فَمِنَ اللَّهِ  آنچه از نعمت در اختيار شما هست همه و همه از جانب خدا است .  جَهَنَّمَ لِلْكافِرِينَ حَصِيراً  يعنى محبس و زندانى كه خروج از اين زندان هرگز امكان ندارد  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  يعنى به آن راهى كه پايدارتر و محكم‌تر و استوارترين راه‌ها است و در كافى از امام ششم عليه السّلام يعنى قرآن بچنين راهى دعوت مينمايد و نيز از آن حضرت يعنى هدايت مىكند به طرف امام كه بهترين راه معرفت است و عياشى از امام پنجم عليه السّلام نقل كرده . يعنى دعوت بولايت\r\n\r\n","description":"","footnote":"","page_name":" 345 ","page_number":347},
  {"content":"\r\n\r\nمىكند ( كه انسان خود را تحت سرپرستى و هدايت انسان كامل يعنى امام قرار دهد ) تا آخر آيه 10 سوره اسرى كه بمؤمنين دو بشارت ميدهد يكى پاداش و ثواب بزرگ به آنها و ديگر عقاب و كيفر شديد بكفار و دشمنان آنان .\r\n وَ ما أَرْسَلْناكَ عَلَيْهِمْ وَكِيلًا  امر آنها به تو موكول نشده كه آنها را باجبار وادار به ايمان بنمائى فقط تو نويد دهنده و هشدارگر هستى تو خود با اين مردم مدارا كن و اصحاب و ياورانت را هم بتحمل نادانى آنها و چشم پوشى از آنان دستور ده .\r\n إِنَّ عَذابَ رَبِّكَ كانَ مَحْذُوراً  سزاوار است كه از عذاب خداوندى همگان حتى ملائكه و پيامبران بر حذر باشند .\r\n لِمَنْ يَخْشى  آن كس كه در قلب او خوف و رقت باشد كه از انذار و هشداردادن متأثّر شود .  أَ فَلَمْ يَهْدِ لَهُمْ  على بن ابراهيم گفته يعنى مگر براى آنها بيان نكرد .  يَمْشُونَ فِي مَساكِنِهِمْ  يعنى اينها آثار هلاكت و نابودى آنان را مىبينند  لِأُولِي النُّهى  يعنى صاحبان عقل و خرد كه همان عقل آنان آنان را از غفلت و كوردلى نهى كرده و باز ميدارد .  وَ هُمْ مِنْ خَشْيَتِهِ  از عظمت و سطوت حق  مُشْفِقُونَ  ميلرزند اصل معناى خشيت ترسى است كه با احساس عظمت و بزرگى توأم باشد و از اين جهت خشيت از حق را بعلماء و دانايان نسبت ميدهد . و اشفاق خوف و ترسى است كه با عنايت و توجه خاصى باشد و اگر با لفظ ( من ) استعمال شود معناى خوف بيشترى را مىرساند و اگر با لفظ على استعمال شود بر عكس خوف كمترى را مىرساند .\r\n قُلْ مَنْ يَكْلَؤُكُمْ  كيست شما را حفظ كند و نگه دارد  مِنَ الرَّحْمنِ  از كيفر و عذاب او  إِنْ أَرادَ بِكُمْ  اگر بخواهد شما را كيفر دهد و در تعبير بلفظ الرّحمن عنايتى است كه هيچ نگهدارنده جز رحمت واسعه حق نيست و اگر با لطفش بدىها را بر طرف مىكند فرصت و مهلت دادنى است .  بَلْ هُمْ عَنْ ذِكْرِ رَبِّهِمْ مُعْرِضُونَ  اساسا ياد حق در فكر آنان خطور نميكند تا از غضب و كيفرش خوف داشته باشند .\r\n أَنَّا نَأْتِي الْأَرْضَ  بسرزمين و منطقه كفار نظر كرده  نَنْقُصُها مِنْ أَطْرافِها  با سيطره و تسلط مسلمين از آن سرزمينها ميكاهيم و اين آيه موضوع غلبه مسلمين را بر كفار تصوير مينمايد  أَ فَهُمُ الْغالِبُونَ  رسول خدا و مؤمنين غالب و پيروزند . و در كافى از حضرت صادق عليه السّلام در تفسير ننقصها فرموده كاستن از زمين بمرگ علماء كه قبلا هم در همين موضوع صحبت شد . الفرقان ما بموسى و هارون فرقان داديم يعنى كتابى جامع كه بين حق و باطل فرق گذاشته و روشن مىكند و ضياء كه در ظلمت جهل او سرگردانى روشنگرى دارد و ذكرا كه اهل تقوى متذكر و پند ميگيرند بالغيب حال است از فاعل يخشون در حال خلوت و پنهان\r\n\r\n","description":"","footnote":"","page_name":" 346 ","page_number":348},
  {"content":"\r\n\r\nاز او ميترسند و يا از مفعول او ( ربّهم ) در حالى كه خدا در غيب است و محسوس و مشهود نيست از او ميترسند مشفقون يعنى خائف و ترسانند .  وَ كانُوا لَنا خاشِعِينَ  دائما و هميشه ميترسند .  وَ بَشِّرِ الْمُخْبِتِينَ  نويد ده بفروتنان يا باهل اخلاص كه اخبات صفت آنها است على بن ابراهيم گفته يعنى عبادت‌كنندگان  وَجِلَتْ قُلُوبُهُمْ  از هيبت و عظمت خدا كه شعاع جلال او در دل آنها ميتابد .  مِنْ خَشْيَةِ رَبِّهِمْ مُشْفِقُونَ  از ترس عذاب او در حذر و ترسند  وَ الَّذِينَ يُؤْتُونَ ما آتَوْا  گفته شده آن صدقه‌اى كه به آنان داده شده به ديگران ميدهند على بن ابراهيم گفته يعنى عبادت و طاعت خود را مراعات نموده و حقش را انجام ميدهند . و مؤيّد اين گفتار قرائت ديگرى است كه در اين آيه شده  ( يُؤْتُونَ ما آتَوْا )  انجام ميدهند آن وظيفه‌اى كه به آنان محول شده و همچنين رد آياتى كه بعدا خواهد آمد تأييد ديگرى است براى اين تفسير  وَ قُلُوبُهُمْ وَجِلَةٌ  خوف دارند كه مبادا عباداتشان پذيرفته نشود و آن طورى كه شايسته است انجام نداده و مواخذه شوند .  أَنَّهُمْ إِلى رَبِّهِمْ راجِعُونَ  يعنى چون بازگشت آنها بسوى خدا است و يا اينكه ترس آنها از اين است كه بازگشت بسوى خدائى است كه او به آنچه كه از آنها مخفى و پنهان است ( رياء باطنى ) دانا و آگاه است . و كلينى ره در روضه از ابى بصير نقل كرده كه گفت از حضرت صادق عليه السّلام از اين آيه سؤال كردم  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ  . فرمود منظور بيان خوف و رجاء آنها است كه در عين حال كه ميترسند اعمالشان مردود شود اگر اطاعت خدا را نكنند رجاء و اميد پذيرش هم دارند . و در اصول كافى بسند خود از حفص بن غياث از حضرت صادق عليه السّلام كه در ضمن حديثى فرمود . بدانيد آنكه حق ما را بشناسد و معرفت بامامت ما داشته و اميد پاداش داشته باشد و از غذا به مقدار پنج سير ( نصف مد ) در هر روز قانع و راضى باشد و از لباس و مسكن به مقدارى كه بدنش پوشيده شود و سرپوشى از خانه و مسكن داشته باشد و در عين حال به خدا سوگند خائف و ترسانند و دوست دارند كه بهره دنيوى همين مقدار باشد و اين چنين توصيف فرموده خداوند آنان را و فرموده  وَ الَّذِينَ يُؤْتُونَ  تا آخر آيه بعدا سؤال كرد حضرت كه چيست آنچه كه آنان انجام داده‌اند سپس خود فرمود به خدا سوگند منظور اطاعت خداوند با محبت اهل بيت و داشتن ولايت آنها و در عين حال خوف و ترس دارند البته خوف آنها از جهت شك و ترديد در صحت عبادت و غير آن نيست ، بلكه ترس دارند از اينكه مبادا در محبت و اطاعت ما تقصير و كوتاهى نموده باشند . و در مجمع از امام ششم عليه السّلام كه فرموده خوف عدم پذيرش دارند و يا بين خوف و رجاء هستند  يَخافُونَ يَوْماً  يعنى علاوه بر اينكه مراقب اطاعت و در ياد و ذكر الهى هستند از روزى خائف و ترسانند كه  تَتَقَلَّبُ فِيهِ الْقُلُوبُ وَ الْأَبْصارُ  گفته شده روزى كه از هول و ترس اضطراب و دگرگونى خاصى در دلها رخ ميدهد و مطالبى كه نميفهميد\r\n\r\n","description":"","footnote":"","page_name":" 347 ","page_number":349},
  {"content":"\r\n\r\nاكنون ميفهمد و چشمها مىبيند چيزهائى را تاكنون نميديد و يا به اين معنا كه دلها به حالت توقع و چشم داشت نجات و حالت ترس از هلاكت و بدبختى درآمده و دگرگونى مخصوصى دارد و چشمها هم در وحشت عجيبى فرو رفته و در بهت و حيرت است كه از جانب راست و يا چپ گرفته شود و نامه عملش به او داده شود  وَ مَنْ يُطِعِ اللَّهَ وَ رَسُولَهُ  در آنچه كه دستور ميدهند  وَ يَخْشَ اللَّهَ  از گناهانى كه از او صادر شده و يتّقه در آينده از عمل تقوى را پيشه كند  فَأُولئِكَ هُمُ الْفائِزُونَ  بنعمتهاى ابدى كامياب هستند .  أَنْ كُنَّا  چون ما اوّل امير المؤمنين چون اولين گروه ايمان آورندگان از قوم فرعون هستيم و يا از اين اجتماع كنونى .  وَ الَّذِي أَطْمَعُ أَنْ يَغْفِرَ لِي خَطِيئَتِي  . البته ابراهيم خليل عليه السّلام پيامبر و معصوم است پس اين چشم داشت و اميد بمغفرت خطا بعنوان هضم نفس و خود نديدن و تعليم بامت كه از معاصى و گناه دورى كرده و در ترس و خوف باشند و درخواستى است كه خداوند از افراطگرى امت چشم پوشيده و آنان را ببخشد و ضمنا استغفار از خدا كه اگر احيانا ترك اولائى و مكروهى از او سرزند درگذر .  لا تَخَفْ  يعنى از غير من مترس و به من اعتماد كن  إِنِّي لا يَخافُ لَدَيَّ الْمُرْسَلُونَ  بهنگامى كه وحى به آنان ميشد چنان مستغرق در وحى و در خدا بودند كه به هيچ چيز توجه نداشتند البته منظور نفى خوف از غير خدا است نه از خدا چون پيامبران خائف ترين مردم هستند از خدا . و يا منظور اين است كه آنها از سوء عاقبت و بد پايانى از نظر من در امانند و لذا ترسى از اين جهت ندارند .  إِلَّا مَنْ ظَلَمَ  آرى آنان كه ظلم و ستم كردند در خوف و وحشتند مشهور در ميان مفسران اين است كه اين استثناء منقطع است يعنى ما بعد الّا از گروه ما قبل الّا نيست .\r\nعلى ابن ابراهيم گفته معناى  إِلَّا مَنْ ظَلَمَ  لا من ظلم است كه حرف الّا بجاى حرف لا گذاشته شده كه خلاصه معناى آيه اين مىشود : اى موسى خوفى نداشته باش كه نزد من پيامبران ترس ندارند . نه آن كس كه ظلم و ستم كرده يعنى او بايد ترس داشته باشد و گفته شده كه الّا عاطفه است در قاموس آمده كه گاهى الّا عاطفه مىشود به معناى واو بعدا اين آيه را ذكر كرده .   لا يَخافُ لَدَيَّ الْمُرْسَلُونَ إِلَّا مَنْ ظَلَمَ   يعنى و من ظلم ( كه البته ممكن است جمله ما بعد الّا بجمله ما قبل الّا عطف باشد يعنى پيامبران ترس و خوفى ندارند و اما كسى كه ستم كرده و بعدا روش بد خود را تبديل بروش نيك كرده باشد در اين صورت من بخشنده مهربانم ) و در قرائتى هم الّا با تخفيف قرائت شده كه تنبيه و آگاهى دادن به مطلبى است ( آگاه باشيد كسى كه ظلم و ستم كرده و بعدا جبران نمايد من نسبت به آن شخص بخشنده و مهربانم ) .  إِنَّكَ مِنَ الْآمِنِينَ  از موارد خوف و ترس در امان هستى .  مَنْ كانَ يَرْجُوا لِقاءَ اللَّهِ  گفته شده منظور از لقاء إله رسيدن و نائل شدن به ثواب و پاداش الهى\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nاست و يا منظور عاقبت و پايان است از مرگ و بعدا بعث از قبر و بعدا حساب و پاداش كه حالت انسان مانند حال آن برده و بنده‌اى است كه پس از مدت طولانى به خدمت سيد و مولاى خود برسد و اين مولا و مالك از تمام احوال و افعال گذشته او كمال اطلاع و آگاهى را دارد . در اين حال مولاى او يا از افعال اين بنده راضى و خشنود است كه در نتيجه اين ملاقات همراه با بشارت و سرور و خوشحالى است و يا اعمال و افعال گذشته مورد خشم و نارضايتى بوده كه در اين صورت ملاقات توأم با خشم و ناراحتى است ( پس آيه مثل است ) على بن ابراهيم گفته آن كس كه لقاء إله را دوست داشته باشد اجل و مرگ او زود ميرسد . در توحيد از امير مؤمنان على عليه السّلام در تفسير اين آيه -  مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ وَ هُوَ السَّمِيعُ الْعَلِيمُ  نقل كرده كه فرمود يعنى كسى كه ايمان ببعث و رستاخيز دارد قطعا وعده الهى به ثواب و عقاب خواهد آمد و محقق مىشود . پس لقاء به معناى رؤيت نيست و لقاء به معناى بعث و برانگيخته شدن است  وَ هُوَ السَّمِيعُ  اقوال و گفتارهاى بندگان را مىشنود العليم از عقائد و اعمال آنها آگاه است .\r\n وَ إِلَيْهِ تُقْلَبُونَ  بسوى او بازگشت ميكنيد  وَ ما أَنْتُمْ بِمُعْجِزِينَ  شما نميتوانيد خداوند را عاجز و ناتوان كنيد از اينكه شما را درك نموده و تحت قدرت خود قرار دهد  فِي الْأَرْضِ وَ لا فِي السَّماءِ  اگر به آسمان و زمين فرار نموده و متوارى و پنهان شويد بالاخره شما را درك مينمايد و ميگيرد  مِنْ وَلِيٍّ وَ لا نَصِيرٍ  جزا و يا روياروى نيست كه شما را از بلاها و از بعث و لقاء او باز دارد .  أُولئِكَ يَئِسُوا مِنْ رَحْمَتِي  آنان از رحمت من مايوس و ناميدند چون رستاخيز قيامت و كيفر و پاداش را انكار ميكنند  وَ أُولئِكَ لَهُمْ عَذابٌ أَلِيمٌ  بسبب كفر و عنادشان  لا يَجْزِي والِدٌ عَنْ وَلَدِهِ  نظر نميدهد و باز نميدارد و پدرى از پسرش و قرائت شده لا يجزى از اجزاء به معناى اغناء نميتواند بىنياز كند پدرى از جانب فرزندش - هر كس مسئول اعمال خويشتن است -  إِنَّ وَعْدَ اللَّهِ حَقٌّ  وعده الهى بكيفر و پاداش حق است .\r\n لَكُمْ فِي رَسُولِ اللَّهِ أُسْوَةٌ حَسَنَةٌ  خصلت و صفت نيكى كه سزاوار است از آن تأسّى و پيروى شود مانند پايدارى و استقامت در صحنه نبرد و تحمل و پذيرش شدائد و مشكلات  لِمَنْ كانَ يَرْجُوا اللَّهَ وَ الْيَوْمَ الْآخِرَ  يعنى اميد به ثواب الهى يا لقاء و ديدار او و نعمتهاى آخرت و يا روزها و روزگار خدا و مخصوصا روز واپسين و رجاء ممكن است به معناى آرزو و به معناى خوف و ترس باشد و اضافه بر رجاء كثرت ذكر و زياد در ياد خدا بودن را كه نتيجه‌اش ملازم و مراقب بودن باطاعت است ذكر كرده چون كسى كه تأسّى برسول خدا بنمايد بايد اين چنين باشد  وَ تَخْشَى النَّاسَ  آيا از ملامت و سرزنش مردم ميترسى ؟  وَ اللَّهُ أَحَقُّ أَنْ تَخْشاهُ  و خدا براى ترس از او سزاوارتر است اگر منشأى باشد  وَ كَفى بِاللَّهِ حَسِيباً  پس بايد\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nاز او ترسيد و از غير او نبايد ترسيد .  الَّذِينَ يَخْشَوْنَ رَبَّهُمْ بِالْغَيْبِ  آنان كه از خدا ميترسند در غيب از عذاب يعنى در عين حال كه عذاب الهى محسوس و مشاهد آنها نيست . و يا در غيب از مردم يعنى در خلوتها كه هيچ كس نيست . و يا در حالى كه اينها از عذاب غائب هستند .\r\n إِنَّما يَخْشَى اللَّهَ مِنْ عِبادِهِ الْعُلَماءُ  چون شرط خوف و خشيت معرفت و شناخت است و علم و آگاهى بصفات و افعال او است پس هر كس عالم‌تر و آگاه‌تر به خدا و صفات و افعالش باشد ترسش بيشتر است و لذا پيغمبر فرمود . من ترسان‌تر و خائفتر و پرهيزگارترين شما هستم .  إِنَّ اللَّهَ عَزِيزٌ غَفُورٌ  اين جمله علت لزوم خوف و خشيت را مىرساند چون خدا عزيز و توانا است پس كسى را كه در طغيان و سركشى خود اصرار داشته و ادامه ميدهد عقوبت خواهد كرد و اگر از گناهش توبه كند عفو و بخشش مينمايد و در مجمع البيان از حضرت صادق عليه السّلام نقل نموده كه منظور از علماء آن دانشمندى است كه افعالش گواه گفتارش باشد و آن كس كه كردار او با گفتارش تطبيق نكند عالم نيست و در حديث است كه داناترين شما آن كسى است كه خوف و ترسش از خدا از همه بيشتر باشد و در كافى از حضرت سجاد عليه السّلام است كه فرمود : علم به خدا و عمل بدستوراتش دو دوست صميمى هستند پس هر كه خدا را شناخت از او ميترسد و همين ترس او را وادار به عمل مينمايد ارباب علم و دانشمندان و پيروانشان كسانى هستند كه خدا را شناخته و اعمال خود را براى او انجام داده و رغبت و ميلشان به او است و خداوند فرموده :  إِنَّما يَخْشَى اللَّهَ مِنْ عِبادِهِ الْعُلَماءُ  . و از حضرت صادق عليه السّلام نقل شده كه فرمود يكى از عبادات ارزنده خوف شديد داشتن از خدا است سپس حضرت اين آيه را تلاوت فرمود . و در مصباح الشريعه از حضرتش چنين نقل كرده كه فرمود علامت و نشانه خشيت تعظيم و بزرگ داشتن خدا و توجه باوامر و دستورات او و طاعت و عبادت خالص انجام دادن است و خوف داشتن و بر حذر بودن است و نشانه و دليل اين دو صفت هم علم و آگاهى و معرفت است سپس اين آيه را خواند :\r\n إِنَّما تُنْذِرُ  البته انذار و هشدارى كه اثر و نتيجه داشته باشد  مَنِ اتَّبَعَ الذِّكْرَ  يعنى تابع قرآن و در حديث است كه پيروى و تبعيت از على عليه السّلام داشته باشد ( كه قرآن ناطق است و دنبال او بودن موجب ياد خدا بودن است )  وَ خَشِيَ الرَّحْمنَ بِالْغَيْبِ  يعنى قبل از فرا رسيدن عقاب و ديدن اهوال و وحشتهاى قيامت از عقاب الهى خوف و خشيت داشته باشد و يا در خلوات و در باطن خود ترس داشته و به زحمتش مغرور نشود چون همان طورى كه رحمان است منتقم و قهار هم هست .\r\n إِنَّا أَخْلَصْناهُمْ بِخالِصَةٍ  ما اين پيامبران را با داشتن يك خصلت و صفتى كه در كمال\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nپاكى و بدون شائبه است بنده خالص خود نموده‌ايم  ذِكْرَى الدَّارِ  و آن خصلت اين است كه آنان هميشه در ياد آخرت هستند و همين خصلت عامل خلوص عبادت آنها است از اين جهت كه انگيزه آنان در تمام چيزهائى كه انجام ميدهند و يا رها ميكنند فقط و فقط مشمول لطف خدا بودن و نيل بلقاء و وصل او است و لفظ دار را كه مطلق گفته و اضافه به آخره نكرده ( دار الآخرة ) براى اعلام و تفهيم اين مطلب است كه خانه واقعى و منزلگاه حقيقى همان خانه آخرت است و دنيا خانه واقعى و ابدى نيست ، بلكه معبر و منزل موقتى است .\r\n أَمَّنْ هُوَ قانِتٌ  يعنى آن كس كه بوظيفه عبادت و اطاعت قيام مىكند .  آناءَ اللَّيْلِ  در ساعات شب  يَحْذَرُ الْآخِرَةَ وَ يَرْجُوا رَحْمَةَ رَبِّهِ  دلالت بر اين دارد كه جمع بين صفت بيم و اميد پسنديده و شايسته است .\r\n ذلِكَ يُخَوِّفُ اللَّهُ  بعباده اين تذكارها عذابهاى اخروى براى هشداردادن خدا است ببندگان خود تا از ارتكاب گناه خوددارى نمايند  يا عِبادِ فَاتَّقُونِ  اى بندگان من از من بترسيد و بكارهائى كه موجب خشم من مىشود خود را آلوده نكنيد .  مَثانِيَ تَقْشَعِرُّ مِنْهُ جُلُودُ  . . . آيات قرآنى كه با شنيدن آن پوست بدن مؤمنين از خوف و خشيت ميلرزد و جمع مىشود در مجمع گفته به قرآن كه مثانى ( دو تا دو تا ) گفته شده از اين جهت است كه حكايات و داستانها و احكام و مواعظ قرآن در موارد گوناگون با تعبيرهاى مختلف مكرر شده و چندين بار بتناسب بازگو شده و نيز در خواندن و قرائت تكرار مىشود و در عين حال موجب ملالت و خستگى نميشود چون حسن جاذبه و كشش مخصوصى دارد .\r\n تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ  يعنى دنبال شنيدن مواعيد و هشدارهاى قرآن رعشه و لرزه‌اى آنان را ميگيرد  ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ  و دنبال شنيدن وعده‌هاى ثواب و پاداشها نشاط خاصى پيدا كرده و پوستهاى بدن لينت و نرمش يافته و در اثر تذكار خداوند ثواب و پاداش را دلهاى آنان آرامش مييابد كه مفعول  ذِكْرِ اللَّهِ  ( الجنّة و الثّواب ) چون معلوم و روشن است حذف شده . و از عباس بن عبد المطلب نقل شده كه پيغمبر اكرم صلّى اللَّه عليه و آله فرمود : هنگامى كه بنده‌اى از خوف خدا لرزه بر اندامش افتد تمام گناهانش همانند خزان فرو ميريزد . قتاده گفته اين حالت اولياء خدا است كه خداوند آنان را توصيف فرموده كه رعشه و لرزه‌اى آنان را ميگيرد و دلشان آرامش و سكون مييابد .\r\nو بصفت از دست دادن عقل و خرد و فرا گرفتن غشوه و خود را از دست دادن كه گاهى دراويش و متصوّفه ادعا ميكنند توصيف نفرموده كه اين عمل از اهل بدعت و از شيطان است .\r\n تَكادُ السَّماواتُ يَتَفَطَّرْنَ  . آسمانها نزديك است از عظمت و احساس بزرگى حق منشق\r\n\r\n","description":"","footnote":"","page_name":" 351 ","page_number":353},
  {"content":"\r\n\r\nشكافته شوند . على ابن ابراهيم از حضرت باقر عليه السّلام نقل كرده يعنى\r\nيتصدّعن\r\nمتلاشى شوند  مِنْ فَوْقِهِنَّ  از سمت فوقانى خودشان و يا از سمت برابر بالاى زمين .  وَ يَسْتَغْفِرُونَ لِمَنْ فِي الْأَرْضِ  ، ملائكه براى اهل زمين استغفار مينمايند فرمود يعنى براى شيعيان توبه گر فقط گر چه لفظ آيه عمومى است ولى مقصود خصوص شيعيان است ( چون توبه واقعى و جامع جميع شرائط اعتقادى و عملى از اينان واقع مىشود پس استغفار ملائكه سودمند به حال شيعيان و براى آنهاست ) و در تفسير جوامع از حضرت صادق عليه السّلام نقل كرده كه فرمود : براى مؤمنين استغفار مينمايند .\r\n لَعَلَّ السَّاعَةَ قَرِيبٌ  يعنى فرا رسيدن آن .  يَسْتَعْجِلُ بِهَا  بعنوان استهزاء و مسخره ميگويند پس چه وقت است .  مُشْفِقُونَ  ولى مؤمنين از وقوع قيامت خائف و ترسانند و در عين حال توقع و انتظار پاداش هم دارند  وَ يَعْلَمُونَ أَنَّهَا الْحَقُّ  حتما خواهد آمد  الظَّانِّينَ بِاللَّهِ ظَنَّ السَّوْءِ  گمان بد و بى جا نسبت به خدا دارند . كه مثلا خداوند رسولش را و مؤمنين را نصرت و يارى نميكند ،  عَلَيْهِمْ دائِرَةُ السَّوْءِ  همان خذلان و يارى نكردن خدا كه در باره مؤمنين گمان ميكنند و انتظارش را دارند حتما بدون خطا ، به خود آنها بازگشته و دچارش خواهند شد .\r\nفي ذلك  آيَةً لِلَّذِينَ يَخافُونَ  علامت و نشانه‌اى است براى اهل خوف چون آنها هستند كه از اين حوادث و عذابها پند و عبرت ميگيرند .  مُشْفِقِينَ  . ما در دنيا از عذاب الهى خائف و ترسان بوديم  فَمَنَّ اللَّهُ عَلَيْنا  خدا برحمتش بر ما منت نهاد  وَ وَقانا عَذابَ السَّمُومِ  و ما را از عذاب آتش كه در مسام و منافذ بدن مانند زهر نفوذ مىكند نگاه داشت . على بن ابراهيم گفته سموم يعنى حرارت شديد  سَنَفْرُغُ لَكُمْ أَيُّهَ الثَّقَلانِ  گفته شده يعنى به زودى در قيامت به حساب و كيفر و پاداش شما ميپردازيم و چون روز قيامت تمام شئون و شغل‌ها و ستمهاى خلق پايان يافته و هيچ شغل و كارى بجز يك شأن و يك شغل كه همان پاداش و كيفر باشد نيست لذا آن زمان را زمان فراغت قرار داده البته بعنوان تمثيل .\r\nو گفته شده كه اين تعبير به منظور تهديد است مثل اينكه انسان در مقام تهديد به كسى ميگويد : به زودى از كارهاى خود فارغ مىشوم و بحسابت ميرسم چون انسان وقتى خود را از كارها مجرد و فارغ نمود . قهرا آماده‌تر و براى انجام آن عمل نيرومندتر ميگردد .\r\nكانه خداوند براى تفهيم كمال قدرت خود و تهديد مكلفين تعبير بسنفرغ نموده است و ثقلان يعنى جن و انس  إِنِ اسْتَطَعْتُمْ أَنْ تَنْفُذُوا  يعنى اگر ميتوانيد از اطراف و جوانب آسمان و زمين بيرون رويد و از حكومت و قدرت خداوند فرار كنيد  فَانْفُذُوا  خارج شويد  لا تَنْفُذُونَ  مسلم نميتوانيد بگريزيد  إِلَّا بِسُلْطانٍ  مگر اينكه قدرتى و قهر و قوتى مستقل در\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nبرابر قدرت الهى داشته باشيد و قطعا چنين نيروئى مستقل نداريد پس نميتوانيد فرار كنيد . و يا اينكه معناى آيه اين باشد اگر قدرت داريد در زمين و آسمانها نفوذ كنيد و براى دستيابى باسرار آفرينش كرات آسمانى و بدست آوردن حقائق علمى بگردش در آسمانها و تحقيق و كنجكاوى بپردازيد . اين سفر فضائى را انجام دهيد و باسرار و حقائق علمى پى ببريد ولى بايد افكار خود را تقويت كرده و قدرت علمى بدست آورده و با تهيه ابزار و وسائل مسافرت فضائى خود را مجهز نموده و سلطه و نيروى اين سفر كيهانى را در اختيار داشته باشيد . و اقول در كتاب معاد اخبار در رواياتى در اين زمينه نقل شد .\r\n وَ لِمَنْ خافَ مَقامَ رَبِّهِ  . بيضاوى در تفسير خود گفته يعنى از موقف الهى كه بندگان براى حساب مىاستند بترسند . و يا از مقام و قيام و مراقبت خدا باحوال و اعمال بندگان بترسد . و يا از مقام و ايستادن بنده خائف نزد پروردگارش براى حساب بيكى از دو معناى گذشته ( از توقف خود در قيامت براى حساب يا تحت مراقبت الهى بودن در دنيا ) بالاخره از موقف موقف خود انسان منظور باشد يا در دنيا كه در مقام مراقبت خداوند قرار گرفته و يا در آخرت كه در مقام حساب و بررسى دقيق الهى قرار گرفته پس قاعدتا بايد بگويد خاف مقامه ولى اضافه به ربّ براى تعظيم و بزرگداشت اين موقف حساس و با هول و هراس است و يا اينكه  خافَ مَقامَ رَبِّهِ  يعنى خاف ربّه كسى كه از خداى خود بترسد و لفظ مقام براى مبالغه آمده است .  جَنَّتانِ  دو بهشت يك بهشت براى انسانهاى خائف و ترسان و ديگرى براى طائفه جن خائف چون خطاب به اين دو گروه شده و يا به اين معنا كه براى هر خائفى دو بهشت هست يكى در مقابل عقيده و اعتقادات نيك او و ديگر در مقابل اعمال نيك او . و يا يك بهشت بپاداش انجام طاعت و ديگرى بپاداش ترك معصيت و گناه و يا يك بهشت براى خودش و ثواب اعمالش و ديگرى جائزه كه تفضلا داده مىشود يا روحانى و جسمانى  لَوْ أَنْزَلْنا هذَا الْقُرْآنَ عَلى جَبَلٍ  تا آخر آيه در مجمع گفته تقدير آيه اين است يعنى اگر فرضا كوه داراى شعور و درك بود و قابليت نزول قرآن را داشت و ما قرآن را بر او نازل ميگرديم اين كوه با اين عظمت و استحكام و غلظت و صلابت در اثر احساس عظمت شأن قرآن و عظمت شأن نازل‌كننده قرآن منشق شده و شكاف عميقى بر ميداشت و از خوف و خشيت الهى دگرگونى پيدا كرده و حالت خشوع و خضوع و فروتنى خاصى پيدا ميكرد .\r\nبنا بر اين انسان عاقل و خردمند سزاوارتر است كه اين حالت را پيدا كند اگر توجه بيشترى به احكام و دستورات قرآن بنمايد و گفته شده كه معناى آيه اين است كه اگر كلام و سخن بليغ و رسائى در عالم باشد كه در اثر بلاغت و تأثير خود كوه را بلرزه در آورد آن\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nسخن كلام قرآنى است كه در بلاغت و رسائى و تاثير مثل و مانندى ندارد . و گفته شده كه مقصود تمثيل و تنظير نيست ، بلكه همان ظاهر كلام منظور است چون آيات ديگرى هم در قرآن هست كه خوف و خشيت سنگها و جمادات را از خدا بيان مىكند بدون اينكه مبالغه و يا تمثيلى در ميان باشد مانند  وَ إِنَّ مِنْها لَما يَهْبِطُ مِنْ خَشْيَةِ اللَّهِ  بقره بعضى از سنگها از جهت خوف و خشيت الهى از قله‌هاى كوه جدا شده و فرو مىافتد و سقوط مىكند .\r\nبالاخره اين آيه در مقام توصيف كفار سنگ دل است كه در مقابل شنيدن آيات قرآنى هيچ گونه تأثر و نرمشى در دل آنها راه پيدا نميكند كه همين آيات اگر بر كوه نازل شود خشوع و تأثرى پيدا مىكند . و دليل بر اينكه اين آيه در مقام تنظير و تمثيل است جمله آخر آيه است كه فرموده  وَ تِلْكَ الْأَمْثالُ نَضْرِبُها لِلنَّاسِ   إِنَّ الَّذِينَ يَخْشَوْنَ رَبَّهُمْ بِالْغَيْبِ  آنان كه از عذاب غائب كه هنوز او را نديده‌اند ميترسند و يا خودشان از عذاب غائب هستند و يا در خلوات كه از مردم غائب و پوشيده‌اند و يا در غيب خودشان و مخفىگاه دل خويش ترس و خشيت دارند  لَهُمْ مَغْفِرَةٌ  بخششى است براى گناهانشان و اجر كبير پاداش بزرگى كه تمام لذائذ دنيوى در مقابلش كوچك و ناچيز است .  أَ أَمِنْتُمْ مَنْ فِي السَّماءِ  آيا از ملائكه آسمان كه مأمور اداره و تدبير عالم خلقت و آفرينش هستند در امان هستيد ؟  أَنْ يَخْسِفَ بِكُمُ الْأَرْضَ  كه شما را در اعماق زمين مانند قارون فرو برند  فَإِذا هِيَ تَمُورُ  با يك حركت و جنبش ناگهانى  أَنْ يُرْسِلَ عَلَيْكُمْ حاصِباً  . و يا با رگبار سنگريزه شما را زير عذاب و كيفر قرار دهند .  فَسَتَعْلَمُونَ كَيْفَ نَذِيرِ  هنگام مشاهده عذاب ميفهميد كه تهديد و هشدار من چگونه است ولى توجه و درك آن زمان سودى ندارد  فَكَيْفَ كانَ نَكِيرِ  كه چگونه بوده انكار و خشم و غضب من بر اين كفار و اين جمله تسليت و دلدارى رسول خدا صلّى اللَّه عليه و آله و تهديد كفار و مشركين قريش است  أَ وَ لَمْ يَرَوْا إِلَى الطَّيْرِ فَوْقَهُمْ صافَّاتٍ  يعنى در حالى كه هنگام پرواز بالهاى خود را باز كرده باشند و در جو فضا هستند كه در اين حال پرهاى متعددى كه در هر بال دارند رديف شده و در صف منظمى قرار ميگيرد  وَ يَقْبِضْنَ  و در حالى كه بالها را جمع كرده و چند بار بپهلو و شكم خود ميزنند كه براى حركت در فضا با اين عمل كمك بگيرند  ما يُمْسِكُهُنَّ  نگهدارنده اينها در هوا بر خلاف طبيعت و در مقابل جاذبه  إِلَّا الرَّحْمنُ  جز خداى مهربان كسى نيست  إِنَّهُ بِكُلِّ شَيْءٍ بَصِيرٌ  . بچگونگى خلقت و لوازم زندگى هر چيزى بينا و آگاه است .  أَمَّنْ هذَا الَّذِي هُوَ جُنْدٌ لَكُمْ  يعنى آيات دقت نميكنيد در امثال و نظائر اين خلقتها تا بفهمند كه ما قدرت و توانائى كيفر و فرستادن عذاب بر\r\n\r\n","description":"","footnote":"","page_name":" 354 ","page_number":356},
  {"content":"\r\n\r\nبر آنها را داريم كه به زمين فرو بريم و يا از آسمان سنگ بر آنها بباريم آيا اين بتهائى كه معبود خود نموده‌ايد سپاه و لشكر شما هستند و مىتوانند شما را در برابر عذاب الهى نصرت و يارى كنند و اين آيه مانند آيه ديگرى است در سوره انبياء كه فرمود :  أَمْ لَهُمْ آلِهَةٌ تَمْنَعُهُمْ مِنْ دُونِنا  آيا اين مردم معبودهاى توانائى دارند كه در مقابل خشم و كيفر ما مانع شوند ؟ و در اين گونه تعبيرات اشاره‌اى است كه آنان عقيده داشتند كه اين معبودها قدرت دفع بلاء را دارند و لذا استفهام شده كه ناصر و ياور خود را تعيين و معرفى كنند  إِنِ الْكافِرُونَ إِلَّا فِي غُرُورٍ  اينها مغرور و فريب خورده هستند و تكيه‌گاهى براى آنان نيست اشك رزقه اگر باران و سائر وسائلى كه موجب تأمين رزق و روزى است باز دارد كيست كه روزى شما را بدهد  بَلْ لَجُّوا فِي عُتُوٍّ وَ نُفُورٍ  اينان با ادامه لجاجت يك حالت عناد و سركشى و گريز از حق دارند چون طبيعت مسخ شده آنها از حق متنفر است .  مِنْ عَذابِ رَبِّهِمْ مُشْفِقُونَ  بر خود خائف و ترسانند  إِنَّ عَذابَ رَبِّهِمْ غَيْرُ مَأْمُونٍ  اين جمله هشدارى است كه هيچ كس نبايد خود را از عذاب الهى در امان بداند گر چه در طريق عبادت و بندگى كمال جديت و كوشش را بنمايد .  ما لَكُمْ لا تَرْجُونَ لِلَّهِ وَقاراً  اين چه حالت است كه شما داريد بيضاوى گفته يعنى شما در صدد تعظيم و توقير بنده خدا و در فكر احترام پرستنده و اطاعت‌كننده او نيستيد تا در نتيجه مورد احترام و تعظيم او قرار گيريد و يا به اين معنا كه چرا اعتقاد بعظمت خدا و احساس بزرگى او را نداريد و نميكنيد تا در نتيجه از مخالفت و معصيت او بترسيد . و از اين اعتقاد و ايمان ( كه انسان بايد داشته باشد ) تعبير بلفظ رجاء و اميد كه پائين‌ترين مراحل گرايش قلبى است بعنوان مبالغه است  وَ قَدْ خَلَقَكُمْ أَطْواراً  حال مقدّره است چون اين طور خلقت و آفرينشى كه خداوند متعال با قدرت و لطف خود انسان را در مراحل گوناگونى خلقت فرموده كه ابتداء به صورت عنصرى بسيط بعدا اين عناصر با هم تركيب شده و انسان او را مىخورد و اين غذا بصورتهاى مختلف در آمده سپس نطفه بعدا علقه و مضغه و استخوان و گوشت بعدا آفريده ديگرى و موجود شگفت انگيزى ( انسان ) ميگردد اين گونه قدرت نمائى دليل روشنى است كه همان خالق ميتواند بار ديگر اين انسان را برگرداند و در قيامت پاداش و كيفر دهد و اين مراحل گوناگون عظمت قدرت و كمال حكمت الهى را روشن ميسازد .\r\nعلى ابن ابراهيم در حديث ابى جارود از حضرت باقر عليه السّلام نقل كرده كه آيه  لا تَرْجُونَ لِلَّهِ وَقاراً  يعنى چرا از عظمت مقام الوهيت خوف و ترسى نداريد و در آيه  وَ قَدْ خَلَقَكُمْ أَطْواراً  يعنى شما را داراى افكار و خواسته‌ها و گرايش‌هاى گوناگون آفريد .\r\n كَلَّا بَلْ لا يَخافُونَ الْآخِرَةَ  اين طور نيست كه يعنى واقعا اين كفار معجزه و دليل براى اثبات\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nرسالت ميخواهند تا ايمان بياورند ، بلكه بهانه‌جوئى ميكنند و اساسا هيچ خوف و وحشتى از آخرت ندارند و لذا از هر گونه تذكر سرپيچى كرده و روى گردانند  هُوَ أَهْلُ التَّقْوى  آن خدا سزاوار تقوى و شايسته اينكه انسان از عذاب او بپرهيزد  وَ أَهْلُ الْمَغْفِرَةِ  و اهل بخشش به بندگانش است .\r\nدر كتاب توحيد صدوق از حضرت صادق عليه السّلام در تفسير اين آيه نقل كرده كه فرمود خداوند : من شايسته اين هستم كه از من پرهيز شود و بنده من در عبادت شريكى اتخاذ نكند و شايسته اين هستم كه اگر بنده من مشرك نشد او را بخشيده و داخل بهشت نمايم .\r\n يَخافُونَ يَوْماً كانَ شَرُّهُ  از آن روزى كه شدائد و مشكلاتش  مُسْتَطِيراً  كاملا آشكار و فراگير است كه اين جمله اعتقاد كامل و دورى آنان را از گناه و معصيت مىرساند ( هميشه در خوف و هراسند ) و مرحوم صدوق در مجالس از حضرت باقر مستطير را به معناى كلوخ وحشتناك و على ابن ابراهيم گفته مستطير يعنى عظيم و بزرگ يوما  « عَبُوساً »  از عذاب آن روزى كه در آن روز چهره‌ها كريه و گرفته و درهم است و يا مانند شير درنده‌اى كه حالت عبوس و قيافه حمله به خود گرفته  قَمْطَرِيراً  چهره آن روز شديدا گرفته مانند كسى كه با چشم افروخته ابروها را جمع كرده . على ابن ابراهيم گفته قمطرير يعنى شديد .  وَ لَقَّاهُمْ نَضْرَةً وَ سُرُوراً  حضرت باقر عليه السّلام فرمود : انبساط و طراوت در چهره و سرور و خوشحالى در دل به آنها عنايت فرمود .  وَ شَدَدْنا أَسْرَهُمْ  با اعصاب مخصوص مفاصل استخوانها را محكم نموديم .\r\nعلى ابن ابراهيم گفته يعنى آنها را آفريديم .  بَدَّلْنا أَمْثالَهُمْ تَبْدِيلًا  يعنى اگر بخواهيم آنان را هلاك نموده و امثال و نظائر آنها را خلقت ميكنيم و شدّة الأسر يعنى عالم ديگر و جهان آخرت و يا مقصود اين باشد كه اين گروه نافرمان را تبديل بگروه مطيع و فرمانبر مينمائيم در دنيا يدخل في رحمته با هدايت و توفيق بطاعت در رحمت خود داخل مىكند و يا در نعمت ولايت داخل مينمايد .\r\n وَ أَهْدِيَكَ إِلى رَبِّكَ  ارشاد و راهنمائى كنم ترا بشناسائى پروردگارت  فَتَخْشى  تا در نتيجه خوف از خدا داشته و واجبات را انجام داده و از محرمات دورى كنى چون روشن است كه خشيت فرع بر معرفت و پس از آنست  لِمَنْ يَخْشى  اين تذكرات براى كسى مفيد است كه حالت خشيت داشته باشد  مَقامَ رَبِّهِ  از ايستادنش در مقابل پروردگار در روز حساب . چون ايمان و علم بمبدأ و معاد دارد  وَ نَهَى النَّفْسَ عَنِ الْهَوى  از پيروى هواى نفس خوددارى نمايد چون ميفهمد كه هواى نفس موجب شقاوت و بدبختى است . على ابن ابراهيم گفته منظور آن هنگامى است كه بنده در برابر معصيت و گناهى قرار گيرد و دسترسى به آن داشته باشد فقط از ترس الهى آن گناه را رها كند كه پاداشش بهشت است .\r\n\r\n","description":"","footnote":"","page_name":" 356 ","page_number":358},
  {"content":"\r\n\r\n عَلِمَتْ نَفْسٌ ما قَدَّمَتْ وَ أَخَّرَتْ  در آن روز هر كس بكارهائى كه قبلا انجام داده و يا در آخر انجام داده آگاه ميگردد گفته شده مقصود از ما اخّرت باقيات و يادگارهاى خوبى است كه روش نيكوئى شده در اجتماع و يا روش و آثار بدى كه مردم پس از شخص در آن روش و خو باشند  ما غَرَّكَ بِرَبِّكَ الْكَرِيمِ  چه چيز تو را بگناه و معصيت خداوند كريم مغرور نموده و در عصيانش فريب خورده و جرأت پيدا كرده‌اى . گفته شده گفتن صفت كريم به منظور شدت منع از فريب شيطانى است ( يعنى با وجود كرم و لطفى كه خدا در حق تو معمول داشته ديگر جاى هيچ گونه فريب و جرأت بر گناه نبايد باقى بماند ) و بايد بوسوسه شيطان كه ميگويد چون خدا كريم است هر گونه خلاف و گناهى انجام دهى خداوند تو را عذاب نميكند مغرور نشود و گفته شده آوردن صفت كريم به منظور تلقين جواب همين سؤال است يعنى در پاسخ ميگويد خداوندا صفت كريمى تو مرا بارتكاب گناه وادار مىكند ( البته اين حرف صحيحى نيست چون لطف بيشتر شكر بيشترى ميخواهد ) و در مجمع از پيامبر اكرم صلّى اللَّه عليه و آله نقل كرده هنگامى كه حضرت اين آيه را تلاوت فرمود ، فرمود : جهل و نادانى انسان باعث جرأت و غرورش شده  فَسَوَّاكَ  اعضاء و جوارح بدنت را سالم و منظم و از هر جهت مهياى تأمين منافع نموده است  فَعَدَلَكَ  ساختمان بدنى و قواى تو را معتدل و متناسب قرار داده  فِي أَيِّ صُورَةٍ ما شاءَ رَكَّبَكَ  تو را در آن شكلى و صورتى كه مشيتش اقتضاء نمود تركيب نموده كه لفظ حاء زائد است و در مجمع از حضرت صادق عليه السّلام نقل كرده كه فرمود : اگر خداوند ميخواست تو را در شكل ديگرى غير اين شكل خلقت ميكرد  إِنَّ بَطْشَ رَبِّكَ لَشَدِيدٌ  معناى بطش گرفتن بعنف و سختى است بنا بر اين شدت بطش گرفتن با كمال شدت و غضب چند برابر است  وَ هُوَ الْغَفُورُ الْوَدُودُ  بخشنده مهربان است در حق كسى كه توبه كند و اطاعت نمايد .  سَيَذَّكَّرُ مَنْ يَخْشى  آن كس كه خوف و خشيت دارد پند گرفته و بهره‌مند مىشود  وَ يَتَجَنَّبُهَا الْأَشْقَى  آنكه شقاوتش بيشتر است از تذكر و پند روى گردان است  الَّذِي يَصْلَى النَّارَ الْكُبْرى  در آتش بزرگ قيامت وارد مىشود  ثُمَّ لا يَمُوتُ فِيها  نه ميميرد تا آسوده شود  وَ لا يَحْيى  و نه زندگى سودمندى دارد همان طورى كه در آيه ديگر فرمود  وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ  از هر طرف موجبات مرگ فراهم است ولى هرگز نميميرد .\r\n وَ رَضُوا عَنْهُ  اينان هم از خدا راضى و خشنودند چون خداوند اين مؤمنين را به آخرين آمال و آرزوشان رساند  ذلِكَ لِمَنْ خَشِيَ رَبَّهُ  اين نعمت الهى براى آنانى است كه از خدا خشيت دارند كه خشيت ملاك و ميزان كار و واداركننده بر اعمال نيك و هر خير و خوبى است .\r\n\r\n","description":"","footnote":"","page_name":" 357 ","page_number":359},
  {"content":"\r\n\r\n\r\nاخبار و احاديث\r\n1 - كافى از عدهء مشايخ خود . . . از حارث بن مغيره يا پدرش از حضرت صادق عليه السّلام كه گويد به حضرت عرضه داشتم در وصيت لقمان چه چيز بود ؟ فرمود چيزهاى عجيبى بوده\r\nكان فيها الأعاجيب\r\nو عجيب‌ترين چيزهائى كه در آن بود اين بود كه به پسرش گفت اى پسرم . خوف و ترس تو از خدا بايد طورى باشد كه اگر فرضا تمام اعمال نيك جن و انس را داشته باشى باز هم احتمال عذاب را بايد بدهى . و اميدت به خداوند بايد طورى باشد كه اگر فرضا تمام گناهان جن و انس را داشته باشى باز هم احتمال مشمول رحمت و لطف او را در حق خودت بده سپس حضرت فرمود پدرم ميفرمود كه هيچ بندهء مؤمنى نيست مگر در درون قلبش دو نور متساوى هست نور ترس و نور اميد كه اگر با هم سنجيده شوند هيچ يك از اين نورها بيشتر از ديگرى نيست ( همان مقدار كه ترس از خدا دارد به همان ميزان به رحمتش اميدوار است ) .\r\nبيان\r\nاعاجيب\r\nجمع اعجوبه است و اعجوبه هر چيزى است كه خوبى يا بدى آن شگفت انگيز باشد كه البته در اين حديث خوبى شگفت انگيز مراد است و اين حديث دلالت بر اين دارد كه خوف و رجاء هر دو بايد در حد كمال باشد و منافاتى ندارد كه هم خوف و هم اميد هر دو خيلى زياد باشد چون هر يك از جهتى است يعنى ديدن و ملاحظه رحمت واسعه الهى و بىنيازى وجود و بخشش و لطف عميم پروردگار در باره بندگان باعث اميد فراوان است و از طرف ديگر شدت غضب و كيفر بيمانندش و تهديدهاى هراسناكى كه به معصيت‌كاران دارد منشأ خوف و بيم زياد مىشود . علاوه بر اين علت خوف و ترس مربوط به خود انسان و نقص و كوتاهى و تقصير انسان و زشتى اعمال و نارسائى و قصور از دستيابى بمراتب قرب و وصال الهى و غوطه‌ورشدنش در كارهائى كه موجب زيان و بدبختى مىشود اينها علل خوف و خشيت است ولى اسباب و علل اميد و رجاء مربوط بلطف و رحمت خدا و عفو و بخشش او و احسان و عنايت وافر و كامل او است . پس ريشه خوف قصور و تقصير بنده است و ريشه رجاء كمال اوصاف خداوندى است و در هر دو طرف حد و مرزى نيست ( قصور و فقر و امكان انسان جزء ماهيت او و غنا و بىنيازى و كمال خداوندى در ذات او است ) بعضى از ارباب تحقيق در تشريح معناى رجاء و اميد چنين گفته آنچه كه با انسان رابطه و تماس دارد چه خوب و محبوب و چه بد و ناپسند يا مربوط بگذشته است و يا آلان و در زمان حاضر است و يا مربوط بآينده كه انسان در انتظار او است اگر حادثه و واقعه‌اى\r\n\r\n","description":"","footnote":"","page_name":" 358 ","page_number":360},
  {"content":"\r\n\r\nكه در گذشته اتفاق افتاده در ذهن انسان خطور كند اين توجه ذهن را فكر و تذكر و ياد آورى گويند و اگر چيزى كه اكنون و در حال حاضر موجود است فكر انسان را جلب نمايد به اين حالت ادراك و شعور گويند . و اگر توجه بآينده نمايد و احتمال وجود آن چيز در آينده داده شود و وجود و تحقق آن قوى باشد كه انسان تقريبا اطمينان بوجودش داشته باشد اين حالت را توقع و انتظار گويند . اگر آن شىء مورد انتظار مكروه و ناپسند باشد و انسان احساس ناراحتى و رنج نمايد به اين حالت خوف و اشفاق گويند و اگر محبوب و مورد علاقه قلبى انسان باشد بطورى كه از فكر آن لذت قلبى پيدا شود و انسان احساس سرور و نشاطى در خود ببيند به اين حالت رجاء و اميد گويند . بنا بر اين رجاء و اميد سرور و نشاط قلبى است كه در حالت انتظار مطلوب و محبوب خود بسر ميبرد ولى آن مطلوب و مقصودى كه انسان انتظار حصول آن را دارد لا بد مقدمات و اسبابى لازم دارد تا موجود شود حال اگر انتظار انسان پس از وجود و ايجاد اكثر مقدمات و اسباب باشد البته اسم رجاء و اميد در چنين موقعى بجا و صحيح است ولى اگر بدون تهيه مقدمات و تنظيم و ترتيب اسباب در انتظار حصول مقصود باشد در اين صورت استعمال رجاء و اميد بى جا و غير صحيح ، بلكه اطلاق نام غرور و فريب و حماقت و سفاهت صحيح‌تر و مناسب‌تر است . قسم سوم اين است كه وضع مقدمات مبهم است و كاملا روشن نيست كه اسباب و وسائل حصول مطلوب و مقصود موجود است و يا مقدمات مهيا و فراهم نيست در اين صورت هم رجاء و اميد معنا ندارد و اين حالت را تمنا و آرزو بايد گفت چون بدون اطلاع و آگاهى از بود و نبود مقدمات و اسباب آرزوى آن را داشته و جز يك ميل قلبى و خواهش درونى چيزى نيست . خلاصه مطلب اينكه بيم و اميد و خوف و رجاء در موردى است كه قضيه صد در صد و قطعى نباشد و حصول و عدم حصولش مورد ترديد باشد چون هنگامى كه موضوع مسلم الوقوع و قطعى باشد گفتن ترس و رجاء مورد ندارد مثلا غلط است كه انسان بگويد طلوع آفتاب را هنگام طلوع اميدوارم و يا از غروب آفتاب بهنگام غروب ميترسم . آرى صحيح است مثلا گفته شود :\r\nمن اميدوارم باران بيايد و يا از نيامدن باران ميترسم . البته صاحبدلان و آنان كه در صدد تربيت باطن و تصفيه دل هستند ، متوجهند و ميدانند كه دنيا مزرعه و كشتگاه آخرت است و دل انسان زمين آماده كشت است و ايمان هم بذرى است كه در اين زمين افشانده مىشود و طاعات و عبادات و كارهاى نيك بمنزله شخم و آماده نمودن زمين و ترتيب نهرها و آب يارى و پرورش اين زمين و بذر است . و آن دلى كه تمام توجهش به دنيا و امور مادى است مانند زمين شوره‌زارى است كه بذر افشانى بىنتيجه و رشد و نموى نخواهد داشت . روز قيامت هم فصل خرمن و زمان دستيابى بحاصل است و هيچ كس جز كشته خود چيز ديگرى\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nدرو نكرده و غير آن حاصلى نخواهد داشت و رشد و نمو زراعت از طريق بذر ايمان است آن هم در دلى پاك و آماده . و خيلى مشكل است كه بذر ايمان با قلبى خبيث و اخلاق زشت و ناپسند رشدى كرده و سودى بدهد همچنان كه در زمين شوره‌زار بذر افكنده در آن رشد و نموى ندارد .\r\nبنا بر اين رجاء و اميد انسان برحمت و مغفرت خداوندى بايد مانند رجاء و اميد زارع و كشاورز بمحصول زراعت باشد . دهقانى كه بذر و تخم خوب كه هيچ گونه عفونت و كرم‌زدگى در آن نيست در زمين مناسب و آماده كشته است و امور مورد نياز و آبيارى در مواقع لازمه را مراعات نموده و خارها و علف‌هاى هرزه و مزاحم و آنچه كه مانع رشد و نمو و يا باعث فساد اوست از ميان برداشته و زراعت را مراقبت نموده سپس بانتظار فضل و كرم خدا نشسته كه خداوند آفات و بلاها را مرتفع فرمايد و انتظار ثمر و نتيجه را داشته باشد البته اين حالت را ميتوان گفت رجاء و اميد ولى اگر بذر و تخم را در زمين سفت و سخت و شوره‌زار و مرتفعى كه آب به آن راه ندارد كاشته و هيچ گونه مراقبت نداشته باشد در عين حال منتظر محصولش باشد اين حالت را نميتوان رجاء و اميد ناميد ، بلكه گول زدن خود و حماقت و سفاهتى بيش نيست و اگر در زمين مناسب آماده‌اى بذر افشانى نموده ولى آب ندارد فقط بانتظار آب باران نشسته آن هم در مناطقى كه البته آمدن باران محال نيست ولى اطمينانى هم به آن ندارد اين حالت هم تمنّى و آرزو ناميده مىشود نه رجاء و اميد .\r\nبنا بر اين رجاء و اميد در موردى صادق و بجا است كه انسان در انتظار مطلوبى باشد كه تمام اسباب و مقدماتى كه در اختيار او است تهيه نموده فقط آن چيزهائى كه مربوط به او و در اختيار و قدرت او نيست باقى مانده و آن لطف الهى است كه موانع و قواطع را جلوگيرى كند . على هذا بنده‌اى كه بذر با ارزش ايمان را در دل خود كشته و با آب اطاعت و عبادت آبيارى نموده و دل را از خارهاى اخلاق زشت و ناپسند تطهير و پاكيزه كرده باشد و انتظار توفيق و لطف الهى را داشته كه اين موفقيت را تا آخرين لحظه زندگى ادامه دهد و حسن عاقبت كه موجب مغفرت و رحمت است به او عنايت فرمايد چنين انتظارى واقعا رجاء حقيقى و صفتى است پسنديده ولى اگر ايمانش را از طريق اطاعت و بندگى تقويت نكند و يا دل و قلب خود را كه آلوده برذائل اخلاق است تنقيه و تطهير ننمايد و در لذائذ و كاميابى از شهوات دنيوى فرو رفته باشد با اين وصف منتظر مغفرت و رحمت خداوند باشد چنين انتظارى گول زدن خوف و حماقت و جهل است همانطور كه خداوند در سوره اعراف 169 ميفرمايد :\r\n فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الْأَدْنى وَ يَقُولُونَ سَيُغْفَرُ لَنا  .\r\n\r\n","description":"","footnote":"","page_name":" 360 ","page_number":362},
  {"content":"\r\n\r\nپس از آنها گروهى وارث كتاب آسمانى شدند كه توجهشان به اين متاع پست دنيوى بود و در فكر جلب منافع مادى بودند و ميگفتند خدا ان شاء اللَّه ما را ميبخشد كه اين آيه در مقام توبيخ و تكذيب گفتار آنها يعنى با چنين حالتى توقع و چشم داشت مغفرت غلط و بيجاست رجاء و اميد بمغفرت و رحمت در موردى است كه عملا مقدمات را فراهم و آماده نموده باشد و لذا در سوره بقره 218 فرمود :\r\n إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ  .\r\nآن كسانى كه ايمان آورده و براى خدا از ملك و ديار و هستى خود چشم پوشيده و هجرت كرده و در راه خدا از هيچ گونه جديت و كوشش و جهاد و مبارزه دريغ ننمودند اينان رجاء و اميد برحمت و لطف خدا دارند . ولى آن كس كه در كارهاى زشت و خدا ناپسند فرو رفته و كمترين احساس شرم ندارد و خود را در محكمه وجدان توبيخ و نكوهش نميكند و بنا و تصميمى هم بتوبه و بازگشت ندارد چنين شخصى رجاء مغفرت و اميدش حماقت و ابلهى است مانند كسى كه در زمين شوره بذر افكنده و بنائى هم بر مراقبت و آبيارى و غيره ندارد حال كه معنا و حقيقت رجاء و مورد آن روشن شد معلوم مىشود كه رجاء حالتى است كه علم و اطلاع بكيفيت مقدمات و پيدايش و حصول اكثر اسباب و وسائل اين حالت را در انسان ايجاد مينمايد و بنتيجه و ثمره اين حالت درونى اين است كه انسان به ميزان قدرت و توانائى خود به تهيه بقيه مقدمات بپردازد مثلا كسى كه بذر سالم و خوب و زمين آماده و آب فراوان داشته باشد اميد و رجائش صحيح و درست است و همين اميد و دلگرمى او را وادار مىكند كه به وضع زمين بيشتر برسد و آن را بهتر آماده كند و از هر رقم علف هرزه زيان بار پاكيزه نمايد و تا وقت دستيابى بمحصول هيچ گونه احساس خستگى نمينمايد و چون اميد نقطه مقابل ياس و نوميدى است و ياس و نااميدى مانع هر گونه اصلاح و مرمت است ولى با خوف و ترس تضادى ندارد و نه تنها نقطه مقابل ترس نيست ، بلكه اميد و رجاء با ترس و خوف همراه و دوست صميمى است از طريق احساس خوف و ترس و احتمال پيش آمد احتياط و پيشگيرى بيشتر نموده و انتظار حصول مطلوب قوىتر ميگردد همچنان كه حالت اميد را از راه رغبت و ميل بوصول به مقصود نيروى تحرك بيشترى ميبخشد ( انتهى ) حديثى كه تا اينجا مورد بحث و تشريح قرار گرفت دلالت بر اين دارد كه بنده هميشه بايد بين خوف و رجاء باشد بطورى كه هيچ يك از طرف خوف و رجاء قوىتر و بيشتر از ديگر طرف نباشد چون اگر رجاء و اميد انسان بيش از خوف باشد لازمه اين ترجيح احساس امن و امان است در غير مورد كه خداوند فرموده :  أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  اعراف 99 آيا از كيفرها و نقشه‌هاى ناگهانى خدا در امانند ؟ جز زيانكاران نبايد احساس\r\n\r\n","description":"","footnote":"","page_name":" 361 ","page_number":363},
  {"content":"\r\n\r\nايمنى بنمايد و اگر حالت خوف و ترس غالب و زياد باشد موجب ياس و نااميدى از رحمت حق ميگردد كه نتيجه‌اش هلاكت و شقاوت است كه خداوند متعال فرموده :  لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  . جز كافران هيچ كس از رحمت حق مايوس و نااميد نميگردد .\r\nو گفته شد كه مستحب و خوب است كه انسان در حال صحت و سلامت خوف و ترس بيشترى داشته باشد ولى اواخر عمر رجاء و اميدش بيشتر باشد تا خدا را در بهترين حالتى كه خدا آن حالت را دوست دارد ملاقات كند كه همان حالت رجاء و اميد است چون خداوند متعال رحمان و رحيم است و رجاء و اميد را دوست دارد . و نيز گفته شده كه نتيجه و ثمره خوف و ترس خوددارى از گناهان است و چون در اواخر عمر دواعى گناه قهرا كم مىشود لذا سزاوار است در آن هنگام رجاء و اميد زياد باشد . و بعضى از بزرگان گفته‌اند كه خوف و ترس خود از فضائل و كمالات نفسانى عقلى در جهان آخرت نيست فقط در اين عالم مطلوب است كه از اثر آن حالت انسان از گناهان دور شده و به انجام عبادت و طاعت وادار شود و اما در آن هنگام كه مرگ انسان نزديك مىشود و مهياى خروج از اين عالم است حالت خوف نتيجه و ثمره‌اى ندارد ولى حالت رجاء و اميد هميشه باقى و ابدى است و تا قيامت بلكه در آن عالم هم ادامه دارد چون بهر مقدار از رحمت و لطف خدا كه نائل مىشود باز هم چشم اميد و طمع در آنچه كه از طرف خدا است بيشتر ميگردد كه خزائن جود و خير و كرم و رحمت حق نهايت ندارد نه پايان ميپذيرد و نه نقص و كمبود دارد پس معلوم شد كه خوف حالتى است موقت و فقط در اين عالم ولى رجاء و اميد حالتى است ابدى كه هيچ انقطاع و مدت معينى ندارد ( تمام شد حرف اين پايان ) .\r\nولى حق مطلب اين است كه بنده تا وقتى كه در عالم تكليف و در اين جهان است بايد هم داراى خوف و هم داراى رجاء باشد و پس از ورود در آن جهان و ديدن امور اخروى بالاخره يكى از اين دو حالت بر او حكمفرما خواهد شد و اين بستگى دارد كه پس از مردن چه ببيند و در چه حالى قرار گيرد .\r\n2 - كافى محمد بن حسن . . . اسحاق بن عمار گويد حضرت صادق عليه السّلام فرمود :\r\nاى اسحاق خف اللَّه كأنّك تراه و ان كنت لا تراه فانّه يراك و ان كنت ترى انّه لا يراك فقد كفرت و ان كنت تعلم انّه يراك ثمّ برزت له بالمعصية فقد جعلته من اهون النّاظرين عليك .\r\nاى اسحاق از خدا بترس طورى كه دارى ميبينى خدا را كه اگر تو او را نمىبينى قطعا او تو را مىبيند . اگر خيال كنى كه او تو را نميبيند قطعا كافرشده‌اى و اگر ميدانى و معتقدى كه او تو را مىبيند و با اين حال معصيت او را ميكنى پس تو خداوند را بىارزشترين بينندگان ميدانى .\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nتوضيح رويت و ديدن گاهى ببينش و ديدن چشم سر گفته مىشود كه البته اكثر موارد رويت همين ديدن با چشم ظاهرى است و گاهى ببينش و ديدن قلبى گفته مىشود كه منظور انكشاف و روشن بودن كامل آن چيز است در نظر انسان . در اين حديث شريف معناى اول كه همان ديدن ظاهرى باشد مناسب‌تر است . يعنى از خدا بترس مانند كسى كه خدا را با اين چشم فرضا ميبيند و مشاهده مىكند گر چه اين موضوع محال و ممتنع است .\r\nو ممكن است منظور معناى دوم باشد به اين ترتيب كه مخاطب امام ( اسحاق ) چون از آن افراد و انسانهاى كامل كه خدا را با چشم دل در كمال روشنى درك نموده و مىبينند نيست و به اين مرتبه بلند و عالى نرسيده چون اين درجه و مقام مخصوص انبياء و اوصيا است لذا حضرت فرمود\r\nكأنّك تراه\r\nمثل اينكه تو خدا را با چشم دل ميبينى و اين مرتبه عين اليقين است كه عاليترين مراتب و درجات سير و سلوك است . و اين جمله كه فرمود (\r\nفان لم تكن تراه\r\n) يعنى اكنون كه تو به اين مرتبه عين اليقين و كشف و ظهور تام و كامل نرسيده‌اى پس متوجه و متذكر اين مطلب باش كه او تو را هميشه مىبيند و تو دائما اين توجه را داشته باش و اين مقام و مرحله مراقبت است كه يكى از مراحل سير و سلوك است در علم اخلاق خداوند متعال در سوره نساء 1 فرمود :  أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ    إِنَّ اللَّهَ كانَ عَلَيْكُمْ رَقِيباً   آن خداوندى كه به تمام كارهاى هر كس واقف و بينا است قطعا و مسلما خداوند مراقب شما و كارهاى شما است . و مراقبت يعنى توجه داشتن انسان برقيب و نگهبان خود و نتيجه مراقبت تذكر و توجه به اين است كه خداوند بر تمامى اعمال و رفتار انسان مطلع و آگاه است و به تمام رازها و اسرار قلبى و خاطرات دل دانا و بينا است .\r\nو هنگامى كه اين علم و درك در دل انسان جا گرفت همين درك و شعور حالت مراقبت به او ميدهد و نتيجه اين حالت اين مىشود كه از خوف و ترس و از جهت حياء و شرم معاصى و گناهان را ترك كرده و هميشه مواظب اطاعت و خدمت او است و اين جمله كه فرمود :\r\nو ان كنت ترى\r\nاگر معتقد باشى كه او تو را مىبيند باز هم معصيت او را ميكنى . . . تعليم راه مراقبت است كه با اين طريق حالت مراقبت ملكه قلبى و حالت ثابتى مىشود كه موجب ترك معصيت ميگردد . و البته اين مطلب كه حكم بكفر ارباب معصيت شده\r\nفقد كفرت\r\nاشكال بزرگى دارد ( يعنى لازمه‌اش اين است كه اكثر مردم را كه بگناه آلوده‌اند كافر بدانيم ) و دفع اين اشكال فقط از راه اعتماد و اتكال بلطف و كرم خداوندى امكان پذير است . و از اين حديث استفاده مىشود كه ايمان واقعى و حقيقى با اصرار و ادامه گناه منافات دارد و جمع نميشود كما اينكه قبلا به اين مطلب اشاره شده است .\r\nثم برزت له بالمعصية\r\nيعنى با اين حال باز معصيت كنى و يا از براز و مبارزه باشد\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nيعنى با اين وصف كه تو را مىبيند تو با معصيت و گناه كردن در مقام محاربه و مبارزه خداوند باشى لفظ عليك متعلق به اهون است .\r\n3 - كافى از عده مشايخ . . . از جميل بن دراج از ابى حمزه كه گويد حضرت صادق عليه السّلام فرمود :\r\nمن عرف اللَّه خاف اللَّه و من خاف اللَّه سخت نفسه عن الدّنيا\r\nهر كس معرفت در حق خدا داشته باشد از او خوف دارد و هر كه از خدا خوف داشته باشد خويشتن را از قيد دنيا رها و آزاد مينمايد .\r\nبيان : سخى عن الشّيء از باب تعب به معناى ترك ( رها كرد ) و البته اين حديث دلالت بر اين مطلب دارد كه خوف و ترس از خدا لازمه معرفت و شناخت خدا است همانطور كه فرمود :  إِنَّما يَخْشَى اللَّهَ مِنْ عِبادِهِ الْعُلَماءُ  دانايان و اهل معرفت داراى خوف و خشيت از خدا هستند و اين كه معرفت ريشه خوف و خشيت است . از اين جهت است كه وقتى انسان بعظمت و سلطه و غلبه و قدرت خداوند بر تمام اشياء و ممكنات پى برد و معرفت پيدا كرد و فهميد كه پديد آورنده و نابودكننده او است و نيز احتياج و نياز ذاتى و وجودى خود را به او در اصل هستى و در ادامه هستى و در جمع كمالات در همه احوال درك كرد و خلاصه معرفت پيدا كرد كه هر چه هست از او است و به او است قهرا حالت خوف و خشيتى در او موجود مىشود و هر آن احتمال سلب نعمت و كمال را ميدهد و روشن است كه اين حالت ترس موجب مىشود كه لذائذ و شهوات نامشروع دنيوى را كه موجب سخط و خشم الهى ميگردد بطور كلى رها نموده و بوظائف عبوديت و بندگى مراقبت نمايد .\r\n4 - كافى از محمد بن يحيى . . . كه كسى گويد خدمت حضرت صادق عليه السّلام عرض كردم گروهى از مردم را مىبينم كه مرتب معاصى و گناهان را انجام ميدهند و ميگويند ما برحمت و بخشش خداوندى اميدواريم و به همين روش خود تا هنگام مرگ ادامه ميدهند فرمود :\r\nهؤلاء قوم يترجّحون في الأمانىّ كذبوا ليسوا براجين\r\nاينان مردمى هستند كه در اثر آمال و آرزوهاى خود در نوسان هستند و بدنبال ميل و خواهش دل در حركتند و حالت رجاء واقعى در آنها نيست چون كسى كه اميد رسيدن به چيزى را داشته باشد بايد براى وصول به آن چيز سعى و كوشش كند و كسى كه از چيزى بترسد بايد از نزديك شدن به آن و موجبات آن بگريزد .\r\nو قريب به همين حديث را على بن محمد از ديگران نقل نموده كه راوى گفت به حضرت صادق عليه السّلام عرض نمودم عده‌اى از دوستان شما با گناه و معصيت سر و كار دارند\r\n( يلمّون بالمعاصى )\r\nو ميگويند ( نرجو ) ما اميدواريم\r\nفقال كذبوا ليسوا لنا بموال اؤلئك قوم ترجّحت بهم الامانى\r\nدروغ ميگويند اينها از دوستان ما نيستند اينان مردمى هستند كه آرزوها و\r\n\r\n","description":"","footnote":"","page_name":" 364 ","page_number":366},
  {"content":"\r\n\r\nخواهشهاى نفسانى آنها را به اين طرف و آن طرف ميبرد\r\nمن رجا شيئا عمل له و من خاف من شيء هرب منه\r\nهر كس به چيزى اميد داشته باشد قطعا براى دستيابى به آن فعاليت و كوشش مىكند و كسى كه از چيزى بترسد از او بايد بگريزد .\r\nبيان :\r\nحتّى ياتيهم الموت\r\nتا دم مرگ يعنى بدون توبه و جبران گذشته ميميرند\r\nترجّح\r\nحركت داشتن چيزى كه در هوا معلق است يعنى اين طرف و آن طرف شدن -\r\nارجوحة\r\nريسمان و طنابى كه اطفال و كودكان براى طناب بازى درست ميكنند كه سوار بر او شده و با حركت كوچكى از اين سو به آن سو ميروند و مىآيند . حضرت آمال و آرزوهاى اين گونه مردم را به آن ريسمان تشبيه فرموده يعنى اينها سوار بر مركب آرزو و خواهشهاى نفسانى شده و با كمترين تحريكى به اين سو و آن سو ميروند و با كوچكترين وهم و خيالى از حالت خوف به حالت رجاء ميروند و لفظ في در جمله\r\nفي الأمانى\r\nممكن است به همان معناى ظرفيت باشد و يا به معناى سببيت و يا به معناى على ( بر ) باشد تذبذب و نوسان و حركت اينها در اين حالت و يا بسبب آرزوها و يا بر ريسمان آرزوها سوارند . و باز اينكه حضرت فرمود\r\nليسوا براجين\r\nرجاء واقعى ندارند با اينكه واقعا حالت خوف و ترس را هم ندارند چون خوف و رجاء با هم متلازم هستند حضرت نه تنها رجاء آنان را نفى كرد متعرض مسأله خوف هم شد چون اميد واقعى به چيزى لازمه‌اش خوف از فوت او است\r\nيلمّون\r\nدر قاموس گفته المّ باشر اللّهم يعنى مرتكب لمم شد و لمم به معناى گناهان كوچك است .\r\nو در آن حديث بعدى كه فرمود\r\nليسوا لنا بموال\r\nاينها دوستان ما نيستند چون موالاة و دوستى تنها گفتار نيست ، بلكه دوستى يك نوع عقيده و محبتى است در باطن و در دل و متابعت و پيروى عملى در ظاهر كه اين دو از هم قابل تفكيك و جدائى نيست . در نهج البلاغه از على عليه السّلام چنين آمده كه حضرت پس از سخنرانى مفصّلى راجع بشخصى كه ادعاى پوچ و دروغين بداشتن رجاء و اميد داشت فرمود : اين شخص ادعا دارد كه به خداوند اميدوار است . بخداى بزرگ سوگند دروغ ميگويد . چطور شده كه اثر رجاء و اميد در اعمال و افعالش ديده نميشود . هر كس اميد وصول به چيزى را داشته باشد آثار اميد در كوشش و جديت در عملش مشاهده مىشود جز رجاء و اميد داشتن به خدا كه با مطالعه در اعمال مورد شك و ترديد قرار ميگيرد ( مدخول ) و هر گونه بيم و ترس از چيزى روشن و آشكار است كه اثر و نشانه آن در كارها پيدا است مگر ترس از خدا كه ناقص و معلول است و آثار آن را در اعمال نميبينيم در كار بسيار مهم و بزرگ يعنى سعادت هر دو جهان و رسيدن بدرجات عاليه بهشت ادعاى رجاء و اميد به خدا را دارد با اين وصف مشاهده مىشود كه در كارهاى كوچك و منافع مادى باميد و پشت گرمى بندگان ضعيف دلخوش كرده . با همين\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nبندگان ضعيف طورى رفتار مىكند و بقدرى تملق و فروتنى نثار آنان مينمايد كه براى پروردگار قادر نميكند . پس چه شده عظمت خداى بزرگ كه در تواضع و تملق و فروتنى كه در برابر مخلوق ناتوان انجام مىشود . كوتاهى شده و در ايفاء حق خداوندى تقصير ميرود ؟ آيا نميترسى كه در اظهار رجاء و اميدوارى به خدا كاذب و دروغگو باشى ؟ و يا اينكه او را براى اميدوار بودن سزاوار نميبينى ؟ و همين طور است حال كسى كه ادعا مىكند به خدا اميدوار است اگر چنانچه از يك بنده‌اى احساس خوف و ترس كند از روى ترس او طورى با او رفتار مىكند كه با پروردگارش چنان رفتارى نميكند . بنا بر اين چنين شخصى ترس از بندگان عاجز را نقد و موجود پنداشته ولى ترس از خدا را نسيه و وعده محض خيال كرده است\r\n( ضمارا و وعدا ) .\r\nابن ميثم در شرح اين سخنان گفته مدخول يعنى آنچه كه در آن شبهه و ترديد باشد معلول يعنى مشوب و غير خالص . ضمار كه اين تعبير در اواخر سخن حضرت آمده يعنى آن وعده‌اى كه اميدى بتحقق و عملى شدن آن نيست . و گفته دليل بر اينكه اظهار رجاء اين مدعى پوچ و فقط ادعاء محض است اين است كه هر كس اميدى و توقعى از سلطانى داشته باشد قطعا نسبت به آن سلطان خدمات كامل و تامى انجام داده و موجبات رضايت و خشنودى او را فراهم مينمايد . و ميزان خدمات و رفتار اين شخص به قدر اميد او است ولى عكس العمل اميد به خدا در كارهايش مشاهده نميشود و از همين تقصير و كوتاهى در عمل ميتوان پى برد كه رجاء و اميد به خدا كه اظهار ميدارد واقعى و خالص نيست فقط ادعاى صرف است . و همچنين جمله‌اى كه فرمود :\r\n« كل خوف محقّق الّا خوف اللَّه فانّه معلول »\r\nهر گونه ترس و خوف از غير خدا اثرش محسوس و روشن است مگر خوف از حق كه خيلى روشن و خالص نيست ) توبيخ و نكوهشى است از مخاطب كه مدعى رجاء و اميد است چون رجاء حقيقى لازمه دارد خوف و ترس را با اينكه در اعمال دينى تقصير و كوتاهى دارد پس خوف و ترس هم نيست ( انتهى ) خلاصه اينكه اخبار و احاديث در باره توسعه عفو و بخشش خداوند متعال و رحمت و لطف و كثره مغفرت حق خيلى زياد و فراوان است ولى آن كس كه رجاء و اميد برحمت حق و توقع بعفو و مغفرت دارد بايد با اعمال خالص و رفتار و كردار پاك در خود زمينه شمول رحمت فراهم نموده و فرو رفتن در معصيت و آلودگى به گناه را كه موجب فوت و از دست دادن اين استعداد ميگردد كنار گذارد همچنان كه در مثالهاى گذشته توضيح داده شد . بنا بر اين بايد از فريب شيطانى بترسى كه تو را از عمل و ايجاد زمينه باز ميدارد و به صرف رجاء و اميد و آرزو قانع مينمايد . مقدارى در حالات انبياء و اولياء و جديت و كوشش آنان در طاعت و صرف عمر خودشان شب و روز در عبادت و بندگى\r\n\r\n","description":"","footnote":"","page_name":" 366 ","page_number":368},
  {"content":"\r\n\r\nبنگر و مطالعه كن . آيا آنها اميد بعفو و رحمت حق نداشتند ؟ به خدا سوگند آنان بوسعت رحمت داناتر و بلطف و اميدوارتر ولى خوب ميدانستند كه رجاء و اميدوارى برحمت بدون مراقبت بر عمل خدعه و فريب شيطان و حماقت و سفاهت محض است لذا عمر خود را در عبادات و شب و روز اوقات خويشتن را در اطاعت گذراندند .\r\n5 - كافى از عده مشايخ از برقى از بعضى اصحاب از صالح بن حمزه كه گفت حضرت صادق عليه السّلام فرمود :\r\nانّ من العبادة شدّة الخوف من اللَّه\r\nاز جمله عبادات خوف و ترس از خداوند متعال است كه فرمود :  إِنَّما يَخْشَى اللَّهَ مِنْ عِبادِهِ الْعُلَماءُ  و نيز فرموده  فَلا تَخْشَوُا النَّاسَ وَ اخْشَوْنِ  از مردم ترس نداشته باشيد از من بايد بترسيد . و فرموده  وَ مَنْ يَتَّقِ اللَّهَ يَجْعَلْ لَهُ مَخْرَجاً  . هر كس تقوى و پرهيز از حق داشته باشد خداوند راه رهائى از مشكلات را براى او فراهم ميسازد و حضرت فرمود : جاه دوستى و بزرگى خواهى و نامجوئى در دل شخص ترسان و خائف راه نميابد .\r\nبيان\r\n( انّ من العبادة )\r\nيعنى يكى از بزرگترين اسباب عبادت خوف زياد داشتن است كه اين حالت انسان را بعبادت وادار مىكند . و يا منظور اينكه خوف و ترس شديد خود عبادتى است كه خداوند بداشتن اين صفت امر فرموده پس خودش مىشود عبادت .\r\nو مبدء و پايه خوف تفكر در عظمت شأن خداوند و تهديدهاى او و هول و وحشت عالم آخرت و باور داشتن و تصديق بآخرت است و هر چه تفكر و توجه به اين امور و تصديق و باور بيشتر و قوىتر باشد خوف و ترس شديدتر ميگردد كه البته شدت خوف مطلوب و خوب است تا وقتى كه به حد يأس و نوميدى نرسد (  إِنَّما يَخْشَى اللَّهَ مِنْ عِبادِهِ الْعُلَماءُ  ) مقصود از علما آنانى هستند كه بعظمت و جلال و عزت خداوند و قهرش و لطف وجود و كرمش علم يقينى و قطعى كه باعث عمل مىشود دارند و با اين آگاهى وضعيت و حالات و هول و وحشت آن عالم را مىبينند و مرحوم محقق طوسى خواجه نصير در كتاب اوصاف الاشراف مطالبى دارد كه خلاصه و حاصلش چنين است . كه خوف و خشيت گر چه اين دو لفظ بيك معناست ( ترس ) ولى اهل دل بين اين دو فرق ميگذارند به اين ترتيب كه ريشه و منشأ اين دو از هم جدا است . چون ريشه خوف احساس ناراحتى از چيزى كه ناپسند است و ترس از عقاب و عذابى كه ارتكاب گناه و يا ترك واجبات بدنبال دارد و چون احتمال ميدهد كه در واجبات خلل و كوتاهى رخ داده باشد و يا احيانا معصيت و گناهى انجام داده باشد انتظار عذاب دارد و احتمال كيفر ميدهد و اين حالت را اكثر مردم مىتوانند داشته باشند گر چه اين حالت خود داراى مراتب و درجات مختلف و متفاوتى است و آن مرتبه عالى و بلند و آن احساس شديد و خوف زياد براى تعداد كمى از مردم پيدا مىشود ولى اكثرا\r\n\r\n","description":"","footnote":"","page_name":" 367 ","page_number":369},
  {"content":"\r\n\r\nاصل حالت خوف را دارند . و اما خشيت حالت و دگرگونى نفسانى و درونى است كه از احساس عظمت پروردگار و هيبت و شكوه حق و ترس از محروميت و محجوب شدن از مقام قرب الهى بدست مىآيد نه احتمال عذاب و كيفر . و اين چنين حالتى منحصر است به آن بندگان پاكى كه اطلاع و آگاهى كامل بر عظمت و جلال و كبريائى او داشته و لذت قرب به حق را درك نموده باشند و لذا خداوند متعال ميفرمايد .\r\n إِنَّما يَخْشَى اللَّهَ مِنْ عِبادِهِ الْعُلَماءُ  پس خشيت - خوف و ترس مخصوصى است گر چه گاهى هم به اين لفظ خوف ( انتهى )  وَ مَنْ يَتَّقِ اللَّهَ يَجْعَلْ لَهُ مَخْرَجاً  .\r\nتقوى داراى مراتبى است اول تقواى اعتقادى يعنى دورى از شرك و بت‌پرستى و آنچه كه موجب خلود و ماندن هميشگى در آتش دوزخ مىشود دوم تقواى عملى يعنى در اعمال و كردار از كارهائى كه گناه و معصيت خوددارى نمودن و بطور كلى از هر چه كه عذاب و كيفر دارد پرهيز كردن سوم تقواى قلبى يعنى دل را از اشتغال و توجه به غير خدا بازداشتن و آنچه غير حق است از دل راندن و ارتباط و علاقه قلب را فقط با خدا قرار دادن و پايه و اساس تمام اين اقسام و مراتب خوف از عقوبت و بعد و دورى از حق است . و منظور از تقوى در اين آيه شايد يكى از دو قسم اخير باشد . يعنى هر كه از جهت خوف و ترس از حق ( پس مسأله شرك و بت‌پرستى منتفى است ) تقوى و پرهيزگارى را شيوه خود سازد خداوند براى او راه رهائى از مشكلات دنيا و آخرت را قرار ميدهد چنانچه از ابن عباس روايت شده و يا راه نجات از ضيق معاش و دست تنگى قرار ميدهد همچنان كه جمله بعدى اشاره به اين مىكند كه فرمود  وَ يَرْزُقْهُ مِنْ حَيْثُ لا يَحْتَسِبُ  از راههائى كه تصورش را نميكند روزى او را مىرساند . گفته شده بنا بر مبناى اول كه اساس تقوى بر پايه خوف از عقاب باشد علت و سر مطلب اين است كه ريشه گرفتارى و ناراحتىهاى دنيوى و اخروى حرص و علاقه شديد به دنيا داشتن است آن كس كه تمام فكر و توجهش به دنيا و مزاياى آن باشد هيچ وقت آرامش و آسايش ندارد و اگر جنايت و گناهى پيش بيايد اباء و امتناعى ندارد و در نتيجه توجه نداشتن به حق و غفلت از خدا بر او مستولى مىشود و روشن است اين گونه حالات موجب رنج و ناراحتى دنيا و آخرت و چون شخص متقى و پرهيزگار از غفلت و گناه و غرق شدن در دنيا منزه و بر كنار است قطعا با آرامش و آسايش هر دو جهان و رهائى از شدائد دنيوى و اخروى هم آغوش خواهد بود و بنا بر مبناى دوم كه اساس تقوى بر پايه خوف از بعد و ترس دورى از مقام قرب الهى باشد سر مطلب اين است كه فيض و كرم و جود و بخشش حق وسيع و عمومى است و هيچ گونه امساك و بخلى در ذات مقدس او راه ندارد و يگانه مانع عدم قابليت فيض و دورى از حق اوست از جهت گناه و معصيت استعداد و آماده‌گى را از\r\n\r\n","description":"","footnote":"","page_name":" 368 ","page_number":370},
  {"content":"\r\n\r\nدست دادن كه زمينه شمول فيض منتفى ميگردد و چون انسان از گناه و معصيت اجتناب نمود تدريجا بمقام قرب الهى نائل و زمينه شمول فيض را آماده نموده و بدون رنج و زحمت شايسته لطف و عنايت مىشود و در نتيجه خير دنيا و آخرت نصيبش ميگردد (\r\nانّ حبّ الشّرف و الذّكر\r\n) يعنى عشق و علاقه بجاه و مقام و حب رياست و بزرگى و نامجوئى و مدح و ثنا و شهرت و آوازه\r\n( لا يكونان في قلب الخائف الرّاهب )\r\nاينها در دل شخص خائف و ترسان راه نمييابد چون عشق و محبت به اين چيزها از آثار و علائم دلبستگى به دنيا و دنيا داران است و شخصى كه داراى صفت و خوف و هيبت و خشيت شد از اين گونه حالات بدور است و نيز محبت و علاقه به اين دو چيز از امراض نفسانى خطرناك است و خوف و خشيت منشأ تزكيه و طهارت نفس از امراض و بيماريهاى درونى است و لذا اين امور با هم متناقض و هرگز جمع نميشوند . و البته گفتن لفظ راهب بعد از كلمه خائف از گفتن خاص بعد از ذكر عام است چون رهبت به معناى خشيت است كه آن خوف و ترس مخصوصى است كه قبلا گفته شد .\r\n6 - كافى از على ابن ابراهيم . . . از ابى حمزه ثمالى از حضرت سجاد عليه السّلام كه فرمود : مردى با خانواده خود به مسافرت دريائى رفت اتفاقا در همان اثنائى كه بر كشتى سوار بودند و در سطح دريا حركت ميكردند ناگهان كشتى درهم شكست و همه غرق شدند و جز همسر آن مرد كسى نجات نيافت فقط اين زن بوسيله يكى از تخته‌هاى كشتى خود را از غرق نجات داده و بجزيره‌اى رسانيد و در آن جزيره مرد راهزن خطرناكى بود كه از هيچ جنايتى خوددارى نميكرد و كوچكترين اعتنائى بدستورات الهى نداشت . آن مرد كه در آن جزيره در حال استراحت بود ناگهان آن زن را در كنار خود ديد . مرد نگاهى به آن زن كرد و گفت : بشرى يا از طائفه جنى ؟ زن گفت بشر و انسان هستم . آن مرد ديگر يك كلمه‌اى هم حرف نزد فورا آماده خيانت شد و دست خود را بسوى زن دراز كرد و چون خواست وارد عمل شود زن را مشاهده كرد كه شديدا ميلرزد و مضطرب و ناراحت است پرسيد چرا اين قدر مضطرب و هراسناكى ؟ گفت ميترسم . از كه ميترسى ؟ زن با اشاره به طرف آسمان گفت از آن خدائى كه بالاى سر ما حاضر و ناظر است . گفت آيا تاكنون چنين عملى را مرتكب‌شده‌اى ؟ گفت بعزت و جلالش سوگند هرگز . گفت تو كه تا به حال به هيچ نحو دامن خود را آلوده نكرده و گرد چنين خيانتى هرگز نگرديده‌اى و الان هم فقط من هستم كه تو را به اين عمل اجبار ميكنم . چنين ميترسى و ميلرزى وحشت زده هستى بنا بر اين من كه يك عمر جنايت پيشه بوده‌ام و بهر خيانتى دستم را آلوده كرده‌ام چه كنم ؟ من سزاوارتر به اين وحشت هستم من بايد بيش از تو بترسم و بلرزم نه نه . براى من ديگر بس\r\n\r\n","description":"","footnote":"","page_name":" 369 ","page_number":371},
  {"content":"\r\n\r\nاست . بايد دست بردارم . خود را كنار كشيد و ديگر كارى نكرد و بسوى خانه حركت كرد و جز توبه و بازگشت به حق هيچ فكرى نداشت . در بين راه با صومعه‌نشين و راهبى كه رهگذر بود مصادف شد و با هم ادامه راه دادند از اثر گرمى و حرارت خورشيد ناراحت شدند .\r\nعابد به آن جوان گفت دعا كن خداوند ابرى بفرستد كه تا در سايه آن از تابش حرارت آفتاب آسوده شويم . جوان گفت من در پيشگاه خداوند عمل نيكى ندارم تا جرات درخواست چيزى را از خدا داشته باشم . عابد گفت پس من دعا ميكنم تو آمين بگو گفت مانعى ندارد .\r\nعابد مشغول بدعا شد و جوان آمين ميگفت طولى نكشيد كه در اسرع وقت ابرى نمايان شد و آن دو را در سايه خود قرار داد اين دو نفر مدتى در سايه ابر راه پيمودند تا بر سر دو راهى رسيدند كه يكى از آنها مسير جوان و ديگرى مسير عابد بود و هر يك بسوى راه خود حركت كردند با كمال تعجب عابد مشاهده كرد كه ابر همراه جوان و بالاى سر او ميرود عابد خود را بجوان رسانيد و گفت : تو از من بهتر و با ارزش‌ترى دعاى تو مستجاب شد نه دعاى من . حتما قضيه‌اى هست داستانت را براى من بگو . جوان قصه خود را با آن زن شرح داد . عابد گفت اين عنايت الهى نتيجه خوف و ترس تو است چون از خداى خود احساس خوف نموده و خود را از گناه بازداشته‌اى خداوند گناهان گذشته تو را بخشيده است تو اكنون مراقب و مواظب آينده‌ات باش .\r\nو اين حديث شريف دلالت بر اين دارد كه ترك گناه كبيره در صورتى كه انسان قدرت انجام و ارتكاب آن را داشته باشد فقط از لحاظ ترس و خوف الهى از او دست بردارد باعث بخشودگى همه گناهان گذشته مىشود حتى اگر حق الناس باشد چون اين جوان شغلش راهزنى و غارت اموال مردم بود گر چه احتمال دارد كه اين بخشش و آمرزش گناه از جهت خوف و ترسى است كه همراه توبه و مراجعه بمردم براى پرداخت اموال و جبران حقوق آنان بوده است همان طورى كه از ذيل حديث استفاده مىشود\r\n( ليس له همّة الّا التّوبة و المراجعة )\r\n. 7 - كافى از محمد بن يحيى . . . از حمزة بن حمران كه گفت شنيدم از حضرت صادق عليه السّلام فرمود : از خطبه‌هاى پيامبر كه ضبط شده اين است كه فرمود :\r\nايّها النّاس ان لكم معالم فانتهوا الى معالمكم و انّ لكم نهاية فانتهوا الى نهايتكم الا انّ المؤمن بين مخافتين بين اجل قد مضى لا يدرى ما اللَّه صانع فيه و بين اجل قد بقى لا يدرى ما اللَّه قاض فيه .\r\nفليأخذ العبد المؤمن من نفسه لنفسه و من دنياه لآخرته . و في الشبيبة قبل الكبر . و في الحياة قبل الممات . فو اللَّه الّذى نفس محمّد بيده ما بعد الدّنيا من مستعتب . و ما بعدها من دار الّا الجنّة و النّار\r\n.\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nاى مردم : شما معالم و راهنمائى داريد به آنها توجه كامل داشته باشيد . مقصد و هدفى داريد بسوى آن حركت كنيد . آگاه باشيد مؤمن هميشه از دو جهت در خوف و اضطراب است از جهت گذشته خود و عمرى كه صرف نموده نميداند خداوند نسبت بگذشته و كارهائى كه انجام داده چه كرده و چگونه نظر خواهد داد - آيا از گناهانش ميگذرد و اطاعات و خدماتش را ميپذيرد يا نه و از جهت آينده خود و تتمه عمرى كه باقيمانده كه چه سرنوشتى در انتظار او است - آيا توفيق و لطف الهى يا سلب توفيق بنا بر اين شخص مؤمن بايد از وجود خود و سرمايه و ثروت و فرصت دنيوى خود براى آخرتش بهره‌بردارى نمايد و در جوانى خود پيش از فرا رسيدن ايام پيرى و ناتوانى . در حال حيات و فرصت زندگى قبل از فرا رسيدن مرگ فعاليت و كوشش بليغ نمايد به آن خدائى كه جان محمد صلّى اللَّه عليه و آله در قبضه قدرت او است پس از مرگ و سپرى شدن زندگى دنيا فرصت استرضاء و به دست آوردن رضايت و خشنودى حق فراهم نيست پس از اين جهان منزل و خانه‌اى جز بهشت و دوزخ نيست .\r\nتبيين و توضيح -\r\nان لكم معالم\r\n- در قاموس گفته معلم الشّيء يعنى موارد احتمال و راه بردن به چيز و در صحاح گفته معلم يعنى اثر و نشانه كه بوسيله آن راه و جاده روشن مىشود - تابلو راهنما - و مقصود در اينجا يا آيات قرآنى است مخصوصا آياتى كه مربوط به امامت و مقام رهبرى ائمه اطهار عليه السّلام و وجوب متابعت و پيروى از آنان - و يا هر چه كه بوسيله آن احكام و اصول و فروع دين بدست آيد ( قرآن و سنت ) ، بلكه شامل دلائل و براهين قطعى عقلى نيز مىشود و ممكن است تمام آيات آفاقى و انفسى را نيز شامل شود ( كه اين آيات آفاقى ) تمام موجودات آسمانى و زمينى و كيفيت و چگونگى آفرينش آنها كه بهترين دليل خداشناسى است و آيات انفسى يعنى مطالعه در درون و حالات روحى خود انسان ) نيز راهنماى خدائى است ) و يا مقصود از معالم پيشوايان دين و ائمه اطهار عليه السّلام باشد كه آنان راهنماى حلال و حرام هستند كه در اخبارش گذشت و نهايت بكسر نون يعنى غايت و آخرين نقطه‌اى كه به او منتهى ميگردد و مقصود از آن بقرينه كه اين لفظ مفرد آمده و در هر زمانى هم يك امام بيشتر نيست مىشود گفت امام هر زمانى و يا منظور نهايت و سير كمال هر شخص بحسب استعدادش و قابليتش در مراحل و مراتب قرب و كمال .\r\nو گفته شده مقصود قرارگاه انسان و منزلگاه بهشتى است . و يا منظور مرگ و اجل موعود كه اين احتمال بعيد است .\r\nبين اجل قد مضى\r\n. مقصود از اجل يعنى عمر گذشته . از اين جمله استفاده مىشود ( چنانچه گفته شد ) كه خوف نسبت بگذشته هم اطلاق مىشود ولى اين حرف صحيح نيست و هيچ گاه انسان از چيزى كه گذشته و تمام شده ترس ندارد ، بلكه مورد\r\n\r\n","description":"","footnote":"","page_name":" 371 ","page_number":373},
  {"content":"\r\n\r\nتأسف و حسرت است و اينجا منظور ترس از خود مدت و عمر گذشته نيست ، بلكه منظور ترس از عقوبت و كيفر بر اعمال گذشته است . كه مبادا خداى قهار او را در آينده بكيفر اعمال گذشته‌اش برساند پس خوف و ترس از آينده مىشود بنا بر اين ، معناى حديث اين است مؤمن عمل و كردارش ميان دو سبب خوف است سبى كه گذشته يعنى اعمال گذشته و سببى كه آينده است يعنى اعمال آينده او كه هر دو سبب و علت ترس و خوف او است ترس از كيفر بر اعمال گذشته و ترس از كيفر بر اعمال و گناه احتمالى آينده .\r\nلا يدرى ما اللَّه قاض فيه\r\nنميداند كه خداوند با او چه مىكند چه از لحاظ مصائب دينى و آزمايشات دينى و چه مصائب و كيفرهاى دنيوى .\r\nفليأخذ العبد من نفسه لنفسه .\r\nيعنى بايد جديت و كوشش در طاعت و عبادت نموده و با اعمال صالحه به خود رياضت دهد در اين مدت كوتاه چند روزه براى دستيابى بآسايش ابدى و نعمت دائمى\r\nو من دنياه لآخرته\r\n. يعنى آنچه كه در دست دارد از دنيا به منظور تحصيل آخرت انفاق و بخشش نمايد .\r\nو في الشّبيبة قبل الكبر\r\n. در بعضى از نسخه‌ها چنين است و شبيبة بر وزن سفينه با دو باء جوهرى گفته . شباب يعنى جوانى و شبيبه هم به اين معنا است كه مقابل شيب يعنى پيرى است و در بعضى نسخه‌ها شيبه آمده يعنى بزرگسالى و ايام سفيدى مو . و بنا بر معناى اول كه ظاهر همان است معناى حديث اين است كه انسان بايد در سن جوانى پيش از ايام پيرى عمل و كوشش كند چون ممكن است بپيرى نرسد و اگر هم رسيد در هر دو حال عمل و جديت كرده كه هر دو فرصت را بدست آورد . و نيز انسان در ايام جوانى نيروى بيشترى براى عمل دارد و اگر در فصل شباب و جوانى مراقب رفتار شد و كوشش بيشترى نمود قهرا عمل صالح و پرداختن بعبادت و طاعت ملكه و يك حالت ثابت و راسخ نفسانى مىشود و در نتيجه در ايام پيرى همان اعمال را با سهل و آسانى انجام ميدهد چون از جوانى عادت كرده و نيز اگر در فصل شباب و ايام جوانى بعبادت و اطاعت بپردازد و از گناه خوددارى نمايد آئينه دل همچنان صاف و پاك مينمايد ، بلكه جلاء بيشترى پيدا مىكند و آن تيره‌گى و آلودگى كه در اثر فسق و معصيت دل را فرا ميگيرد در دل چنين جوانى راه نمىيابد ولى اگر در ايام جوانى در اطاعت و انجام وظيفه سستى كند و با گناه و معصيت دل خود را چركين و آلوده نمايد خيلى مشكل است كه بعدا موفق بجبران اين تيره‌گى و كدورت قلب شود گر چه عملا گناهان را ترك كند ولى آن جلاء و صفاى كامل دل بدشوارى بدست مىآيد و بنا بر نسخه ديگر كه شيبه يعنى پيرى منظور از كبر ايام نهايت پيرى و شيخوخت است كه معنا چنين مىشود . انسان سزاوار است ايام بزرگسالى و اوائل روزگار پيرى را غنيمت بداند و اين ايام را صرف در طاعت بندگى نمايد پيش از رسيدن ايام از\r\n\r\n","description":"","footnote":"","page_name":" 372 ","page_number":374},
  {"content":"\r\n\r\nدست رفتن نيروى عقل و از بين رفتن كامل قواى بدنى كه با جمله بعدى قريب المعنى مىشود .\r\nو في الحياة قبل الممات\r\nيعنى انسان بايد هر جزء از حيات و زندگى را هر وقت كه باشد غنيمت بداند و عمل را براى ساعت بعدى موكول ننمايد چون ممكن است پس از همين جزء و بعد از اين ساعت زنده نماند و رشته حياتش قطع شود .\r\nو لفظ\r\nمستعتب\r\nكه در اين حديث آمده يا مصدر ميمى است يا اسم مكان و استعتاب به معناى استرضاء است در نهايت گفته اعتبنى فلان يعنى موجبات خوشحالى مرا فراهم كرد و استعتب يعنى تقاضاى رضايت و خوشنودى نمود همچنان كه ميگويد استرضيته فارضانى تقاضاى خوشنودى نمودم او هم مرا خوشنود ساخت\r\nو معتب\r\nيعنى مرضىّ و خشنود و در حديث آمده\r\nلا يتمنّينّ احدكم الموت امّا محسنا فلعلّه يزداد و امّا مسيئا فلعلّه يستعتب .\r\nهيچ كس تمناى مرگ نكند چه چه نيكوكار و چه بدكار اگر نيكوكار شايد موفق باعمال بيشترى شود و اگر گنه‌كار باشد موفق بتوبه و تحصيل رضايت و خشنودى حق شود و از همين نمونه است حديث\r\nو لا بعد الموت من مستعتب\r\nيعنى پس از مرگ ديگر فرصت استرضاء و تحصيل رضاى حق از دست رفته است چه زمان عمل سپرى شده و عالم پس از مرگ عالم پاداش و كيفر است نه جاى عمل و كردار و\r\n( عتبى )\r\nبه معناى توبه و دست كشيدن از گناه و بدىها است .\r\n8 - كافى محمد بن يحيى . . . از داود رقى از حضرت صادق عليه السّلام كه در تفسير آيه شريفه  وَ لِمَنْ خافَ مَقامَ رَبِّهِ جَنَّتانِ  ( رحمان 46 ) . فرمود : آن كس كه علم و آگاهى و ايمان داشته باشد كه خدا او را مىبيند و آنچه ميگويد و انجام ميدهد او مىشنود و هر چه از نيك و بد بجا آورد ميداند و همين احساس و ايمان و علم او را از افعال زشت باز دارد فذلك (  وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى  ) نازعات 40 . اين همان شخصى است كه از مقام حسابگرى و مقام بازداشت خود در برابر خدا خوف و ترس داشته و خويشتن را از متابعت هواهاى نفسانى بازداشته است .\r\nبيان : از اين حديث چند چيز استفاده مىشود : 1 - از اينكه آيه ديگرى هم كه حضرت نقل فرمود بدست مىآيد كه آيه سوره رحمان با آيه سوره و النازعات قريب المضمون و منظور و مصداق موصول ( من ) در هر دو آيه يكى است و حضرت هر دو آيه را تفسير فرموده است . 2 - گر چه در آيه سوره رحمان نهى از متابعت هواى نفس ذكر نشده ولى از لحاظ استشهاد به آيه نازعات و وحدت مصداق و مراد فهميده مىشود كه نهى و بازداشتن نفس از متابعت هوا در آيه رحمان هم مراد است چون خوف و ترس داشتن بدون اثر عملى و ترك معصيت واقعا خوف و ترس به حساب نميآيد . 3 - و پاداش خائف و ترسان كه در\r\n\r\n","description":"","footnote":"","page_name":" 373 ","page_number":375},
  {"content":"\r\n\r\nآيه سوره رحمان دو بهشت گفته شده و در نازعات بهشت گفته (  فَإِنَّ الْجَنَّةَ هِيَ الْمَأْوى )  و نامى از يك يا دو بودن برده نشد وحدت بهشت در اين آيه با تعدد بهشت در آن آيه منافاتى ندارد چون منظور جنس است يعنى پاداشش بهشت است كه با دو و بيشتر از دو كمتر از دو ميسازد .\r\n4 - در توضيح و تفسير آيه كه فرمود :\r\nمن علم انّ اللَّه يراه . . .\r\nاستفاده مىشود كه خوف و ترس از خدا تابع علم و آگاهى و از نتائج اطلاع بر اوصاف خداى متعال است همانطور كه در آيه ديگر فرمود :  إِنَّما يَخْشَى اللَّهَ مِنْ عِبادِهِ الْعُلَماءُ  .\r\n9 - كافى محمد . . . حسن بن أبي ساره گويد شنيدم حضرت صادق عليه السّلام ميفرمود :\r\nمؤمن ايمانش كامل نميشود تا اينكه داراى حالت خوف و رجاء باشد و اين حالت خوف و رجاء در صورتى تحقق مىيابد و از ادعا خارج و واقعا حقيقت يافته است كه انسان عملا و در كارهاى خود آثار خوف و رجاء را مشاهده نمايد براى آنچه كه از او ميترسد و يا به او اميد دارد عمل كند .\r\n10 - كافى على بن ابراهيم . . . ابى عبيده حذاء گفت : حضرت صادق عليه السّلام فرمود :\r\nمؤمن هميشه ما بين دو خوف و هميشه از دو جهت ترس دارد يك از جهت گناهان گذشته‌اش كه نميداند خداوند از آنها عفو و صرف نظر نموده يا خير ؟ دوم از جهت آينده عمر خود كه نميداند آيا موفق مىشود خود را از موجبات هلاكت و شقاوت حفظ كند يا خير ؟\r\nپس مؤمن هر روزى كه سر از خواب برميدارد حالت خوف و ترس در خود احساس مينمايد و يگانه چيزى كه او را باصلاح نفس خود وادار ميسازد همين احساس خوف و ترس است .\r\n11 - محاسن حسن بن على بن فضال از ابى جميله از حلبى از حضرت صادق عليه السّلام در تفسير آيه شريفه  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ  سوره مؤمنون 60 ) فرمود : اعمال و وظائف خود را انجام داده و علم و ايمان دارند كه بپاداش اعمال خود ميرسند .\r\n12 - محاسن عثمان بن عيسى از سماعه از ابى بصير كه حضرت صادق عليه السّلام فرمود :\r\nبوظائف دينى خود عمل نموده و ميدانند به زودى پاداش داده ميشوند .\r\n13 - فقيه در باب مناهى پيامبر صلّى اللَّه عليه و آله ( بيانات و جملاتى كه حضرت در موضوع محرمات و منهيات الهى دارد ) فرمود هر آن كس كه عمل زشت و يا فرصت شهوت رانى در اختيارش گذارده شود و آن كار زشت و كاميابى از شهوت به او پيشنهاد شود ولى اين شخص از جهت خوف و ترس از خدا آن عمل را رها نموده و از آن دورى كند . به پاداش اين كار خداوند آتش را بر او حرام نموده و او را از وحشت و اضطراب قيامت ايمن مينمايد . و به\r\n\r\n","description":"","footnote":"","page_name":" 374 ","page_number":376},
  {"content":"\r\n\r\nآن وعده‌اى كه در قرآنش بچنين شخصى داده وفا خواهد كرد و آن وعده اين است كه فرمود :  وَ لِمَنْ خافَ مَقامَ رَبِّهِ جَنَّتانِ  .\r\n14 - كافى از عدة مشايخ . . . از بريد بن معاويه از حضرت باقر عليه السّلام كه فرمود : در كتاب على عليه السّلام يافتيم كه رسول خدا صلّى اللَّه عليه و آله بالاى منبر در خطبه و سخنرانى خود فرمود :\r\nبه آن خدائى كه جز او خدائى نيست سوگند . مؤمن بهر خير و خوبى دنيوى و اخروى كه برسد فقط در اثر حسن ظن و اميد واثق و محكمش به خدا و در اثر خلق نيكو و در اثر خوددارى از نكوهش و غيبت مؤمنين بوده است و باز به خدا سوگند كه جز او خدائى نيست .\r\nخداوند هيچ مؤمنى را پس از توبه و استغفار عذاب و كيفر نميكند مگر در اثر بدگمانى به خدا و ياس و كوتاهى در اميد و رجاء خود و در اثر اخلاق زشت و غيبت مؤمنين و به همان خدا سوگند كه هر بنده مؤمنى كه اميد و حسن ظن به خدا داشته باشد قطعا خدا را در كنار حسن ظن و اميد خود مىبيند و همان لطفى را كه نسبت به خدا گمان داشته و اميد دارد همان را خواهد ديد چون خدا كريم و بزرگوار و تمام خيرات و عنايات در دست او است . و شرم دارد از اينكه بنده مؤمنى حسن ظن و اميد لطف از او داشته باشد ولى چنين خداى كريمى بر خلاف ظن و اميد آن بنده با او رفتار نمايد . بنا بر اين شما بايد ظن و گمان و توقع و انتظار خود را نسبت به خدا نيكو كنيد و رغبت و ميل خود را بلطف و عنايتش متوجه سازيد .\r\nبيان : اين جمله كه فرمود :\r\n( الّا بحسن ظنّه )\r\nگفته شده معناى اين جمله داشتن حسن ظن به خدا در هر جهت . حسن ظن به خدا بهنگام استغفار و توبه يعنى اميد ببخشش و مغفرت او و حسن ظن بقبول توبه و حسن ظن باستجابت دعا بهنگام دعاء و حسن ظن به كفايت و اداره امورش هنگامى كه در خواست كفايت امرش را مينمايد . چون اين گونه حالات فقط در اثر حسن ظن به خدا در انسان پيدا مىشود و همچنين حسن ظن و اميد بقبول خداوند عمل انسان و كارهاى نيك او را . بنا بر اين استغفار و طلب مغفرت . توبه . دعا . انجام اعمال طاعت و عبادت بايد همراه حسن ظن و يقين و اعتماد بوعده راستين الهى باشد چون ذات مقدسش وعده فرمود . و قبولى و پذيرش توبه راستين و حقيقى و اعمال صالحه را تضمين نموده و وعده داده پس بايد انسان اطمينان و اعتماد بلطف خدا داشته باشد ولى اگر اين اعمال را به خيال اينكه سودى بحالش نخواهد داشت و خدا از او نميپذيرد و اعتنائى باعمال او نخواهد نمود . انجام دهد و تصور كند كه خداوند گوشى بدعا و راز و نياز او نميدهد . البته چنين حالتى ياس و نوميدى از رحمت و لطف خداوندى است كه خود از گناهان كبيره است و اگر در جهت افراط قرار گيرد يعنى وضع روحيش طورى باشد\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nكه اصرار و ادامه گناه هم باز گمان بمغفرت و بخشش خداوند داشته باشد و با ترك واجبات و اهمال در فرائض باز خيال كند كه خداوند پاداش اخروى به او خواهد اين چنين خيالى هم جهل و غرور و سفاهت ، است كه سر از مذهب طائفه ( مرجئه ) درمىآورد . چون ظن يعنى ترجيح دادن يكطرف از لحاظ علت و سبب ترجيح نه همين طور بىملاك و بدون علت و سببى فقط يك خيال و وهم كه اين حالت جز غرور و آرزوى باطل و جهل و سفاهت بيش نيست .\r\n15 - كافى محمد بن يحيى از ابن عيسى از ابن بزيع از حضرت رضا عليه السّلام كه فرمود در حق خدا حسن ظن داشته باش كه خداوند متعال ميفرمايد :\r\nانا عند حسن ظنّ عبدى المؤمن بى ان خيرا فخيرا و ان شرّا فشرّا\r\n. من در كنار حسن ظن بنده خود هستم اگر گمان خوب نسبت به من داشته باشد و يا گمان بد داشته باشد اثر گمانش در اعمال او مشاهده خواهد . در اعمال نيك و خوبش و يا اعمال بدش .\r\nبيان :\r\nانا عند حسن ظنّ عبدى\r\n. اين حديث از طرق اهل سنت هم نقل شده و خطّابى گفته معناى اين حديث اين است كه من ( خداوند ) در كنار گمان بنده خود هستم چه در اعمال نيكش و چه در اعمال بدش . چون كسى كه داراى حسن عمل باشد قطعا داراى حسن ظن به خدا است و كسى كه اعمال بد و زشت داشته باشد حتما به خدا گمان بد و سوء ظن دارد - و يا اينكه مقصود اين باشد كه رفتار من با بنده‌ام تابع نحوه گمان او است كه حتى اگر هنگام ارتكاب عمل زشت هم نسبت به من حسن ظن داشته باشد و در اثر حسن ظن و اميدش طلب عفو و مغفرت نمايد من در كنار حسن ظن او هستم و از او عفو كرده و ميگذارم .\r\n16 - كافى على بن ابراهيم . . . از سفيان بن عينيه گويد شنيدم كه حضرت صادق عليه السّلام ميفرمود : حسن ظن به خدا و انتظار لطف و كرم از او چنين است كه بجز او به كسى اميد نداشته باشى و از هيچ چيز بجز گناه و معصيت خود نترسى .\r\nبيان : از اين حديث شريف اين نكته استفاده مىشود كه معناى حسن ظن به خدا و اميد داشتن بلطف و كرم او اين نيست كه انسان از انجام وظائف خوددارى نموده و به خيال لطف و بخشش خداوندى در ميدان گناه بتازد . بلكه به اين معنا است كه در عين حال كه وظائف و اعمال خود را مرتب و منظم انجام ميدهد اعتماد و پشت‌گرمى به عمل نداشته باشد و با همين عمل كرد اميد بلطف خداوندى داشته كه با فضل و كرم خويش اين اعمال را بپذيرد . و خوف و ترسش از قصور و كوتاهى در عمل و از گناه خود بترسد نه از خدا پس حسن ظن با خوف و حالت خشيت نه تنها منافات ندارد ، بلكه بايد حسن ظن و رجاء با\r\n\r\n","description":"","footnote":"","page_name":" 376 ","page_number":378},
  {"content":"\r\n\r\nخوف و ترس منضم باشد همان طورى كه قبلا توضيح داده شد .\r\n17 - كافى محمد بن يحيى . . . از حسين بن عطيّه از حضرت صادق عليه السّلام كه فرمود :\r\nالمكارم عشر فان استطعت ان تكون فيك فلتكن فانّها تكون في الرّجل و لا تكون في ولده و تكون في الولد و لا تكون في ابيه و تكون في العبد و لا تكون في الحرّ قيل و ما هنّ ؟ قال صدق الباس . و صدق اللسان . و اداء الأمانة و صلة الرّحم . و اقراء الضّيف . و اطعام الطّعام . و المكافاة على الصّنائع . و التّذمّم للجار و التّذمّم للصّاحب و رأسهنّ الحياء ، تبيين :\r\nدر قاموس گويد كرم مقابل لئامت و پستى است يعنى بزرگوارى كرم كرامة كريم صفت مشبهه است و كرّمه و اكرمه يعنى او را بزرگ و معظم دانست كريم يعنى صفوح و گذشت‌كننده و مكرم و مكرمة با ضم راء به معناى عمل و كار بزرگ منش انجام دادن و ارض مكرمة يعنى زمين با ارزش و پاك تمام شد حرف قاموس .\r\nو مكارم\r\nجمع مكرمه است يعنى اخلاق و اعمال شريفه و ارزشمندى كه كرم و بزرگوار و شرافت انسان را نشان ميدهد ده ( 10 ) چيز است\r\nفان استطعت\r\nاگر بتوانى آنها را بدست آورى خيلى بجا و سزاوار است . از اين جمله استفاده مىشود كه اين صفات و كمالات دهگانه براى همه كس ميسر نيست چون اينها از عنايات ربانى و الطاف و مواهب الهى است بافرادى كه داراى طينت و سرشت نيكو و پاكى باشند داده مىشود كه حضرت اين نكته را با جملات بعدى توضيح داده .\r\nفانّها تكون في الرّجل . . .\r\nيعنى اين صفات كماليه ممكن است در انسان باشد در عين حال در فرزندش نباشد و يا به عكس در فرزند باشد در پدر نباشد و ممكن است در عبد و برده و بنده باشد در انسانهاى آزاد نباشد . ممكن است در اينجا سؤالى مطرح شود و آن اينست كه اگر اين صفات مربوط به سرشت و خلقت انسان است و از توابع طينت و فطرت پاك است و از موهبتهاى ربانى است بنا بر اين غير اختيارى خواهد شد و خود انسان دخالتى در بود و نبود اين كمالات ندارد . خدا بهر كس كه داده و اگر نداده نداده است و در اين گونه موارد تكليف به تحصيل آنها و نكوهش بر نداشتن آنها معنا ندارد پس چگونه حضرت ترغيب به تحصيل آنها فرموده است ؟ پاسخ اين سؤال از دو جهت ممكن است داده شود : اول اينكه منظور از استطاعت سهولت و آسانى دستيابى به آنها است نه اصل قدرت و اختيار يعنى درست است كه سرشت خوب بايد باشد ولى طينت و سرشت خوب تمام علت نيست به اين معنا كه اگر كسى در اصل خلقت و سرشتش داراى طينت و سرشت خوب باشد سريع‌تر و آسانتر به اين صفات و كمالات ميرسد و اگر در اصل سرشت آن طور نباشد باز هم اگر بخواهد ميتواند اين كمالات را بدست بياورد ولى مشكل‌تر و دشوارتر نه اينكه اصلا نميتواند پس على هذا سرشت خوب زمينه را آماده‌تر مىكند و بالاخره دستيابى به اين صفات مرهون فعاليت و\r\n\r\n","description":"","footnote":"","page_name":" 377 ","page_number":379},
  {"content":"\r\n\r\nكوشش خود انسان است يا زود و يا دير دوم اينكه مقصود حضرت دستيابى بمجموع اين صفات باشد حتى آن صفاتى كه از افعال و كارهاى فضيلتى و استحبابى است از قبيل :\r\nمهماندارى - اطعام سائل - همسايه دارى - آزرم و حياء كه اينها صفاتى است ذاتى و خلقتى كه افرادى طبعا اين صفات را دارند و افرادى كه طبعا چنين نيستند مستحب است خود را به اين كارها وادارند ولى آن صفات و كارهائى كه در رديف واجبات هستند آنها\r\nفان استطعت\r\n( اگر بتوانى ) ندارد و بايد انسان حتما مراعات آنها را بنمايد از قبيل راستگوئى و امانت و غيره .\r\nقوله عليه السّلام\r\nصدق البأس\r\n- در بعضى از نسخه‌هاى كتاب و در مجالس مرحوم شيخ و غيره با ياء ضبط شده ( يأس ) و در بعض ديگر با ( باء ) آمده است . بنا بر نسخه اول منظور ياس و قطع اميد از مردم و اميد را فقط منحصرا بلطف و كرم خدا دوختن و مقصود از\r\nصدق اليأس\r\nاين است كه اين عمل ادعا و بحسب ظاهر نباشد جدا و راستى از غير خدا بريدن و چشم اميد فقط از خدا داشتن چون لفظ صدق و راستى همچنان كه در گفتار و اقوال استعمال مىشود در مورد كردار و افعال هم به كار ميرود مثلا گفته مىشود صدق في القتال در ميدان نبرد و مبارزه راستى و صداقت كرد يعنى حق نبرد و مبارزه را ايفاء كرد و آن شهامت و شجاعتى كه در جنگ لازم است و به آن نحوى كه مناسب و سزاوار است انجام داد و در مقابلش ميگويند كذب في القتال در ميدان نبرد و در موضوع جنگ دروغ گفت در صورتى كه بر خلاف عمل كرده باشد و گاهى بر هر چيز خوب بطور كلى اطلاق مىشود نظير آيه شريفه  مَقْعَدِ صِدْقٍ  - قدم صدق - جايگاه نيكو - قدم و گام خوب - و بنا بر نسخه دوم منظور از بأس شجاعت و شدت و حدّت در نبرد و در غير مورد جنگ يعنى شجاعت نيكو و بجا و درست و راست چه در صحنه جهاد در راه خدا و چه در مورد حق گوئى و نهى از منكر و اعتراض در مقابل باطل و ظلم با كمال شجاعت حقائق را بگويد و يا از بؤس و فقر و مسكنت باشد كه اين هم گفته شده و منظور از صدق باس اين باشد كه اظهار فقر الى اللَّه و ابراز خشوع و فروتنى ظاهر با فروتنى واقعى و باطنى مطابق باشد نه اينكه در ظاهر تظاهر بخشوع و خضوع و در باطنش خضوعى نباشد و يا كمتر باشد .\r\nالبته اين معنا بعيد است كه از لفظ\r\nصدق البأس\r\nمنظور باشد چون بنا بر اين بايد ( بوس ) باشد و به اين لفظ در هيچ نسخه‌اى نيامده و ضبط نشده در قاموس گويد - البأس العذاب و الشّدة في الحرب يعنى شدت و شجاعت در نبرد بؤس بر وزن كرم بأسا فهو بئيس يعنى شجاع و دلير و بئس بر وزن سمع بؤسا يعنى خيلى محتاج و نيازمند .\r\nو التّباؤس\r\nيعنى تفاقر و تظاهر به فقر و حالت خشوع و فروتنى فقراء و مستمندان را ارائه و\r\n\r\n","description":"","footnote":"","page_name":" 378 ","page_number":380},
  {"content":"\r\n\r\nاظهار كردن آمده و شايد اين قائل و گوينده معناى دوم قاموس را گرفته كه البته بعيد است و بعض ديگر لفظ بأس را به چند معنا گرفته - خوف و ترس - خضوع و فروتنى - شدت و شجاعت - فقر و بىچيزى كه به اين معنا است آيه شريفه كه فرموده\r\n( البائس الفقير )\r\nقوت و نيرو . بنا بر اين معانى صدق خوف يعنى از ارتكاب معصيت خوف داشتن كه معصيت و گناه را كنار بگذارد و اصلا مرتكب نشود و همچنين از تقصير و كوتاهى در عمل خوف داشتن كه سعى و كوشش در انجام عمل كامل نمودن و همچنين از محروميت و و اصل نشدن بدرجات و مقامات ابرار و نيكان خوف داشتن كه كمال جديت در كارهاى خوب نمودن و در اين موارد راستى و حقيقتا خوف داشته باشد كه آثار خوف و ترس در اعمالش مشاهده شود و صدق خضوع و فروتنى يعنى فقط در برابر خالق خاضع و ذليل باشد و براى غير خالق خود خضوع و اظهار ذلت نكند و صدق فقر يعنى خواسته‌هاى نفسانى و آرزوهاى خود را رها كند . و صدق قوت و نيرو يعنى قدرت و نيروى خود را در عبادت و طاعت صرف كند . البته بيشتر اين معانى و موارد احتياج و نيازى ببيان آنها نيست .\r\nو اداء الامانة\r\nامانت مقابل خيانت است و آن چيزى كه بدست انسان سپرده مىشود چه مال باشد و يا عرض و ناموس باشد و يا اسرار زندگى و راز ديگران و غير اينها از قبيل حقوق خدا و حق پيغمبر صلّى اللَّه عليه و آله و ائمه اطهار عليهم السّلام و حقوق مردم ديگر همچنان كه خداوند متعال فرموده  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  سوره نساء ، 58 خدا فرمان داده است كه امانت‌ها را به صاحبانش برسانيد كه در اخبار و احاديث فراوان كه قسمتى از آنها قبلا گفته امانت در اين آيه و غير اين آيه بودائع و تكاليف الهى و بامامت و خلافت تفسير شده است .\r\nو صلة الرّحم\r\nدر كتاب نهايه گويد : صله رحم در بسيارى از احاديث آمده و منظور از آن احسان و نيكى بخويشان و بستگان سببى و نسبى است و محبت و مهربانى به آنان و مراعات و رسيدگى باحوال آنان گر چه نسبت دورى داشته باشد و يا بدى كرده باشد و قطع رحم مقابل و بر خلاف اين است يعنى پيوند خويشاوندى را بريدن و مراعات نكردن . گفته مىشود وصل رحمه يصلها وصلا و صلة و هاء در ( صله ) عوض از واو است كه اصلش وصل است مانند\r\n( عدّة )\r\nوعده دادن كه اصلش ( وعد ) است و تا يا هاء عوض از واو است مثل اينكه انسان با احساس و نيكى ببستگان پيوند و علاقه سببى و نسبى خود را كه بين آنها دارد مرتبط و متصل مىكند از اين نظر صله رحم گفته مىشود .\r\nالبته صله رحم موارد ارتباط سببى را كه از طريق ازدواج ( داماد و عروس و بستگان آنها ) برقرار شده بعيد است كه شامل شود گر چه باز هم خوب است\r\nو اقراء الضّيف\r\n( پذيرائى از مهمان ) در نسخه‌هاى كتاب و در تمام نسخه‌ها بجز در يك روايت كه شيخ در مجالس\r\n\r\n","description":"","footnote":"","page_name":" 379 ","page_number":381},
  {"content":"\r\n\r\nنقل كرده به همين تعبير آمده است و همه آنها در لفظ بيك تعبير\r\n( اقراء )\r\nآمده ولى در اين روايت شيخ\r\n( قرى الضّيف )\r\nذكر شده و اين تعبير بهتر و با معناى لغوى كه در كتابهاى لغت بيان شده مناسب‌تر است . در قاموس گويد قرى الضّيف قرى با كسر قاف و الف كوتاه و فتح قاف و الف بلند ( قراء ) يعنى از مهمان پذيرائى كرد و استقرى و اقترى و اقرى يعنى درخواست ضيافت و مهمانى كرد البته اين بحسب معنائى است كه در كتب لغت شده ولى در عين بسيارى از بناها و صيغه‌ها هست كه در اخبار و گفتگوهاى عمومى و يا اصطلاحات خصوصى رائج و مستعمل است كه اهل لغت متعرض آنها نشده اينجا هم ممكن است لفظ اقراء از آن قبيل باشد و از بعضى نقل شده كه باب افعال ( اقراء ) در اين مورد براى تعريض باشد به اين معنا كه ( اقراء ) يعنى خود را در معرض پذيرائى مهمان قرار دادن نظير اباع البعير يعنى شتر را در معرض فروش قرار داد و گفته شده اقراء الضّيف يعنى تقاضاى مهمانى و پذيرائى از مهمان و معلوم نيست اين گوينده اين معنا را از چه ماخذى گرفته و ممكن است از اواخر سخنان فيروزآبادى صاحب قاموس گرفته باشد ولى ظاهرا اين معنا از آن كلام استفاده نميشود .\r\nعلى كل حال اين دو عمل\r\n( اقراء الضّيف - و اطعام السّائل )\r\nپذيرائى مهمان و غذا بسائل دادن يا مختص بمؤمن است يا مسلمان مطلقا يعنى از صفات پسنديده دهگانه پذيرائى و غذا دادن بهر مسلمانى چه شيعه و چه غير شيعه همچنان كه بعضى از اخبار بر اين دلالت دارد و يا منظور عموم است كه از مهمان و سائل و درخواست‌كننده پذيرائى و اجابت خوب است گر چه كافر باشد همچنان كه در زبانهاى مردم اين جمله مشهور است :\r\nاكرم الضّيف و لو كان كافرا\r\nالبته منظور كفار غير حربى است ولى كفار حربى و دشمنانى كه در حال جنگ با اسلام و مسلمين هستند ظاهرا مشمول اين حكم نباشد . و البته اين موارد بحسب فضيلت و ارزشهاى افراد و از نظر نيت ميزبان و غذا دهنده و از جهت نياز و استحقاق مهمان و سئوال‌كننده تفاوت دارد و اغلب موارد وظيفه استحبابى است و گاهى هم لازم و واجب مىشود مثلا موقعى كه مهمان و يا سائل در معرض خطر هلاكت و مرگ قرار گيرد .\r\nو المكافاة على الصّنائع\r\nيعنى پاداش دادن باحسان و نيكى ديگران . در قاموس گويد كافأه مكافئة و كفاء جازاه جزا و پاداش داد و در نهايه است . اصطناع از صيغه است كه بباب افتعال رفته و صيغه به معناى عطا و بخشش و احسان است . و البته اين مطلب يعنى پاداش در مقابل احسان از افعال مستحبه است و از آداب انسانى و اسلامى است چون قبول احسان بدون پاداش و عوض مسلما جائز است . دليل بر اين . روايتى است كه اسحاق بن\r\n\r\n","description":"","footnote":"","page_name":" 380 ","page_number":382},
  {"content":"\r\n\r\nعمار نقل كرده كه گويد خدمت حضرت عرض كردم ، كسى هديه و بخششى به من ميدهد و توقع دارد كه من هم چيزى به او بدهم ولى من ميگيرم هديه او و چيزى به او نميدهم آيا اين عمل جائز است ؟ فرمود آرى اشكالى ندارد و آن هديه براى تو حلال است ولى خوب است كه تو هم به او عطيه‌اى بدهى . و اين قول نظر مشهور و بسيارى از علماء است و بحسب مدارك فتواى قوى و صحيح‌تر است . ولى مرحوم شيخ گفته كه هر بخشش و هديه‌اى پاداش ميخواهد كه مطابق اين نظريه جبران و عوض دادن لازم است گر چه خود بخشنده مطالبه نكند ( و اين قول بعيد است ) و ابو الصلاح كه يكى از فقهاء است چنين گفته كه بخشنده اگر بحسب مقام و رتبه اجتماعى پائين‌تر از طرف باشد در اين صورت آن شخصيت بزرگتر بايد پاداش چنين بخشنده‌اى را بدهد . يعنى چيزى لا اقل به مقدار ارزش اين هديه و بخشش بدهد و تا وقتى كه اين بخشش را جبران كرده و عوضش را نداده نميتواند در آن هديه تصرف نمايد ولى ظاهرا اين نظريه صحيح نيست .\r\nالبته در صورتى كه بخشنده شرط عوض كند و به شرط عوض دادن بخشش نمايد و يك چيز مخصوصى را براى عوض تعيين كند در اين صورت وفاء به شرط لازم و طرف بايد همان شىء معين را بعنوان عوض بپردازد و اگر فقط شرط عوض كند و چيزى را معين نكند ظاهر مطلب اينست كه طرف بايد چيزى مانند همان هديه و يا قيمتش را ببخشنده بدهد ( اگر بخواهد اين هبه و بخشش لزوم پيدا كند و بخشنده نتواند پس بگيرد ) و در همين فرض آيا طرف بخشش لازم است كه حتما مطابق شرط عمل كند و يا ميتواند و اختيار دارد كه عوض بدهد و يا همين شىء بخشيده شده و هديه را به طرف باز گرداند ؟ دو قول است\r\nو التّذمّم للجار - و التّذمّم للصّاحب\r\nيعنى يكى ديگر از صفات ده‌گانه مراعات ذمّه و عهد و پيمان با همسايه و رفيق . در نهايه گويد تذمم به اين معنا است كه انسان ذمام و پيمان همسايه و رفيقش را مراعات نموده و با اين روش نكوهش مردم را از خود باز دارد و در قاموس گويد تذمّم استنكف يعنى استنكاف و خوددارى كرد مثلا گفته مىشود : لو لم اترك الكذب تأثّما لتركته تذمّما اگر از جهت گناه دروغ را كنار نگذارم از لحاظ تذمّم و حفظ شخصيت دروغ نخواهم گفت . حاصل معنا اين است كه انسان ضرر و زيان را از رفيق خود چه در سفر و چه در حضر و همچنين از همسايه منزل و از همنشين خود در مجلس و از كسى كه به او پناهنده شده و در امان او قرار داده جلوگيرى كند و اين دفاع و حمايت از اين افراد را براى جلوگيرى از زبان مردم و بازداشتن نكوهش و ملامت مردم انجام دهد .\r\nالبته اين كار در صورتى و تا حدى خوب و پسنديده است كه بتعصب و جانب دارى غلط منجر نشود كه مثلا براى كمك و يارى آنها ظلم و يا گناهى را مرتكب شود . در قاموس\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nگويد جار يعنى همسايه و آن كس كه از ظلم ستمگرى به انسان پناه آورده باشد و بمجير پناه دهنده و مستجير پناهنده و حليف هم سوگند . به اينها هم جار گفته مىشود .\r\nو رأسهنّ الحياء\r\nو سرچشمه تمام اين صفات حياء و شرم است چون كليه صفاتى كه گفته شد در صورتى بدست مىآيد و كامل مىشود كه انسان احساس شرم و حياء از خدا و يا از مردم بنمايد پس صفت حياء نسبت به اين صفات نسبت سراست به بدن و حياء يعنى خويشتن دارى از قبائح و زشتيها و احساس قبح و زشتى آنها و ترك آنها چون زشت است خلاصه يعنى عمل زشت را بخاطر زشتى و ناپسند بودن او كنار گذاشتن .\r\n18 - كافى از عده مشايخ از برقى از عثمان بن عيسى از عبد اللَّه بن مسكان از حضرت صادق عليه السّلام فرمود : خداوند عز و جل پيامبران خود را باخلاق كريمه اختصاص داده شما خود را بسنجيد اگر اين صفات را در خود يافتيد شكر اين نعمت خدا داده را بجا آوريد و بدانيد كه اين خير و خوبيهائى است و اگر داراى اين صفات نبوديد از خدا بخواهيد و در تحصيل اين صفات كمال رغبت و ميل نمائيد راوى گويد كه حضرت ده صفت را ذكر نمود .\r\nاليقين - و الشّجاعه - و القناعه - و الصبر - و الشكر - و الحلم - و حسن الخلق - و السّخاء - و الغيره - و المروّه\r\n- و در بعضى از روايات بعد از شمردن اين صفات اضافه كرده\r\nالصّدق - و اداء الأمانة .\r\nبيان -\r\nخلق\r\nبضم خاء ملكه نفسانى و حالت ثابت و راسخى است در انسان كه باعث مىشود انجام عمل به سهولت و آسانى صورت گيرد البته بعضى از آن حالت‌ها طبيعى و خلقتى است و بعض ديگر اكتسابى و تحصيلى است كه با تفكر و انديشه و با كوشش و پىگيرى و با تمرين و تكرار بدست مىآيد بنا بر اين با تكليف و دستور تحصيل اين صفات منافات ندارد چون قابل تحصيل است مثلا شخص بخيل در ابتداء با زحمت و ناراحتى درونى چيزى را مىبخشد ولى در اثر تكرار بخشش و ادامه آن صفت بخشش و عطاء حالت ثابت و راسخ و ملكه نفسانى و عادت عملى مىشود و منظور از اختصاص يافتن پيامبران به اين صفات اين است كه يعنى آن حد اعلى و مرتبه كامل اين صفات منحصر است در انبياء يا اينكه فقط انبياء هستند كه مرتبه كامل اين صفات را دارند و نقطه مقابل اين صفات در آنان نيست و يا منظور اينست كه انبياء منحصرا مورد انزال و الهام اين برنامه‌هاى اخلاقى هستند كه مامور تبليغ و اعلام بمردم هم هستند ، همان طورى كه رسول اكرم صلّى اللَّه عليه و آله فرمود :\r\nبعثت لأتمّم مكارم الاخلاق\r\nمبعوث شده‌ام كه با تبليغ و ارشاد خود اخلاق كريمه و فضائل انسانى را اتمام و اكمال نمايم .\r\nو اعلموا انّ ذلك من خير\r\nبدانيد كه داشتن اين صفات خير بزرگى است كه خداوند\r\n\r\n","description":"","footnote":"","page_name":" 382 ","page_number":384},
  {"content":"\r\n\r\nبشما عنايت فرموده . و يا به اين معنا كه چون خداوند صفاء و پاك سرشتى شما را ديد و يا اعمال نيك از شما مشاهده كرد و يا در اثر نيت پاك و نيكى كه از شما صادر شد مستحق و سزاوار شديد كه خداوند اين تفضل را بشما بنمايد و يا به اين معنا كه بدانيد و متوجه باشيد دستيابى به اين صفات از توفيقات الهى است و داشتن و تحصيل اين صفات جز بتوفيق او ميسر نيست و يا به اين معنا كه شما اتصاف خود را به اين صفات از بزرگترين خيرات بشماريد .\r\nو يا به اين معنا . خداوند متعال كه پيامبرانش را از بين مردم بمنصب نبوت و رسالت و كرامت مخصوص فرموده از جهت اتصاف آنان به اين صفات و به اين اخلاق ارزنده كه خدا دارا بودن آنها را ميداند . و حالت يقين حالتى است كه در بالاترين مراتب و درجات ايمان است و طورى است كه وادار مىكند انسان را كه بر طبق ايمان خود عمل نمايد و قناعت - يعنى اكتفاء باندك زندگى كه حد اقل نياز است قنع يعنى رضى ولى ظاهرا معناى قناعت اكتفا كردن و راضى بودن به آنچه خداوند عنايت فرموده و توقع بيشتر را نداشتن و خوشنودى بعنايت خدا چه كم باشد يا زياد . و صبر به معناى خويشتن دارى است در موارد سه‌گانه صبر - خويشتن دارى بهنگام مصائب و دشوارىها - خويشتن‌دارى و تحمل زحمات و مشكلات اطاعت و فرمانبردارى خويشتن دارى در برابر معصيت و گناه در مواقع شهوات و هواهاى نفسانى . شكر . قدردانى از نعمتهاى الهى در تمام حالات هم شكر با زبان هم با دل و قلب و هم شكر و سپاس عملى و انجام وظائف . حلم - يعنى بردبارى و از انتقام چشم‌پوشى نمودن البته در مورد خود . حسن خلق يعنى در معاشرت و آميزش با مردم با چهره بازو خوش و با دوستى و محبت و مهربانى برخورد نمودن و زحمات و جهالت مردم را تحمل نمودن . سخاوت يعنى بخشش و بذل مال در نهايت آسانى و بزرگ نشمردن بذل البته در مورد مناسب بطورى كه باسراف و ولخرجى نكشاند و بهترين صورت سخاوت آنجائى است كه هنوز سؤال و درخواست نشده باشد ( و غيرت ) داشتن تعصب بجا و حميّت دينى و اگر عمل خلافى در خارج مخصوصا در داخل خانواده خود ديد كوچكترين مسامحه‌اى نكند نه به اين معنا كه در موارد باطل و بى جا عصبانى و برآشفته شده و با يك خيال و گمانى دست بكشتن و زدن ببرد و بدون اثبات و ثبوت شرعى به اشخاص بدبين گرديده و در مقام كيفر برآيد . و شجاعت يعنى جرات و جسارت در مبارزه با دشمنان دين و جهاد در راه خدا البته با شرائطش و امر بمعروف و نهى از منكر و جهاد و مخالفت با نفس و شيطان .\r\nو مروّت بتشديد واو كه با همزه هم ( مروءة ) خوانده مىشود يعنى انسانيت و آدميت . و اين صفت مردانگى و انسانيت اگر در شخص باشد سزاوار نام انسان است و انسان از جهت اينكه انسان است بايد مراعات صفت مروت و مردانگى را بنمايد و اين لفظ از مرء ( يعنى\r\n\r\n","description":"","footnote":"","page_name":" 383 ","page_number":385},
  {"content":"\r\n\r\nمرد ) گرفته شده است بنا بر اين مروت از مهم‌ترين صفات كماليه است و ريشه و سرچشمه آنها است . در مصباح اللغه گويد مروت ادب و حالت درونى و روحى است كه انسان را به مراعات اخلاق پسنديده و عادت و روش نيك واميدارد . و قريب به اين معنا است فتوت كه در فارسى به مردى و جوانمردى تعبير مىشود و آثار بيشترى كه مروت و فتوت دارد عبارت است از بذل و بخشش و خوش خلقى و خوش برخوردى و سودمند بودن به حال اجتماع و انجام كارهاى بزرگ و مهم .\r\nمرحوم صدوق در معانى الاخبار بسند مرفوع تا حضرت صادق عليه السّلام نقل كرده كه راوى گفته در موضوع فتوت در محضر حضرت صحبت كرديم فرمود : شما فكر ميكنيد كه فتوت به معناى بىبند و بارى و آزادى و فسق و فجور است ؟ هرگز . فتوت و جوانمردى يعنى غذاى آماده و مال بذل و بخشش شده و چهره باز و گشاده و آزار و اذيت بمردم را باز داشتن . و اما اين اعمال جاهلانه ناراحتى خانواده و فسق و فجور است سپس فرمود : مروت چيست ؟ عرض كرديم نميدانيم . فرمود به خدا سوگند مروت اينست كه مرد سفره خود را كنار در خانه بگذارد باصطلاح در خانه باز باشد .\r\n19 - كافى از عده مشايخ . . . از عبد اللَّه بن بكير از حضرت صادق عليه السّلام كه فرمود :\r\nما دوست داريم آن كس را كه\r\nكان عاقلا فهما فقيها حليما مداريا صبورا صدوقا وفيّا\r\n، آن كسى را كه داراى اين صفات باشد دوست داريم . خداوند متعال انبياء را بداشتن اخلاق كريمه و با ارزش امتياز داده . هر كس كه اين خصال و صفات را دارا باشد البته بايد حمد و سپاس الهى را بجا آورد و كسى كه فاقد اينها باشد بايد از خدا با تضرع و دعا درخواست كند . عرضه داشتم آن اخلاق و صفات كدام است ؟ قربانت شوم فرمود آنها عبارت است از ورع و پرهيزگارى - قناعت - صبر - شكر - حلم و بردبارى - حياء و شرم - سخاوت - شجاعت - غيرت - و حميت - نيكوكارى - و احسان - راستگوئى - اداء امانت .\r\nبيان - تفسير و توضيح معنا و حقيقت عقل در اول كتاب گفته شد و ظاهرا منظور از عقل در اين روايت ( عاقلا آن ملكه و حالتى است در نفس انسان كه منشأ صاحب نفع و خوبىها و دفع ضرر و زيان است و به همين نيرو و ملكه نفس انسان قدرت پيدا مىكند بر تسلّط بر خويشتن كه بهنگام شهوت و غضب و وسوسه‌هاى شيطانى به زانو نيايد و خود را از مهلكه شهوت و غضب برهاند .\r\nو فهم هم يعنى تيزهوشى مخصوصى كه ذهن انسان را براى پذيرش حقائق و واقعيات آماده مىكند و با حركت سريع فكرى از مقدمات بمقاصد و نتائج منتقل مىشود و فقه ، فقه يعنى پى بردن به احكام و حلال و حرام و اطلاع بر اخلاقيات و اينكه آفت و زيان نفس انسان\r\n\r\n","description":"","footnote":"","page_name":" 384 ","page_number":386},
  {"content":"\r\n\r\nچه چيز است و موانع قرب بدرگاه حق چيست ؟ و گفته شده فقه بصيرت و بينائى درونى و قلبى است در باره برنامه‌هاى دينى كه اين بصيرت در اثر علم و عمل بدست مىآيد و موجب پيدايش حالت خوف و خشيت مىشود . راغب در مفردات گويد فقه يعنى از راه علم بمحسوسات و مطالعه در عالم طبيعت بعالم غيب و ما وراء طبيعت پى بردن بنا بر اين فقه اخص از علم است چون علم يعنى پى بردن باشياء چه محسوس و چه غير محسوس و از راهى كه باشد ولى فقه پى بردن به غير محسوس از طريق علم بمحسوس . خداوند متعال فرموده :  فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً  سوره نساء 78 چه شده كه اين گروه فقه و فهم حديث و گفتار قرآنى را نميكنند  بِأَنَّهُمْ قَوْمٌ لا يَفْقَهُونَ  انفال 65 آنان مردمى هستند كه فقه و فهمى ندارند و آيات ديگرى كه در اين زمينه آمده است و فقه يعنى علم به احكام دينى گفته مىشود فقه الرّجل يعنى مرد فقيه شد - تفقّه يعنى دنبال علم فقه را گرفت و متخصص شد . خداوند فرمود  لِيَتَفَقَّهُوا فِي الدِّينِ  و مداراة محبت و ملاطفت با مردم نمودن و جدال و ستيزه با مردم ننمودن و گاهى با همزه ( مدارأة ) خوانده مىشود .\r\nدر قاموس گويد درأه دفعه يعنى دفع كرد و بازداشت دارأته داريته و دافعته و لايئته يعنى بمقابله و دفاع پرداختم و ملايمت و نرمى نمودم بنا بر اين مداراة داراى دو معناى ضد يك ديگر است ( مقابله كردن - ملايمت و نرمى كردن ) . در نهايه گويد - كان لا يدارى و لا يمارى يعنى مقابله و مخالفت نميكند كه به اين معنا فقط با همزه مىآيد . اما مدارا كردن و حسن خلق و نرمش نشان دادن به اين معنا هم با همزه مىآيد ولى اكثرا بدون همزه است .\r\nوفىّ\r\nيعنى بعهد و پيمان الهى و عهد و پيمان با مردم هميشه وفادار بودن . و اين معنا نزديك به معناى صدق و راستى است و ملازم با صدق است . يعنى هر كس داراى صدق و راستى باشد قطعا بعهد و پيمان خود وفادار است . كه على عليه السّلام ميفرمايد :\r\nالوفاء توام الصدق\r\nوفاى بعهد قرين و همراه صدق و راستى است . و اين روايت 19 ترغيب مىكند مؤمن را كه بايد با افرادى كه داراى اين صفات باشند محبت و دوستى داشت و مصاحبت و رفاقت با اين گونه افراد را انتخاب نمايد . و ورع كه در ذيل حديث آمده به معناى تقوى و پرهيزگارى است ، بلكه از نظر بعضى از معانى اخص از تقوى است چون تقوى يعنى اجتناب از حرام ولى در ورع اجتناب از شبهه‌ها و مكروهات ، بلكه اجتناب از بعضى مباحات معتبر است .\r\nدر نهايت گويد .\r\nملاك الدّين الورع\r\nپايه و اساس دين ورع است . گفته است اصل و معناى اولى ورع خوددارى و اجتناب از حرام است ولى بعنوان استعاره و توسعه معنا در مورد خوددارى از مباح و چيز حلال هم گفته مىشود .\r\nو برّ\r\nيعنى احسان به پدر و مادر و بستگان ، بلكه به همه مردم و گاهى بهر عمل شايسته و اعمال خير هم (\r\nبرّ\r\n) گفته مىشود .\r\n\r\n","description":"","footnote":"","page_name":" 385 ","page_number":387},
  {"content":"\r\n\r\n20 - كافى از عده مشايخ . . . از جابر انصارى كه گويد رسول خدا صلّى اللَّه عليه و آله فرمود :\r\nالا اخبركم بخير رجالكم ؟ قلنا بلى يا رسول اللَّه . قال . انّ من خير رجالكم التّقىّ النّقىّ السّمح الكفّين النّقىّ الطّرفين البرّ بوالديه و لا يلجئ عياله الى غيره .\r\nآيا ميخواهيد بهترين افراد شما را بشما معرفى كنم ؟ عرض كرديم آرى يا رسول اللَّه فرمود : از جمله افراد بهتر شما پرهيزگار پاكيزه دست باز چشم پاك نيكوكار به پدر و مادر خود و دلسوز بخانواده كه اهل و عيال خود را در پناه ديگران قرار ندهد .\r\nتوضيح چون حضرت در ابتداء فرمود ميخواهم بهترين افراد را معرفى كنم و بعدا فرمود\r\nمن خير رجالكم\r\nمن جمله از بهترين افراد . . . شايد توهّم منافات در صدر و ذيل سخن حضرت بشود چون جمله اولى معنايش اين است كه غير از اين افراد صنف بهترى نيست و جمله بعدى كه فرمود از جمله اصناف بهتر معنايش اين است كه غير از اين رقم افراد باز هم صنف بهتر هست ولى در مقام پاسخ و دفع توهّم گفته شده كه مقصود از جمله اول صنف و نوع است يعنى بهترين صنف شما را معرفى ميكنم و مقصود از جمله بعدى هر فرد فرد از اين صنف است يعنى من جمله از افراد اين صنف بهتر اينها هستند . . و يا مقصود از بهترين افراد اين است كه اين صنف كه داراى اين صفات هستند نسبت به كسانى كه اين صفات را ندارند بهتر هستند نه اينكه اينان بهترين همه مسلمانها هستند البته افرادى هم هستند كه از جهت ديگرى آن هم بهتر هستند و در بهتر بودن در رديف اينانند بنا بر اين بهتر بودن بهترى نسبى است نه بهتر مطلق و بر همه و لذا فرمود : من جمله از بهترين‌ها كسانى هستند كه اين صفات را دارند و اقول و ممكن است منظور حضرت در جمله اول همه افراد بهترها باشد ولى در مقام معرفى بعضى از آن بهترين‌ها را ذكر فرموده باشد و يا مقصود اين باشد . كسى كه داراى اين صفات باشد از جمله بهترها است و يا مقصود از جمله\r\nبخير رجالكم\r\nاين باشد كه معرفى كنم بشما بعضى از افراد بهتر را كه البته برگشت اين توجيه بپاره از همان پاسخهاى قبلى است .\r\nالتّقى\r\nپرهيزگار كه از شرك به خدا و آنچه باعث بىايمانى مىشود و بپرهيزد و يا از تمامى معصيت‌ها و گناهان بپرهيزد كه بنا بر اين معناى دوم جمله\r\nالنّقىّ الطرفين\r\n( زبان و فرج خود را پاك بدارد ) تخصيص پس از تعميم مىشود كه اول پرهيز از جميع گناهان را تذكر ميدهد و سپس خصوص گناه زبان و فرج را جداگانه تذكر ميدهد و يا منظور از اين جمله احتراز و خوددارى از امور شبهه‌ناك است و نفى يعنى پاكيزه و از گناهان و آلوده‌گيهاى جسمى و روحى و نفسانى و از عقائد با كمال و اخلاق پست پاك و طاهر باشد .\r\nالسّمح الكفّين\r\nدر نهايه گويد سمح و اسمح يعنى جود و بخشش نمود با بزرگى و سخاوت\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nو نسبت سماحت و جود به كف دست ، از اين جهت است كه عطا و بخشش بوسيله دست ظاهر مىشود و كفّين دو دست به منظور مبالغه است و يا منظور پرداخت حقوق واجبه و صدقات مستحبه است .\r\nالنّقىّ الطّرفين\r\nيعنى فرج خود را از حرام و تجاوز بناموس ديگران و موارد شبهه و زبان را از دروغ و ناسزا و تهمت و فحش و غيبت و معاصى ديگر و سخنان بيفائده بازداشته و پاكيزه كند و يا منظور فرجين باشد و يا مقصود از طرفين فرج و دهان را از حرام و شبهه باز دارد و يا منظور از طرفين يعنى از طرف پدر و مادر پاك و بزرگوار و اصيل باشد البته معناى اول بهتر است . در نهايه طرفا لانسان دو طرف و دو جهت انسان لسانه و ذكره زبان و فرج او و منه لا يدرى اىّ طرفيه اطول هم زبانش دراز است و هم پائين شكمش بىبند و بار است و ما ادرى اىّ طرفيه اسرع نفهميدم كدام طرفش سريعتر است كنايه از اينكه هم مرض تهوع و استفراغ دارد و هم مرض اسهال كه هر دو طرف بالا و پائين با سرعت كار مىكند .\r\nو معناى سوم ( فرج و دهان ) هم خوب است چون در حديثى است كه رسول خدا صلّى اللَّه عليه و آله فرمود : بيشترى چيزهائى كه موجب رفتن دوزخ مىشود . دو سوراخ است . گفتند :\r\nيا رسول اللَّه آن دو چيست ؟ فرمود : فرج و دهان . و نيز در اخبارى كه در موضوع مهلكات و موجبات هلاكت و شقاوت وارد شده شهوت شكم و پائين‌تر از شكم قرين هم و رديف يك ديگر ذكر شده است و در معانى الاخبار از حضرت نقل شده كه فرمود : هر كس ضامن شود كه حفظ كند آنچه بين دو فك او است ( زبان ) يا دهان و آنچه ما بين دو پاى او است من هم براى او بهشت را ضامن ميشوم و خيلى از علماء اين روايت را به معناى دهان و فرج معنا نموده‌اند و صدوق مرحوم گفته منظور زبان و فرج است و اسباب بلاها و گرفتاريها از اين دو عضو سرچشمه ميگيرد .\r\nالبرّ بوالديه\r\nيعنى آن كس كه به پدر و مادر احسان و نيكى كرده و مطيع آنان بوده و در صدد تامين خواسته‌هاى آنان باشد .\r\nو لا يلجئ عياله الى غيره\r\nيعنى با اينكه قدرت تأمين هزينه عيالات خود را دارد آنها را مضطر و مجبور به اين نكند كه از ديگران تقاضاى كمك كنند\r\nالجأته اليه\r\nو لجأته با همزه يعنى او را مضطر و مجبورش ساختم .\r\n21 - كافى حسين بن محمد . . . از مردى از بنى هاشم كه گفت قال : چهار خصلت است كه هر كس داراى آنها باشد اسلامش كامل است و اگر چه از فرق سر تا پايش خطا و گناه باشد\r\nلم تنقصه\r\nنقصى وارد نميشود - صدق و راستى - حياء و شرم - خوش خلقى شكر و سپاسگزارى .\r\nبيان - مقصود از مرد هاشمى حضرت صادق عليه السّلام است . و از جهت تقيه شديد و اختناقى\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nكه در آن زمان بوده اين تعبير گم نام شده - و يا منظور از مرد هاشمى راوى حديث بوده و ضمير قال مربوط به حضرت است . لم تنقصه ) يعنى اين گناهان صدمه‌اى باسلامش نميزند كه گفته شده يعنى خداوند ببركت اين صفات چهارگانه او را موفق بتوبه خواهد نمود پس بنا بر اين از ثواب اخروى او چيزى كم نميشود . علاوه بر اين دارا بودن اين صفات موجب ترك خيلى از معاصى خواهد شد .\r\n22 - امالى صدوق از پدر خود . . . از ابى حمزه ثمالى از حضرت سجاد عليه السّلام كه فرمود : در بنى اسرائيل مردى بود كفن دزد . همسايه‌اى داشت . او بيمار شد و مرگ خود را نزديك ديد . مرد ، نبّاش و كفن دزد را خواست . به او گفت من چگونه همسايه‌اى بودم ؟\r\nنبّاش گفت : بهترين همسايه . گفت تقاضائى دارم . نبّاش گفت خواسته‌ات حتما تامين است . مرد همسايه دو عدد كفن در مقابل نباش گذاشت و گفت دوست دارم بهتر اينها را بردارى و هنگامى كه من مردم قبر مرا نبش نكنى و كفن مرا ندزدى . نباش بملاحظه آشنائى و همسايگى از برداشتن كفن خوددارى كرد ولى همسايه اصرار كرد بالاخره كفن بهتر را برداشت . اتفاقا در همان شبها آن شخص فوت كرد . پس از اين كه به خاك سپرده شد نباش فكر كرد و پيش خود گفت : اين شخص كه مرد و به خاك سپرده شد و الان چه ميداند كه من كفن او را برداشته‌ام و يا رها كرده‌ام . طبق عادت هميشگى خود شبانه بر سر قبر آمد همين كه قبر را شكاف ناگهان صدائى شنيد كه به او گفت : چنين نكن . نبّاش سخت وحشت زده شد و به كلى اين عمل ننگين را كنار گذاشت . بعدا در مقام وصيت برآمد و بفرزندان گفت :\r\nمن چگونه پدرى بودم براى شما ؟ گفتند پدر خوبى بودى . گفت من تقاضائى از شما دارم .\r\nگفتند هر چه ميخواهى بگو كه حتما انجام خواهيم داد . ان شاء الله . گفت : من دوست دارم وقتى مردم بدن مرا به آتش بسوزانيد و چون خاكستر شدم خاكستر بدن مرا بباد داده نصفش به دريا و نصف ديگرش را ببيابان پراكنده سازيد . پس از مردن نباش بعضى از فرزندانش طبق وصيت عمل كرد و چون خاكسترش را پراكنده كرد خداوند متعال به دريا و بيابان فرمان داد كه ذرات بدن مرد را جمع نمايد . ناگهان مرد نبّاش زنده شد و ايستاد . خداوند متعال خطاب كرد به او و فرمود : بچه جهت چنين وصيّتى كردى ؟ عرض كرد قسم بعزت و عظمت تو جز خوف و ترس از عذاب هيچ عاملى در ميان نبود . خداى مهربان فرمود : من هم بپاداش اين عمل تمام دشمنانت را از تو راضى خواهم كرد و خوف و وحشتت را با من و امان تبديل نموده و ترا مشمول بخشش و مغفرت خود ساختم .\r\nامالى صدوق از پدر خويش . . . از ليث بن ابى سليم كه گفت از بعضى از انصار شنيدم ميگفت در روزى بسيار گرم و سوزان برهنه بر روى آن ريگهاى سوزان ميغلطيد و\r\n\r\n","description":"","footnote":"","page_name":" 388 ","page_number":390},
  {"content":"\r\n\r\nپشت و شكم و پيشانى خود را به آن سنگهاى داغ ميگذاشت و ميگفت اى نفس تبهكار اين حرارت را بچش كه رسول خدا صلّى اللَّه عليه و آله در سايه درختى استراحت فرموده بود مردى در طرف بيابان نمودار شد جامه‌هاى خود را بيرون كرده و با بدن آتش دوزخ بسيار سوزان‌تر از سنگها است تا مدتى مشغول اين عمل بود پيغمبر صلّى اللَّه عليه و آله هم داشت نگاه ميكرد . تا پس از مدتى آن مرد برخاست و لباسهاى خود را پوشيد و حركت كرد . رسول خدا صلّى اللَّه عليه و آله با دست مبارك اشاره‌اى به او نموده و احضارش كرد . فرمود اى بنده خدا كارى از تو مشاهده كردم كه از هيچ كس نديدم چه چيز تو را وادار به اين عمل كرد . عرضه داشت خوف و ترس از عذاب الهى من اين رنج و شكنجه را بنفس خود دادم و گفتم بچش كه عذاب و شكنجه دوزخ از اين سنگ سوزان‌تر است . پيغمبر فرمود : راستى و حقيقتا آنچنان كه بايد و شايد از خداى خود ترسيدى و خداوند بوجود تو بر اهل آسمان مباهات مىكند . سپس حضرت بحاضرين فرمود نزديك رفيق خود بشويد تا براى شما دعا كند . همگى نزديك شدند آن مرد دعا كرد و عرض كرد خدايا همه ما را از هدايت خود برخوردار و ما را در صراط مستقيم قرار ده و زاد و توشه ما را تقوى و پرهيزگارى بنما و منزلگاه و بازگشت ما را بهشت كن .\r\n24 - امالى صدوق از امير مؤمنان على عليه السّلام سؤال شد . بهترين مردم نزد خدا كيست ؟ فرمود آن كس كه ترسش از خدا بيشتر و پرهيزگاريش بهتر و در دنيا زاهدتر از همه باشد .\r\n25 - امالى صدوق در خبر مناهى پيغمبر صلّى اللَّه عليه و آله است كه حضرت فرمود : آن كس كه عمل زشتى و يا زمينه اعمال شهوتى به او پيشنهاد شود و از جهت خوف و ترس از خدا از آن عمل خوددارى كند خداوند بپاداش عملش آتش را بر او حرام نموده و او را از وحشت بزرگ قيامت در امان قرار داده و به آن وعده‌اى كه در قرآن داده (  وَ لِمَنْ خافَ مَقامَ رَبِّهِ جَنَّتانِ  ) وفا خواهد نمود .\r\n26 - تفسير قمى حضرت صادق عليه السّلام فرمود : بهترين علم خوف و خشيت از خدا و بدترين جهل و نادانى مغرور بودن ببخشش خدا است .\r\n27 - تفسير قمى (   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   ) فرمود مورد اين آيه آنجائى است كه بنده در برابر گناه و معصيتى قرار گيرد و قدرت بر انجام او هم داشته باشد ولى از خوف الهى آن را ترك كند و خود را از ارتكاب آن گناه باز دارد كه پاداشش بهشت است .\r\n28 - خصال خليل بن احمد . . . از حسن از رسول خدا صلّى اللَّه عليه و آله كه خداوند متعال فرمود : بعزت و جلال خود سوگند . دو ايمنى و دو ترس و وحشت را براى بنده خود جمع\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nنخواهم كرد . اگر در دنيا از من ايمن باشد روز قيامت خوف و وحشت خواهد داشت و اگر در دنيا از من بترسد روز قيامت در امن و امان خواهد بود .\r\nاقول بسيارى از اخبار به اين مضامين در باب جوامع كلم ( سخنان جامع ) و در باب صفات و علائم شيعه ذكر شد و بعدا در مواعظ هم مىآيد .\r\n29 - خصال خليل بن احمد . . . از عبد اللَّه بن عمر از رسول خدا صلّى اللَّه عليه و آله كه فرمود .\r\nدر امتهاى پيشين سه نفر همسفر شدند در حالى كه صحبت كنان طى سفر ميكردند باران شديدى آنها را گرفت براى حفظ خود به غارى كه در كوه بود پناهنده شدند اتفاقا در اثر ريزش سنگها سنگ بزرگى هم غلطيد و آمد و در غار را به كلى گرفت و مسدود كرد پناهندگان در وحشت عجيبى فرو رفتند و به يكديگر گفتند . رفقاء به خدا سوگند جز راستى و صدق راه نجاتى نيست . بيائيد هر يك از ما صادقانه دعا كنيم و عمل صدق و حقيقتى اگر در خود داشته‌ايم توسل جسته و بوسيله آن عمل از خدا استمداد نمائيم . يكى از آنان رو كرد به درگاه خدا و عرض كرد خدايا ، تو خود ميدانى كه من شخصى را اجير كردم و يك پيمانه برنج اجرت او بود كه نزد من ماند و من آن برنج را كاشتم و از سود زراعتش گاوى خريدم مدتى گذشت سپس روزى آن اجير آمد و مطالبه اجرت خود را نمود . من گفتم برو و اين گاو را براى خود ببر گفت يعنى چه ؟ من فقط يك پيمانه برنج از تو طلبكارم گفتم : اين گاو را ببر كه اين همان اجرت تو است بالاخره گاو را دادم و برد . بار الها اگر ميدانى كه اين عمل من براى تو و از جهت خوف و ترس از تو بوده فرج و راه نجاتى بما عنايت فرما ناگهان سنگ مختصر حركتى كرد و مقدارى جدا شد ديگرى گفت خدايا تو ميدانى كه من پدر و مادر پير و فرتوتى داشتم و براى تأمين خوراك آنان هر شب مقدارى شير مىآوردم اتفاقا شبى از شبها دير آمدم و ديدم آنها بخواب رفته‌اند و روش من اين بود كه هر شب اول پدر و مادر را سير ميكردم پس از آن شير اضافى را براى خانواده خود ميبردم و آن شب عيالات من از گرسنگى فرياد ميكشيدند . من فكر كردم اگر اينها را بيدار كنم مبادا ناراحت شوند و اگر برگردم ممكن است بيدار شوند و شير و غذاى خود را بخواهند از اين نظر من تا صبح بانتظار بيدارى آنها نشستم پروردگارا اگر ميدانى كه اين عمل را از ترس و خوف تو انجام دادم راه نجات و فرجى بما عنايت فرما ناگهان سنگ بيشتر حركت كرد و مقدار زيادترى از در جدا شد بطورى كه از شكاف آسمان را ديدند .\r\nو سومى گفت خدايا تو ميدانى كه من دختر عموئى داشتم كه محبت و عشق او در اعماق دل من نفوذ كرده و محبوبترين افراد بود در نظر من و مترصد فرصتى بودم تا اينكه بالاخره هدف خود را به او گفتم و پيشنهاد عمل نامشروع به او كردم ولى او خوددارى كرد و\r\n\r\n","description":"","footnote":"","page_name":" 390 ","page_number":392},
  {"content":"\r\n\r\nگفت در صورتى بكام دل خواهى رسيد كه مبلغ يك صد دينار نقد بپردازى و من در صدد تهيه مبلغ برآمدم تا بالاخره بدست آوردم و در اختيار او گذاشتم او هم خود را در اختيار من نهاد . چون آماده عمل شدم دختر گفت اى جوان از خدا بترس و اين مهر بكارت را بجز از طريق مشروع مشكن . من از جهت خوف و ترس از عذاب برخاستم و كنار رفته و مبلغ را هم براى او گذاشتم . خدايا اگر ميدانى كه اين كار من از لحاظ خوف و خشيت از تو و براى رضاى تو بود ما را از اين مهلكه نجات‌ده ناگهان سنگ غلطيد و همه نجات يافتند .\r\nاقول در داستان اصحاب كهف همين قضيه با سند ديگرى گذشت و همچنين با تغيير مختصرى در باب اخلاص هم ذكر شد .\r\n30 - خصال خوف و ترس پنج نوع است : 1 - خوف 2 - خشيت 3 - وجل 4 - رهبت 5 - هيبت . ترسى كه از جهت گناه باشد خوف . خشيت براى علماء و آگاهانست . وجل براى فروتنان . رهبت براى عبادت‌كنندگان . هيبت براى عرفاء و اهل معرفت . اما خوف كه براى گناه است مىبينيم كه خداوند متعال فرموده  وَ لِمَنْ خافَ مَقامَ رَبِّهِ جَنَّتانِ  . و خشيت براى تقصير و از لحاظ احساس عظمت او و قصور خود كه خداوند فرمود :  إِنَّما يَخْشَى اللَّهَ مِنْ عِبادِهِ الْعُلَماءُ  و وجل از جهت ترك خدمت و احساس عدم انجام وظيفه است كه خداوند متعال فرمود :  الَّذِينَ إِذا ذُكِرَ اللَّهُ وَجِلَتْ قُلُوبُهُمْ  . مؤمنين كسانى هستند كه بهنگام ياد حق دلشان ميترسد و ميلرزد . و هيبت از لحاظ احساس تقصير در مقابل خداى بزرگ كه فرمود :  وَ يُحَذِّرُكُمُ اللَّهُ نَفْسَهُ  خداوند شما را از خودش بر حذر ميدارد كه مبادا به غير او بپردازيد . از رسول خدا صلّى اللَّه عليه و آله حالتى بازگو شده كه حضرتش هنگامى كه مشغول به نماز ميگشت از سينه حضرت صدائى شبيه جوشش ديگ شنيده ميشد . از جهت هيبتى كه احساس ميكرد اين حديث را ابو عبد اللَّه بن حامد از بعضى از ائمه صالحين عليه السّلام مرفوعا نقل نموده .\r\n31 - امالى طوسى مفيد . . . از محمد ابن الحسن از حضرت صادق عليه السّلام كه فرمود :\r\nهر بنده‌اى كه خود را وقف بر خدا كند و تمام كارهايش را براى خدا انجام دهد خداوند او را قطعا داخل بهشت خواهد فرمود .\r\n32 - امالى طوسى مفيد . . . از محمد بن عيسى از حضرت باقر عليه السّلام كه فرمود : هر كس از خدا بترسد خداوند همه چيز را از او ميترساند و از همه كس مراعات عظمت او مينمايد و هر كس از خدا نترس خداوند او را از همه چيز ميترساند و از همه كس ميترسد تا آخر خبر .\r\n33 - امالى طوسى مفيد . . . از ابن زياد از حضرت صادق عليه السّلام از پدر بزرگوارش عليه السّلام كه فرمود : در حكمت‌هاى آل داود چنين آمده‌اى فرزند آدم تو كه هنوز از پستى و غفلت به هوش نيامده‌اى چگونه از هدايت و ارشاد سخن ميگوئى دلت را قساوت و تيره‌گى\r\n\r\n","description":"","footnote":"","page_name":" 391 ","page_number":393},
  {"content":"\r\n\r\nگرفته و عظمت خداوند را فراموش نموده‌اى . اگر علم و آگاهى به خدا در تو بود و بعظمت و جلال او معرفت و شناخت داشتى . هميشه در خوف و خشيت از او بودى و بوعده و الطافش اميدوار ميشدى . واى بر تو چرا به ياد قبر و تنهائى خود در آن خانه وحشت‌زا نيستى ؟ 34 - امالى طوسى مفيد . . . از حسين بن موسى از پدرش موسى بن جعفر از پدران بزرگوار خود از امير مؤمنان على عليه السّلام كه فرمود مؤمن صبح و شام هميشه در خوف و داراى حالت ترس است گر چه نيكوكار باشد چون او خود را بين دو چيز مىبيند عمر سپرى شده و مدت گذشته كه نميداند خداوند با او چه رفتار خواهد نمود ( آيا اعمالش را ميپذيرد و از تقصيراتش ميگذرد يا نه ؟ ) و عمرى كه باقى مانده كه در اين مدت بازمانده چه حوادث نيك و يا بدى در انتظار او است و با موجبات هلاكت چه خواهد كرد .\r\n35 - امالى طوسى مفيد . . . از ابى حمزه ثمالى كه حضرت سجاد عليه السّلام ميفرمود اى زاده آدم هميشه تو در خير و سعادت هستى تا هنگامى كه اندرزگو و خيرخواهى از درون خود داشته باشى و مرتب از خود محاسبه كنى و اعمالت را بررسى نمائى و خوف و ترس از حق را شعار خود سازى و حزن و اندوه را ملازم خود قرار دهى . اى فرزند آدم تو قطعا خواهى مرد و مسلما برانگيخته و در مقام حساب در برابر خدا قرار خواهى گرفت و از تو پرسش مىشود خود را براى جواب مهيا كن .\r\n36 - امالى طوسى با همان سند از ابى قتاده از صفوان كه حضرت صادق عليه السّلام بمعلّى بن خنيس فرمود : اى معلى عزت و ارجمندى از خدا بخواه تا تو را عزيز سازد . عرض كرد چگونه و چه كنم ؟ فرمود : از خدا بترس تا همه چيز از تو بترسد . . . تا آخر خبر .\r\n37 - امالى طوسى ابن بسران . . . از عبد اللَّه بن عمر كه گفت رسول خدا صلّى اللَّه عليه و آله فرمود : يك گروه سه نفرى همسفر شدند . پس از مقدارى مسافرت بارانى شديد آنها را گرفت بغارى كه در كوه بود پناهنده شدند طولى نكشيد كه ناگهان صخره‌اى از بالا سقوط كرده و در غار را به كلى مسدود كرد . به يكديگر گفتند : رفقا سخت در معرض خطر افتاديم لازم است هر يك از ما بهترين عملى را كه در مدت عمر خود انجام داده وسيله نجات قرار دهيم شايد خداوند مهربان ما را براى خاطر آن عمل از اين مهلكه نجات دهد .\r\nيكى از آنان گفت خدايا تو خود ميدانى كه من پدر و مادر پيرى و همسر و فرزندان كوچكى داشتم كه سرپرست همه آنها من بودم و زندگى خود را بوسيله گوسفندانى چند تامين مينمودم و چون شب فرا رسيد و شير گوسفندان را ميدوشيدم اول پدرم و مادر پير را غذا ميدادم و نزد آنها بودم تا آنان بخواب ميرفتند اتفاقا يك شب پس از آنكه ظرف شير را پاكيزه شستم و شير را دوشيده و آمدم ديدم آنان بخواب رفته‌اند با همان ظرف\r\n\r\n","description":"","footnote":"","page_name":" 392 ","page_number":394},
  {"content":"\r\n\r\nشير بالين سر آنها ايستادم و كودكان هم از گرسنگى فرياد برداشته بودند و دوست نداشتم كه بچه‌ها را پيش از آنها غذا دهم و از طرفى هم نميخواستم آنان را بيدار نمايم مبادا ناراحت شوند در نتيجه به همان حال تا طلوع صبح ماندم . پروردگارا اگر ميدانى اين عمل را فقط براى رضاى تو انجام دادم به اين سنگ فرمان ده تا مقدارى حركت كند كه ما بتوانيم آسمان را ببينيم . ناگهان در اثر جنبش سنگ روزنه‌اى باز شد كه آسمان را ديدند .\r\nديگرى گفت خدايا تو بهتر ميدانى كه من دختر عموئى داشتم و سخت شيفته او بوده و در چشم من از همه عزيزتر و من به او پيشنهاد خواسته خود را نمودم او گفت ممكن نيست مگر اينكه مبلغ يك صد دينار پول بدهى . من تكاپو كردم تا بالاخره توانستم وجه را تهيه نموده و به او بپردازم . او هم خود را بناچار در اختيار من گذاشت مقدمات عمل از هر جهت فراهم و من مهيا در همان حال كه بودم دختر گفت از خدا بترس و مهر بكارت را جز از راه مشروع باز نكن . به خود آمده و ترسيدم و كنار رفتم . خدايا اگر ميدانى كه من راست ميگويم و اين عمل را براى رضاى تو انجام دادم ما را از اين خطر نجات ده ناگهان سنگ جنبش ديگرى كرد و شكاف بيشترى پيدا شد .\r\nسومى گفت بار الها من شخصى را بپيمانه‌اى برنج اجير كرده بودم چون از عملش خلاص شد اجرتش را دادم ولى او نگرفت و قهر كرد و رفت ولى من مرتب با همان اجرت كار كردم تا تعدادى گاو بچه گاو براى او جمع كردم پس از مدتى آمد و گفت : از خدا بترس و حق مرا بده و به من ظلم نكن . من گفتم برو اين گاوها را براى خود ببر . شخص گاوها را گرفت و برد . خدايا اگر اين عمل من براى رضاى تو بوده ما را از اين مهلكه نجات ده .\r\nيك مرتبه سنگ حركت كرده و غلطيد و راه غار به كلى باز شده و آن گروه بيرون آمدند و به سفر خود ادامه دادند .\r\n38 - علل الشرائع از پدر خويش . . . از حضرت صادق عليه السّلام كه فرمود : گروهى مرتكب گناه شدند و بعدا به خود آمدند و حالت خوف و ترسى به آنان دست داد و شديدا مضطرب شدند . گروه ديگرى نزد آنها آمدند و وضع آنها را ديدند و سؤال كردند چرا چنين اضطراب و وحشتى داريد ؟ پاسخ دادند چون آلوده بگناه شديم از همان گناهان خود ميترسيم . آن گروه گفتند ناراحت نباشيد ما گناهان شما را به گردن ميگيريم . خداوند متعال به آنان خطاب كرد فرمود عجبا ، اين گناه‌كنندگان ميترسند و احساس شرمسارى كرده و مضطربند ولى شما جرات پيدا ميكنيد و لذا عذاب بر آنها فرستاد .\r\n39 - امالى صدوق از ابن برقى . . . از ثمالى از حضرت صادق عليه السّلام كه فرمود :\r\nرجاء و اميد تو بلطف خداوند بايد طورى باشد كه تو را بر معصيت و گناه بىباك و جرى\r\n\r\n","description":"","footnote":"","page_name":" 393 ","page_number":395},
  {"content":"\r\n\r\nنكند و خوف و ترست از او تا حدى باشد كه تو را از رحمتش مايوس و نااميد نسازد .\r\n40 - امالى صدوق ابن متوكل . . . از حماد از حضرت صادق عليه السّلام كه فرمود : در وصاياى لقمان به پسرش چنين آمده است : اى پسرك از خداى خود بگونه‌اى بترس كه اگر فرضا ثواب و طاعت جن و انس را داشته باشى باز هم بترس كه تو را عذاب كند و همين طور رجاء و اميدت به خدا بگونه‌اى باشد كه اگر بر فرض گناه جميع جن و انس را داشته باشى باز هم اميد برحمت و مغفرتش داشته باش . اقول - در باب مواعظ لقمان همين حديث با سندهاى ديگر گذشت .\r\n41 - معانى الاخبار از پدر خود . . . از حضرت صادق عليه السّلام كه فرمود : كسى كه داراى خوف باشد همين ترس زبان او را از گفتار باز ميدارد .\r\n42 - تفسير قمى از پدر خود از ابن ابى عمير از ابن حجاج كه گويد به حضرت صادق عليه السّلام عرض كردم . مردم حديثى در باره آخرين فردى كه فرمان رهسپار شدن بدوزخ در حق او صادر مىشود نقل ميكنند . حضرت فرمود آن طورى كه آنها ميگويند نيست و آن حديث چنين است كه رسول خدا صلّى اللَّه عليه و آله كه فرمود : روز قيامت به آخرين كسى كه دستور ورود بدوزخ صادر مىشود هنگام اجراء دستور آن بنده توقف و التفات و توجهى به خدا مينمايد . خداوند جبار بملائكه موكل ميفرمايد : برگردانيد اين شخص را پس از برگرداندن خداوند به آن بنده خطاب مينمايد كه بچه مناسبت التفات و توجه نمودى ؟ عرض مىكند خدايا چون گمان من اين چنين نبود . خداى مهربان ميفرمايد پس گمان تو چگونه بود ؟ عرض مىكند خدايا من به تو حسن ظن داشتم و گمان و اميد بمغفرت تو داشته و توقع داشتم مرا در بهشت جايگزين فرمائى . خداوند جبار ميفرمايد : اى ملائكه و مامورين امن بعزت و جلال خود و بنعمت‌هاى ارزنده و بلندى مقام و ارتفاع رتبه‌ام سوگند اين بنده گنه‌كار يك لحظه هم گمان خوب نسبت به من نداشت و اگر يك لحظه حسن ظن و اميد خير از من داشت من او را به آتش نمىترساندم . همين دروغ . و ادعايش را امضاء نموده و او را داخل بهشت نمائيد . سپس حضرت فرمود . هر بنده‌اى گمان خوب و اميد خير از خدا داشته باشد خدا را با همان لطف در كنار اميدش خواهد يافت و همين است مضمون آيه شريفه كه فرموده :  وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ  ( فصلت 23 ) اين كيفر مطابق گمانى است كه شما در حق خدا داشتيد و همين سوء نيت و گمان بد شما ، شما را پست و خوار نمود و در نتيجه از زيانكاران شديد .\r\n43 - ثواب الاعمال از پدر خود . . . از ابن ابى عمير با اختلاف مختصرى همين حديث را نقل كرده و در بابى كه عنوانش اين است ( باب آنچه از رحمت خداوندى در\r\n\r\n","description":"","footnote":"","page_name":" 394 ","page_number":396},
  {"content":"\r\n\r\nقيامت ظهور پيدا مىكند ) باز همين حديث ذكر شده است .\r\nاقول در باب توكل و تفويض پاره از اخبار قريب المضمون با اين احاديث ذكر شده است .\r\n44 - عيون اخبار الرضا عليه السّلام جعفر بن نعيم . . . از ابن بزيع از حضرت رضا عليه السّلام كه فرمود : گمان و اميد خود را به خدا نيكو نما كه خداوند ميفرمايد من در كنار گمان و كيفيت اميد بنده خود هستم . اميد خوب داشته باشد خوبى خواهد ديد و اگر بد باشد بدى ميبيند .\r\n45 - امالى طوسى مفيد . . . از ابى عبيده حذاء از حضرت باقر عليه السّلام از رسول خدا صلّى اللَّه عليه و آله كه خداوند متعال فرموده : عمل‌كنندگانى كه به منظور رسيدن بپاداشهاى اخروى اعمالى انجام ميدهند نبايد اتكاء و اعتمادشان بر آن اعمال باشد . زيرا بندگان من هر چه كوشش كنند و به خود رنج عبادت دهند و عمر خود را در اطاعت و بندگى صرف نمايند باز هم مقصرند و حق عبادت و بندگى را انجام نداده و از اين طريق استحقاق فضل و ثواب و مزد و پاداش نخواهند داشت و براى رسيدن بنعمتهاى بهشتى و درجات عاليه در جوار رحمت من بايد بلطف من عنايت من اعتماد نموده و برحمت و فضل من اميد داشته و بحسن ظن در حق من اتكاء و اطمينان بنمايند كه در اين صورت رحمتم شامل آنها خواهد شد و بر آنان منت نهاده برضوان و خشنودى من و اصل ميشوند و عفو و بخششم آنان را فرا ميگيرد چون من خداوند رحمان و رحيمم و به اين صفات و اسماء خود را ناميده‌ام .\r\n46 - امالى طوسى حفار . . . از انس كه گفت رسول خدا صلّى اللَّه عليه و آله فرمود : مراقب باشيد تا لحظه مرگ خود به خداوند حسن ظن داشته باشيد . چون بهاء بهشت همان حسن ظن و اميد خير از خدا داشتن است .\r\n47 - خصال ابن متوكل . . . پيامبر اكرم صلّى اللَّه عليه و آله فرمود : يا على با كسى كه جبون و ترسناك است مشورت مكن كه چنين شخصى تمام راه‌ها را بر تو مسدود مىكند و از جهت ترس مرتب ميگويد از اين راه و از آن راه مرو و همچنين با بخيل مشورت مكن كه او از رسيدن بهدف تو را باز ميدارد و با حريص هم مشورت منما كه حرص و طمع را در نظر تو آراسته و جلوه ميدهد و تو را مانند خود آزمند مينمايد . و بدان اين صفات ترس و بخل و حرص يك ريشه دارند و آن بدبينى و سوء ظن به خدا است .\r\n48 - ثواب الاعمال ابن الوليد . . . از اسحاق بن عمار از حضرت صادق عليه السّلام كه فرمود : اى اسحاق از خدا بترس آنچنان كه احساس كنى كه خدا را دارى ميبينى كه اگر تو او را نميبينى او تو را قطعا مىبيند . و اگر خيال كنى كه او تو را نميبيند مسلم از مرز\r\n\r\n","description":"","footnote":"","page_name":" 395 ","page_number":397},
  {"content":"\r\n\r\nاسلام خارج شده و جزء كافران هستى و اگر ايمان دارى كه او تو را مىبيند و در عين حال تو خود را بهنگام معصيت و گناه از مخلوق مستور و پنهان مينمائى ولى در مقابل او معصيت او را انجام داده و در حضورش با او مخالفت ميكنى . پس در نتيجه تو خداوند بزرگ را در حد بىارزش‌ترين بينندگان قرار داده و هيچ اعتنا نميكنى .\r\n49 - ثواب الاعمال از پدر خود . . . از ابن بخترى از حضرت صادق عليه السّلام كه فرمود :\r\nگروهى مرتكب گناهان زيادى شدند ناگهان به خود آمده و از نتائج و كيفر گناهان خود بر آشفته و سخت در خوف و اضطراب فرو رفتند . ولى عده ديگرى آمده و به آنان گفتند باكى نداشته باشيد گناهان شما به گردن ما و بالاخره آنها را از آن حالت خوف بيرون بردند .\r\nخداوند متعال هم عذاب خود را بر آنان نازل فرمود . سپس خطاب به آن گروه دوم نموده و فرمود . چه مردم بدى بوديد شما آنها از من ترسيدند ولى شما در گناه جرى و جسور بوديد . در محاسن از پدر خود از ابن ابى عمير نظير اين حديث را نقل كرده است .\r\n50 - محاسن از پدر خود بطور مرفوع از سلمان فارسى رضوان اللَّه عليه نقل كرده كه گفت : سه چيز مرا بخنده آورده و سه چيز مرا بگريه واداشته اما آن سه چيزى كه موجب گريه من است 1 - فراق و جدائى از عزيزان - رسول خدا صلّى اللَّه عليه و آله و ياران پاك آن حضرت 2 - هول و ناراحتى لحظات مرگ 3 - حضور در برابر خداى جهان روزى كه اسرار و نهانىها علنى و آشكار خواهد شد . سرنوشت نهائى خود را نميدانم كه بهشت است و يا جايگاه من دوزخ خواهد بود . و اما آن سه چيز كه مرا بخنده آورده و در شگفتم : 1 - غافلى كه در كمال بىتفاوتى و غفلت بسر ميبرد ولى از او غفلت نشده و تمام اعمال او تحت مراقبت است 2 - كسى كه دنبال دستيابى به دنيا و خواسته‌هاى دنيوى است و مرگ هم سخت در دنبال او است 3 - شخص خندانى كه نفهميده سيد و مولايش از او خشنود است و يا بر او خشمناك .\r\n51 - محاسن از پدر خود . . . از بعضى از اصحاب از حضرت صادق عليه السّلام فرمود :\r\nروز قيامت بنده در برابر پروردگار احضار مىشود و فرمان بردن بدوزخ در حق او صادر ميگردد . در همين حال آن بنده ميگويد : نه . بعزتت سوگند كه گمان من اين چنين نبود خداوند به او ميفرمايد : گمان تو نسبت به من چه بود ؟ عرضه ميدارد گمانم اين بود كه تو مرا ميبخشى . خداوند فرمايد : تو را بخشيدم . حضرت باقر عليه السّلام فرمود : اين بنده گنه‌كار يك لحظه هم به خدا حسن ظن نداشت و اگر در دنيا داراى حسن ظن و اميد صحيح بود در چنين موقع ناراحت‌كننده‌اى نمىايستاد و قبل از اين مشمول عفو الهى مىشد ( همان حسن ظن و اميد حقيقى او را در دنيا اصلاح مينمود ) اقول در باب ( آنچه از\r\n\r\n","description":"","footnote":"","page_name":" 396 ","page_number":398},
  {"content":"\r\n\r\nرحمتهاى الهى در آخرت نمايان مىشود ) نظير اين حديث را نقل كرديم .\r\n52 - قصص الأنبياء با اسناد تا صدوق باسناد خود از بن محبوب از ابى حمزه از حضرت باقر عليه السّلام . فرمود : زن بدكاره‌اى روابط خود را با جوانان بنى اسرائيل برقرار نمود و آنان را منحرف ساخت . بعضى از آن جوانان در گفتگوى خود گفتند : اين زن بقدرى فريبا و دلربا است كه حتى اگر فلان عابد صومعه‌نشين او را ببيند مفتون و دلباخته او خواهد شد . اتفاقا همين زن صحبت آنان را شنيد . در باره آن عابد تصميم گرفت و پيش خود گفت سوگند ميخورم كه بخانه‌ام نروم تا آن عابد را فريب ندهم همان شب به طرف منزل عابد حركت كرد و در را كوبيد عابد سؤال كرد كيست ؟ گفت امشب مرا در منزل خود جاى بده . عابد امتناع كرد ولى زن گفت به من پناه ده كه گروهى از جوانان بنى اسرائيل در تعقيب من هستند اگر مرا پناه ندهى آنان مرا بچنگ آورده و رسوا خواهند ساخت .\r\nعابد غافل از مكر زن چون اين سخن را از او شنيد فورا در را باز كرده و زن داخل شد پس از چند لحظه‌اى زن لباسهاى خود را كنار زده و بيرون كرد و با آن جمال و زيبائى مخصوص به خود جلوه‌گرى كرده بالاخره در دل عابد راه باز كرد بطورى كه ناگهان عابد دست خود را به طرف زن دراز كرد ولى به مجرد اينكه دستش با بدن زن تماس گرفت فورا دست خود را پس كشيده و به طرف آتشى كه در زير ديگ غذا شعله‌ور بود حركت نموده و دست خود را در آتش نهاد . زن با كمال تعجب و وحشت گفت چه ميكنى ؟ عابد گفت اين دست جنايتكار را قبل از آتش دوزخ با همين آتش دنيوى بايد بسوزانم . زن كه چنين ديد با سرعت خود را ببنى اسرائيل رسانيد و گفت مردم : عابد را دريابيد كه خود را ميخواهد بسوزاند . جوانان به طرف منزل عابد به راه افتادند وقتى كه رسيدند ديدند عابد دستش را سوخته است .\r\n53 - قصص از هارون بن خارجه از حضرت صادق عليه السّلام كه در بنى اسرائيل زنى بر عابدى مهمان شد ، عابد در اثر وساوس شيطانى تصميم عمل نامشروع را در ذهن خود گرفت و چندين بار به طرف زن ميل ميكرد و منصرف ميشد و در هر بار كه ميخواست به طرف او حركت كند به منظور بازداشتن خود و كيفر اين تصميم يك انگشت خود را به آتش ميبرد بالاخره با همين حال شب را سپرى كرد صبح كه شد بزن گفت حركت كن و بيرون رو كه مهمان بدى بودى براى من .\r\n54 - مرحوم صدوق از پدر خود مرفوعا نقل مىكند كه حضرت يحيى بن زكريا عليه السّلام بقدرى با نماز و گريه و ناله سر و كار داشت كه در اثر گريه فراوان گوشت چهره‌اش آسيب ديده و از بين رفت . حضرت يحيى دو قطعه نمد روى چهره خود نهاد كه اشكهاى او را به\r\n\r\n","description":"","footnote":"","page_name":" 397 ","page_number":399},
  {"content":"\r\n\r\nخود بگيرد و شبها هم ببيدارى ميگذارند پدر بزرگوارش فرمود : اى پسر عزيزم من تو را از خدا درخواست كردم كه سرور قلب و روشنى چشمم باشى از گريه كم كن و نماز بخوان گفت : پدر ، جبرئيل عليه السّلام به من خبر داد كه در پيش آتش بيابانى است كه فقط گريه‌كنندگان از آنجا مىتوانند عبور كنند . فرمود پسر عزيزم گريان باش و سزاوار است كه چنين باشى .\r\n55 - صحيفه رضوى عليه السّلام حضرت رضا از اجداد گرامى خود از رسول خدا صلّى اللَّه عليه و آله .\r\nخداوند متعال فرمود اى زاده آدم گناهانى كه از مردم مىبينى تو را از گناه خودت غافل نسازد . نعمت و احساس مردم تو را از نعمتهاى الهى غفلت ندهد . و در عين حالى كه تو خود را بلطف خداوندى اميدوار ميبينى مردم را از رحمت حق مايوس و نااميد مگردان . در عيون همچنين حديثى نقل شده .\r\n56 - فقه الرضا چنين روايت شده كه خداوند متعال به حضرت داود وحى فرمود : دختر فلان زن در بهشت با تو هم درجه است حضرت داود عليه السّلام به منزل او رفت و از اعمال و رفتار او جويا شد . ديد در اعمال يوميه خود با سائر مردم فرقى ندارد . از حالت درونى و روحى او سؤال كرد در پاسخ گفت وضع روحى من طورى است كه هر دگرگونى و تغيير وضعى براى من پيش آيد من در حالت دومى خوشحال‌تر از حالت قبلى هستم . داود عليه السّلام گفت حقا داراى حسن ظن در حق خدا هستى . و از عالم عليه السّلام حديث ميكنم كه فرمود : مؤمن بهر گونه خير و سعادت دنيوى و اخروى كه نائل شود فقط در اثر حسن ظن و اميدش به خداوند متعال است و در نتيجه اخلاق نيكو و خوددارى از غيبت مؤمنين است .\r\nبه خدا سوگند مؤمن پس از توبه و استغفار مشمول عذاب الهى نخواهد شد مگر در اثر سوء ظن و نوميدى از از لطف حق و بدخلقى و غيبت مؤمنين . به خدا سوگند هر مؤمنى كه داراى صفت حسن ظن به خدا باشد لطف خداوند را در كنار اميد خود خواهد ديد . چون خداى عز و جل كريم و بزرگ است و شرم دارد بر خلاف حسن ظن و بر خلاف اميد بنده خود عمل كند . پس شما بايد حسن ظن داشته باشيد و بلطف و كرم الهى رغبت نمائيد خداوند در قرآن فرموده :  الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ  در اثر گمان بد به خدا بدى هم به آنان برگشت مىكند و روايت شده كه داود عليه السّلام گفت : خدايا ، آن كس كه تو را شناخت و در عين حال حسن ظن به تو نداشت ، به تو ايمان نياورده است و در حديث است كه آخرين بنده‌اى كه دستور ورود بدوزخ در حقش صادر مىشود توجهى بخداى خويش نموده و عرض مىكند . پروردگارا چنين گمانى نسبت به تو نداشتم . خداوند ميفرمايد گمان تو چگونه بود ؟ عرض مىكند گمانم اين بود كه تو گناه و خطاى مرا مىبخشى و در بهشت جايگزينم مينمائى خداوند بملائكه خود خطاب مينمايد . بعزت و جلال و جود و كرم و بلندى و ارتفاع\r\n\r\n","description":"","footnote":"","page_name":" 398 ","page_number":400},
  {"content":"\r\n\r\nمقام خود سوگند . اين بنده يك لحظه هم اميد خير و حسن ظن به من نداشت و اگر يك لحظه حسن ظن و اميد بلطف من داشت من او را به آتش نميترساندم در عين حال همين دروغ و ادعايش را بپذيريد و او را بهشت داخل كنيد . سپس عالم ( موسى بن جعفر ) عليه السّلام فرمود : خداوند ميفرمايد : عمل‌كنندگان نبايد براى رسيدن بپاداش اخروى باعمال خود اتكاء و اعتماد نمايند . چون هر چه كوشش كنند و به خود رنج دهند و عمر خود را در طاعت و عبادت بسر برند حق عبادت را انجام نداده و آن كرامت و پاداشى را كه انتظار دارند ذى حق نميشوند ولى فقط بايد اعتماد برحمت من داشته و اميد بفضل و عنايت من داشته باشند و بحسن ظن و اميدوارى صحيح اتكاء نمايند كه در اين صورت رحمت من شامل آنها شده و بنعمت من ميرسند و رضايت و خشنودى و مغفرت من آنان را فرا ميگيرد كه من خداوند رحمان و رحيم و به اين اسماء ناميده شده‌ام و از عالم عليه السّلام حديث ميكنم كه موسى بن عمران عليه السّلام بفرمان الهى دو نفر از بنى اسرائيل را زندانى كرد و پس از مدتى بدستور خداوند آنها را آزاد ساخت و ديد يكى از آنها وضع و حالش پريشان و به كلى دگرگون و آشفته حال شده سؤال كرد چرا چنين‌شده‌اى و چه عاملى در وضع تو اثر گذاشته گفت خوف و ترس از خدا . ديگرى را ديد كه كوچكترين تغييرى در او راه نيافته و آشفتگى خاطر و پريشانى حالتى بدست نيامده . پرسيد كه تو و رفيقت در يك وضع برابر و از هر جهت متساوى بوديد وضع و حال او دگرگون و آشفته است ولى در وضع تو تغييرى رخ نداده آن مرد گفت من داراى حسن ظن و گمان نيك و خوبى نسبت به خدا داشتم و لذا هيچ گونه حالتى براى من اثر سوء ندارد . موسى بن عمران عليه السّلام عرضه داشت : پروردگارا حالت و گفتار اين دو بنده خود را ديدى و شنيدى . كدام يك از اينها بهتر و برتر است ؟ خطاب رسيد آنكه داراى حسن ظن است .\r\nو از عالم عليه السّلام روايت ميكنم كه خداوند متعال بموسى بن عمران عليه السّلام فرمان داد كه به بنى اسرائيل بگو : كه من در كنار بينش و گمان شما هستم . حال هر كس هر نحوه گمانى كه ميخواهد داشته باشد ، باشد . خوب باشد لطف و كرم و خوبى خواهد ديد بد باشد بدى و حديث ميكنم . هر كس خوف از خدا داشته باشد به دنيا بىاعتناء خواهد شد و اين حديث بما رسيد از خداى خود بترس طورى كه او را مىبينى كه اگر تو او را نميبينى او تو را مىبيند و اگر خيال كنى كه او تو را نميبيند كافرشده‌اى و اگر ايمان دارى كه او تو را مىبيند در عين حال بهنگام گناه خود را از مردم مستور و پنهان ميدارى ولى در حضور خدا دست بگناه ميزنى پس لا بد او را از بىارزشترين بينندگان ميدانى .\r\nو روايت ميكنيم و يا بما حديث شده . هر كس به چيزى اميد داشته باشد او را دنبال\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nخواهد كرد و هر كس از چيزى بترسد از او گريزان خواهد شد ( كسى كه اميد وصول بپاداش اخروى داشته باشد البته بايد در مقام تحصيل آن برآيد و راه وصول آن را در پى گيرد و همچنين ترس از دوزخ ) هر مؤمنى كه در دلش خوف و رجاء واقعا باشد خداوند او را به آرزوهايش رسانيده و از آنچه ميترسد ايمنش ميفرمايد . و نيز اين حديث بما رسيده . هر كس در حال ايمنى از سلب و محروميت از پاداشهاى اخروى بميرد و حالت خوف نداشته باشد از نعمتهاى اخروى محروم خواهد شد و آن كس كه در حال خوف و ترس از سلب نعمت و محروميت از ثواب اخروى بميرد ، محروم نخواهد شد و بنعمتها خواهد رسيد .\r\n57 - مصباح الشريعه حضرت صادق عليه السّلام فرمود خداوند متعال به حضرت داود عليه السّلام وحى نمود كه الطاف و نعمتهاى مرا ببندگان تذكر بده و هميشه آنها را متوجه نعمتهاى من بگردان چون آنها از من جز خوبى و نيكى نديده‌اند تا در نتيجه اين تذكر و توجه نسبت بآينده خود همانند گذشته خود خويش‌بين بوده و حسن ظن داشته باشند و خوش بينى و حسن ظن بعبادت و انجام وظيفه وادار مىكند . ولى آن كس كه مغرور به خود است و بنعمتهاى خداوند توجه ندارد گناه و معصيت را ادامه داده و در خيال و آرزوى مغفرت است و در ميان مردم آن كسى كه مطيع و فرمانبر است فقط او حقيقتا داراى حسن ظن است كه اميد بپاداش داشته و از عقاب الهى ميترسد .\r\nرسول خدا صلّى اللَّه عليه و آله ميفرمايد خداوند به من خطاب نمود : اى محمد صلّى اللَّه عليه و آله من در كنار گمان بنده خود هستم هر كس در موجبات و ايجاد حسن ظن خود كوتاهى نمايد حجت را بر خود تمام كرده و با آن همه لطف و عنايتى كه در حق او داشته‌ام خود را در اسارت هواهاى نفسانى فريب داده است .\r\n58 - حضرت صادق عليه السّلام فرمود : خوف از خدا رقيب و نگهبان دل است ( دل را از هواهاى نامشروع مصون ميدارد ) و رجاء و اميد شفيع و واسطه كمال نفس انسان است .\r\nو آن كس كه خدا را بشناسد حتما داراى خوف از خدا و رجاء از او خواهد بود و اين دو صفت مانند دو بالى است كه بنده متصف به اين دو صفت پرواز كرده و بمقام رضوان خدا نائل ميگردد و موجب بينائى عقل و چشمى است براى خرد كه وعده و وعيد الهى را مىبيند . و خوف نشانگر عدل الهى و باز دارنده از موارد وعيد و نهى خدا است و رجاء و اميد موجب فضل و عنايت الهى است و مايه زنده بودن دل است و خوف الهى نفس اماره را ميميراند .\r\nپيغمبر اكرم صلّى اللَّه عليه و آله فرمود : مؤمن هميشه ما بين دو ترس قرار گرفته ترس از گذشته اعمال و ترس از عمر باقيمانده و با كشتن نفس و سركوبى هواها دل زنده و نيرومند مىشود\r\n\r\n","description":"","footnote":"","page_name":" 400 ","page_number":402},
  {"content":"\r\n\r\nو اگر دل انسان زنده شد صفت استقامت و پايدارى در راه رسيدن بهدف بدست مىآيد .\r\nو هر كس كه عبادتش بر پايه خوف و رجاء باشد گمراه نخواهد شد و به مقصود خود نائل مىشود . و اما راه پيدايش خوف . البته كسى كه از خاتمه كار خود آگاهى ندارد و نميداند پرونده اعمالش چگونه و بچه نحو بسته خواهد شد و از طرف ديگر اعمالش هر چه هم زياد باشد او را ذى حق و طلبكار نخواهد كرد و از خود قدرت و نيروئى ندارد و راه فرار و گريزى هم نيست قطعا حالت خوف و ترس در او پيدا مىشود . و اما راه پيدايش رجاء و اميد به اين طريق است كه او خود بعجز و ناتوانى خود معترف و آگاه است و از هر جهت فقير ولى در عين حال در درياى نعمت و الطاف حق غوطه‌ور و مراحم و عنايات بيشمار خداوند از هر جانب او را فرا گرفته همين توجه بنعمتهاى بيشمار رجاء او را تقويت و او را اميدوار برحمت الهى خواهد نمود . بنا بر اين كسى كه محبت و عشق بخداى مهربان در دلش جايگزين شده عبادت و شب‌زنده‌داريش بر پايه اميد به او و چشم داشت از لطف و عنايت خداوندى استوار است و كسى كه زاهد است عبادتش بر اساس خوف و ترس است .\r\nاويس قرنى هرم بن حيان را گفت : مردم اعمال و عبادات خود را بر پايه رجاء و اميد قرار داده‌اند . هرم گفت : ولى ما بر اساس خوف اعمال خود را انجام ميدهيم . خوف دو قسم است : ثابت و استوار و ديگرى عارض و جديد .\r\nخوف ثابت موجب پيدايش رجاء مىشود و خوف و ترس جديد و تازه بتازه موجب ثبات خوف و ترس استوار خواهد شد و رجاء هم بر دو گونه است : رجاء ثابت . و ديگرى رجاء و اميد تازه و جديد كه موقع آرزوى نعمت تازه رخ ميدهد . رجاء و اميد ثابت ارتباط و محبت بنده را با خداى خود تقويت مينمايد . رجاء و اميد تازه و جديد آرزوهاى به نعمت را تصحيح و عجز و ناتوانى او را روشن ساخته و انسان را باعتراف بتقصير وادار و او را بشرم و حيا ميكشاند .\r\n59 - تفسير عياشى صفوان جمال گويد : پشت سر حضرت صادق عليه السّلام گزاردم گذاردم .\r\nديدم حضرت پس از نماز سر به زير انداخت سپس عرض نمود . خداوندا مرا از مكر خودت ايمن مدار سپس با صداى بلند و يا با چهره گرفته اين آيه را قرائت نمود .  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  اعراف 99 جز افراد زيانكار كسى از مكر خدا ايمن نيست .\r\n60 - تفسير امام خداوند متعال در آيه شريفه ( بقره 63 ) فرمود :  إِنَّ الَّذِينَ آمَنُوا  باللَّه از آنكه به خدا و به آنچه كه ايمان به او را فرض نموده از قبيل ايمان بنبوت پيغمبر و ولايت على بن ابى طالب و اهل بيت پاك او ايمان دارند  وَ الَّذِينَ هادُوا  يعنى يهوديها  وَ النَّصارى  يعنى آنان كه به خيال خود از ياوران و ناصران دين خدا هستند  وَ الصَّابِئِينَ  آنان كه\r\n\r\n","description":"","footnote":"","page_name":" 401 ","page_number":403},
  {"content":"\r\n\r\nبه خيال خود شيفته دين الهى هستند با اينكه دروغ ميگويند  مَنْ آمَنَ بِاللَّهِ  از اين يهود و نصرانى و صائبين هر كس كه به خدا ايمان آورد و از كفر خود دست بردارد و از اين مؤمنين هر كس كه در آينده عمر خود ايمانش را حفظ كرده و با كمال اخلاص بعهد و ميثاق خود در باره پيغمبر و على و جانشينان معصوم آنان وفادار باشد  وَ عَمِلَ صالِحاً  و علاوه بر اصل ايمان داراى اعمال شايسته و نيك باشد  فَلَهُمْ أَجْرُهُمْ عِنْدَ رَبِّهِمْ  اجر و پاداش اخروى آنان نزد پروردگار هست  وَ لا خَوْفٌ عَلَيْهِمْ  در آن جهان كه فساق در ترسند آنان ترسى ندارند  وَ لا هُمْ يَحْزَنُونَ  در آن زمان كه اندوه شديد ستمكاران را فرا ميگيرد آنان حزن و اندوهى ندارند . چون اهل و ايمان از جهت خوف خدا كارهائى كه موجب ترس و حزن است انجام ندادند و لذا در آن روز ، هيچ ترس و خوف و حزن و اندوهى ندارند .\r\nامير مؤمنان على عليه السّلام مردى را كه آثار و نشانه خوف از او مشاهده ميشد ديد و حالش را پرسيد عرض كرد من از خدا ميترسم . حضرت فرمود : اى بنده خدا از گناهان خود بترس نه از خدا از عدل الهى و دادگرى او در باره حقوق و مظالم بندگانش بترس و در آنچه كه به تو تكليف كرده اطاعتش كن و در آنچه از راه مصلحت بينى تو را نهى فرموده معصيتش مكن . پس از اين ديگر از خدا مترس چون او به كسى ظلم نميكند و بيش از استحقاقش او را عذاب و كيفر نميدهد اگر مراعات اينها را نمودى جايى براى ترس از خدا نيست مگر اينكه از بدى عاقبت و پايان امر بترسى چون هميشه احتمال تغير و تبدل حالت داده مىشود . و اگر ميخواهى كه خداوند مهربان تو را از سوء عاقبت در امان بدارد بايد بدانى و معتقد باشى كه آنچه از خير و خوبى به تو ميرسد و انجام ميدهى در اثر توفيق خداوند و بفضل و عنايت او است و آنچه از اعمال زشت مرتكب بشوى يكنوع مهلت و فرصت دادن است كه خدا به تو مهلت ميدهد و زود تو را عذاب نميكند و نسبت به تو حلم و بردبارى و عفو بخشش مينايد .\r\n61 - مجالس مفيد احمد بن وليد . . . از حسن بن ابى ساره كه گفت شنيدم از حضرت صادق عليه السّلام كه ميفرمود در صورتى ايمان بنده كامل مىشود كه داراى حالت خوف و رجاء باشد و در صورتى خائف و ترسان و واقعا اميدش صحيح است كه براى آنچه ميترسد و آنچه اميد وصول به آن را دارد جدا عمل كند . حسين بن سعيد همچنين نقل كرده .\r\n62 - مجالس مفيد به همان سند . . . از على كه گفت تفسير آيه  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ  مؤمنون 60 . را سؤال كردم و فرمود يعنى از جهت خوف و رجاء ترس اين را دارند كه اعمالشان قبول نشود و برگردد اگر اطاعت نكنند و در عين حال اميد بقبول و پذيرش هم دارند حسين بن سعيد نيز چنين نقل كرده .\r\n\r\n","description":"","footnote":"","page_name":" 402 ","page_number":404},
  {"content":"\r\n\r\n63 - در كتاب دروع ابو جعفر احمد قمى در كتاب زهد النّبى چنين نقل نموده كه جبرئيل روزى هنگام زوال با چهره‌اى دگرگون خدمت حضرت شرفياب شد و هر وقت كه جبرئيل نازل ميشد حضرت رسول صلّى اللَّه عليه و آله صدا و طنين جبرئيل را مىشنيد و احساس ميكرد ولى در آن روز از شدت ناراحتى هيچ گونه صدا و طنينى نداشت . حضرت فرمود اى جبرئيل چه شده كه در ساعتى كه سابقه ندارد آمده‌اى و مىبينم چهره‌ات دگرگون شده و صدا او طنينى در تو احساس نميكنم و نميشنوم ؟ عرضه داشت چون در اين هنگام فرمان دميدن در آتش دوزخ از جانب پروردگار صادر شد و من وسائل نفخ و دميدن را بر آتش نهادم ( و با اينكه من از آنجا گذشتم ) حضرت فرمود از وضع آتش دوزخ هنگامى كه خدا او را آفريد براى من توضيح بده عرضه داشت خداوند متعال تا مدت هزار سال ديگر افروختن و اشتعال آن را ادامه داد تا اينكه به كلى سياه گشت و اكنون در كمال سياهى و شدت ظلمت و تيره‌گى است كه آتشش روشنائى ندارد و شعله‌اش فروكش نميكند . به آن خدائى كه تو را به حق براى نبوت برگزيد . اگر مقدار ته سوزنى از آن آتش بر اهل زمين فرود آيد تمام روى زمين سوخته و نابود ميشوند و اگر يكنفر دوزخى با اين وضع دوزخيش از آن بيرون آيد تمام مردم روى زمين از ديدن منظره او به هلاكت ميرسند و اگر يك حلقه از آن زنجير دوزخى كه خداوند در كتاب خود قرآن از او نام برده بر كوه‌هاى دنيا نهاده شود تمامى كوه‌ها از شدت حرارت آن ذوب مىشود . و اگر يكى از نگهبانان نوزده‌گانه دوزخ را مردم به بينند از همان ديدن وضع و هيئت او ميميرند . و اگر جامه‌اى از جامه‌هاى دوزخيان را به طرف زمين بياورند مردم روى زمين از شدت عفونت و بوى بد آن نابود ميشوند . پس از اين سخنان جبرئيل ناگهان رسول خدا صلّى اللَّه عليه و آله بر روى خود بر زمين افتاد و جبرئيل و حضرت شروع بگريه نمودند و تا مدت طولانى بگريه خود ادامه دادند تا اينكه ملكى از آسمان ندا در دارد .\r\nاى جبرئيل و اى محمد صلّى اللَّه عليه و آله خداوند شما را معصوم نموده و ايمن داشته از اينكه اقدام به معصيت نموده و معذّب شويد رسول خدا صلّى اللَّه عليه و آله فرمود . در عالم رؤيا ديدم كه نامه عمل شخصى فرود آمد و بدست چپش داده شد و در همين حال خوف و ترس از خداوند او را فرا گرفت بپاس تقدير از اين حالت ارزنده او نامه عملش از دست چپش گرفته و بدست راستش داده شد و نيز ديدم مردى از امت خود را كه به طرف آتش سقوط كرد و او ناگهان اشكهائى كه در دنيا از اثر خوف الهى از چشمش فرو ريخته بود فرا رسيد و همين\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nاشگها او را از آتش نجات داد .\r\n64 - روضه كافى رسول خدا صلّى اللَّه عليه و آله فرمود : هر كس معرفتش در باره خدا بيشتر باشد خوف و ترسش از خدا بيشتر خواهد بود . اى فرزند مسعود . در نهان از خدا بترس بگونه‌اى كه او را ميبينى . كه اگر تو او را نميبينى او تو را مىبيند خداوند ميفرمايد :   مَنْ خَشِيَ الرَّحْمنَ بِالْغَيْبِ وَ جاءَ بِقَلْبٍ مُنِيبٍ . ادْخُلُوها بِسَلامٍ ذلِكَ يَوْمُ الْخُلُودِ   سوره ق 33 - 34 آن كس كه در نهان از خدا بترسد و با دلى شكسته و پر آه وارد شود به اين بهشت با سلم و صفا وارد شده و باشيد كه امروز روز نعمت ابدى است و روايت شده كه پيغمبر صلّى اللَّه عليه و آله مشغول نماز كه ميشد صداى دگرگونى قلبش مانند ديك در حال جوش كه از خوف خدا ميلرزيد به گوش ميرسيد امير مؤمنان على عليه السّلام فرمود : اى فرزند عزيز : از خدا بترس بگونه‌اى كه اگر با اعمال حسنه تمام مردم زمين بمحضرش برسى باز هم احتمال عدم پذيرش آن را بدهى .\r\nو به خدا طورى اميدوار باش كه اگر فرضا با گناهان جميع مردم روى زمين وارد شوى باز هم اميد بمغفرت و بخشش او داشته باشى . پيغمبر صلّى اللَّه عليه و آله فرمود : هنگامى كه دل مؤمن از خوف لرزيد گناهانش همانند برگ درخت ميريزد .\r\nاز حضرت باقر عليه السّلام نقل شده كه فرمود : در كتاب على بن ابى طالب عليه السّلام يافتيم كه رسول خدا صلّى اللَّه عليه و آله روزى در منبر فرمود : قسم بخدائى كه جز او خدائى نيست هر خير و سعادتى كه در دنيا و آخرت بمؤمن برسد فقط در اثر حسن ظن به خدا است و در اثر اميد و خوش خلقى او و خوددارى از غيبت مؤمنين است . و قسم بخدائى كه جز او خدائى نيست .\r\nخداوند مؤمن را پس از توبه و استغفار عذاب نميكند مگر از لحاظ سوء ظن او به خدا و در اثر كوتاهى در رجاء و اميدش و بدى اخلاق و غيبت مؤمنين . و قسم بخدائى كه جز او خدائى نيست هر بنده مؤمنى كه حسن ظن به خدا داشته باشد مطابق گمان نيكش لطف و عنايت خدا را خواهد ديد . زيرا خداوند بزرگوار است و تمام خير و خوبىها بدست او است . و شرم دارد از اينكه بنده مؤمنش نسبت به او حسن ظن بدارد و او بر خلاف حسن ظن او و بر خلاف اميدش با او رفتار نمايد . بنا بر اين بايد شما به خدا حسن ظن داشته و به لطف و كرمش رغبت و اميد داشته باشيد . و نيز فرمود : هيچ بنده‌اى گمان خوب و يا بد نسبت به خدا نميدارد مگر اينكه خدا و رفتار خدا را مطابق گمان خود مىبيند و همين است معناى آيه شريفه  ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ  فصّلت 23 و از آن حضرت نقل شده : كه داود پيغمبر صلّى اللَّه عليه و آله گفت : خداوندا آن كس كه تو را شناخت ولى حسن ظن به تو نداشت ايمان به تو نياورده است .\r\n65 - مشكاة الانوار از كتاب محاسن از حضرت باقر عليه السّلام از كتاب على عليه السّلام اين\r\n\r\n","description":"","footnote":"","page_name":" 404 ","page_number":406},
  {"content":"\r\n\r\nاخبار سه‌گانه را نقل نموده است .\r\nروضه الواعظين . رسول خدا صلّى اللَّه عليه و آله فرمود : مراقب باشيد تا آخرين لحظات زندگى حسن ظن به خدا را از دست ندهيد كه او بهاى بهشت است و از كتب ديگر نقل شده از حضرت صادق عليه السّلام كه در زمان موسى بن عمران عليه السّلام دو نفر زندانى و محبوس شدند پس از مدتى كه بيرون آمدند يكى از آنها سيمين و فربه شده بود ولى ديگرى لاغر و ضعيف .\r\nموسى بن عمران به آن فربه گفت در اثر چه عاملى چنين سيمين و فربه و خندان و خوشحالى گفت در اثر حسن ظن به خدا . به ديگرى گفت چه شده است كه اين چنين ناراحت و نحيف و لاغر گشته‌اى ؟ گفت از جهت خوف و ترس از خدا . موسى بن عمران عليه السّلام دست بسوى آسمان دراز نموده و عرضه داشت : پروردگارا تو گفتار هر دو را شنيدى ميخواهم بدانم كدام يك از اين دو نفر در نزد تو بهتر است . وحى شد بموسى آن كس كه داراى حسن ظن به من است .\r\n66 - عده‌اى از اصحاب . . . از اسحاق بن عمار از حضرت صادق عليه السّلام كه فرمود : در زمان بنى اسرائيل سلطانى بود كه اكثر كارهاى خود را با قاضى در ميان ميگذاشت روزى به قاضى گفت : ميخواهم كسى را كه كاملا مورد اعتماد باشد به من معرفى كنى كه ماموريت مهمى به او بدهم . قاضى كه خود برادرى داشت كه از هر جهت مرد صحيح و درستى بود و همسرش از فرزندان انبياء بود . به آن پادشاه گفت من امين‌تر از برادر خود كسى را نمىبينم . سلطان برادر قاضى را احضار كرد و آن ماموريت را به او پيشنهاد نمود ولى او امتناع كرد و ببرادر خود گفت من از اينكه همسر محترم خود را تنها بگذارم ناراحتم . قاضى اصرار كرد و سوگند ياد كرد كه از همسرش مراقبت نمايد تا در نتيجه ناچار شد و ماموريت را پذيرفت . و بقاضى گفت برادر من از تمام متعلقات خود فقط به چيزى كه اهميت فراوانى مىدهم موضوع همسر من است . انتظار دارم كه تو در غياب من كمال مراقبت را از او نموده و هر رقم كه نيازى كه داشته باشد تامين نمائى قاضى گفت البته انجام مىدهم خيالت راحت باشد . مرد بانجام ماموريت رهسپار شد ولى همسرش با آن مسافرت موافق نبود . پس از حركت او قاضى مرتب خود شخصا مىآمد و احتياجات زن را تأمين مينمود . تدريجا غريزه جنسى او تحريك شد تا بالاخره خواسته خود را به آن زن پيشنهاد كرد ولى زن با كمال استقامت خواسته او را رد كرد . قاضى گفت به خدا سوگند اگر حاضر نشوى من بپادشاه ميگويم همسر برادر من زنا كرده و تو را متهم خواهم ساخت . زن گفت هر چه ميخواهى بكن محال است من تو را در اين امر شنيع اجابت نمايم . قاضى نزد شاه رفت و گفت :\r\nهمسرم برادرم زنا كرده و پيش از من ثابت شده است . سلطان گفت حال كه چنين شده تو\r\n\r\n","description":"","footnote":"","page_name":" 405 ","page_number":407},
  {"content":"\r\n\r\nخود حد زنا را اجراء كن . قاضى مجددا برگشت نزد زن و گفت سلطان به من دستور داده كه تو را سنگسار كنم . اكنون اگر مرا اجابت كنى راه نجات هست و گر نه سنگسار خواهى شد .\r\nزن اصلا ممكن نيست . هر چه ميخواهى بكن . قاضى بدبخت زن را براى اجراء حد بيرون برد و دستور داد و گودالى حفر كردند زن بيچاره را در آن گودال افكنند و مردم همه سنگسارش كردند و بحسب ظاهر ديدند كار زن تمام شد و زن مرد لذا مردم مراجعت نمودند ولى مختصر رمقى در زن مانده بود شب فرا رسيد هوا تاريك شد زن با زحمت زياد خود را حركت داد و بالاخره توانست از گودال بيرون آيد با كمال ضعف و ناتوانى حركت كرد تا از شهر خارج شد و خود را بصومعه‌اى كه راهى در آنجا بود رسانيد و باقيمانده شب را بر در صومعه خوابيد صبح كه راهب در را باز كرد زنى را در بر صومعه خود ديد از آن زن استفسار نمود . و زن قصه و داستان خود را شرح داد راهب به حال زن رقت كرد و با محبت و مهربانى زن را بدرون صومعه برد . راهب پسر كوچكى داشت كه جز او فرزندى نداشت .\r\nراهب بمعالجه جراحات زن پرداخت تا به كلى همه زخمها بهبودى يافت و زن سالم شد و راهب كودك يگانه را بزن سپرد تا تربيتش كند در آن صومعه مشغول عبادت شدند .\r\nاتفاقا راهب كارگزارى داشت كه كارهاى او را انجام ميداد . در همان روزها كه آن زن در منزل راهب بود و كودك را سرپرستى ميكرد و بعبادت مشغول بود آن كارگزار نسبت به آن زن علاقه شديدى پيدا كرد و درخواست نامشروع خود را به او پيشنهاد نمود . زن با ايمان در مقابل اصرار او استقامت بيشترى نشان داد . كارگزار زن را تهديد كرد كه اگر اجابت نكنى تو را بكشتن خواهم داد . زن گفت هر چه ميخواهى بكن اجابت تو محال است .\r\nكارگزار نقشه شوم خود را از راه كودك شروع كرد . طفل بيگناه را گرفت و با يك فشارى كه بحلقوم نازك او وارد ساخت كودك را كشت و فورا آمد نزد راهب و گفت : اين زن بدكاره را آورده‌اى و با آن همه محبت كه به او نمودى بجاى تقدير از نعمت طفلى كه در دستش بامانت سپردى او را كشت . راهب نزد زن آمد و گفت اين چه كارى است كه كرده‌اى ؟ زن حقيقت مطلب و قضيه را گفت : راهب پس از روشن شدن حقيقت بزن گفت : حرف تو حق است ولى قلبم راه نميدهد كه تو در اين جا بمانى اين مبلغ بيست درهم را بگير و توشه راه خود ساز و از اينجا بيرون رو خدا حافظ و نگهبان تو باشد . زن شبانه حركت كرد و صبح آن شب بدهكده‌اى رسيد اتفاقا در آن قريه با حادثه‌اى مواجه شد ديد كسى را بر چوبه دار زده‌اند ولى هنوز نمرده است از اصلش و علت مطلب جويا شد گفتند اين شخص مبلغ بيست درهم قرض دارد و رسم ما اين است كه اگر كسى اين مبلغ بدهكار باشد او را بر چوبه دار مىزنيم تا مبلغ را به طلبكار خود بپردازد و گر نه بايد كشته شود . زن با كمال\r\n\r\n","description":"","footnote":"","page_name":" 406 ","page_number":408},
  {"content":"\r\n\r\nسماحت و سخاوت آن بيست درهم خود را كه جز او چيزى نداشت به طلبكار داد و در نتيجه محكوم را از مرگ نجات داده و از چوبه دار پائين آوردند شخص محكوم آمد نزد زن و گفت هيچ كس نسبت به من ذى حق‌تر از تو نيست بزرگترين منت را بر من دارى مرا از مرگ نجات دادى و اكنون من بنده وار در خدمت تو هستم و از تو جدا نخواهم شد . بهمراه زن حركت كرد تا كنار دريا رسيدند آن مرد ديد در آن كنار گروهى گرد هم هستند و كشتىهائى هم در آن ميان هست بزن گفت تو اينجا بنشين تا من بنزد اين گروه بروم تا كارى انجام داده و مزدى گرفته و غذائى فراهم نمايم . نزد آن جماعت آمد و سؤال كرد در داخل كشتى شما چه هست ؟ پاسخ دادند مال التجاره و جواهرات و عنبر و چيزهاى ديگر و اما اين كشتى ديگر فقط براى سوارى ما است . مرد گفت ارزش اين مال التجاره شما چقدر است ؟ گفتند : خيلى زياد كه نميشود اندازه‌اى برايش گفت . مرد گفت : من چيزى دارم كه ارزش او از تمام اين اموال بيشتر است گفتند چيست ؟ گفت كنيزى كه نظير او را هرگز نديده‌ايد . جماعت خواستار خريدارى او شدند . مرد گفت با يك شرط حاضرم و آن شرط اينكه يكى از شما برود و او را ببيند پس از مراجعت بدون آگاهى و اطلاع كنيز معامله انجام شود و پس از اينكه پول را پرداختيد و من رفتم و از اين منطقه دور شدم برويد و كنيز را بياوريد . آن گروه پذيرفتند و كسى را فرستادند به طرف كنيز اين شخص رفت و پس از برگشت گفتار مرد را تصديق كرد و گفت مانند اين كنيز نديده‌ام بالاخره معامله را به مبلغ ده هزار درهم خاتمه داده و وجه را به آن مرد پرداختند مرد رفت پس از مدتى آن جماعت نزد زن آمده و گفتند حركت كن و سوار كشتى شو . زن گفت چرا و بچه مناسبت ؟\r\nگفتند ما تو را از اربابت خريده‌ايم . زن گفت آن مرد مالك من نيست و اصلا من آزادم و كنيز نيستم . گفتند همين كه گفتيم حركت كن و يا باجبار تو را خواهيم برد بناچار همراه آنها حركت كرد كنار ساحل كه رسيدند هيچ يك از آنها به كسى به ديگرى اطمينان نداشتند براى اينكه زن در دسترس هيچ يك نباشد زن را در آن كشتى مال التجاره سوار كردند و همه آنها در آن كشتى سوارى سوار شده و حركت كردند ناگهان بفرمان الهى بادى وزيد دريا طوفانى شد و تمام اين جماعت با كشتى سوارى خود غرق شدند ولى كشتى مال التجاره كه زن هم در داخل او بود نجات يافته و بساحل رسيد زن كشتى را در ساحل بست و خود در آن جزيره مشغول گردش شد چه جزيره مطبوعى آب و هواى خوب و ميوه‌هاى گوناگون زن به خود گفت همين جا مىمانم و از اين آب و ميوه‌ها ميخورم و در اين جزيره بعبادت پروردگار ميپردازم . در همين حال خداوند متعال بيكى از انبياء بنى اسرائيل وحى نمود كه به آن پادشاه اعلام نمايد . در فلان جزيره بنده عزيز و موجود شريفى هست . لازم است\r\n\r\n","description":"","footnote":"","page_name":" 407 ","page_number":409},
  {"content":"\r\n\r\nتو و همه اهل مملكت نزد او برويد و اعتراف و اقرار بگناهان خود نموده و از او خواستار بخشش گناه خود بشويد كه اگر او عذر شما را پذيرفته و از شما صرف نظر كرد من هم شما را ميبخشم و مىآمرزم . بدنبال اين دستور شخص شاه و مردم آن مملكت روانه آن جزيره شدند و ديدند فقط يك زن در آنجا هست ابتداء سلطان جلو رفت و دست قاضى را گرفته به آن زن گفت : اين قاضى به من گفت كه همسر برادرش زنا كرده من هم از جهت اطمينانى كه به اين قاضى داشتم دستور سنگسار نمودن زن را صادر كردم ولى چون بينه و شاهدى در اين موضوع نياورده بود فقط از لحاظ حسن ظن و خوش بينى كه داشتم اين دستور را دادم از اين نظر ميترسم عمل ناروائى را انجام داده باشم دوست دارم از اين لغزش من صرف نظر نمائى . زن گفت خداوند تو را بيامرزد بنشين . پس از سلطان شوهرش اين زن پيش آمد ولى همسر خود را نميشناخت و نميدانست كه اين زن همان همسر خود او است . اظهار داشت من همسر با تقوى و با فضيلتى داشتم و چنين و چنان بود و من بمسافرتى كه همسرم مايل نبود رفتم و برادر خود را كه قاضى شهر بود براى سرپرستى او گماردم و سفارشات لازمه را به برادر خود نمودم ولى پس از مراجعت قاضى گفت همسرت زنا كرده بود من هم او را سنگسار نمودم و من ميترسم در حق همسرم كوتاهى نموده باشم مرا ببخش . زن گفت خداوند تو را بيامرزد بنشين و او را در كنار سلطان قرار داد . سپس قاضى آمد و شرح حال خود را بيان كرد و گفت : اين برادر من همسر خوبى داشت و هنگام مسافرت او را به من سپرد و من شيفته او شده و او را دعوت بزنا كردم ولى آن زن با ايمان شديدا اباء و امتناع نمود من او را نزد سلطان متهم بزنا كردم از سلطان دستور سنگسارش را گرفته و او را سنگسار كردم و چون من دروغ گفته و بر آن زن تهمت زدم گناه مرا ببخش زن گفت خداوند تو را بيامرزد و زن رو كرد به شوهرش و گفت بشنو اين حرفها . پس از اينها راهب امد و داستان خود را شرح داد و گفت چون آن زن را شبانه بيرون كردم ميترسم درنده‌اى او را خورده باشد مرا ببخش زن گفت خداوند تو را هم بيامرزد بنشين . سپس آن مرد كارگزار راهب آمد داستان خود را گفت زن گفت خدا تو را هم بيامرزد و براهب گفت بشنو حرف اين مرد را در آخر كار آن مردى كه بر چوبه دار بود آمد و سرگذشت خويش را كه گفت زن گفت خدا تو را نيامرزد\r\n( لا غفر اللَّه لك ) .\r\nپس از اين قضايا زن رو كرد به شوهر خويش و گفت من همسر تو هستم و تمام اين داستانها كه شنيدى مربوط به من بود و من ديگر نيازى بهمسر ندارم . و دوست دارم كه تو اين كشتى مال التجاره با آنچه محتواى او است بردارى و به روى و مرا آزاد كنى كه در اين جزيره خداى خويش را عبادت نمايم چون فهميدى از دست مردها چه ديده‌ام . شوهر هم\r\n\r\n","description":"","footnote":"","page_name":" 408 ","page_number":410},
  {"content":"\r\n\r\nچنين كرد و آن كشتى را تصاحب نموده و زن را به حال خود گذاشت و سلطان و مردم هم به شهر و ديار بازگشتند .\r\n67 - اختصاص . رسول خدا صلّى اللَّه عليه و آله فرمود : هر كس معصيت و گناهى را از جهت خوف و ترس از خداى بزرگ ترك كند خداوند متعال او را در قيامت خشنود خواهد نمود .\r\n68 - كتاب حسين بن سعيد . فضاله از ابن مغرا از ابى بصير از حضرت صادق عليه السّلام كه در تفسير آيه شريفه  يُؤْتُونَ ما آتَوْا وَ قُلُوبُهُمْ وَجِلَةٌ  مؤمنون 60 فرمود آنچه از اعمال انجام ميدادند با حالت خوف و با حالت رجاء و اميد انجام ميدهند .\r\n69 - و نيز در همان كتاب عثمان بن عيسى . . . از عاصم از حضرت صادق عليه السّلام در تفسير همان آيه فرمود : اعمال خود را انجام داده و ميدانند بپاداش خود ميرسند 70 - نوادر راوندى بسندهاى خود از موسى بن جعفر عليه السّلام از اجدادش از رسول خدا صلّى اللَّه عليه و آله كه فرمود : كسى كه بگويد من بهترين مردم هستم اين شخص بدترين مردم است و هر كس با ضرس قاطع بگويد من اهل بهشتم اين شخص از اهل دوزخ است .\r\n71 - نهج البلاغه امير مؤمنان عليه السّلام فرمود : هيچ كس نبايد از عذاب خدا ايمن باشد حتى بهترين افراد اين امت كه خداوند ميفرمايد  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  جز مردم زيانكار از كيفر الهى ايمن نيست و هيچ كس نبايد از لطف و رحمت حق مأيوس و نااميد باشد حتى بدترين افراد اين امت كه خداوند فرمود :  لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  . بجز كفار از رحمت حق هيچ كس نااميد نيست .\r\n72 - عدّة الداعى از عالم ( موسى بن جعفر ) عليه السّلام روايت شده كه فرمود : به خدا سوگند كه مؤمن بخير و سعادت دنيا و آخرت نميرسد مگر از راه حسن ظن بخداى متعال و اميدش به او و خوش خلقى و خوددارى از غيبت مؤمنين . و نيز خداوند متعال هيچ بنده‌اى را پس از توبه و استغفار عذاب نميكند مگر از جهت سوء ظن به خدا و كم اميدى و كوتاهى او در اميدوار بودنش به خدا و بدى اخلاق او و غيبت مؤمنين و هر كس كه به خدا حسن ظن به خدا داشته باشد قطعا لطف الهى را در كنار حسن ظن خود مىبيند . چون خداوند بزرگوار است و شرم ميدارد كه بر خلاف حسن ظن بنده خود و بر خلاف اميد او عمل كند .\r\nبنا بر اين بينش و گمان خود را نسبت به خدا نيكو كنيد و بلطفش رغبت نمائيد كه خداوند ميفرمايد :  الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ  آنان كه به خدا گمان بد دارند بديها بر آنان باد .\r\nامير مؤمنان عليه السّلام فرمود : اگر ميتوانيد حسن ظن به خدا داشته و در عين حال داراى خوف شديد و ترس از او باشيد البته ميان اين دو صفت جمع كنيد چون حسن ظن به خدا\r\n\r\n","description":"","footnote":"","page_name":" 409 ","page_number":411},
  {"content":"\r\n\r\nبه مقدار و ميزان ترس انسان است از خدا . آن كس كه حسن ظن و اميدش به خدا از همه بيشتر باشد قطعا خوف و ترسش از خدا بيشتر از همه است . على بن محمد مرفوعا نقل مىكند كه به حضرت صادق عليه السّلام عرض نمودم . عده‌اى از مردم و دوستان شما هستند كه با معصيت و گناه سر و كار دارند و چون ميپرسم چرا اين قدر گناه ميكنيد در پاسخ ميگويند ما داراى رجاء و اميد هستيم ( ان شاء اللَّه خدا ميبخشد ) فرمود آنها دروغ ميگويند اينان گروهى هستند كه آرزوى بىپايه‌شان آنها را به اين حالت كشانده . كسى كه اميد به چيزى داشته باشد براى رسيدن به او فعاليت و كوشش مينمايد و كسى كه از چيزى بترسد از او گريزان خواهد شد و از كارهائى كه موجب گرفتارى به آن مىشود خوددارى مىكند . در روايتى رسيده كه حضرت ابراهيم عليه السّلام در حال مناجات بگونه‌اى منقلب ميشد كه آه و ناله او تا يك ميل شنيده ميشد و خداوند آن حضرت را به اين صفت در قرآن توصيف نموده كه فرمود :  إِنَّ إِبْراهِيمَ لَحَلِيمٌ أَوَّاهٌ مُنِيبٌ  هود 75 ابراهيم داراى حلم و بردبارى و هميشه در حالت انابه و دعا و آه و ناله شديد بود . و هنگامى كه مشغول به نماز ميشد صداى مخصوصى از سينه‌اش نظير غليان و جوشش ديگ به گوش ميرسيد و همچنين اين گونه صدا از سينه سيد و آقاى ما رسول خدا صلّى اللَّه عليه و آله شنيده ميشد . و امير مؤمنان عليه السّلام وقتى مشغول بوضوء گرفتن ميشد رنگ چهره‌اش از خوف خدا دگرگون ميشد . حضرت زهرا عليه السّلام از خوف و خشيت الهى بهنگام نماز نفس نفس نموده و وضعش تغيير ميكرد . و حضرت مجتبى عليه السّلام وقتى از وضوء فارغ ميگرديد رنگ چهره‌اش تغيير ميكرد . و چون از حضرت علت اين دگرگونى را سؤال ميكردند ميفرمود البته سزاوار است آن كسى كه ميخواهد بحضور خداى بزرگ بار يابد چنين دگرگونى براى او دست دهد و نظير اينها از حضرت سجاد عليه السّلام نقل شده است . و مفضل بن عمر از حضرت صادق عليه السّلام نقل كرد كه فرمود : پدرم از پدرش عليه السّلام نقل نموده : كه حضرت مجتبى عليه السّلام عابدترين و زاهدترين و برترين مردم معاصر خود بوده . و هنگامى كه به حج ميرفت پياده ميرفت و پياده رمى جمرات ميكرد و چه بسا با پاى برهنه ميرفت . و حضرت هنگامى كه به ياد مرگ مىافتاد ميگريست و چون به ياد بعث و برانگيختن از قبر مىافتاد ميگريست و چون به ياد گذشتن بر صراط ميشد ميگريست . و چون به ياد عرضه شدن بر خدا و احضار براى حساب و بررسى اعمال ميشد فرياد و ناله‌اى ميكرد و از خود بى خود ميگرديد و چون به ياد بهشت و دوزخ ميشد مانند مار گزيده به خود مىپيچيد و از خدا درخواست بهشت نموده و از آتش دوزخ به خدا پناه ميبرد .\r\nعايشه ميگويد : ما كه خدمت پيغمبر صلّى اللَّه عليه و آله با هم مشغول گفتگو و سرگرم بوديم ولى وقتى كه موقع نماز ميرسيد حال حضرت طورى ميشد مثل اينكه نه ما او را مىشناسيم و نه\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nاو ما را مىشناسد .\r\n73 - كتاب زيد نرسى حضرت صادق عليه السّلام فرمود : آن كس كه خدا را شناخت از او ميترسد و آن كس كه خوف از خدا داشته باشد همين حالت خوف او را بر انجام طاعت و عبادت وادار مينمايد و بادب الهى مؤدب خواهد بود . پس بشارت باد باهل اطاعت و آنان كه بادب الهى مؤدب هستند و آنان كه برنامه اعمال خود را فقط از طريق خدائى ميگيرند . كه اينان را خداوند از حوادث و فتنه‌هاى گمراه‌كننده نجات خواهد داد . و هيچ صفتى براى دين مسلمان از صفت بخل زيانبارتر نيست .\r\n74 - مشكاة الانوار حضرت صادق عليه السّلام فرمود : عيسى بن مريم عليه السّلام دو نفر از ياران خود را دنبال كارى فرستاد وقتى مراجعت نمودند يكى از آنها بطورى لاغر و نحيف شده بود مثل مشك خشك و كهنه‌اى كه پوست بر بدنش چسبيده بود ولى ديگرى سيمين و فربه حضرت به اولى گفت چرا چنين ضعيف و نحيف‌شده‌اى ؟ گفت از جهت خوف و ترس از خدا .\r\nو آن ديگرى كه چاق و فربه بود در جواب پرسش حضرت گفت من داراى حسن ظن و اميدوار به خدا هستم .\r\n75 - نوادر على بن اسباط از هارون بن خارجه از حضرت صادق عليه السّلام كه فرمود :\r\nدر قوم بنى اسرائيل عابدى بود كه در كنج منزل مشغول عبادت بود . شبى بر در خانه‌اش زنى را ديد كه خواستار ورود به خانه است . عابد گفت مرد اجنبى ، با زن نامحرم در يك خانه باشند صحيح نيست . زن گفت ميترسم درنده‌اى بر من حمله كند كه گناهش بر تو است از اين جهت عابد در را باز كرده و زن داخل شد عابد چراغى كه در دست داشت به طرف بالا برد و فضا تاريك شد تا در نتيجه زن را نبيند زن گفت فضاى روشن ما را تاريك كردى عابد چراغ را برگرداند طولى نكشيد كه شهوت عابد تحريك شد و چون احساس ميل شديد در خود نمود انگشت كوچك خود را به آتش برد همين طور مرتب بهنگام هيجان شهوت يكى از انگشتان خود را به آتش ميبرد تا بالاخره تمام پنج انگشت خود را سوخت و با اين عمل توانست خود را از آلودگى حفظ كند و چون صبح شد بزن گفت حركت كن و بيرون رو كه مهمان بدى بود براى من .\r\n( الحمد للَّه رب العالمين و صلّى اللَّه على محمد و آله الطاهرين اللهم وفقنا لمرضاتك و احفظنا من شر انفسنا )\r\n\r\n\r\n","description":"","footnote":"","page_name":" 411 ","page_number":413}
  ]