[
  {"content":"\r\n\r\nإن هذا القرآن يهدى للتى هى أقوم\r\nافق أعلى\r\nتفسير آياتى از قرآن مجيد\r\nتأليف\r\nمحمد آصف محسنى\r\nجزء اول\r\nاز سوره حمد تا آخر سوره أسرى\r\nسال آغاز تأليف : برج سوم 1395 ش\r\nسال انتهاى تأليف : برج پنجم 1396 ش\r\n\r\n","description":"","footnote":"","page_name":" هوية الكتاب 1 ","page_number":1},
  {"content":"\r\n\r\n\r\n[ جزء اول از سوره حمد تاآخر سوره أسرى 
  ]\r\n\r\n[ شناسنامه 
  ]\r\nشناسنامه‌ى كتاب :\r\n* اسم كتاب : افق أعلى ( كلام حق )\r\n* اسم مؤلف : آيت الله العظمى محمد آصف محسنى ( دام ظله العالى )\r\n* ناشر : مركز حفظ و نشر آثار آيت الله العظمى محسنى ( دام ظله العالى )\r\n* نوبت چاپ : چاپ اول ؛ خزان 1396\r\n* شمارگان : 1000 نسخه\r\n* قطع : وزيرى\r\n* تعداد صفحات : 425\r\n* صفحه آرا : جعفرى حنيف\r\n* حروفچين و ديزاين : على مطهرى ، على اصغر مهدوى ، جعفرى حنيف\r\n* طرح جلد : سيد سليمان فخرى\r\nمركز بخش :\r\nكابل : تلفن : 0774881855 - 0744493654\r\nاميل :  arifhanif 555 @ yahoo . com \r\n\r\n","description":"","footnote":"","page_name":" 1 ","page_number":2},
  {"content":"\r\n\r\n كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  ( ص : 29 )\r\n  كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ   ( ابراهيم : 1 )\r\n\r\n","description":"","footnote":"","page_name":" 2 ","page_number":3},
  {"content":"\r\n . \r\n","description":"","footnote":"","page_name":" 3 ","page_number":4},
  {"content":"\r\n\r\n\r\nفهرست مطالب\r\nضوابط تفسيرى 22\r\nملحقات ضوابط تفسيرى 38\r\n1 - اشتباه حق به باطل 38\r\n2 - عظمت قرآن در نظر ديگران 39\r\n3 - تأثير قرآن بر انسان‌ها ( داستان مهيج ) 42\r\n4 - نقش قرآن در جهان 46\r\nنقل احاديث معتبر السند متعلق به قرآن مجيد 48\r\nفضليت قرآن 48\r\nفراموش كردن سوره‌اى از قرآن 50\r\nگريه نيكو و حالت تباكى 50\r\nحرمات الله و اجر قرائت و تعلم قرآن 51\r\nاهميت و آثار قرائت قرآن 52\r\nنزول قرآن 55\r\nبهترين قرائت ها 56\r\nكتابت قرآن 57\r\nتفسير به راى 59\r\nمخلوق بودن قرآن 59\r\nمعناى بسم الله 60\r\nحق بودن موضوعات قرآن 61\r\n\r\n","description":"","footnote":"","page_name":" 4 ","page_number":5},
  {"content":"\r\n\r\nتحريف قرآن و اقسام آن 61\r\nالنظرة الثانية الى روايات الباب 62\r\nتفسير كامل سوره حمد 63\r\nفايده‌مهم 65\r\nبحث و تحقيق 69\r\nهدايت بر چند گونه است 75\r\nاول هدايت عقلى : 75\r\nدوم هدايت تكوينى : 76\r\nسوم هدايت غريزى : 77\r\nچهارم هدايت تشريعى : 77\r\nسخنى در مورد دين هاى آسمانى 78\r\nنكته قابل توجه 84\r\nفايده مهم 84\r\nحياة و زندگى 87\r\nحُب تكوينى و تشريعى خداوند 88\r\nآيا مؤمنين در قيامت ترس و غم و بى تابى دارند ؟ 88\r\nنفخ الصعق ( مرگ يا بيهوشى ) 89\r\nضرر استعمار 89\r\nجمال و كمال كاينات 95\r\nقول عجيب تر در تسبيح كوها 98\r\n\r\n","description":"","footnote":"","page_name":" 5 ","page_number":6},
  {"content":"\r\n\r\nخلاصه بحث 99\r\nتوضيحى در باره‌ى تورات و عهد عتيق 100\r\nبحث تكميلى 102\r\nچند جمله مختصر ديگر در مورد تورات 105\r\nعهد جديد و نصرانيت 106\r\nتوضيح در مورد اين دين . 106\r\nعقايد مسيحيت 107\r\nاعتقاد به انجيل به عنوان يك كتاب مقدّس 110\r\nإنسان كامل در اناجيل 111\r\nاوّل : تعاليم اناجيل اربعه : 111\r\nدوّم شخصيت مسيح در اناجيل 113\r\nمنجى و رهائى بخش منتظر در مسيحيت 115\r\nنظريات جمعى در مورد اناجيل 116\r\nاختلافات و تناقضات ميان انجيل هاى ساختگى 118\r\nقرآن چه مىگويد ؟ 119\r\nآيات قرآن مجيد : 120\r\nشعارهاى سه گانه 122\r\nمجبره و مفوّضه و بين الأمريهاى إماميه 122\r\nافتراء بر خداوند ( ج ) 123\r\nمرض كذب و وضع در بين رواة 125\r\n\r\n","description":"","footnote":"","page_name":" 6 ","page_number":7},
  {"content":"\r\n\r\nوحشتناك 121\r\nآيات از قرآن در اين زمينه 131\r\nاولين خانه كره‌زمين براى عبادت 132\r\nاختلاف امت واحدة 137\r\nإحضار عمل خوب و بد در قيامت 141\r\nمحبت به خدا علت و شرط و آثار آن 143\r\nمقام محبان خدا 144\r\nدوستان خدا در قرآن 145\r\nدام خطرناك ابليس 146\r\nگناه زمينه ساز گناه 147\r\nحوا از چه خلق شد . 149\r\nجاهل قاصر معاقب نيست 151\r\nپايان كار حضرت عيسى ( ع ) در اين دنيا 152\r\nشدت عذاب قتل بر بنى اسرائيل 154\r\nوسيله رستگارى 159\r\nاراده و حكم خداوند 160\r\nحكم شكار 161\r\nسخنى در باره تورات و انجيل 162\r\nتعدد شرايع آسمانى 165\r\nسرزنش پيامبر اكرم ( ص ) 172\r\n\r\n","description":"","footnote":"","page_name":" 7 ","page_number":8},
  {"content":"\r\n\r\nكثافت باطن آدمى به كجا مىرسد 173\r\nمعناى إستكثار جن و إنس 175\r\nجن مانند إنسان پيامبرانى داشتند 175\r\nيك مشكل مهم در مأكولات محرمه 175\r\nبرترى هاى ذبح شرعى 178\r\nتحقيقات آستانه درد 179\r\nبيمارى جنون گاوى : 181\r\nفضيلت تورات اصلى 181\r\nچه قدر سخت ! 182\r\nحصر محرّمات 182\r\nأجل أُمتها 182\r\nآيا إنزال دين بر خداوند لازم است 183\r\nأثر إيمان و تقوى 185\r\nجنگ و گرسنگى 186\r\nظرفيت زمين براى تغذيه إنسان 186\r\nبى عدالتى ، عامل فقر و گرسنگى 187\r\nجنگ با تغيرات آب و هوايى ؟ 189\r\nبسيارى از جن و إنس براى دوزخ افريده شده‌اند 192\r\nزمان وقوع قيامت 194\r\nپرهيز از معصيت سبب علم مىگردد 194\r\n\r\n","description":"","footnote":"","page_name":" 8 ","page_number":9},
  {"content":"\r\n\r\nإنسان مسؤل اول و آخر عمل خود 195\r\nموجودات لطيف همديگر را مى بينند 196\r\nعلم أنبياء به موضوعات خارجى 197\r\nجاهل قاصر معذور است 198\r\nحال منافقين در سوره توبه 198\r\nنعمت هاى روحانى برتر از نعمت هاى مادى 198\r\nدر قيامت كى إعاده مىشود ؟ 199\r\nنفى برزخ يا كم شمردن عمر دنيوى 201\r\nهر امّت رسولى دارند 202\r\nلجبازى و بى حيايى إنسان 202\r\nنظر عالى قرآن 203\r\nاختصاص علم غيب به الله تعالى 204\r\nآسمانها و زمين ديگر 205\r\nتعبير خوابها ؛ رؤيا در قرآن : 205\r\nحكم و أمر دو گونه است 207\r\nتوانايى شيطان تا كجا ؟ 208\r\nشيطان در روز قيامت مىگويد : 210\r\nتفسير سوره هود . . . 211\r\nچند كلمه در مورد حضرت يوسف ( ع ) 211\r\nسجده والدين و برادران يوسف 213\r\n\r\n","description":"","footnote":"","page_name":" 9 ","page_number":10},
  {"content":"\r\n\r\nآيا أنبياء و رسولان همه مَرْدْ ، بودند ؟ 215\r\nمشكلى در حق رسولان ( عليهم السلام ) 216\r\nيك نكته مهم 217\r\nإيمان و أكثريت مردم 220\r\nعجب 222\r\nقوهء جاذبه عمومى 225\r\nقرآن براى بشر است نه براى عربها 225\r\nزوجيت گياهان 227\r\nاجتماع بالذت إنسانى ، در بهشت 227\r\nياد خدا 229\r\nفوايد ياد خدا 229\r\nيك بحث علمى 232\r\nنقص اطراف زمين 233\r\nزبان رسول 233\r\nايام الله 235\r\nبطلان أعمال كفار 236\r\nسخنى در باره ناصبىها 240\r\nاز خدا هر چه خواسته ايد داده است . 240\r\nيك موضوع بسيار مهم 243\r\nوالدين ابراهيم 246\r\n\r\n","description":"","footnote":"","page_name":" 10 ","page_number":11},
  {"content":"\r\n\r\nتبديل زمين و آسمانها در قيامت 249\r\nوجه تسميه قرآن به كتاب 249\r\nكلامى از مفردات راغب 251\r\nدرس بزرگ 252\r\nأمت‌ها مانند افراد در أجل 253\r\nصيانت قرآن 253\r\nدلايل اين جانب در مورد صيانت قرآن از تحريف 254\r\nقايلين به تحريف قرآن چه مىگويند 256\r\nهر منزّل قرآن نيست 258\r\nموضوع جالب 262\r\nحرف آخر نگارنده 264\r\nنظر كلى إنسان‌ها به دينهاى آسمانى در تاريخ 265\r\nخلقت إنسان 270\r\nدلائل طرفداران تكامل 272\r\nپاسخهاى طرفداران ثبوت انواع 272\r\nفرضيه تكامل و مسأله خدا شناسى 274\r\nجنّ در قرآن 275\r\nإبليس و شياطين 280\r\nكلام خدا و كلام شيطان 285\r\nمعنى عالمين ( العالمين ) 286\r\n\r\n","description":"","footnote":"","page_name":" 11 ","page_number":12},
  {"content":"\r\n\r\nمعنى عالمين ؛ از نظر لغت عربى 286\r\nرحمت و عذاب 288\r\nكلام مختصرى در بارهء علم انبياء ( عليهم السلام ) 293\r\nيقين 294\r\nتفسير سوره نحل 296\r\nمقام إنسان 296\r\nقرآن و وسايل نقليه امروز و فردا 297\r\nجاهل قاصر 298\r\nفضا تا چه حد مسخّر إنسان است 301\r\nنعمتهاى بى حساب خداوند 302\r\nمعناى لاجَرَمَ 303\r\nقانون سببيت در اضلال و هدايت 304\r\nبهشتها 305\r\nچك سفيد 306\r\nفوق چك سفيد 308\r\nكلامى در مورد عقل عملى در قرآن 310\r\nدر هر امت ، يك رسول 313\r\nطاغوت در قرآن 317\r\nجاهل قاصر 319\r\nإيجاد و آفريدن حق تعالى 320\r\n\r\n","description":"","footnote":"","page_name":" 12 ","page_number":13},
  {"content":"\r\n\r\nفوايد هجرت در راه خدا 321\r\nفوايد جهاد براى اين جانب و حزب حركت اسلامى افغانستان 325\r\nانبياء ؛ همه « مَرْدْ » بوده‌اند 326\r\nزنده جانهاى مادى در آسمانها 326\r\nاثبات برزخ 327\r\nزنبور عسل 328\r\nاختلاف مردم در رزق و مواهب مادى و علم 330\r\nفقدان علم در موقع ولادت 331\r\nتوانايى شنيدن 333\r\nتوانايى ديدن 333\r\nتوانايى ياد آورى ادراكات قبلى 333\r\nكتاب ، تبيان هرچيز 334\r\nآوردن معبودهاى دروغين در قيامت 335\r\nحيات ( زندگانى ) طيبه 335\r\nوسوسه شيطان به كى تأثير دارد 336\r\nنسخ و روح القدس 336\r\nسخنى در مورد نسخ 338\r\nحيوانات حلال گوشت و حرام گوشت 339\r\nتفسير عاد و باغ به متجانف به إثم 340\r\nابراهيم عليه السلام 345\r\n\r\n","description":"","footnote":"","page_name":" 13 ","page_number":14},
  {"content":"\r\n\r\nحكمت ، موعظه و مجادله 347\r\nإقبال مردم بر دين 349\r\nتفسيرسوره بنى اسرائيل ( اسراء ) 350\r\nقصه معراج النبى ( ص ) 350\r\nآنچه كه از قرآن مجيد به دست مىآيد : 351\r\nمعراج و مباحث آن 352\r\n1 - در كيفيت معراج سه نظريه وجود دارد : 352\r\n2 - هدف از اين اسراء 354\r\nجنة المأوى 357\r\nموانع و مشكلات معراج 358\r\nدو استبعاد مهم در اين جا وجود دارد 358\r\nمعراج در احاديث در ضمن چند فصل 360\r\nتوكّل پايگاه اصلى و عمومى مخلوق 369\r\nيك بحث لفظى و أدبى 372\r\nبدى و خوبى هركس براى خود اوست 372\r\nطبيعت إنسان 373\r\nدر قيامت همه مى توانند بخوانند 375\r\nآيا عذاب ، أثر معصيت است يا شرط ديگرى دارد 376\r\nعياشى پول داران سبب نابودى مردم 377\r\nتفاوت درجات دنيوى و اخروى 378\r\n\r\n","description":"","footnote":"","page_name":" 14 ","page_number":15},
  {"content":"\r\n\r\nجزاى مادّى و معنوى 379\r\nإمداد خداوند 379\r\nفرمانهايى كه حكمت است 380\r\nنفى شريك 382\r\nتسبيح موجودات آفريده شده 385\r\nحجاب مستور و اقسام هدايت 389\r\nإضلال استتباعى و ثانوى 390\r\nعالم برزخ 391\r\nبحث عميق در عذاب برزخ 392\r\nتكميل بحث قرآنى 393\r\nارواح جمعى از كفّار در عذاب برزخى 395\r\nگفتار نيكو 396\r\nخواندن غير خدا بيهوده است 398\r\nپيش از قيامت 398\r\nكلامى در مورد معجزه 399\r\nخلافت الهى 402\r\nخلافت دو معنى دارد : 402\r\nكلامى در برترى تكوينى 403\r\nقرينه بزرگ بر اين كه قرآن كلام خدا است . 404\r\nدو برابر و چند برابر عذاب 405\r\n\r\n","description":"","footnote":"","page_name":" 15 ","page_number":16},
  {"content":"\r\n\r\nشأن نزول‌هاى آيات 406\r\nحق و باطل 406\r\nقرآن شفاء و رحمت است 407\r\nروح . . . 408\r\nروح در احاديث معتبرة السند . . . 410\r\nامتناع معارضه با قرآن . . . 411\r\nدايره معانى قرآن . . . 412\r\nموانع تدين در جوامع انسانى . . . 413\r\nحشر كفار چگونه است . . . 415\r\nنه آيه موسى در برار فرعون . . . 416\r\nفهرست مؤلفات 419\r\n\r\n","description":"","footnote":"","page_name":" 16 ","page_number":17},
  {"content":"\r\n . \r\n","description":"","footnote":"","page_name":" 17 ","page_number":18},
  {"content":"\r\n\r\nبسم الله الرحمن الرحيم\r\nالحمد لله الذى انزل القرآن فى شهر رمضان هدى للناس و بينات من الهدى و الفرقان و هو اكمل منهاج حيوى للإنسان فى الدارين   كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ   ( ابراهيم : 1 )\r\nو الصلاة و السلام على من هو رحمة للعالمين الذى ارسله الله و انزل القرآن عليه ليكون لهم نذيرا  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  و على آله الذين عرّفهم الرسول بقوله : انى تارك فيكم الثقلين كتاب الله و عترتى و قال الله تعالى :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  و على اصحابه  الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ . \r\nخداوندا : من اين كتاب مقدس و مبارك تو را با شفاعت رسول خاتم النبيين ( ص ) به پيشگاه لامَكانى تو ، وسيله قرار مىدهم تا اولًا گناهان گذشته‌ى مرا تمأما بيامرزى ؛ انك غفور رحيم و انك ارحم الراحمين .\r\nثانياً در ما بقى عمر آنقدر توفيق به من لطف بفرمايى كه از معاصى تو بدور باشم و به وسيله بندگى تو گذشته ها را جبران و رضاى تورا - كه سرمايه‌ى عمر من است - به دست آورم و در موقع مردن ، به فضل و كرمت نداى  ارْجِعِي إِلى رَبِّكِ راضِيَةً مَرْضِيَّةً  را به گوشم برسانى تا به هوا دارى تو به سر منزل خورشيد درخشان برسم .\r\nثالثاً در اين آخر عمر كه بنا گذاشته ام نظر اخير بر آيات كتاب نورانى تو بيفگنم « 1 » و آنچه\r\n\r\n\r\n","description":"","footnote":"\r\n( 1 ) - تأليف اول مؤلف در سن 30 سالگى راه حق و تأليف اخر او ، در سن 81 سالگى افق اعلى ( كلام حق ) و بين اين دو كتاب 136 تأليف كوچك و بزرگ ديگر بقلم مؤلف نوشته شده كه مجموعا 138 جزء مىشود .\r\n","page_name":" 18 ","page_number":19},
  {"content":"\r\n\r\nكه در نظر راجح آيد آن را به عنوان آخرين إستفاده در آخرين كتاب خود ثبت كنم ، از تو توقع دارم فهم مرا بلند و توفيق مرا بيشتر و موانع اين كار را بر طرف بفرمايى و در اخير كه عمر و قلم من به آخر رسيد اين كتاب را مورد إستفاده‌ى اهل فضل قرار داده و قبول بفرمايى ، اى ارحم الراحمين و اى اكرم الاكرمين . الحمد لك كما انت اهله عدد ما فى علمك من الازل الى الابد .\r\n\r\n","description":"","footnote":"","page_name":" 19 ","page_number":20},
  {"content":"\r\n\r\n\r\nمقدمه\r\nصاحب اين قلم چند مرتبه براى يابيدن نظر كامل قرآن مجيد در موضوعات مختلف علمى آن را از اول تا آخر ، مطالعه و آيات مورد نظر را ياد داشت نموده است .\r\nامروز كه در سن 81 سالگى قصد مطالعه‌ى آن را دارم ، براى تحصيل مطلب معين و موضوع خاصى نيست ؛ بلكه مى خواهم آن را مطالعه كنم و به اندازه‌ى توان علمى و فيزيكى خود در آيات آن تدبر نمايم و حاصل آن را به دست آورم تا وقتى كه اجل رسيد : ديگر آنجا كه روم ( نسبةً ) عاقل و فرزانه روم ، اگر خدا به من عمر داد كه تا آخر قرآن تدبر نمايم و بنويسيم كه چه خوب ( فله الحمد و المنّ و الشكر ) و چنانچه توفيقى كامل حاصل نشد باز هم از او تشكر مىكنم ( هر چه از دوست مىرسد نيكوست ) چه نيكوتر از اين كه آخر عمرم متصل به تدّبر و فهميدن قرآن مجيد - قانون اساسى دنيا و اخرت إنسان‌ها - كه از ماوراى طبيعت نازل گرديده ، بشود . الحمد لله كما هو أهله . 18 رمضان 1437 - 4 / 4 / 1395\r\nكابل : حوزه علميه خاتم النبيين ( ص )\r\n\r\n","description":"","footnote":"","page_name":" 20 ","page_number":21},
  {"content":"\r\n . \r\n","description":"","footnote":"","page_name":" 21 ","page_number":22},
  {"content":"\r\n\r\n\r\nضوابط تفسيرى\r\nبه نظر اين جانب هر كس مىخواهد تفسير بنويسد ، بايد ضوابط زير را دقيقا مراعات نمايد :\r\n1 - آيات بايد به وسيله دو امر تفسير شود ، اول اين كه به وسيله ظواهر الفاظ قرآن كه عرف آن‌ها را مىفهمند ، و ظواهر ألفاظ به مبناى عقلا حجت و معتبر است . و شارع روش و بناى آنان را در باب تفهيم و تفهم امضاء نموده است . و به طريق اولى نصوص قرآن كه قوىتر از ظواهر آن است نيز مقصود خداوند را اثبات مىدارد .\r\nگاهى مىشود ظواهر را با ملاحظه نصوص مذكور تفسير نمود .\r\nدوم به وسيله روايات معتبر الاسنادى كه از حضرت پيامبر بزرگوار اسلام ( ص ) و امامان اهل‌البيت كه قول‌شان در سنت نبوى حجت قرار داده شده است ، نقل شده باشد .\r\nجمعى از مفسرين ، آيات مباركه را به روايات ضعيف السند تفسير كرده‌اند و خيال مىنمايند كه قرآن را به سنت تفسير كرده‌اند و از تفسير به رأى خوددارى نموده‌اند .\r\nتفسير قرآن به روايات ضعيف السند ، تفسير كلام الله به اقوال راويان بىسواد و مجهول الحال و احتمالا دروغگو مىباشد كه مصداق زشت تفسير به رأى است كه از نظر فقهى جايز نيست .\r\nسفارش نويسنده به مفسرين و مبلغين ، اين است كه از اين عمل غير مشروع دور شوند و تا دانشمندى در علم رجال مهارت پيدا نكند نبايد به روايات استدلال كند .\r\nاگر روزى تنها به روايات معتبر السند و رواياتى كه به وسيله قرينه خارجى به صدور آن اطمينان پيدا شود ، اكتفا گردد ، مقدارى از مشكلات فكرى و شرعى از بين مىرود .\r\nيكى از مفسرين معاصر ( ره ) به تبعيت از جمعى از علماى اصول فقه ، مكررا در تفسيرش گفته است ، خبر واحد فقط در اثبات احكام فرعى در فقه ، حجت است . و در تفسير و غيره\r\n\r\n","description":"","footnote":"","page_name":" 22 ","page_number":23},
  {"content":"\r\n\r\nحجيتى ندارد ، او به پندار خود در تفسيرش روايات ضعيف را در بحث روايى نقل فرموده و احتمالا فكر مىكند ، قرينه خارجى بر حجيت آن‌ها دلالت دارد !\r\nاو در اين كار خود دو اشتباه را مرتكب شده است : اول اين كه حجيت خبر واحد كه به روايات متواتره معنوى يا اجمالى و بناى عقلا ثابت شده ، در غير احكام فقهى نيز ثابت است . و اگر تواتر اخبار را مورد ترديد قرار دهيم ، شكى نيست كه تعداد روايات موجب اطمينان به صدور مدلول مشترك آن‌ها يعنى حجيت خبر واحد فى الجمله مىشود .\r\nاشتباه دوم اين كه روايات مرسل و ضعيف و مجهول الراوى را به مناسبت‌هاى جزيى اطمينان بخش دانسته است كه چنين نيست . يك اشتباه ديگر اين مفسر فيلسوف و متدين اين است كه حسن و قبح عقلى را در آخرت حجت نمىداند . زيرا اين احكام را عاقلان براى نظام دنياى خود اعتبار كرده‌اند و ربطى به واجب الوجود و آخرت ندارد ، ولى از آيات قرآن امضاى اين احكام عقل عملى از جانب خداوند حتى در قيامت به دست مىآيد .\r\n2 - جمعى از اهل علم در تفسير و حتى در عقايد و معارف اسلامى بر اقوال سلف - گذشتگان و قدماء - اعتماد مىكنند ، و نظريات آنان را همچون آيات قرآن مىپذيرند و براى آنان قداستى خاص قايلند ! همانند جمعى كه امروز به آثار عتيقه ارزش مىدهند .\r\nاين كار يك نوع تقليد غلطى است كه از ضعف علمى و يا ساده‌لوحى دانشمندان ناشى مىشود ، ما بايد عقب دليل برويم كه عقل ما قانع شود و يا حجت شرعى را تحصيل كنيم كه شريعت آن را حجت نموده باشد .\r\nبه هر حال با اعتراف به زحمت‌هاى علمى و اخلاص جمعى از سلف صالح ، بايد بدانيم كه گمراهى بسيارى از متأخرين از نادانى و كم‌علمى جمعى ديگر از سلف و يا ضعف تقواى خود آنان بوده است . مسلمان هوشمند بايد نه به سلف صالح ، بدگمان باشد و نه ساده‌لوح و خوش‌باور ، و در فهم حقايق بايد تنها پيرو برهان و دليل باشد .\r\n\r\n","description":"","footnote":"","page_name":" 23 ","page_number":24},
  {"content":"\r\n\r\n3 - گاهى يك حديث معتبر ، اطلاق آيه‌اى يا عموم آن را به فرد يا دسته خاصى تفسير مىكند ، و جمعى از مفسرين كم‌مايه و كم‌تجربه ، عموم يا اطلاق آيه را ترك مىكنند و ادعا مىكنند كه مراد از اين آيه همين فرد يا دسته‌اى است كه حديث معتبر السند آن را بيان كرده است .\r\nولى اين گونه تفسير بر سه نوع است كه در دو نوع آن ظهور ( اطلاق يا عموم ) آيه به حال خود باقى مىماند و روايات ، آن را تغيير داده نمىتواند ولى نوع سوم ، ظهور آيه را فقط در مدلول حديث مخصوص مىگرداند .\r\n* نوع اول كه روايت ، تفسير آيه نيست بلكه تأويل آن را بيان مىكند . بنابراين ظهور لفظى آيه به حال خود باقى است ، و منافاتى بين تأويل و ظاهر آيه وجود ندارد .\r\n* نوع دوم كه ذكر يك فرد يا جمع خاصى و يا ذكر يك مورد ، از باب جرى و تطبيق كلى بر يك مصداق روشن‌تر و يا مصداق خفى يا ضعيف‌تر آن است ، كه در اين صورت باز اطلاق و يا عموم آيه به حال خود باقى است .\r\n* نوع سوم از باب حصر مفهوم است ، و روايات مىگويد مراد از آيه فلان فرد و يا فلان مورد است و جز آن ديگر مفهوم و معنايى قصد نشده است . در اين صورت عموم يا اطلاق و يا ظهور آيه مخصوص به همان فرد و يا مورد مىشود .\r\nاگر مرد محقق به اين فايده توجه عميقى نمايد ، از بسيارى اشتباهات مفسرين به دور مى ماند . و الله العالم .\r\n4 - اسباب نزول آيات ، يكى ديگر از عوامل لغزش مفسرين است ، اسباب نزول در مواردى كه اطمينان به صحت آن‌ها حاصل شود و يا به سند معتبر ثابت گردد راهگشاى پژوهشگران مىگردد . و انسان را از بيراهه رفتن نجات مىدهد ، و اگر مفسرى ساده‌لوحى كند ، و يا بناى\r\n\r\n","description":"","footnote":"","page_name":" 24 ","page_number":25},
  {"content":"\r\n\r\nاو بر جمع كردن همه منقولات معتبر و غير معتبر باشد ، از مقصود كتاب خدا به دور مىرود و به جهل مركب مبتلا مىشود .\r\nبه هر حال شأن نزول ، غالباً نمىتواند عموم يا اطلاق آيه را به قيد نمايد ، هر چند براى تفسير آيه مفيد واقع مىشود .\r\n5 - گاهى شهرت يك مفسر و بيان شيرين او ، و يا قدمت عصر او و يا بزرگى حجم كتاب تفسير او و يا مقام عالى او در يك علم ، باعث اعتماد اهل علم متوسط به نظريات و آراى او مىگردد ، و متوجه نمىشوند كه تفسير صحيح و مطلق آراى علمى ربطى به اين امور ندارد و بايد اقوال علمى در پناه قواعد علمى مربوط به همان علم مورد ارزيابى قرار گيرد ، و گرنه اين گونه اعتمادها جز تقليد بىارزش چيزى نيست . و تفسير قرآن بالخصوص بايد با احتياط علمى كامل صورت گيرد و حتى مفسر بايد تحت تأثير عقايد مذهبى خود در تفسير قرآن قرار نگيرد . بلكه عقايد مذهبى خود را بر مدلول كتاب قرار دهد .\r\n6 - اگر ظهور آيه‌اى با عقل صريح يا با علوم تجربى به طور قطعى در تعارض افتد بايد از آن ظهور دست برداشت و آن را غير مراد حق تعالى دانست ، مانند آياتى كه ظهور در جسميت آفريدگار دارد ، و يا پاره‌اى از آياتى كه قلب فيزيكى را داراى اوصاف نفسى معرفى مىكند ، زيرا حجيت نقل ، متفرع بر عقل است . و اصل به خاطر فرع باطل نمىشود و گرنه فرع هم به بطلان اصل ، باطل مىگردد .\r\nبيفزاييم كه ظهور فى حد نفسه مفيد ظن است ، وقتى با دليل قطعى معارض مىشود ، از او ظن حاصل نمىشود ، و طريقيت خود را به سوى معانى ديگر از دست مىدهد .\r\nولى چنين آياتى را نمىتوان بدون دليل معتبر تأويل برد كه تأويل به رأى است و ممنوع ، و اين قانون در ظهور روايات نيز جارى مىشود ، مثلًا خدا دست ندارد ، ظاهر آيه مباركه :  يَدُ اللَّهِ فَوْقَ أَيْدِيهِمْ ،  ( البته مراد نيست ، اگر يد را به مجرد اين كه ظاهر لفظ مراد نيست و بدون\r\n\r\n","description":"","footnote":"","page_name":" 25 ","page_number":26},
  {"content":"\r\n\r\nدليل ديگر به قدرت تفسير كنيم ، تفسير به رأى است و غير جايز ، تأويل دليل معتبر ديگرى مىخواهد و به تعبير علمى ، مخالفت ظهور يا دليل علمى يا عقلى ، تنها جهت سلبى دارد و آن اين كه ظاهر آيه با حديث مراد نيست ، و جهت ايجابى ندارد ، كه مراد آيه فلان چيز است ، مگر اين كه دليل معتبر شرعى ديگر بر آن دلالت كند ) .\r\nو اگر خبر واحد صحيح السند با آيه قرآن تعارض نمايد ، روايت مذكور از حجيت ساقط مىشود ، زيرا حجيت خبر واحده موقوف بر عدم مخالفت آن با ظاهر يا نصوص قرآن است ، و اين موضوع در خود احاديث تصريح شده است .\r\n7 - بعضى از دانشمندانى كه با مسائل فلسفى و يا كلامى انس بيشتر دارند ، در تفسير آيات به همان جهت تمايل پيدا مىكنند ، بعضىها علاقه دارند ، آيات قرآن را بدون در نظر داشت قالب دلالى و ظهور لفظى بر علوم روز تطبيق كنند ، تا خدمت به دين كرده باشند !\r\nهمه اين‌ها اشتباه و گمراه‌كننده است و شخص محقق بايد از آن‌ها بپرهيزد . كه دروغ و افترا بر خداوند است .  آللَّهُ أَذِنَ لَكُمْ أَمْ عَلَى اللَّهِ تَفْتَرُونَ . \r\nبعضىها كه به عرفان علاقه دارند ، آيات كريمه كتاب الهى را به دور از قالب الفاظ و دلالت لغوى آن‌ها ، طبق دلخواه خيالات خود ، تطبيق مىكنند . زهى گمراهى .\r\n8 - بعضى از مفسرين پايبند به يافتن ارتباط عرفى بين آيات قرآن مجيدند . و جمعى در پى بيان ارتباط بين سوره‌هاى قرآن مجيد مىباشند .\r\nواقعيت اين است كه چنين تلاشى بيهوده است ، ارتباط بين آيات گاهى وجود دارد و گاهى نه ، و اما ارتباط بين سوره‌ها ، غالباً مفقود است و بايد بدانيم مراد از ارتباط پيوندى است كه عرف عام آن را بپسندد و مجرد ابداى احتمالات دور ، كافى نيست و گر نه هر دو جمله نامربوط ، به هم مربوط مىشود .\r\n\r\n","description":"","footnote":"","page_name":" 26 ","page_number":27},
  {"content":"\r\n\r\n9 - بين طلاب معروف شده كه از براى قرآن بطنى است و براى آن بطن ، هفت يا هفتاد بطن وجود دارد ، حتى اين مضمون در آخر بحث استعمال لفظ واحد در اكثر از يك معنى در جزء اول كفايه الاصول هم آمده است كه قهرا در درس‌هاى خارج هم ذكر مىشود .\r\nتقريباً 40 سال قبل وقتى نزد حضرت آيت الله خويى ( رضوان الله عليه ) در درس خارج اصول ايشان حاضر مىشدم ، و درس به همين موضوع رسيده بود ، از ايشان مطالبه چنين روايتى را كردم ، معظم له به عرض اين كه موضوع را تحقيق كند ، پرخاش‌كنان گفت اين موضوع چه ربطى به من دارد ، من بر فرض چنين روايتى آن را جواب داده‌ام ! ! !\r\nبه هر حال تحقيقى كه قبل از اين درس كرده بودم ، مىدانستم چنين روايتى وجود ندارد ، و براى يك فرد دانشمند پسنديده نيست بر شايعات و فرضيات اعتماد كند ، يا از آن‌ها دفاع كند .\r\n10 - يكى از اسباب گمراهى و بيراهى در تفسير ، كه دامنگير جمعى شده خلط كردن امورى است كه ذيلا به آن‌ها اشاره مىشود .\r\nالف - خلط كردن معناى لغوى به معناى اصطلاحى در يكى از علوم است ، و يا خلط معناى مبادر عصر نبوت ، به معناى مشهور در عصر حاضر است ، بايد الفاظ قرآن مجيد را بر همان معناى متبادر عصر نزول قرآن حمل نماييم .\r\nب - خلط بين علل طولى و عرضى ، چنان‌چه اين موضوع را در فلسفه درست تفهيم بسيارى از آيات قرآن را متعارض خيال مىكنيم و به بن بست مىرسيم مثلا در يك جا توفيه نفوس به خداوند نسبت داده اشده ، و يك جا به ملكوت الموت و در جاى سوم به ملايكه . ولى اگر دانستيم كه در اين سه آيه نسبت فعل ( تو فيه ) ، به علل طوليه است نه عرضيه ، تعارض از بين مىرود ، و معنى مستقيم مىگردد .\r\nدر يك آيه مىخوانيم :  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ . \r\n\r\n","description":"","footnote":"","page_name":" 27 ","page_number":28},
  {"content":"\r\n\r\nبگو بار إلها ! تو مالك و زمامدارى هستى كه به هر كسى كه خواسته باشى زمامدارى را مىدهى و از هر كه خواسته باشى آن را مىگيرى .\r\nبعضى مىگويند كه پادشاهى و رياست جمهورى اسلامى و به طور كلى زمام‌دارى را خداوند به افرادى كه بخواهد مىدهد ، اين زمامداران در طول تاريخ اسلامى ، غالباً بىدين و حتى دشمن دين و عناصر ستمگر و عياش و فاسد بوده‌اند چرا كه خداوند به آنان قدرت و حكومت داده و خود اين افراد نيز خود را بندگان ممتاز خداوند به حساب آورده‌اند ، و گمان كرده‌اند كه خداوند به آنان امتياز مخصوصى لطف فرموده است و از ديگران برترند ، حتى يزيد بن معاويه پس از قتل امام حسين و اسيرى اهل البيت آن حضرت و خواستن آنان به شام - به نقل تاريخ - براى اثبات برترى خود به همين آيه استدلال كرد ! !\r\nولى واقعيت اين است كه نسبت تفويض زمامدارى به يك فرد ، ( و هر فعل ديگر ) به خداوند تبارك و تعالى منافى اسباب متعددى مادى و غير مادى اين فعل يا صفت نيست . سلسله علل اشياء اولا در مرحله خود آفريده خداوند و محتاج به افاضه اوست . و ثانيا اين سلسله علل همه - به براهين توحيد - به اراده نافذ واجب الوجود منتهى مىشود ، و لذا فعل گاهى به عله العلل نسبت داده مىشود و گاهى به علت اخير و گاهى به علت متوسط و همه اين نسبت‌ها عقلا و عرفا صحيح است . زمامدارى مانند هر حادثه ديگر از خود علل و اسبابى دارد و سنت الهى بر اين جارى شده كه علل در معاليل خود تأثير كند .  وَ لَنْ تَجِدَ لِسُنَّتِ اللَّهِ تَحْوِيلًا . . .  و  تَبْدِيلًا . \r\nهر كسى اين اسباب را براى خود آماده كند خدا بر اساس عليت عمومى ، زمامدارى را به او مىدهد ، و اين گونه بخشش زمامدارى هيچ امتياز و فضيلت براى فرد زمامدار نيست . دقت شود كه مطلب مهم است .\r\n\r\n","description":"","footnote":"","page_name":" 28 ","page_number":29},
  {"content":"\r\n\r\nنيز در بسيارى از آيات افعال ما به خدا نسبت داده شده كه جمعى به اين سبب جبرى يا شبه جبرى شده‌اند و در آيات ديگر به خود انسان‌ها نسبت داده شده كه جمعى به سوى تفويض رفته‌اند ، و دسته‌اى سوم از اين تناقض آيات زياد در اين مورد به خود قرآن مجيد بد بين شده‌اند و گمراه باقى مانده‌اند . و جمعى اين آيات را متشابه دانسته‌اند .\r\nولى اگر دقت لازم و ظرفيت علمى درستى داشته باشيم ، امر بين امرين را كه محصول تمام آيات قرآن مجيد و براهين عقلى قطعى است ، مىفهميم يعنى هم به حقيقت مىرسيم و هم عظمت قرآن را درك مىكنيم كه چگونه توحيد فاعلى حق تعالى و تأثير علل متوسطه مختار ( در انسان ) و مجبور را ( در علل طبيعى ) به شكل بديع بيان فرموده است .\r\n11 - مناسب است كه تنها به يك آيه در فهم معناى آن بسنده نشود ، بلكه سياق قبل و بعد آن آيه نيز مورد دقت قرار گيرد كه در فهم بهتر معنى مؤثر است ، بلكه مناسب‌تر اين است كه اگر مدلول آيه مطلوب در ساير آيات و سور تكرار شده باشد ، به آن مورد نيز مراجعه و مطالعه گردد ، اين كار فوايد خوبى براى اهل تحقيق دارد . به طور نمونه عده آيات قرآنى مىفرمايد كه خدا هر كسى را بخواهد هدايت مىكند و يا عزت مىدهد و هر كسى را بخواهد گمراه و ذليل مىگرداند . طبعاً اين ايراد يا سؤال به وجود مىآيد كه خداى حكيم و رحيم چرا بندگانش را ذليل مىگرداند ؟\r\nو لذا مفسرين در جواب اين سؤال مذاهب مختلفى را اختيار كرده‌اند و جمعى گمراه شده‌اند و عدالت و حكمت حق تعالى را ناديده گرفته‌اند . ولى اگر اينان حوصله مىكردند و همه آيات متعلق به اين موردرا دقت مىنمودند مىدانستند كه هيچ مشكله‌اى عقلى و شرعى در اين آيات وجود ندارد ، چون قرآن در آيات ديگر ، اين ذلت را به عنوان انتقام از بدكاران و عاصيان معرفى مىكند نه اين كه ذلت مذكور ابتدايى و بىسبب باشد تا با عدالت و حتى رحمت حق تعالى منافات پيدا كند . از باب نمونه به اين آيات توجه نماييد :\r\n\r\n","description":"","footnote":"","page_name":" 29 ","page_number":30},
  {"content":"\r\n\r\nاول :  كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ . \r\nدوم :  وَ يُضِلُّ اللَّهُ الظَّالِمِينَ . \r\nسوم :   يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ . الَّذِينَ يَنْقُضُونَ عَهْدَ اللَّهِ . . .  \r\nبا ملاحظه جميع آيات مىدانيم كه خداوند همه انسان‌ها را به وسيله عقل و قرآن هدايت فرموده  ( وَ هَدَيْناهُ النَّجْدَيْنِ ،   فَأَلْهَمَها فُجُورَها وَ تَقْواها .    لِتُخْرِجَ النَّاسَ مِنَ الظُّلُماتِ إِلَى النُّورِ .    هُدىً لِلنَّاسِ وَ بَيِّناتٍ مِنَ الْهُدى ) . \r\nولى آنانى كه هدايت اولى قرآن را نپذيرفته و معصيت كرده ارواح آنان كثيف و تيره مىشوند و همين تيرگى سبب گمراهى آنان مىگردد ، اسباب به اذن خداوند در مسببات تأثير مىگذارد . و هيچ مشكله‌اى در مدلول آيات قرآن باقى نمىماند .\r\n12 - گاهى مفسرى با قضاوت قبلى در يك موضوع ، به قرآن مراجعه مىكند ، كه تحقيق همچه فرد ارزش مهمى ندارد ، چه احتمال مىرود . ناخودآگاه يا خودآگاه ، آيات را در راستاى مفاهيم ذهنى مورد پذيرش خود سوق دهد و حق را بر اعتقاد خود تطبيق كند ، نه اعتقاد را بر حق ، كه به واقعيت برسد . لذا در مواقع استنباط مطلب از قرآن مجيد بايد ذهن خود را از تصورات سابق خود در مورد آن مطلب پاك سازد و حتى المقدور بىطرفانه تتبع و دقت كند تا به واقع برسد .\r\n13 - قرائت‌هاى جديد قرآن مجيد كه فعلا طرفدارانى پيدا كرده است و قرآن را بر خلاف موازين دلالت لفظى به مجرد استحسانات و تأثير تهاجم فرهنگى بيگانه در مسايل اجتماعى و اقتصادى و حقوقى تأويل مىبرند ، در واقع رد قرآن و انكار شريعت اسلامى است كه روى علل گوناگونى تظاهر به مخالفت با دين نمىكنند ، اين گمراهى زشت بين دانشمندان نصرانى اولا و سپس از غرب به شرق خزيده و دامنگير بعضى از كم‌سوادان سنى و شيعه گرديده است . كه در عين بىسوادى يا كم‌سوادى ادعاى تفسير قرآن را دارند .\r\n\r\n","description":"","footnote":"","page_name":" 30 ","page_number":31},
  {"content":"\r\n\r\nولى شكى نيست كه معلومات آفاقى و حقوقى و سياسى و فلسفى و روانشناسى و بالاخره آگاهى از علوم تجربى و علوم انسانى و معارف اسلامى ، ذهن آدمى را براى فراگيرى معانى آيات قرآنى بيشتر آماده مىسازد و بهتر مىتواند از ظواهر قرآن مطالب عميق‌ترى را استنباط كند .\r\n14 - در بسيارى از كتب تفاسير شيعه از چهار كتب احاديث متعلقه به آيات قرآن به حدى زياد نقل مىشود و به آن روايات ، مداليل آيات را معين مىكنند ، اين چهار كتاب عبارت‌اند از :\r\n1 - تفسير على بن ابراهيم قمى استاد ثقه الاسلام كلينى ( رضوان الله عليهما ) .\r\n2 - تفسير عياشى كه تقريبا استاد رجالى شهيركشى بوده است و بعيد نيست كه اين دو تن ( على بن ابراهيم قمى و عياشى رحمهما الله ) هم عصر بوده‌اند .\r\n3 - تفسير منسوب به امام حسن عسكرى ( ع ) .\r\n4 - تفسير البرهان سيد هاشم بحرانى ( رضى الله عنه ) در چهار مجلد .\r\nتفسير اخير معتبر است ، چنان‌چه سند روايتى معتبر باشد ، اعتماد بر آن صحيح است . ولى تفسير قمى دو ايراد دارد كه ايراد اول اين است كه نسبت اين تفسير به على ابن ابراهيم به سند معتبر ثابت نيست . و به عبارت واضح‌تر ، نه نسخه‌هاى مطبوعه آن به سند معتبر ، به مؤلف آن مىرسد و نه روايات آن كه علامه مجلسى و محدث حر عاملى در بحارالانوار و وسايل الشيعه نقل كرده است .\r\nايراد دوم اين كه ظاهراً يك تن مجهول الحال از اهل علم روايات قمى و جارودى زيدى را از كتاب‌هاى آن دو تن جمع و به نام تفسير على بن ابراهيم طبع نموده است .\r\nو تفصيل اين دو ايراد در كتاب ديگر نگارنده ( بحوث فى علم الرجال ، طبع چهارم ) مذكور است . محققين به آن كتاب مراجعه نمايند . خلاصه اين دو ايراد سقوط تمام روايات\r\n\r\n","description":"","footnote":"","page_name":" 31 ","page_number":32},
  {"content":"\r\n\r\nاين تفسير حتى اگر سند آن پيش از قمى معتبر باشد ، از درجه اعتبار است و جمعى از نويسندگان ما در حق اين كتاب غلو كرده‌اند كه عجيب است . مثلا جملات منقول صاحب كتاب را به منزله لوايات مورد استفاده قرار داده‌اند .\r\nمشكله تفسير عياشى با وثاقت آن مانند وثاقت قمى ، اولا اين است كه روايات آن به جز نادر مرسل و بىسند است . بعضى گفته‌اند آن كسى كه نسخه خطى آن را مىخواسته چاپ كند بىسواد بوده و فكر مىكرده كه اسامى راويان در هر روايت كار بيهوده است و مصرف‌زا ، لذا آن را حذف نموده و تنها به راوى اخير اكتفا نموده است ، و ثانيا كه سند متصل و مسلسل نسخه‌هاى موجود آن تفسير به مؤلف محترم آن ، وجود ندارد .\r\nتفسير حسن عكسرى ( ع ) سندش ضعيف است و به گمان من موضوع و مجعول است و براى تحقيق اين موضوع به كتاب مجعم رجال الحديث سيدنا الاستاد الخوفى ( قدس سره ) مراجعه نماييد . و الله الموفق .\r\n15 - آراى دانشمندان غربى يا كشيشان نصرانى در بعضى از امورات تاريخى با پاره‌اى از آيات قرآن مخالفت دارد . بايد متوجه بود كه صرف نظر از اين كه قرآن كلام خداست ، قرآن تنها كتاب بشر است كه دست نخورده باقى مانده و به نحو تواتر بلكه بالاتر از تواتر به نحو ضرورت از 15 قرن قبل در بستر زمان و تاريخ به ما رسيده است . و نصرانىها چنين منبع سالم و قطعى ندارند ، بنابراين قدامت تاريخى قرآن ، اعتبار نظريات تاريخى آن را بالا مىبرد و بيشتر قابل اعتماد است .\r\nبه طور نمونه نصرانىها روى قراين غير معتبر اسم پدر مريم را عمران نمىدانند كه قرآن دانسته است . مورخين غربى به نقل فريد و جدى نويسنده دايرة المعارف قرن بيست ، ذى القرنين را مرد فاسدى مىدانند در حالى كه قرآن او را مدح مىنمايد .\r\n\r\n","description":"","footnote":"","page_name":" 32 ","page_number":33},
  {"content":"\r\n\r\nاز سى سال يا بيشتر قبل يادم مىآيد كه فريد و جدى آيات قرآن را به خاطر تاريخ بىسند مورخين غربى تأويل برده ، كه عجيب است .\r\n16 - قرآن را كى سى جزء نمود ؟ معلوم نيست ، و به عبارت دقيق من هنوز عامل آن را به دليل معتبرى نشناخته‌ام ، در يك روايت كه مجلسى آن را در جزء 48 بحارالانوار در احوال امام صادق نقل مىكند آمده است كه آن حضرت فرموده است نزد من مصحف و قرآنى است كه چهارده جزء است ، البته اشتباه نشود كه بحث در كمى و زيادى آيات قرآن نيست ، قرآن و آيات او به تواتر به ما رسيده است . كم و زياد نشده ، بحث سر اين است كه آيا اجزا را كوچك كنيم كه سى جز شود يا بيشتر از دو برابر اجزاى فعلى كه چهارده جزء شود . البته سند اين روايت معتبر نيست . تعداد آيات سوره‌ها هم قطعى و تعبدى نيست مىشود جملات مقدسه قرآن را كوچكتر حساب كنيم كه تعداد آيات بيشتر گردد و مىشود كه جملات را بزرگتر دسته‌بندى كنيم كه ارقام آيات كمتر گردد .\r\n17 - ترتيب تدوين فعلى سوره‌ها و حتى آيات فى الجمله با ترتيب نزولى آيات و سوره موافق نيست ، و اين امر مورد توافق همه مسلمانان است و بحث آن دراز است .\r\n18 - كسى ادعا نكرده قرآن زياد شده ، ولى رواياتى در صحاح شش‌گانه اهل سنت ( خصوصا صحيح مسلم ) و در بعضى از كتب شيعه وارد شده كه از آن تحريف قرآن ( نقص بعضى از آيات و يا سور آن ) استفاده مىشود ولى علماى شيعه و سنى - به جز عده كمى - اتفاق دارند كه از قرآن هيچ چيزى كم و زياد نشده .  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 »  . \r\nهر كسى كه در اين مورد خواهان تحقيق باشد به تفسير البيان حضرت آقاى خويى ( رحمه الله ) مراجعه نمايد .\r\n\r\n\r\n","description":"","footnote":"\r\n( 1 ) . اين آيه ، آخرين آيه قرآن نيست تا صيانت همه آيات قرآن را اثبات كند بلكه صيانت خصوص آيات نازله سابق بر اين آيه را اثبات مىدارد .\r\n","page_name":" 33 ","page_number":34},
  {"content":"\r\n\r\nبه هر حال هر كسى بگويد در قرآن نقيصه رخ داده به خود و به همه مسلمان‌ها و به قرآن جفا نموده است . استغفر الله منه .\r\nبله اختلافات قرائت‌ها به شكل جزئى در قرآن وجود دارد . مانند قرائت مالك و قرائت ملك و امثال آن .\r\n19 - دانشمندان اهل سنت نسخ را بر سه دسته تقسيم كرده‌اند :\r\n1 - آياتى كه تلاوتشان نسخ شده ، اما حكمتشان باقى است .\r\n2 - آياتى كه حكم‌شان نسخ شده اما تلاوت‌شان باقى است .\r\n3 - آياتى كه هم حكم و هم تلاوت‌شان نسخ شده است .\r\nآن‌چه كه از نسخ به طور مسلم صحيح است قسم دوم است ، چنان‌چه در مورد عده زن و شوهر مرده در قرآن آمده است . اما دو قسم ديگر آن اگر دليل ، قاطعى بر آن‌ها پيدا مىشود مىپذيريم و گرنه آن را قبول نداريم . قابل توجه است كه جمعى از علماى متوسط و كم‌تجربه گذشته كه از قواعد علم اصول فقه و علم رجال غافل بوده‌اند ، آيت زياد قرآن مجيد را به آيات ديگر و يا به سنت منسوخ دانسته‌اند كه مسلما زعم و پندارشان غلط است . نسخ در قرآن مجيد بسيار كم است ، هر چند تخصيص عمومات و تقييد مطلقات زياد است ، و بحث اين موضوع مفصل است و اين رساله كوچك جاى آن نيست . غرض اين است كه نبايد تخصيص و تقييد و جمع دلالى به نسخ اشتباه شود .\r\n20 - نزول قرآن مجيد بر هفت روايت به هيچ گونه مفهوم نمىشود ، و حتى اعجاز فصاحت و بلاغت قرآن را از بين مىبرد :\r\nلذا جمعى آن را نپذيرفته‌اند و جمعى روايت آن را تأويل برده‌اند . خواننده حقيقت‌طلب مىتواند بحث آن را در كتاب ( نظره عايره الى الصحاح السته ) بخواند .\r\n\r\n","description":"","footnote":"","page_name":" 34 ","page_number":35},
  {"content":"\r\n\r\n21 - بسيارى از دانشمندان اهل سنت و اهل تشيع براى قرآن مجيد دو نزول قائل شده‌اند . نزول دفعى در شب ليله القدر در ماه رمضان در آسمان\r\nدنيا و يا آسمان چهارم ، و نزول تدريجى در تمام ساليان زندگى پيامبر ( صلى الله عليه و آله ) . راجح‌تر - به نظر نگارنده قرآن يك نزول تدريجى داشته و ما تفصيل اين موضوع را در كتاب ديگر خود فوايد دمشقيه ( تفسير موضوعى ) آورده‌ايم و از تكرار در اين‌جا خوددارى مىكنيم . اين كتاب يك‌بار در دوران جهاد و بار ديگر در كابل ( برج دهم سال 1384 ) چاپ شده است .\r\n22 - قرآن مجيد از مقام علم خداوند در لوح محفوظ ثبت شده است .\r\n  بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ .      إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ :   \r\nو آن‌چه مسلم است آيات آن توسط جبرئيل با ملايكه پاسدار بر قلب حضرت ختمى مرتبت نازل شده است و از آن‌جا به زبان مبارك آن حضرت جارى شده است . و در نفوس مختلفه سامعين و مستعمين قرار گرفته است . و اين كه آيا نزول داراى چه تشريفات ديگرى بوده به ما معلوم نيست . در اين مورد دو اعتراض صورت مىگيرد :\r\n1 - لوح محفوظ ظاهرا قبل از خلقت بشر وجود داشته است و نيز قرآن على القاعده قبل از خلقت انسان بوده « 1 » و چنان‌چه قرآن را در لوح محفوظ ثبت بدانيم جملات اخبارى آن از زمان گذشته دروغ شمرده مىشود ، مانند إِنَّا أَرْسَلْنا نُوحاً إِلى قَوْمِهِ ، و دهها نظاير آن كه از حوادث زمان انبياء و امم گذشته به صيغه ماضى خبر مىدهد ، در حالى كه آن‌ها بعد از خلقت انسان‌ها واقع مىشود ، و نيز مانند   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها وَ تَشْتَكِي إِلَى اللَّهِ . . .   كه پس از بعثت صورت گرفته ، و اگر نزول آيه را حتى مكى فرض كنيم كذب لازم\r\n\r\n\r\n","description":"","footnote":"\r\n( 1 ) . به بحارالانوار ، ج 54 ، ص 357 و ما بعد آن به آيات و رواياتى كه اين مطلب را اثبات مىكند رجوع شود .\r\n","page_name":" 35 ","page_number":36},
  {"content":"\r\n\r\nمىآيد و همين يكى از دلايل ما بر انكار نزول دفعى قرآن است . و اين آيه نظاير متعددى دارد . جواب اين شبهه اين است كه در لوح محفوظ اگر فرض شود كه اولا نوشته شده باشد كه در فلان سال رسول من كه خاتم النبيين است مبعوث مىشود . و اين كتاب را در مدت حيات او بر او نازل مىكنم ، هيچ كذبى لازم نمىآيد . بلى ، بدون ذكر قرينه مذكور يا شبيه آن ، كذب لازم مىآيد .\r\n2 - يكى از نويسندگان مصرى در كتاب خود ( معناى متن ص 234 ترجمه نص المتن ) نوشته است ، كه فرض بودن قرآن در لوح محفوظ ، با نسخو ازاله آيات قرآن منافات دارد . ولى اگر فرض كنيم كه در لوح محفوظ در اول يا وسط يا آخر آيات قرآن نوشته شود كه فلان آيات بعداً تلاوت‌شان نسخ مىشود ، هيچ منافاتى بين آن دو به وجود نمىآيد و اين اعتراض بسيار ضعيف است ، ولى صحت نسخ تلاوت در نظر من مورد نظر است . و الله العالم .\r\nاين بيست و دو فايده امروز ( 5 / 10 / 83 ) در دلم خطور كرد كه در اين رساله آن‌ها را نوشتم و الله الموفق و المثيب .\r\n23 - تأكيد نگارنده به اهل علم اين است كه از تفاسير صوفيانه و به اصطلاح عارفانه شديد اجتناب كنند ، كه كتب آنان غالباً مشتمل بر تاويلات به دور از مراد قرآن مجيد است ، اين كتاب‌هاى گمراه كننده ، خيال موهوم مؤلفين خود را بازگو مىكنند و ربطى به مداليل كلام الله ندارد ، مسلمانان بايد از إضاعه اوقات خود و ديگران و حتى از گمراهى خود و ديگران بر حذر باشد .\r\nبلى بدترين انواع تحريف قرآن تأويلات و تفاسير به رأى و به دور از دلالت الفاظ مىباشد . و الله الهادى .\r\n7 / 10 / 83 ، كابل ، محمد آصف محسنى\r\n\r\n","description":"","footnote":"","page_name":" 36 ","page_number":37},
  {"content":"\r\n . \r\n","description":"","footnote":"","page_name":" 37 ","page_number":38},
  {"content":"\r\n\r\n\r\nملحقات ضوابط تفسيرى\r\n\r\n1 - اشتباه حق به باطل\r\nكتاب‌هاى دينى جهودان و ترسايان پر از اباطيل و دروغ‌ها و خيالات نادانان است ، كتاب‌هاى منزل آسمانى در مرور زمان مورد تحريف و تغيير قرار گرفت . مردم هوشمند غربى به چند دسته تقسيم شدند .\r\n1 - جمعى منكر اصل دين‌هاى آسمانى شدند و مطالب دروغين كتاب‌هاى دينى غربى را شاهد بطلان دين‌هاى خود قرار دادند .\r\n2 - جمعى منكر خداوند هم شدند .\r\n3 - جمعى بين علم و دين جدايى انداختند .\r\n4 - جمعى خدا را قبول كردند و ولى نبوت‌ها را نپذيرفتند .\r\n5 - جمعى با حيله‌گرى گفتند كتاب‌هاى دينى از تجربه و فكر خود پيامبران است ، ولى معانى از طرف خداوند است .\r\n6 - جمعى به كفر صريح گفتند متن و معنى هر دو از خود مدعيان نبوت است ، نه از خدا . اين دانشمندان درباره تورات و انجيل‌ها و كتب دينى خود هر چه گفته و بگويند ، به جا گفته‌اند ، اين كتاب‌ها در مجموع مولود افكار خرافى نادانان گذشته است .\r\nبلى ، روشن است كه انجيل منزل ، يكى بوده نه چهار و يا بيشتر بيفزاييم كه انجيل پس از حضرت عيسى به دست ديگران نوشته شده .\r\nولى جاى تأسف اينجاست كه بعضى از نويسندگان شرقى خواسته‌اند نظريه پنجم را درباره قرآن بگويند و خود را روشنفكر معرفى نمايند . آن‌چه قطعى است نظريه ششم كفر به نبوت‌ها و شرايع آسمانى مىباشد . و نظريه پنجم با ملاحظه صريح آيات و ظهور آن‌ها قطعى البطلان است .\r\n\r\n","description":"","footnote":"","page_name":" 38 ","page_number":39},
  {"content":"\r\n\r\nپيامبر اسلام فقط گيرنده معانى و الفاظ آيات قرآن است ، و الفاظ آيات همه از جانب خداوند بر آن حضرت ( ص ) نازل شده است ، براى اهل علم مسلمان بسيار زشت است كه اين احتمالات باطله را در كتب خود بنويسند و در اطراف آن بحث كنند .\r\n\r\n2 - عظمت قرآن در نظر ديگران\r\n1 - ارنست رنان فرانسوى فيلسوف شهير آخر قرن هيجدهم ميلادى در كتاب فلسفه الاجتماع خود مىگويد : در كتاب‌خانه شخصى من هزارها جلد كتاب‌هاى علمى و ادبى و فلسفى و اجتماعى و سياسى و تاريخى و غيره ، موجود است ، كه هر يك از آن‌ها را يك مرتبه بيشتر مطالعه ننمودم يعنى ديگر به او احتياجى نداشته و فقط زينت كتاب‌خانه من مىباشد ، الا يك كتاب است كه روى ميز تحرير من موجود است و پيوسته قابل و مورد استفاده من مىباشد كه هر وقت از پيش‌آمدها و تكرار امور زمانه خسته مىشوم و مىخواهم اخذ نتيجه تازه بنمايم و بابى از ابواب آن كتاب بزرگ پر معانى را دقيقا مطالعه مىنمايم در هر مرتبه باب تازه‌اى از ابواب معارف بر روى من گشاده و به حل يك معماى جديدى برخورده‌ام كه بىاراده تصديق نموده‌ام كه صاحب اين كتاب بسيار با قدرت و قطعاً صاحب توانايى بوده كه در عالم بشريت نظيرى نداشته ، اين كتاب بزرگ كه مورد توجه و محل استفاده هميشگى من است قرآن مجيد محمد عربى ( ص ) پيغمبر عظيم الشان مسلمانان مىباشد .\r\n2 - داكتر شبلى شميل هادى مصرى كه از فلاسفه و دانشمندان مادى طبيعى قرن اخير در مصر بوده او در جوانى مسيحى كاتوليك و در دوره پيرى مادى طبيعى تابع نظريه داروين بوده ، در نامه‌اى كه به سيد محمد رشيد رضا دانشمند معاصر صاحب تفسير و مجله المنار نوشته كشف حقايق نموده كه سيد مذكور آن نامه را در شماره اول مجله يازدهم المنار سال 1326 ش درج نموده كه خلاصه آنان نامه چنين است :\r\n\r\n","description":"","footnote":"","page_name":" 39 ","page_number":40},
  {"content":"\r\n\r\nاى غزالى عصر سيد محمد رشيد رضا تو به محمد ( ص ) چون پيغمبرى مىنگرى او را عظيم و بزرگ مىدانى ولى من به او چون يكى از افراد بشر مىنگرم . او را بزرگتر از آن‌چه تصور مىكنى مىدانم اگر چه در اعتقاد از هم جدا هستيم ولى در پايه عقل و خرد و گفتار راست منصفانه بىطرفانه به هم نزديك هستيم . آن‌گاه در خاتمه نامه خود اشعار زير را در عظمت رسول اكرم ( ص ) و كتاب آسمانى او سروده است .\r\n دع من محمد فى سدى قرآنه * ما قد نحاه للحمه الغايات\r\nإنى و قد كفرت بدينه * هل أكفرن بمحكم الآيات\r\nأو ماحوت من ناصع الالفاظ من * حكم روادع للهوى و عظات\r\nو شرايع لو انهم عقلوا بها * ما قيدوا العمران بالعادات\r\nنعم المدبر و الحكيم و انه * رب الفصاحة مصطفى الكلمات\r\nرجل الحجا رجل السياسة والدها * بطل حليف النصر فى الغارات\r\nببللاغة القرآن قد خلب النهى * و بسيفه انحى على الهامات\r\nمن دونه الأبطال فى كل الردى * من سابق أو لاحق أوات \r\n3 - توماس كارليل دانشمند معروف انگليسى متوفاى 1881 در كتاب معروف الابطال خود در ضمن حالات پيغمر اسلام و توصيف زياد قرآن مجيد مىگويد :\r\nحقايق برجسته و خصايص اسرار وجود ، طورى در مضامين قرآن جمله‌بندى شده كه هر خواننده ساده‌اى چيزى را اقرار مىكند كه ، حقيقت قرآن و صحت ادعاى حضرت محمد ( ص ) است اين نكته واضح است كه هر كلام حقيقى و درست در دل‌ها نفوذ و تسلط به خصوصى دارد و حق آن است كه تمام كتب در برابر قرآن حقير و كوچك‌اند و اين كتاب از هر گونه عيب و نقص و اصول ناپسند ، پاكيزه و مبرا مىباشد .\r\n\r\n","description":"","footnote":"","page_name":" 40 ","page_number":41},
  {"content":"\r\n\r\n4 - ميسسو سريو مورخ و مستشرق فرانسوى در كتاب تاريخ عرب و اسلام در ضمن توصيف زياد قرآن مىفرمايد : مواعظ و احكام محكمات قرآن موجب كورى چشم‌هاى دشمنان و عيب‌جويان اسلام مىباشد . احكام محكمات و آيات بينات قرآن مجيد ، اعراب وحشى و جاهل را با آن همه فضايح و فجايع اعمال از كبر و نخوت و ارتكاب افعال زشت به راه راست هدايت كرد تا آن‌جا كه آن‌ها را معلم و مدبر و دستگاه بشريت قرار داد . قرآن است كه در عالم بشريت ايجاد تمدن نوينى نموده به نام تمدن العرب معروف گرديد .\r\n5 - گوته فيلسوف و شاعر آلمانى متوفاى 1832 در كلام مفصل خود مىگويد پس از دقت و تطبيق الفاظ صحيحه با معانى عاليه قرآن ، عظمت و بزرگى اين كتاب محكم آسمانى را به تعظيم مىآورد . فهميديم و دانستيم كه اصول و قواعد و احكام و مقاصد اين كتاب زياده ، از حد قوى و محكم مىباشد . عنقريب است كه اين كتاب توصيف‌ناپذير عالم را به خود جلب نموده و نتايج بزرگى باهل عالم خواهد رسيد . اين كتاب بزرگ به زودى تأثير عميقى در علم و دانش جهان نموده در نتيجه جهان مدار خواهد گرديد . مستر بلرنيه كه مستشرق معروف است جهان‌گيرى لامعارض قرآن را به زودى اعتقاد دارد .\r\n6 - مسترولينز دانشمند و نويسنده بزرگ بريطانيا در كلام خود راجع به دين و قرآن تفصيل داده و ضمنا گفته است : در ميان ديانت‌هاى موجود در جهان ديانتى كه از روى حق و حقيقت سيزده قرن است با تمدن‌هاى اعصار سير نموده بدون اين كه تغييرى در قوانين و احكام خود بدهد فقط دين پاك از خرافات اسلام است و هر كس بخواهد به نحوى اين معنى را بداند قرآن را دقيقا مطالعه كند و از نظر علمى و قانونى و سياسى و نظم اجتماعى حقايق را با لعيان مىبيند ، و خواهد فهميد ما ادعاى بىجا ننموده‌ايم زيرا قرآن كتابى محكم است - علمى - و دينى و اجتماعى و تهذيبى و اخلاقى و تاريخى و بسيارى از قوانين و احكام و انتظاماتش در\r\n\r\n","description":"","footnote":"","page_name":" 41 ","page_number":42},
  {"content":"\r\n\r\nدنياى امروز معمول و عملى است و بعدها هم تا روز قيامت معمول جامعه آدميت خواهد بود . زيرا كتابى جامع و كامل‌تر از قرآن در عالم علم و عمل تا كنون نيامده است .\r\n7 - جان ديون پورت انگليسى در سال 1869 ميلادى كتابى به نام محمد و قرآن نوشت و از اسلام دفاع كرد و در ضمن بيانات خود چنين مىگويد : احكام و اوامر قرآن منحصر در وظايف دينى و اخلاقى نبوده است . گيبون مىگويد : از اقيانوس اطلس تا كنار رود گنگ قرآن نه فقط قانون فقهى شناخته شده است بلكه قانون اساسى شامل رويه قضايى و نظامات ادارى و جزايى حاوى قوانينى است كه تمام عمليات و امور مالى بشر را اداره مىكند و همه اين امور كه به موجب احكام ثابت و لايتغيرى انجام مىشود ناشى از اراده خداوند است و همچنين مجموعه قوانين از تكاليف زندگى روزانه تا تشريفات دينى اعم از تزكيه نفس تا حفظ بدن و بهداشت از حقوق عمومى تا حقوق فردى از منافع فردى تا منافع عمومى و اخلاقيات تا جنايات و از عذاب تا مكافات اين جهان تا مكافات و عذاب آن جهان را در بردارد از خداوند تا تجليل ياد كرده نقصى درباره خداى جهان در آو وجود ندارد به خلاف كتب جهود .\r\n\r\n3 - تأثير قرآن بر انسان‌ها ( داستان مهيج )\r\nاحتمالا در سال 1300 هجرى قمرى توسط سيد جمال الدين افغانى در مصر انجمن وطنى تشكيل گرديد كه چهل تن عضو داشت ، در جلسه پانزدهم سيد صحبت كرد كه :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ . \r\nدستور اسلام قرآن است كه مهجور شده و مشغوليت روزه‌داران ، و خواندن بالاى قبر ، زباله مساجد ، بازيچه مكتب خانه‌ها ، قسم به دروغ ،\r\nزينت قنداق بچه‌ها وسيله گدايى حمايل مسافرين ، سلاح جن و غيره شده است .\r\n\r\n","description":"","footnote":"","page_name":" 42 ","page_number":43},
  {"content":"\r\n\r\nاى و حقك انت القائل و قولك الحق :  نَسُوا اللَّهَ فَأَنْساهُمْ أَنْفُسَهُمْ  « 1 »  . \r\nسبحانك انت القائل :  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 2 » .\r\nسيد از كرسى به زير آمد ، در حالى كه يك ثلث اعضا از گريه غش كرده بودند ، و بقيه در حال گريه بودند . سيد به گريه آمد و مكررا مىگفت : إى و حقك اللهم نسيناك فانسيتنا انفسنا ، تا اين كه براى سه ساعت غش كرد و به وسيله داكتر به هوش آمد و پس از تدبر و تفكر همه متفق القول شدند كه علت بدبختى ، ترك عمل به دستورات اسلام است و مواد هفده‌گانه زير را تصويت نمودند :\r\n1 - هر عضو دو شبانه روز حداقل يك حزب قرآن را با تفكر بخوانند .\r\n2 - نمازهاى واجب در جماعت خوانده شود .\r\n3 - امر به معروف و نهى از منكر ترك نشود .\r\n4 - غير مسلمانان را به اسلام دعوت نمايند .\r\n5 - با مبلغين نصارى به بهترين وجه مباحثه كنند .  ( وَ جادِلْهُمْ بِالَّتِي هِيَ أَحْسَنُ ) \r\n6 - احسان به فقرا در حدود امكان .\r\n7 - هر كس انجام هر عمل مشروعى را از آن‌ها خواست انجام دهند و يا اگر اطلاع از احتياج كسى پيدا كنند ، ابتدائاً به آن اقدام نمايند .\r\n8 - صله رحم به جا آرند .\r\n9 - مريضان را عيادت نمايند .\r\n10 - اگر مسلمانى در بازار و مسجد ديده نشود جوياى او شوند ، تا اگر مشكلى داشت آن را رفع كنند .\r\n\r\n\r\n","description":"","footnote":"\r\n( 1 ) . بلى به حق تو سوگند و تو گفته‌اى كه مردم خدا را فراموش كردند و خدا خود آنان را از يادشان برد .\r\n( 2 ) . خداى پاك ، تو گفته‌اى كه خدا حالت قومى را تغيير نمىدهد تا آن قوم آن‌چه را در آنان است تغيير ندهند .\r\n","page_name":" 43 ","page_number":44},
  {"content":"\r\n\r\n11 - مسافرانى كه از سفر مشروع برگردند عيادتشان نمايند .\r\n12 - حقوق واجبه مالى خود را به مستحقين آن بدهند .\r\n13 - از راهنمايى به افراد ناآشنا به قوانين دين و يا شئون سعادت‌بخش ديگر كوتاهى نكند .\r\n14 - صفات رذيله مخصوصا كبر و خودخواهى و خودپسندى را از خود دور كنند .\r\n15 - از لغزش‌ها و خطاهاى برادران خود در گذرند .\r\n16 - با مردم ، تندخو بد اخلاق نباشند .\r\n17 - از عمل و سخنى كه براى مردم نفعى ندارد خوددارى كنند .\r\nمدت يك ماه به همين مواد عمل كردند و بعد از يك ماه راپور كارشان چنين بود « 1 » :\r\n1 - يكهزار و پنجصد مريض را عبادت كرده بودند .\r\n2 - دو هزار و هفتصد تن مسافر را زيارت نموده بودند .\r\n3 - پنجصد تن را كه از مجامع عمومى غيبت كرده بودند بازديد كرده بودند .\r\n4 - دوازده هزار حاجت حاجتمندان را برآورده كرده بودند .\r\n5 - هشتصد تن را از نوشيدن شراب توبه داده بودند .\r\n6 - يكهزار و سيصد بىنماز را به نماز آورده بودند .\r\n7 - هشتاد كارمند و مستخدم دولت انگليس ( در مصر ) را وادار به استعفا نموده بودند .\r\n8 - چهارصد فاحشه را توبه داده بودند .\r\n9 - پانصد تن سرمايه‌دار را وادار كرده بودند كه از اشياى لوكس و تجملات خارجى خريدارى نكنند .\r\n\r\n\r\n","description":"","footnote":"\r\n( 1 ) . اكثر اين موارد از آيات قرآن مجيد گرفته شده و در دو سه ماده باقى مانده از احاديث و عمومات و مطلقات قرآن استفاده شده است . بلى :\r\nگر توبه كرده باز به قرآن عمل كنيم عزت بگيرد از كف ذلت زمام ما\r\n","page_name":" 44 ","page_number":45},
  {"content":"\r\n\r\n10 - به 75 نفر ورشكست سرمايه داده بودند .\r\n11 - مصرف سالانه 206 فقير را داده بودند .\r\n12 - 35 نصرانى و 15 يهودى و 7 بت‌پرست را مسلمان كرده بودند .\r\n13 - سيزده مجلس بحث با مبلغين نصارى كه تحت الحمايه دولت انگليس كارى مىكردند برقرار و 120 ايراد بر آن‌ها وارد كرده بودند كه از دادن جواب عاجز مانده بودند .\r\nعجيب‌تر از همه\r\nپس از فعاليت يك ماهه انجمن وطنى مصر ، لرد كرومر مستشار مالى انگليس در مصر متوجه شد كه يك مرتبه 45 % از نفوذ دولت انگليس در مصر كاسته شد ، و تجارت انگلستان 35 % تنزل نموده !\r\nهشتاد نفر كارمندان ماهر از كار خود استعفا كردند و كس ديگر هم حاضر به خدمت آنان نشده است . مغازه‌هاى لوكس فروشى مصرف دكان خود را پيدا نمىتوانستند .\r\nمأمورين وصول ماليات و مشروب الكلى و زنان فواحش و سينما و تئاتر از شغل خود استعفا دادند .\r\nلرد ، ديد عمليات 35 ساله مبلغين نصارى در مقابل فعاليت يك ماهه اينان نسبت يك به شانزده است . لذا بلافاصله به انگلستان از وجود انجمن وطنى اعلام خطر كرد . و نوشت كه اگر يك سال ديگر از انجمن وطنى تحت رياست سيد جمال ادامه يابد نه تنها سياست و تجارت دولت انگليس در آسيا و افريقا يكسره نابود خواهد شد ، بلكه ترس آن است كه نفوذ كشورهاى اروپايى يكباره در سراسر جهان به خطر افتد .\r\nاو در گزارش دوم خود ، انجمن وطنى مصر را بدترين صاعقه براى انگليس خواند . و در گزارش سوم خود نوشت : انجمن وطنى مصر بهترين شاهد است بر استيلاى محير العقول مسلمين در سيزده قرن قبل كه در مدت كوتاه بر ثلث كشورهاى جهان سلطنت يافتند .\r\n\r\n","description":"","footnote":"","page_name":" 45 ","page_number":46},
  {"content":"\r\n\r\nيك مبلغ مسيحى در گزارش خود براى كليساى « سان پول ، بزرگترين كليساى آن عصر » نوشته :\r\nهيچ امرى عجيب‌تر از اين واقعه نيست كه هفتصد ميليون مسيحى و اولاد انجيل در مقابل چهل نفر مسلمان كه در واقع روح يك سيد روحانى در كالبد آن‌ها بيش نيست ، اين‌گونه مقهور گردند .\r\n\r\n4 - نقش قرآن در جهان\r\nوضع فكرى و اخلاقى اجتماعى دنيا بالعموم و عرب‌ها بالخصوص ، قبل از رسالت حضرت محمد ( ص ) و نزول قرآن مجيد به همه معلوم و روشن است كه دوره كامل جاهليت بود .\r\nيكصد سال پس از نزول قرآن به جاى ملوك الطوايفى در قريه‌ها و بيابان‌ها ، عرب‌ها داراى يك حكومت قوى اسلامى شدند كه تا خاك فرانسه امتداد يافت و احتمالا ثلث دنيا معمور آن زمان را در بر مىگرفت .\r\nبه جاى خرافات و اوهام و جاهليت مطلقه ، داراى علم و كمال و معرفت و يك تمدن بىنظيرى شدند كه تاريخ بشريت نظير آن را نديده بود و گوستاو ليون محقق جامعه شناس فرانسوى در كتاب معروف و تحقيقىاش ( تمدن اسلام و عرب ) ثابت مىكند كه عرب‌ها شش قرن استادان غربىها بودند ، و اگر تمدن اسلامى شكل نمىگرفت ، تمدن غربى قرن‌ها به عقب مىافتاد . بنابراين قرآن تنها سبب بيدارى مسلمانان نشد كه بركتش به همه جهان تمدن امروز هم رسيده است ، به نمونه‌هايى از نوآورى مسلمانان در پناه تعليمات قرآن توجه نماييد ، تا شايد دوباره از كتاب الهى خود الهام مجددى بگيريم و از ذلت فعلى به درآييم .  رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ . \r\n1 - ساعت در عصر هارون ساخته شد و براى شارلمان پادشاه فرانسه به عنوان هديه فرستاده شد كه ناگاه مردم پاريس ، قصر را محاصره كردند\r\n\r\n","description":"","footnote":"","page_name":" 46 ","page_number":47},
  {"content":"\r\n\r\nكه مىخواهيم اين شيطان را نابود كنيم ! آخر پادشاه فرانسه آن را بر ديوار قصر خود نصب كرده بود !\r\n2 - ميسو ليبرى مىنويسد : اگر نام اسلام و مسلمين از تاريخ خارج شده بود عصر تجديد حيات اروپا تا چندين قرن ديگر ، عقب مىافتاد .\r\n3 - در ابر مورخ امر يكى مىنويسد : دانشمندان مسلمين در غلب علوم مهارت داشتند ، در دانشگاه‌هاى اسلامى از كليه علوم فيزيك و شيمى و هيئت گرفته تا دروس كشاورزى و دامدارى و اخلاق ، فيلسوف‌هاى بزرگى وجود داشتند . . . . ششهزار دانش‌آموز در دانشگاه وجود داشتند .\r\n4 - كريستف كلمپ كاشف آمريكا مىگويد : من مقصد عالى خود را كه كشف راه هندوستان بود از ابن رشد اندلسى عالم اسلامى كسب كرده‌ام . او در نتيجه توانست از آن راه موفق به كشف امريكا شود .\r\n5 - گوستاو ليون : مثل هيئت و رياضى و طب از جمله علوم است كه مسلمانان در آن مطالعه عميقى نموده‌اند و نتايج بزرگى از آن به دست آورده‌اند .\r\n6 - هالر : تمام جراحانى كه بعد از قرن دهم در اروپا آمده‌اند منابع علمى آن‌ها ، كتاب‌هاى البقاسيس ( شيخ ابوالقاسم زهراوى ) جراح معروف مسلمين بوده است .\r\n7 - گوستاو ليون : چنان‌چه لابراتوارهاى هزار ساله پيش مسلمانان و اكتشافات مهمه آن‌ها در علوم شيمى نمىبود هيچگاه لاوازيه كه مخترع شيمىاش گويند ، نمىتوانست در علوم شيمى قدمى به جلو بگذارد .\r\nيكى از شيميدانان معروف جابر بن حيان است كه از خواص گازها هم واقف بود . ابوالفرج اصفهانى 1300 كتاب تصنيف جابر را در هيئت و فيزيك و شيمى و نجوم و رياضى نقل مىكند .\r\n\r\n","description":"","footnote":"","page_name":" 47 ","page_number":48},
  {"content":"\r\n\r\n( جمله 1300 كتاب اگر اشتباه نشده باشد احتمالا بايد تصحيح شود و احتمالا 1300 صفحه باشد . و الله العالم )\r\nجابر از الكترون كه پس از تجزيه اتم ظاهر شد ، خبر داد . جابر را يكى از شاگردان و راويان حضرت امام صادق ( ع ) دانسته‌اند .\r\n8 - گوستاو ليون : در اشيبليه ، مسلمانان 1600 كارخانه داير كرده بودند كه در آن يكصد و سىهزار كارگر كار مىكرد . ( در اين رقم با در نظر داشت نفوس در آن زمان دقت كنيد ) . . . در كارخانه ابريشم بافى چهل هزار تن كار مىكردند . كاغذ را از پنبه ، مسلمانان اختراع كردند . و در قرطبه كتابخانه‌اى بود كه ششصد هزار كتاب داشت . چهار صد سال بود شارل عاقل كتابخانه پاريس را افتتاح كرد نهصد جلد كتاب داشت .\r\n10 - مجله اطلاعات هفتگى تهران در ضميمه خود در موقع نزول انسان به كره ما از منابع غربى نوشت :\r\nالحاذن دانشمند عرب ( 1038 - 965 ) شيشه يكنواخت و به شكل خاصى را به عنوان عدسى به كار برد . عدسى او پايه تلسكوپ را در هالند ريخت . اولين تلسكوپ را هانس ليپرشى شيشه‌گر هالندى ساخت و گاليله پس از او اقدام به ساختن تلسكوپ كرد .\r\nاللهم منك و بك و اليك و لك اياك نعبد و اياك نستعين « 1 »\r\n\r\nنقل احاديث معتبر السند متعلق به قرآن مجيد « 2 »\r\n\r\nفضليت قرآن\r\n1 - حضرت امام صادق ( عليه السّلام ) فرمود : همانا خداى عزيز و جبار كتابش را بر شما فرو فرستاد و او است راست گو و آنانى كه پيش از شما بودند و آنانى كه پس از شمايند و\r\n\r\n\r\n","description":"","footnote":"\r\n( 1 ) محسنى ، محمد آصف ، تفسير سوره شمس ، 1 جلد ، [ بى نا 
  ] - كابل - افغانستان ، چاپ : 1 ، 1384 ه . ش .\r\n","page_name":" 48 ","page_number":49},
  {"content":"\r\n\r\nآگاهى در آن كتاب است ، خبرشما و خبر گذشتگان و آيندگان شما و خبر آسمان و زمين . و اگر كسى نزد شما آيد و از آن ها به شما آگاهى دهد ، هر آينه شما در شگفت مىشويد . « 1 »\r\n2 - ابو بصير مىگويد : شنيدم حضرت امام صادق ( عليه السّلام ) مىفرمود : همانا قرآن باز دارنده و فرمان دهنده است . يعنى به بهشت فرمان مىدهد و از دوزخ باز مىدارد . « 2 »\r\n3 - اسحاق بن غالب مىگويد : حضرت صادق امام ( عليه السلام ) فرمود : آنگاه كه خداوند خلق اولين و آخرين را در قيامت جمع كند ، ناگهان شخصى را كه خوش صورت تر از او را هرگز نديده‌اند ، ديدار مىكنند كه به سوى آنان مىآيد ، پس چون مؤمنان نظرشان بر او كه همان قرآن است بيفتد مىگويند : اين از ما است و اين بهترين كسى است كه ما او را ديده‌ايم و چون به آنان برسد از آنان بگذرد و به شهيدان مىرسد آن ها او را بنگرند ، تا از ايشان بگذرد و چون از همه‌ى آن ها بگذرد مىگويند : اين قرآن است ، پس از آن ها هم بگذرد تا به پيمبران مرسل رسد آن ها نيز مىگويند : اين قرآن است ، از آن ها نيز بگذرد ، تا به فرشتگان رسد آن ها مىگويند : اين قرآن است ، پس از آن ها نيز بگذرد ، تا به سمت راست عرش رسد و آنجا بايستد ، پس خداى جبار مىفرمايد : به عزت و جلال خودم و به بلندى مقامم سوگند كه البته امروز اكرام كنم ( و گرامى دارم ) آن كه تو را اكرام كرده است و البته خوار كنم هر كس كه تو را خوار كرده است . « 3 »\r\n\r\n\r\n","description":"","footnote":"\r\nتوجه : اين احاديث را خانم فاضله ام از كتاب معجم الاحاديث المعتبره ( ج 2 ، از ص 373 - 390 ) اينجانب نقل و ترجمه نموده است . مشار اليها با تمام كارهاى خانه و اداره مدرسه و تدريس محصلات مدرسه تصميم دارد تمام احاديث معتبره اى را كه مشتمل بر آيه يا آياتى از قرآن باشد جدا نموده و ترجمه نمايد كه احتمالا دو جزء كتاب مستقلى بشود . وفّقها الله لِما يحبُّ و يرضى . ( مولف )\r\n( 1 ) . كلينى ، محمد بن يعقوب ، الكافى ( ط - الإسلامية ) - تهران ، چاپ : چهارم ، 1407 ق ؛ ج 2 ؛ ص 599 .\r\n( 2 ) . الكافي ( ط - الإسلامية ) ؛ ج 2 ؛ ص 601 .\r\n( 3 ) . الكافي ( ط - الإسلامية ) ؛ ج 2 ؛ ص 602 .\r\n","page_name":" 49 ","page_number":50},
  {"content":"\r\n\r\n4 - امام صادق ( عليه السّلام ) فرمود : حافظ قرآن كه بدان عمل كند ، در آخرت رفيق با فرشتگان پيغام رسان و نيك رفتار خداوند است . « 1 »\r\n\r\nفراموش كردن سوره اى از قرآن\r\n1 - حضرت صادق ( عليه السلام ) فرمود : هر كس سوره‌اى از قرآن را فراموش كند آن سوره در بهشت به صورتى زيبا و مقامى بلند در برابرش نمودار مىگردد و چون او را ببيند بگويد : تو كيستى وه كه چه قدر زيبايى كاش تو از آن من بودى ؟ آن سوره مىگويد : آيا مرا نمىشناسى ؟ من فلان سوره‌ام و اگر تو مرا فراموش نكرده بودى به اين درجه تو را مىرساندم ؟ . « 2 »\r\n2 - ابن ابى يعفور مىگويد : شنيدم حضرت امام صادق ( عليه السّلام ) مىفرمود : هر آينه مردى كه سوره‌اى را بداند و سپس آن را فراموش كند يا واگذارد و وارد بهشت شود ، آن سوره از سوى بالا با زيباترين صورتى به او سر مىكشد و مىگويد : مرا مىشناسى ؟ مىگويد : نه ، مىگويد : من فلان سوره هستم مرا به كار نبستى و رهايم كردى ، هان به خدا سوگند اگر مرا به كار بسته بودى تو را به اين درجه مىرساندم و با دست به‌بالاى سرش اشاره مىكند . « 3 »\r\n\r\nگريه نيكو و حالت تباكى\r\nحضرت امام صادق ( عليه السلام ) فرمود : اگر گريه ندارى خود را به گريه وادار كن ( يا مانند گريه كن بنما ) . « 4 »\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ؛ ج 2 ؛ ص 603 .\r\n( 2 ) . الكافي ( ط - الإسلامية ) ؛ ج 2 ؛ ص 607 - 608 .\r\n( 3 ) . الكافي ( ط - الإسلامية ) ؛ ج 2 ؛ ص 608 .\r\n( 4 ) . الكافي ( ط - الإسلامية ) ؛ ج 2 ؛ ص 483 .\r\n","page_name":" 50 ","page_number":51},
  {"content":"\r\n\r\n\r\nحرمات الله و اجر قرائت و تعلم قرآن\r\n1 - امام صادق ( عليه السلام ) فرمود : براى خداى عزوجل سه حرمت است كه مانندى ندارد : قرآن كه حكمت او است و نور او و خانه‌ى او كه قبله‌ى مردمش ساخته و از كسى توجه اى را به جز به سوى آن و خاندان پيغمبر شما را نپذيرد . « 1 »\r\n2 - رسول خدا ( ص ) فرموده است : قرآن را بياموزيد ، زيرا كه در روز قيامت قرآن به صورت جوانى زيبا نزد خواننده‌ى خود مىآيد و به او مىگويد : منم كه شب تو را به بيدارى به پايان بردم ، روزهاى داغ تو را به تشنگى به سر آوردم و آب دهانت را خشك كردم و اشكت را روان ساختم ، ( اكنون ) هر كجا به روى من هم با تو مىباشم و هر تاجرى ( امروز ) به دنبال تجارت خويش است ( كه در دنيا كرده است ) و من امروز به سود تو در پس تجارت هر تاجرى باشم و به زودى كرامتى نيز از جانب خداى عزوجل به تو مىرسد ، پس شاد باش و ( در اين حال ) تاجى بياورند و بر سرش نهند و امان نامه ( از آتش دوزخ را ) به دست راستش مىدهند و فرمان جاويد بودن در بهشت را به دست چپش و دو جامه بهشتى به وى بپوشاند ، سپس به او گفته شود : بخوان و بالا برو ، پس هر آيه اى كه بخواند ، يك درجه بالا برود و به پدر و مادر او نيز دو جامه بپوشانند در صورتى كه مؤمن باشند و به آن دو بگويند ، اين پاداش آن قرآنى است كه به فرزندتان آموختيد . « 2 »\r\n3 - سعيد بن عبد اللَّه اعرج مىگويد : از حضرت امام صادق ( عليه السّلام ) پرسيدم از مردى كه قرآن را مىخواند ، سپس فراموش مىكند و باز مىخواند و فراموش مىكند آيا بر او گناهى هست ؟ فرمود : نه . « 3 »\r\n\r\n\r\n","description":"","footnote":"\r\n( 1 ) ابن بابويه ، محمد بن على ، معانى الأخبار - قم ، چاپ : اول ، 1403 ق . معانى الأخبار ؛ النص ؛ ص 117 .\r\n( 2 ) . الكافي ( ط - الإسلامية ) ؛ ج 2 ؛ ص 603 .\r\n( 3 ) . الكافي ( ط - الإسلامية ) ؛ ج 2 ؛ ص 633 .\r\n","page_name":" 51 ","page_number":52},
  {"content":"\r\n\r\n4 - فضيل بن يسار مىگويد : از حضرت امام صادق ( عليه السّلام ) شنيدم كه مىفرمود : كسى كه در باره‌ى قرآن رنج بكشد و به سختى و كم حافظه‌گيش آن را حفظ كند دو اجر دارد . « 1 »\r\n\r\nاهميت و آثار قرائت قرآن\r\n1 - حضرت امام صادق ( عليه السّلام ) فرمود : قرآن عهد خداوند و فرمان او است بر خلقش ، پس سزاوار است براى شخص مسلمان كه در اين عهد و فرمان خدا نظر افكند و روزى پنجاه آيه از آن بخواند . « 2 »\r\n2 - معمر بن خلاد از امام رضا ( عليه السلام ) روايت مىكند اين كه : براى شخص سزاوار است كه بعد از تعقيب نماز صبح پنجاه آيه قرائت نمايد . « 3 »\r\n3 - حضرت امام صادق ( عليه السّلام ) فرمود : چه چيزى باز مىدارد ، تاجرى را كه در بازار مشغول ( به تجارت است ) از اين كه چون ( شب هنگام ) به خانه باز مىگردد ، نخوابد تا يك سوره از قرآن را بخواند و به جاى هر آيه كه مىخواند ، برايش ده حسنه نوشته مىشود و ده گناه از او محو مىگردد . « 4 »\r\n4 - حسين بن خالد مىگويد : به حضرت امام صادق ( عليه السلام ) عرض كردم : در چه مقدار از زمان ( و در چندروز ) قرآن را بخوانم ؟ فرمود : آن را در پنج قسمت بخوان ( يعنى پنج\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ؛ ج 2 ؛ ص 606 .\r\n( 2 ) . الكافي ( ط - الإسلامية ) ؛ ج 2 ؛ ص 609 .\r\n( 3 ) . طوسى ، محمد بن الحسن ، تهذيب الأحكام ( تحقيق خرسان ) - تهران ، چاپ : چهارم ، 1407 ق . تهذيب الأحكام ( تحقيق خرسان ) ؛ ج 2 ؛ ص 138 .\r\n( 4 ) . الكافي ( ط - الإسلامية ) ؛ ج 2 ؛ ص 611 .\r\n","page_name":" 52 ","page_number":53},
  {"content":"\r\n\r\nروز كه بخش هر روزى شش جزء باشد ) و در هفت بخش بخوان ( يعنى در هفت روز ) و در نزد من قرآنى است كه چهارده قسمت است ( يعنى در چهارده روز ختم مىشود ) . « 1 »\r\n5 - حضرت صادق ( عليه السّلام ) فرمود : چون خداى عزوجل به اين آيات ( كه در آخر حديث مىيايد ) فرمان داد كه به زمين فرود آيند ، آن ها به عرش در آويختند و گفتند : پروردگارا به كجا ما را فرو مىفرستى ؟ به سوىخطاكاران و گناه كاران ؟ پس خداى عزوجل به آن ها فرمود : فرود آييد كه به عزت و جلال خودم سوگند كه هيچ كس از آل محمد ( عليهم السلام ) و شيعيان آن ها شما را در هر روز دنبال نماز واجبش نخواند جز اين كه به نظر مخصوصى در هر روز هفتاد بار به او نظر كنم و در هر نظر هفتاد حاجت او را برآورم و او را با آنچه گناه دارد ، بپذيرم و آن آيات عبارت است از : ام الكتاب ( يعنى سوره مباركه حمد ) و آيه :  « شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ »  ( سوره آل عمران آيه / 18 ) و آية الكرسى و آيه ملك ،  قُلِ اللَّهُمَّ مالِكَ الْمُلْكِ . . .  آيه / 26 از سوره آل عمران ) . « 2 »\r\n6 - ابو اسامة مىگويد : شنيدم از حضرت ( صادق عليه السلام ) كه مىفرمود : هر كس هنگامى كه به بستر خواب مىرود ، صد بار   ( قُلْ هُوَ اللَّهُ أَحَدٌ )   را بخواند ، خداوند گناهان گذشته‌ى او را تا پنجاه سال بيامرزد . يحيى مىگويد : اين مطلب را از سماعة پرسيدم ؟ گفت : ابو بصير براى من حديث كرد و گفت : شنيدم كه‌حضرت امام صادق ( عليه السّلام ) اين را فرمود : و گفت : اى ابا محمد ( كنيه ابو بصير است ) اگر تو آن را تجربه كنى مىيابى كه درست است . « 3 »\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ؛ ج 2 ؛ ص 617 .\r\n( 2 ) . الكافي ( ط - الإسلامية ) ؛ ج 2 ؛ ص 620 .\r\n( 3 ) . الكافي ( ط - الإسلامية ) ؛ ج 2 ؛ ص 539 .\r\n","page_name":" 53 ","page_number":54},
  {"content":"\r\n\r\n7 - حضرت امام صادق ( عليه السلام ) فرمود : هر كه صد آيه ( از قرآن ) در شب در نمازى بخواند ( يعنى در يكى از نمازهايى كه شب مىخواند ) خداى عزوجل براى او عبادت يك شب را ثبت مىكند و هر كس دو صدآيه در غير از نماز بخواند ، قرآن در روز قيامت با او خصومت نورزد ( و در باره روى بر تافتن از آن شكايت نكند ) و هر كه در شبانه روز در نماز روز و شب پانصد آيه بخواند خداى عزوجل براى او در لوح محفوظ يك قنطار حسنه مىبنويسد و قنطار هزار و دوصد اوقيه است و اوقيه بزرگتر از كوه احد است . « 1 »\r\n8 - حضرت امام صادق ( عليه السّلام ) فرمود : اگر سوره‌ى حمد هفتاد بار بر مرده‌اى خوانده شود و روح به تن او باز گردد ، شگفت نيست . « 2 »\r\n9 - امام پنجم ( عليه السلام ) فرمود : قاريان قرآن سه قسمند : كسى كه قرآن را خوانده و آن را سرمايه‌ى خود قرار داده و به وسيله‌ى آن از پادشاهان استفاده كرده و به مردم گردن فرازى نموده و كسى كه قرآن را خوانده و الفاظش را حفظ كرده و به احكامش عمل نكرده و آن را ضايع كرده و كسى كه قرآن را خوانده و داروى تعليمات آن را بر درد دل خود نهاده شب ها را با آن به مناجات گذرانيده و روز خود را با آن به تشنگى و روزه به سر كرده با قرآن به عبادت و عمارت مسجدها پرداخته و از رختخواب راحت خود كناره كرده به آنان خداوند عزيز جبار دفع بلا كند و به آنان از دشمنان انتقام كشد و به آنان از آسمان باران بفرستد ، به خدا اين گونه قرآن‌خوانان از كبريت احمر كمياب ترند . « 3 »\r\n10 - امام صادق ( عليه السلام ) فرمود : كسى كه در هر شب جمعه سوره كهف را قرائت نمايد كفاره گناهان او از اين جمعه تا جمعه‌ى بعد خواهد بود . « 4 »\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ؛ ج 2 ؛ ص 621 .\r\n( 2 ) . الكافي ( ط - الإسلامية ) ؛ ج 2 ؛ ص 623 .\r\n( 3 ) ابن بابويه ، محمد بن على ، الخصال - قم ، چاپ : اول ، 1362 ش . ج 1 ؛ ص 142 .\r\n( 4 ) . تهذيب الأحكام ( تحقيق خرسان ) ؛ ج 3 ؛ ص 8 .\r\n","page_name":" 54 ","page_number":55},
  {"content":"\r\n\r\n11 - على بن جعفر از برادرش موسى بن جعفر ( عليه السلام ) از پدرش جعفر بن محمد ( عليه السلام ) نقل كرده است كه على فرمود : هر كس نماز صبح را بگزارد و بعد از آن يازده مرتبه ( قل هو اللَّه احد ) را بخواند ، در آن روز گناهى او را دنبال نخواهد كرد ، گرچه خلاف ميل شيطان است . « 1 »\r\n12 - در حديث الاربعمائه از اميرالمومنين على ( عليه السلام ) آمده : كسى كه سوره قل هو الله احد را قبل از طلوع خورشيد يازده مرتبه بخواند و همچنين همانند آن سوره انا انزلنا را و همانند آن آيه الكرسى را مالش را از چيز هايى كه مىترسد حفظ كرده و آن كسى كه سوره قل هوالله و انا انزلنا را خوانده در آن روز گناهى از او سر نمى زند . « 2 »\r\n13 - امام صادق ( عليه السلام ) مىفرمايد : قاريان سه گروه اند : يكى آن كه قرآن را فرا گرفته براى اين كه به وسيله‌ى آن از پادشاهان و صاحبان سلطنت استفاده كند و به وسيله‌ى قرآن به مردم آقايى و گردن‌فرازى نمايد ، اين گروه از اهل دوزخند . و ( گروه ) ديگر آن كه قرآن را فرا گرفته و الفاظ آن را حفظ كرده ولى به احكام آن عمل نمىكند ، اين طائفه هم از اهل دوزخند . ( گروه سوم ) آنكه قرآن را فرا گرفته و آن را در فكر خود پرورش داده و به آيات محكم عمل كرده و به آيات متشابه ايمان دارد و واجبات آن را انجام مىدهد ، حلال آن را حلال و حرام آن را حرام مىداند و اين طائفه از اهل بهشتند و هر كس را كه بخواهند ، مىتوانند ، شفاعت كنند . « 3 »\r\n\r\nنزول قرآن\r\n1 - حضرت امام باقر ( عليه السلام ) فرمود : قرآن بر چهار بخش نازل گرديده است ، يك\r\n\r\n\r\n","description":"","footnote":"\r\n( 1 ) ابن بابويه ، محمد بن على ، ثواب الأعمال و عقاب الأعمال - قم ، چاپ : دوم ، 1406 ق . ثواب الأعمال و عقاب الأعمال ؛ النص ؛ ص 45 .\r\n( 2 ) ابن بابويه ، محمد بن على ، الخصال - قم ، چاپ : اول ، 1362 ش . ج 2 ؛ ص 622 .\r\n( 3 ) . الخصال ؛ ج 1 ؛ ص 142 .\r\n","page_name":" 55 ","page_number":56},
  {"content":"\r\n\r\nچهارم در باره‌ى ما و يك چهارم در باره‌ى دشمن ما و يك چهارم سنن و امثال و يك چهارم ديگر فرايض و احكام است . « 1 »\r\n2 - فضيل بن يسار مىگويد : به امام صادق ( عليه السلام ) عرض كردم : مردم مىگويند : قرآن به هفت حرف نازل شده ؟ فرمود : . . . . . قرآن به يك حرف و از جانب يكى نازل شده است . « 2 »\r\n3 - حضرت امام صادق ( عليه السلام ) فرمودند : قرآنى كه جبرئيل براى محمد ( ص ) آورد ، هفده هزار آيه بوده است . « 3 »\r\nمقدار آيات قرآن و شماره آن ها شرعا مشخص نشده است . اگر آيات را كوچك حساب كنيم ، همين هفده هزار مىشود و اگر مقدار بيشتر حساب كنيم ، ممكن است عدد ديگر به دست بيايد به هر صورت عدد فعلى آيات قرآن يك نظريه است .\r\n4 - حضرت صادق ( عليه السلام ) فرمود : كه پدرم ( صلوات اللَّه عليه ) مىفرمود :   قُلْ هُوَ اللَّهُ أَحَدٌ   يك سوم قرآن است و   قُلْ يا أَيُّهَا الْكافِرُونَ   يك چهارم آن است . « 4 »\r\n\r\nبهترين قرائت ها\r\n1 - عبد اللَّه بن فرقد و معلى بن خنيس مىگويند : ما در خدمت حضرت صادق ( عليه السلام ) بوديم و ربيعة الرأى نيز با ما بود ، پس ربيعه فضيلت قرآن را يادآور شد ، حضرت صادق ( عليه السلام ) فرمود : اگر ابن مسعود مطابق قرائت ما نمىخواند او گمراه است ، ربيعه گفت : گمراه است ؟ فرمود : آرى گمراه است ، سپس حضرت صادق ( عليه السلام ) فرمود : اما ما مطابق\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ؛ ج 2 ؛ ص 628 .\r\n( 2 ) . الكافي ( ط - الإسلامية ) ؛ ج 2 ؛ ص 630 .\r\n( 3 ) . الكافي ( ط - الإسلامية ) ؛ ج 2 ؛ ص 634 .\r\n( 4 ) . الكافي ( ط - الإسلامية ) ؛ ج 2 ؛ ص 621 .\r\n","page_name":" 56 ","page_number":57},
  {"content":"\r\n\r\nقرائت ابى قرآن را مىخوانيم . « 1 »\r\n\r\nكتابت قرآن\r\n1 - ابو بصير مىگويد : از يكى از دو امام باقر و صادق عليه السّلام پيرامون تفسير اين آيه شريفه :  . . . وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ . . .  « 2 » پرسيدم . فرمود : اين آيه در باره‌ى ابن ابى سرح نازل شد ، او همان كسى است كه در روز فتح مكه ، پيامبر اكرم ( صلّى اللَّه عليه و آله و سلّم ) خونش را هدر دانست . او از كسانى بود كه براى پيامبر اكرم ( صلّى اللَّه عليه و آله و سلّم ) قرآن مىنوشت و چون خداوند از آسمان نازل مىفرمود :  « أَنَّ اللَّهَ عَزِيزٌ حَكِيمٌ »  او مىنوشت :  « إِنَّ اللَّهَ عَلِيمٌ حَكِيمٌ » .  پيامبر اكرم ( صلّى اللَّه عليه و آله و سلّم ) به او مىفرمود : اين را ننويس و همان را بنويس كه نازل شده ، درست است كه :  « إِنَّ اللَّهَ عَلِيمٌ حَكِيمٌ » ،  ولى همان را كه به من نازل شده بنويس . ابن ابى سرح همان كسى بود كه به منافقان مىگفت : من از پيش خود مانند آنچه او [ پيامبر صلّى اللَّه عليه و آله و سلّم 
  ] مىآورد مىگويم و او تغييرش نمىدهد و از اين رو خدا در باره‌اش اين آيه را نازل فرمود ، محمد بن مسلم مىگويد : از امام باقر ( عليه السّلام ) پيرامون تفسير اين آيه شريفه :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ . . .  « 3 » پرسيدم . حضرت ( عليه السّلام ) فرمود : هنوز تأويل اين آيه نيامده . همانا رسول خدا ( صلّى اللَّه عليه و آله و سلّم ) از سر نيازى كه خود و اصحابش داشتند [ و ناگزير بودند با مشركان و منحرفان بسازند 
  ] به آن ها مهلت داد و روزى كه تأويل اين آيه برسد ، اين مهلت از آن ها پذيرفته نشود ، بلكه كشته شوند ، تا خداى عزّوجلّ به\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ؛ ج 2 ؛ ص 634 -\r\n( 2 ) . كيست ستمكارتر از آن كس كه به خدا دروغ بست يا گفت كه به من وحى شده و حال آنكه به او هيچ چيز وحى نشده بود . ( سوره انعام / آيه 93 ) .\r\n( 3 ) . آنها را بكشيد تا ديگر فتنه‌اى نباشد و همه دين براى خدا باشد . ( سوره انفال / آيه 39 ) .\r\n","page_name":" 57 ","page_number":58},
  {"content":"\r\n\r\nيگانگى پرستش شود و شركى به جاى نماند . « 1 »\r\n2 - سالم بن سلمة مىگويد : مردى براى حضرت امام صادق ( عليه السّلام ) قرآن مىخواند ( و آن حضرت گوش مىداد ) و من شنيدم كه حروفى از آن كه مىخواند آن طور كه مردم مىخوانند نبود ( و از نظر حروف و قرائت تفاوت داشت با آنچه مردم مىخوانند ) حضرت صادق ( عليه السّلام ) فرمود : از اين قرائت خوددارى كن ( و اين گونه نخوان بلكه ) همان سان كه مردم قرائت مىكنند ( و مىخوانند ) تو نيز بخوان تا آنگاه كه حضرت قائم ( عليه السّلام ) بيايد و چون حضرت قائم ( عليه السّلام ) آيد كتاب خداى عزوجل را بر حد خودش خواهد خواند و آن مصحفى كه على ( عليه السلام ) نوشته است بيرون آورد و فرمود : كه على ( عليه السلام ) پس از فراغت از آن براى مردم آورد و به آن ها فرمود : اين است كتاب خدا آنچنان كه خدا بر محمد ( ص ) نازل كرده است و من از دو لوح آن را فراهم كرده‌ام ، مردم گفتند : نزد ما مصحفى است كه قرآن در آن گرد آمده و ما به اين ( قرآن تو ) نيازى نداريم ، على ( عليه السلام ) فرمود : به خدا سوگند كه هرگز پس از امروز آن را نخواهيد ديد و فقط بر من ( لازم ) بود كه پس از فراهم كردن و جمع كردنش شما را بدان آگاه كنم تا آن را بخوانيد . « 2 »\r\n3 - ابن فضّال از امام هشتم على بن موسى الرضا ( عليه السّلام ) روايت كرده كه حضرت آيه را اين گونه تلاوت فرمود :  . . . فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها . . .  « 3 »  .  عرض كردم : اين آيه چنين است ؟ فرمود : ما آن را اين گونه تلاوت مىكنيم و نزول آن نيز اين چنين بوده است . « 4 »\r\n\r\n\r\n","description":"","footnote":"\r\n( 1 ) . الكافي ( ط - الإسلامية ) ، ج 8 ، ص 200 .\r\n( 2 ) . الكافي ( ط - الإسلامية ) ؛ ج 2 ؛ ص 633 .\r\n( 3 ) . خداوند آرامش خود را بر رسولش فرو فرستاد و او را با سپاهيانى يارى رساند كه آن ها را نمىبينيد .\r\n( سوره توبه آيه 40 ) .\r\n( 4 ) . الكافي ( ط - الإسلامية ) ؛ ج 8 ؛ ص 378 .\r\n","page_name":" 58 ","page_number":59},
  {"content":"\r\n\r\n4 - عمران بن ميثم از امام صادق ( عليه السّلام ) روايت كرده كه كسى اين آيه را :  . . . فَإِنَّهُمْ لا يُكَذِّبُونَكَ وَ لكِنَّ الظَّالِمِينَ بِآياتِ اللَّهِ يَجْحَدُونَ  « 1 » بر امير المؤمنين ( عليه السّلام ) بخواند و حضرت ( عليه السّلام ) فرمود : آرى ، به خدا سوگند كه آن ها پيامبر را به سخت‌ترين گونه تكذيب كردند ، ولى جمله :  « لا يُكَذِّبُونَكَ »  به تشديد نيست بلكه « لا يُكَذِّبُونَكَ » به تخفيف است ، يعنى چيز باطلى نياوردند كه بدان وسيله دعوت حق تو را دروغ سازند و از بين ببرند .\r\n5 - حمّاد بن عثمان مىگويد : نزد امام صادق ( عليه السّلام ) چنين قرائت كردم : ( ذوا عدل‌منكم ) حضرت ( عليه السّلام ) فرمود : بخوان : ( ذو عدل ) و اين از جاهايى است كه نگارندگان قرآن در آن خطا كردند . « 2 »\r\n\r\nتفسير به راى\r\n1 - ريان بن الصلت از على بن موسى الرضا ( عليه السلام ) از پدر بزرگوارش روايت كرده است و او از پدران خود از امير المؤمنين ( ع ) روايت كرده‌اند كه رسول خدا ( ص ) فرمود : خداوند جل جلاله فرموده : ايمان به من نياورده است كسى كه كلام مرا براى خود تفسير كند و نشناخته است ، مرا كسى كه مرا تشبيه به خلق من كند و بر دين من نيست كسى كه استعمال كند قياس را در دين من . « 3 »\r\n\r\nمخلوق بودن قرآن\r\n1 - امام دهم به يكى از شيعيان بغداد نوشت : به نام خداى بخشاينده‌ى مهربان ، خدا ما را و تو را از فتنه نگهدارد ، كه اگر بكند ما راچه نعمت بزرگى است و اگر نكرد هلاكت است ، به نظر ما جدال در باره قرآن بدعت است كه پرسنده و پاسخ دهنده در آن شريكند ، پرسنده\r\n\r\n\r\n","description":"","footnote":"\r\n( 1 ) . ولى اينان تنها تو را تكذيب نمىكنند بلكه اين ستمگران سخن خدا را انكار مىكنند ( سوره انعام / آيه 33 ) .\r\n( 2 ) . الكافي ( ط - الإسلامية ) ؛ ج 8 ؛ ص 205 .\r\n( 3 ) ابن بابويه ، محمد بن على ، عيون أخبار الرضا عليه السلام - تهران ، چاپ : اول ، 1378 ق . عيون أخبار الرضا عليه السلام ؛ ج 1 ؛ ص 116 .\r\n","page_name":" 59 ","page_number":60},
  {"content":"\r\n\r\nچيزى خواسته كه حقش نيست و جوابگو متحمل چيزى شده كه بر عهده ندارد . خالق جز خدا نيست و جز او مخلوق است . قرآن همان كلام خدا است نامى از پيش خود بر آن قرار مده تا از گمراهان باشى . خدا مرا و تو را از آن هايى قرار دهد كه در نهان از پروردگار خود مىترسند و از قيامت در هراسند . « 1 »\r\n2 - در باره قرآن چه مىگويى ؟ در جواب همين سؤال ريان بن صلت امام رضا ( عليه السلام ) فرمود : قرآن كلام خدا است از آن نگذريد و در غير آن هدايت مجوييد تا گمراه نشويد . « 2 »\r\n3 - امام رضا ( عليه السلام ) فرمودند : اهل بصره از كلام سوال كردند و گفتند كه يونس مىگويد كلام خداوندمخلوق نيست امام مىگويد گفتم يونس راست مىگويد همانا كلام مخلوق نيست آيا سخن امام باقر به شما نرسيده وقتى كه از قرآن سوال شد كه آيا خالق است يا مخلوق ؟ امام فرمود : قرآن نه خالق است و نه مخلوق . همانا آن كلام خداوند است ، پس سخن يونس تقويت شد . « 3 »\r\n\r\nمعناى بسم الله\r\n1 - علىّ بن حسن بن علىّ بن فضّال از پدرش نقل كرده است كه گفت : از امام رضا ( عليه السّلام ) در باره‌ى « بسم اللَّه » سؤال كردم ، حضرت فرمودند : وقتى كسى مىگويد : « بسم اللَّه » معنايش اين است كه داغى از نشانه‌هاى الهى را بر خود مىنهم كه همان عبوديّت است . راوى مىگويد : گفتم : سمه يعنى چه ؟ حضرت فرمودند : يعنى علامت . « 4 »\r\n\r\n\r\n","description":"","footnote":"\r\n( 1 ) . ابن بابويه ، محمد بن على ، الأمالي ( للصدوق ) - تهران ، چاپ : ششم ، 1376 ش . النص ؛ ص 546 .\r\n( 2 ) . الأمالي ( للصدوق ) ؛ النص ؛ ص 546 .\r\n( 3 ) . رجال الكشّى : 414 . بحار الأنوار ( ط - بيروت ) ، ج 89 ، ص : 121 .\r\n( 4 ) . عيون أخبار الرضا عليه السلام ؛ ج 1 ؛ ص 260 .\r\n","page_name":" 60 ","page_number":61},
  {"content":"\r\n\r\n\r\nحق بودن موضوعات قرآن\r\n1 - در عيون اخبار الرضا مىخوانيم : قرآن از ابتدا تا انتهاى آن حق است . و به آيات محكم و متشابه آن و به آيات خاص و عام آن و وعده ها و وعيد هاى آن و به آيات ناسخ و منسوخ آن و هچنين به قصه ها و اخبار آن ايمان داريم . « 1 »\r\n\r\nتحريف قرآن و اقسام آن\r\n1 - نقل الشيء عن موضعه و تحويله الى غيره  « مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ »  و لا شك لأحد في وقوع مثل هذا التحريف في القرآن الكريم فان كل من فسر القرآن به غير واقعه ، و بآرائه و أهوائه فقد حرفه .\r\n2 - النقص أو الزيادة في حروف أو في الحركات مع حفظ القرآن و عدم ضياعه و ان لم يكن متميزا في الخارج عن غيره . و التحريف بهذالمعنى ايضا واقع قطعا بعد عدم تواتر القراءات فان القرآن المنزل مطابق لأحدي القراءات و غيرها إمّا زيادة أو نقيصة .\r\n3 - التحريف بالزيادة و النقيصة و في الآية و السورة مع التحفظ على القرآن المنزل و التسالم على قرائة النبي صلى الله عليه و آله إياه و هذا ايضاً واقع كالبسملة حيث تسالم المسلمون على أنّ النبي قرءها قبل كلّ سورة غير سورة البرائة و قد وقع الخلاف في كونها من القرآن أم لا ؟ ذهب الشيعة و جماعة من أهل السنة الى الاول و ذهب جمع من أهل السنة الى الثاني .\r\n4 - التحريف بالزيادة بمعنى ان بعض المصحف الذي بأيدينا ليس من الكلام المنزل و هذا مما لم يقل به احد من المسلمين بل قيل انه مما علم بطلانه بالضرورة .\r\n5 - التحريف بالنقيصة بمعنى ان المصحف الذي بأيدينا لا يشتمل على جميع القرآن فقد ضاع بعضه على الامة و هذا هو مورد النزاع . و المعروف و المشهور بين الشيعة بطلانه ايضاً خلافا لجماعة منهم و جماعةمن أهل السنة .\r\n\r\n\r\n","description":"","footnote":"\r\n( 1 ) . عيون أخبار الرضا عليه السلام ؛ ج 2 ؛ ص 122 .\r\n","page_name":" 61 ","page_number":62},
  {"content":"\r\n\r\nو قد تعرّض للمقام بوجه مفصّل و مدلّل سيدنا الاستاذ الخوئي ( مدظله ) في كتابه البيان و من شاءالوقوف على حقيقة الحال فليراجعه من ص 225 الى ص 254 الطبعة الاخيرة المطبوعة بالكويت .\r\n\r\nالنظرة الثانية الى روايات الباب\r\nالروايات المعتبرة الدلالة على النقيصة من طريق الشيعة قليلة جدا كما عرفت في هذا الباب و لعل المتتبع يجد في هذا الكتاب بعضها الآخر ايضا و أنا لا أظن به وجود عشرة روايات معتبر سنداً تدل دلالة واضحة على تحريف القرآن المجيد بالمعنى المتنازع فيه فما أبعد قول من يدعي دلالة ألفي حديث من طريق الشيعة عليه ! ! و أسوء منه قول جملة من المعاندين و النصاب و اهل الباطل حيث جعلوا هذا القول وسيلة و ذريعة للتشنيع و الطعن على شيعة آل محمد صلى الله عليه و آله فذرهم في خوضهم يلعبون و اما الروايات الواردة من طريق اهل السنة في هذا المعنى فهي كثيرة واردة في صحاحهم بل بعضها يدل على نقص السورتين من القرآن « 1 » و بحثه موكول الى محلّه لكن المشهور المتسالم عليه اليوم بيننا و بينهم هو سلامة القرآن عن النقص فلا يجوز الشغب في المسألة ولايصح صدوره إلّاعن أجير استوجر لتضعيف الاسلام أو أحمق متعصب يحب الجاه عند العوام و اللَّه لا يصلح عمل المفسدين .\r\nلا يقال : القرآن الذي دوّنه اميرالمؤمنين عليه السلام لم يصل الينا و من دقّ نظره في كيفية تدوينه من قبل الصحابة في خلافة ابي بكر و عثمان مع فقدان الوسائل حينذاك ربما يظن ظنا قوياً او يطمئن به نقص ما جمعه الصحابة ، فكيف تنكرونه .\r\nقلت : نعم ، لو لا حفظ المسلمين القرآن عن الظهر فليس اعتماد المدوّنين و الجامعين على مجرد الالواح و الكتابات بل على ما حفظوه في صدورهم مصداقا لقوله تعالى  « وَ إِنَّا لَهُ \r\n\r\n\r\n","description":"","footnote":"\r\n( 1 ) . انظر صحيح مسلم اذ جملة من الروايات الدالة على التحريف مذكورة فيه و يقول مؤلفه ان روايات كتابه متفق عليها بين المسلمين .\r\n","page_name":" 62 ","page_number":63},
  {"content":"\r\n\r\n الْحافِظُونَ »  فافهم المقام . « 1 »\r\n« 2 »\r\n\r\nتفسير كامل سوره حمد\r\nبِسْمِ اللَّهِ الرَّحْمَنِ الرَّحِيمِ\r\nاين آيه مباركه 114 مرتبه در قرآن مجيد تكرار شده است ؛ 113 مرتبه در اول سوره هاى قرآن آمده و يك مرتبه در آيه 30 سوره نمل تكرار شده و سوره برائت ، بسم اللهِ مذكور را در اول خود ندارد .\r\nيك سؤال مهم در اين آيه متبركه كه در خيلى از امور خواندن آن نيكوست ، اين است كه چرا پس از ذكر ( الله ) كه ظاهراً علم و نام ذات خداوند است تنها صفت رحمت در دو قالب « فَعلان و فَعِيل » « رَحمان و رَحِيم » بيان شده نه ساير صفات فعليه ؛ بلكه مناسب اين بود كه بعضى از صفات ذاتيه بيان مىشد ؛ مانند العالم و القادر و الحى و الواحد و العظيم و الكبير و المتعال و القاهر و الدائم و الباقى و أمثال اينها .\r\nمن تاكنون به اين سؤال در كتابى بر نخورده ام تا چه رسد به جواب آن ، ولى فعلا آنچه در ذهن من راجح مىآيد اين ست كه قرآن مجيد - و همچنين ساير كتب منزّله‌ى آسمانى بر إنسان‌ها - براى تحكيم رابطه‌ى بشر ؛ با خالق و مربوب با رَبّ است . و مفهوم رحمت جامع ترين عنوانى است كه اكثر « 3 » مصاديق صفات فعليه مانند خلق ، رزق و تربيت و حفظ واعمار و بركت ، تفضل و احسان و ده‌ها عنوان ديگر مانند : اعطاى عقل و هوش و كمال ، صنع و إتقان وجود قرار دادن حيوانات و نباتات و جمادات و باد و ابر باران و درياها و رعد و برق ، براى\r\n\r\n\r\n","description":"","footnote":"\r\n( 1 ) . الآية الشريفة لا تدل حفظ كلّ القرآن بل على سلامة جميع ما أنزله اللَّه قبلها . على ان الخصم اذا إحتمل التحريف في نفسها فلا جواب له .\r\n( 2 ) محسنى ، محمد آصف ، معجم الأحاديث المعتبرة ، 8 جلد ، دار النشر الأديان - قم - ايران ، چاپ : 1 ، 1434 ه . ق .\r\n( 3 ) - بلى يك عده از صفات فعليه مانند تعذيب ، عقاب ، اضلال ، خذلان ، غضب و اذلال و امثال آن خارج از مفهوم رحمت است ، هر چند همه به عنوان جزاى معاصى داخل مفهوم عام عدالت هستند .\r\n","page_name":" 63 ","page_number":64},
  {"content":"\r\n\r\nإستفاده و انتفاع بردن إنسان را شامل مىشود .\r\nو چنانچه به حديثى كه به طرق متعدد وارد شده توجه كنيم ، سرّ تجلّى رحمت در دو قالب ( وزن ) « فَعلان » و « فَعِيل » بنحو جالب و مفيد آشكار مىگردد ، رحمت رحمانيه ؛ رحمتى است كه به همه‌ى مخلوقات تعلق مىگيرد ، رحمت رحيميه ؛ مخصوص به مؤمنين مىباشد . ( الرحمن بجميع خلقه و الرحيم بالمؤمنين خاصة ) « 1 » و همين دو نوع رحمت است كه رابطه‌ى خالق و رَبّ و مخلوق را در تكوين و تشريع مستحكم مى گرداند . و بعيد نيست كه إمام صادق ( ع ) فرق بين رحمن و رحيم را از آيه مباركه :  « وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ »  ( الأعراف : 156 ) إستفاده فرموده با شد . به اين معنى كه رحمت عام براى مؤمنين و كفار ، رحمت رحمانى است . و رحمت خاص براى مؤمنين رحمت رحيميه است كه به دين او ارتباط مىگيرد . و مىشود بگوييم رحمت رحمانيه غالباً رحمت تكوينى خداوند است . و رحمت رحيميه در دنيا به نحو رحمت تشريعى مىباشد ، هرچند كه ثمرات آن در دنيا و آخرت تكوينى باشد ؛ مانند آرامش روح ، لذت روحانى و . . و مانند نعمت‌هاى بهشتى ( دقت شود ) .\r\nو چنانچه اين تعبير درست باشد سرِّ اختصاص صفت رحمن به خداوند معلوم مىشود چون خلقت منحصر به ذات واجب الوجود است . ولى اطلاق رحيم بر خدا و إنسان‌ها رواست و هرچند أسباب رحمت رحيميه مخلوق خالق است و نيز مىدانيم كه جمعى از صفات فعلى حق تعالى ؛ مانند هدايت ، مغفرت ، قبول توبه ، توفيقات متنوع و نزول وحى بر أنبياء و الهأمات أولياء و ايجاد بعضى از بليات براى اصلاح مؤمنين و امثال اين ها از مصاديق رحمت رحيميه‌ى خداوند است .\r\nبعضى از لغويين و نيز شهيد ثانى ( ره ) در شرح لمعه ( شرح خطبه ماتن ) و استاد بزرگوار ما\r\n\r\n\r\n","description":"","footnote":"\r\n( 1 ) - در اول مجلد اول تفسير البرهان ، اين روايات را مطالعه نماييد .\r\n","page_name":" 64 ","page_number":65},
  {"content":"\r\n\r\nآقاى خوئى مرحوم ، در تفسير البيان خود ، فرق هاى ديگرى بين اين دو كلمه بيان كرده‌اند كه بى دليل است و ايراد مفصل استاد محترم ما بر قول مختار ، كه مستفاد از روايات است ، نيز بى پايه است . و خواننده محقق مىتواند براى تحقيق اين موضوع به صراط الحق « 1 » مراجعه نمايد .\r\nسخن آخر ، اين كه آيا مى توانيم كلمه « رحمن » را با معنايى كه براى آن گفتيم براى خداوند اسم عَلَم بدانيم ؛ مانند لفظ « خدا » و لفظ « الله » و ساير الفاظى كه در لغات ديگر اسم مخصوص خداوند است ؟ و دليل اين وجه آيات ذيل است كه بدون در نظر داشت روشن وصفيت مذكور در حق خداوند به كار رفته است :\r\n1 -  هذا ما وَعَدَ الرَّحْمنُ وَ صَدَقَ الْمُرْسَلُونَ  ( يس : 52 )\r\n2 -  وَ ما أَنْزَلَ الرَّحْمنُ مِنْ شَيْءٍ  ( يس : 15 )\r\n3 -    الرَّحْمنُ عَلَّمَ الْقُرْآنَ    ( الرحمن : 1 - 2 )\r\nو آيات زياد ديگرى . و اللّه العالم .\r\n\r\nفايده‌مهم\r\nگفتيم كه رحمت رحمانيه و رحيميه قوى ترين سبب إتصال بندگان به خداوند مىشود لذا لفظ رحمن و رحيم مكرراً در قرآن مجيد ذكر شده و نيز صفاتى كه مصاديق اين دو رحمت است بسيار در كتاب و كلام خدا به چشم مى خورد .\r\n الْحَمْدُ لِلَّهِ رَبِّ الْعالَمِينَ ؛  ربوبيت نيز به نوبت خود مصداق رحمت رحمانيه است ؛ كلمه ربّ بيشتر از 950 مرتبه در قرآن مجيد به كار رفته است .\r\n\r\n\r\n","description":"","footnote":"\r\n( 1 ) - صراط الحق ج 1 ص 259 - 262 طبعه ذوى القربى بقم . و هى الطبعة الثالثة و محل الطبع الثانى المشهد الرضوى و مكان الطبع الاول النجف الاشرف .\r\n","page_name":" 65 ","page_number":66},
  {"content":"\r\n\r\nراغب در مفردات خود مىگويد : رَبّ در اصل تربيت است « 1 » كه به معناى پديد آوردن حال يك شيء بعد از حال ديگر است تا به تمام برسد . و يقال : « ربّه و ربّاه و رببّه »\r\nاو مىگويد : رب مصدر است كه براى فاعل به استعاره گرفته شده « 2 » و ربّ ( بدون قيد ) براى غير خدا إستعمال نمىشود . ربّ ؛ يعنى متكفل به مصلحة موجودات . ولى ربّ در قرآن بنحو مطلق ، در باره غير خدا إستعمال شده كه يوسف به قاصد شاه گفت :  « ارْجِعْ إِلى رَبِّكَ »  ( يوسف : 50 ) ( دقت شود )\r\nباز راغب مىگويد : « ربّ » در عرف به غير خدا گفته نمىشود . و جمع « ربّ » « ارِبّه » و « ربوب » است .\r\nبلى ربّ تنها خداوند است و خداوند ربّ و مربّى همه موجودات است و آنها را از حالى به حالى در مىآورد .\r\nو به زودى در معناى عبادت ، اعتبار قصد ربوبيت در مفهوم آن مىآيد و ربّ العالمين نوعى توجه و ارزش دادن به إنسان يا موجودات عاقل است و گرنه خداوند ربّ و مربى همه موجودات است .\r\nو بالآخره عالَم يعنى آله دانستن چيز ديگر ، عالَم يعنى آنچه كه خدا به او شناخته و دانسته مىشده و خدا به وجود مخلوق عالِم مانند إنس و جن و فرشته بهتر دانسته مىشود ، امروز در علم الحيات ( بيالوژى ) مسلّم است كه حيات و زندگى از غير زنده پيدا نمىشود پس بايد يك موجود حى ازلى فرض شود تا تحقق حيات و صدور آن در جهان به او مستند گردد .\r\nمطلب اخير : مىشود ربّ و ملِك ( مالك ) را به ملك حقيقى از نظر معنا يكى دانست . والله\r\n\r\n\r\n","description":"","footnote":"\r\n( 1 ) - احتمال دارد كه رَبّ و تربيت از دو باب باشند ؛ اولى مضاعف ثلاثى و دومى ناقص و از باب تفعيل . و احتمال دارد كه هر دو از يك باب باشند با تصرف در حروف يكى از آنان . و احتمال اول از مفردات راغب بدست مىآيد .\r\n( 2 ) - مثل عدل و عادل .\r\n","page_name":" 66 ","page_number":67},
  {"content":"\r\n\r\nالعالم .\r\nالعالمين كه متعلق ربوبيت حق است ، على القاعده موجود خارجى مىباشد ، لفظ عالمين جمع و مفرد آن عالَم است « 1 »\r\nراغب در مفردات مىگويد : عالَم اسمى براى فلك است و آنچه كه فلك بر آن مشتمل است از جواهر و اعراض « 2 » و كلمه مذكور در اصل خود اسم آنچه كه به او دانسته مىشود : اسم لمايعلم به كالطابَع و الخاتم لمايطبع به و لمايختم به . . و العالم آلة فى الدلالة على صانعه . . و أما جمعه ( عالمون ، عالمين ) فلأن من كل نوع من هذه قد يسمى عالَما ، گفته مىشود عالَم الإنسان ، عالَم آب ، عالم آتش .\r\nاو مىگويد : جمع سالم عالم - يعنى عالمين ( نه عوالم ) يا مخصوص به إنسان و جن و فرشتگان است ( كه همه‌ى عقلا ، هستند ) و يا شامل همه‌ى انواع ولى به اعتبار غلبه إنسان بر غير خود . « 3 »\r\nو در المنجد گويد : عالم جمع آن عوالم و عالمون و عَلَالِم : همه مخلوقات .\r\nحمدى كه حقيقت و تمام آن براى رب العالمين است ، به معناى ثنا و شكر و ستودن و اداى حق او و سپاس و ستايش و امثال اين مفاهيم مىباشد . ولى عظمت و بزرگى واجب الوجود و كمالات وجودى او ؛ مانند علم و قدرت او لايتناهى و مرز و حدّى ندارد . و از عقول مخلوقات تا چه رسد از حواس و ساير منابع ادراك آنان ، بيرون است . پس حمد خداوند براى مخلوق امكان ندارد مگر بعنوان بسيار مجمل كه بگوييم : ( الحمد لله كما هو أهله . الحمد\r\n\r\n\r\n","description":"","footnote":"\r\n( 1 ) - بيشتر از هفتاد مرتبه كلمه عالمين وعالَمون در قرآن تكرار شده است . و اين كلمه مانند كلمه عوالم كه در قرآن نيامده ، جمع عالم - بفتح لام - است .\r\n( 2 ) - يعنى همه موجودات زمينى و تفسير عالم بفلك در كلام راغب ، ظاهراً بخاطر روايتى است كه آن را از إمام صادق بن محمد ( ع ) نقل كرده است .\r\n( 3 ) - مفردات راغب ، صص 581 - 582 چاپخانه سليمان زاده قم .\r\n","page_name":" 67 ","page_number":68},
  {"content":"\r\n\r\nلله رب العالمين و ربّ كل شيء و خالقه و مُدبره ) نعمتهاى او هر چند فى نفسها خود محدود است ولى قابل شمردن ما نيست .\r\nعلوم تجربى امروز ثابت كرده كه وجود ما و بقاى آن در كرهء زمين و رزق ما و سلامت بدن و فكر ما موقوف بر تحقق هزاران شرط در زمين و هوا و فضاء است . هنوز علم تجربى حرف آخر خود را در اين مورد نگفته كه نعمتهاى خدا بر هر فرد إنسان چه ماقبل وجود از ابتداى آفريدن زمين و چه نعمتهاى مابعد وجود ما تا آخر عمر و در برزخ ، در قيامت ، و چه نعمتهاى محّيرالعقول ماشين بى نظير بدن ما تا جاى كه فيزيك و شيمى ( كيميا ) و بيالوژى و جيالوژى و خصوصا فيزيو لوژى إنسانى و غيره تا امروز بيان داشته اند به چند هزار يا چند صد هزار مىرسد .\r\nروح مجرد ما كه به دلايل دينى و براهين عقلى ( فلسفى و كلامى ) ثابت شده و امروز در پناه علوم تجربى نيز ثابت گرديده و دهها كتاب توسط دانشمندان غربى از راه تجربه در باره‌ى آن در ( علم جديد روحى ) نوشته شده ، آيينه كوچك جمال و جلال خداوند است و حيات ما از ارتباط روح ما به بدن ما است و بالاترين نعمت خدا . « 1 »\r\nخلاصه : كمالات وجودى او اولًا لا يتناهى است كه مستلزم حمد لايتناهى است كه از نظر عقلى براى موجود محدود ، معرفت ذات خدا مستحيل و حمد آن نيز غير ممكن است . و ما تنها قدرت حمد اجمالى او را داريم به جمله‌ى ( الحمد لله كما هو أهله ) سپاس و حمد و ثنا ، به تمام مراتب آن مخصوص به خداوند است « 2 » و امثال آن و نعمتهاى خداوند بر هر فرد ما هر چند به لحاظ طولى در بهشت لايتناهى است ولى به لحاظ عرضى تاكنون محدود است و\r\n\r\n\r\n","description":"","footnote":"\r\n( 1 ) - به كتاب روح از نظر دين و عقل و علم جديد روحى اين جانب مراجعه شود .\r\n( 2 ) - در اين مورد كلام بكرى در كتاب رنگارنگ خود ( اوايل جزء اول ) نوشته ايم خواننده با معرفت حتما آن را خوانده و عملى سازد .\r\n","page_name":" 68 ","page_number":69},
  {"content":"\r\n\r\nدر جهان امكان و ماده لايتناهى وجود ندارد ولى آنقدر زياد است كه به تعبير قرآن قابل احصاء و شمردن نيست و بايد به حد مقدور قلباً و عقلًا و عملًا شكر گزارى نمود « 1 »\r\nقابل توجه : كلمه ( الحمد لله ) در سوره فاتحه ظاهراً براى حمد ذات نيامده و براى شكر نعمتها آمده است و قرينه‌ى آن كلمه « ربّ » است دقت كنيد . و احتمالًا اكثر موارد حمد در قرآن به معناى شكر بر نعمتها باشد و حمد بر ذات چون  « وَ قُلِ الْحَمْدُ لِلَّهِ الَّذِي لَمْ يَتَّخِذْ . . . . »  مىباشد . ( الإسراء : 111 )\r\n\r\nبحث و تحقيق\r\nآنچه از كلمه‌ى ( عالمين ) در موارد إستعمال آن در آيات متعدد قرآن به دست مىآيد ، مراد از آن اصناف و اقسام إنسان است « 2 » و بعضى از اين آيات تقريباً صريح در مقصود است . و لذا گفته شده كه معناى جمع كمتر از معناى مفرد آن است .\r\nو از جمله اى از آيات مشتمل بر اين كلمه به دست مىآيد كه قابليت انطباق بر هر چيز را دارد مانند  ( الْحَمْدُ لِلَّهِ رَبِّ الْعالَمِينَ )  « 3 » و يا إنطباق بر هر موجود عاقل مانند إنسان و جن و ملك و ساير عقلاى جهان را .\r\nبه هر حال احتمال مى رود كه تفسير المنجد كه عالم را به معناى كلمه « كون » عربى و كلمه « جهان » فارسى گرفته ، معناى مصطلح باشد نه معناى لغوى .\r\nبه هر صورت ممكن است دسته دوم را بر دسته اول آيات حمل كنيم و بگوييم عالمين\r\n\r\n\r\n","description":"","footnote":"\r\n( 1 ) - عقيده من اين است كه حُسن حمد و حتى وجوب آن شرعى و تعبدى و يا عقلايى است نه عقلى ؛ زيرا در مقابل موجود لايتناهى كه مجرد و مطلق كمال است ، مفهوم سپاس را مناسب ذات مذكور نمىداند ، و همچنين حمد در برابر نعمتهاى واصله او براى رضاى او نيز محصلى ندارد چون او احساسات و رضا ندارد بلى تعبداً حُسن و وجوب حمد فى الجملة ثابت است و ما به آن إيمان داريم و عمل مىكنيم .\r\n( 2 ) - اعراف / 10 و 14 - يوسف 104 - حجر 70 - أنبياء 71 و 91 و 107 شعراء 165 .\r\n( 3 ) - فاتح / 2\r\n","page_name":" 69 ","page_number":70},
  {"content":"\r\n\r\nافراد كثير يا اصناف مختلف إنسان است .\r\nو ممكن است كه دسته دوم به معنايى اعم از إنسان كه اصناف مخلوق عاقل باشند إستعمال شده باشد و أما اين كه عالمين را به معناى هر چيز مخلوق بگيريم دليلى بر آن به نظر نمىرسد .\r\n مالِكِ يَوْمِ الدِّينِ  ( أختيار دار روز جزاء )\r\nممكن است مراد از مالكيت خدا بر روز قيامت و روز جزاء ، اين باشد كه تنها خداوند إختيار امر و نهى و انتقام و عفو و عذاب و عقاب و تعيين درجات را براى متقين و تشخيص دركات را براى متمردين و عاصيان دارد ، و هيچ موجودى حق مداخله را ندارد . و شفاعتى كه از جانب بعضى از افراد كامل بشر صورت مىگيرد بعد از اذن پروردگار و رضاى اوست كه در آيات زياد قرآن به آن تصريح شده است . بلى :  « لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ »  ( غافر : 16 ) ،  يَوْمَ لا تَمْلِكُ نَفْسٌ لِنَفْسٍ شَيْئاً »  ( الإنفطار : 19 ) اختصاص ملكيت و إختيار مطلق روز جزاء ، مدلول آياتى از قرآن مجيد است . « 1 »\r\nبه هر صورت از اكثر قراء نقل شده كه « ملك يوم الدين » خوانده اند كه بهتر از قرائت « مالك » است ؛ زيرا صفت مشبهه دلالت بر دوام دارد . بخلاف اسم فاعل .\r\nمالكيت و ملكيت بر سه قسم است :\r\n1 - ملكيت إعتبارى كه منشأ آن إعتبار عقلاء و شارع و گاهى حكومتها و گاهى عرفهاى مختلف است ؛ مانند ملكيت إنسان بر خانه و اموال خود و بر نتيجه أعمال خود حسب اختلافى كه در بين عرف و شارع در كميت و كيفيت اين ملكيت وجود دارد .\r\n2 - ملكيت مقوله اى عرضى كه در فلسفه و حكمت بيان شده ؛ مانند احاطه كلاه بر سر و احاطه خانه بر ساكنين آن مثلا .\r\n3 - ملكيت حقيقى تكوينى ( اشراقى ) ؛ مانند ملكيت واجب الوجود الخالق نسبت به همه\r\n\r\n\r\n","description":"","footnote":"\r\n( 1 ) - حج / 56 - فرقان / 26 - الرحمن / 39 - قيامة / 12 و 30 - انفطار / 19 - سبأ / 42 غافر / 16 و غير ذلك .\r\n","page_name":" 70 ","page_number":71},
  {"content":"\r\n\r\nموجودات و آيات مباركه كه ملكيت خداوند را بر آسمانها و زمين بيان مى دارد به همين معناى سوم بايد تفسير شود . « 1 » ؛ يعنى وجود آسمانها و زمين و آنچه كه بين آنها است از خداوند است و خداوند خالق و موجد آنها مىباشد .\r\nبنان بر اين خداوند مالك تكوينى و موجد حقيقى همه موجودات جهان و ميليارد ها كهكشان است . و بعيد نيست كه كلمه سموات كه مطلق ذكر شده و به كلمه « سبع هفت » مقيد نشده همه كهكشانها ى موجود در فضا را چه تا امروز كشف شده با شده يانه شامل شود ، و ممكن است كه همه كهكشان ها موجود زير مجموعه همين هفت آسمان باشد ، و احتمال مى رود إنسان‌ها در سير علمى خود در قرون بعدى از روى دلايل علمى به اين پيشگويى قرآن دست يابند .\r\nقابل توجه است كه زمين كوچك ما كه از نظر كيفيت هر چند كم نظير است و لى از نظر كميت جزء كوچك منظومه شمسى ما مىباشد ، بنا براين اين سؤال پيش مىآيد كه زمين چه ارزشى دارد كه در آياتى از قرآن مقابل همه كهكشانها با وسعت سرسام آور آنها قرار گيرد ؟ « 2 »\r\nممكن است كلمه ارض كه در مقابل سموات قرار گرفته است « 3 » خصوص زمين ما نباشد ؛\r\n\r\n\r\n","description":"","footnote":"\r\n( 1 ) -  « وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما . .  المائدة : 17 - 18 و غير ذلك من الآيات بدانكه ملك - به كسر لام - صفت مشبهه و مشتق از مُلك - بضم كاف . و سكون لام است . و مالك مشتق از ملك - بكسر ميم و سكون لام است .\r\n( 2 ) - مانند اين كه بگوييم زمين و يك دانه ماش يا يك دانه ارزن ! ! در حالىكه او جزء ز مين است و در غايت كوچكى وريزى نسبت به حجم زمين مگر اين كه بگوييم تنها وجه ذكر زمين بعد از آسمانها بخاطر اين است كه زمين محل زندگانى ما است و كميت و كثرت آسمانها و كوچكى زمين هيچ مورد نظر نيست . خصوصا كه زمين ساكنين خاصى دارد كه مورد توجه حضرت آفريدگار جهان است ؛ مانند إنسان و جن چناچه ظاهر وجه اختصاص مالكيت خداوند بيوم الدين و روز قيامت در سوره حمد نيز اهميت آن روز ، براى ما مىباشد . والله العالم .\r\n( 3 ) - و قرينه اى در خود آيات وجود نداشته باشد كه مراد زمين ما است .\r\n","page_name":" 71 ","page_number":72},
  {"content":"\r\n\r\nبلكه هفت زمينى باشد كه از آيه مباركه :  « اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ »  ( الطلاق : 12 ) فهميده مىشود . و ممكن است زمين هاى هفت گانه در كيفيت بى نظير خود همسان يا اختلاف كمى بين خود ، داشته باشند ، كه بشود مقابله مذكور فى الجملة درست گردد .\r\nبه هر حال مراد از سموات و وسعت آنها و كميت و كيفيت آنها و حدود مشخصه آنها چيزى بطور مقطوع بما معلوم نيست و تنها اين قدر مى دانيم كه محدوده آسمان محسوس ما كه مقدارى ستارگان و سياره هاى سه كهكشان در آن معلوم مىشود ، آسمان اول قرآن است .\r\nو دليل آن دو آيه مباركه :  « وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ »  ( الملك : 5 ) ،  « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  ( الصافات : 6 ) مىباشد ، بلى اين دو آيه دلالتى ندارند كه همه اين كواكب و مصابيح در خود همين آسمان دنيا باشد ؛ بلكه قدر متيقن اين كه آسمان دنيا بنور آن كواكب و مصابيح زينت يافته است ، هر چند وجود آنها در آسمان ديگر باشد و نور آنها به آسمان اول نفوذ و به ما رسيده باشد . « 1 »\r\nقول درست اين است كه نبايد بين كهكشانهاى مصطلحه امروزى و سموات قرآن ، ارتباط بر قرار نماييم چون حدود هر كدام مشخص و معلوم نيست و بعيد است كه در آينده روشن شود كه مراد قرآن از سموات هفتگانه و سموات مطلق كماً و كيفاً چيست ؟\r\n « إِيَّاكَ نَعْبُدُ وَ إِيَّاكَ نَسْتَعِينُ » \r\nعبادت من تنها ترا است ، و عبادت غير خدا ( هر كسى هر موجودى كه باشد ) موجب شرك و خروج از دين است ، حتى اگر عبادت غير ، به هدف تقرب به خداوند باشد ،  « ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى »  ( الزمر : 3 ) حقيقت عبادت تعظيم به قصد ربوبيت است و مطلق تعظيم\r\n\r\n\r\n","description":"","footnote":"\r\n( 1 ) - من نفهميدم كه چرا كواكب به حرف لام الجنس يا استغراق محلّى گرديده ولى مصابيح بلفظ نكره و بدون لام ذكر شده است ؟\r\n","page_name":" 72 ","page_number":73},
  {"content":"\r\n\r\nأنبياء و أولياء و استاذ و والدين هيچ اشكالى ندارد ، ولى اگر سيد المرسلين به قصد ربوبيت و اعتقاد رحمانيت او احترام و تعظيم شود موجب شرك است . « 1 » و بر اين معنا آيات قرآن دلالت مىكند . تفصيل اين بحث را در كتب ديگر خود ، آورده‌ايم .\r\nطائفه‌اى كه از كم علمى و غباوت ، معناى عبادت را نفهميده اند و مسلمانان بهتر از خود را به شرك نسبت مى دهند و حتى دست آنان به خون مسلمين و مؤمنين رنگين است روز قيامت بمنزله قاتل همه مردم محشور مىشوند كه قهراً جايگاه شان جهنم است .\r\nو ما چون اين موضوع را در كتب ديگر خود بطور مفصل نوشته‌ايم لازم نديديم آن را در اين كتاب تكرار نماييم و خداوند همه افراطيها را هدايت فرمايد .\r\n « وَ إِيَّاكَ نَسْتَعِينُ » \r\nاستعانت در امور از غير خداوند چه إنسان باشد  « فَأَعِينُونِي بِقُوَّةٍ »  ( الكهف : 95 )  « وَ تَعاوَنُوا عَلَى الْبِرِّ وَ التَّقْوى »  ( المائدة : 2 ) و چه از أسباب ديگر  « وَ اسْتَعِينُوا بِالصَّبْرِ وَ الصَّلاةِ »  ( البقرة : 45 ) جايز است كه به شرطى مستعان بعنوان واسطه باشد ؛ زيرا مستعان حقيقى و مسبب الأسباب واقعى خداوند است و آيه فوق جمله خبرى است كه حكايت از واقعيت حصر كمك خواستن از خداوند مىكند ، و اين حصر واقعيت عينى است و تنها خداوند مسبب الأسباب و چاره ساز است كه اگر بخواهد به بنده خود توسط أسباب طبيعى و مادى و توسط إنسان‌ها و از راههاى مختلف و حتى غير متوقع كمك مىتواند و مىكند و جزء او موجود ديگر چنان قدرتى ندارد ، توسل به قدرتمندان وثروتمندان و وسايل مادى بعنوان يكى از وسايل فراهم\r\n\r\n\r\n","description":"","footnote":"\r\n( 1 ) - بلى سجده براى غير خدا و لو به قصد ربوبيت او نباشد حرام است . و اگر به قصد ربوبيت باشد موجب شرك است . و بعبارت ديگر : تعظيم غير خدا و سجده براى او به قصد ربوبيت او موجب شرك عبادى مىشود و اعتقاد مجرد به ربوبيت غيرخدا هر چند بدون تعظيم باشد ، بازهم موجب شرك است . منتهى شرك فاعلى ، تنها تعظيم و كُرنِش غير بدون قصد ربوبيت ؛ مانند احترام أنبياء و أولياء اشكال ندارد ؛ بلكه مستحسن و نيكو است .  « ذلِكَ وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ  الحج : 32\r\n","page_name":" 73 ","page_number":74},
  {"content":"\r\n\r\nشده خداوند جايز است ، رحم مردم نيكو كار و محبت والدين همه از جانب خدا است ،\r\nبنا براين در همه موارد استعانت مادى و معنوى و روحانى ما ، مستعان بالذات و واقعى و اولى خداوند است و غير او ، حتى أنبياء و أولياء ، و سايط و . وسايل هستند كه چاره‌اى هم از استعانت به آنها نيست ما ، در دار ماده - دار وسايل و أسباب - گرفتار و اسيريم ولى جهان بينى ما بايد توحيدى ، عقلى و دينى باشد كه « لاحول و لا قوة الا بالله » وقانون سبيبت هم در همه اجزاء كائنات به تقدير واجب الوجود قابل استثناء نيست . و خواستن مقاصد از غير سلسله أسباب غلط و بيهوده و غير عقلايى است .\r\nنتيجه اين كه : با توجه به أسباب مقصد ، بايد به مسبب الأسباب هم پناه ببريم .   « قُلْ أَعُوذُ بِرَبِّ النَّاسِ . . »   ( الناس : 1 )   « قُلْ أَعُوذُ بِرَبِّ الْفَلَقِ . .   ( الفلق : 1 )  « وَ سْئَلُوا اللَّهَ مِنْ فَضْلِهِ . . »  ( النساء : 32 )\r\nسوره حمد مشتمل بر دو قسمت است\r\nقسمت اول\r\nآياتى بود از اول سوره تا يوم الدين كه از طرف خداوند است .\r\nو خلاصه مطالب اين قسمت :\r\n1 - ادب يافتن بذكر نام خدا به صيغه « بِسْمِ اللَّهِ الرَّحْمَنِ الرَّحِيمِ » ، در اول همه كار ها .\r\n2 - ادب يافتن به حمد و ثناى خداوند كه مربى عالميان است .\r\n3 - توحيد فاعلى\r\n4 - توحيد تدبيرى .\r\n5 - رحمت رحمانى كه نظام زندگى كائنات و إنسان و همه موجودات عاقل و مكلف بر آن استوار است و رحمت رحيمى كه نظام عالميان مكلف در دنيا و آخرت به آن وابسته است .\r\n\r\n","description":"","footnote":"","page_name":" 74 ","page_number":75},
  {"content":"\r\n\r\n6 - اعتقاد وتوجه به معاد و روز مكافات و مجازات ، كه از اصول دين است .\r\nقسمت دوم\r\nاين قسمت از جانب بنده است :\r\n1 - توحيد عبادى  ( إِيَّاكَ نَعْبُدُ ) \r\n2 - توحيد فاعلى  ( وَ إِيَّاكَ نَسْتَعِينُ ) \r\n3 - طلب هدايت به راه راست ، راه آنانى كه مورد انعام خدا قرار گرفته اند .\r\n4 - دورى از راه گمراهان و غضب شدگان  « غَيْرِ الْمَغْضُوبِ عَلَيْهِمْ وَ لَا الضَّالِّينَ » \r\n\r\nهدايت بر چند گونه است\r\n\r\nاول هدايت عقلى :\r\nعقل نظرى خدا دادى إنسان ، آدمى را بكليات جهان و مسايل اساسى وكلى فلسفه . و كلام و كائنات آشنا مىسازد . و سر مايه علمى و اعتقادى او را فراهم مى دارد . و نيز همين عقل است كه بر حواس پنجگانه نظارت دارد و خطا كارى هاى آنها را اصلاح مى گرداند .\r\nعقل رابطه آدمى را با آفريدگار كهكشانها و آسمانها و عالَم ها و جهانها بر قرار مىسازد ، عقل نظرى ، إنسان را به صفات خداوند و افعال او راهنمايى مىدارد .\r\nهمين عقل است كه آدمى را بدين خدا و بهشت هدايت مىكند جهان بينى عقلى ، آدمى را بمقام بلندى مى رساند كه در نتيجه آدمى بمقام بالاتر از مقام فرشتگان عروج مى نمايد .\r\nاستعداد عقلى و ظرفيت اهتداى عقلانى إنسان به حدى بالا بود كه بخاطر آن خالق حكيم او را آفريد و همه افساد و تباهى و خونريزى هاى حيوانى او را ناديده گرفت .\r\nو به فرشتگانى كه معترض و يا سؤال كننده از مقام خلافت و نمايندگى الهى آدم در روى زمين بودند فرمود :  « إِنِّي أَعْلَمُ ما لا تَعْلَمُونَ »  ( البقرة : 30 ) من مى دانم چيزى را كه شما نمىدانيد .\r\n\r\n","description":"","footnote":"","page_name":" 75 ","page_number":76},
  {"content":"\r\n\r\nاسرار خلقت آدم ابوالبشر به من معلوم است و شما به آن جاهل هستيد .\r\nو بالآخره ملائكه را متوجه جهل آنان فرمود كه آنان به نادانى خود اقرار كردند .\r\nعقل عملى إنسان است كه محاسن و قبايح أعمال را مىداند و به همين عقل خود از شرور دورى و به خيرات علاقمند مىشود . و به همين عقل عملى است كه به انتخاب دين خدا مى پردازد تا بمقام خيرالبريه مىرسد ، و از شرك و شرور مى هراسد تا به گودال شرالبريه سقوط نكند .\r\n\r\nدوم هدايت تكوينى :\r\nفرعون به موسى ( ع ) و هارون گفت : پروردگار شما دو نفر كيست ؟ موسى ( ع ) فرمود :  « قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  ( طه : 50 ) پروردگار ما كسى است كه به هر چيز ( بهر ماهيتى ) لباس هستى عطاء فرمود سپس او را ( به سوى كمالات وجودى و غايت اصلى آنى ) هدايت فرمود .\r\nاين است قانون تكوينى تكامل همه أشياء و رفتن آنها بسوى اهداف نهايى آنها « 1 »     « سَبِّحِ اسْمَ رَبِّكَ الْأَعْلَى ، الَّذِي خَلَقَ فَسَوَّى ، وَ الَّذِي قَدَّرَ فَهَدى »     ( الأعلى : 1 - 3 ) نام پروردگار خود را ( از همه نواقص ) تنزيه نما كه ( أشياء را ) آفريد وسپس ( همه آنها را ) مطابق حكمت خود برابر قرار داد و پروردگارى كه اندازه گيرى نمود سپس ( آنها را به سوى غايات و نهايات شان ) هدايت و راهنمايى فرمود .\r\nهمه چيز با اهداف طبيعى خود همسان و مساوى گرديدند . سپس طبق اراده پروردگار در حلقه هستى داخل و مخلوق شدند و سرنوشت تكوينى آنها با استعداد ذاتىشان اندازه‌گيرى شده بعد راهنمايى گرديد .\r\n\r\n\r\n","description":"","footnote":"\r\n( 1 ) - به نظر شما نفس همين آيه در قرآن دليل بر آسمانى بودن قرآن نيست ؟ بلى قرآن كلام خدا است نه زائيده فكر پيامبرامى كه نه درسى خوانده بود و نه خطى نوشته بود و در بدترين محيط بت پرستى بزرگ شده بود .\r\n","page_name":" 76 ","page_number":77},
  {"content":"\r\n\r\nالبته در عالم مادّه و تزاحم علل . و . أسباب ، موجودات به همين سادگى به هدف نخواهند رسيد و جمع زيادى از آنها با علل و حوادث قويتر از خودكه همه بتقدير ربّ عزيز مقتدرى اندازه گيرى شده ، بر خورد مىكنند . و از مسير خود به راه ديگر مى روند . . و بقيه جان سالم بدر برده و به هدف نهايى خود مىرسند .\r\n « صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ »  ( النمل : 88 ) ساخت و ساز خدايى كه هر چيز را متقن آفريده او محققاً به آنچه بجا مىآوريد آگاه است .\r\nاين آيه قانون إتقان . و أستحكام هر مصنوع كار خانه خلقت را بيان مىدارد كه خلل پذير نيست .\r\nعلوم تجربى بهتر از حكم كلى عقل ، قانون هدايت تكوينى عمومى أشياء و قانون إتقان آنها را بيان مىكنند . تو گويى علوم فيزيك « كيميا » ( شيمى ) بيالوژى ، جيالوژى ، فيزيولوژى إنسانى و حيوانى و نباتى و علم نجوم و فلك همه شرح همين دو آيه است كه در قرن بيست و يكم از افتخارات دين اسلام و كتاب آسمانى ما مىباشد .\r\n\r\nسوم هدايت غريزى :\r\nكه شامل حيوان و إنسان مىشود و مظهر حكمت بالغه الهى مىباشد ، داستانهاى زيادى در هدايت غريزى حيوانات و إنسان‌ها وجود دارد كه از منظر بالا حكايت كننده از نظام علم و قدرت و عظمت خالق آنها است . آيا جنس يا نوع « جن » غرايز دارند و تا چه مقدار ؟ قضيه براىما مجهول است « 1 »\r\n\r\nچهارم هدايت تشريعى :\r\nجنس يا نوع « جن » هم مكلف به دين آسمانى حق تعالى مى باشند ، ولى مسلماً اين هدايت\r\n\r\n\r\n","description":"","footnote":"\r\n( 1 ) - من نمى دانم « جن » تا چه حدى غريزه دارد و تا كجا با غراييز إنسان متفاوت است و آيا ملائكه غرايز دارند آنان همانند جن نيز جسم لطيف هستند ولى از آيات إستفاده مىشود كه ملائكه فاقد غرايز شبيه غرايز إنسان و حيوان هستند .\r\n","page_name":" 77 ","page_number":78},
  {"content":"\r\n\r\nبا هدايت إنسان تفاوت زيادى دارد ، هر چند كم و كيف ( چند و چون ) آن به ما معلوم نيست .\r\nدر تكامل طبيعى و معنوى و روحانى إنسان هدايت تشريعى حق ، تأثير مهمى دارد و چون قبولى و پذيرفتن آن إختيارى قرار داده شده اكثر مردم در طول تاريخ گذشته از آن بدور مانده اند و إستفاده درستى از دين پر بركت كه معلول رحمت ر حيمى خداوند منّان است ، نبرده اند و آينده نفوذ دين در جوامع إنسانى براى ما نامعلوم است و نيز كيفيت تكامل و اقسام هدايات موجودات مادى عاقل در كرات بالاى جهان پهناور آسمانها و كهشكان‌ها در بعد تكوين و تشريع براى ما تاكنون از مجهولات همه جانبه است .\r\n\r\nسخنى در مورد دين هاى آسمانى\r\n1 - دين آسمانى كه براى سعادت و كمال روحانى و معنوى و اخلاق و احترام به ناموس و اموال و حقوق عامه مكلّفين و مراعات عدالت اجتماعى و ترويج احسان و عفو و احترام به نواميس اخلاقى آمده است در موارد زيادى به كنترول غرايز إنسان نظارت دارد . و از اين جهت مورد استقبال أكثريت إنسان‌ها تا كنون قرار نگرفته است .\r\n2 - غالب حكومتها و قدرتهاى سياسى و اقتصادى جوامع ( و به تعبير قرآن : ملأ ) يا مخالف دين بوده اند و يا بى نفاوت و بعبارت ديگر انفاذ هر قانون نياز به قوه مجريه دارد كه متأسفانه دين هاى آسمانى غالباً محروم از آن بوده اند و تنها بوسيله ارشاد أنبياء و رسل و دانشمندان دينى ترويج صورت گرفته ، كه به هيچ وجه ضمانت اجرايى خارجى نداشته اند .\r\n3 - دينهاى آسمانى هر كدام در متن زمان بجز از اسلام ، اول و آخر داشته كه پس از نسخ هر كدام ، ديگرى رسميت يافته است .\r\nولى از نظر اعتقاد پيروان نا آگاه ، و جاه طلبان مفسد و مغرض ، دين سابق به شدت تبليغ شده و در مقابل پيروان دين رسمى و معتبر خدا قرار گرفته و مشغول دروغ بافى وجنگ و خون ريزى و تباهى شده‌اند كه نتيجه آن گمراهى مردم از دين حق بوده و هم اكنون يهوديان\r\n\r\n","description":"","footnote":"","page_name":" 78 ","page_number":79},
  {"content":"\r\n\r\nو نصرانيان بشدت از دين هاى منسوخ به تمام وسايل ممكنه دفاع مىكنند و از اسلام و مسلمانان بدگويى مىنمايند چه به قصد ثواب اخروى و چه براى اهداف استعمارى .\r\n4 - مسالك اختراعى إنسان‌هاى كم عقل يا شيطان كه همه خرافاتى مىباشد ، به بدنامى أديان واقعى تمام شده ، غالب إنسان‌ها ، قدرت تمييز دين آسمانى را از مسالك اختراعى كه بنام دين آسمانى مورد بهره بردارى شيادان و بهره‌كشى از ساده لوحان قرار گرفته ، ندارند و همه را بيك نظر نگاه مىكنند .\r\n5 - دين هاى منسوخه بمرور زمان ، مورد تصرف جمعى از كم عقلان و تبهكاران مدعى علم قرار گرفته و به اعتقاد خود ، كتاب هاى دينى شان را بغرض اصلاح كم و زياد نموده اند و از اساس آنها را بدنام ساختند . و شما اين ماجراى اسفناك را در تورات و انجيل هاى امروزى و در ساير تعليمات اين دو دين و دين مجوس مشاهده مى كنيد .\r\n6 - قطع نظر از مذاهب مشهور اسلامى ، طريقه هاى محلى ديگرى در كوشه و كنار كشورهاى اسلامى با شاخ و برگ متنوع و متغير از نبود علماى دينى و جهالت پيروان ، به وجود آمده كه سند ديگرى به دست دشمنان و . يا فراريان از دين خدا و اسلام مىدهد .\r\n7 - انحرافات عملى و عادات جاهلى مسلمانان مانع ديگرى براى پذيرفتن اسلام براى بيگانگان است ؛ زيرا تمييز اين كه اين أعمال و عادات زائيده محيط نادانى مسلمانان است يا دستورات دينى امر بسيار مشكلى براى غير مسلمانان است .\r\n8 - شكى در ترقى علمى و صنعتى و اختراعات و اكتشافات عده اى از كشورهاى غربى وجود ندارد ، همان گونه كه در پسمانى و عقب ماندگى علمى و صنعتى مسلمانان ، كلامى نيست .\r\nاين تفاوت هر چند كه مربوط بحقانيت دين ربطى ندارد ؛ بلكه به تلاش اوّليها و تنبلى دوميها تعلق مىگيرد ، ولى از نگاه روانى هر چند دستورات اسلام مورد پسند روز باشد قبول\r\n\r\n","description":"","footnote":"","page_name":" 79 ","page_number":80},
  {"content":"\r\n\r\nكردن دين مردم عقب مانده براى دانشمندان جاه رسيده بسيار سنگين و غير قابل تحمل مىباشد . « 1 »\r\n9 - ترويج نصرانيت و يا إنكار ارزش دين براى تهاجم فرهنگى غريبها به منظور مزيد استثمار جديد و فروش صادرات خويش در بازار هاى كشور هاى عقب افتاده ( در حال رشد ! ! ) جزو برنامه غربيها است ، در اين راه از دروغ و افتراء و مبالغه و مغالطه توسط فيلمهاى سينمايى و سريال هاى مستند مزور و روز نامه ها . و مجلات . راديو و . تلويزون . و انترنت عليه دين آسمانى خوددارى نمىكنند . و در اين راه يهودىهايى كه دشمنان سرسخت اسلام هستند همكارى صميمانه با غربيها دارند .\r\nترقى صنعتى غرب چه بخواهيم و چه نخواهيم توسط مرتدين و بى دينان نسل جوان در جهان اسلام بر رونق بازار مسيحيت و كساد بازار اسلام كمك مىكند .\r\nخنده آور اين است كه جمعى از جوانان ساده بر علماى دين اسلام ايراد مىگيرند كه چرا شما چنين ترقى صنعتى را در جهان به وجود نمىآوريد ! پس همه شما بيكاره ايد ! ! غافل از اين كه ترقى صنعتى غرب را كشيشان غربى به وجود نياورده اند ؛ بلكه دانشمندان علوم تجربى آنان زحمت كشيده‌اند ، شما كه دانشگاه رفته‌ايد ، وظيفه شما بود كه براى دنياى كشورهاى خود خدمتى مىكرديد كه نكرديد و گناه آن را بدوش علماى مذهبى مىاندازيد ؟ !\r\n10 - دين در نظر مستعمرين و مستثمرين در كشور هاى اسلامى مانع بزرگى براى استعمار و استثمار بود و لذا جمعى از مزدوران نادان و يا بى دين داخلى ، خود را وظيفه دادند كه به وسايل زور و اسلحه و شبهات باطل خود ، اذهان عمومى مسلمانان را به دين شان مشتبه بسازند و پول هاى كلانى در اين راه به مصرف رسانيدند و در عصر ارتباطات تلويزون ها و راديوهاى\r\n\r\n\r\n","description":"","footnote":"\r\n( 1 ) - تنها دانشمندان درجه بالاى غربى بوده اند كه از بين آنان جمعى به دين اسلام گرويده اند .\r\n","page_name":" 80 ","page_number":81},
  {"content":"\r\n\r\nغربى و از همه اسان تر انترنت تا امروز عليه معتقدات و باورهاى مسلمانان شُبهه‌افگنى مى نمايند . بطور نمونه آنچه را كه راديو « بى بى سى » و صداى امريكا و ساير راديوهاى غربى و تلويزون هاى غرب ظالم و مكّار عليه انقلاب اسلامى ايران از برج دلو ( بهمن ) 1357 تا امروز ( 18 سرطان 1395 ) راست و دروغ گفته‌اند و چناچه بقيد نوشته بيايد احتمالًا پنجاه جزء كتاب بشود .\r\nغربيها عليه نصرانيت هم در كشور هاى خود قيام و اقدام كردند تا جلو عياشى آنان باز و چيزى مانع اباحه‌گرى مطلق آنان نگردد . و اين روش در آينده‌ها هم با شرايط موجود ادامه خواهد يافت .\r\nبه هر حال ستون پنجم در اين مورد نقش فعال داشته و دارد .\r\n11 - انگليسها كه در استعمار و استثمار ، تجربه طويل و ممتدى دارند گاهى مذاهب مستقلى براى مسلمانان به وجود آورده اند ؛ مانند مذهب بهايى و امثال آن را در ايران و مذهب قأديانى را در پاكستان و بعضى از مذاهب افراطى ديگر را در كشور هاى عربى به وجود آوردند . كه بلاى جان مسلمانان شده و تا امروز به دهشت افگنى و خشونت خود ادامه ميدهند و هزازان مسلمان كشته و ميلياردها دالر خسارات مالى را به وجود آورده اند شهرهاى عراق و سوريه و يمن خراب شدند كه اصلاح آنها سالها وقت و ارقام سرسام آور پول مىخواهد .\r\nاگر اسرائيل هر روز زمين هاى فلسطينى ها را غصب مىكند ، خانه ها را ويران مىسازد و بدتر اين كه صاحبان آنها را براى اعمار مجدد اجازه نمىدهد . همه را براى يهوديهاى غاصب اعمار مىكند ، و خطر ناكتر كه صدها فلسطينى مسلمان را كشته‌اند و اين كشتار هنوز هم ادامه دارد . يك روز هم آنجا اختلاف دينى و قومى بين يهوديها صورت نگرفته و دولت اسرائيل سران دين بهايى را براى آينده در كشور خود جاى داده تا در موقع مناسب آنان را عليه مسلمانان ايران وادار به جاسوسى نمايد .\r\n\r\n","description":"","footnote":"","page_name":" 81 ","page_number":82},
  {"content":"\r\n\r\nبا اين حال احتمال نمى رود در آينده نزديك اقبال مردم غرب بسوى دين اسلام كه قبلا اميدش مى رفت ، ميسر گردد .\r\nدين گرايى يك مرتبه عالى از فرهنگ عقلى و رشد فكرى را مى طلبد و از گذشته ها به اين سو تا امروز و آينده هاى نزديك مردم در مورد دين قصور فكرى داشته و خواهند داشت مردم متدين غالباً به تقليد از پدران و مادران خود بسوى دين رفته اند و به مقدار كم و زياد به دين عمل كرده‌اند و بايد بوسيله قلم و بيان و همه وسايل ارتباط جمعى فرهنگ اسلامى توسط متخصصين و اسلام شناسان تبليغ شود و از مداخله نااهلان جاهل جلو گيرى گردد .\r\n « اهْدِنَا الصِّراطَ الْمُسْتَقِيمَ » \r\nدين هدايت تشريعى است كه تا حد متوسط ارتكازى مىباشد . و لذا بعضى از نويسندگان آن را در مغز ناخود آگاه إنسان كه محل روان كاوى مىباشد ، جاى داده است ، و قبول ندارند از روان شناسى و مغز خود آگاه بشر باشد .\r\nمع الوصف دين در بعد اعتقادى خود فطرى است  « فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ »  ( الروم : 30 )\r\nو در احاديث معتبر آمده است كه توحيد خداوند فطرى مىباشد ( نه شريعت دين و حلال و حرام آن ) و لذا أكثريت مردم دنيا دين ندارند و دين داران قسمت زياد آنان به دينهاى منسوخ يا دين هاى ساخته گى فكر بشر آن هم بطور ناقص علاقه پيدا كرده‌اند . و حتى كثيرى از پيروان مذاهب اسلام به فرهنگ اسلامى آشنايى ذهنى ندارند همان گونه كه در مرحله عمل نيز به همه واجبات و محرمات پايبندى ندارند .\r\n1 -  « وَ قَلِيلٌ مِنْ عِبادِيَ الشَّكُورُ »  ( سبإ : 13 )\r\n2 -  « ما فَعَلُوهُ إِلَّا قَلِيلٌ مِنْهُمْ »  ( النساء : 66 )\r\n3 -  « وَ ما آمَنَ مَعَهُ إِلَّا قَلِيلٌ »  ( هود : 40 )\r\n\r\n","description":"","footnote":"","page_name":" 82 ","page_number":83},
  {"content":"\r\n\r\n4 -  « وَ قَلِيلٌ ما هُمْ »  ( ص : 24 )\r\n5 -  « وَ قَلِيلٌ مِنَ الْآخِرِينَ »  ( الواقعة : 14 )\r\n6 -  « فَقَلِيلًا ما يُؤْمِنُونَ »  ( البقرة : 88 )\r\n7 -  « فَلا يُؤْمِنُونَ إِلَّا قَلِيلًا »  ( النساء : 46 )\r\nو الآيات المباركات فى ذلك كثيرة\r\n8 -  « مِنَ الْمُؤْمِنِينَ رِجالٌ صَدَقُوا . . »  ( الأحزاب : 23 )\r\nلاحظ مادّة القليل و الكثير فى المعجم المفهرس .\r\n9 -  « وَ لكِنَّ أَكْثَرَ النَّاسِ لا يَعْلَمُونَ »  ( غافر : 57 )\r\n10 -  « وَ لَقَدْ ضَلَّ قَبْلَهُمْ أَكْثَرُ الْأَوَّلِينَ »  ( الصافات : 71 ) و الآيات فى ذم اكثرالناس أو طوائف من الناس كثيرة .\r\n11 -  « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ »  ( الأعراف : 179 )\r\nصراط مستقيم در دو مورد قرآن ، معرفه ( الصراط المستقيم ) و در بقيه آيات ، اين دو كلمه صفت و موصوف نكره ( صراط مستقيم ) آمده است و در آياتى صراط بسوى خداوند و بعضى از بندگان او اضافه شده است . و در بعضى آيات به كلمه « سوى » موصوف شده است .\r\n « الصِّراطَ الْمُسْتَقِيمَ »  در سوره حمد چنين بيان شده :  « صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ »  ( الفاتحة : 7 ) ؛ راه كسانى كه برآنان نعمت ارزانى فرموده اى كه نه غضب شده‌اند و نه گمراه اند و اين صراط مستقيم راه راهروان مهتدى مورد رضاى خداوند معرفى شده است كه همان اسلام است .\r\nممكن است بگوييم صراط مستقيم داراى مراتبى است بقرينه آيات ديگر كه صفت و\r\n\r\n","description":"","footnote":"","page_name":" 83 ","page_number":84},
  {"content":"\r\n\r\nموصوف را نكره آورده است ( دقت شود )\r\n\r\nنكته قابل توجه\r\nدر اين سوره ( سوره حمد ) صفت رحمت و غضب به واجب الوجود مجرد غير مادى نسبت داده شده در حالى كه واجب الوجود داراى احساسات و عواطف نيست و لذا بايد رحمت رحمانى او را به ايجاد و افاضه وجود حسب مصلحت عمومى كائنات بدانيم و رحمت رحيميه او را شامل هدايت خاصه او راجع باصلاح مؤمنين و مغفرت گناهان و داخل نمودن به بهشت بدون توجه به احساسات و عواطف بشرى بپذيريم تا توحيد معقولى داشته باشيم و اين موضوع در پاره اى از صفات ثبوتيه فعليه آمده ؛ بلكه حتى در صفات ذاتيه واجب الوجود مانند علم او نيز جارى مىشود نبايد علم او را صورت حاصله در ذهن بپنداريم كه او ذات بسيط مجرد است و صورت علميه در ذات او حلول نمى تواند تا تكثر به وجود آيد ، خصوصاً كه صفات ذاتيه او طبق براهين قطعى عين ذات واجبه اوست و ذات او عين حقيقت وجود است .\r\nبحث كردن از صفات ذاتى ، فعلى حق تعالى بسيار دقيق است كه با اندك غفلت ميليارد ها درجه از معرفت صحيح او دور مى شويم . و واجب الوجود را - ناخود آگاه - ممكن الوجود تصور مىكنيم . ( أين التراب و ربّ الارباب )\r\nنگارنده نمىخواهد درتفسير صفات ذاتيه و فعليه حق بدون دليل قطعى عقلى يا دينى بر يك تفسير وجودى خاص تكيه كند ، كه تأويل باطل است و ناروا ، ولى تأكيد من بر جنبه سلبى است كه نبايد صفات ذاتيه و فعليه واجب الوجود به معانى اى كه در خود و ساير مخلوقات مى دانيم قياس كنيم .\r\n\r\nفايده مهم\r\nدر بين مردم عوام مسلمان مشهور شده كه صراط پلى است بر روى جهنم كه مردم پس\r\n\r\n","description":"","footnote":"","page_name":" 84 ","page_number":85},
  {"content":"\r\n\r\nاز حساب بر پشت آن عبور مى نمايند ، دوزخى ها از آنجا در آتش مىافتند و بهشتى ها به اندازه أعمال خود به سرعت و كُندى عبور نموده و بسوى بهشت مى روند .\r\nاين شهرت از فتاوى علماى آنان حاصل شده است . بطور نمونه بكلام شيخ صدوق مشهور ترين محدث شيعه توجه كنيد : « و اين صراط پل جهنم است و محل مرور همه مخلوقين است . » « 1 »\r\nعضد الدين إيجى دانشمند اشعرى سنى در كتاب مواقف مىگويد : « بدانكه صراط پلى است كشيده شده بر پشت جهنم كه بر او عبور ميكنند مؤمن و غير مؤمن . و اكثر معتزله آن را إنكار كرده‌اند . » « 2 »\r\nلفظ صِراط - بكسر الصاد - بگفته بعضى از لغويين كلمه يونانى به معناى طريق و راه مىباشد . و بضَّم الصاد ، به معناى شمشير دراز برنده مىباشد و هيچ ربطى به پل ندارد و پل را به عربى جِسر مىگويند .\r\nنگارنده در كتاب متافيزيك از نظر رئالزم ، پل مذكور را معناى ديگرى نموده است و عمده اين كه در قرآن مجيد و احاديث معتبر السند ، چنين پلى ذكر نشده است .\r\nبحث مهم ديگر در مورد راهها\r\nإنسان‌ها راههاى مختلفى را به سوى خدا مىپيمايند ؛ بلكه جميع مخلوقات عاقل مختار چنين هستند هر عاقل بحسب استعداد ذاتى و معرفت اكتسابى راهى بسوى حق دارد صراط مستقيم در غالب آيات قرآن بعنوان نكره آمده است كه اشعار به تعدد مصاديق آنها دارد . حتى كفار كه عبادت إختيارى ندارند و منكر عبوديت هستند ، بندگى ذاتى دارند و چون مملوك حقيقى خداوند هستند . قال الله :  « إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ \r\n\r\n\r\n","description":"","footnote":"\r\n( 1 ) - بحار الانوار ج 8 / 70\r\n( 2 ) - شرح مواقف ، شريف جرجانى ج 3 / 224 طبع قديم .\r\n","page_name":" 85 ","page_number":86},
  {"content":"\r\n\r\n عَبْداً »  ( مريم : 93 ) ولى اين بندگى ذاتى باعث نجات نمىشود .\r\nخلاصه كلام ، همه راهها را به سه راه كلى مى توان تقسيم كرد :\r\n1 - راههاى مستقيم با اختلاف درجاتِ راهروان آن ، « 1 » راه روان اين راهها كسانى هستند كه خداوند بر آنان نعمت خود را ارزانى فرموده است و ممكن است همين راها ، راههاى مقربين و اصحاب يمين باشند با اختلاف درجات صنفى و فردى :  « وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  ( النساء : 69 )\r\n2 - راه مغضوب عليهم كه راه كفار و مشركين و ستمگران است و راه اصحاب شمال .\r\n3 - راه گمراهان و جاهلين قاصرين كه نه مستحق ثواب هستند و نه مستحق غضب و عقاب و ما اين موضوع را از نظرعقل و دلالت آيات زياد قرآن در كتب ديگر خود اثبات كرده‌ايم . و ممكن است اين مطلب از عطف كلمه الضالين بر غير المغضوب در آخر سوره حمد إستفاده شود .\r\nبه هر حال طبق قواعد عدليه و دلالت آيات قرآن مجيد و احاديث ، كفار و عاصيانى كه از جهت قصور ذاتى فكرى و يا از تأثير شرايط محيط و يا از نظر نقص بعضى از اعضاء ؛ مانند كَر و لال و كُور بودن كه حجت بر آنان در اين دنيا تمام نشده ، نه مستحق عقاب هستند و نه مستحق ثواب و حكم اين قسم در مورد إنس و جن و ساير انواع زنده جان در كرات ديگر كه قاصر باشند نيز جارى مىشود و شكى در قبح عقاب قاصر وجود ندارد . « 2 »\r\nولى بحث تعدد صراط هاى مستقيم - در فرض إستفاده آنها از قرآن مجيد - به همين مقدار\r\n\r\n\r\n","description":"","footnote":"\r\n( 1 ) - نگاه كنيد آيه 11 مجادله و سوره واقعه كه در مورد مقربون و اصحاب اليمين صحبت شده\r\n( 2 ) - در پاره اى از احاديث شيعه و سنى آمده است كه اين دسته در قيامت امتحان ديگرى مىشود .\r\n","page_name":" 86 ","page_number":87},
  {"content":"\r\n\r\nحل نخواهد شد و يك مورد ديگر اين صراطهاى مستقيم ، بهشت رفتن مسلمانان متدين غير شيعه به بهشت است كه ناصبى ( دشمن اهل بيت ( ع ) ) نباشند . و ما آن را در بعضى از كتب خود ذكر كرده‌ايم . و بعضى از أحاديث معتبره دلالت بر بهشت رفتن آنها دارد .\r\nبنابراين مسلمانان سنى و شيعه به احكام مذهبى خود عمل مىكنند ، صلاحيت بهشت رفتن را دارند و برادران دينى همديگر هستند .\r\nو اين مطلب يك مرتبه ديگر از صراط مقبول را به دست مىدهد ، و آن بهشت رفتن افراد متقى و متدين شيعيان غير إماميه است ؛ مانند زيدى ها و فطحى ها و و اقفى ها و امثال آنها است كه بدون لجبازى باحق و عناد با سيد المرسلين ( ص ) در مورد إمامت بخطاء رفته اند و همچنين افراديكه سهواً در مورد مسايل اعتقادى ديگر بخطاء رفته اند ؛ مانند مجبره و مفّوضه و امثال آنان . والله العالم . بلى كفار اگر معاند و يا مقصر باشند دوزخ مى روند ولى اگر قاصر باشند ، بهشت نمى روند ، ولى مستحق دوزخ نيز نيستند . و بحث آن را در كتب ديگر نويسنده پى گيرى كنيد .\r\nخلاصه نبايد از تعصب و كوتاه نظرى ، مسلمانان مخالف خود را محكوم به رفتن دوزخ كنيم والله العالم بعواقب الامور و هو الحاكم فى الدارين و له الملك و الحكم فى التكوين و التشريع . در اين جا تفسير حمد تمام شد . و لله الحمد والمنة .\r\n\r\nحياة و زندگى\r\n « هُوَ الْحَيُّ الْقَيُّومُ لا تَأْخُذُهُ سِنَةٌ وَ لا نَوْمٌ  ( البقرة : 255 )\r\nحيات إنسان بمعنى ارتباط روح به بدن مادى اوست . و در جن و ملائكه هم ممكن است بگوييم : تعلق روح به بدن لطيف آنان است . و ما اين ارتباط و تعلق را در هر سه مورد ، به تعلق تدبيرى نام مىبريم .\r\nخوب ، حيات و زندگى خداوند را چه تعريف كنيم ؟ خداوند نه روح دارد و نه جسم ، هر\r\n\r\n","description":"","footnote":"","page_name":" 87 ","page_number":88},
  {"content":"\r\n\r\nچه كه فلاسفه و متكلمين مذاهب اسلامى در تفسير حيات خداوند گفته‌اند بيهوده است . و مفهوم درستى از آن در ذهن ما نمىآيد . و اصطلاحات خود آنان است . بلى مطلق حيات نيازى به بدن و روح ندارد . و اين إدعا تعجب ندارد ، روح مجرد ما زنده است يا مرده ؟ نمىشود گفت مرده است ؛ پس زنده است معناى حيات روح ما چيست ؟ و كذا روح ملائكه و جن و روح القدس اگر غير از جبرئيل روحى مستقل باشد نمى توانيم تعريف كنيم .\r\nپس زندگى خداوند را تعبداً قبول مىكنيم كه در قرآن مجيد آمده است و از خود براى آن تفسيرى اختراع نمىكنيم .  « وَ ما أُوتِيتُمْ مِنَ الْعِلْمِ إِلَّا قَلِيلًا »  ( الإسراء : 85 )\r\n\r\nحُب تكوينى و تشريعى خداوند\r\nخداوند به همه مخلوقات خود حُب تكوينى دارد ، و گرنه اذن دخول آنها را در حلقه هستى نمى داد ولى به كافران و متمردين حُب تشريعى ندارد .  « قُلْ أَطِيعُوا اللَّهَ وَ الرَّسُولَ فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ »  ( آل‌عمران : 32 ) ،  « لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ . . »  ( النساء : 148 )  « إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ »  ( الصف : 4 ) و امثال اين آيات و محبتى كه إنسان به افراد و اعيان و امثال دارد يكى از صفات نفسى اوست كه بر خداوند محال است . و أما اين كه اين محبت تكوينى و تشريعى را در حق خداوند چه معنى كنيم ؟ بحثى است جداگانه .\r\n\r\nآيا مؤمنين در قيامت ترس و غم و بى تابى دارند ؟\r\n « وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ وَ كُلٌّ أَتَوْهُ داخِرِينَ »  ( النمل : 87 )  « مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ »  ( النمل : 89 )  « وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ »  ( النمل : 90 ) مىگوييم ممكن است مراد از مستثنى  ( إِلَّا مَنْ شاءَ )  مؤمنين باشند .\r\n « لا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ »  ( الأنبياء :\r\n\r\n","description":"","footnote":"","page_name":" 88 ","page_number":89},
  {"content":"\r\n\r\n103 )  « أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَ لا أَنْتُمْ تَحْزَنُونَ »  ( الأعراف : 49 )  « يا عِبادِ لا خَوْفٌ عَلَيْكُمُ الْيَوْمَ وَ لا أَنْتُمْ تَحْزَنُونَ »  ( الزخرف : 68 ) و الآيات النافية للخوف و الحزن يوم القيامة عن المؤمنين المتصفين بصفات ، كثيرة .\r\n  « يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ »   ( الحج : 1 )\r\nمستفاد از مجموع آيات اين كه مؤمنين در روز قيامت خوف و فزع و بيتابى و ترس و غمى ندارند ، ترس از أهوال ميدان قيامت و عذاب جهنم براى غير مؤمنان استّ و الله العالم .\r\n « وَ يُنَجِّي اللَّهُ الَّذِينَ اتَّقَوْا بِمَفازَتِهِمْ لا يَمَسُّهُمُ السُّوءُ وَ لا هُمْ يَحْزَنُونَ »  ( الزمر : 61 ) بر متقين بدى و حزنى نمىرسد .\r\n\r\nنفخ الصعق ( مرگ يا بيهوشى )\r\n « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ »  ( الزمر : 68 )\r\nآيا صعق به معناى بيهوشى موقتى است كه در مورد حضرت موسى ( ع ) به كار رفته :  « وَ خَرَّ مُوسى صَعِقاً »  ( الأعراف : 143 ) يا به معناى مرگ است ؟ از خود اين آيه چيزى فهميده نمىشود مگر اين كه آيه عنوان سابق را كه مشتمل بر فزع است ، قرينه بگيريم بر اراده معناى بيهوشى كه مناسب تر است و نيز كلمه قيام به جاى كلمه أحياء ملائم تر با همين معنى است و الله العالم .\r\nبراى تفصيل رجوع به كتاب ديگر نگارنده ( معاد در روشنايى دين و عقل و علم ) شود .\r\n\r\nضرر استعمار\r\nدر قرآن مجيد از زبان ( بلقيس ) ملكه سبأ براى ما نقل شده :  « قالَتْ إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً وَ كَذلِكَ يَفْعَلُونَ »  ( النمل : 34 )\r\nزمامداران ( بيگانه ) وقتى داخل شهرى شوند آن را به تباهى مى كشانند و مردم عزيز آن\r\n\r\n","description":"","footnote":"","page_name":" 89 ","page_number":90},
  {"content":"\r\n\r\nديار را ، ذليل ( و پست ) مى گردانند . و اين چنين عمل مىكنند ؛ يعنى طبيعت اشغالگران چنين تقاضا دارد كه مصالح ملى و ثروتهاى آنجا را به وسيله چپاول و غارت نابود كنند و ساكنين اصلى آنجا را خوار نموده و امور را بتوسط خود فروخته گان اداره كنند .\r\nاز هزاران مصاديق آيه ، بعنوان مُشت نمونه خروار ، اين خبر را كه روزنامه‌ها نوشته‌اند بخوانيد ، و از سرقت نفت عراق و أشياى عتيقه قيمتى و از بى عفتى و دهها مصيبت ديگر عراقيها چيزى نگوييد و نپرسيد .\r\nترور هزاران دانشمند عراقى توسط موساد و سيا\r\nيك مجله انگليسى ، از ترور بيش از 5500 دانشمند عراقى در سال هاى پس از اشغال آن كشور عراق وسثقوط نظام غير انسانى صدام ستمگر خبر داد .\r\nبه گزارش پايگاه اطلاع رسانى شبكه العالم ، مجله انگليسى « پالتيك آبزرور » اعلام كرد : از دومين روز سقوط بغداد تا كنون ، بيش از 5500 تن از دانشمندان عراقى توسط سرويس هاى اطلاعاتى امريكا و رژيم صهيونيستى و عوامل آنها در داخل عراق ترور شده‌اند .\r\nاين مجله در ادامه ، متهم اصلى ترور دانشمندان عراقى را دستگاه جاسوسى رژيم صهيونيستى مىداند كه بر اساس اوامر مقامات امنيتى عالى رتبه اين رژيم گروه هاى محرمانه اى را براى ترور دانشمندان ، پژوهشگران ، انديشمندان و داكتران عراقى - به ويژه نيروهاى متخصص در زمينه شيميايى و هسته اى - به آن كشور ارسال كرده بود .\r\nپالتيك آبزرور ، دومين متهم در وقايع ترور دانشمندان عراقى را سازمان جاسوسى امريكا ( سى . آى . اى ) مىداند كه با هدف جذب اين افراد ، پيشنهاد هاى فريبنده اى به آنها ارائه كرده بود كه از آن جمله مى توان به پيشنهاد امضاى قرار داد هاى كارى با آنها در امريكا و تضمين جان آنان اشاره كرد . به نقل از اين مجله دانشمندان و متخصصان عراقى كه با اين پيشنهاد مخالفت مىكردند ، به راحتى تحت تعقيب قرار گرفته و طى چندين مرحله ترور\r\n\r\n","description":"","footnote":"","page_name":" 90 ","page_number":91},
  {"content":"\r\n\r\nمىشدند .\r\nاين مجله انگليسى سومين عامل ترور دانشمندان عراقى را يك تيم عراقى مىداند كه دستوراتى مبنى بر شركت در اين عمليات از بيگانگان را دريافت مىكرده است .\r\nالبته بيشتر اين ترورها در دوره مرحله انتقالى و پس از سقوط بغداد اتفاق افتاده و همزمان ، گزارش هاى متعددى در باره ورود مزدوران موساد به عراق ، در سايه حمايت ارتش امريكا منتشر شده بود . هدف اين مزدوران يافتن و ترور دانشمندان هسته اى و شيميايى عراق بود .\r\nضربت نهايى بر عراق امروز و و ضع خاور ميانه\r\nعراقيها گرچه چند سال شده به بلاى خانمان سوز داعش گرفتار شده‌اند و هزاران زن و مرد و كودك آنان كشته و جمعى بعنوان برده به فروش رسيده اند ، و سرمايه هاى كشور عراق را به مصرف خود رسانيده اند ، اگر داعشى هاى بيگانه از دين و ساخته و پرداخته دست خارجيها ، بر خلاف سياست اسرائيل و سعوديها و امريكا ، از عراق نابود و متفرق شوند آيا عراق زخمى ، استقلال و تماميت ارضى و وحدت ملى خود را به دست خواهد آورد ؟\r\nتمام شواهد حكايت از اين دارد كه هر گز چنين نخواهد شده ، حدّ اقل به دو كشور عراق و كردستان از هم جدا خواهند شد . چاهاى نفت اين سر زمين به آن حصه تعلق خواهد گرفت كه اسرائيل و غرب از نفت آن بيشتر إستفاده ببرند و اين احتمال هم وجود دارد كه قسمت عربى آن به دو كشور كوچك تقسيم شود ، و احتمالًا نقشه خاورميانه بزرگ از همين سر زمين در عمل پياده شود . ولى : « لله الامرمن قبل و من بعد . »\r\nبه هر حال در اين كه مقدارى از بلاهاى وارده بر ملت هاى مسلمان خاورميانه بخاطر مكيدن نفت « 1 » و مراكز حساس سوق الجيشى سرزمين هاى شان و حفظ قدرت اسرائيل است\r\n\r\n\r\n","description":"","footnote":"\r\n( 1 ) - ليبى كه در اين چند سال بى حكومت مسلط بر كشور ، باقى مانده و دسته جات به كشتن همديگر مشغولند بخاطر نفت سفيد آن است .\r\n","page_name":" 91 ","page_number":92},
  {"content":"\r\n\r\nشكى نيست .\r\nمصر قدرتمند امروز حكومتى دارد كه نقش زن بيوه را ايفاء مىكند ، مصر حتى در پناه اخوانيها مى توانست عربها را سر و سأمان دهد ولى مصالح وهابيت سعوديهاى وابسته ، و صهيونزم اسرائيل مقتضى اين است كه مصر بايد چنين باشد و عبدالفتاح سيسى بر آن حكومت كند كه نه دين دارد و نه دنيا . مردم سوماليا ساليان زياد است كه به ويرانى كشور خود ، و كشتن همديگر مشغول هستند . ! !\r\nهمه اين بدبختيها را ما بايد در أعمال خود ببينيم .  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  ( الرعد : 11 ) تا مردم خود به تغيير سر نوشت خود قيام نكنند خداوند آنان را به همان حال اول باقى مىگذارند .\r\nعبادت تكوينى خلق براى خالق و نطق أشياء\r\nهمه مُلُكولها و سُلُول ها و ميكروبها و همه اتُمها و الِكترونها و پُرُوتُونها و نُوترُونها و ذرات و اجزاى اين سه تاى اخير و همه ستاره ها وسياره ها و كوهها و بالاخره همه أشياء و مخلوقاتى كه در حلقه هستى داخل شده‌اند عبادت خداوند را انجام ميدهند .\r\nبه اين آيات توجه فرماييد :\r\n1 -  « وَ يُسَبِّحُ الرَّعْدُ بِحَمْدِهِ »  ( الرعد : 13 ) ؛ رعد ، صدايى كه در زمستان زياد شنيده مىشود ) ( خدا را ) تسبيح و حمد مىكند .\r\n2 -  « وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً وَ ظِلالُهُمْ بِالْغُدُوِّ وَ الْآصالِ »  ( الرعد : 15 ) ؛ براى خداوند سجده مىكنند كسانى كه در آسمانها و زمين هستند به إختيار و كراهت و ( همچنين ) سايه‌هاى آنان ، در صبح و شام .\r\n3 -  « وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ »  ( النحل : 49 ) ؛ و براى خدا سجده مىكنند آنچه كه د رآسمانها و آنچه كه در زمين است از\r\n\r\n","description":"","footnote":"","page_name":" 92 ","page_number":93},
  {"content":"\r\n\r\nجنبنده و ملائكه .\r\n4 -  « أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ وَ الشَّمْسُ وَ الْقَمَرُ وَ النُّجُومُ وَ الْجِبالُ وَ الشَّجَرُ وَ الدَّوَابُّ وَ كَثِيرٌ مِنَ النَّاسِ وَ كَثِيرٌ حَقَّ عَلَيْهِ الْعَذابُ »  ( الحج : 18 ) ؛ آيا نمى بينى كه براى خداوند سجده مىكنند كسانى كه در آسمانها و كسانى كه در زمين هستند و خورشيد و ماه و ستارگان و كوها و درخت و جنبنده ها و كثيرى از مردم . وكثيرى عذاب برآنان ثابت است .\r\n5 -   « سَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ »   ( الصف : 1 )   « سَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ »   ( الحشر : 1 )   « يُسَبِّحُ لِلَّهِ ما فِي السَّماواتِ وَ ما فِي الْأَرْضِ لَهُ الْمُلْكُ وَ لَهُ الْحَمْدُ وَ هُوَ عَلى كُلِّ شَيْءٍ قَدِيرٌ »   ( التغابن : 1 )\r\n6 -  « تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً »  ( الإسراء : 44 ) ؛ تسبيح مىكند براى خداوند آسمانهاى هفتگانه و زمين و آنچه كه در آسمانها و زمين است و كسانى كه در هفت آسمان و زمين هستند . هيچ چيزى نيست مگر اين كه تسبيح و حمد خدا را مى نمايد لكن شما تسبيح آنان را نمى فهميد .\r\n7 -  « أَ لَمْ تَرَ أَنَّ اللَّهَ يُسَبِّحُ لَهُ مَنْ فِي السَّماواتِ وَ الْأَرْضِ وَ الطَّيْرُ صَافَّاتٍ كُلٌّ قَدْ عَلِمَ صَلاتَهُ وَ تَسْبِيحَهُ »  ( النور : 41 ) ؛ آيا نمى بينى كه براى خداوند تسبيح مىكند كسانى كه در آسمانها و زمين هستند و پرندگان در حالى كه بالهاىشان را كشيده‌اند هر يك نماز و تسبيح خود را مىدانند .\r\n8 -  « وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ »  ( الأنبياء : 79 ) ؛ با داود كوهها را مسخر كرديم كه تسبيح مىكردند و پرندگان را ( نيز )\r\n9 -   « إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ ؛ وَ الطَّيْرَ مَحْشُورَةً ؛ كُلٌّ لَهُ أَوَّابٌ »  \r\n\r\n","description":"","footnote":"","page_name":" 93 ","page_number":94},
  {"content":"\r\n\r\n( ص : 19 - 18 ) ؛ ما كوهها را با داود مسخر كرديم تا كوهها شب و روز با داود تسبيح كنند . و پرندگان را ( مسخر كرديم ) كه با داود جمع شوند .\r\nآيات ديگرى هم به تسبيح أشياء دلالت دارد .\r\n10 -  « وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ »  ( فصلت : 21 )\r\n11 -  « وَ وَرِثَ سُلَيْمانُ داوُدَ وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ »  ( النمل : 16 ) ؛ سليمان از داود ارث برد و گفت اى مردم بما نطق پرندگان تعليم داده شده .\r\n12 -   « قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَ جُنُودُهُ وَ هُمْ لا يَشْعُرُونَ ؛ فَتَبَسَّمَ ضاحِكاً مِنْ قَوْلِها »   ( النمل : 19 - 18 ) ؛ مورچه اى گفت اى مورچه گان به خانه هاى خود برويد تا سليمان و لشكريانش شما را در ناآگاهى خورد نكنند سليمان از قول مورچه به تبسم خنديد .\r\n13 -      « وَ تَفَقَّدَ الطَّيْرَ فَقالَ ما لِيَ لا أَرَى الْهُدْهُدَ أَمْ كانَ مِنَ الْغائِبِينَ ؛ لَأُعَذِّبَنَّهُ عَذاباً شَدِيداً أَوْ لَأَذْبَحَنَّهُ أَوْ لَيَأْتِيَنِّي بِسُلْطانٍ مُبِينٍ ؛ فَمَكَثَ غَيْرَ بَعِيدٍ فَقالَ أَحَطْتُ بِما لَمْ تُحِطْ بِهِ وَ جِئْتُكَ مِنْ سَبَإٍ بِنَبَإٍ يَقِينٍ ؛ إِنِّي وَجَدْتُ امْرَأَةً تَمْلِكُهُمْ وَ أُوتِيَتْ مِنْ كُلِّ شَيْءٍ وَ لَها عَرْشٌ عَظِيمٌ ؛ وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ فَهُمْ لا يَهْتَدُونَ »      ( النمل : 22 - 20 )\r\n14 -   « قالَ سَنَنْظُرُ أَ صَدَقْتَ أَمْ كُنْتَ مِنَ الْكاذِبِينَ ؛ اذْهَبْ بِكِتابِي هذا فَأَلْقِهْ إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ   ( النمل : 28 - 27 ) ؛ سليمان از پرندگان جستجو كرد و گفت چرا مرغ « هُدهُد » را نمى بينم او غائب است حتماً او را سخت عذاب مىكنم يا اين كه ( در مورد غيبت خود ) دليل روشنى بياورد كمى بعد ( پرنده آمد ) گفت به چيزى احاطه پيدا كردم كه تو به آن احاطه پيدا نكرده اى براى تو خبر يقينى از ( شهر ) سبأ آورده‌ام ، زنى را يابيدم كه بر مردم ( آنجا ) زمامدارى مىكرد و همه چيز داشت و براى او تخت بزرگى بود او و قوم ( ملت ) او\r\n\r\n","description":"","footnote":"","page_name":" 94 ","page_number":95},
  {"content":"\r\n\r\nخورشيد را به جاى خدا مى پرستيدند و شيطان كارهاى آنان را بنظرشان زينت داده و آنان را از راه ( خدا ) باز داشته بود ، سليمان گفت زود نگاه مىكنم كه راست گفته اى يا از دورغ گويان هستى ، اين نامه مرا ببر براى او بينداز و از آنان روبگردان ، نگاه كن چگونه بر مى گردند .\r\n\r\nجمال و كمال كاينات\r\nاز اين آيات مطالبى كه در باره هوش و تسبيح و حمد و نطق حيوانات ؛ بلكه نباتات و جمادات و جن و إنس به نظر مىرسد امور زير است : ( اعوذ بالله من التأويل و من الزلل و من سوء الفهم )\r\nمطلب اول : آسمانها و زمين ( كه همه جماد هستند ) تسبيح خداوند را بجا مىآورند .\r\nمطلب دوم : همه چيز و همه كس بدون استثناء ( از همه انواع متعدد جمادات و نباتات و حيوانات و إنسان و ساير انواع ، حقايقى كه در جهان امكانى در آسمانها و زمين ها وجود دارند و ما از تصور آنها بدوريم ) تسبيح و حمد - ستايش - او را بجا مىآورند . « 1 »\r\nمطلب سوم : در تفسير اين حمد و تسبيح عمومى مخلوقات مىشود ، سه احتمال و حتى سه قول را بيان داشت :\r\nنظر اول : تسبيح و حمد مذكور بيان حال اشياى معلول و مخلوق است ؛ يعنى هر معلول و مسبب حكايت از وجود علت و سبب خود مىكند و به تعبير ديگر اين تسبيح و تحميد تكوينى ، زبان حال وجود أثر براى مؤثر اوست ، خصوصاً أثر سبيى كه حدوثاً و بقاءاً از جانب مؤثرش بر او إفاضه مىشود .\r\n\r\n\r\n","description":"","footnote":"\r\n( 1 ) - تسبيح معناى سلبى و تنزيهى از نواقص و از كارهاى زشت است و « حمد » معناى ايجابى دارد « حمد » گاهى ستايش براى ذات با عظمت و كمال لايتناهى است . و گاهى در مقابل نعمتهاى زياد و غير قابل شمردن ولى محدود به نظر ابتدايى أ فضليت « حمد » از تسبيح است ولى از آيات قرآن بدست مى يآيد كه تسبيح بيشتر مورد توجه است و « حمد » بعنوان قيد او ( بحمده ) بيان شده و الله العالم . و در مواردى مستقلًا ذكر شده است .\r\n","page_name":" 95 ","page_number":96},
  {"content":"\r\n\r\nنظردوم : بازهم تسبيح و تحميد تكوينى مىباشد ولى نه از ناحيه ارتباط علِّى و معلولى و إفاضه وجود ؛ بلكه از نظر علم و قدرت و احاطه و حكمت و عظمت . خصوصاً در زمان ما ؛ قرن بيست و يكم و حتى در سراسر قرن بيستم ، علوم تجربى « 1 » آنقدر توسعه يافت كه جهان مادى را به نحوى معرفى كرد كه مانند آيينه صاف و شفاف علم و قدرت و حكمت و عزّت و عظمت لايتناهى حق را براى همه به نمايش گذاشت و اين وعدهِ پانزده قرن قبلِ قرآن بودكه در قرن بيست كاملًا جامه عمل پوشيد و مسلماً آينده آن را به شكل شگفت انگيزى توسعه خواهد بخشيد اين وعده قرآن را باهم بخوانيم :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ »  ( فصلت : 53 ) ؛ ما به زودى نشانه هاى ( عظمت ) خود را در خارج و داخل جانهاى مردم نشان خواهيم داد .\r\nألبته اين وعده با هر دو نظريه و نظريه سوم بعدى سازگار است ( دقت شود )\r\nنظرسوم : تسبيح و حمد همه أشياء تشريعى و إختيارى و از روى علم مىباشد . بلى علم و إختيار أشياء ؛ مانند علم و إختيار إنسان و جن و ملك نيست ، حيوان كه مسلما فاعل مختار است ولى علم او به مراتب از إنسان كمتر است ، حتى در محسوسات . بلى بعضى از انواع حيوان داراى حواس قوى تر از بعض حواس إنسان است .\r\nمطلب چهارم : امروز دانشمندان شواهد زيادى بر علم حيوانات اقامه كرده‌اند كه در مجموع قابل إنكار نيست و بعضى كتابهايى در اين مورد تأليف كرده‌اند .\r\nدرست است تجربه نمى تواند حتى علم ضعيف را براى همه حيوانات ثابت دارد ، ولى كسى نمى تواند از مشاهده نظام اجتماعى زنبور عسل و مورچه گان و موريانه ، به علم آنان اقرار نكند ! از مجموع قصه ها و تجربيات فردى و آزمايشات دانشمندان مىشود مطمئن شد\r\n\r\n\r\n","description":"","footnote":"\r\n( 1 ) - فيزيك ، شيمى - كيميا - بيالوژى ، جيالوژى ، فيزى لوژى و علم نجوم و غيره شاهدان صادق و حسى جلال و جمال - تسبيح و حمد - خداوند هستند .\r\n","page_name":" 96 ","page_number":97},
  {"content":"\r\n\r\nكه كثيرى از حيوانات علم مناسب خصوصيات وجودى خود را دارند .\r\nمطلب پنجم : قرآن چه خبر مىدهد ؟ آنچه در سوره نمل در مورد مورچه و صحبت او با مورانِ فرمانبراو ، بيان شده به خوبى علم او را اثبات مىكند با آنكه جُثه كوچكى دارد در غايت كوچكى .\r\nمطلب ششم : پرندگان به نماز و تسبيح خود علم دارند  « كُلٌّ قَدْ عَلِمَ صَلاتَهُ وَ تَسْبِيحَهُ »  ( نور : 41 ) تسبيح ، تنزيه كردن و تبرئه نمودن خداوند از صفات نقص و افعال زشت است .  « كُلٌّ لَهُ أَوَّابٌ »  ( ص : 19 ) پرندگان بسوى خدا رجوع دارند . « 1 »\r\nبه هر حال علم پرندگان به تسبيح ، مقام آنان را بالاتر از إنسان‌هاى كافر يا مسلمانانى كه براى خدا صفات مادى مى تراشند و يا افعال بد را به او نسبت ميدهند مى گرداند ( دقت شود ) و هيچ شاهدى نداريم كه تسبيح مخصوص بپرندگان باشد و شامل ساير حيوانات ريز وكوچك و بزرگ نگردد ؛ بلكه دليل بر اثبات عموم آن ارايه شده است كه مىآيد .\r\nمطلب هفتم : آنچه كه بين سليمانِ نبى و بين پرنده هُدهُد گذشت و آنچه كه هُدهُد از چشم ديد و برداشت خود را بيان كرد و حتى نفس تهديد سليمان ، هُدهُد را به عذاب سخت و كشتن ؛ بلكه نسبت دادن صدق و كذب در گفتار او ، همه دليل علم و عقل و هوش و إستنباط اين پرنده و معرفت او به خداوند و فهم او بقبح شرك و عبادت خورشيد است ، كه هر چه در آيه بيشتر فكر كنيم تعجب ما زياد تر مىشود « 2 »\r\n\r\n\r\n","description":"","footnote":"\r\n( 1 ) - ظاهرا اواب صفت حال وجود آنها در كرهء زمين است نه بيان حال موت آنها .\r\n( 2 ) - من دو آيه وسط اين داستان را در اين بحث نياوردم چون ندانستم كه آن از گفته هُدهُد است يا ازخداوند ؟ و چنانچه از تتمه كلام هُدهُد باشد قضيه علم و معرفت او مهم‌تر مىشود .\r\n","page_name":" 97 ","page_number":98},
  {"content":"\r\n\r\nمطلب هشتم :\r\n\r\nقول عجيب تر در تسبيح كوها\r\nقرآن در سوره أنبياء نسبت تسبيح را بكوهها ميدهد و نمىشود آن را تسبيح تكوينى دانست كه تسبيح تكوينى دائمى است و تسبح كوهها مخصوص به عشى و اشراق ( شب و روز « 1 » دو وقت مخصوص است مگر اين كه تسبيح كوهها را به ايجاد تلفظ تسبيح در كوه از جانب خدا بدانيم كه يك نوع تأويل بردن و حتى خلاف عموم آتى قرآن است .\r\nمطلب نهم : مهم ترين آيه كه تسبيح و حمد جميع موجودات جهان ( ماسوى الله ) را بنحو حصر بيان مىكند كه شامل سراسر انواع مخلوقات در همه كهكشانها و سموات مىشود آيه 44 متقدمه سوره أسراء است كه به شماره 6 ذكر كرديم .\r\nمطلب دهم : در اين آيه يك مطلب تازه نيز استدراك شده كه شما ( إنسان‌ها ) تسبيح أشياء را نمى دانيد ، اين آيه تقريباً نص است كه مراد از تسبيح و حمد آنها تسبيح تشريعى خاص به استعداد وجودى آنها است كه براى ما قابل فهم نيست . نه تسبيح و حمد تكوينى كه هر دو قسم آن را عقلا و علماى إنسان مى دانند ، بلى گفته شده كه كلمه تفقهون ، بنحو ديگرى ( يفقهون ) نيز قرائت شده كه معناى آيه چنين مىشود : « هر چيز خداى خود را تسبيح و حمد مى نمايند ولى تسبيح خود را نمى فهمند » و اين جمله تسبيح و حمد تكوينى آنان را اثبات مى دارد ، ولى آيه شماره دهم بنا بر اين كه طير هم در ذيل آن  ( كُلٌّ قَدْ عَلِمَ صَلاتَهُ وَ تَسْبِيحَهُ )  داخل باشد ، قرائت تفقهون ر اتقويت مىكند والله العالم .\r\nمطلب يازدهم : تسخير جبال ممكن است تنها در معيت و همراهى با داود باشد تا اين كه تسبيح جبال اختيارى كوهها و مستند به علم آنها باشد ومؤيد أحتمال دومى ، اين است كه در\r\n\r\n\r\n","description":"","footnote":"\r\n( 1 ) - وقت اشراق اضائه روز است . و عشى را بعد از زوال تا صبح گفته‌اند . بنا بر اين احتمال اراده دوام وقت از اين دو كلمه مى رود ، بلى داود 24 ساعت تسبيح نمىكرد .\r\n","page_name":" 98 ","page_number":99},
  {"content":"\r\n\r\nآيه 11 تسبيح و حمد كوهها به صبح و شام قيد شده است .\r\nمطلب دوازدهم : آيه نهم نطق و بيان همه أشياء را ثابت مى دارد . و آيه دهم منطق پرندگان را در همين دنيا اثبات مىسازد . و آيه 10 علم مورچه را بيان مى دارد .\r\nمطلب سيزدهم : چند آيه سوره نمل به شماره نهم نطق ، علم ، فهم و تكليف پرنده اى بنام هُدهُد را بيان مى دارد كه احاطه خود را از احاطه نبى الله حضرت سليمان و سيع تر مىداند ! !\r\nمطلب چهاردهم : در چند آيه متقدمه از سجده موجودات زمينى و آسمانى براى خداوند بيان شده و اين سجده ممكن است تكوينى باشد « 1 » و ممكن است كه تشريعى باشد . والله العالم .\r\nو همچنين تسبيح رعد نيز ممكن است تكوينى تنها باشد . والله العالم .\r\n\r\nخلاصه بحث\r\nاز علوم تجرى هوش و فكر جمله اى از حيوانات امروز ثابت شده است قرآن مجيد به تفصيلى كه گذشت از تسبح و حمد كائنات و از علم حيوانات و نطق آنان ؛ بلكه از نطق همه اشياء خبر ميدهد و در مورد جهان باقى مىگويد :  « وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ »  ( العنكبوت : 64 ) حيات و نطق ر ابراى همه جهان آخرت ثابت مىسازد .\r\nاز نظر عقلى وجود اصالت دارد و ماهيات اعتبارى و انتزاعى است و حقيقت وجود در ذات واجب الوجود مطابق براهين متعدد كه در جزء دوم صراط الحق در مباحث توحيد بيان شده عين علم و قدرت و حيات است و ممكن است بگوييم ايجاد وجودات اشياء ممكنه محدوده نيز حقيقت آنها با علم و قدرت و حيات محدوده مقرون است و علم اكتسابى إنسان و ملائكه و جن و ساير موجودات عاقل با علم محدود و ضعيف إنسان و حيوان و نبات و جماد با اختلاف مراتب وجودى آنها منافاتى با علم ذاتى اجمالى آنها ندارد .\r\nبنا براين فرمايش قرآن را مىشود مؤكد به علوم تجربى و استدلال عقلى نيز نمود ، عرفا\r\n\r\n\r\n","description":"","footnote":"\r\n( 1 ) - كه همان خشوع و خضوع همه كائنات و مقهوريت آنها در برابر اراده نافذه واجب الوجود است ( كن فيكن )\r\n","page_name":" 99 ","page_number":100},
  {"content":"\r\n\r\nنيز مدعى كشف اين مقوله هستند يكى از آنان مىگويد :\r\n گر تو را از غب چشمى باز شد . * با تو ذرات جهان همراز شد\r\nنطق آب و نطق خاك و نطق گِل * است محسوس حواس اهل دل\r\nجمله ذرات در عالم نهان * با تو مىگويند روزان و شبان\r\nما سميعيم و بصير و با هشيم * با شما نا محرمان ما خامشيم\r\nاز جمادى سوى جانان جان شويد * غلغل اجزاى عالم بشنويد\r\nفاش تسبيح جمادات آيدت * غلغله تعويذها بزدايدت\r\nهر گياهى كه از زمين رويد * وحده لا شريك له گويد « 1 » \r\n\r\nتوضيحى در باره‌ى تورات و عهد عتيق\r\nآيات قرآن را در آخر اين بحث آورده‌ايم . تورات فعلى يهوديها همان توراتى است كه خداوند بر پيامبر ؛ حضرت موسى ( ع ) نازل فرموده بود ، يا دچار تحريف شده ؟ قراين زير احتمال دوم را اثبات مى دارد :\r\n1 - درعهد عتيق موجود ، خدا « يهوه » ر اچنين وصف مىكند : « خدا از قوم يهود خواست كه بر بام خانه هاى خود خون گوسفند بپاشند تا چون خدا مىخواهد مردم مصر را هلاك كند . و يهوديان را اشتباهاً و نادانسته هلاك نكند . » ( سفر خروج 13 - 12 : 7 )\r\nاين عبارت روشن است كه خداوند در معرض كارهاى پر مفسده از روى نادانى و سهو مىباشد ! ؟ آيا كتاب آسمانى ، خدا را چنين وصف مىكند ؟ ! !\r\n2 - در كتاب اول سموئيل آمده است ؛ و كلام خداوند كه بر سموئيل نازل شده گفت : پشيمان شدم كه « شاؤل » را پادشاه ساختم ؛ زيرا از پيروى من بر گشته و كلام مرا به جا نياورده است . ( سفر پيدايش 15 : 10 )\r\n\r\n\r\n","description":"","footnote":"\r\n( 1 ) - عمده در اثبات مطلب آيات قرآن و اصالت وجود است قول عرفا مجرد تأييد بود .\r\n","page_name":" 100 ","page_number":101},
  {"content":"\r\n\r\nپشيمانى لازمه جهالت و منافى با علم ازلى و ابدى خداوند است .\r\n3 - پسران خدا دختران آدميان را ديدند كه نيكو منظرند و از هر كدام كه مى خواستند براى خود مى گرفتند ، ( سفر پيدايش 6 : 2 ) خداوند پسر ندارد مگر اين كه جمله فوق را بر مجاز حمل كنند . كه در اين صورت فرقى بين پسر و دختر نمى ماند .\r\n4 - داستان كُشتى يعقوب با خدا : و يعقوب تنها ماند و مردى با وى تا طلوع فجر كُشتى گرفت ، و چون او ديد به روى غلبه نمىيابد ، ران يعقوب را گرفت با او فشرده شد . . پس يهوه گفت مرا رها كن ؛ زيرا فجر مى شكافد ( يعقوب ) گفت تا مرا بركت ندهى رها نكنم ، گفت نام تو چيست ؟ جواب داد يعقوب . گفت از اين پس نام تو يعقوب خوانده نشود ؛ بلكه اسراييل باشد زيرا با خدا و إنسان مجاهده كردى و نصرت يافتى و يعقوب . . . گفت زيرا خدا را ديدم و جانم رستگار شد . . ( سفر تكوين ( پيدايش 32 : 24 )\r\n5 - آدم و زوجه اش خود را از حضور خداوند در ميان درختان باغ پنهان كردند خداوند خود آدم را ندا كرد كه كجا هستى ( سفر پيدايش 32 / 33 ) يعنى خدا در باغ حاضر شده بود و آدم و زوجه اش خود را از خدا مخفى كرده بودند كه آنان را نبيند كه نديد و صداى شان زد . قصه بچه گانه كه حكايت از كم عقلى نويسنده اش مىكند .\r\n6 - نوح شراب نوشيد و مست شد و در خيمه خود عريان گرديد . . اولادش برهنه گى او را پوشاندند ( سفر تكوين 24 ، 9 / 32 )\r\n7 - دختر برزگ ( لوط ) به دختر كوچك گفت پدر ما پير شده . . بيا تا پدر خود را شراب بنوشانيم و با او هم بستر شويم . . پس هر دو دختر لوط از پدر خود حامله شدند ، ( سفر پيدايش باب 19 : 31 / 33 )\r\n8 - در كتاب مزمور تورات آمده است كه داود نبى فرموده : اينك در معصيت سرشته شدم و مادرم در گناه ، به من آبستن شده ( مزمور 51 / 6 )\r\n\r\n","description":"","footnote":"","page_name":" 101 ","page_number":102},
  {"content":"\r\n\r\n9 - داود با زنى كه شوهرش زنده بود اشكارا زنا كرد و از او صاحب پسرى شد ( به نقل يكى از دانشمندان اهل سنت از تورات ، ) الملل و النحل ج 1 / 1479 )\r\n10 - در موقع پيرى سليمان زنانش دل او را به پيروى خدايان غريب مايل ساختند ! دل سليمان مثل پدرش داود با يهوه ( خدا ) كامل نبود ! ! سليمان در نظر خداوند شرارت ورزيده مثل پدر خود داود ، خداوند را پيروى كامل ننمود . . پس خدا بر سليمان غضب كرد چون دل او از يهوه اسراييل منحرف گشت كه دومرتبه بر او ظاهر شده ! ! و او را امر فرموده بود كه پيروى خدايان غير را ننمايد ! ! أما آنچه خدا به او امر فرموده بود بجا نياورد . ( باب 11 )\r\n11 - وقت ميقات موسى ( ع ) به طول انجاميد بنى اسرائيل به هارون گفتند خدايى براى ما بساز و در برابر ما قرار بده . . هارون گفت طلاجات . . . بر گيريد و برايم بياوريد . . هارون از آنها گوساله ساخت گفت اى بنى اسرائيل اين است آن خدايى كه شما را از مصر خارج ساخت ( الفصل فى الملل و الاهواء و النحل ج 1 / 48 )\r\n\r\nبحث تكميلى\r\n1 - عهد قديم داراى كتبى است ؛\r\nتورات داراى پنج كتاب ( سفر ) منسوب به موسى ( ع ) است بنام سفر آفرينش يا پيدايش ، و سفر خروج ( خروج بنى اسراييل از مصر ) « 1 » و سفر لاويويان ( يأاخبار ) مشتمل بر تشريعات و و صايا و أحكام و سفر عدد ( سير بنى اسراييل در صحراى سينا و شامل عدد اسباط بنى اسراييل ) و سفر تثنيه كه درآن و صاياى ده گانه جديد ذكر يافته است و در اخير آن وفات موسى ( ع ) و دفن او را در كوههاى موآب ذكر كرده‌اند .\r\nدوم صحيفه يوشع ( وصى موسى عليهما السلام ) بنام هكزاتوك ( به معناى اسفار ششگانه )\r\n\r\n\r\n","description":"","footnote":"\r\n( 1 ) - جى اسميت در باره سفر خروج مى نويسد : اين سفرى كه بين اسفار كتاب مقدس مى خوانيد نوشته نشد مگر بعد از فترتى طولانى از زمان موسى ( ع ) 0 ( مقارنة الاديان شبلى ص 258 ) أسفار جمع سِفر به معناى كتب و كتاب .\r\n","page_name":" 102 ","page_number":103},
  {"content":"\r\n\r\nبه تورات ( اسفار پنجگانه افزوده شده و همه اينها بخش اول عهد قديم است . در باره اين صحيفه كلامى را بعداً ذكر مىكنم .\r\nو بخشهاى ديگر كتاب عهد قديم عتيق شامل كتب أنبياء احوال أولياء آيين يهود و سرود هاى عرفانى و دينى ، و زيورات ، امثال ، كتاب ايوب و غيره مىباشد .\r\n2 - آيا معاد در تورات و متون مقدسه يهود بيان شده است ؟ بين دانشمدان تورات شناس اختلاف است كه آيا در تورات معاد و حيات اخروى وجود دارد يا ندارد ؟\r\nبه هر حال أحكام عملى ( شريعت ) در آن به مقدار محدودى ذكر شده است .\r\n3 - آيا تورات نازل به موسى ( ع ) سالم و دست نخورده باقى است ؟ شواهد ده گانه اى كه در عنوان سابق نقل كرديم حكم مىكرد كه تورات دست خورده و اباطيل زيادى در آن راه يافته است .\r\nفليسين شاله : أحكام ده گانه موجود را از حضرت موسى ( ع ) نمىداند او مىگويد : أحكام ده گانه به شكلى كه اكنون وجود دارد ، نبايد تأليف موسى ( ع ) باشد . ؛ زيرا اين احكام متعلق به قومى است كه داراى گاونر است و در مزرعه كار مىكند . ، صاحبان خانه در دار و شهر هاى ديوار دار است قومى كه خانه نشين بوده و كشاورزى مىكردند ، در حالى كه بنى اسراييل در آن موقع بيابان گرد و چادر نشين بودند « 1 »\r\nاو مى افزايد : « دانشمندان يهود شناس معتقدند كه أحكام ده گانه داراى اذكار و عباراتى متعلق به عهد پيدايش سفر تثينه اخرين و پنجمين اسفار پنجگانه در قرن هفتم قبل از ميلاد « 2 » در ادبيات اسراييل وارده شده است . » « 3 »\r\n\r\n\r\n","description":"","footnote":"\r\n( 1 ) - تاريخ مختصر أديان ترجمه خدايار محبى ص 302\r\n( 2 ) - موسى ( ع ) بقولى 1350 - سيزده و نيم قرن قبل از ميلاد در عهد رامسيس دوم كه عبرانيين او را فرعون تسخير مى نامند متولد شده است .\r\n( 3 ) - همان مصدر سابق ص 331 .\r\n","page_name":" 103 ","page_number":104},
  {"content":"\r\n\r\nاز جان ناس نقل مىكنند كه : محققان و دانشمندان أخير ، تأليف اسفار پنجگانه و نيز نوشتن سراسر قوانين طولانى و درهم آميخته موسوى ( تورات ) را به دست موسى ( ع ) ، كم و بيش منكر مى باشند « 1 »\r\nاو مى افزايد : سر گذشت زندگى موسى ( ع ) كه به صورت داستانها بما رسيده اهل تحقيق آنها را به دو قسمت منقسم كرده و در دو كتاب از اسفار پنجگانه يعنى سفر خروج و سفر اعداد مندرج است ، و معتقدند كه سر گذشت موسى ( ع ) مبتنى بر روايات سيصد يا چهار صد سال بعد از زمان او به رشته تحرير در آمده و به صورت حكايات موجود شده ازجمله حكايت طفوليت اوست . « 2 »\r\nدر مورد سفر يوشع جى اسميت مىگويد : نويسندگان غربى براين حقيقت اقرار دارند و بعضى از آنها معتقدند كه سفر يوشع را « ارميا » نوشته و بين يوشع و » ارميا « تقربياً بيش از هشت قرن فاصله است ، و بعضى ديگر معتقدند كه آن سفر ، تصنيف سموئيل است و بعضى ديگر معتقدند كه آن ، تصنيف فينحاس است .\r\nو بعضى از نويسندگان غربى سفر قضاء را به حزقيال و بعضى ديگر به عرزا و بعضى ها به ديگران نسبت داده اند و بيش از نُه قرن فاصله است .\r\nسفر دانيال ممكن نيست كه درآن زمانى كه او زندگى ميكرده يا در هنگام سقوط بابل توسط پادشاه فارس ، كورش ، در سنه 538 ق ، م نوشته شد باشد ؛ بلكه به ناچار بايد اين سفر 300 يا 400 سال بعد از آن نوشته شده باشد و اسفار منسوب به سليمان از او نيست . ( مقارنة الأديان احمد شبلى 259 )\r\nفليسين شاله مى نويسد : در هر حال غزلهاى سليمان كه ميان گفته هاى أشعياء نبى و سفر\r\n\r\n\r\n","description":"","footnote":"\r\n( 1 ) - على اصغر حكمت ترجمه تاريخ جامع أديان .\r\n( 2 ) - على اصغر حكمت ترجمه تاريخ جامع أديان .\r\n","page_name":" 104 ","page_number":105},
  {"content":"\r\n\r\nجامعه قراردارد ، أصل آن هر چه باشد از سليمان نيست . كتاب اشعياى نبى مطالبى از پيش گوييها - مواعظى - است كه دو يا چند نفر مؤلف در سالهاى 710 و 300 ق م تأليف كرده‌اند . « 1 »\r\nدانشمندان عقيده دارند كه اين سفر - سفر ايوب - در قرن پنجم پيش از ميلاد نوشته شده و متن آن بيش از هر كتاب دينى قديم ديگر در معرض پريشانى و فساد قرار گرفته است .\r\n\r\nچند جمله مختصر ديگر در مورد تورات\r\n1 - تورات موسى ( ع ) از بين رفته و عزرا بار ديگر آن را با الهام به وجود آوره است . « 2 »\r\n2 - از ايرادات دانشمندان يهود شناس و انتقاداتى كه به عمل آورده اند اين نتيجه به دست مىآيد كه كتاب عهد قديم مانند ساير كتب ، محصول كار إنسان است . ( مقارنة الأديان ص 258 بنقل از اظهر الحق ص 261 )\r\nريچارد سمون مىگويد : اكثر كتب مقدس يهودى از تأليفات علماى يهود است ( جاهليت و اسلام ص 405 و 406 تأليف يحى نورى )\r\nاز تحقيقات محققين آنان به شكل قاطع استنتاج مىشود كه تورات موجود متعلق به عصر واحدى نيست ؛ بلكه اسفار آن به زمان هاى مختلفى اختصاص دارد مثلًا سفر خروج در قرن نهم و سفر تثنيه در قرن هشتم پيش از ميلاد نوشته شده است . ( مصدر سابق )\r\nدر سفر تثنيه آمده است : موسى ( ع ) عبدالرّب در سر زمين مؤاب فوت كرد و تا به امروز قبر او معلوم نيست . « 3 »\r\nاين مطلب صريح است كه اين عبارت بعد از مدتى از فوت موسى ( ع ) نوشته شده و ازخود\r\n\r\n\r\n","description":"","footnote":"\r\n( 1 ) - فليسين شاله تاريخ مختصر أديان ترجمه خدايار محبى ص 281 .\r\n( 2 ) - مقارنة الأديان ص 258 بنقل از اظهر الحق ص 261\r\n( 3 ) - تاريخ جامع أديان ترجمه على اصغر حكمت ص 331 .\r\n","page_name":" 105 ","page_number":106},
  {"content":"\r\n\r\nاو نيست .\r\nبنا براين تمام كتب عهد قديم از موسى ( ع ) نيست و ربطى به وحى الهى ندارد و نظرات مردم عادى مىباشد . و مقدارى از آنها كه از قول موسى ( ع ) باشد مشتبه به قول ديگران است ، وقتى حق و باطل مشتبه باشد حكم عقل به اجتناب از همه است . نعوذ بالله من الغواية و الضلالة .\r\n\r\nعهد جديد و نصرانيت\r\nعهد جديد عبارت از اناجيل چهارگانه منتخب از 160 انجيل و رساله « 1 » و كتاب أعمال رسولان و 21 رساله پولس و مكاشفه يوحنّا مى باشند كه با عهد قديم متقدم كتاب مقدس را تشكيل مىدهد . كه تفصيل آن مىآيد .\r\n\r\nتوضيح در مورد اين دين .\r\nكلمه‌ى مسيح به معناى تدهين ( چرپ ) شده و نجات دهنده است و به زبان يونانى به كريستوس ترجمه گرديده و پيروان حضرت عيسى مسيح را به زبان هاى أروپائى كريستين گويند .\r\nجوزف گئر  ? joseph gaer  مى نويسد : « از آن دم كه موسى قوم خود را از بردگى و اسارت رهانيد ، يهود همواره بر آن بودند كه يهوه پروردگارشان به هنگام ضرورت ، كسى را خواهد فرستاد تا بر دشمنان غلبه يابد و بركت و صلح و عدالت جاويدان را به همگان ارزانى دارد . اين موعود را يهود ، مسيحا نام داده بودند . » « 2 »\r\nولى وقتى عيسى مسيح آمد مقدار كمى از يهوديها به او إيمان آوردند و بقيه بر دين سابق خود باقى ماندند .\r\n\r\n\r\n","description":"","footnote":"\r\n( 1 ) - جاهليت و اسلام يحى نورى رحمه الله ص 444 و 445 / .\r\n( 2 ) - سر گذشت دين هاى بزرگ ، ترجمه ايرج پزشك نيا . ص 189\r\n","page_name":" 106 ","page_number":107},
  {"content":"\r\n\r\n\r\nعقايد مسيحيت\r\nاعتقاد به مبدأ وجود .\r\nذيلًا برخى از عقايد مسيحيت موجود مورد بحث وبررسى قرار مىگيرد :\r\nمتكلّمان نصارى وروحانيون كليسا ، خاصّه علماى كاتوليك ، بر آنند كه مسيحى مؤمن كه در عمر خود جوياى راه نجات و طالب طريقت رستگارى است بايد به سه دسته اقنوم معتقد شود كه آن را ثالوث  ( Trinity )  گويند ؛ يعنى اقرار كند به الوهيت پدر ( ربّ اعلى ) و الوهيت پسر ( عيسى ( ع ) بن مريم ) و الوهيت روح القدس . عيسى ( ع ) كه دراين ثالوث اقنوم دوم است همان ذات الهى مىباشد كه از ازل در پيكر بشريت ظاهر شده و در رحم مريم عذرا جسميت يافته است . « 1 »\r\nآنها همچنين معتقدند كه خدا سه موجود مختلف ، أما در حقيقت يك ذات است و آن موجود ، پدر پسر و روح القدس است ، بدون آنكه آن ذات مبارك از وحدت خارج شود ، و اين خاصّ خداست و در مخلوق اين صفت يافت نمىشود .\r\nاز نظر آنها عيسى ( ع ) پسر حقيقى خداست و باقى صلحا پسران مجازى او هستند و عيسى ( ع ) از حيث اين كه خداست ، در آسمان از پدر پيدا شد نه از مادر ، و در زمين از اين حيث كه آدم است مادر دارد نه پدر . . . « 2 »\r\nبه دنبال اختلافاتى كه بين مبلّغان مسيحى در خصوص تثليث پيش آمد كنستانتين قيصر روم در صدد بر آمد به اين اختلافات خاتمه دهد ولذا در تاريخِ 325 ميلادى ، شورايى را درشهر نيقه  nicae  در نزديكى قسطنطنيه تشكيل داد اين شورا اعتقادنامه اى را تصويب كرد كه موسوم شد به اعتقادنامه اى نيقه ومواد آن به قرار زير است :\r\n\r\n\r\n","description":"","footnote":"\r\n( 1 ) . حكمت على اصغر ، تاريخ أديان ، ص ص 230 و 229 .\r\n( 2 ) . اسفنديار ، كيخسرو ، دبستان مذاهب ، ص 227\r\n","page_name":" 107 ","page_number":108},
  {"content":"\r\n\r\n« ما إيمان داريم به خداى واحد پدر ، قادرمطلق ، خالق همه چيزهاى مرئى و نا مرئى و به خداوند واحد عيسى مسيح ، پسر خدا كه ازپدر بيرون آمده ، فرزند يگانه و مولود از او كه از ذات پدر است . . .\r\nاو براى خاطر ما آدميان و براى نجات ما نزول كرد ومجسم شد و إنسانى گرديد و رنج برد و روز سوم بر خاست و به آسمان صعود كرد و خواهد آمد تا زندگان و مردگان را داورى نمايد . . . » « 1 »\r\nاين اعتقادنامه يك كلام فرعى دارد به آن متصل و متضمن لعنت نامه اى است از اين قرار :\r\n« لعنت باد بركسانى كه مىگويند زمانى بود كه او و عيسى وجود نداشت و يا اين كه پيش از آن كه وجود يابد نبود يا آن كه از نيستى به هستى آمد ولعنت بر كسانى كه اقرار مىكنند پسر خدا از ذات يا جنس ديگرى است و يا آنكه پسر خدا مخلوق و يا قابل تغيير و تبديل است . » « 2 »\r\nهمچنين « جان ناس »  john B noos  تصريح مىكند كه اين اعتقادنامه به اين صورت و بدين سرعت در أثر فشار امپراطور به تصويب رسيده است . « 3 »\r\nهمچنين به دنبال اظهار نظر « نسطوريوس »  Nesturius  اسقف قسطنطنيه ، كه از متكلمين نامى بود مبنى بر ردّ خدا بودن عيسى ( ع ) در سال 430 شوراى عامّى زير نظر و فشار امپراطور روم شرقى تشكيل شد و در آنجا رسماً نسطوريوس را طرد كردند ، اختلاف عقيده همچنان باقى بود تا اين كه درسال 451 م بار ديگر شورايى درشهر « كالسدون »  Chalecedon  در\r\n\r\n\r\n","description":"","footnote":"\r\n( 1 ) جان ناس ، تاريخ جامع أديان ، ترجمه على اصغر حكمت ، ص 425\r\n( 2 ) . همان .\r\n( 3 ) . همان .\r\n","page_name":" 108 ","page_number":109},
  {"content":"\r\n\r\nآسياى صغير تشكيل شد و پس از مباحثات زياد ، اصول وكلياتى را در باب ماهيت عيسى ( ع ) وضع كردند كه همان مبناى قاعده كلامى كليساى كاتوليك قرار گرفت . در آنجا گفته‌اند :\r\n« ما اقرار مىكنيم كه پسر يگانه خداوند ، عيسى ( ع ) مسيح ( ع ) ، در آن واحد كامل در الوهيت و كامل در بشريت است ، هم به حقيقت خدا است ، هم به حقيقت إنسان است و داراى عقل و روح وجسد مىباشد . از يك طرف با پدر در الوهيت از يك عنصر و يك گوهر است و از طرف ديگر با مادر ، در بشريت شريك مىباشد و از هر جهت مانند ماست ولى داراى عصمت صرف و فرزند يگانه مولود الهى است « 1 »\r\nاصول دين و اعتقادات إيمانى نصارى در سه نوشته تاريخى كه آنها را ؛\r\n« اعتقادنامه  ? creed  » مىگويند ، ذكر شده از اين قرار است :\r\n1 - اعتقادنامه رسولان  ? Apostles  كه قديمى ترين مبدأ دينى مسيحيان را متضمّن است و مشتمل بر اصل تعميدى كليساى روم در سراسر عالم مسيحى مىباشد و نصارا عبادت آن را هر صبح و شام تكرار مىكنند و آن اين چنين شروع مىشود :\r\n« ما إيمان داريم به خداى واحد پدر ، قادر مطلق ، خالق همه چيزها و به خداوند واحد ، عيسى مسيح ، پسر خدا ، مولود از پدر يگانه كه از ذات پدر است . . . »\r\n2 - اعتقادنامه نيفة كه متن آن در شوراى اسقف ها در زمان امپراطور كنستانتين ( 325 م ) در شهر « نيفا »  Nicaea  ( در آسياى صغير ، ارنيق كنونى ) به رشته تحرير در آمده است و مسيحيان آن را در موقع عشاء ربّانى تلاوت مى نمايند .\r\n3 - اعتقادنامه « اتانازيوس »  Atha nasius  منسوب به سنّت اتانازيوس و مشتمل بر مبدأ ثالوث مقدّس ( اب وابن و روح القدس ) . آن را در اسكندريه در قرن ششم ميلادى نگاشته اند و مسيحيان در اعياد مقدّسه ، آن را قرائت مىكنند .\r\n\r\n\r\n","description":"","footnote":"\r\n( 1 ) . همان ، ص 426\r\n","page_name":" 109 ","page_number":110},
  {"content":"\r\n\r\nاين سه اعتقادنامه در نزد همه فرق مسيحى مانند « كلمه شهادت » نزد مسلمانان معمول و معتبر است « 1 »\r\n\r\nاعتقاد به انجيل به عنوان يك كتاب مقدّس\r\nاناجيل معتبر در نزد مسيحيان عبارتند از :\r\n1 - انجيل متّى\r\n2 - انجيل مرقس\r\n3 - انجيل لوقا\r\n4 - انجيل يوحنّا\r\nعلاوه بر اين كتاب ها ، كتاب أعمال رسولان و 21 رساله « پولس » و « مكاشفه يوحنّا » مى باشند اين مجموعه موسوم به « عهد جديد » است كه با عهد قديم ( يا تورات ) كتاب مقدّس راتشكيل مى دهند .\r\nمطابق نظر محققين ، از جمله فليسين شاله ، اين اناجيل از بين اناجيل فراوانى برگزيده شده‌اند ، آن جا كه مى نويسد : « اين آثار در قرن چهارم ميلادى تهيه و تنظيم گرديده ، به اين ترتيب كه نوشته هاى كليساهاى بزرگ را كه با عقائد مسيحيان آن زمان مطابقت داشت جمع آورى كردند و اين كتب را تأليف نمودند . « 2 »\r\nهمچنين گفته شده :\r\n« امپراطور روم كنستانتين اول ، در قرن چهارم ميلادى ، امر به تشكيل شوراى از اسقف ها نزد خويش نمود ، پس از اناجيل اربعه ، از بين 160 انجيل و رساله انتخاب گرديد . . . » به استناد آراى جميع محققين اناجيل نه در زمان عيسى ( ع ) و نه تحت نظارت او و نه به زبان او نوشته\r\n\r\n\r\n","description":"","footnote":"\r\n( 1 ) . حكمت ، على اصغر ، تاريخ أديان ، ص 227\r\n( 2 ) . تاريخ مختصر أديان بزرگ ، ترجمه خدايار محبّى ، ص 404 .\r\n","page_name":" 110 ","page_number":111},
  {"content":"\r\n\r\nشده‌اند بلكه لا اقل بعد از 18 يا 15 سال بعد از زندگى عيسى ( ع ) نوشته شده است ونيز بعضى معتقدند كه بعد از 60 يا 70 سال بعد از زندگى عيسى ( ع ) نوشته شده است . چنان كه جوزف گئر مىگويد : « نزديك به صد سال بعد از مرگ پولس طرطوسى ، نوشته هاى مقدس در كتابى فراهم آمد و چون نوشته هاى مقدس يهود را عهد عتيق يا پيمان كهن نام داده بودند ، كتاب خود را عهد جديد يا پيمان نو ناميدند . »\r\nجان ناس پيرامون كتابت اناجيل بعد از زمان عيسى ( ع ) مى نويسد : « اين نكته مسلّم است كه عيسى ( ع ) خود تعاليم خود را تحرير نه نموده بلكه به شاگردان خود اعتماد فرموده و به آنها امر كرده به اطراف جهان بروند و آنچه از او آموخته و در حافظه اى خود به ياد دارند به ديگران تعليم دهند . »\r\n\r\nإنسان كامل در اناجيل\r\nدر اين جا بحث به دو قسم تقسيم مىشود :\r\nاول : پيرامون تعاليمى كه إنسان را به سوى تعالى و كمال سوق مىدهد .\r\nدوم : پيرامون شخصيت مسيح به عنوان إنسان كامل .\r\n\r\nاوّل : تعاليم اناجيل اربعه :\r\nمهم ترين تعاليم اناجيل اربعه عبارتند از :\r\n1 - اخلاص در عمل به بعضى از آيات اشاره مىشود :\r\nدر انجيل متّى آمده است : « چون صدقه دهيد دست چپ تو از آنچه دست راستت مىكند مطلع نشود . »\r\nدر همين انجيل همچنين آمده است : « چون عبادت كنى ، مانند ريا كاران مباش . » « مسلّماً اگر راه حق دريابيد و در طريق حق وعدالت خدا قدم بر داريد ، هر چيزى كه احتياج داريد\r\n\r\n","description":"","footnote":"","page_name":" 111 ","page_number":112},
  {"content":"\r\n\r\nبه شما داده خواهد شد . » « اينانى كه خانه هاى بيوه زنان را مى بلعند و نماز را به ريا طول مى دهند ، عقوبتِ شديد تر خواهند شد . »\r\n2 - تلازم إيمان و عمل :\r\nدر رساله يعقوب آمده است : « برادران من چه سود دارد اگر كسى گويد إيمان دارم ، وقتى كه عمل ندارند ؟ آيا إيمان ميتواند او را نجات بخشد ؟ » « 1 »\r\n« پس مى بينيد كه إنسان از أعمال عادل شمرده مىشود ، نه از إيمان تنها . » « 2 » « چنان كه بدنِ بدون روح مرده است ، همچنين إيمان بدونِ أعمال نيز مرده است . » « 3 »\r\n3 - محبّت :\r\nتعاليم عيسى ( عليه السلام ) بر وجوب ابراز محبّت نسبت به تمامى مردم اعم از دوست و دشمن به طور يكسان تأكيد دارد : در انجيل يوحنّا آمده است : « اين است حكم من كه يكديگر رامحبّت نمائيد همچنان كه شما را محبّت نمودم . » « 4 »\r\nعيسى ( عليه السلام ) گفت : « شنيده ايد كه به اوّلين گفته‌اند همسايه خود را محبت نما و با دشمن خود عداوت مكن ، أما من به شما مى گويم كه دشمنان خود را محبّت نمائيد و براى لعن كنندگان خود بركت بطلبيد و به آنان كه از شما نفرت دارند ، احسان كنيد و به هر كه به شما فحش دهد و جفا رساند دعاى خير كنيد تا پدر خود را كه در آسمان است ، پسرآن شويد زيرا كه آفتاب ، خود را بر بدان و نيكان طالع سازد و باران ، بر عادلان وظالمان مى باراند ، پس شما كامل باشيد چنان كه پدر شما كه در آسمان است كامل است . » « 5 »\r\n\r\n\r\n","description":"","footnote":"\r\n( 1 ) . 14 : 2 .\r\n( 2 ) . رساله يعقوب ، 24 : 2 .\r\n( 3 ) . همان ، 326 .\r\n( 4 ) . 15 : 22 .\r\n( 5 ) . جان ناس ، تاريخ جامع أديان ، ترجمه على اصغر حكمت ، ص 400 .\r\n","page_name":" 112 ","page_number":113},
  {"content":"\r\n\r\nدر انجيل متّى آمده است : « شنيده ايد كه به اوّلين گفته شده است كه قتل مكن و هر كه قتل كند سزاوار حكم مىشود ، لكن من به شما مى گويم هر كه به برادر خود بى سبب خشم گيرد ، مستوجب حكم شود . » « 1 »\r\n\r\nدوّم : شخصيت مسيح در اناجيل\r\nدر اناجيل آيات مختلف و متضاد پيرامون مسيح وجود دارد :\r\nبعضى از آيات ، او را به درجه الوهيت بالا مى برند ، و بعضى ديگر او را در حدّ « پسر خدا » تنزّل مى دهند در اين صورت خدا پدر او مىشود ! .\r\nبعض از آيات ، قائل به حلول دو طرفى او هستند : حلول خدا در مسيح و حلول مسيح در خدا ! .\r\nبعضى از آيات ، مسيح را إنسانى متعال ، منجى بشريت و فرستاده خدا معرّفى مىكنند .\r\nذيلًا به نمونه هائى از اناجيل پيرامون موضوعات مذكور اشاره مىشود :\r\n1 - يكى بودن عيسى با خدا :\r\nدر انجيل يوحنّا آمده است :\r\n« من و پدر يكى هستيم . » « 2 »\r\n« يقين كنيد كه پدر در من است و من در او » « 3 »\r\n2 - خدا بودن عيسى\r\nدر انجيل متّى آمده است : « عيسى خداى شماست . . . و مىآيد و شما را نجات مىدهد . » « 4 »\r\n- شمعون بطرس به عيسى مىگويد : « ما إيمان آورده ايم و شناخته ايم كه تو مسيح پسر\r\n\r\n\r\n","description":"","footnote":"\r\n( 1 ) 2 . 2 : 25 .\r\n( 2 ) . انجيل يوحنّا ، 31 : 10 .\r\n( 3 ) . همان .\r\n( 4 ) . انجيل متّى ، 5 : 11 .\r\n","page_name":" 113 ","page_number":114},
  {"content":"\r\n\r\nخداى حى هستى . » « 1 »\r\n- عيسى مىفرمايد : « خدا جهان را اين قدر محبّت نمود كه پسر يگانه خود را داد تا هر كه بر او إيمان آورد هلاك نگردد ، بلكه حيات جاودانى يابد . » « 2 »\r\n3 - بعضى آيات در انجيل وجود دارد كه درجه مسيح را درحدّ إنسانى ضعيف إيمان و اخلاق تنزّل مى دهند از آن جمله :\r\nدر انجيل لوقا باب 7 ، آيه 37 به بعد آمده است : « ناگهان زنى گنهكار كه در آن شهر بود ، چون شنيد كه او ( مسيح ) در خانه فريسى به غذا نشسته است ، شيشه اى از عطر آورد و در پشت سر او گريان ايستاد و شروع كرد به شستن پاهاى او به اشك و خشكانيدن آن ها به موى سر خود و پاهاى وى را بوسيد و آن ها را به عطر تدهين كرد . » « 3 »\r\nدر خصوص جواب عيسى ( ع ) به انتقاد شمعون در انجيل لوقا ، آمده است :\r\n« به خانه تو آمدم ، آب به جهت پاهاى من نياوردى ، ولى اين زن پاهاى مرا به اشك ها شست و به موهاى سر خود آن ها را خشك كرد ، مرا نبوسيدى ليكن اين زن از وقتى كه داخل شدم از بوسيدن پاهاى من باز نياستاد . » « 4 »\r\n3 - مسيح در اناجيل امر به تسليم مىكند و نه به دفع ظلم و تعدّى .\r\nدر انجيل متّى آمده است : « شنيده ايد كه گفته شده است چشمى به چشمى و دندانى به دندانى ؟ ليكن من مى گويم : با شرير مقاومت مكنيد ، هر كه رخساره راست تو را طپانچه زند ، ديگرى را نيز به سوى او بر گردان و اگر كسى خواهد با تو دعوا كند و عباى تو را\r\n\r\n\r\n","description":"","footnote":"\r\n( 1 ) . انجيل يوحنّا ، 69 : 6 .\r\n( 2 ) انجيل يوحنّا ، 16 : 3 .\r\n( 3 ) . انجيل لوقا ، 37 : 7 .\r\n( 4 ) . انجيل لوقا ، 7 ، آيه 44 و 45 .\r\n","page_name":" 114 ","page_number":115},
  {"content":"\r\n\r\nبگيرد ، قباى خود را نيز به دو واگذار . » « 1 »\r\n\r\nمنجى و رهائى بخش منتظر در مسيحيت\r\nمسيحيان به ظهور مسيح منجى و رهائى بخش منتظر إيمان دارند كه ذيلًا به نقد و بررسى آن ها مى پردازيم :\r\nمسيحيان معتقدند كه مسيح پس از به صلّيب كشيده شدن ، چهل روز بيشتر در زمين نماند و پس از آن به آسمان عروج كرد و در جوار پدر قرار گرفت و به زودى بر مىگردد « 2 »\r\nفارقليط\r\nدر انجيل يوحنّا در چند جا نام فارقليط يا ضميريكه به آن بر مىگردد آمده است :\r\n1 - اگر مرا دوست داريد أحكام مرا نگه داريد و من از پدر سؤال مىكنم تسلى دهنده ( فارقليط ) ديگرى به شما عطا خواهد كرد ( 14 / 15 ) .\r\n2 - او بر من شهادت خواهد داد . ( 14 / 26 ) .\r\n3 - رفتن من براى شما مفيد است ؛ زيرا اگر نروم تسلى دهنده نزد شما نخواهد آمد ، أما اگر بروم او نزد شما خواهد آمد ( 16 / 18 / 13 ) .\r\nمؤلّف : در فرض اثبات اين كه مراد از ( فارقليط ) حضرت محمد ( ص ) باشد اين دليل فقط دليل جدلى است نه دليل قابل اعتماد ؛ زيرا همه اناجيل ساخته و پرداخته افكار پايين مردم كم سواد است .\r\nبلى در قرآن مجيد آمده است كه :  « وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ  ( الصف : 6 ) »\r\n\r\n\r\n","description":"","footnote":"\r\n( 1 ) . انجيل متّى ، 5 : 38 .\r\n( 2 ) إنسان كامل در أديان و متون عرفانى اسلامى ازص 98 تا 108 .\r\n","page_name":" 115 ","page_number":116},
  {"content":"\r\n\r\nولى معلوم نيست بشارت عيسى ( ع ) به جملات فوق انجيل يوحنّا باشد ، بلكه معلوم العدم است ؛ زيرا اسم احمد كه در قرآن آمده در آن جملات نيست ( دقت شود ) .\r\nاين آيه مباركه دليل اقناعى براى مسلمانان است و اقناع و الزامى براى منكرين قرآن ( نصارى ) ندارد .\r\n\r\nنظريات جمعى در مورد اناجيل\r\n1 - 2 - ارنست رونان و فليسين شاله مانند بسيارى از دانشمندان ديگر پس از تحقيق ، كتاب مقدّس را از جانب خدا نمىداند و تأليف آن را كار إنسان ميدانند والهى بودن آن را إنكار مىكنند . « 1 »\r\n3 - پفلايدار اعتراف مىكند كه : بحث پيرامون اعتبار تاريخى اين يا آن خطابه‌هاى أعمال رسولان ، همانند همه نوشته‌هاى مذهبى ، تاريخى عهد باستان كوششى كاملًا عبث است ، همه خطابه‌هايى هستند كه در آن نويسندگان حرف‌هايى به دهان قهرمانان مىگذارند كه خود فكر مىكنند قهرمان در شرايط مفروض آن زمان قاعدتاً مىگفته است ( كائوتسكى كارل ، بنيادهاى مسيحيت ، ترجمه عباس ميلانى ص 37 ،\r\n4 - جان ناس به استناد آراى جميع مؤرّخين بر تحريف انجيل حقيقى تأكيد مىكند و مىنويسد :\r\n« محقّقان بالآخره به اين نتيجه نهايى رسيدند كه در كتاب عهد جديد ، مذهب نوين مسيحى در باب شخصيت عيسى جرح وتعديل بسيارى حاصل شده است ، ولى در مقدار آن ما بين محقّقين رأى واحد حاصل نشده است « 2 »\r\n5 - كارل كائوتسكى در خصوص اعتبار انجيل هاى موجود مى نويسد :\r\n\r\n\r\n","description":"","footnote":"\r\n( 1 ) - تاريخ مختصر أديان بزرگ ، ترجمه خدايار محبّى ، ص 405\r\n( 2 ) - تاريخ جامع أديان ، ترجمه على اصغر حكمت ، ص 383 .\r\n","page_name":" 116 ","page_number":117},
  {"content":"\r\n\r\nامروز مسلّم است كه به استثناى أقليت كوچكى از نوشته‌هاى مسيحيت اوليه ، بقيه هيچ كدام توسط نويسندگانى كه اين آثار به آنها منسوب است نوشته نشده‌اند ، و اغلب در تاريخ ديرتر از آنچه معمولًا إدّعا شده به تحرير در آمده‌اند ، و متون اصلى در بسيارى از موارد ، از طريق ملحقات و تجديد نظرهاى بعدى بطور بىشرمانه تحريف شده‌اند ، و بالآخره امروز ثابت شده است كه انجيل‌ها و هيچ يك از آثار مسيحيت اوليه توسط يكى از هم عصران مسيح نوشته نشده است . « 1 »\r\nدلايل ديگر\r\n1 - وجود قصه قتل عيسى هرچند دروغ است ولى ذكر آن در اناجيل بهترين شاهد بر اين است كه اناجيل توسط عيسى نوشته نشده است .\r\n2 - اناجيل چهارگانه و 27 رساله ديگر بنا به دستور امپراتور قسطنطنيه در قرن چهارم چنانچه گذشت از بين بيش از شصت انجيل و رساله انتخاب ، يا حسب رأى بعضى از محقّقين از بين 160 انجيل ورساله برگزيده شده‌اند . « 2 »\r\n3 - اين اناجيل هيچ گاه به زبان عيسى ( عبرى ) نوشته نشده‌اند .\r\n4 - نويسندگان اناجيل اربعه شناخته شده نيستند و بعضى از محقّقين معتقدند كه متّى و يوحنّا و لوقا و مرقس ، نويسندگان آنها نيستند ؛ بلكه فقط به آنها نسبت داده شده است .\r\nكرى ولف مىگويد در متن يونانى كلمه انجيل همراه آن اسامى به صورت مضاف و مضاف اليه نيامده ؛ بلكه بين آنها كلمه كاتا  ( KATA )  وجود دارد و اين كلمه به معناى ( منسوب به ) يا ( به قول ) مىباشد كه چنين ترجمه مىشود انجيل منسوب به متّى يا انجيل به قول متّى مثلًا .\r\n\r\n\r\n","description":"","footnote":"\r\n( 1 ) بنيادهاى مسيحيت ، ترجمه عباس ميلانى ، ص 33 .\r\n( 2 ) - جاهليت واسلام ، ص 445 ، يحى نورى .\r\n","page_name":" 117 ","page_number":118},
  {"content":"\r\n\r\nو اين دو تعبير كاملًا فرق دارد « 1 »\r\n5 - جان كريزوستوم روحانى مسيحى صريحاً اعتراف مىكند كه نام هاى نويسندگان انجيل ها را در پايان قرن دوم ميلادى بر روى آنها گذاشته اند و آنها را به شاگردان مسيح نسبت داده اند ، تا مردم آن قصه هاى ساختگى را آسان تر باور كنند\r\n6 - خنده آور گفته اوگوستين كشيش معروف است كه مىگويد : اگر احترام آبروى كليساى كاتوليك نمى بود ، من به انجيل اعتقاد نمى داشتم . « 2 »\r\n\r\nاختلافات و تناقضات ميان انجيل هاى ساختگى\r\n1 - مدّت دعوت مسيح در انجيل جامع يك سال ولى در انجيل يوحنّا سه سال ذكر شده است .\r\n2 - انتشار دعوت مسيح در انجيل جامع ( شامل اناجيل متّى ، مرقس و لوقان ) در شهر الجليل است ولى در انجيل يوحنّا در اليهوديه ذكر شده است .\r\n3 - ولادت عيسى در انجيل متّى ( باب 2 ، آيه 19 1 ) قبل از ميلاد در سال چهارم پادشاهى هروديس واقع شده ولى در انجيل لونا ( باب 2 ، آيه 2 و 31 ) در سال ششم بعد از ميلاد واقع شده است .\r\n4 - آلبرت بايت فرانسوى در كتاب خود اخلاق انجيلى نوشته كه اناجيل به اخلاق معينى دعوت نمىكند ؛ بلكه به اخلاق متناقضى فرا مى خوانند . « 3 »\r\n5 - مطالب اناجيل از يك طرف عيسى ( ع ) را از نظر كمال به مرتبه الوهيت رسانيده اند ( نعوذ بالله ) و از طرف ديگر از جنبه اخلاق و إيمان او را بسيار ضعيف تصوير نموده اند و\r\n\r\n\r\n","description":"","footnote":"\r\n( 1 ) مفهوم انجيل ها ، ترجمه محمد قاضى ، ص 106 .\r\n( 2 ) مصدر سابق .\r\n( 3 ) - كرى ولف ، مفهوم انجيل ها ، ترجمه محمد قاضى ، ص 114 .\r\n","page_name":" 118 ","page_number":119},
  {"content":"\r\n\r\nاين تناقض آشكار است .\r\n6 - از همه مهمتر و فاجعه انگيزتر مسأله تثليث است كه تقريباً به معناى يك مساوى سه است . و هر دينى كه به توحيد واقعى خداوند جهان و آفريدگار همه موجودات قايل نباشد به قطعى ساخته دست بشرى است و باطل و بحث اين دو مطلب أخير گذشت .\r\n جنگ هفتاد و دو ملت همه را عذر بنه * چون نديدند حقيقت ره افسانه زدند \r\nنتيجه مباحث گذشته در ذيل اين دو عنوان ( توضيحى در باره تورات و عهد عتيق ) و ( عهد جديد و انجيل ) اين شد كه :\r\nاولًا تورات و انجيلى كه از جانب خداوند نازل شده بود حتى قبل از طلوع اسلام دچار تصرفات و تغيير و تحوّلى زيادى شده است .\r\nثانياً ملحقات تورات و انجيل از اصل خود مشكوك است و مشروعيت خدايى آنها ثابت نيست .\r\nبنا بر اين پيروى از اين دو كتاب و در نهايت تدين به يكى از اين دو دين با قطع نظر از فسخ آنها توسط دين الهى اسلام ، مبرء ذمه إنسان در قيامت نمىشود .\r\n\r\nقرآن چه مىگويد ؟\r\nقرآن مجيد اولًا اصل دو دين را دين بر حق وإلهى مىداند كه دين يهوديت براى بنى اسرائيل توسط يكى از انبياى بزرگ خداوند ، موسى ( ع ) بن عمران ، كه از جمله چند پيامبر اولى العزم خداوند مىباشد آورده شده و كتاب مقدّس تورات بر او نازل گرديده است كه فعلًا أثرى از آن وجود ندارد و دين نصرانيت و مسيحيت بتوسط حضرت عيسى ( ع ) بن مريم ( ع ) يكى ديگر از انبياى بزرگ و اولى العزم الهى ظاهراً باز براى بنى اسرائيل « 1 » فرستاده شد و\r\n\r\n\r\n","description":"","footnote":"\r\n( 1 ) - آيا دين مسيح ، براى غير بنى اسرائيل نيز آمده بود و آيا بنى اسماعيل و ساير مردم در تدين به اين دين ، مسؤوليت و مكلفيت داشته اند ؟ مبحثى است نظرى و جواب آن نياز به تتبّع فراوان دارد .\r\n","page_name":" 119 ","page_number":120},
  {"content":"\r\n\r\nكتاب مقدس انجيل ( البته يك انجيل نه چهار انجيل و يا چندين انجيل ) بر حضرت عيسى ( ع ) نازل شد\r\nو ثانياً قرآن از وقوع تحريف و تبديل در اين كتاب آسمانى خبر داده است .\r\n\r\nآيات قرآن مجيد :\r\n  1 - « نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ وَ أَنْزَلَ التَّوْراةَ وَ الْإِنْجِيلَ مِنْ قَبْلُ هُدىً لِلنَّاسِ وَ أَنْزَلَ الْفُرْقانَ   ( آل‌عمران : 3 و 4 ) »\r\n  2 - وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ ، وَ رَسُولًا إِلى بَنِي إِسْرائِيلَ . . .   ( آل‌عمران : 48 و 49 )\r\n 3 - قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ  ( آل‌عمران : 93 )\r\n 4 - وَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ  ( المائدة : 46 )\r\n  5 - وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ ، وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ . . .   ( المائدة : 65 و 66 )\r\n 6 - لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلَّا إِلهٌ واحِدٌ . . .  ( المائدة : 73 )\r\n1 - كتاب ( قرآن ) را بر تو به حق نازل نمود كه تصديق كننده پيش از خود است . و فرو فرستاد ( تورات وانجيل ) را از پيش براى هدايت مردم و فرقان را نازل كرد .\r\n2 - به عيسى كتاب و حكمت و تورات و انجيل را ياد داد و او را براى بنى اسرائيل پيامبر فرستاد .\r\n3 - بگو ( به يهوديان ) تورات را بياوريد پس ( آن را ) تلاوت كنيد اگر راست مى گوييد .\r\n4 - در پى آثار انبياء ( مرسلين ) عيسى پسر مريم را فرستاديم كه تصديق كننده تورات\r\n\r\n","description":"","footnote":"","page_name":" 120 ","page_number":121},
  {"content":"\r\n\r\nپيش از خود بود و به او انجيل را داديم كه در آن هدايت و نور و تصديق كننده تورات پيش از خود بود « 1 » و ( نيز انجيل ) هدايت كننده و موعظه گر متقيان بود .\r\n5 - اگر اهل كتاب إيمان مىآوردند بديهاى آنان را مى پوشانيديم و مؤكداً در بهشت هاى نعيم داخل شان مى نموديم و اگر به تورات و انجيل و چيزهاى كه از جانب پروردگار شان براى آنان نازل كرديم عمل مىكردند در بالاى ( سر ) خود و پايين پاى هاى خود ( روزى ) مى خورد .\r\n6 - آنانيكه خداوند را سومى سه تا مىگفتند محققاً كافر شدند و هيچ معبود يا خالقى جز معبود و يا خالق يگانه وجود ندارد .\r\n 7 - إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ . . .  ( المائدة : 44 )\r\nمؤكداً ما تورات را فرستاديم كه در آن نور و هدايت بود و انبيايى كه تسليم امر خدا بودند ، و ( نيز ) به آنچه كه از كتاب خدا به ياد داشتند ، به آن حكم مىكردند .\r\n8 -  الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ . . .  ( الأعراف : 157 )\r\nآنانيكه پيروى مىكردند رسول نبى را كه خط را خوانده نمى توانست ( يهوديها و نصرانيها نام و يا صفات ) او را در تورات و انجيل نوشته مى يابيدند\r\nاگر در تورات و انجيل اين نوشته همه فهم پيدا نشود حتماً آن دو كتاب مورد تحريف قرار گرفته است\r\nبلى ما نمى توانيم إدعا كنيم در تورات هيچ كلمه اى الهى نيست و همه آن محرف يهوديان است و قرآن برسول اكرم مىفرمايد  « وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ \r\n\r\n\r\n","description":"","footnote":"\r\n( 1 ) - هم خود عيسى و هم انجيل ، تورات را تصديق نمودند .\r\n","page_name":" 121 ","page_number":122},
  {"content":"\r\n\r\n اللَّهِ . . .  ( المائدة : 43 )\r\nبلى عادتاً آدم مطمئن مىشود در تورات خيلى از احكام إلهى هنوز وجود داشته باشد ولى توسط قرآن نسخ شده است و ديگر حكم فعلى خداوند در آن نيست\r\n9 -  يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَ تَكْتُمُونَ الْحَقَّ وَ أَنْتُمْ تَعْلَمُونَ  ( آل‌عمران : 71 )\r\nبر مضمون اين آيه كه اهل كتاب عمداً دروغ مىگويند و حق را كتمان مىكنند آيه هاى 75 و 77 و 78 سوره آل عمران و غير اينها دلالت مىكنند .\r\n10 -  وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ . . .  ( المائدة : 13 )\r\nو آيه 41 مائده نيز بر تحريف الكلم دلالت دارد و نيز در سوره بقره مىفرمايد :  « وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ  ( البقرة : 75 )\r\nو هر سه آيه در مورد يهودى ها وارد شده است و تحريف در مورد انجيل كه يك انجيل را چند انجيل ساخته اند محتاج بيان نيست .\r\nخصوصاً تثليث اختراعى نصارى در اناجيل كه در آيه 6 اين آيات سبب كفر آنان شده است و اين هم دو آيه ديگر كه شامل يهود و نصارى مىباشد : اى اهل كتاب چرا حق را مشتبه به باطل مى كنيد ( آيه نهم گذشته )\r\n1 - بگو اى اهل كتاب چرا به آيات خداوند كافر مىشويد ( آل عمران 98 ) .\r\n2 - اى اهل كتاب چرا در دين خود زياده روى مى نمائيد .\r\n\r\nشعارهاى سه گانه\r\n\r\nمجبره و مفوّضه و بين الأمريهاى إماميه\r\n1 - سبحان من لا يدخل فى ملكه الا ما يشاء - ( مجبره )\r\n2 - سبحان من تنزّه عن الفحشاء ( مفوضه اعتزالى )\r\n3 - سبحان من لا يدخل فى ملكه ما لا يشاء و سبحان من تنزّه عن القبيح والفحشاء ( امر\r\n\r\n","description":"","footnote":"","page_name":" 122 ","page_number":123},
  {"content":"\r\n\r\nبين الامرين إماميه ) « 1 »\r\nهر كس آيات كثيره مقدّسه قرآن مجيد را كه مورد استدلال متكلّمين اسلامى در اثبات جبر يا تفويض اعمال مكلّفين واقع شده بخواند و دقت فراوانى در مداليل آنها بدور از پيروى و تقليد از گذشته گان ، در پناه براهين عقلى و احاديث معتبر بنمايد ميداند كه شعار سوم مطابق مدلول كتاب و سنت و براهين عقلى مىباشد و نگارنده كم بضاعت دانشمندى را نديده كه اين حقيقت عميق و شيرين را دركتب حكمت و كلام بيان كرده باشد .\r\nو تفصيل اين بحث طويل و عريض را بايد در جزء دوم صراط الحق مطالعه نمود ، تا همه گونه تعارض ظاهرى بين آيات و بين قواعد عقلى از بين برود و اين مشكله عويصه به بهترين وجه حل و از ذهن شما بيرون گردد . فَسلامٌ على السفينة المحمدية المنجية لراكبها .\r\n\r\nافتراء بر خداوند ( ج )\r\n قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  ( يونس : 59 )\r\nاز اين آيه مباركه روشن مىشود كه هر چه خداوند به آن اذن نداده باشد نسبت آن به خداوند افتراء شمرده مىشود چه نسبت دهنده علم به كذب آن چيز داشته باشد و يا در صحت و بطلان آن شك و تردّد داشته باشد و حتى مظنون الاذن باشد چون ظن حجت نيست . و افتراء بر خداوند و غير خداوند حرام است . آنچه كه شديداً مايه تأسف است اين است كه جماعتى از صوفيه و عرفاى دروغين و متعصّبين نادان مذهبى كه در دام شيطان سقوط كرده‌اند مطالبى را بعنوان حديث قدسى اختراع و به خداوند نسبت داده اند و جماعتى مطالب ذهنى\r\n\r\n\r\n","description":"","footnote":"\r\n( 1 ) - يعنى هردو شعار با هم درامريبين امرين كه امامان اهل البيت بيان كرده‌اند قابل جمع هستند ومتعارض نيستند . عمده بايد معناى امريبين امرين دانشته شود كه اختلاف آيات وارده دراعمال بندگان ازبين مى رود وعظمت قرآن روشن مىشود .\r\n","page_name":" 123 ","page_number":124},
  {"content":"\r\n\r\nخود را به پيامبر و صحابه نسبت داده اند كه از دو جهت حرام و موجب فسق است . « 1 »\r\nاول : از جهت اين كه إفتراى بر خداوند و كذب بر رسول او مىباشد .\r\nدوم : اين كه تحريف در دين و موجب إبطال حق يا إحقاق باطل است كه نتيجه آن گمراهى مسلمانان غافل ، از دين خداست كه گناه بسيار بزرگ و شيطانى است . بعضى از دانشمندان اهل سنت كتاب هاى مستقل در موضوعات نوشته اند و دروغگويان بر خدا و رسول او را إفشاء كرده‌اند و اجتناب از احاديث موضوعه بسيار مهم است .\r\nغالباً فاسق بر امامان اهل بيت ( ع ) افتراء بسته اند . نگارنده پاره از آنها را در اين جا نقل مىكند\r\n1 - حديث قدسى : « كنت كنزا مخفيا فأحببت أن أعرف فخلقت الخلق لكى أعرف » كه هيچ مصدر و سندى ندارد\r\n2 - « لولاك لما خلقت الأفلاك . » افلاك مدار ستاره ها و سياره ها است و وجود خارجى ندارد اين روايت نه مصدرى دارد و نه سندى .\r\n3 - بعضى از عوام شيعه به حضرت على ( ع ) نسبت مى دهند كه ايشان فرموده است : كنتُ مع الأنبياء سرّاً و مع النبى جهراً . من با انبياء در پنهان و با رسول اكرم ( ص ) آشكارا بودم ، ظاهراً مخترع اين حديث غاليان بوده اند . هارى كربن مستشرق ، اين روايت را از پيغمبر اكرم چنين نقل كرده است : على مع الأنبياء سرّاً و معى جهراً على در باطن با همه انبياء و در ظاهر با من بوده است « 2 » كه باز هم جعلى است .\r\n\r\n\r\n","description":"","footnote":"\r\n( 1 ) - در مورد عرفا و صوفيه نادان مىشود گفت : كه تمام احاديث منقوله در كتب آنان از خداوند و رسول ( ص ) همه جعلى و اختراعى است مگر آنكه در كتب حديث سند داشته باشد كه معتبر است يا غير معتبر .\r\n( 2 ) - هارى كربن تاريخ فلسفه اسلامى ، ترجمه اسدالله مبشرى ص 58 - 60 .\r\n","page_name":" 124 ","page_number":125},
  {"content":"\r\n\r\n\r\nمرض كذب و وضع در بين رواة\r\nمطابق تشخيص دانشمندان ماهر علم رجال اهل سنت ، كه در مورد وضع و كذب راويان احاديث ، عمر شريف خود را صرف كرده‌اند در كتب رجالى خود هفتصد نفر را بعنوان وضّاع و كذّاب يا متهم به كذب و وضع معرفى كرده‌اند تا مردم روايات آنان را معتبر به حساب نياورند و متون مجعوله آنها را از فرمايش رسول اكرم ( ص ) ندانند و در دين خود از آنها فريب نخورند . لذا مسلمانان و طلاب علوم ، تا اعتبار سند حديث را از متخصّصين علم رجال اهل سنت سؤال نكنند نبايد به آن حديث عمل كنند كه به گمراهى نروند . هر كس بخواهد اين راويان وضّاع و كذّاب را بشناسد و نيز اسامى دانشمندان محترم رجالى اهل سنت را بدانند ، جزء پنجم الغدير تأليف علامه أمينى ( ره ) از ص : 209 تا ص 270 را مطالعه كند .\r\n\r\nوحشتناك\r\nتنها از سى و پنج راوى كه احاديث موضوعه و مقلوبات آنان حساب شده ، 98684 حديث مىشود ! ! و تنها احاديث متروكه شش نفر ( عباد بصرى و عمربن هارون و عبدالله الرازى و ابن زباله و محمد بن حميد و نصر ) 310000 حديث مىشود كه مجموع همه احاديث اين عده قليل از راويان 408684 حديث مىگردد و اگر احاديث همه وضّاعين و كذّابين حساب شود شايد شماره احاديث باطله چندين برابر عدد فوق شود « 1 » از اين ارقام سِر يك موضوع ديگر ثابت مىشود . در مورد صحيح بخارى كه احاديث غير مكرّره او 2761 حديث است ، گفته شده كه اين احاديث از بين تقريباً ششصد هزار انتخاب شده است « 2 » . و در مورد صحيح مسلم كه احاديث بدون تكرار آن چهار هزار حديث است گفته شده كه از بين سه صد هزار حديث\r\n\r\n\r\n","description":"","footnote":"\r\n( 1 ) - الغدير ، ج 5 ، ص 288 تا 291 .\r\n( 2 ) - تاريخ بغداد ، خطيب بغدادى ، ج 2 / 8 و ارشاد السارى ج 1 / 28 و صفوة الصفوه ج 4 / 143 .\r\n","page_name":" 125 ","page_number":126},
  {"content":"\r\n\r\nبرگزيده شده است « 1 » و در مورد احاديث سنن ابى داود كه داراى چهار هزار و هشت صد حديث است مؤلّف آن گفته كه آنها را از بين پنجصد هزار حديث انتخاب كرده‌ام . در مورد مسند احمد بن حنبل سى هزار حديث است ، گفته شده كه آنها را از بين بيشتر از هفتصد و پنجاه هزار حديث انتخاب نموده است و ادعا شده كه او يك ميليون حديث را از بر داشته است ! ! پس مى بينيد صاحبان صحاح و سنن مقدار بسيار كمى را از يك ميليون حديث معتبر دانسته‌اند و اين خدمتى بزرگ به علم حديث است . تازه جمعى از محققين بر اسانيد بعضى از احاديث كتب ششگانه صحيح و سنن نيز اعتراض دارند كه بحث طويلى دارد .\r\nدانشمند شهير جلال الدين سيوطى در صفحه 21 كتاب خود تحذيرالخواص مىگويد : كه من در بيان گناهان كبيره چيزى را نمى دانم كه يك نفر از اهل سنت مرتكب آن را نسبت به كفر داده باشد مگر دروغ عمدى بر رسول الله ( ص ) زيرا شيخ ابو محمد جوينى از اصحاب ما و پدر إمام الحرمين ( ابو معالى عبدالملك متوفاى 478 ) بكفر او قايل شده ، كفرى كه او را از ملت ( اسلامى ) بيرون مى برد ، عبارت او چنين است : إن من تعمّد الكذب عليه ( ص ) يكفر كفراً يخرجه عن الملة . سپس علّامه سيوطى مىگويد : و پيروى كرده است او را طائفه اى كه از جمله آنان إمام ناصرالدين ابن المنير از ائمه مالكيه مىباشد . « 2 » و اين تكفير دلالت دارد كه دروغ بستن عمدى بر آن حضرت ( ص ) اكبر كبائر است ؛ زيرا هيچ كبيره اى نزد اهل سنت مقتضى كفر نيست ، تمام شد كلام سيوطى ، « 3 » مؤلف اين كتاب در مورد راويان شيعه ، قوانين\r\n\r\n\r\n","description":"","footnote":"\r\n( 1 ) - منتظم ابن جوزى .\r\n( 2 ) - مصادر اولى اين مطالب كه از كتاب الغدير نقل شد ، كتب زير دانشمندان محترم اهل سنت است\r\n1 - ميزان الاعتدال 2 - اللئالى المصنوعه 3 - تهذيب التهذيب 4 - خلاصة التهذيب 5 - تاريخ بغداد خطيب بغدادى 6 - لسان الميزان 7 - شذرات الذهب 8 - تاريخ الشام 9 - المنتظم 10 - التذكار 11 - اسنى المطالب 12 - البدايه والنهايه 13 - طبقات الحقاظ 14 مجمع الزوايد 15 - نصب الرايه 16 - تذكرة الموضوعات 17 - الإصابه\r\n( 3 ) - به كتاب اضواء على السنة المحمدية تأليف دانشمندى مصرى ابوزهره مراجعه شود .\r\n","page_name":" 126 ","page_number":127},
  {"content":"\r\n\r\nمحكمى را كه براى تمييز ضعفاء و ثقات بيان شده در كتاب بحوث فى علم الرجال و كتاب بداية الرجال و جزء دوم كتاب رنگارنگ مطالبى را ذكر كرده‌ام وليست ضعفاء و مجاهيل آنان نيز كم نيست .\r\nچهار مطلب در يك آيه\r\n قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ عَلى كُلِّ شَيْءٍ قَدِيرٌ  ( آل‌عمران : 29 )\r\nدر اين آيه مباركه چهار مطلب است :\r\nاوّل : علم خداوند به آنچه از صفات و نياتى كه إنسان‌ها آنها را پنهان يا اظهار مى دارند\r\nدوم : قدرت ثابت خداوند بر هر چيز\r\nسوم : كه سينه هاى انسان محل صفات و نيات ( خوب و بد ) است\r\nچهارم : عموم علم خداوند به آنچه كه در آسمانها و زمين است\r\nتوضيح مختصرى در اين چهار مورد :\r\n1 - در مورد عموم علم خداوند از ازل تا به ابد به همه مخلوقات ، شواهد قرآنى و دلايل حديثى وجود دارد ظاهراً علماى إماميه اثنى عشريه در آن هيچ اختلافى ندارند و از مرتكزات مذهبى مىباشد ولى بين متكلمين و فلاسفه اقوال متعددى وجود دارد ، بلكه بعضى از اقوال فلاسفه مخالف ضرورى دين اسلام است .\r\nتفصيل اين مباحث و اقوال در جزء اول صراط الحق مذكور است ولى من نديدم كسى را از متكلمين « 1 » و فلاسفه كه بر عموم تعلق علم تفصيلى خدا در ازل به همه اشياء تا ابد كه شامل علم به استحاله مستحيلات عقليه و لزوم ملازمات واقعيه و وجود همه موجودات امكانى و خصوصيات ماهيات آنها ، دليل عقلى إقامه كرده باشد ، تنها صدرا صاحب اسفار است كه\r\n\r\n\r\n","description":"","footnote":"\r\n( 1 ) - متكلمين نوعاً عموم علم خداوند را به همه موجودات ثابت نموده اند . نه به همه‌ى اشياء از اذل تا ابد .\r\n","page_name":" 127 ","page_number":128},
  {"content":"\r\n\r\nدر اين ميدان يكه تاز بوده و از راه قاعده بسيطة الحقيقه كل الأشياء و ليس بشيء منها . تا حدود زيادى مدعاى فوق را ثابت نموده است . ولى قاعده مذكوره همانگونه كه در جزء دوم صراط الحق ذكر شده ثابت نيست ، لكن به توفيق خداوند فياض ، عموم علم خداوند بنحو عموم فوق در جزء اول صراط الحق ثابت شده است . اهل تحقيق به آنجا مراجعه كنند .\r\nبلى آنچه كه ظاهراً إيمان بر آن لازم است علم خداوند به همه موجودات مىباشد و چنانچه مانند اكثر عوام از علم خداوند به همه اشياء از ازل تا به ابد غافل مى باشند به إيمان غافلين و جاهلين ضرر نمى رساند ، ولى آنچه مشكل آنجاست كه كسى - مانند بعضى از متكلمين و فلاسفه - آن را انكار كند ، والله العالم بإيمانه و عدمه .\r\n2 - در مورد عموم قدرت ؛ علم خداوند به ذات و صفات ذاتيه او به امكان ممكنات و وجود آنها و به استحاله مستحيلات و ضرورت ضروريات تعلق مىگيرد . ولى قدرت خداوند به مستحيلات و ممتنعات و ضروريات تعلق نمىگيرد چون محل ، قابليت تعلق قدرت را ندارد و تنها به آنچه كه ممكن الوجود است تعلق مىگيرد مثلًا : قدرت خداوند به ذات و صفات ذاتى خودش تعلق نمىگيرد چون ذات و صفات او ضرورى الوجود است . قدرت او به ممتنعات و محالات تعلق نمىگيرد چون آنها ضرورى العدم است . قدرت فقط به إيجاد وجودات امكانى مانند أعدام آنها كه ممكن هستند تعلق مىگيرند و به عبارت ديگر قدرت واجب الوجود به ممكنات كه نسبت وجود و عدم به آنها متساوى است و به تعبير دقيق تر ماهيت ممكنه ، لا إقتضاى صرف تعلق مىگيرد و همين مقدور خداوند است كه آنها را موجود نمايد و يا بر عدم سابقش آن را ابقاء دارد و او را ايجاد نكند . و فرقى در مقدوريت اشياى ممكنه بين محاسن و قبايح نيست ، همه مقدور خداوند است ولى خداوند قسمت دوم را بخاطر حكمت و عدل خود اراده نمىكند\r\n قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ  ( الأعراف : 28 ) ،  يُرِيدُ اللَّهُ بِكُمُ \r\n\r\n","description":"","footnote":"","page_name":" 128 ","page_number":129},
  {"content":"\r\n\r\n الْيُسْرَ وَ لا يُرِيدُ بِكُمُ الْعُسْرَ . . .  ( البقرة : 185 ) و اين موضوع در نظر دانشمندان عدليه قطعى است و مدلّل .\r\nسينه ها و صدور انسان فقط وظايفى دارند كه در فيزى لوژى بيان شده است و هيچ صفت نفسانى ، مانند علم ومحبت حسد و عشق و علاقه و سخاوت و شجاعت و غيره مانند قصد و نيت در سينه آدمى وجود ندارد و نه عقايد دينى و ضد دينى در آن جا راه دارد ، اينها همه از صفات روح و نفس ناطقه انسان است . و همچنين احتمالًا در جن و ساير موجودات مادى عاقل در كرات ديگر . ولى در قرآن مجيد آياتى وجود دارد كه بعضى از صفات نفسانى به آن نسبت داده شده است مانند :   الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَ النَّاسِ   ( الناس : 5 و 6 )\r\nو :   أَ لَمْ نَشْرَحْ لَكَ صَدْرَكَ   ( الشرح : 1 )\r\nو :  وَ لكِنْ مَنْ شَرَحَ بِالْكُفْرِ صَدْراً . . .  ( النحل : 106 )\r\nو :  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ . . .  ( الأنعام : 125 )\r\nو :  فَلا يَكُنْ فِي صَدْرِكَ حَرَجٌ . . .  ( الأعراف : 2 )\r\nو :  وَ ضائِقٌ بِهِ صَدْرُكَ . . .  ( هود : 12 )\r\nو :  وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ  ( الحجر : 97 )\r\nو :  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ . . .  ( الزمر : 22 )\r\nو :  وَ لِيَبْتَلِيَ اللَّهُ ما فِي صُدُورِكُمْ وَ لِيُمَحِّصَ ما فِي قُلُوبِكُمْ وَ اللَّهُ عَلِيمٌ بِذاتِ الصُّدُورِ  ( آل‌عمران : 154 )\r\nو :  وَ يَشْفِ صُدُورَ قَوْمٍ مُؤْمِنِينَ  ( التوبة : 14 )\r\nو :  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ . . .  ( العنكبوت : 49 )\r\nو :  وَ نَزَعْنا ما فِي صُدُورِهِمْ مِنْ غِلٍّ . . .  ( الأعراف : 43 )\r\n\r\n","description":"","footnote":"","page_name":" 129 ","page_number":130},
  {"content":"\r\n\r\nو آيات كثيره اخرى نسبت صفات مذكوره در اين آيات احتمالًا بملاحظه بودن قلب در سينه است و صفات مذكور مربوط به قلب است كه مجازاً به ظرف قلب يعنى سينه نسبت داده شده است  « وَ لكِنْ تَعْمَى الْقُلُوبُ الَّتِي فِي الصُّدُورِ  ( الحج : 46 )\r\nوقتى دل در سينه بود مىشود مجازاً صفات منسوبه به دل را به صدر مىتوان نسبت داد « 1 » چون قرآن به قلب صفات متعددى را نسبت داده است مانند : غيظ ، سليم منيب ، آثم ، مطمئن بالإيمان ، مرض ، ختم على قلبه ، يهدى قلبه ، من قلبين فى جوفه ، ربطنا على قلبها ، يطمئن قلبى ، تقوى القلوب ، كاظمين ، قاسيه ، بما كسبت ، قلب متعمّد  ( تَعَمَّدَتْ قُلُوبُكُمْ ) ،  قفل  ( أَقْفالُها )  زائغ . قلب موضع سكينه و رحمت و رأفت و امثال اينها از صفات و حالات خوب و بد است .\r\nبنا براين اين سؤال مهم به وجود مىآيد كه مراد از قلب چيست ؟\r\nاحتمال اول : اين است كه مراد معناى لغوى آن باشد ولى از نظر طب و فيزى لوژى مسلّم است كه دل خون بدن را تلمبه و تصفيه نموده و به همه اعضاى بدن از فرق سر تا به كف پا مى رساند و مانند ساير اعضاى بدن فاقد علم و شعور و ادراك و فاقد صفات اخلاقى و احوال و اعمالى است كه در قرآن به آن نسبت داده شده است ولى از طرف ديگر ، قرائنى در قرآن موجود است كه مراد قرآن از قلب همين ماده جسمانى است . مانند  « وَ بَلَغَتِ الْقُلُوبُ الْحَناجِرَ وَ تَظُنُّونَ بِاللَّهِ الظُّنُونَا  ( الأحزاب : 10 ) » و :  « إِذِ الْقُلُوبُ لَدَى الْحَناجِرِ كاظِمِينَ . . .  ( غافر : 18 ) » و مانند :  « وَ لكِنْ تَعْمَى الْقُلُوبُ الَّتِي فِي الصُّدُورِ  ( الحج : 46 ) عمده آيه سوم است كه مىگويد : لكن كور مىكند دلهاى در سينه ها را كه نسبت كورى و جهالت را به دلهايى مىدهد كه در\r\n\r\n\r\n","description":"","footnote":"\r\n( 1 ) لكن آنچه كه مايه توقف در اين استظهار ما مىشود اين آيه است :  وَ لِيَبْتَلِيَ اللَّهُ ما فِي صُدُورِكُمْ وَ لِيُمَحِّصَ ما فِي قُلُوبِكُمْ وَ اللَّهُ عَلِيمٌ بِذاتِ الصُّدُورِ  آل‌عمران : 154 و آمدن قلوب بعد از صدور تنها براى تفنن در كلام ، خلاف ظاهر كلام است دقت كنيد كه آمدن معناى حقيقى بعد از معناى مجازى مناسب نيست ؛ بلكه مناسبت با تباين صدور و قلوب دارد\r\n","page_name":" 130 ","page_number":131},
  {"content":"\r\n\r\nسينه‌ها است و دو آيه اول معناى لغوى آن مراد نيست ؛ « 1 » بلكه كنايه است از شدت حال و أمثال آن ، است و دل گوشتى هيچگاه به حنجره نمىرسد ( دقت شود ) و راغب در مفردات قلب را به روح تأويل برده كه احتمالا خيلى اشتباه است ؛ ولى آنچه كه به گلوگاه مىرسد روح نيست ؛ بلكه پرتو آن است كه حيات و زندگى نام دارد والله العالم .\r\nاحتمال دوم : اين است كه مراد از قلب در همه موارد و يا اكثر موارد مستعمله قرآن روح مجرد و نفس ناطقه است و اين معنا بسيار مناسبت دارد با پاره اى از صفات و أعمال و احوالى كه قرآن آنها را به قلب نسبت داده است و از صفات نفس نيز شمرده است مانند اطمينان و غيره .\r\n\r\nآيات از قرآن در اين زمينه\r\n أَنْ تُبْسَلَ نَفْسٌ بِما كَسَبَتْ . . .  ( الأنعام : 70 )\r\n وَ لا تَكْسِبُ كُلُّ نَفْسٍ إِلَّا عَلَيْها . . .  ( الأنعام : 164 )\r\n وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ . . .  ( يونس : 100 )\r\n وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي إِنَّ رَبِّي غَفُورٌ رَحِيمٌ  ( يوسف : 53 )\r\n وَ وُفِّيَتْ كُلُّ نَفْسٍ ما عَمِلَتْ وَ هُوَ أَعْلَمُ بِما يَفْعَلُونَ  ( الزمر : 70 )\r\n  يا أَيَّتُهَا النَّفْسُ الْمُطْمَئِنَّةُ ، ارْجِعِي إِلى رَبِّكِ راضِيَةً مَرْضِيَّةً   ( الفجر : 27 و 28 )\r\n لا يُكَلِّفُ اللَّهُ نَفْساً إِلَّا وُسْعَها . . .  ( البقرة : 286 ) ؛ كلمه نفس در قرآن زياد است و يك مرتبه كلمه نفوس نيز ذكر شده است و شايد كلمه نفس و انفس غالباً به معناى كلمه ( خود ) فارسى آمده است و گاهى احتمالًا به معناى مبدء شهوت و غضب آمده ، مانند :  إِنَّ النَّفْسَ لَأَمَّارَةٌ بِالسُّوءِ . . .  ( يوسف : 53 ) ، و گاهى به معناى نفس ناطقه و روح و آنكه مكلف است و خوب و بد از او صادر مىشود .\r\n\r\n\r\n","description":"","footnote":"\r\n( 1 ) - ولى مع الوصف نسبت كظم و تشويش به قلب داده شده .\r\n","page_name":" 131 ","page_number":132},
  {"content":"\r\n\r\nنگارنده از مجموع آيات وارده درنفس و قلب به اين گمان مىرسد كه بين نفس و قلب فيزيكى كه در سينه چپ قرار دارد و تلمبه مى زند ، رابطه اى بر قرار است كه تا هنوز نه از نظر عقلى و نه از نظر طبى و فيزى لوژى اين رابطه اثبات نشده ، و همين رابطه سبب شده كه پاره از صفات نفس - روح مجرد - به قلب ( دل فيزيكى ) مجازاً نسبت داده شده است و حتى گاهى يك صفت مانند اطمينان هم به قلب نسبت داده شده و هم به نفس ( فجر 27 - مائده 13 - انفال 10 و بقره 260 و نحل 106 )\r\nراغب در مفردات خود مىگويد : و قلب انسان به اين جهت به اين نام ناميده شده كه بسيار تقلب ( تصريف ) دارد و يعبّر بالقلب عن المعانى التى تختص به من الروح و العلم و الشجاعه و غير ذالك .\r\n وَ بَلَغَتِ الْقُلُوبُ الْحَناجِرَ  را به ارواح تفسير نموده ولى اين تفسير او اشتباه است روح داخل بدن نيست ؛ بلى اثر روح كه حيات باشد از كف پا تا سر وجود دارد و حيات به گلوگاه مىرسد .\r\nبه هر حال راغب كلمه قلوب را در آيه : وَلَكِن تَعْمَى الْقُلُوبُ الَّتِى فِى الصُّدُورِ را به معناى عقل از بعضى و به معناى روح از بعضى ديگر نقل كرده كه هر دو نظر غلط است ؛ چون عقل قائم به روح است نه موجود در سينه و روح نيز در سينه نيست ( دقت كنيد )\r\nخلاصه آنچه كه امروز ما مى دانيم اين است كه دل ( قلب فيزيكى ) مانند ساير اجزاى بدن فاقد صفات اخلاقى و عقلى است . و نفس ناطقه و روح انسان يكى است و همان حقيقت انسان است كه در برزخ و قيامت نيز باقى و حاضر است و بدن در كمال و كاميابى و نقص و ناكامى روح تأثير زيادى دارد و همه صفات آدمى - به استثناى صفات جسمانى او - قائم به روح و نفس مجرد انسان است والله العالم بحقائق الامور و ما اوتيتم من العلم الا قليلًا و ما تسليم مراد واقعى قرآن مجيد هستيم و از سهو و جهل و غلط خود از خداوند غفور و رؤف استغفار و\r\n\r\n","description":"","footnote":"","page_name":" 132 ","page_number":133},
  {"content":"\r\n\r\nطلب آمرزش مىكنيم .\r\n\r\nاولين خانه كره‌زمين براى عبادت\r\n  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ ، فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ   ( آل‌عمران : 96 و 97 )\r\n وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً . . .  ( البقرة : 125 ) ؛ محققاً اولين خانه‌اى كه براى مردم گذاشته ( بناء ) شد همانست كه در بكه ( مكه ) است در حالىكه با بركت و خير راهنمايى براى عالميان است . در اين خانه نشانه‌هاى روشنى و مقام ابراهيم است هركس در آن داخل شود ايمن است و از براى خداوند بر مردم قصد كردن آن خانه است كسى كه توانايى رفتن به سوى آن را دارد و كسى كه به آن كافر گردد ( يا كفران كند ) خداوند از همه عالميان بى نياز است\r\nاولين سؤال اين است كه مراد از بيت خصوص خانه كعبه است يا تمام مسجد الحرام ؟ لفظ بيت اگرچه در خانه اصطلاحى ( زمينى كه داراى چهار ديوار و سقف و دَر باشد ) ظهور دارد ، ولى قرآن همه مساجد را چه سقف و ديوار داشته باشد يا نه خانه و بيت ناميده است :  « فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ »  ( النور : 36 )\r\nدو كلمه مبارك و « هدى » مناسب خانه كعبه و « مسجد » هر دو مىباشد و ضمير مجرور ( فيه ) هر چند به سوى بيت بر مىگردد ، ولى آيات بينات در داخل خانه كعبه نيست و همچنين مقام ابراهيم چه در موضع فعلى و چه نزديك تر به ديوار خانه كعبه در گذشته ، داخل خانه كعبه نبوده ، بعلاوه امنيت چه تكوينى و چه تشريعى و چه هر دو براى كسى كه داخل كعبه رود جز در موارد شاذ معناى معقولى ندارد زيرا خانه كعبه به شهادت تاريخ هميشه كليد دار داشته و مقفّل بوده است ؛ بلكه قتل القاتل حتى خارج مسجد در تمام نقاط حرم نيز حرام\r\n\r\n","description":"","footnote":"","page_name":" 133 ","page_number":134},
  {"content":"\r\n\r\nاست ، إمام صادق در حديث صحيح مىفرمايد : كسى كه مردى را در حل كشته سپس داخل الحرم مىشود كشته نمىشود تا از حرم خارج شود و حد بر او اقامه مىشود ، ولى اگر كسى در حرم بدزدد يا بكشد حد بر او جارى مىشود . « 1 » ظاهراً معناى والحرمات قصاص همين است و از خود روايت هم اين مطلب إستفاده مىشود . أقوى اين است كه لفظ بيت به معناى خانه است و اطلاق خانه بر مسجدى كه ساختمان ندارد بنحو عنايت است .\r\nدو سه آيه ديگر در اين باب :\r\n وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ . . .  ( البقرة : 127 )\r\n جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ . . .  ( المائدة : 97 )\r\n وَ لْيَطَّوَّفُوا بِالْبَيْتِ الْعَتِيقِ  ( الحج : 29 )\r\n رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ . . .  ( ابراهيم : 37 )\r\nولى مع الوصف بعيد نيست مساحت مسجد الحرام در حين نزول آيه نيز مراد خداوند بوده باشد ، زيرا مسجد الحرام در اذهان همه مسلمانان مانند ساير مساجد نيست ؛ بلكه مقام خاص به خود را دارد . بلى مأمن اولى مستجير مسجد است ، محل حرم از حديث به دست مىآيد . و نيز گمان قوى مى رود كه وضع بيت براى طواف تنها نيست بلكه براى طواف و عبادت ( نماز ) است ، و در بعضى روايات معتبره - كه در ذهنم از سابق مانده - ذكر شده كه ثواب يك نماز يا يك ركعت نماز به اندازه صد هزار در غير اين مسجد است والله العالم بمراده و احكامه .\r\nبه هر حال از بركات خانه ، طواف است و ثوابهاى حج البيت كه در احاديث آمده است : و فى صحيحِ زراره عن الصادقِ ( ع ) . . . بيتٌ يحجّ قبل آدم بألفى عامٍ . . . « 2 » ؛ يعنى خانه كعبه دو هزار سال قبل از آدم مورد عمل حج ( فرشته‌ها ) بوده .\r\n\r\n\r\n","description":"","footnote":"\r\n( 1 ) حدود الشريعه ، مجلد اول ص 562 .\r\n( 2 ) - جامع الاحاديث ج 12 / 40 .\r\n","page_name":" 134 ","page_number":135},
  {"content":"\r\n\r\nيكى از آيات بينات كه در ديوار خانه كعبه گذاشته شده حجر الأسود است . در صحيح حلبى آمده است كه او از إمام صادق ( ع ) از استلام حجر ( دست مالى سنگ ) سؤال كرد . إمام فرمود : علت اين است كه پيمان هاى خلايق در آن است « 1 » و در صحيح معاويه آمده است كه إمام صادق ( ع ) فرمود كه : هنگامى كه خداوند تبارك و تعالى مواثيق و پيمان هاى بندگان خود را گرفت به حجر امر فرمود ، پس حجر آنها را در خود فرو برد . . . « 2 » روايات در مورد حجر و بركت آن زياد است . و مقام ابراهيم آيت ديگر و بركت ديگر خانه و مسجد است قبر هاجر و اسماعيل ( ع ) در حجر اسماعيل بركت و آيت ديگر است و چشمه آب شيرين زمزم در آن بيابان آيه بينه و بركت ديگر است . قبول توبه بندگان و بجا آوردن مناسك حج تقرب و بركت ديگر است و حرم الهى بركت ديگر صفا و مروه محل قداست و بركت ديگر و شفاى زمزم از چند مرض ، بركت و آيت ديگر است . و مدفن أنبياى إلهى در حجر اسماعيل آيت ديگر است . و يكى از مصاديق روشن آيات آشكار و بركت روحانى و هدايت دينى ، اجتماع مسلمانان با زبان‌هاى گوناگون و لباسها و رنگهاى مختلف براى بندگى خدا از قاره هاى مختلف زمين است حاجى خشوع و گريه و تواضع مردم زيادى را در برابر حق تعالى مشاهده مىكند و يادگار ابراهيم و اسماعيل ( مقام و حجر ) را مى بيند ، خانه كعبه را كه مطاف حضرت آدم و انبياى ديگر بوده مى بيند ، مقابر قريش را مى بيند مسجدالحرام را پر از نماز خوان و عبادتگران مى بيند ، اين همه در تقويت روحانيت و تقوى و تحكيم إيمان حاجى اثر مى گذارد .\r\n كعبه يك سنگ نشانى است كه راه گم نكنى * حاجى إحرام ديگر بند ، ببين يار كجا است . \r\n\r\n\r\n","description":"","footnote":"\r\n( 1 ) - جامع الاحاديث ، ج 12 / 64 .\r\n( 2 ) - همان .\r\n","page_name":" 135 ","page_number":136},
  {"content":"\r\n\r\nنگارنده فقير گاهى كه در طبقه دوم مسجدالحرام رفته ، و صحنه‌ى طواف را ديده و در تصور او چنين آمده كه گويا حضرت پيامبر در مسجدالحرام نشسته و جبرئيل بر او وحى را نازل مىكند ، نفس اين تصوّر باطن مؤمن را بنور إيمان شارژ مىكند . اگر سعوديهاى نادان خانه پيامبر و محل ولادت او و بقيه آثار تاريخى را در مكه و مدينه محو نمىكردند مردم عوام مسلمان فوايد بيشترى به دست مىآوردند . حقيقت اين است كه ديدن قبر مطهّر خاتم المرسلين و قبور اهل بيت پيامبر و زوجات و اصحاب با وفاى ايشان در بقيع مدينه موجب هدايت و بركت مزيد إيمان زائرين مىشود . و چنانچه روزى در دو شهر مقدس مكه و مدينه حكومت اسلامى بر قرار گردد و حد اقل در موسم حج و در ماه رمضان خريد و فروش اموال كشورهاى غير مسلمان را ممنوع گردد و بازارهاى اين دو شهر را به خريد و فروش اموال و اجناس توليدى مسلمانان جهان اختصاص دهند و كانفرانس‌هاى مختلفى را براى اتحاد و ايجاد محبّت بين مسلمانان جهان به زبانهاى مختلف حجاج داير كنند و مردم را به مصالح دينى و دنيوى آنان آگاه سازند ، وضع مسلمانان بسيار بالاتر از وضع فعلى آنان مىشود .\r\nمراسم امروز حج بهترين فوايد اقتصادى و ربح پولى را براى كارخانه هاى آمريكا و اروپا و چين و جاپان فراهم مىسازد و در بُعد فرهنگى هزاران جزء كتاب هاى مكرر و بىفايده كه غالباً مشتمل بر مطالب دروغ و مؤهن و تكفير مسلمانان مخلص و عارف به اسلام مىباشد كه بنفع دشمنان اسلام تمام مىشود ، درست بر خلاف نظر قرآن كه مىفرمايد :   وَ أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ ، لِيَشْهَدُوا مَنافِعَ لَهُمْ وَ يَذْكُرُوا اسْمَ اللَّهِ فِي أَيَّامٍ مَعْلُوماتٍ . . .   ( الحج : 27 و 28 ) ؛ در بين مردم اعلام كن كه پياده و بر شتر هاى لاغر ( و يا سوار بر ماشينها ، طياره‌ها و يا فردا بر ماهواره‌ها ) از اطرا ف دور بيايند تا منافع ( روحانى و مادى ) كه براى آنان است ببينند و در روز هاى معلومى خدا را ياد نمايند . ولى نادان ها به نفاق و اختلاف مذهبى دامن مىزنند . و سوف يسئلون والله الهادى والموفّق .\r\n\r\n","description":"","footnote":"","page_name":" 136 ","page_number":137},
  {"content":"\r\n\r\n\r\nاختلاف امت واحدة\r\n « كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ . . »  ( البقرة : 213 )\r\nدر آغاز خلقت إنسان ، اولين فرد اين نوع پيامبر خدا هم بود و اين كه در اجتماع اولى بشر تحت نبوت آدم ( ع ) كفر تحقق گرفته بود و يا نه دليل قانع كننده وجود ندارد . قابيل ممكن است مؤمن قاتل بوده باشد ، آهسته آهسته افراد إنسان زياد شدند و نياز به جدا شدن جماعت‌هاى إنسان به أماكن مختلفه جهت تحصيل مواد غذايى و لباس پوشيدن و مساكن ، شدند . هدف خلقت مقتضى بود بين اينان أنبيايى مبعوث شوند كه صورت گرفت و احكام مختصر نوشته نيز توسط أنبياء مطابق نياز زندگانى آن جماعت آورده شد . طبعاً در بين إنسان‌ها اختلاف فكرى به وجود آمد وقتى كتاب براى رفع اختلاف آنان بحكومت و قضاوت پرداخت طبيعت بغاوت كننده‌ى افراد توسط بينات إلهى كنترول نشد . از قرآن پيدا است كه اين اختلاف در مرحله اول از قصور فكرى نبوده كه از تعمد و لجبازى و يا تقصير بوده است و مخالفين حق معذور نبوده اند .\r\nدين كه در مرحله اول زندگانى إنسان جلو اختلاف فكرى و عملى را گرفته نتوانست در مراحل بعدى نيز چنين بود سپس مزيد بر علت شده ، پيروان أديان منسوخ همه بدين ناسخ تسليم نشدند و طبعاً تزاحم أديان در اجتماع إنسانى باقى ماند و حتى تا مرز قتل ونابودى و فساد در بين پيروان پيش رفت و ادامه يافت . پيروان اين أديان چه قاصر و چه مقصر و چه متعمد ، با شدت و سرسختى به مقابله فرهنگى و فيزيكى پرداختند . به جاى اين كه مرور قرنها در پخته گى إنسان‌ها و تجارب و تعّقل و تفكّر مردم تكامل بياورد ، دين واحدى داراى مذاهب متعدد شد . كه همان بر خورد هاى فيزيكى وفرهنگى بين پيروان مذاهب آن دين\r\n\r\n","description":"","footnote":"","page_name":" 137 ","page_number":138},
  {"content":"\r\n\r\nجريان يافت و حتى نهادينه شد كه تا امروز محسوس است . وآينده هم مانند گذشته تا وقتى كه خدا بخواهد ، ادامه خواهد يافت . مىشود دامنه‌اى زمانى مدلول آيه را از زمان حضرت آدم ( ع ) تا زمان نوح ( ع ) امتداد داد ولى بسيار مشكل است همه مردم اين زمان را امت واحده به لحاظ دين آسمانى دانست ؛ بلكه روايات در همين زمان از بت پرستى مردم خبر مىدهد و سوره نوح دليل قوى بر اين ترديد است .\r\nبنا براين كتابى كه در آيه فوق است ، نمىشود بر كتاب حضرت نوح ( ع ) حمل كرد و شريعت نوح نتوانست بت پرستى را محو كند ؛ بلكه طوفان نوح ( ع ) بت پرستان را غرق و نابود كرد . و به تعبير ديگر آيه از دو نوع اختلاف در دسته واحدِ صدر وجود إنسانى ، گزارش مىدهد . اختلاف سابق بر نزول كتاب ( نوشته أسمانى ) اين اختلافها ظاهراً اختلافهاى عادى روزمره در انتخاب كار و لباس و غذا و مسكن فردى نبوده ؛ بلكه اختلافات فكرى و جهان بينى محدود و مطابق قوه تعقل إنسان آن دوره و رابطه اجتماعى افراد بوده و همه‌ى موضعگيرى حضرت آدم را كه از جانب خداوند نبى بود مى دانيم و در مقابل وسوسه و اختلال شيطان را كه بى ادبانه بعزت خدا سوكند خورد كه بندگانش را گمراه و بيراه مىسازد او بدون فوت وقت با آدم و هابيل بناى مبارزه را گذاشت و حتى بوسيله بت پرستى شرك را بين مردم رواج داد\r\nبنا بر اين بعيد است مردم آن زمان ، به لحاظ وحدت دين تنها ، امّت واحده گفته شده باشند مگر اين كه گفته شود أكثريت مردم مؤمن به خدا و پيرو آدم بوده اند و به همين لحاظ امّت واحده گفته شده باشند\r\nبه هر حال براى رفع اين اختلاف نوشته اى نازل شد ، ولى جمعى با توجه به حقّانيت كتاب در مورد خود اعتبار اين كتاب مخالفت كردند و مردم بى خبر را وسوسه نمودند و بغاوت اين دسته دو دسته گى را تقويت كرد و خداوند دسته مؤمنان راهدايت كرد .\r\n\r\n","description":"","footnote":"","page_name":" 138 ","page_number":139},
  {"content":"\r\n\r\nوعكس العمل مردم در برابر وحى در طول تاريخ ادامه داشته است و همين اختلاف در خود دين اختلاف دوم است . آيه 19 ، سوره يونس ، نيز از همين امّت واحده ياد آورى فرموده است :  « وَ ما كانَ النَّاسُ إِلَّا أُمَّةً واحِدَةً فَاخْتَلَفُوا وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ  ( يونس : 19 ) »\r\nجمله اخير محتملاتى دارد والله العالم به هر حال در اول ، همان شريعت كوچك آدم ، نافذ بوده و عقل و فطرت هم مؤكّد آن ، و آدم به عنوان پدر و پيامبر : ظاهراً تأثير بيشترى بر اين امّت كه خود را فرزندان او مىدانسته‌اند و داشته است كه در دوره هاى بعد تأثير پدر بودن از بين رفته است و ديگر وحدت امّت حتى در حلقه أكثريت تحقق نپذيرفته است   « وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ » « إِلَّا مَنْ رَحِمَ رَبُّكَ وَ لِذلِكَ خَلَقَهُمْ وَ تَمَّتْ كَلِمَةُ رَبِّكَ لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ   ( هود : 118 - 119 ) ؛ اگر پروردگار اراده ( تكوينى إلجايى ) مىكرد مردم را امّت واحده ( يك جمعيت موحّد و مؤمن ) قرار مى داد ، و ( مردم بطبع حال و شرايط طبيعى و عوامل خارجى محيط ) هميشه باهم ( در اصل دين و نوعيت آن و حتى در فروعات آن ) مختلفند مگر كسى را كه پروردگارت ( بر او از راه قانون عمومى و نه فوق العاده كه تبعيض صورت گيرد ) رحم ( يعنى هدايت و راهنمايى ) فرمايد كه از براى ( رسيدن به همين رحمت ) آنان را آفريده است « 1 » ( كه از اختلاف كردن در دين حق بدور هستند ) و وحدانى بودن امّت در دو آيه گذشته مسبب وضع طبيعى مردم آن زمان بود نه معلول اراده جبرى خداوند تا مردم جبراً و قهراً در دين داخل شده باشند\r\nمعناى تكليف صحيح شرعى ، آزادى و اختيار مكلّفين است . باز آيه ديگر نفى كننده يگانه\r\n\r\n\r\n","description":"","footnote":"\r\n( 1 ) - علت آفرينش إنسان در قرآن سه چيز معرفى شده كه همه قابل جمع هستند و منافاتى با هم ندارند آزمودن  « الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا وَ هُوَ الْعَزِيزُ الْغَفُورُ  الملك : 2 »\r\nفرمان برى و عصيان گرى ، رحمت در آيه فوق ، و عبادت  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  الذاريات : 56 » و علت ارسال رسل و انزال كتب قيام مردم به قسط است .\r\n","page_name":" 139 ","page_number":140},
  {"content":"\r\n\r\nگى امّت پس از دوره اول إنسان‌ها مىباشد :  « وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ يُضِلُّ مَنْ يَشاءُ وَ يَهْدِي مَنْ يَشاءُ وَ لَتُسْئَلُنَّ عَمَّا كُنْتُمْ تَعْمَلُونَ  ( النحل : 93 ) »\r\nالبته إضلال و هدايت باز نه بحسب دلخواه و اراده جزافى كه از حكمت و عدالت خدا بدور است ؛ بلكه بحسب اطاعت و معصيت خود مكلف كه متعمّد و يا مقصّر باشد و يا مطيع تحقق مىپذيرد ، و هر مقدار قابليت آدمى براى پيروى حق بيشتر باشد هدايت او بيشتر است و أمادگى معصيت ، بدبختى را بيشتر مىكند\r\nآيه ديگر :  « وَ لَوْ شاءَ اللَّهُ لَجَعَلَهُمْ أُمَّةً واحِدَةً وَ لكِنْ يُدْخِلُ مَنْ يَشاءُ فِي رَحْمَتِهِ وَ الظَّالِمُونَ ما لَهُمْ مِنْ وَلِيٍّ وَ لا نَصِيرٍ  ( الشورى : 8 ) »\r\nاين آيه نيز مانند آيات سابقه دلالت بر نفى يك دسته بودن إنسان‌ها از لحاظ دين مىكند كه نه همه‌ى مؤمن و موحّدند و نه همه‌ى كافر ، دسته‌اى به اختيار خود در رحمت خدا شامل مىشوند و دسته‌اى به اراده خود در گروه ستمگران كه در عالم تشريع نه سرپرستى دارند و نه يارى دهنده\r\nو البته اين آيات ، دسته سوّم را كه از نادانى و قصور خود بيراهه مى روند و عنادى با حق ندارند نفى نمىكند و آنچه كه در خارج اتفاق افتاده ( البته در غير زمان هاى وجود أنبياء ( ع ) و خارج از شعاع هدايت و ارشاد مستقيم آنان ) اين دسته سوم تقريباً أكثريت را تشكيل داده و مى دهند ( هدايت شدگان ، متمرّدين لجباز متعمّد و مقصر . و دسته هاى قاصر كه حجت بر آنان به اسبا ب گوناگون تمام نشده است )\r\nآيه پنجم ،  « وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ  ( الزخرف : 33 ) »\r\nاگر نعمتهاى مادى كفار زمينه ساز ارتداد مؤمنين به كفر و تشكيل امّت واحده كفر نمىشد براى كافران از نقره خانه‌هايى قرار مىداديم كه سقف‌هاى آن ( ونردبانهاى آنها ) از نقره\r\n\r\n","description":"","footnote":"","page_name":" 140 ","page_number":141},
  {"content":"\r\n\r\nمىبود . از همه‌ى آيات متقدمه دانسته مىشود كه مراد از امّت واحده امّت مؤمنين به خدا و امّت كافرين است\r\nبنا بر اين هر چند در ابتداى خلقت امّت واحده اى ولو به حكم غلبه و نه شمول و عموم به وجود آمد ولى در مراحل بعدى إنسان‌ها با اختيار خود دو امّتى شده و باقى ماندند و خداوند اراده فوق العاده بر يكى شدن امّت ننمود ولى براى حفظ طبقه مؤمنين از دادن نعمتهاى فوق العاده به كفار جلوگيرى كرد . و اين تعدد امت ، طبيعت عادى إنسان‌ها است . و دليل عمده تشكيل إنسان‌ها و حتى پريان ( جن ) از دو طبقه ، اختيارى بودن تكليف و انتخابى بودن آن است نه عجز خداوند در آيه 93 سوره نحل مىفرمايد :  « وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ يُضِلُّ مَنْ يَشاءُ وَ يَهْدِي مَنْ يَشاءُ وَ لَتُسْئَلُنَّ عَمَّا كُنْتُمْ تَعْمَلُونَ  ( النحل : 93 ) » و مستفاد اين است كه تعدّد آنها براى آزادى آنان در اراده آنان است .\r\n\r\nإحضار عمل خوب و بد در قيامت\r\n « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ »  ( آل‌عمران : 30 ) ؛ روزى كه هر كس آنچه را كه از خير بجا آورده حاضر كرده شده مىيابد و هر بدى اى را كه انجام داده ( و برايش إحضار مىشود ) خداوند شما را از ( نافرمانى ) خود مى ترساند و خداوند به بندگان رءوف ( مهربان ) است . موافق دلالت مطابقى آيه ، أعمال خوب بندگان در قيامت إحضار مىشود ؛ يعنى بحضور فاعلين مؤمن خود از جانب خداود مى رسند و أعمال بدگناه كاران را نيز حاضر مى سازند ، ولى : بدكاران دوست دارند آنها را نبينند و بديها از آنان دور باشد . مقصود محورى در اين آيه إحضار أعمال مكلفين از جانب خداوند براى آنان در روز قيامت است . و از آنجا كه عمل عرض و بدون جوهر قابل تحقق و إحضار حقيقى نيست ، بايد به يك يكى از احتمالات زير دقت شود :\r\n\r\n","description":"","footnote":"","page_name":" 141 ","page_number":142},
  {"content":"\r\n\r\n1 - مراد تجسم عمل باشد كه جمعى از فلاسفه و متكلمين و مفسرين و غيرهم گفته‌اند تجسم عمل اين است كه همه طاعات . معاصى إنسان‌ها در روز قيامت جسميت پيدا مىكند و به صورت مناسب خود ، نزد عامل دنيوى خود باذن خداوند إحضار مىشود . معلوم است كه ديدن مجسّم طاعات لذّت بخش و ديدن مجسّم معصيت ها ناراحت كننده است و بفرموده قرآن ، آدمى دوست دارد در قيامت أعمال بد او بسيار دور از او باشد تانه اذيت شود و نه رسوا . براى صحت اين نظريه گاهى بدليل عقلى و گاهى بدليل علمى - تبديل مادّه به انرژى و تبديل انرژى بمادّه و گاهى به آيات قرآن - مانند آيه فوق - و گاهى به احاديث استدلال و إستشهاد شده ولى نگارنده در ج 2 صراط الحق اولين كتاب مطبوع دوره جوانى و كتاب معاد از نظر قرآن و عقل و علم امروز اين نظريه را قانع كننده ندانسته است .\r\n2 - ممكن است شرايط ديد در ميدان حساب كه در يكى از كرات بزرگ آسمانى است باشرايط آن در كرهء زمين مختلف باشد و إنسان در آنجا نفس عمل را كه عرض است ببيند و اين احتمال تاحد زيادى در پناه اين آيه شريفه قابل توجه مىشود  « لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  ( ق : 22 ) ؛ محققا تو از حقيقت أعمال خود در غفلت بودى پس پرده ترا از ( چشم ) تو بر داشتيم و ديد تو امروز تيز است . آيه مطلب مهمى را باز گو مىكند . و نيز آيه اخير سوره زلزله .\r\n3 - ممكن است اين عمل ها به شكل جسم برزخى موقتاً ظاهر شوند ، مراد از جسم برزخى جسم لطيفى كه در كره قيامت قابل ديد باشد .\r\n4 - ممكن است جزاى عمل باشد . ولى اين نظريه هر چند تا حدودى مورد تأييد آياتى از قرآن مجيد است ، لكن از لفظ ( محضراً حاضركرده شده ) بيگانه و بعيد است .\r\n5 - حرف حسابى اين است كه هر كسب جزاى عمل خود را در روز حساب مى بيند ، لكن إحضار عمل خوب و بد نيز براى شادى و غم مطيعين و عاصيان يا براى اتمام حجت\r\n\r\n","description":"","footnote":"","page_name":" 142 ","page_number":143},
  {"content":"\r\n\r\nاست و يا به علل ديگر بدلالت اين آيه و آيات ديگر كه عام ترين آنها آيه مباركه   « فَمَنْ يَعْمَلْ مِثْقالَ ذَرَّةٍ خَيْراً يَرَهُ ؛ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   ( الزلزلة : 8 - 7 ) مىباشد . و أما كيفيت اين ها إحضار و رؤيت بطور كامل بما معلوم نيست ، و لازم نيست ما بگمانه زنى بپردازيم . منتهى وجه دوم از خود قرآن است و قابل توجه خصوصاً با ملاحظه عموم آيه اخير . والله العالم .\r\n\r\nمحبت به خدا علت و شرط و آثار آن\r\n « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ وَ اللَّهُ غَفُورٌ رَحِيمٌ  ( آل‌عمران : 31 ) در شأن نزول آيه گفته شده « 1 » كه جمعى از نصارى نجران به حضرت پيامبر ( ص ) عرض كردند : ما اگر حضرت عيسى ( ع ) را خيلى دوست داريم بخاطر محبت خداوند است . و يا بعضى از مسلمانان ادعا مىكردند كه ما خداوند را دوست داريم آيه مباركه بالا ، نازل شد بگو كه اگر خدا را دوست داريد از من ( حضرت پيامبر ) پيروى كنيد خدا شما را دوست ميدارد و گناهان شما را مى بخشد .\r\nالبته بايد بدانيم كه محبت به معناى علاقه قلبى ، مخصوص به إنسان و موجودى است كه داراى احساسات است ، محبت خدا به اين معنى نيست او داراى احساسات و حُّب و بُغض و شادى و غم و ساير صفات إنسانى نيست و حقيقت محبت خدا به إنسان و يا ساير مخلوقات مكلف و مطيع او را ما نمىدانيم ، ولى احتمالا - مجرد احتمال - كه احسان و ثواب و ترفيع درجات محبوب ها باشد . بلى شرط محبت بنده وجدانا معلوم است و از لازمه‌ى آن پيروى از خداوند و گرنه دوستى ، ادعايى يا بسيار ضعيف است . هر چه محبت بيشتر شود پيروى و تحصيل رضاى محبوب براى دوست مهم تر مىشود . بلى روشن ترين و لازم ترين علامت محبت خدا ، ترك محرمات و بجا آوردن واجبات و دستگيرى بندگان خداوند است . در يك حديث معتبرالسند وارد شده كه عبادت از ترس دوزخ عبادت مزدوران است . و عبادت براى\r\n\r\n\r\n","description":"","footnote":"\r\n( 1 ) - غالب شأن نزولها سند معتبر ندارد و قابل اعتماد نيست .\r\n","page_name":" 143 ","page_number":144},
  {"content":"\r\n\r\nطمع دخول در بهشت عبادت تُجّار است . و عبادت بخاطر محبت خداوند عبادت آزاده گان است .\r\n تَعصِى اللهَ و انتَ تَظهَرُ حُبَّهُ * هذا لَعَمرى فى الفَعالِ بديع\r\nلوكان حُبُّك صادقاً لَاطَعتَه * إن المُحّب لِمَن يحِبّ مُطِيعٌ \r\nنافرمانى و عصيان خدا را مى كنى در حالى كه اظهار محبت او را مى نمايى . بجانم قسم اين امر تازه اى است اگر دوستى تو راست مى بود حتماً از او اطاعت مىكردى ، همانا دوست مطيع دوست خود مىباشد .\r\n\r\nمقام محبان خدا\r\nإمام صادق ( ع ) دريك حديث معتبرالسند مىفرمايد : « هل الدين الا الحُبّ » ؛ آيا دين غير از محبت ( چيزى ديگرى ) است ؟ بعد اين آيه را خواند :  « إِنْ كُنْتُمْ تُحِبُّونَ اللَّهَ فَاتَّبِعُونِي . . »  اگر خدا را دوست داريد ، از من ( رسول الله ) ( ص ) پيروى كنيد . در آيه 165 سوره بقره مىفرمايد :  « وَ الَّذِينَ آمَنُوا أَشَدُّ حُبًّا لِلَّهِ »  ( البقرة : 165 ) ؛ كسانى كه إيمان دارند محبت شان به خداوند شديد تر است . محبت خداوند در اخلاق اسلامى از جايگاه رفيعى بر خور دار است ، و ما در كتاب اخلاق اسلامى آن را تا حدى بيان داشته ايم .\r\nمحبت يك عاقل به ديگرى داراى سه علت است :\r\n1 - كسى كه دفع ضرر از او كند ؛\r\n2 - كسى كه به او نفعى برساند ؛\r\n3 - كسى كه داراى كمال باشد .\r\nمؤمن مىداند كه جز خدا كسى دفع ضرر از او نمى تواند ، اگر والدين يا طبيب و دوستان از او دفع ضرر كنند باز هم بكمك تكوينى و تشريعى خداوند است . چنانچه همه‌ى نعمتهاى مادى و معنوى و روحانى و بالاتر از همه وجود ما ، روح ما و جسم ما از خداوند است كه\r\n\r\n","description":"","footnote":"","page_name":" 144 ","page_number":145},
  {"content":"\r\n\r\nموقوف بر صدها يا هزاران شرط تكوينى است كه همه را خداوند فراهم كرده است . مهم تر از همه خداوند كمال مطلق لايتناهى است و همه‌ى كمالات إنسان‌ها نسيم كمال اوست . بنا بر اين مؤمن بخداى خود كه دافع ضرر و رساننده همه‌ى نعمتها به بندگان خود است خدا را دوست دارد و مؤمن بعنوان يك عاقل كه خدا را كمال مطلق مىداند او را دوست دارد و اين كه هر كمال إنسانى به او منتهى مىشود بازهم او را دوست دارد .\r\n نيست ما را ، بجز از وصل تو ، ديگر هوسى * اين محبت ز متاع دو جهان ما را بس \r\nجمله اخير اين كه خداوند تنها موجودى است كه مستحق حقيقى محبت است چون همه‌ى أسباب دوستى از اوست . دقت كنيد كه كمال ما در محبت خداوند است . به فرمايش إمام صادق ( ع ) آيا دين غير از حب و دوستى خداوند است مؤمن بايد غير ازخداوند براى خود ولى و ناصرى نگيرد و تنها سرپرستى مؤمنين ؛ بلكه همه‌ى موجودات جهان با خداوند است . ولى سرپرست گرفتن كفار بر مؤمن حرام است كه در آيات زياد قرآن از آن نهى شده است و محبت با كفار حرام است حتى اگر كافر پدر و پسر و برادر مسلمان باشد و سرپرست گرفتن آنان نيز ناروا است .\r\n « إِنْ أَوْلِياؤُهُ إِلَّا الْمُتَّقُونَ »  ( الانفال : 34 ) ؛ دوستان خدا ، مؤمنين تقوى دارى هستند كه معصيت خدا را نمىكنند و إينانند كه ترس و غمى بر آنان نيست . آثار دوست داشتن خدا ، در اين آيه دو چيز است : اول محبت خدا با مؤمن ، دوم : آمرزش گناهان او ، سوم : كه در قيامت ترس و غمى ندارند .\r\n\r\nدوستان خدا در قرآن\r\n   « أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ ؛ الَّذِينَ آمَنُوا وَ كانُوا يَتَّقُونَ ؛ لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ »    ( يونس : 62 - 64 ) ؛ آگاه باشيد كه دوستان متصل به خدا ، ترسى بر آنان نيست و نه غمى دارند ، كسانى كه إيمان\r\n\r\n","description":"","footnote":"","page_name":" 145 ","page_number":146},
  {"content":"\r\n\r\nآورده اند و تقوى داشتند . براى آنان در زندگانى حاضر و در ( زندگانى ) ديگر ( در قيامت يا بهشت ) شاد هستند . كلمات ( وعده هاى ) خدا تبديلى ندارد و اين ( مژده ) همان فوز بزرگ است . دوستان مُقّرب به حق تعالى در دنيا و اخرت از فيوضات معنوى ربّانى بر خور دارند ؛ و مانند نفوس ضعيفه بهر باد نمى لرزند و تحت تأثير مسايل مادى و مقطعى نمى روند .\r\n ما رهروان بخلوت شب ، چون سفر كنيم * بر تاج خسروان ، بحقارت نظر كنيم . \r\nمصاعب و مصائبى كه در دنيا بر إنسان‌ها عارض ميگردد هر چند از نگاه فيزيكى بر أولياء و عوام مؤمنين و حتى دشمنان خدا فشار يكسان دارد ولى از نگاه روانى غم و اندوه متفاوت است ، سيد اولياى اولين و اخرين از گرسنه گى رنج مى برد و برمرگ فرزند خود ابراهيم به شهادت تاريخ ، گريه نمود آيا سيد البشر از فوت و دفن دختر خود محزون نشد ؟ شايد إنكار آن نوعى توهين به إنسانيت آن حضرت ( ص ) باشد و همچنين از شهادت عموى خود حمزه ( رض ) ولى ترس و غم أولياء نسبت به ديگران بسيار ضعيف و قليل وكوتاه مدت است . بلى در قيامت أولياء جز خوشنودى و سرور ، غم و اندوه و ترسى ندارند  « أُولئِكَ لَهُمُ الْأَمْنُ وَ هُمْ مُهْتَدُونَ »  ( الأنعام : 82 )\r\n\r\nدام خطرناك ابليس\r\nجماعتى از دين داران ادعا دوستى با خدا را دارند و ميگويند ما مطمئنيم كه در قيامت بهشت مى رويم جماعتى از صوفيه رسوايى را بالاتربرده اند و ميگويند عارف وقتى بكمال رسيد ، تكليف از او ساقط مىشود آخر او ديگر تكاملى ندارد ! ! اين غافلان گمراه نمىدانند پيامبر بزرگ اسلام رئيس أولياء الله كاملين مكملّين بود تا آخرين لحظه حيات مكلف بود و خداوند را پرستش مىكرد .\r\nبزرگترين امتياز أولياء الله در آيه يونس إيمان و تقوى ( انجام فرايض و اجتناب محرمات ) بوده ، هر كسى خطاب قرآن را به سيد البشر بخواند ، ميداند ادعاى سقوط تكليف خارج از\r\n\r\n","description":"","footnote":"","page_name":" 146 ","page_number":147},
  {"content":"\r\n\r\nدين اسلام و وسوسه شيطان رجيم است .\r\nخاتمه :\r\nدر بيان بعضى اصنافى كه خداوند آنان را دوست دارد و يا دوست ندارد :\r\nاول : دوست داشتنى هاى خداوند : صابرين ، متطهرين ، متقين ، محسنين صابرين متوكلين مقسطين ( عدالت كنندگان بين مردم ) مطهرين جنگ كنندگان در راه خدا پيروى كنندگان از پيامبر ( ص )\r\nدوم : خداوند مىفرمايد : اصناف و أعمالى را دوست ندارد : مفسدين ، الفساد ، كفار ، كافرين ، ظالمين ، معتدين ، مختال فخور ( فاسد فخركننده ) خوان اثيم ( خيانت‌كار گنهكار ) الجهر بسوء غيبت ، مسرفين خائنين ، فرحين .\r\n\r\nگناه زمينه ساز گناه\r\n « إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ  ( آل‌عمران : 155 ) ؛ كسانى كه از شما روز ملاقات دودسته ( مسلمانان و مشركين در جنگ ) فرار كردند ، همانا شيطان آنها را به وسوسه هاى خود به سبب بعضى از أعمالى كه كسب نموده بودند به لغزش افگند . و خداوند از آنها عفو فرموده كه آمرزنده و برد بار است .\r\nاز اين آيه اين قانون كلى به دست مىآيد كه گناه معنويت و روحانيت نفس آدمى را تا حدى آلوده مىسازد و زمينه ساز ارتكاب او براى گناه ديگرى مىشود و هكذا و لذا براى مرد مؤمن لازم است گناه نكند و اگر گاهى گناه كرد زود توبه و إستغفار كند تا أثر آن از نفس محو شود . و گرنه از گناهانى كو چك به ارتكاب گناهان بالاتر مى پردازد . به اين آيه توجه فرماييد :  « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ »  ( الروم : 10 ) ؛ عاقبت مردم بدكار ( از بدى به اين جا رسيد ) كه آيات خدا را به دورغ نسبت\r\n\r\n","description":"","footnote":"","page_name":" 147 ","page_number":148},
  {"content":"\r\n\r\nدادند و به آنها استهزاء و مسخره مىكردند .\r\nآيه سوم : بر يهوديها بيچاره گى و ذلت فرود آمد و مورد غضب خداوند قرار گرفتند ( علت آن ) اين بود كه به آيات خدا كفر ورزيدند و استهزاء مىكردند و أنبياء را بدون حق مى كشتند ( و اين قتل و كفر به سبب ) آن است كه معصيت و تجاوز كارى مىكردند . دقت كنيد معصيت موجب و زمينه ساز كفر به آيات خدا و قتل انبياى خداوند مىشود كه از اكبر كباير موبقه و مهلكه است كه بنوبت خود سبب ذلت و بيچاره گى - پيش از عذاب قيامت - دردنيا مىشود .\r\nواقعاً موضوع گناه خطرناك است و آدمى را به كفر مى كشاند بايد مواظب نفس خود باشيم كه گناه نكنيم و اگر گناهى كرديم زود آن را به توبه و إستغفار و إنابه جبران كنيم . اللهم بفضلك وكرمنك اعصمنا من العصيان و التعدّى .\r\nدو سؤال مهم در دو آيه ( النساء : 43 )\r\nدر آيه 43 سوره نساء دو سؤال مهم وجود دارد كه هر كسى جواب معقول آن را به اين نويسنده ارايه دهد ، جايزه دريافت ميدارد .\r\nسؤال اول : جمله  ( إِلَّا عابِرِي سَبِيلٍ  ( النساء : 43 ) ) است لازم به ذكر نبود چون از ذيل آيه معناى آن معلوم بود . « 1 »\r\nسؤال دوم : كلمه « أو » در جمله  ( أَوْ جاءَ أَحَدٌ مِنْكُمْ مِنَ الْغائِطِ  ( النساء : 43 ) ) معناى آيه را از نظر فقه خراب مىكند ، لذا آن را به حرف ( واو ) تأويل برده اند ، چون آمدن « أو » به جاى ( واو ) خيلى بعيد نيست . ولى تأويل بردن اشكال ديگرى دارد . والله العالم بالحال .\r\nسؤال دوم در آيه 6 سوره مائده نيز جارى است  « أَوْ جاءَ أَحَدٌ مِنْكُمْ مِنَ الْغائِطِ »  ( المائدة : 6 )\r\n\r\n\r\n","description":"","footnote":"\r\n( 1 ) - و اين كه روايات مىگويد مراد جواز عبور جُنُب از مسجد است به هيچ وجه از قرآن فهميده نمىشود و قبول اين روابات بد سليقه گى است و بايد علم آنها را به صاحبان و گويندگان آنها رد كنيم .\r\n","page_name":" 148 ","page_number":149},
  {"content":"\r\n\r\n\r\nحوا از چه خلق شد .\r\n  « . . . خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها . . »   ( النساء : 1 ) و در سوره اعراف آمده :  « وَ جَعَلَ مِنْها زَوْجَها »  ( الأعراف : 189 )\r\nوقتى خلق به معناى جعل تفسير شود ، معناى آيه اين مىشود كه بدن حوا از بقيه گِل اندام آدم ساخته شده . و نفس واحده را بايد به بدن مادى آدم تفسير كنيم و گرنه معناى آيه اين مىشود كه بدن و روح حوا را از روح آدم آفريديم و يا قرار داديم كه مفهومى ندارد وآدم و حوا و فرزندان بلا واسطه آدم هر كدام از خود روح جداگانه اى داشته اند . ( دقت شود )\r\nتيمم به جاى غسل و وضوء\r\n « فَلَمْ تَجِدُوا ماءً فَتَيَمَّمُوا صَعِيداً طَيِّباً »  ( النساء : 43 ) ؛ ( ا گر در موقع غسل و وضوء ) آب نيابيديد با خاك پاكى تيمم كنيد . ( جاى بلندى را قصد كنيد )\r\nبر تشريع تيمم ايراد گرفته اند كه دست زدن به خاك و ماليدن آن به رو و دست چه فايده اى دارد خصوصاً كه بسيارى از خاكها مكروب دارد ؟\r\nجواب اين ايراد دوگونه است ، يكى عام و ديگرى خاص .\r\nجواب خاص : ما وقتى خداوند را بعنوان عالِم و قادر بر همه چيز و به همه چيز قبول كرديم و او را در تكوين و تشريع حكيم دانستيم كه دلايل آن در علم كلام ذكر شده حق ايراد را نداريم و گرنه ايراد مخصوص به چند مورد از تشريعات فقهى تيمم نمىماند ؛ بلكه در غالب أحكام فقهى خصوصاً در عبادات جارى مىشود .\r\nجواب عام : آن اين است كه خداوند عالم و قادر و حكيمى است همه‌ى دستورات او معقول و داراى حكمت و حقانيت و خير و بركت است ، ندانستن ما از علل و أسباب أحكام ، حكايت از محدوديت علمى ما مىكند  ( وَ ما أُوتِيتُمْ مِنَ الْعِلْمِ إِلَّا قَلِيلًا )  ( الإسراء : 85 ) نه از نقص أحكام .\r\n\r\n","description":"","footnote":"","page_name":" 149 ","page_number":150},
  {"content":"\r\n\r\nو عين همين سؤال و جواب در تكوين و جهان خلقت نيز وجود دارد . مردم دوره هاى گذشته از علل و أسباب و حكمت بسيارى از موجودات آگاهى نداشتند و ايراد مى گرفتند و حتى از همين زاويه ( ناآگاهى بحكمت و استحكام كائنات جهان ماده ) منكر آفريدگار جهان مىشدند و به جاى خالق دانا و توانا و زنده و حكيم ، طبيعت كَر وكُور را معرفى مىكردند ! ! و به جاى روح در إنسان به سلولهاى مغز بسنده مىكردند . ولى پيشرفت علوم طبيعى - فيزيك كيميا ( شيمى ) بيالوژى جيالوژى و خصوصاً فيزى لوژى إنسانى و حيوانى و نباتى و نيز علم نجوم - عظمت خالق دانا و توانا و حكيم را بسيار روشن ساخت و همه سنگر هاى موهوم ماتريالزم را بى رحمانه ويران ساخت و حتى علم روحى جديد ، وجود روح إنسان را علمى ساخت . إنسان به حكم عقل و فطرت - با تجربيات علمى دو سه قرن اخير - معذور نيست و حتى هيچ مجوزى ندارد كه جهل خود به فلسفه تكوين و تشريع را دليل إنكار قرار دهد .\r\nبلى جاهل حق سؤال را دارد كه فرق آن با إنكار بسيار روشن است بعضى از دانشمندان معاصربا در نظر داشت علوم روز چنين جواب ميدهد : « امروز ثابت شده كه خاك به خاطرداشتن باكتريهاى فراوان مىتواند الودگيها را از بين ببرد ، اين باكتريها كه كار آنها تجزيه كردن مواد آلى و از بين بردن انواع عفونتهاست معمولا در سطح زمين و اعماق كم كه از هوا و نور آفتاب بهتر مى توانند إستفاده كنند فراوانند ، به همين دليل هنگامى كه لاشه هاى حيوانات و يا بدن إنسان پس ازمردن زير خاك دفن شود و همچنين مواد آلوده گوناگونى كه روى زمينها مىباشد ، در مدت نسبتاً كوتاهى تجزيه شده و بر أثر حمله باكتريها كانون عفونت از هم متلاشى مىگردد ، مسلم است اگر اين خاصيت در خاك نبود كرهء زمين در مدت كوتاهى مبدل به يك كانون عفونت مىشده ، اصولًا خاك خاصيتى شبيه مواد « آنتى بيوتيك » دارد و تأثير آن در كشتن ميكربها فوق العاده زياد است .\r\n\r\n","description":"","footnote":"","page_name":" 150 ","page_number":151},
  {"content":"\r\n\r\nبنابر اين خاك پاك نه تنها آلوده نيست ؛ بلكه از بين برنده آلودگيها است و مىتواند از اين نظرتا حدودى جانشين آب شود ، با اين تفاوت كه آب حلال است يعنى ميكربها را حل كرده و با خود مى برده ولى خاك ميكرب كُش است . أما بايد توجه داشت كه خاك تيمم كاملًا پاك باشد همانطور كه قرآن در تعبير جالب خود مىگويد : ( طيباً ) قابل توجه اين كه تعبير به « صعيد » كه از ماده « صعود » گرفته شده اشاره به اين است كه بهتر است خاكهاى سطح زمين براى اين كار انتخاب شود ؛ همان خاكهايى كه در معرض تابش آفتاب و مملو ازهوا و باكتريهاى ميكرب كُش است ، اگر چنين خاكى طيب و پاكيزه نيز بود ، تيمم با آنان أثرات فوق را دارد بدون اين كه كمترين زيانى داشته باشد .\r\n\r\nجاهل قاصر معاقب نيست\r\n « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  ( النساء : 165 ) ؛ رسولان ( ما ) بشارت دهنده ( به بهشت ) و بيم دهندگان ( به دوزخ ) هستند تا براى مردم بر خدا ( در صورت محروم شدن آنان از بهشت و رفتن به دوزخ ) حجتى بعد از رسولان نباشد . بلى وجود أنبياء در زمان حيات شان حجت خدا بر مردم است و مردم كافر قهراً يا مقصر هستند يا معاند چنانچه قرآن مىگويد :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا »  ( النمل : 14 ) ؛ با اين كه ارواح شان به آيات ما يقين داشتند آنها را از روى ستم و تكبر إنكار كردند و امثال اين آيه كه در مذمت مقصرين و معاندين وارد شده زياد است . بلى در أماكن دور كرهء زمين مردمى كه خدمت رسولان نرسيده اند و عقل كاملى ندارند قاصر و معذورند ولى پس از فوت أنبياء و ائمه و سد باب معجزه بعيد نيست حتى در زمان ما ، نود در صد مردم ، جاهل قاصر باشند كه مستحق عقاب نيستند . و ما اين موضوع را در كتابهاى ديگر خود به وسيله آيات إثبات كرده‌ايم هر كسى متفكر باشد قصور أكثريت إنسان‌ها براى او محسوس است . و عقاب قاصر عقلًا قبيح است . والله الاعلم . وقتى قاصر معاقب نباشد و تنها دوزخى ها معاندان و مقصران\r\n\r\n","description":"","footnote":"","page_name":" 151 ","page_number":152},
  {"content":"\r\n\r\nباشند آيه مباركه فوق وجود جاهل قاصر را نفى نمىكند .\r\n\r\nپايان كار حضرت عيسى ( ع ) در اين دنيا\r\nآيا پيامبر صاحب العزم خدا ، عيسى ( ع ) توسط يهوديها كشته و بدار آويخته شد ؟ و آيا پيامبر مذكور بموت طبيعى خود مانند ديگران در گذشت و روح مقدس او به آسمان بلند رفت ؟ يا زنده به آسمان رفت و آنجا زنده است و روزى به زمين بر خواهد گشت و يا عيسى فوت شده و دفن گرديده سپس زنده شده و به آسمان بالا رفت ؟\r\n1 -   « وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ ما لَهُمْ بِهِ مِنْ عِلْمٍ إِلَّا اتِّباعَ الظَّنِّ وَ ما قَتَلُوهُ يَقِيناً ؛ بَلْ رَفَعَهُ اللَّهُ إِلَيْهِ وَ كانَ اللَّهُ عَزِيزاً حَكِيماً   ( النساء : 157 - 158 ) ؛ و گفته آنان كه ما عيسى را كشتيم در حالى كه او را نكشته اند و نه بدار زده اند ؛ بلكه أمر بر آنان مشتبه شده ، آنانيكه در مورد او اختلاف دارند در حق او شك دارند و علم به آن ندارند مگر پيروى ازگمان و نه كشته اند او را بطور يقين « 1 » ؛ بلكه خداوند او را به سوى خود بلند برد و خداوند شكست ناپذير و حكيم است . از مدلول آيه به دست مىآيد كه عيسى ( ع ) نه كشته شده و نه بدار آويزان شده خداوند بر كار خود غالب است او را به سوى خود بالا برده باست . پس احتمال اول از چهار احتمال فوق منتفى مىباشد و أمر بين احتمال دوم و سوم قرار دارد .\r\n2 - در سوره نساء  « وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيامَةِ يَكُونُ عَلَيْهِمْ شَهِيداً »  ( النساء : 159 ) هر دو ضمير ( به ) و ( موته ) به عيسى ( ع ) بر مىگردد . بلى رجوع ضمير اول ( به ) به عيسى قطعى است . بحث در مورد ضمير دوم است كه اگر به عيسى بر گردد معناى آيه اين مىشود\r\n\r\n\r\n","description":"","footnote":"\r\n( 1 ) - رد بريهوديها و اناجيل چهارگانه است . بلى از اناجيل نقل شده كه عيسى ( ع ) پس از كشته شدن و دفن از بين مردگان زنده شده و مدتى كوتاهى در زمين بود و بعد به آسمان صعود كرد و همين كشته شدن او نزد عيسوى ها سبب نجات إنسان‌ها از جهنم شده و عيسى ( ع ) را ناجى و فادى مى دانند و همين است احتمال چهارم متقدم .\r\n","page_name":" 152 ","page_number":153},
  {"content":"\r\n\r\nكه همه‌ى اهل كتاب به عيسى ( ع ) قبل از موت او إيمان مىآورند ، وضمير جمع ( عليهم ) مؤيد آن است و اگر بسوى هر فرد اهل كتاب بر گردد ، كه صيغه مفرد ( ليؤمنن ) مؤيد آن است معناى آيه اين مىشود كه هر فرد اهل كتاب قبل از مردن خود به عيسى ( ع ) إيمان مى يآورد .\r\nوجه احتمال دوم اين است كه نزديك به مردن ممكن است خداوند إدراك آدمى را بالا ببرد و به حقايق متوجه شود كه فرعون هم متوجه شد و بخداى بنى اسرائيل إيمان آورد ولى اين توبه در آن موقع پذيرفته نيست .\r\nوجه اول اين است كه عيسى ( ع ) زنده در آسمان باقى بماند و در موقع قيام إمام زمان نازل شود و اهل كتاب آن زمان به نبوت او إيمان مىآورند ؛ يعنى در هر دو صورت يهوديهاى آن زمان رسالت او را تصديق مىكنند كه منكر آن بودند ونصاراى آن زمان از ادعاى خدايى و فرزند خدايى بودن او بر مى گردند . و تنها او را رسول خدا مى دانند . و اين وجه را از روايات اسلامى مى توان به دست آورد كه در منابع شيعه و سنى وجود دارد . و مىشودبهمين روايات احتمال سوم را بر احتمال دوم ترجيح داد والله العالم . فسلام عليه يوم ولد و يوم يموت - فى آخرالزمان - و يوم يبعث حياً و على جميع الأنبياء لاسيما سيد هم و خاتمهم محمد و آله « 1 » ( عليهم السلام )\r\nاين كه نويسنده كم بضاعت علم به زنده بودن مسيح را از هنگام ولادت از مادر مكرمه اش مريم ( سلام الله عليها ) به خداوند نسبت دادم نوعى توقف است و منشأ آن ، آيه 55 سوره آل عمران است :  « إِذْ قالَ اللَّهُ يا عِيسى إِنِّي مُتَوَفِّيكَ وَ رافِعُكَ إِلَيَّ وَ مُطَهِّرُكَ مِنَ الَّذِينَ كَفَرُوا »  ( آل‌عمران : 55 ) ؛ اگر مراد از كلمه « متوفيك » و « رافعك إلى » مجرد أخذ و گرفتن و بلند بردن به آسمان باشد كه با آنچه گذشت منافات ندارد ولى اگر مراد ازكلمه « متوفيك » معناى مستعمل ديگر آن در قرآن - كه همان أخد حقيقت و روح إنسان است - باشد معناى آيه\r\n\r\n\r\n","description":"","footnote":"\r\n( 1 ) - لفظ عيسي 25 مرتبه در قرآن تكرار شده است .\r\n","page_name":" 153 ","page_number":154},
  {"content":"\r\n\r\nاين مىشود كه بعد از قبض روح از بدن ، روح ترا در برزخ مى برم . مىشود كه كلمه مطهرك ، قرينه بر وجه اول باشد ؛ زيرا روح عيسى ( ع ) مطهر بوده ، ولى در زندگانى جسمانى باكفار در تماس بوده وقتى با بدن بالا برود از رجس كفار و ديدن و صحبت با آنان و شنيدن كلام آنان پاك و مطهر مىشود . والله العالم . و اين قول مرجح ديگر نيز دارد كه بقولى ، مختار معروف و مشهور بين علماء است . و از همه مهم تر اين كه كلمه « توفى » هر چند گاهى در توفى نفس أخذ كامل ان إستعمال شده ولى در موارد ديگر به معناى توفى اجر و غيره آمده است و كلمه « وفى » و « توفى » مانند كلمه « وفات » و « فوت » نيست كه براى نيستى بيايد ولى مع الوصف كلمه « متوفيك » خالى از ظهورى در أخذ نفس و روح نيست . والله العالم .\r\n\r\nشدت عذاب قتل بر بنى اسرائيل\r\n « مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً »  ( المائدة : 32 ) ؛ به جهت اين كه قابيل هابيل را كشت بر بنى اسراييل نوشتيم ( و فرض كرديم ) كه هر كس نفسى را بدون قتل نفس ديگر يا تباهى در زمين بكشد ، گويا همه مردم را كشته و كسى كه نفسى را زنده بگرداند ( و از مرگ نجانش دهد ) گويا همه‌ى مردم را زنده نموده است .\r\nدر اين آيه چند سؤال است\r\nاول : چرا براى بنى اسراييل اين حكم غليظ نازل شده و مناسب و سزاوار بود كه همان زمان بر فرزندان آدم - كه خيلى كم بودند و بايد نسل آدم تكثر مى يافت ، اين حكم نازل مىشد ، و چرا در اولين شريعت جامع نوح ( ع ) و سپس در شريعت ابراهيم ( ع ) كه باز هم نسل كم بوده نازل نشد و چرا اين حكم عام المنفعه به بنى اسراييل اختصاص يافت و فرزندان يعقوب چه خصوصيتى داشتند ؟\r\nدوم : إحياء يك نفر و حفظ او از تلف بمنزله إحياء ( و حفظ ) همه‌ى مردم از تلف ، هر چند\r\n\r\n","description":"","footnote":"","page_name":" 154 ","page_number":155},
  {"content":"\r\n\r\nاز نظر عدالت مشكلى ندارد ، ولى در نظر حكمت و عقل غريب مى نماياند كه حفظ يك نفس بمنزله حفظ همه‌ى نفوس انسانى باشد قرار دادن كشتن يك نفس بمنزله كشتن همه‌ى مردم بحسب عدل و حكمت هردو ، ظلم است و چه ظلمى ! در حالىكه خداوند به اندازه ذرّه اى بر بندگان خود ستم نمىكند و رأفت و رحمت و كرامت او شامل همه‌ى بندگان اوست ؟\r\nجواب سؤال اول : - والعلم عند الله - قتل نفس در تام زمان ها بعنوان اولى خود حرام شديد بوده چه دليل لفظى داشته باشيم يانه و هيچگاه حلال نبوده است . و بربنى اسراييل تحريم قتل نفس تشديد شد و دليل آن احتمالا اين بوده كه آنان بقرينه ذيل آيه فوق :  « ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ »  ( المائدة : 32 ) ؛ در كشتن بى گناهان اسراف مىكرده‌اند اسراييلى ها امروز هم در قتل مسلمانان فلسطين اسراف مىكنند .\r\nاسراف در معاصى و حتى در مصارف روز مره نيز صدق مىكند ولى احتمال آن در اين مقام ( قتل ) ممكن است بيشتر باشد مانند آيه مباركه سوره الإسرا  « فَلا يُسْرِفْ فِي الْقَتْلِ إِنَّهُ كانَ مَنْصُوراً »  ( الإسراء : 33 ) و در مورد لواط و غيره نيزى وارد شده است :  « بَلْ أَنْتُمْ قَوْمٌ مُسْرِفُونَ »  ( الاعراف : 81 ) والله العالم بالصواب .\r\nدر جواب سؤال دوم مطالبى گفته‌اند كه :\r\n1 - يك فرد در أثر تناسل در طول تاريخ در زمين منشأ به وجود آمدن ميليونها إنسان ميگردد كه گاهى تعداد آنان با تعداد تمام مردم معاصر مقتول مساوى يا بيشتر مىباشد و يا يك مقدار كمتر از مردم معاصر او مىباشد ، بنا بر اين صحيح است كه قتل و يا زنده نگه داشتن يك فرد به منزله قتل و يا إحياء همه‌ى مردم است « 1 »\r\n\r\n\r\n","description":"","footnote":"\r\n( 1 ) اين جواب اولًا آيه را از عموميت بيرون ميراند ؛ زيرا ممكن است بسيارى از افراد كشته شده يا نجات داده شده چنين تناسل و توالدى نداشته باشند و ثانياً تشبيه مذكور در فرض استحقاق قتل - قصاص و فساد - نيز جارى مىباشد و لذا قيد  « بِغَيْرِ نَفْسٍ أَوْ فَسادٍ فِي الْأَرْضِ »  شده بنا بر اين جواب مستهجن مىشود .\r\n","page_name":" 155 ","page_number":156},
  {"content":"\r\n\r\n2 - هر كس إنسان بى گناهى را به هر عنوان بكشد أمادگى آن را دارد كه بخاطر همان انگيزه تمام إنسان‌هاى بى گناه را بكشد زيرا قتل فرد مشخّص براى او مطرح نيست و ميان اين بى گناه و يا آن گناهكار در نظر او تفاوتى وجود ندارد و قهراً او بخاطر همان انگيزه أمادگى قتل تمام إنسان‌هاى بيگناه را دارد چنانچه نجات دادن يك فرد از هلاكت به اساس عطوفت و مهربانى إنسانى قرينه أماده گى فاعل آن براى نجات همه‌ى إنسان‌ها مىباشد چون خصوصيت فردى براى او مطرح نبوده « 1 »\r\n3 - جامعه إنسانى به منزله يك فرد إنسان است اگر عضوى از بدن قطع شود كل بدن آسيب مى بيند و ناقص مىشود و گويا همه‌ى اعضاى بدن قطع شده است چنانچه بازگردانيدن يك عضو بدن سبب نگهداشتن همه‌ى اعضاى بدن است « 2 »\r\n4 - حقيقت إنسانيت در همه‌ى افراد يك حقيقت واحده است فرد و افراد در آن برابر است و لازم اين معنى اين مىشود كه قتل نفس واحده به منزله قتل نوع إنسان است و بالعكس إحياءالنفس الواحدة به منزله إحياءالناس جميعاً « 3 »\r\n5 - قاتل به سبب قتل خود به همه‌ى مردم اذيت رسانيده است كه همانند قتل آنان است و مردم همه با او خصومت مىكنند و كسى كه يكفرد را نجات داده گويا به همه‌ى مردم خوبى\r\n\r\n\r\n","description":"","footnote":"\r\n( 1 ) - اين جواب نيز خصوصيت قيد  « بِغَيْرِ نَفْسٍ أَوْ فَسادٍ فِي الْأَرْضِ »  را مراعات نكرده است و ثانياً كه در حد نفس خود نيز بى پايه است زيرا أمادگى داشتن براى قتل يك فرد هيچگاه ملازمه اى با أمادگى داشتن براى قتل همه مردم ندارد ؛ أكثريت كشتار آدمى احساس آدمى را عليه آن بر مى انگيزد و مسئله كم‌سنى يا پيرى يا قرابت و رفاقت و نحو اينها بلا شك از جمله موانع مىباشد .\r\n( 2 ) - تنزيل مذكور خيالى و غيرمدلّل است ، بنا براين لياقت جواب را ندارد .\r\n( 3 ) - معلوم است سوق آيه راجع به افراد است نه به حقيقت نوعى إنسان و مسلّماً قتل يك فرد حقيقة به منزله قتل چند نفر نيست و بايد وجه معقولى براى تنزيل بيان شود .\r\n","page_name":" 156 ","page_number":157},
  {"content":"\r\n\r\nنموده كه به منزله إحياى همه است . « 1 »\r\n6 - قاتل بقتل خود راه قتل را هموار مىسازد چنانچه نجات دهنده هم سنّت گزار حفظ جان آدمى مىگردد لذا قاتل به منزله مشارك همه‌ى قتلها است . « 2 » و منجى هم به منزله نجات دهنده همه‌ى مردم و مؤيد اين نظريه روايت معروفى است كه « مَنْ سَنَّ سُنَّةً حَسَنَةً فَلَهُ أَجْرُهَا وَ أَجْرُ مَنْ عَمِلَ بِهَا إِلَى يَوْمِ الْقِيَامَةِ ، وَ مَنْ سَنَّ سُنَّةً سَيِّئَةٍ ، فَعَلَيْهِ وِزْرُهَا وَ وِزْرُ مَنْ عَمِلَ بِهَا إِلَى يَوْمِ الْقِيَامَةِ . » « 3 »\r\n7 - تنزيل مذكور واقعى نيست بلكه به نظر مقتول و نجات داده شده است ؛ چون هر كس جهان را از وجود خود مى بيند « 4 » .\r\n8 - معنا اين است كه قاتل يك نفس قصاص مىشود مانند قصاص قاتلى كه همه‌ى مردم را بكشد و كسى كه از قاتل عفو كند مانند كسى است كه از همه‌ى مردم عفو كند .\r\n9 - به لحاظ العقاب والثواب ففى صحيح ابن مسلم فى أول جزء التاسع عشر من الوسايل : از ابوجعفر ( إمام باقر « ع » ) از قول خداوند عزّوجل  ( مَنْ قَتَلَ نَفْساً . . . ) )  سؤال كردم ، فرمود : براى قاتل درآتش جائى است كه اگر همه‌ى مردم را مى كُشت وارد نمىشد مگر همانجا ، و قريب به همين مضمون چند روايت ديگر هم است وفى بعضها قُلتُ فإن قتل آخر ؟ قال : يضاعف عليه . مى گويم مؤيد اين احاديث اين آيه است :  « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً  ( النساء : 93 ) » ؛ زيرا خلود براى قتل يك إنسان\r\n\r\n\r\n","description":"","footnote":"\r\n( 1 ) - بسيار ضعيف است . بعلاوه كه اين وجه قتل قاتل را نيز ممنوع مى گرداند .\r\n( 2 ) همه مردم كه كشته نمىشوند ، اگر وجه مذكور فى حد نفسه تمام شود ثابت مىكند كه قاتل ، همه مقتولين است نه قاتل همه مردم و كذا در طرف إحياء ونجات .\r\n( 3 ) هر قتل سنّت نمىشود به علاوه كه اين توجه در مطلق معاصى مىآيد و بايد مفاد آيه را در ضرب و توهين و لواط و زنا و غيبت و غيره نيز تعميم داد .\r\n( 4 ) خلاف ظاهر آيه است .\r\n","page_name":" 157 ","page_number":158},
  {"content":"\r\n\r\nعقاب قاتل است و بالاتر از خلود عذابى نيست ولى در اينجا چند سؤالى وجود دارد :\r\nاولًا : عقاب قتل همه‌ى مردم بواسطه قتل يك فرد از آنان ظلم است و ظلم برحكيم روا نيست .\r\nثانيا : اين گونه عقاب مخالف ادلّه اى است كه جزاى يك بدى را بدى ميداند نه بيشتر كقوله تعالى  « وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها وَ هُمْ لا يُظْلَمُونَ  ( الأنعام : 160 ) »\r\nثالثاً : خلود براى كفار است اگر قاتل مؤمن باشد خلودى براى او نيست به علاوه كه خلود در نار از لحاظ زمان قابل زياده نيست ولى به لحاظ كيفيت عذاب قابل زياده و نقيصه است .\r\nو رابعاً تنزيل مذكور موجب نقض غرض است ، زيرا غرض اهميت گناه و پيامد قتل نفس است و لازم اين غرض آنست كه اهميت مذكور در قتل دو و سه و بيشتر از آن بالا تر رود ولى معناى تنزيل اين است كه جزاى قتل هزاران آدمى بيشتر از جزاى قتل يك تن نيست .\r\nلا يقال ان قتل العشره يعادل عشره اضعاف قتل الجميع و ان قتل الجميع يعادل قتل الجميع بعدد الجميع فإنه يقال : ان مرجعه الى المضاعفه فى عدد العقاب و لفظ الآيه لا يفى بإثباته كما قيل .\r\nممكن است بگوئيم تساوى قتل فرد و همه در مجرد جايگاه عذاب است و تفاوت در كيفيت عذاب پس هيچ اشكالى وارد نمىآيد اين جواب از صحيح محمدبن مسلم و جمله اى كه از يك روايت ديگر نقل كرديم إستفاده مىشود والله العالم .\r\nو از آيه نقض غرض إستفاده نمىشود ؛ زيرا آيه مباركه تنها نظر به شدّت و سختى عذاب قتل دارد و اين كه قتل يك تن به منزله قتل همه است و أما اين كه لازم آن تساوى قتل همه با قتل يك تن مىشود از مدلول آيه بيرون است و جواب آن بايد ازخارج داد شود كه گفتيم عذاب قتل بيشتر ، بيشتر است هر چند جايگاه قاتل در آتش خاص ، يكى است . فتأمّل جيدا\r\n\r\n","description":"","footnote":"","page_name":" 158 ","page_number":159},
  {"content":"\r\n\r\n\r\nوسيله رستگارى\r\n « يا أَيُّهَا الَّذِينَ آمَنُوا اتَّقُوا اللَّهَ . . »  ( المائدة : 35 ) اى مؤمنين از ( معصيت ) خدا بپرهيزيد و وسيله بسوى او را بطلبيد و در راه او جهاد كنيد شايد رستگار شويد . وسيله يعنى دست آويز ؛ يعنى إيمان و أعمال صالحه متنوعه ، و شفيع قرار دادن پيامبر اكرم ( ص ) نزد خداوند . انطباق وسيله بر دو امر اول روشن است و بر امر سوم توسط اين آيه :  « وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَ رَأَيْتَهُمْ يَصُدُّونَ وَ هُمْ مُسْتَكْبِرُونَ  ( المنافقون : 5 ) ؛ وقتى به منافقين گفته مىشود بياييد براى شما رسول خدا استغفار كند ، سرهاى خود را برمى گردانند و مى بينى آنان را ( كه از حق ) تكبر مىكنند . و آيه  « وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  ( النساء : 64 ) ؛ اگر چنانچه منافقين بر خود ستم مىكنند نزد تو بيايند و از خدا استغفار كنند و رسول ( هم ) براى آنان استغفار كند مؤكداً خداوند را توبه پذير و مهربان مى يابند . ممكن است كسى توهم كند كه اين استغفار و شفاعت مخصوص زمان حيات آن حضرت باشد نه زمان وفات آن حضرت .\r\nدر جواب اين ادعاء كه جمعى از ظاهر بينان آن را بيان داشته‌اند بايد بگويم كه قرآن مردم را نهى مىكند كه شهداء راه خدا را مرده مپنداريد ؛ بلكه زندگانند و درنزد پروردگار خود شان روزى مى خورند . آيا مسلمانى جرئت مىكندكه بگويد شهداء حيات برزخى دارند و حضرت پيامبر ( ص ) مرده است و حيات ندارد ؟ ! بعلاوه كه آن حضرت هم بوسيله أثر زهر زن يهوديه شهيد شده است .\r\nبنا براين فعلا پيامبر ( ص ) از شهداى زنده مى باشند وشفاعت مى توانند ؛ بلكه زندگانى برزخى براى تمام مسلمانان چه شهيد شده باشند و چه بمرگ طبيعى فوت كرده شده باشند ، ثابت است كه در كتاب صراط الحق ج 4 ( معاد ) ذكر نموده‌ام .\r\n\r\n","description":"","footnote":"","page_name":" 159 ","page_number":160},
  {"content":"\r\n\r\n\r\nاراده و حكم خداوند\r\n  « إِنَّ اللَّهَ يَحْكُمُ ما يُرِيدُ »   ( المائدة : 1 ) ؛ حكم به معناى فرمان ، گاهى در قرآن به معناى حكم تكوينى ( ايجاد ) إستعمال شده و گاهى به معناى إعتبارى و قضاوت إستعمال شده .\r\nأحكامى كه به بندگان نسبت صدور آنها داده شده إعتبارى مىباشد وأحكامى كه از خداوند صادر شده بعضى از آنها حمل بر تكوينى مىشود . در آيه فوق ظاهراً متعلق به مدلول آيه است كه در باره ايجاب و فاى به عقود و پيمانها و حليت گوشت چار پايان است و اين حكم إعتبارى مىباشد وأساساً تمام أحكام تكليفى و أحكام وضعى در فقه اسلامى همانند أحكام عقلى عملى إعتبارى مىباشد ، ولى أحكام عقل نظرى - امكان ، وجوب و امتناع - واقعيت دارد ؛ بلكه وجوب واجب الوجود خارجيت دارد كه تأكد وجود است . بلى ضرورت در امر ممكن مانند ضرورى بودن ضرب دو در دو ، يا جمع آنها با چهار واقعيت دارد و وجود خارجى ندارد . و آنچه كه موجود است دو عدد دو و يك عدد چهار است . ( دقت شود )\r\nاراده إنسان و حيوان همان قصد آنان به سوى كارى است . و اين قصد صفت نفس و روح قاصد است و ربطى به بدن او ندارد . نبات و جماد كه ظاهراً نفس ندارند اراده ندارند ، دو جزء اول اراده ( تصور و تصديق ) علم است و جماد علم ندارد پس اراده هم ندارد . و خداوند كه نه بدن دارد و نه روح ، قصد ندارد ، بايد اراده نداشته باشد ، ولى در قرآن مجيد مكرراً - من جمله آيه فوق - از اراده خود خبر داده است . پس خدا اراده دارد و لى به معناى قصد نيست . اراده خداوند در تكوينيات إيجاد و إعمال قدرت او است كه در احاديث ائمه اهل البيت ( ع ) وارد شده است . و در تشريعيات و أحكام شرعى چه وضعى و چه تكليفى إنشاء و إيجاد إعتبارى است ( دقت شود )\r\nنگارنده در بعضى از كتابهاى كلامى خود در مورد اراده مفصلًا صحبت نموده كه در كتب كلامى بى نظير است .\r\n\r\n","description":"","footnote":"","page_name":" 160 ","page_number":161},
  {"content":"\r\n\r\n\r\nحكم شكار\r\n  « أُحِلَّتْ لَكُمْ بَهِيمَةُ الْأَنْعامِ إِلَّا ما يُتْلى عَلَيْكُمْ غَيْرَ مُحِلِّي الصَّيْدِ وَ أَنْتُمْ حُرُمٌ »   ( المائدة : 2 )\r\nاول : در سوره مائده شكار بر كسانى كه براى حج و يا عمره إحرام مى بندند حرام شده است   ( غَيْرَ مُحِلِّي الصَّيْدِ وَ أَنْتُمْ حُرُمٌ )   و قتى از إحرام خود بازشد حرمت شكار هم مى رود  « وَ إِذا حَلَلْتُمْ فَاصْطادُوا » \r\nجهت توضيح مطلب بايد بگويم كه شكار بر سه قسم است :\r\n1 - شكار حيوانات براى خوردن مورد نياز\r\n2 - شكار آنها براى فروش و تحصيل مال\r\n3 - شكار حيوانات براى سرگرمى ( صيد لهوى )\r\nاز كلام فقيه همدانى « 1 » معلوم مىشود مشهور فقهاء قايل به حرمت صيد لهوى مى باشند و تنها محقق بغدادى حرمت آن را شديداً إنكار نموده است و استاد ما آقاى خويى ( ره ) نيز قايل بجواز آن است . گاهى گفته مىشود لهو حرام است ، پس شكار لهوى نيز حرام است ولى مادليل معتبرى بر حرمت مطلق لهو نداريم « 2 » از آيات سوره مايده ( 1 و 2 و 94 و 96 ) حرمت شكار حيوانات زمينى و هوايى در زمان إحرام براى عمره و يا حج به دست مىآيد .\r\nدوم : حليت و جواز صيد حيوانات زمين و هوايى بعد از إحرام .\r\nسوم : حليت شكار حيوانات در يايى در حالت إحرام .\r\nدر قرآن مجيد نامى از صيد لهوى - تا چه رسد به تحريم آن - برده نشده است ؛ بلى مدرك فتواى مشهورات روايت معتبرهء حماد بن عثمان است كه از إمام صادق ( ع ) از آيه مباركه  ( فَمَنِ اضْطُرَّ غَيْرَ باغٍ وَ لا عادٍ )  سؤال كرد و إمام فرمود : بغى : باغى صيد است و عادى :\r\n\r\n\r\n","description":"","footnote":"\r\n( 1 ) - مصباح الفقيه ج 2 / 743\r\n( 2 ) - رجوع شود به حدودالشريعة ج 2 / 640 چاپ دوم .\r\n","page_name":" 161 ","page_number":162},
  {"content":"\r\n\r\nسارق است . ليس لهما ان ياكلا الميتة اذا اضطر ، هى حرام عليهم ، ليس هى عليهما كما هى على المسلمين ، و ليس لهما ان يقصرا الصلاة « 1 » مناقشه استاد ما در دلالت حديث به حرمت شكار باغى بسيار ضعيف است ؛ بلكه جواب بقلم يكى از شاگردان إيشان مىباشد ، من نمى دانم تا چه حد خود آقاى خويى مرحوم به اين جواب راضى بوده كه آن را مُهر كرده بوده « 2 » بلى ممكن است بگويى حديث مخالف قرآن است ، چون تباين كلى حديث باقرآن موجب سقوط حجيت حديث است ، و اين حديث ، صيد را به گونه مطلق حرام مىداند ، در حالىكه قرآن صيد حيوان دريايى و زمينى و هوايى را در غير إحرام جايز مىداند و تنها قسم أخير را در فرض إحرام بر حجاج و معتمرين حرام فرموده است . مگر اين كه گفته شود در حديث بغى صيد حرام قرار داده شد و بغى به مطلق طلب گفته نمىشود ؛ بلكه بغى يك كار تجاوز از حد در آن كار است و احتمالًا بر صيد لهوى صدق نمىكند . ( دقت شود ) بلى روايت حمادبن عثمان بسند كافى ضعيف است « 3 » ولى بسند تهذيب معتبر است . « 4 »\r\n\r\nسخنى در باره تورات و انجيل\r\n « إِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا . . »  ( المائدة : 44 )  وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ  ( المائدة : 46 ) ؛ ممكن است در نظر ابتدايى از آيات مباركات سوره مايده ( 42 تا 49 ) امور زير إستفاده شود كه ناسخيت اسلام و قرآن به معناى زوال تمام أحكام دو شريعت متقدمه نيست ؛ بلكه از باب قدر متيقن به معناى ناسخيت مجموع أحكام دو شريعت مذكور است . و به اصطلاح منطق منسوخ بنحو موجبه جزئيه است نه موجبه كليه ، و اين معنى مطابق\r\n\r\n\r\n","description":"","footnote":"\r\n( 1 ) - الوسايل طبع متوسط ج 16 / 479 .\r\n( 2 ) - به مجلد اول حدودالشريعة فى محرماتها ص 427 مراجعه شود .\r\n( 3 ) - كافى ج 3 / 438 و جامع الاحاديث ج 7 / 497\r\n( 4 ) - تهذيب ج 16 / 479 به دو سند معتبر نقل نموده است .\r\n","page_name":" 162 ","page_number":163},
  {"content":"\r\n\r\nاعتبارات دينى است ؛ زيرا همه‌ى كتب از جانب خداوند عالم و حكيم است ، إنسان‌ها از إبتداى وجود شان در كره زمين تا امروز تا انقراض دنيا مشتركات زيادى دارند و قهراً مشتركات وظايف دينى شان نيز زياد است . از آيات مذكور با در نظر داشت آيات ديگر مى توان بگوييم كه مطالب موجود در تورات و انجيل به دو شرط براى خود اهل كتاب و براى ما مسلمانان قابل استناد است .\r\nشرط اول : اين كه آن مطالب با آنچه كه در قرآن مجيد و سنت نبوى آمده است مخالفت نداشته باشد و گرنه مطالب مذكور منسوخه است كه بوسيله احكام جديد و شريعت الهى اسلام نسخ و بى اعتبار شده است .\r\nشرط دوم : كه مطالب مذكور مورد تحريف يهود و نصارى واقع نشده باشد ، به اين آيات و موضوعات ديگر توجه كنيد :\r\n2 -  « وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ »  ( المائدة : 66 ) ؛ اگر اهل كتاب تورات وانجيل و آنچه را كه خدا بر آنان نازل كرده بود به آنها عمل مىكردند ، از بركت آسمان و زمين روزى مى خوردند جمعى از آنان ميانه رو و معتدل هستند كثيرى از آنها بدكار .\r\n « قُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ . . »  ( المائدة : 68 ) ؛ به اهل كتاب بگو : شما به مسلك درستى نيستيد تا تورات و انجيل و آنچه كه به سوى شما از جانب پروردگار شما ( الان ) نازل شده بر پا بداريد .\r\nاين آيات دلالت دارد كه عمل بدوكتاب و آنچه كه براى آنان نازل شده براى آنان مفيد است معلوم است كه مراد أعمال غير منسوخه و غير محرفه است .\r\n3 - ولى بعد از آمدن خاتم النبيين ( ص ) بر آنان حتمى است كه به شريعت او إيمان بياورند و در واجبات و محرمات چه از مشتركات أديان و چه از متميزات اسلام از او پيروى كنند و\r\n\r\n","description":"","footnote":"","page_name":" 163 ","page_number":164},
  {"content":"\r\n\r\nاز خدايى عيسى ( ع ) و تثليث دور شوند . « 1 »\r\n « لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ . . .   لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلَّا إِلهٌ واحِدٌ »  ( المائدة : 72 - 73 )\r\nبه هر حال از شرط اول براى دانشمندان اسلامى چندان مشكل نيست ، ولى احراز شرط دوم كه مطالب مذكور محرفه اهل كتاب نباشد بسيار مشكل و گاهى براى علماى عادى غير مقدور است ، بلى براى حضرت نبوى كه متصل به وحى الهى بود تمييز حق و باطل آن مطالب سهل الوصول بود . در اين مشكله انجيل بيشتر گرفتار است ؛ زيرا اولًا اناجيل موجوده يكى هم از آنها در زمان حضرت عيسى ( ع ) وجود نداشته ، و همه‌ى اناجيل توسط افراد عادى نوشته شده و قراين اشتباه و كذب هم دارد ، با اين وصف ما امروز از اناجيل مطلبى را پيدا نمى توانيم كه مطمئن شويم از انجيل اصلى حضرت عيسى ( ع ) بوده است . در مورد تورات با اين كه كتاب واحد است قرآن مجيد جمعى از يهوديها ر اچنين وصف مىكند :  « وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ . . »  ( المائدة : 41 ) ؛ از يهوديان بسيار دروغ شونده ( دروغ پسند ) هستند و فرمان بران ( يا جاسوسان ) دسته و قوم ديگرى هستند ( كه اين دسته از روى كبر و يا حسد ) نزد تو نيآمده‌اند ( اين سماعون ) كلمه ها و جملات را ( بعد از استوارى در جاى شان ) تحريف ميكنند . ولى اين يهوديان معاصر رسول خدا ( ص ) تورات را در معنى تحريف مىكردند و ظاهراً ربطى به تحريف لفظى ندارد . و سابقاً از زبان خود علماى يهود تحريف تورات را ملاحظه كرديد . بلى در مباحث گذشته اين كتاب مواردى بيان شد كه در تورات و انجيل تصرفانى صورت گرفته كه تورات فعلى را از درجه إعتبار ساقط مى گرداند . و حال انجيل بدتر از تورات است چون امروز چند انجيل وجود دارد كه بقلم مردم عادى بعد ازعيسى ( ع ) نوشته شد و انجيل خود عيسى ( ع ) وجود ندارد . ولى\r\n\r\n\r\n","description":"","footnote":"\r\n( 1 ) - شايد مراد از  ( ما أُنْزِلَ إِلَيْهِمْ )  و يا  ( ما أُنْزِلَ إِلَيْكُمْ )  در دو آيه مايده ( 66 و 68 ) قرآن مجيد باشد .\r\n","page_name":" 164 ","page_number":165},
  {"content":"\r\n\r\nاگر مطالب يكى از اين دو كتابب ( تورات و انجيل ) در قرآن ذكر شده باشد ( وياحكمى از شرايع منسوخه ديگر در قرآن ذكر شده باشد ) مىشود به آنها عمل شود مانند  « وَ لِمَنْ جاءَ بِهِ حِمْلُ بَعِيرٍ وَ أَنَا بِهِ زَعِيمٌ »  ( يوسف : 72 )\r\nبنا بر اين كه اين ندا بامر يوسف بوده باشد مشروعيت جعاله را در فقه ما ثابت مىكند .\r\nآنچه كه در خاتمه اين بحث مهم است اين است كه از آيه 68 متقدمه سوره مائده إستفاده مىشود كه اگر اهل كتاب معاصر رسول خاتم ( ص ) به تورات و انجيل عمل كنند مبرء ذمه آنان مىباشد و اين امر دلالت مىكند كه تورات و انجيل در عصر پيامير مورد تحريف واقع نشده است مگر اين كه آنچه را كه درتعليقه اخير نوشته‌ايم حل مشكل كند .\r\n\r\nتعدد شرايع آسمانى\r\nاول : آنچه مسلم است از زمان حضرت آدم ابوالبشر فعلى تا زمان آمدن دين اسلام در مكه مكرمه ، كتابها و صحف - نوشته ها و صحيفه ها - و نيز وحى إلهى به اقسام مختلف آن بر أنبياء و رسولان إلهى بغرض تشريع و بيان عقايد و اخلاق و أحكام أعمال و تروك إنسان در قسمتى از آسيا و آفريقا نازل شده است . و اما نزول دين و شريعت در قاره امريكا و اروپا تاكنون مجهول است . بطور اجمال هدايت إلهى براى سعادت إنسان و جن در كره زمين حسب مصلحت و لزوم ديد خداوند دانا و توانا استمرار داشته است تا اين كه جريان وحى و ارسال رسل و بعثت أنبياء و تشريع و تقنين شرايع و أديان در حين فوت خاتم النبيين ( ص ) قطع گرديد ، و إنسان‌ها عموماً مامور شدند به قرآن و سنت نبوى عمل كنند ، از آمدن آدم و حوا به زمين تا وفات پيامبر اعظم ما چند هزار يا چند صد هزار يا چند ميليون سال گذشته است ، چيزى نمىدانيم ولى بشدت تحديد آن را به شش تا هفت هزار سال رد مىكنيم . اشاره مىكنم كه اگر ارسال رسل و انزال كتب براى بنىآدم برخداوند واجب مطلق مىبود ما شاهد رسوالانى در امريكا و اروپا و همه‌ى نقاط زمين كه انسانها وجود داشت ، مىبوديم كه نيستيم .\r\n\r\n","description":"","footnote":"","page_name":" 165 ","page_number":166},
  {"content":"\r\n\r\nدوم : شرايع بزرگ آسمانى ظاهراً در پنج دين خلاصه مىشود :\r\n1 - شريعت نوح ( ع ) كه هيچ تفصيلى از آن و كتاب او را نمىدانيم .\r\n2 - شريعت ابراهيم ( ع ) و صحف او .\r\n3 - شريعت موسى ( ع ) و كتاب تورات و صحف او اگر غير از تورات فرض شود .\r\n4 - شريعت عيسى ( ع ) و انجيل او .\r\n5 - شريعت محمد ( ص ) و قرآن مجيد او و سنت او .\r\nسوم : و اين پنج تن از أنبياء و رسولان اولى العزم هستند كه درآيه 13 شورى يك جا ذكر شده‌اند :  « شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ  « 1 » . . » ( الشورى : 13 )\r\nو اين كه اولى العزم منحصر به همين پنج تن مىباشد يا جمع ديگر نيز داراى اين مقام هستند بايد در پى دليل روشنى بود .\r\nبعلاوه دلالت بعضى از احاديث معتبر السند بر ولايت عزمى اين پنج ذات مقدس آيه 7 سوره احزاب نيز به آن اشاره دارد :  « وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ وَ أَخَذْنا مِنْهُمْ مِيثاقاً غَلِيظاً »  ( الأحزاب : 7 ) ؛ مطلبى كه در اين جا لازم به اين گونه تذكر است كه براى سه تن از پنج تن مذكور كتاب مسمى ذكر شده است : قرآن ، تورات و انجيل ولى براى ابراهيم ( ع ) تنها صحف بيان شده  ( صُحُفِ إِبْراهِيمَ وَ مُوسى  ( الأعلى : 19 ) ) و اين كه صحف موسى ( ع ) آيا همان تورات است يا چيز زايد بر آن بايد فحص كرد . ولى براى نوح ( ع ) كتابى و يا صحفى در قرآن ذكر نشد ، كه سؤال انگيز است . ولى در بعضى آيات ديگر كه بعداً در اين كتاب مىآيد ذكر شده كه آن دو نيز كتاب داشته اند .\r\nچهارم : آيا رسولانى كه داراى كتاب آسمانى هستند شريعتى جدا از شرايع پنجگانه فوق\r\n\r\n\r\n","description":"","footnote":"\r\n( 1 ) - نكته : اين كه در مورد پيامبر خاتم ( ص ) وحى و در مورد انبياى ديگر توصيه تعبير شده براى من مجهول است .\r\n","page_name":" 166 ","page_number":167},
  {"content":"\r\n\r\nدارند يانه ؟ از يك روايت معتبر به دست مىآيد كه همه‌ى رسولان تابع شريعت همين پنج تن بوده اند ، ولى بايد أنبياى سابق از نوح ( ع ) تا آدم ( ع ) را كه اين حديث شامل آنان نمىشود از خود شريعتى هر چند محدود ، داشت باشند .\r\nآيه مباركه  « وَ لِكُلِّ أُمَّةٍ جَعَلْنا مَنْسَكاً لِيَذْكُرُوا اسْمَ اللَّهِ عَلى ما رَزَقَهُمْ مِنْ بَهِيمَةِ الْأَنْعامِ . . »  ( الحج : 34 ) و آيه مباركه  « لِكُلِّ أُمَّةٍ جَعَلْنا مَنْسَكاً هُمْ ناسِكُوهُ فَلا يُنازِعُنَّكَ فِي الْأَمْرِ . . »  ( الحج : 67 )\r\nآيا محتواى اين دو آيه مخصوص به مناسك حج است يا عام تر از آن بايد گفت والله العالم ؛ يعنى چيزى نمىدانيم .\r\nو آيه مباركه  « لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ . . »  ( المائدة : 48 ) ، اطلاق دارد و احتمالًا رسولان يا جمعى از آنان ( عليهم السلام ) شرايعى داشته بوده اند ولى بطور روشن ثابت نيست . والله العالم .\r\nپنجم : از آيه اخير دانسته مىشود كه سبب تعدد شرايع پنجگانه يا بيشتر از آن ، آزمودن مكلفين در پذيرش شرايع شان بوده است كه بايد فكر كرد و آن را درست تحليل نمود . و آنچه كه عقل عادى ما ميداند اين است كه مجرد امتحان مكلفين در پذيرفتن شريعت موجب جعل و تشريع نمىشود ، أحكام بايد مطابق قدرت بدنى و فكرى و روحانى بشر داراى مصالح ( در واجبات ) و مفاسد در محرمات باشد .\r\nيك فايده شريعت واحده اين بود كه اين شريعت در طول زمان در بين نسلها و أقوام جاى أفتاد و اصول كلى آن از تعدد أديان منسوخه و مذاهب مخترعه تا حدود زياد جلو گيرى مىكرد و در نتيجه بشر از جنگهاى دينى و مذهبى بدور مىماند و تنها در قسمت معاملات فقهى حَسَب تطور زمان توسط أنبياء أحكام جديد آورد مىشد ، و يا از كليات شريعت واحد استخراج مىگرديد . ( لكن لا علم لنا الا ما علّمتنا . )\r\n\r\n","description":"","footnote":"","page_name":" 167 ","page_number":168},
  {"content":"\r\n\r\nششم : اصول إعتقادى ؛ إيمان به خداوند ازلى وأبدى ، يگانه و معبود و عالِم و قادر و ساير صفات ثبوتيه و سلبيه وإعتقاد به نبوت و معاد در همه‌ى شرايع بوده و قسمت عمده إعتقاد به خداوند و شئون مقدسه او عقلى و غير قابل تغيير است مكارم اخلاق إنسانى اگر تفاصيل آن در همه‌ى أديان يكسان نبوده ، اجمال آن در همه‌ى أديان قابل ترديد نيست . بلى تفاصيل أحكام فقهى همانگونه كه از لابلاى آيات كريمه قرآن به دست مىآيد « 1 » مختلف بوده ؛ زيرا شرايط زمانى و إجتماعى و فكرى و فرهنگى إنسان‌ها مختلف است كه حتماً أحكام فرعى عملى آنان مختلف مىشود . بعلاوه كه تحول إقتصاد و زراعت و تجارت نيز قابل إنكار نيست كه اين هم به نوبت خود خواهان توسعه تشريع مىگردد . ؛ مثلا ابواب مختلف معاملات در فقه اسلامى از محل إبتلاى امتهاى قديم خارج بوده و تشريع آنها لغو و حتى موجب سر درگرمى مىشد ، ولى در اسلام به لحاظ توسعه معاملات إقتصادى آن را لازم نموه است . آيا حرمت « ربا » بر امتهاى گذشته مفيد بوده يانه ؟ ولى در اسلام لازم بوده كه تشريع شده و هكذا . و نيز إقناع كافرين و منكرين و يا به تعبير جامع كيفيت إتمام حجت بر آنها در گذشته و در عصر خاتم النبيين ( ص ) يكسان بوده ؟ ظاهراً نه ، چون تفاوت فكرى و فرهنگى بين جوامع بشر قابل إنكار نيست . اينها و امثال اينها سبب لزوم تعدد أديان آسمانى شده كه إجتناب ناپذير بوده است و شايد مراد واقعى از آيه 48 مائده همين مطلب باشد . والله العالم .\r\nهفتم : تصور إبتدايى طرفداران تشريع دين واحد از اول تا آخر دنيا احتمالًا اين باشد كه اگر يك دين به يك نام مشخص مى بود هم بقاى مردم بر آن سهل بود و هم داخل شدن مردمى كه بعد از فوت پيغمبران زمانى كه بالغ مىشدند كم مشكل بود وقتى دين ثابت مىبود تنها پيامبران بفوت رسول سابق و بعثت نبى يا رسول ديگر عوض مىشدند مردم أمادگى بيشتر\r\n\r\n\r\n","description":"","footnote":"\r\n( 1 ) - مثل قبله در نماز و مانند :  « كُلُّ الطَّعامِ كانَ حِلًّا لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِهِ . . »  آل‌عمران : 93 و مانند موارد ديگر كه در قرآن بيان شده است .\r\n","page_name":" 168 ","page_number":169},
  {"content":"\r\n\r\nرا براى قبول داشتند ، و اگر تخلفى صورت مىگرفت اندك بود بر خلاف وضع فعلى ، كه ملت يهود چند ميليون و ملت نصارى و اسلام هر كدام از يك ميليارد نفر بيشتر است و جنگها و قتال ها و خون ريزىهاى وحشتناكى بين پيروان اين سه ملت واقع شد و هنوز هم ادامه دارد كه فلسطين امروز نمونه آنها است .\r\nولى در اينجا يك موضوع مهم ديگر هم وجود دارد كه نبايد آن را كم بها جلوه داد و يا به كلى ناديده گرفت ، فرض كنيم دين واحد با دستورات كلى و عقايد ثابت باقى مى ماند و تا حدودى إقبال عمومى را به دست آورد ، از كجا كه همين إنسان‌هاى هزار و يك فكر ، و با انگيزه هاى مختلف بين خود ، باز در تعداد أنبياء و أحكام دينى اختلاف نظر پيدا نمىكردند ؟ !\r\nو بعبارت روشن در همان يك دين واحد مذاهب متعدد و قرائتهاى متفاوت و حتى مذاهب مختلف را به وجود نمىآوردند كه بالآخره در زمان ما يك دين با صد مذهب متناقض و متحارب به وجود مىآمد ؟ حتى در اصول دين اگر در اصل توحيد و معاد اختلاف واقع نمىشد در تفاصيل آنها اختلاف صورت مى گرفت در شماره أنبياء مسلماً مخالفت واقع مىشد ، چون جمعى به معجزه يك رسول يا نبى قانع مىشدند و عده اى عمداً يا جهلًا منكر مىشدند و دسته‌اى در شك باقى مى ماندد و همچنين در مورد أوصياى أنبياء « 1 » تا چه رسد از اختلاف در مورد كليات فقه و تطبيق آنها بر مصاديق آنها .\r\nهشتم : اين تعدد مذاهب در يك دين را كه عرض كردم يك فرضى ذهنى و احتمال عقلى نيست ؛ بلكه واقعيتى إنكار ناپذيرى است كه امروز در بين مذاهب أديان واقع شده ؛ مثلا بين سه مذهب عمده نصارى در تثليث و مسايل ديگرى مهم و ناچيز چقدر اختلاف و حتى نزاع و درگيرى و خون ريزى واقع شده است . در بعضى از احاديث كه إعتبار سندى آنها براى نگارنده مورد ترديد است آمده است كه يهوديها به هفتاد و يك فرقه و نصرانى ها به هفتاد\r\n\r\n\r\n","description":"","footnote":"\r\n( 1 ) - بلى از نظر روانشناسى اختلاف در افراد شديد تر از اختلاف در اصول است .\r\n","page_name":" 169 ","page_number":170},
  {"content":"\r\n\r\nو دو فرقه و مسلمانها به هفتاد و سه فرقه مىرسند ( كه ظاهراً تا كنون به اين مقدار نرسيده اند ) و در فرض صحت حديث از آنحضرت ( ص ) در آينده به وجود خواهد آمد .\r\nحالا اگر از اين عدد بگذريم تعدد مذهبى دين نصرانى ها و دين مسلمانها به چند مذهب بَدبين باهم ، محسوس است و اين تعصباتِ مذهبى به خود اين دو دين آسيب رسانيده است « 1 » بالآخره طبيعت تكوينى بشر چنين است و در دنيا قابل تغيير نيست .  ( وَ ما أُوتِيتُمْ مِنَ الْعِلْمِ إِلَّا قَلِيلًا  ( الإسراء : 85 ) ) ؛ بلى خود ما بشريم ولى طبيعت بشرى براى خود ما هنوز مجهول و ناشناخته و يا كم شناخته مانده است .\r\nاين تصوير إبتدايى با تأمل و تدبر چندان كارساز نبوده و نيست . و الله العالم بافعاله و أحكامه فى التكوين و التشريع « 2 »\r\nنهم : هدف خلقت جن و إنس :\r\n\r\n\r\n","description":"","footnote":"\r\n( 1 ) - آيا همين تكثر سليقه ها و اختلاف هاى فكرى در غالب اشياء و اصول و فروع زندگانى ما ، تنوع و تكثر مفيد و لذيذ را به وجود نياورده ؟ آيا اختلاف صورتهاى افراد بشر خصوصاً اختلاف صورتهاى زنها و مردها براى نوع إنسانى خيلى ، پُر بار نبوده ؟ و آيا اختلاف رنگهاى گلها و برگها و چهره‌هاى طبيعت و حتى تفاوت رنگهاى مصنوعى لباسها و فرشها و ظروف و غير آنها براى ما جالب و لذت بخش نبوده ؟ آيا تفاوت فكرى و صفات اخلاقى و معنوى وروحانى ما ، در زندگانى لازم نبوده ؟\r\n( 2 ) - مشكل ديگر ، أديان و مذاهب ساخته گى بشربى دين و دنيا پرست يا آدم هاى خرافاتى است كه خود را مستحق ساختن مذهب مى دانند ، و اين افراد همه جا زياد هستند . حتى نگارنده افرادى را از شيعه و سنى در همين افغانستان سراغ دارد كه هم اكنون براى اختراع مذاهب أمادگى دارند ولى به حمد الله در ا فغانستان مجال مذهب سازى وجود ندارد من چيزهايى از اين افراد شنيده‌ام كه باور كردن آن براى شما مشكل است ولى خدا را شكر كه اين دسته أحمقان يا شيادان إبليس صفت ، هنوز نتوانسته اند مجالى براى اظهار آرزوهاى باطل و گمراه كنند خود بيابند و تنها در حلقه هاى كوچك چند نفرى بگمراهى مريدان خود مشغولند . ولى به حمد الله مذاهبى چون قاديانى و بهايى و شيخيه و . . در كشور ما وجود ندارد .\r\n","page_name":" 170 ","page_number":171},
  {"content":"\r\n\r\n1 - عبادت و بندگى خداوند  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ( الذاريات : 56 )\r\n2 - رحمت ( هدايت تشريعى تكامل )   « وَ لا يَزالُونَ مُخْتَلِفِينَ ؛ إِلَّا مَنْ رَحِمَ رَبُّكَ وَ لِذلِكَ خَلَقَهُمْ   ( هود : 118 - 119 ) ؛\r\n3 - آزمايش و امتحان كه به راه حق مى روند يا باطل گرا مىشوند    « تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ ؛ الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا »    ( الملك : 1 - 2 )\r\nدهم : علت ارسال رسول و انزال كتب و ميزان\r\nقيام مردم به قسط :  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ . . »  ( الحديد : 25 ) و  « هُوَ الَّذِي بَعَثَ فِي الْأُمِّيِّينَ رَسُولًا . . »  ( الجمعة : 2 ) ؛ علت بعث و ارسال خاتم النبيين ( ص ) تلاوت آيات خداوند تزكيه ( نفوس ) مردم و تعليم كتاب و حكمت است : ما تُرا بشير و نذير به حق فرستاديم : « إِنَّا أَرْسَلْنَاكَ بِالْحَقّ بَشِيرًا وَنَذِيرًا . . » ( البقرة : 119 ) ؛ و  « وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ . . »  ( الأنعام : 48 ) ؛  « وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ . . »  ( النساء : 64 )\r\nمطلب مهم و تازه\r\nولى واقعيت اين است علت غايى اول إنسان مانند اكثر موجودات بما معلوم نيست و احتمال مىدهم علل مذكوره كه اينجا ذكر شد علل ثانوى مىباشد نه اصلى اولى . دليل من بر اين ادعاى خلاف مشهور با همه‌ى دانشمندان و حتى به نظر خودم تا امروز ، سه چيز است :\r\nاولًا : أمادگىى پذيرايى دين و دين حق بطور كامل به آدمى داده نشده و لذا تا امروز پيروان دين حق كم بوده و پيروان راههاى پوچ و با طل زياد . اگر علت غايى اصلى بشر ، خدا پرستى و دين دارى بود بايد در روح آدمى أمادگى بيشتر براى پذيرش آن ، به وجود مىآمد .\r\nدوماً : آيات زيادى كه تصريح مىكنند اكثريت دين حق را قبول نمىكنند و مقدارى از\r\n\r\n","description":"","footnote":"","page_name":" 171 ","page_number":172},
  {"content":"\r\n\r\nآنها در همين كتاب ذكر شده است .\r\nسوما : شماره افراد جاهل قاصر هميشه از شماره معاندان و مقصران بيشتر بوده و اين اكثريت با علت غايى فوق ( عبادت براى خدا ) ساز گار نيست .\r\nبنابراين عبادت علت ثانوى خلقت است كه تاسيس شرايع توسط رسولان تابع علل خاصى مىباشد و علت اولى آن معلوم نيست و سؤالات متعددى از اينجا ، دفاع مىشود و اين بحث تفصيل مىخواهد كه مجال آن در اين جا نيست و اين نظر جزمى و يا ظنى دوره پيرى در سن هشتادمين‌سالگى اينجانب است . والله اعلم .\r\n\r\nسرزنش پيامبر اكرم ( ص )\r\n « وَ إِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الْأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ »  ( الانعام : 35 ) ، اگر رو گردانى ( آنان ) از قرآن و إيمان بر تو بزرگ ( و سنگين ) است پس اگرمى توانى تا كانالى در زمين حفر كنى يا پله اى در آسمان بطلبى تا معجزه اى براى آنان به يارى ( اقدام كن ) اگر خدا ( به اراده إجبارى ) مى خواست حتماً آنان را بر هدايت جمع مىكرد پس از نادانان مباش .\r\nالبته حضرت پيامبر ( ص ) در سوره عبس نيز سرزنش شده است ولى جمله آخرآيه فوق سوره أنعام خيلى سنگين است به نوح ( ع ) هم همين سرزنش سنگين تعلق گرفت  « إِنِّي أَعِظُكَ أَنْ تَكُونَ مِنَ الْجاهِلِينَ »  ( هود : 46 ) ؛ من ترا موعظه مىكنم كه از جمله جاهلان باشى . به موسى ( ع ) و هارون ( ع ) دو پيامبر عاليقدر خطاب مىكند :  « وَ لا تَتَّبِعانِّ سَبِيلَ الَّذِينَ لا يَعْلَمُونَ »  ( يونس : 89 ) ؛ پيروى راه نادانان را نكنيد .\r\nباز به افضل بشر سرور رسولان خطاب مىكند :   « لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ ؛ وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ »   ( يونس : 94 - 95 ) ؛ براى تو حق آمد از جمله ترديد كنندگان نباشى و از كسانى نباشى كه آيات خدا را نسبت به دورغ\r\n\r\n","description":"","footnote":"","page_name":" 172 ","page_number":173},
  {"content":"\r\n\r\nميدهند كه از زيان كاران مىگردى .\r\nدو آيه ديگر ( يونس 105 - 106 ) باز خطاب تُند به پيامبر ( ص ) دارد هر چند امثال اين آيات از باب ( در ، به تو مى گويم ، ديوار ، تو بشنو ) است . ولى مع الفرض بايد خيلى مواظب خود باشيم . جايى كه عقاب ، پر بريزد ، از پشه‌لاغرى چه خيزد ؟ !\r\nخوانندگان عزيز با انصاف : من اينجا از شما سؤال دارم آيا اگر قرآن إنشاى خود حضرت پيامبر ( ص ) مى بود در پيش پيروان خود چنين سرزنشى به خود مىكرد و به خود توهين را روا مىدانست ؟ آيا در ميان رياست طلبان و مدعيان دورغين چنين مطلبى سابقه دارد ؟ سپس مىفهميم قرآن كتاب خداوند است .\r\nنگارنده : خدا يا بنده مقصر تو مستحق صدها سرزنش است ولى از عذاب قيامت و دنيا ، برحمت واسعه و به عظمت تو پناه مى برم .\r\n\r\nكثافت باطن آدمى به كجا مىرسد\r\n « وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا . . »  ( الانعام : 111 )\r\nاگر ما فرشته گان را بسوى ( كفار ) مىفرستاديم و مردگان با آنان سخن مىگفتند و همه چيز را گروه گروه ( يا مقابل روى شان ) جمع مىكرديم ، إيمان اوردنى نبودند . مگر اين كه خداوند ( به جبر و بدون إختيار آنان ، إيمان آنان را مىخواست « 1 » .\r\nدر اين آيه دقت كنيد .\r\n « وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ »  ( الانعام : 112 ) ؛ براى هر پيامبرى دشمنى\r\n\r\n\r\n","description":"","footnote":"\r\n( 1 ) - در معناى آيه ، يك احتمال ديگر هم است : مگر اين كه خدا توفيق آنان را براى إيمان بخواهد كه پس از آن به إختيار خود إيمان بياورند بلى إيمان و أعمال صالحه ما به توفيق اوست .\r\n","page_name":" 173 ","page_number":174},
  {"content":"\r\n\r\n( از ) شياطين إنس و جن قرار داديم كه بعضى به ببعضى ديگر آهسته ( در حق او ) دروغبافى مىكنند . اگر پروردگار تو اراده ( تكوينى و إجبارى ) مىكرد اين كار را نمىكردند آنان و افتراى آنان را بگذار .\r\nدقت كنيد كه مراد اين نيست كه خداوند اين دروغ بافى و باطل به اراده تشريعى و يا به اراده تكوينى عادل حكيم از آنان خواسته است ؛ بلكه اين جعل و قرار داد ناظر به طبيعت آلوده و معصيت كار آنان است كه از إختيار و اراده پليد خود آنان صادر مىشود ، هر معصيت آثار طبيعى دارد ولى در جها ن هستى آثار و لوازم خوب و بد همه عقايد و أعمال خوب و بَد به اراده پرودگار صورت مىگيرد و كسى در خالقيت شريك نيست .\r\nو اين كار نه مستلزم جبر است و نه مخالفتى با حكمت خداوند دارد .\r\nو بعبارت ديگر قانون سببيت و مسببيت بر جهان ماده و بالاتر بر تمام موجودات امكانى طبق اراده حق حكومت مىكند و هر معلول و أثر به علت و مؤثر قوى مى پيوندد . و اين پيوند باذن و جعل و خلقت و إيجاد و اراده پروردگار است . و در سراسر عالم ، نه جبر است و نه تفويض « 1 » ؛ بلكه امر بين الامرين است .\r\nخوانند عزيز : اگر آنچه كه در همين عنوان و جاهاى ديگر اين كتاب نوشتم بطور صحيح بر اساس قواعد علم كلام و فلسفه بفهمد در سراسر قرآن در فهم آيات دچار تنافض گويى نمىشود ونورى است كه آيات را به تمام معناى كامل آنها مى فهمد . والتوفيق من الله .\r\nو از همين باب است اين دو آيه ديگر :  « يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ »  ( الأنعام : 125 )  « وَ يَجْعَلُ الرِّجْسَ عَلَى الَّذِينَ لا يَعْقِلُونَ »  ( يونس : 100 ) ؛ پليدى بر افراد بى إيمان و بى عقل دو نافهم وارد مى سازيم و يا قرار ميدهيم .\r\nجمعى به إختيار خود از إيمان آوردن به خدا و از تعقل كردن در إنتخاب زندگانى خود به\r\n\r\n\r\n","description":"","footnote":"\r\n( 1 ) - در اعمال اختياى ونيز در عالم تكوين . لاحول ولاقوة الا بالله .\r\n","page_name":" 174 ","page_number":175},
  {"content":"\r\n\r\nشكل صحيح آن إجتناب مىكنند\r\nو نتيجه طبيعى اين بى باكى پليدى و بَد بختى در زندگانى است و چون ترتب مسببات بر أسباب بدون اذن تكوينى خالق كائنات ممكن نيست ، خداوند آن را به جعل ( و قراردادن ) خود نسبت داده است و نيز يك نفر خود كشى مىكند ولى نزع روح از بدن ، فعل خداست كه أثر را بر أسباب آن مترتب مى گرداند . و أثر مذكور به فاعل سبب نسبت داده مىشود .\r\n\r\nمعناى إستكثار جن و إنس\r\n « يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ . . »  ( الأنعام : 128 ) ؛ ممكن معناى آيه اين باشد كه تعداد جن از تعداد إنسان‌ها بيشتر است ، ولى بعضى از مفسرين آيه را اين گونه معنى كرده‌اند كه شما طائفه جن ( شياطين ) بسيارى از افراد إنسان را گمراه ساختيد .\r\nو أما اين كه در قيامت كدام يك از اين دو نوع از نظر كميت بيشتر اند ؟ آيه مباركه متعرض آن نيست . والله العالم .\r\n\r\nجن مانند إنسان پيامبرانى داشتند\r\n « يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي . . »  ( الأنعام : 130 ) ؛ از اين آيه به دست مىآيد كه پيامبرانى از جن ( همانند ) پيامبرانى از إنس مبعوث گشته‌اند كه آيات خدا را برساير أفراد جن خوانده‌اند و آنان در روز قيامت به آن اقرار مىكنند .\r\nقرآن مىگويد : جن و إنس را براى عبادت آفريده‌ام جن مؤمن بهشت مى رود و كافر آنان به دوزخ .\r\n\r\nيك مشكل مهم در مأكولات محرمه\r\n « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ . . »  ( الأنعام : 145 ) ؛ رسول من بگو در آنچه كه بر من وحى شده نيابيدم حرامى را بر خورنده مگر ميته يا خون ريخته شده يا گوشت خنزير يا\r\n\r\n","description":"","footnote":"","page_name":" 175 ","page_number":176},
  {"content":"\r\n\r\nحيوانى كه در موقع مردن - نام خدا بر آن گرفته نشده و نام ديگرى بر آن برده شده است .\r\nنگاه كنيد به سوره هاى بقره آيه 173 و سوره مائده آيه 5 و 6 و سوره نحل آيه 116 .\r\nاز اين آيه به دست مىآيد كه تنها خوردن چهار چيز در شريعت حرام است : 1 - گوشت مردار ، 2 - خون ريخته شده از حيوان « 1 » 3 - گوشت خنزير 4 - گوشت حيوانى كه نام غير خدا بر آن گرفته شده باشد .\r\nولى محرمات مأكولات و خوردنيها بسيار زياد است كه از روايات معتبر به دست مىآيد ، و ما همه‌ى آنها را در مجلد اول حدودالشريعة فى محرماتها در مادّ أكل ذكر كرده‌ايم . و براى رفع اين مشكله ممكن است دو سه جوابى ذكر نمود :\r\nاول : اين كه مراد اين آيه محرماتى است كه در قرآن مورد تحريم قرارر گرفته ، نه محرماتى كه بوسيله پيامبر اكرم و ائمه اهل بيت ( ع ) و يا اجماع علما بيان شده است .\r\nولى اين جواب ، مجرد احتمال ذهنى است و قرآن واضحاً به پيامبر ( ص ) دستور ميدهد كه ( بمردم ) بگويد كه در آنچه كه به من وحى شده حرامى غير از اينها نمى يابم كه بر غذا خور حرام شده باشد .\r\nلكن مىشود از اين جواب دفاع نمود كه خوردنيهاى حرام چهار گانه بوحى قرآنى حرام شده و از آن بيشتر نبوده و بقيه محرمات توسط آنحضرت ( ص ) تحريم شده است .\r\nولى اين جواب را آيات زير ضعيف مىسازد :\r\n1 -  « وَ لا تَأْكُلُوا أَمْوالَكُمْ بَيْنَكُمْ بِالْباطِلِ . . »  ( البقرة : 188 )\r\n2 -  « لا تَأْكُلُوا الرِّبَوا أَضْعافاً مُضاعَفَةً وَ اتَّقُوا اللَّهَ لَعَلَّكُمْ تُفْلِحُونَ »  ( آل‌عمران : 130 )\r\n3 -  « وَ لا تَأْكُلُوا أَمْوالَهُمْ إِلى أَمْوالِكُمْ . . »  ( النساء : 2 )\r\n\r\n\r\n","description":"","footnote":"\r\n( 1 ) - ممكن است تعبير به ريخته شده از اين جهت باشد كه نوعا جگر حيوان در داخل خود خون دارد و خوردن آن حلال است .\r\n","page_name":" 176 ","page_number":177},
  {"content":"\r\n\r\n4 -  « وَ تَأْكُلُونَ التُّراثَ أَكْلًا لَمًّا »  ( الفجر : 19 )\r\n5 -  « وَ لا تَأْكُلُوها إِسْرافاً وَ بِداراً . . »  ( النساء : 6 )\r\n6 -  « إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً »  ( النساء : 10 )\r\nولى با كمى دقت معلوم مىشود كه آيات ششگانه مخالفتى با حصر آيات گذشته ندارد ؛ زيرا آن آيات مواد خوردنى را منحصر بچهارتا مىسازد . در حالى كه آيات ششگانه ، بحرمت سنخ ديگر از خوردن أموال حرام دلالت مىكند كه نه تنها خوردن آنها حرام است كه مطلق تصرف در آنها حرام است و احتمالًا حرمت خوردن بعنوان تصرف و تلف كردن مال مردم است .\r\nو لذا اگر أموال مذكور از كافر حربى باشد تصرف و خوردن و إتلاف آنها حرام نيست .\r\nبنا براين حصر آيات فوق به حال خود باقى مى ماند . بلى آياتى ديگر است كه بااين حصر منافات دارد مانند :\r\n1 - حرمت خوردن خبايث  « وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ . . »  ( الأعراف : 157 ) معلوم است كه حرمت خبايث بر اهل كتاب تنها نيست و بر مسلمانان نيز حرام مىباشد ؛ مانند حلال بودن خوردن طيبات براى همه‌ى مسلمان در خبايث سگ و بعضى از حيوانات زير زمينى و روى زمينى نيز شامل مىشود . .\r\nالبته خبايثى كه مقابل طيبات قرار گرفته به معناى چيز هايى است كه طبع نوع إنسان‌ها يا مسلمانان خوردن آنها را مكروه و قذر و نفرت آور ميدانند .\r\n2 - حرمت أكل حيوان شكار شده در إحرام و حرم كه در قرآن ذكر شده است .\r\n3 - خوردن مدفوعات آن حيوان كه مسلماً در مفهوم خبائث داخل است و همچنين شرب أبوال إنسان و حيوانات حرام گوشت .\r\n\r\n","description":"","footnote":"","page_name":" 177 ","page_number":178},
  {"content":"\r\n\r\nتنها جوابى كه فعلا به نظرم مىرسد اين است كه : آيات محرمه چهار چيز ، تاريخ نزول آنها پيش از تاريخ آياتى بوده باشد كه خوردن چيز هاى ديگر را حرام كرده باشد . « 1 »\r\nبنا براين بين اين دو دسته‌ايات اختلافى وجود ندارد . و همچنين احاديثى كه گذشت و اقسامى از حيوانات را حرام كرده ، بعد از تاريخ نزول آيات حرام كننده چهار چيز باشد . والله العالم .\r\nولى حديث ذيل احتمال تقدم نزول آيات مشاراليه را بر آيه 157 سوره اعراف مخدوش مىسازد : « محمد بن مسلم بسند صحيح از إمام باقر ( ع ) نقل مىكند كه از ايشان حكم درندگان و پرنده و وحوش سؤال شد ، ايشان فرموند : « غير از آنچه كه قرآن ( خوردن آن را ) حرام كرده حرام نيست . » سپس اين آيه را قرائت فرمود :  « قُلْ لا أَجِدُ فِي ما أُوحِيَ إِلَيَّ مُحَرَّماً  ( الأنعام : 145 ) « 2 » معجم الاحاديث المعتبرة ج 7 / 433\r\nحقيقت اين است كه آيات مشاراليه و اين حديث با احاديث معتبرى كه گذشت اصنافى از حيوانات زمينى و پرندگان و اقسامى از ماهيها را حرام نموده تعارض دارند و شهرت فتوايى در نظر من فاقد حجيت و ترجيح مىباشد . و تفصيل در اين مسأله محتاج به تأليف رساله جداگانه مىباشد . والله العالم بواقع الحال .\r\n\r\nبرترى هاى ذبح شرعى\r\nذبح شرعى روشى براى حلال شدن ( روبه قبله قرار دادن بردن نام مبارك خداوند كه اختصاص دارد براى مسلمانان ) و پاكيزه شدن ( استفاده از چاقوى تيز و بريدن اوداج اربعه ) گوشت حيوان است . در ذبح اسلامى شكافى در عرض يك ثانيه بر روى گردن انجام مىشود\r\n\r\n\r\n","description":"","footnote":"\r\n( 1 ) - مأكولات محرمه در كتاب ديگر نگارنده حدودالشريعة مجلد اول در ماده أكل طبع سوم از ص 68 به بعد ذكر شده است .\r\n( 2 ) - وسايل ج 16 / 394 طبع متوسط بيست جزئى .\r\n","page_name":" 178 ","page_number":179},
  {"content":"\r\n\r\nكه با يك چاقوى تيز همه‌ى رگهاى گردن قطع شده و با اين عمل خون ريزى به سرعت و ناگهانى اتفاق ميافتد . در اين حالت به سرعت فشار خون از دست رفته و مغز دچار فقر خون شد ه و هيچگونه دردى را حيوان احساس نمىكند . در اسلام مستحب است كه سر از بدن جدا نشده ، و هنگام ذبح تا خارج شدن روح از بدن باقى بماند . اگر طناب نخاعى قطع شود فيبر عصبى كه به قلب مى رود ممكن است آسيب ديده و سبب توقف فعاليت قلب گردد .\r\nبنابراين ايستايى خون داخل عروق اتفاق مى افتد . از جنبه علمى ، هنگامى كه برش در قسمت گردن ايجاد مىشود پيام اين برش به سرعت به مغز مخابره شده و مغز بدليل كاهش فشار خون ، پيامهاى عصبى را از كانال نخاعى ( اتصال سر به نخاع ) به قلب مى فرستد . در اين حالت قلب با فشار بيشترى به عمل تلمبهاى خود ادامه داده تا فشار ازدست رفته را جبران كند . به اين سبب خون بيشترى از لاشه خارج شده و بدليل خروج خون بيشتر گوشتى با ماندگارى طولانى و بهداشتى حاصل مىشود .\r\nتحقيقات دانشمندان آلمانى نشان داده كه روش ذبح اسلامى در دنيا ، بهترين روش إنسانى به شمار ميآيد و دام ، متحمل درد كمترى نسبت به روشهاى اروپايى مىگردد . در دستورات ذبح اسلامى ، پيامبر اكرم ( ص ) مى فرمايند : مسلمان نبايد چاقوى خودر ابه مقابل حيوان تيز كند . همچنين ذبح دام هايى كه از يك گونه هستند نيز در مقابل چشمان هم صورت نگيرد . آيا با اين همه سفارش اسلام در خصوص رعايت حقوق حيوانات ، باز هم قوانين اسلام در خصوص ذبح شرعى بيرحمانه است ؟\r\nدر اين باره تحقيقات آلمانها در خصوص مقايسه روش ذبح اسلامى و غربى ، نتايج شگفت انگيزى را مشخص مىكند .\r\n\r\nدرد\r\nتحقيقات پروفسور ويلهلم شازل و همكاروى دكتر هزيم در دانشكده دامپزشكى هانوفر\r\n\r\n","description":"","footnote":"","page_name":" 179 ","page_number":180},
  {"content":"\r\n\r\nآلمان ، نتايج جالبى بهمراه داشت . در اين كوشش ، آستانه درد و هشيارى در دو روش مرسوم بى حسى با تپانچه و ذبح اسلامى در گوسفند و گوساله بررسى شده است .\r\nابتدا چند الكترو بواسطه جراحى در نقاط مختلف جمجمه دام به گونه اى كه سبب لمس سطح مغز شود كاشته شد . سپس اجازه بهبودى به دام براى چند هفته داده شد . در ادامه كشتار دام با دو روش ذبح اسلامى و بى حسى پيش از كشتار با تپانچه  cbp  صورت گرفت . همچنين در طى اين اعمال ذبح و كشتار ، آزمايش ثبت آنسفالوگرافى الكتريكى  ( eeg )  و الكترو كارديوگرافى  ( ecg )  در موقعيتهاى مختلف مغز و قلب در همه دامها و در طى مراحل ذبح و كشتار بررسى شد . نتايج به دست آمده :\r\nالف - ذبح اسلامى :\r\n1 - دو سوم ابتدايى از زمان ذبح اسلامى بر روى  eeg  ثبت شده است . هيچ تغييرى نسبت به قبل از كشتار در اين نمودار ديده نمىشود . بنابراين نشان مىدهد كه حيوانات هيچ احساس دردى در ( ذبح ؟ ) يا بلافاصله پس از برش نشان نمىدهند .\r\n2 - در سه ثانيه ثبت  eeg  يك موقعيت استراحت عميق و بيهوشى ديده مىشود . اين حالت وابسته به كميت وسيع فوران خون از بدن مىباشد .\r\n3 - پس از شش ثانيه ثبت  eeg  ميزان صفر را نشان مىدهد كه هيچ احساس دردى وجود ندارد .\r\n4 - پيام مغزى  ( eeg )  به ميزان صفر پايين مىآيد . اما هنوز قلب ضربان دارد و تشنج بدن رخ مىدهد ( واكنش فعال در طناب نخاعى )\r\nبنابراين حد اكثر ميزان خون از بدن خارج مىشود . و گوشت بهداشتى براى مصرف كننده مهيا مىشود .\r\nب - روش غربى و بى حسى با تپانچه :\r\n\r\n","description":"","footnote":"","page_name":" 180 ","page_number":181},
  {"content":"\r\n\r\n1 - حيوان ظاهراً پس از بى حسى هوشيارى خود را از دست مىدهد .\r\n2 - درد شديدى را  eeg  بلافاصله پس از بى حسى نشان مىدهد .\r\n3 - قلب حيوان بيحس شده توسط تپانچه در مقايسه با ذبح اسلامى سريعتر متوقف شده و در نتيجه مقدار زيادى از خون داخل گوشت باقى مى ماند .\r\n\r\nبيمارى جنون گاوى :\r\nدر روش بى حسى قبل از كشتار ، نه تنها شدت درد وجود دارد ؛ بلكه اين راه سبب افزايش نگرانى مىگردد ؛ زيرا اين روش عاملى در گسترش بيمارى جنون گاوى است كه اخيرا بواسطه تحقيقات محققان « دانشگاه تگزاس » و محققان كانادايى بواسطه روشى به نام بى حسى بادى ( انفجار هواى فشرده 150 پوندى با شليك يك اسلحه آهنى به داخل مغز گاو ) مورد بررسى قرار گرفته است . اين نيروى انفجارى سببب انتشار و پخش بافت مغز مىشود .\r\nاين اخبار همچنين سبب آشفتگى شد ؛ زيرا بافت مغز و نخاغ عمده ترين قسمت هاى عفونى در بيمارى جنون گاوى هستند و حالت پنير سوئيسى سوراخ دار را ، در مغز دام بيمار إيجاد مىكنند . ( نقل از بعضى نشريات )\r\nذكر اين بحث در اين جا ، به مناسبت حرام بودن خوردن گوشت حيوان غير مذبوح ، آورده شد .\r\n\r\nفضيلت تورات اصلى\r\n « ثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَ تَفْصِيلًا لِكُلِّ شَيْءٍ وَ هُدىً وَ رَحْمَةً لَعَلَّهُمْ بِلِقاءِ رَبِّهِمْ يُؤْمِنُونَ »  ( الأنعام : 154 ) ؛ از اين آيه به دست مىآيد كه كتاب تورات موسى ( ع ) داراى همه‌ى مطالبى بوده ( كه بنىاسراييل در دين خود به آنها نياز داشته اند ) و هدايت رحمت بوده تا به آخرت إيمان بياورند . ولى كثيرى از آن قوم به آن عمل نكرده‌اند ، چنانچه اكثر مسلمانان هم إستفاده درستى از قرآن خود نبرده اند .\r\n\r\n","description":"","footnote":"","page_name":" 181 ","page_number":182},
  {"content":"\r\n\r\n\r\nچه قدر سخت !\r\n « فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ »  ( الأعراف : 6 ) ؛ مؤكداً از مردمى كه پيامبران بسوى آنان فرستاده شده‌اند سؤال مىكنيم و ( هم از خود ) فرستادگان سؤال خواهيم كرد . ! !\r\nدر محاكمه قيامت وقتى از خود أنبياء إلهى سؤال شود ما و ديگران چه حالى خواهيم داشت . سعدى كلامى در كتاب گلستان خود دارد كه از كوچكى بخاطرم مانده است :\r\nاگر تيغ قهر در كشند ، نَبِى و وَلِى سر در كشند ، اگر غمزه لطف بجُنبانند بَدان را به نيكان رسانند .\r\n در قيامت اگر خطاب قهر كنند * أنبياء را چه جاى معذرت است\r\nپرده از روى لطف گو بردار * كأشقيا را اميد مغفرت است . \r\n\r\nحصر محرّمات\r\n « قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ »  ( الأعراف : 33 ) ؛ محرمات شرعى در قرآن ( مانند آيه 150 و 151 سوره أنعام و آيات سوره‌اسرى و ساير آيات در سوره‌هاى ديگر و در سنت نبوى بسيار زياد است و نمىشود كه آنها را به شش عنوان كه در آيه ذكر شده حصر نمود . پس بايد يكى از دو طريق را انجام داد ، يا كلمه حصر ( إنّما ) را در برابر جواز زينت و طيبات كه در آيه قبل ذكر شده بر حصر إضافى حمل نمود و يا همه محرمات كثيره ديگر را در يكى از عناوين ششگانه مذكور در آيه داخل نمود ، و يا راه ديگرى را - كه به ذهن قاصر نويسنده نمىرسد - براى حلّ اين مشكل ارايه نمود . والله العالم .\r\n\r\nأجل أُمتها\r\n « وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ »  ( الأعراف : 34 ) و شبيه اين مضمون در سوره يونس نيز آمده است :  « قُلْ لا أَمْلِكُ لِنَفْسِي ضَرًّا وَ لا نَفْعاً إِلَّا ما شاءَ اللَّهُ \r\n\r\n","description":"","footnote":"","page_name":" 182 ","page_number":183},
  {"content":"\r\n\r\n لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ »  ( يونس : 49 ) ؛\r\nهمه مى دانيم كه افراد نبات و حيوان و إنسان و غيرهم هر كدام از خود مدتى دارند كه سپس راهى ديار عدم مىشوند و يا به برزخ منتقل مى گردند . ممكن است مراد از « امة » جماعت و دسته إنسان باشد . ممكن است كه مراد دسته هاى إنسان و حيوان و جن و حتى دسته هاى موجودات جسمانى زنده در كرات ديگر را نيز شامل شود . قانون زندگى در اين جهان تولد و رُشد و ضعف و مُردن دارد چه زندگى فردى و چه زندگى و زندگانى اجتماعى باشد . همان گونه كه أجل أفراد در پناه أسباب طبيعى و معنوى و غيره أفراد مقدر مىگردد ، به همان گونه زندگانى جوامع و اقوام و احزاب و ملتها با نظر داشت أسباب فيزيكى و اخلاقى و اجتماعى و سياسى و غيره مورد تقدير و قضاى مسبب الأسباب قرار مىگيرد . مقدار دقيق ساعت را هر چند از نظر لغت واصطلاح شرعى نفهميده‌ام ، ولى اجمالًا مدت كمى را احتواه مىكند . و نمىشود از اين كلمه ( ساعت ) فهميد كه نابودى اقوام و ملتها و جوامع ، دفعى صورت مىگيرد كه مسلماً تدريجى است ، و اضمحلال آنها بمناسبت خصوصيات امتها ، زمان‌هاى مختلفى را در بر مىگيرد ولى بالآخره امور تدريجى مانند امور دفعى ساعت پايانى دارد كه آيه ناظر به همين ساعت است .  « ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ »  ( الحجر : 5 )\r\n\r\nآيا إنزال دين بر خداوند لازم است\r\nاين مسأله از نظر عقلى درعلم كلام مورد نزاع است ، متكلمين اشعرى و اعتزالى و إمامى دلايلى بر نظريات خود بيان نموده اند كه ما در كتب ديگر خود آنها را بيان داشته‌ايم ، در اين جا مىشود از آيه شريفه :  « يا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَ أَصْلَحَ فَلا خَوْفٌ عَلَيْهِمْ وَ لا هُمْ يَحْزَنُونَ »  ( الأعراف : 35 ) « 1 » إستفاده كرده كه إنزال دين و تكليف بنى آدم بر خداوند لازم نيست و اين كه خداوند أنبياء و رسولان ر ادر طول تاريخ\r\n\r\n\r\n","description":"","footnote":"\r\n( 1 ) - كلمه إمّا مركب از دوحرف است : إن شرطى و ماى زايده يا مؤكده است .\r\n","page_name":" 183 ","page_number":184},
  {"content":"\r\n\r\nفرستاده لطف و كَرَمَش بوده تا بندگان بوسيله اطاعت و بندگى تكامل معنوى و روحانى يافته مستحق دخول بهشت گردند و اين مقام سردرازى دارد . و نفى خوف و حزن إنسان از عذاب قيامت بر مجرد تقوى داشتن و اصلاح حال مترتب است ، منتهى مؤمن از آن در آخرت إستفاده مى برد ولى در دنيا چون به تقوا و اصلاح تكامل خود تا دَم مرگ علم ندارد خوف و غم او در حيات دنيا از اهوال قيامت وجود دارد والله العالم .\r\nوقتى از آيه به جهت كلمه ( إمّا ) فهميديم كه تكليف بر خداوندلازم نيست ، ممكن است گفته شود عبادت إنسان براى خدا در آيه مباركه  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات : 56 ) علت غايى حقيقى آفريدن إنسان نيست ؛ بلكه علت غايى ثانوى مىباشد و علت غايى اصلى آن را ما نمىدانيم و گرنه ، اولًا جاهل قاصر وجود نمى داشت خصوصا كه فعلا شماره‌ى انسان‌هاى جاهل قاصر به ميليون‌ها تن مىرسند و ثانياً آيه مباركه به جاى  « إِمَّا يَأْتِيَنَّكُمْ »  اذا يا تينكم ، مىشد . و از اين جا جواب يك سؤال مهم ديگر دفع مىشود كه علت غايى بليونها يا تريليونها جاهل قاصر در طول تاريخ چيست ؛ چون آنان به حكم عقل مكلف به إيمان و عبادت نيستند كه در حق آنان تكليف ما لايطاق مىشود ؛ زيرا مىگوييم بلى چنين است ولى عبادت علت غايى ثانوى است نه علت غايى اولى و اصلى تا تخلف معلول از علت خود لازم آيد « 1 » بلى آيه ان علينا للهدى  « وَ عَلَى اللَّهِ قَصْدُ السَّبِيلِ »  ( النحل : 9 ) وجوب الهداية و بيان السبيل است الا ان يقال ان وجوب البيان لا ينافى كونه غاية ثانوية . آنچه كه ما گفتيم غايت اول نبودن دين ، براى خلقت است . و ما آن را بعنوان دومين غايت قبول داريم و وجوب شرعى آن را نيز بر خداوند قبول داريم .\r\n\r\n\r\n","description":"","footnote":"\r\n( 1 ) - و اين جواب در مورد رحمت - اگر رحمت رحيمىباشد - و در ابتدأ نيز مىآيد كه در آيات ديگر بعنوان علت غايى إنسان ذكر شده است .\r\n","page_name":" 184 ","page_number":185},
  {"content":"\r\n\r\n\r\nأثر إيمان و تقوى\r\n « وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ »  ( الأعراف : 96 )\r\nاگر اهل آباديها إيمان مىآوردند و تقوى مى داشتند بر آنان بركاتى را از آسمان و زمين مىگشاديم ، لكن آنان ( رسولان ما را ) تكذيب كردند ، پس آنان را بسزاى عمل‌شان رسانيديم . إيمان و تقوى سبب مقدارى از بركت‌ها و نعمتهاى ثابت زمينى و آسمانى است « 1 » و تكذيب و كفر ( و حتى فسق و فجور ) سبب گرفتارى بعضى از درد سرهايى مىشود .\r\nو بالجمله سرنوشت ما تا حدود زيادى در گرو أعمال و أقوال و جهان بينى و ايده‌لوژى خود ما است . و قسمتى از بركت ها به إيمان و تقوى ارتباط مىگيرد و قسمتى از بلاها به كفر و فسق آدمى منتسب است . و قسمت ديگر به كوشش و تلاش إنسان‌ها ، و لذا زندگانى مادى كفار ، در عصر حاضر از زندگانى مادى مؤمنين تا حدودى بهتر است .\r\nچنانچه قسمت ديگر از بركت‌هاى مادى به تلاش و كوشش ما در علوم تجربى و فهميدن رازهاى گنجهاى سر بسته طبيعت است كه خداوند آنها را براى ما آماده ساخته و كليد آن را در علم و تجربه بر اساس قانون كلى سببيت قرار داده . جنگها و خسارتهاى وحشتناك آن از اثر كفر و تكبر و طغيان بندگانى مى باشند كه در علوم تجربى بسيار موفق بوده اند و اهل إيمان و تقوى كه از فسق بدور اند از خيلى بلاها بدور هستند مثلًا امروز اكثر مبتلايان به مرض ايدز ( چيزى در حدود 15 ميليون ) از ميان مردم بى دين و بى تقوى است ، رقم معتادان در امريكا وحشتناك است زندانيان كشور امريكاى شمالى احتمالًا برابر زندانيان همه‌ى قاره‌ى اروپا واسيا باشد كه گفته‌اند . محيط زيست اين دسته آلودگى بيشتر فحشا را دارد و نيز محيط\r\n\r\n\r\n","description":"","footnote":"\r\n( 1 ) - يعنى آيه موجبه جزئيه است و كلمه بركات نكره آمده است و قسمت ديگر بركات به سعى و تلاش آدمى مربوط است .\r\n","page_name":" 185 ","page_number":186},
  {"content":"\r\n\r\nزيست آفريقاييها آلودگيهاى ديگرى دارد ، غرض نگارنده اين نيست كه همه مدلول آيه را طبيعى معرفى كنم و آن را از معنويت و تأثير آسمانى إيمان و تقوى خالى كنم . نه همه چيز را به تقدير خداوندحواله مىكنيم و نه همه را بجد و جهد .  « كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً »  ( الإسراء : 20 ) ؛ گاهى مؤمن متقى و عادل تاوان نادانى خود را تا مرز تلف جان مى پردازد چنانچه كافر نيز از افراط در شهوترانى با علمى كه به طبيعت دارد همه چيز خود را از دست مىدهد و قانون استثناء ناپذير علّت و سببيت عامه كه تأثير خود را از قضا و قدر الهى گرفته نه با كسى شوخى دارد و نه از كسى حساب مى برد .  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  ( يس : 82 ) ؛ فرمان او - وقتى وجود چيزى را اراده كند - اين است كه به آن بگويد : باش بلا فاصله مىشود ( تحقق مىيابد ) .\r\nاين بحث ( بحث رزق و روزى خداوند ) براى هفت ميليارد إنسان روى زمين با در نظر داشت آيه مباركه در عنوان بحث در نظر بعضى سؤال انگيز شده است ؛ زيرا ساده انديشان إدّعا دارند كه ما امروز به چشم خود درچند كشور آفريقايى و آسيايى مى بينيم مردم از گرسنه گى مى ميرند و يا زجر مى كشند كجا شد بركات خدا در زمين و زمين چرا بركات كم دارد ! اين گزارش را بخوانيد تا بدانيد سفره خدا گسترده است و همه چيز را دارد ولى اين خود إنسان است كه از بى إيمانى بر خود بر ديگران ستم مىكند .\r\n\r\nجنگ و گرسنگى\r\n\r\nظرفيت زمين براى تغذيه إنسان\r\nزمين به اندازه‌اى گسترده ، و منابع عظيم و پربركت است ، كه گرسنگى إنسان را بر نمىتابد . چرا كه آنچه منابع طبيعى زمين در إختيار إنسان مىگذارد بسيار بيشتر ازنياز او به ويژه به غذا و مواد اوليه حياتى است . اما با آن كه به باور زمين شناسان ، زمين تنها قادر به ميزبانى از 10 ميليارد إنسان خواهد بود ، اكنون كه مهمانان اين سياره به حدود 7 ميليارد إنسان\r\n\r\n","description":"","footnote":"","page_name":" 186 ","page_number":187},
  {"content":"\r\n\r\nمىرسد ، بخش قابل توجهى از آنها را إنسان‌هاى فقير و گرسنه‌اى تشكيل مى دهند كه زنده‌ترين سند بىعدالتى در دنياى امروزند .\r\nبه رغم آن كه درسال‌هاى پايانى قرن بيستم و سال‌هاى آغازين هزاره سوم ، جامعه‌شناسان در مورد بهبود اوضاع اقتصادى و إجتماعى كشورهاى در حال توسعه خوش بين بردند ، و تحولات پس از پايان جنگ سرد را نقطه آغاز رشد اقتصادى و از ميان رفتن فقر شديد مىدانستند ؛ اما واقعيت‌هاى موجود نشان مىدهد كه فقر ، اكنون بخش عظيمى از ساكنان سياره زمين را رنجور كرده و آنان را در وضعيتى غير إنسانى قرار داده است .\r\nگزارش سال 2012 « كنفرانس تجارت و توسعه سازمان ملل متحد » نيز مؤيد اين حقيقت است كه در صورت تداوم وضع موجود ، با افزايش جمعيت جهان از 7 ميليارد نفر كنونى به تقريباً 9 ميليارد نفر در سال 2040 ، بيش و از 3 ميليارد نفر با فقر و گرسنگى دست و پنجه نرم خواهند كرد .\r\nدر اين گزارش ؟ كه بر مبناى آمار سرانه ملى تنظيم شده ، بدترين خط فقر ، شرايط توصيف شده كه مردم با مبلغى كم‌تر از يك دالر در روز امرار معاش مىكنند . اين واقعيت تلخ و تكان‌دهنده ويژه در كشورهاى درگيرجنگ ، بيش از ساير كشورها ، سيماى زشت و هيولايى خود را نمايش مىدهد .\r\n\r\nبى عدالتى ، عامل فقر و گرسنگى\r\nآمارهاى كه در مورد وضعيت فقر در كشورهاى مختلف جهان منتشر شده ، نشان مىدهد كه بخش عمده إنسان‌هاى گرسنه و فقير ، شهروندان كشورهاى توسعه‌نيافته و يا ساكن در جغرافياى جنگى است . بر پايه اين آمارهار بيش از 40 در صد فقراى جهان در جنوب آسيا به سر مىبرند ، اما با آن كه عواملى همچون كمبود منابع و بىثباتى سياسى تأثير زيادى در گسترش فقر در كشورهاى مختلف داشته است ؛ با هيولاى مرگبار فقر دست و پنجه نرم\r\n\r\n","description":"","footnote":"","page_name":" 187 ","page_number":188},
  {"content":"\r\n\r\nمىكنند .\r\nبر اساس اين گزارش ، غرب با در اختيار داشتن 20 در صد جمعيت جهان ، بيش از 80 در صد محصولات كشاورزى توليدى جهان را مصرف مىكند ؛ به گونه‌اى كه 75 در صد شير توليدى جهان ، 62 در صد منابع آبى جهان ، 84 در صد انرژى و 45 در صد گوشت و ماهى جهان توسط مردمان ساكن در كشورهاى توسعه‌يافته مصرف مىشود . بنابراين هم‌اكنون مواد غذايى كافى براى تغذيه مردم جهان وجود ندارد ، اما اين توزيع و مصرف ناعادلانه مواد غذايى در غرب است كه جهان را با بحران فقر و گرسنگى روبرو ساخته است .\r\nسازمان آكسفام كه يك گروه خيريه بين المللى براى مبارزه با فقر و گرسنگى است نيز در گزارش سالانه خود از وضعيت جهان در سال 2012 ميلادى ، با اشاره به همين واقعيت ، در مورد ا فزايش نابرابرى و فقر در جهان هشدار داد . در اين گزارش با اشاره به تعميق فقر و نابرابرى در جهان در سال‌هاى اخير آمده ست : در حالى كه در سال 2012 درآمد سالانه 100 ثروتمند جهان به رقم 240 ميليارد دالر رسيد است ، صدها ميليون نفر از مردم فقير در نقاط مختلف دنيا تنها با در آمد 1 دالر و 25 سنت در روز زندگانى كرده‌اند . اين در حالى است كه با ر آمد يك ساله 100 ثروتمند جهان در سال 2012 ؛ يعنى 240 ميليارد دالر ، مىتوان مشكل فقر جهانى را ريشه‌كن كرد .\r\nدر اين گزارش آمده است كه در آمد سالانه 1 درصد ثروتمند جهان در دو دهه گذشته 601 درصد افزايش داشته و بحران اقتصادى جهانى كه از سال 2008 بدين سو بسيارى از كشورهاى جهان را در گير كرده ، نه تنها سبب كاهش در آمد ثروتمندان نشده ؛ بلكه فاصله در آمدى آن‌ها با 99 در صد باقى جمعيت جهان را افزايش داده است .\r\nاما همه چيز به توزيع ناعادلانه و بهره‌ورى نابرابر ازمواد و منابع غذايى خلاصه نمىشود ، بدتر از آن هيولاى ويرانگر و فقرپرور جنگ است كه هم مانع دسترسى إنسان‌هاى ساكن در\r\n\r\n","description":"","footnote":"","page_name":" 188 ","page_number":189},
  {"content":"\r\n\r\nقلمرو جنگ به مواد غذايى كافى مىشود ، و هم بهره‌ورى اندك آنان از امكانات معيشت و مواد غذايى را از آنان باز مىگيرد .\r\n\r\nجنگ با تغيرات آب و هوايى ؟\r\nگرسنگى و سوء تغذيه بيش از هر بيمارى عفونى ، جنگ و يا حوادث مهلك طبيعى ، عامل مرگ و مير مردم جهان به ويژه كودكان است . اما به گزارش سازمان ملل در سال 2010 - 2012 نزديك به 870 ميليون نفر به سوء تغذيه مزمن دچار بوده‌اند ؛ يعنى از هر هشت نفر يك نفر در جهان از گرسنگى و سوء تغذيه رنج برده ، و اكثريت قريب به اتفاق گرسنگان ؛ يعنى 852 ميليون نفر ، در كشورهاى در حال توسعه زندگانى مىكنند .\r\nاكنون گرسنگى در دنياى مدرن ، بزرگ‌ترين فاجعه إنسانى و درشت‌ترين لكه ننگ حقوق بشرى است . اين فاجعه ، بيش از همه در آفريقا نمود داشته ، به گونه‌اى كه از سال 1990 تا 2012 تعداد گرسنگان اين قاره از 175 ميليون نفر به 239 ميليون نفر افزايش يافته است . همچنين مطالعات انجام دشده نشان مىدهد كه در هر 2 دقيقه حد اقل 200 إنسان به علت گرسنگى جان مىدهند ، و اين براى دنياى مدرن مدعى إنسان‌گرايى و حقوق بشر بزرگ‌ترين سند جنايت و دروغگويى است .\r\nتغييرات غير متعارف آب و هوا يكى از دلايل بروز بحران گرسنگى به ويژه در كشورهاى آفريقايى است . گرم‌شدن هواى كره زمين يكى از عوامل اصلى خشك‌سالى هاست كه در گسترش گرسنگى در جهان نقش بسيار مؤثرى دارد . آگاهان به اين باورند كه در آينده تجاوز مسلحانه تهديد اصلى مردم نخواهد بود ؛ بلكه بحران مواد غذايى به آب آشاميدنى تهديد اول حيات إنسانى خواهد بود .\r\nپس اين نشان مىدهد كه تغييرات آب و هوايى ناشى از صنعتى شدن جهان و توليد بىمهار گازهاى گلخانه‌اى ، آنقدر مهم است كه آينده زندگى نسل بشر را در معرض تهديد قرار داده\r\n\r\n","description":"","footnote":"","page_name":" 189 ","page_number":190},
  {"content":"\r\n\r\nاست ؛ اما متاسفانه آگاهان امور ، به صورت آگاهانه‌اى از نقش جنگ‌ها در بروز بحران فقر و گرسنگى چشم‌پوشى مىكنند . گو اين كه آنان مأمورند بلاى زندگى برانداز جنگ را كم‌تر از آنچه هست نشان دهند .\r\nآيزنهاور ، رئيس جمهور اسبق ايالات متحده امريكا به فجايع ناشى از جنگ اعتراف كرده و مىنويسد : « هر تفنگى كه ساخته مىشود ، هر كشتى نظامى كه به آب انداخته مىشود ، هر موشكى كه آتش زده مىشود . حكايت از دزدى از كسانى دارد كه گرسنه‌اند ، كسانى كه از سرما مىلرزند و لباس ندارند . جهان در جنگ تنها پول خرج نمىكند ؛ جنگ نيروى كارگران ، نبوغ و استعداد دانشمندان ، و اميد كودكان را نيز هزينه مىكند . در زير ابر تهديد كننده جنگ ، اين إنسانيت است كه به صليب آهنين كشيده مىشود . آيا راه ديگرى براى زندگى بشر وجود ندارد ؟\r\nهزينه‌هاى جنگ خليج فارس در سال 1991 اشاره مىكنيم كه روزانه نيم ميلياردالر ، يا حدود 350 هزار دالر در دقيقه براى هم‌پيمانان هزينه در بر داشت . اين غير از هزينه سرسام‌آور ناشى از تخريب زير ساخت‌ها و مجارى حياتى مردم ، در كنار هزينه‌هاى روانى - عاطفىاى است ك باهيچ مقياسى اخلاقى و محاسبه مالى قابل اندازه‌گيرى نيست .\r\n« مؤسسه پژوهشى بين المللى صلح استكهلم » در يكى از گزارش‌هاى خود به اين حقيقت اشاره و اعلام كرده كه هزينه نظامى جهان ، سالانه ميانگينى بين 900 ميليارد تا يك تريليون دالر است . اين بدين معناست كه رقم نجومى يك تريليون دالر يا دو ميليون دالر در دقيقه ، صرف نظامىگرى كشورها مىشود . اين در حالى است كه هزينه تأمين آب سالم براى مردم فقير كشورهاى در حال توسعه به مدت ده سال ، تنها ده روز از هزينه‌هاى نظامى را در برمىگيرد .\r\n50 ميليون كودك در گير فقر و جنگ : جنگ كار آدم بزرگ است ؛ اما قربانيان اصلى\r\n\r\n","description":"","footnote":"","page_name":" 190 ","page_number":191},
  {"content":"\r\n\r\nآن زنان وكودكان‌اند . بر پايه گزارش يونيسف ، هم‌اكنون 50 ميليون كودك پناهنده در سراسرجهان ، از اثرات جنگ ، فقر و نيز تغييرات آب‌و هوايى رنج مىبرند . اين كودكان در معرض خطر قاچاق ، سوء استفاده و محروميت قرار دارند .\r\nپس از پايان جنگ جهانى دوم ، 28 ميليون كودك ، بيش از نيمى از كسانى بودند كه در سراسر جهان آواره و در گير خشونت و نا امنى بودند . اين ارقام تكان‌دهنده ، نشان مىدهد تعداد پناهندگان ، در دهه گذشته دو برابر شده . تعداد مهاجران كودك پس از در گيرىهاى طولانى در افغانستان و سوريه تشديد شده است .\r\nبر پايه گزارش‌هاى اخير فائو و برنامه جهانى غذا ، هم‌اكنون بيش از 50 ميليون نفر در 17 كشور جنگ‌زده جهان با بحران شديد غذايى مواجه‌اند و در اين ميان كشورهاى يمن و سوريه در رأس فهرست كشورهاى جنگ‌زده‌اى كه با بحران غذا موجه هستند ، قرار دارند . در يمن ، 14 ميليون نفر - بيش از نيمى از جمعيت اين كشور - در اضطرار غذايى به سر مىبرند . « 1 » ( همه‌ى مسلمانان )\r\nحكم إيمنى از چاره‌جويى خداوند\r\nآيا إيمن بودن از عذاب و چاره جويى خداوند براى متخلّفين جايز است يا حرام ؟\r\nقرآن مىفرمايد :  « أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ »  ( الأعراف : 99 )\r\nاين آيه و آيات ديگر دلالت دارد كه مكلّف نبايد از انتقام معاصى خود إيمن باشد ؛ بلكه در حديث صحيح از عبدالعظيم الحسنى از إمام جواد از إمام كاظم از إمام صادق ( عليهم السلام ) أمن از مكر ( چاره جويى ) خدا را از گناهان كبيره به حساب آورده و به آيه فوق استدلال فرموده است و در صحيح ابن سنان نيز آن را در أعداد كباير ذكر نموده است .\r\nدر اين مقام ايرادى به ذهن مىرسد كه سنت خداوند غالباً بر مهلت دادن كافران و\r\n\r\n\r\n","description":"","footnote":"\r\n( 1 ) - مختصر شده از پنج منبع در سايتهاى بين المللى\r\n","page_name":" 191 ","page_number":192},
  {"content":"\r\n\r\nبدكاران در مقابل كفر و معاصى شان جارى شده و همين سنت ، موجب أمن كافرين و مؤمنين مىشود .\r\nما تفصيل اين بحث را در كتاب حدود الشريعه در قسمت محرمات در ماده الأمن من مكرالله مفصلًا بيان داشته ايم محقّقين به آن كتاب مراجعه نمايند « 1 »\r\nبلى إيمن شدن از مكر ( چاره جويى ) خداوند براى معصيت كاران حرام است و ناجايز وحتى از گناهان كبيره مىباشد ولى بعيد نيست كه اگر اين إيمنى به استناد رحمت واسعه الهى باشد و نه مستند به بى ارزشى وعيد الهى ، بعيد نيست كه حرام نباشد ؛ چون مهلت كافرين و ظالمين غالباً محسوس است و اطمينان آور . والله العالم بمراده .\r\n\r\nبسيارى از جن و إنس براى دوزخ افريده شده‌اند\r\n « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ »  ( الأعراف : 179 )\r\nمحقّقاً بسيارى از جن و إنس را براى جهنم آفريديم اينها دل ( مركز معرفت ) دارند و از آن براى فهميدن و معرفت استفاده نمىكنند چشم و گوش دارند ولى نمى خواهند حقايق را به آنها ببينند و بشنوند ، اينان مانند چهارپايان هستند ؛ بلكه گمراه تر ( كه استعداد خود را به هدر مى دهند و چهارپايان اين قدر استعداد ندارند )\r\nممكن است بگوييم به مفاد آيه مباركه  « وَ قَلِيلٌ مِنْ عِبادِيَ الشَّكُورُ »  ( سبإ : 13 )\r\nو آيه  « إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ . . .  ( ص 24 )\r\nو امثال آن ، اين كه اكثربندگان دوزخى هستند ، مثلًا هشتاد در صد و كم و بيش ، و در اين صورت اين سؤال عقلى پيدا مىشود كه فايده آفرينش نوعى كه در سازمان بدن و روح افراد آن ، بهترين حكمت و اتقان صنع و استعداد عالى به كار رفته ، مع ذلك چهار حصه آنان\r\n\r\n\r\n","description":"","footnote":"\r\n( 1 ) - حدود الشريعه ، المنجلَد الاول الطبعة الثالثه سنه 1387 ش طبع بوستان كتاب قم ص 106 تا 108 .\r\n","page_name":" 192 ","page_number":193},
  {"content":"\r\n\r\n( مثلًا ) كه به ميلياردها إنسان مىرسد به دوزخ بروند ، حكيم رؤف و دارنده رحمت واسعه از خلقت آنها چه هدفى دارد ؟ !\r\nدرست است كه آنان به اختيار و انتخاب و اراده خود اسباب رفتن خود را به دوزخ فراهم ساخته اند ، ولى عقل آن را از حكيم مطلق و واجب الوجود كريم و ارحم الراحمين روا نمىداند كه اين همه‌ى مخلوق بد كار مُخلّد در عذاب فوق العاده باشند .\r\nمگر اين كه بگوييم اين حكم عقل نيست ؛ بلكه تأثير احساسات و عواطف ما است و ما اسير آنها هستيم و نمى توانيم از تأثير آنها خود را بيرون ببريم و خداوند مجرد و قديم ، احساسات و عواطف ندارد ، او واقعيتها را به علم لايتناهى خود درك مىكند و ما مقدار ناقصى را از زاويه احساسات خود مى بينيم و قضاوت ما ربطى به واقعيتها ندارد .\r\nجواب تحقيقى اين است كثيرى كه براى جهنم آفريده شده در مقابل قليل نيست ؛ بلكه إنسان‌ها به سه گونه تقسيم مىشوند :\r\nقليلى كه مستحق بهشت هستند .\r\nكثيرى كه مستحق دوزخ هستند ( كافر متعمّد و سركش و مقصّر )\r\nكثيرى كه نه مستحق بهشت و نه مستحق دوزخ هستند ( جاهل قاصر كه حجت خدا بر آنها در اثبات دين حق تمام نشده است و تفصيل آن در كتب ديگر نگارنده بيان شده است ) والله العالم بمراده و بخلقه\r\nبه نظر نگارنده قاصرين ( دسته سوم ) در زمان غيبت أنبياء از دسته دوم بمراتب بيشتر هستندكما اين كه دسته اول در زمان ظهور حضرت مهدى موعود ( عج ) از دسته سوم ممكن است بيشتر گردد .\r\nعمده سؤالى كه در مورد اكثريت قاصر نوع إنسانى و احتمالًا انواع ديگر در كهكشانها ، متوجه مىشود اين است كه هدف خلقت آنان كه عبادت بود منتفى مىشود و لغويت لازم\r\n\r\n","description":"","footnote":"","page_name":" 193 ","page_number":194},
  {"content":"\r\n\r\nمىآيد . ولى ما در گذشته نه چندان دور در همين كتاب جواب آن را گفتيم كه علّت غايى حقيقى إنسان را ما نمىدانيم و عبادت علّت غايى عرضى و ثانوى إنسان است كه بعد از تكليف آن به وجود مىآيد ( دقت كنيد )\r\n\r\nزمان وقوع قيامت\r\nكسى هر چند از أنبياء ( ع ) و حتى خاتم الأنبياء ( ص ) و افضل آنان به زمان وقوع قيامت علم ندارد علم آن مخصوص خداوند است كه ناگهان واقع مىشود .\r\nو بر اين مطلب چند آيه دلالت دارد مانند آيه 187 سوره اعراف\r\n\r\nپرهيز از معصيت سبب علم مىگردد\r\n « يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ »  ( الأنفال : 29 ) ؛ فرقان يعنى روشن بينى بين حق و باطل .\r\nدر آيه مباركه مطالبى است :\r\nاول : اين كه پوشيدن بديها ( تكفير سيئات ) غير مغفرت و آمرزش است . بعيد نيست كه مغفرت به جهت ذكر آن بعد از تكفير در آيه عنوان شده ، مرتبه بالاتر باشد . در اين مورد لفظ عفو نيز در قرآن است مانند :  ثُمَّ عَفَوْنا عَنْكُمْ ،   وَ يَعْفُ عَنْ كَثِيرٍ ،   وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ ،   وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا . . .  ( البقرة : 286 )\r\nآيا عفو مغفرت و تكفير و رحمت يكى است ، يا عفو و تكفير مرتبه اول و مغفرت مرتبه دوم و هر سه مصداق ( رحمت ) باشند . ؟ والله العالم .\r\nدر صحيح معاويه بن وهب از إمام الصادق ( ع ) آمده است : وقتى بنده توبه خالص نمايد خداوند او را دوست مى دارد پس مستور مى دارد بر او در دنيا و آخرت . گفتم چگونه مستور مى دارد بر او ؟ فرمود : از ياد دو ملك او آنچه را كه بر او نوشته اند مى برد و به جوارح ( و اعضاى بدن او ) وحى مىكند ذنوب او را بر او پنهان داريد و به اماكن زمين وحى مىكند\r\n\r\n","description":"","footnote":"","page_name":" 194 ","page_number":195},
  {"content":"\r\n\r\nپنهان كنيد آنچه را كه بر روى شما ( از ذنوب ) بجا مىآورد ( كافى ، ج 2 / 430 )\r\nدر صحيحه عبدالصمد از إمام صادق ( ع ) رسده : اگر قبل از هفت ساعت از صدور بدى استغفار كرد بدى بر او نوشته نمىشود ( كافى ، ج 2 / 437 )\r\nو فى القرآن :  « إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ »  ( هود : 114 )\r\nحسنات بديها را از بين مى برد كتابت و عدم كتابت و إذهاب آيا معانى خاص و درجات معينى دارند يانه ؟ . والله العالم .\r\nدر صحيح مرادى كلمه محو ، آمده است ( تفسير برهان ج 2 / 236 . )\r\nدوم : إيمان و تقوى سبب فرقان مىشود ، به تجربه قطعى ثابت شده كه مطالعه و تحقيق و تفكّر در خيلى از موارد فرق كننده حق و باطل است ، و هيچ استبعادى ندارد كه إيمان و تقوى حالتى را براى نفس بياورد كه حق را از باطل تشخيص دهد .  « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ »  ( محمد : 17 )\r\n « إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً »  ( الكهف : 13 ) « 1 »\r\nسوم : خداوند صاحب زيادى بزرگى است . اللهم ارزقنا من فضلك كثيراً\r\n\r\nإنسان مسؤل اول و آخر عمل خود\r\n « ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَ أَنَّ اللَّهَ سَمِيعٌ عَلِيمٌ »  ( الأنفال : 53 ) .\r\n « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ وَ إِذا أَرادَ اللَّهُ بِقَوْمٍ سُوْءاً فَلا مَرَدَّ . . . »  ( الرعد : 11 )\r\nمردم هر حالت و وضعى را كه در زندگانى دارند ، خداوند آن را تغيير نمىدهد تا خود آن مردم آن را تغيير ندهند وقتى خداوند اراده بدى را بقومى ( از روى انتقام ) داشت ، هيچ بازگشتى براى آن نيست .\r\n\r\n\r\n","description":"","footnote":"\r\n( 1 ) - نفاق هم مستلزم زيادتى إنست  فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ  البقرة : 10\r\n","page_name":" 195 ","page_number":196},
  {"content":"\r\n\r\nبعيد نيست آيه دوم كه ورد زبان اين جانب در تبليغات بوده عام تر از آيه اول باشد كه هم حالت نعمت را شامل مىشود و هم حالت نقمت و مصيبت را .\r\nخلاصه اين دو آيه اين كه خوشبختى و بد بختى إنسان در راهيابى و گمراهى و بيراهى ، در اختيار و انتخاب خود اوست كه بايد باكمال احتياط و تفكّر ، مسير خود را مشخص كند و هوسها او را بعجله و بيهودگى مبتلا نسازد .\r\nقومى بجد و جهد ( و تفكّر و حزم ) گرفتند وصل دوست قوم ديگر ( هوسباز ها و بى عُرضه ها ) حواله به تقدير مىكنند . تربيت فاميل و محيط و وراثت و جبر زمان و جبر تاريخ هرچند تأثيرات مقطعى و موقّتى آن قابل انكار نيست ، ولى إنسان بايد سر نوشت خود را به اراده و تصوّر و تصديق خود بسازد و جلب نفع و دفع ضرر را به آگاهى خود متمايز سازد ، بلى خداوند سرنوشت همه‌ى كس را مىداند و در علم خداوند تبديل و تغيير نيست ، ولى نبايد به اشتباه هلاكت بار مبتلا شويم خدا سرنوشت ما را تعيين نمىكند ؛ بلكه ما را مكلّف نموده كه سرنوشت خود را اختيار كنيم و بسازيم و خدا به علم خود اين سرنوشت را مىداند و سرنوشت محتوم شده از جانب او وجود ندارد تا متعلق علم او واقع شود ، قضا و قدر و قسمت را نيز بايد از همين زاويه مطالعه كرد و سرنوشت تعيين شده از جانب خداوند كه مفروض مردم عوام است با تكليف شرعى و إنزال كتب و إرسال رسل منافات دارد و موجود مجبور نماينده خدا در روى زمين نمىشود . خواننده گان عزيز در اين بيان دقت نمايند . در هر دو آيه تصريح مىفرمايد كه حالت قوم را او تغيير نمىدهد ؛ بل خود مردم آنن را تغيير بدهند !\r\n\r\nموجودات لطيف همديگر را مى بينند\r\nملائكه و جن - فرشته ها و پريان - اجسام لطيفى هستند كه چشم ما آنها را ديده نمى تواند ، ما باد را نيز ديده نمى توانيم هرچند ملموس ما است و ممكن است ملائكه و جن را نيز\r\n\r\n","description":"","footnote":"","page_name":" 196 ","page_number":197},
  {"content":"\r\n\r\nلمس بتوانيم « 1 »\r\nولى اجسام لطيف زنده ممكن است همديگر را ببينند ، قرآن از شيطان چنين نقل مىكند :  « إِنِّي أَرى ما لا تَرَوْنَ . . . »  ( الأنفال : 48 )\r\nمن مى بينم چيزى را كه شما ( مشركين جنگ بدر ) نمى بينيد ، ظاهر يا اطلاق اين آيه مى رساند كه شيطان ملائكه نازل شده و يارى و حمايت آنان از مسلمانان را ديده است . و ملائكه هم جن را مى بينند و آنان را قبض روح مى دارند ( دقت شود والله العالم ) و مؤيد اين كه ملائكه جن را مى ديدند فرار شيطان از صحنه جنگ بدر است زيرا او مى ترسيد ملائكه از او انتقام بگيرند  ( نَكَصَ عَلى عَقِبَيْهِ )  به عقب برگشت و فرار كرد . بلكه آيه مباركه  « يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ . . . »  ( الفرقان : 22 )\r\nدلالت دارد كه إنسان ملائكه را در قيامت مى بينند و از اين جا مى دانيم در آن جهان إنسان مطلق اجسام لطيفه را مى بيند . و تغييراتى در حواس‌ما ، به وجود مىآيد .\r\n\r\nعلم أنبياء به موضوعات خارجى\r\nآياتى از قرآن مجيد دلالت دارد كه أنبياء به همه‌ى حوادث و واقعيتهاى فعلى و گذشته و آينده علم ندارند اين هم بعضى از آن آيات مباركه :\r\n « عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ »  ( التوبة : 43 )\r\nخداوند از تو بگذرد چرا به آنان اذن دادى ( كه به جنگ نروند ) تا برايت راستگويان روشن مىشد و دروغ گويان را مى دانستى\r\n « ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ أَجْمَعُوا أَمْرَهُمْ وَ هُمْ يَمْكُرُونَ » \r\n\r\n\r\n","description":"","footnote":"\r\n( 1 ) - آيه مباركه  « وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ »  الأنفال : 50 دلالت بر وقوع لمس ملائكه به بدن إنسان دارد مگر اين كه اين زدن پس از مردن كافر به بدن برزخى لطيف او باشد نه بدن مادى دنيوى او .\r\n","page_name":" 197 ","page_number":198},
  {"content":"\r\n\r\n( يوسف : 102 )\r\n « نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَ إِنْ كُنْتَ مِنْ قَبْلِهِ لَمِنَ الْغافِلِينَ »  ( يوسف : 3 ) اين قبيل آيات در مورد انبياى ديگر ( ع ) نيز وجود دارد .\r\nاز اين آيه به دست مىآيد پيامبر ( ص ) قبل از نزول قرآن از مطالب آن غافل بوده است .\r\n\r\nجاهل قاصر معذور است\r\n « أَ لَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَ عادٍ وَ ثَمُودَ وَ قَوْمِ إِبْراهِيمَ وَ أَصْحابِ مَدْيَنَ وَ الْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ  ( التوبة : 70 ) ؛ از اين آيه به خوبى پيدا است كه براى اقوام نامبرده اگر معجزات بينات آورده نمىشد عقاب آنها ظلم بوده ولى حجّت بر آنان تمام شد و آنان معصيت كردند خودشان بر خود ستم كردند\r\n\r\nحال منافقين در سوره توبه\r\nشمار زيادى از آيات سوره توبه از نيات و اعمال منافقين پرده بر مى دارد كه ارواح كثيف آنان بروح نورانى نبوّت پاك نشده بود و رجس نفاق را از نفوس خود تطهير ننموده بودند و در بين صحابه كرام ( رض ) به خيانت و ذلت و سوگندهاى دروغين زندگانى مىكردند\r\n « لا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ »  ( التوبة : 66 )\r\nمعذرت خواهى نكنيد شما پس از إيمان آوردن كافر شديد ، اگر از جمعى از شما را ( بخاطر توبه آنان ) عفو كنيم دسته ديگر شما را كه مجرم بودند عذاب مىكنيم .\r\nمنافقين در مدينه زياد بودند ، و گاهى گفته مىشود در مكه هم بوده اند ، نه براى دفع ضرر كه براى جلب منفعت ولى در مدينه غالباً براى دفع ضرر بوده است .\r\n\r\nنعمت هاى روحانى برتر از نعمت هاى مادى\r\nخدا به مؤمنين وعده فرموده است بهشت هايى را كه از زير ( يا روى زمين ) آنها نهرهايى\r\n\r\n","description":"","footnote":"","page_name":" 198 ","page_number":199},
  {"content":"\r\n\r\nجاريست و در آنها جاويدانند و سراهاى پاكيزه در بهشتهاى عدن را  « وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ »  ( التوبة : 72 )\r\nاز اين آيه شريفه به دست مىآيد كه رضاى خداوند از ساكنين بهشت بزرگتر ( و مهم تر . . . ) از نعمتهاى بهشت است يعنى بالاتر از نهرهاى جارى عسل و شراب و شير و آب و از مساكن طيبه در باغهاى عدن . ان شاء الله معارف ما توسعه‌ى كمى و كيفى پيدا مىكند به خداوند محبت و خضوع بيشترى پيدا مىكنيم . رزقنا الله رضوانه فى الحياة الحاضره و فى البرزخ و فى القيامه والجنة بفضله و جوده و كرمه ،\r\n\r\nدر قيامت كى إعاده مىشود ؟\r\nقدر متيقن از آيات قرآن إنسان و جن در قيامت محشور و سپس حسب إيمان و كفر و عمل خود به دوزخ و بهشت مى روند ، البته إنسان‌ها در ميدان قيامت ( كره ساهره ) مورد محاسبه و سؤال و جواب قرار مىگيرند و فعلًا به ياد ندارم كه جن هم حساب دارند يا نه ؟ و اما در غير اين دو نوع آيا حقايق موجود عاقل در كرات ديگر كه از آيه مباركه :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  ( الشورى : 29 )\r\nبه دست مىآيد ، نيز در محشر قيامت محاكمه مىشوند يانه ؟ اطلاق لفظ ( جمعهم ) جمع در دنيا و قيامت را شامل مىشود از آيه مباركه  « إِلَيْهِ مَرْجِعُكُمْ جَمِيعاً وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ وَ الَّذِينَ كَفَرُوا . . . »  ( يونس : 4 )\r\nكه همه‌ى مخلوق را خداوند إعاده مىكند - چه عاقل و چه غير عاقل و چه لطيف و چه كثيف - و جزا فقط براى مؤمنين و عاملين صالحات و براى همه‌ى كافرين است .\r\nممكن است اول آيه و ذيل آن و حتى آخر آيه پيشين نيز ، قرينه باشد كه مراد از خلق خصوص إنسان است . والله العالم . ب\r\nدر آيه 34 همين سوره بار ديگر اين مطلب تكرار شده است :  « هَلْ مِنْ شُرَكائِكُمْ مَنْ يَبْدَؤُا \r\n\r\n","description":"","footnote":"","page_name":" 199 ","page_number":200},
  {"content":"\r\n\r\n الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ »  ( يونس : 34 )\r\nدر سوره أنبياء آيه 104 چنين آمده است :  « يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ »  ( الأنبياء : 104 )\r\n « وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ . . . »  ( الروم : 27 )\r\n « أَ وَ لَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ إِنَّ ذلِكَ عَلَى اللَّهِ يَسِيرٌ »  ( العنكبوت : 19 )\r\n « اللَّهُ يَبْدَؤُا الْخَلْقَ ثُمَّ يُعِيدُهُ ثُمَّ إِلَيْهِ تُرْجَعُونَ »  ( الروم : 11 )\r\nاز آيه اخير به دست مىآيد كه إعاده مطلق خلق ربطى به قيامت و حساب و جزا ندارد كه اينها مخصوص به إنسان است  ( ثُمَّ إِلَيْهِ تُرْجَعُونَ )  و از كلمه ( ثم ) اخير به دست مىآيد كه إعاده خلق مقدم بر رجوع إنسان‌ها به سوى خداوند است و لذا نمىشود آن را بر انفجار بزرگ دوم جهان - اگر در آينده علمىشود - حل نمود . ولى جمله  ( ثُمَّ إِلَيْهِ تُرْجَعُونَ )  مىتواند قرينه شود كه مراد از خلق ، إنسان تنها باشد . والله العالم .\r\nدر اين آيات و امثال آن ممكن است كه مراد از كلمه خلق مخلوق ، عاقل مكلّف باشد مانند إنسان تنها و يا بشمول ساير موجودات زنده و عاقل و مكلّف در سموات و كهكشان هاى ديگر ، كه پس از دوره حيات خود مى ميرند و روح آنان در برزخ مى روند « 1 » بعد در قيامت كبرى ارواح آنان با اجسامِ دوباره جمع شده‌آنان ارتباط گرفته و پس از حساب به مركز دائمى خود ( بهشت و دوزخ ) مستقر مىشوند .\r\nممكن است مدلول بعضى از آيات مشاراليه عالم باشد و معناى آن اين باشد كه همه‌ى موجودات حتى حيوانات و نباتات و جمادات كه بعد از نيست شدن ، برزخى هم ندارند دوباره در وقتى كه خدا بخواهد ، إعاده گردند .\r\n\r\n\r\n","description":"","footnote":"\r\n( 1 ) - ممكن است برخى اينها در برزخ نروند دليلى بر رفتن برزخ همه موجودات عاقل زنده نداريم قدر متيقن إنسان برزخ دارد .\r\n","page_name":" 200 ","page_number":201},
  {"content":"\r\n\r\nولى تصوّر إعاده نبات و جماد و ميليونها نوع حيوانات و ساير موجوداتى كه ممكن است در ساير كرات كهكشان ها باشند و چه بسا كه حقايقى متباين جماد و نبات و حيوان و إنسان و پرى باشند كه فعلًا در تصور و فهم ما نمىآيند خصوصاً كه گفته شود اجسام همه‌ى كرات ( سيارات و ستاره ها ) موجوده بعينها بر مى گردند ، قولى است خارج از ظرفيت عقل بشرى .\r\nبلى اگر إعاده مخلوقات را در هر دوره به توسط انفجار عظيم كه امروز إدّعا مىشود فرض كنيم مشكلى ندارد . والله العالم .\r\nو ممكن است بين آن تصور مبهم و اين فرض ممكن مراتب ديگرى براى إعاده مخلوقات باشد كه ادراك آن از عقل و علم محدود امروزى ما بدور بوده و در علم غيرمتناهى واجب الوجود ، انتظام يافته و طبقه بندى شده باشد\r\nممكن است كه كلمه « خلق » در آيات مورد بحث يا در تعدادى از آنها به معناى مصدر باشد نه به معناى مفعول و مخلوق ، يعنى پس از خرابى جهان و محاسبه مكلّفين در ميدان حساب و رفتن به دوزخ و بهشت آفريدن يا آفرينش ، إعاده مىگردد .\r\n\r\nنفى برزخ يا كم شمردن عمر دنيوى\r\n « وَ يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ يَتَعارَفُونَ بَيْنَهُمْ قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ »  ( يونس : 45 )\r\nروزى كه آنان ( ظالمان ) را جمع مىكند گويا آنان جز ساعتى از روز را مكث نكرده‌اند ، بين خود شناسايى پيدا مىكنند ، مؤكداً آنانى كه به ملاقات خدا ( و حضور در ميدان حساب ) تكذيب كرده بودند زيان مى بينند و از جمله هدايت يافتگان نيستند .\r\nدر اين آيه دو احتمال است : يكى اين كه روز قيامت آنقدر طولانى است كه شصت ، هفتاد سال عمر دنياى خود را بمنزله درنگ كردن ساعتى مىشمارند .\r\nدوم : اين كه مراد اين باشد كه كفّار پس از مردن ، گذشت هزاران سال در برزخ را مانند\r\n\r\n","description":"","footnote":"","page_name":" 201 ","page_number":202},
  {"content":"\r\n\r\nساعتى مى پندارند . بنابراين كه پس از سؤال و عذاب قبر ، ارواح آنان معدوم مىشوند .\r\nبنا براين وجه معلوم مىشود كفّار جز عذاب قبر يك ساعته « 1 » عذاب برزخى نداشته اند ؛ زيرا در فرض حيات و عذاب برزخى فاصله ى مرگ و قيامت به لبث يك ساعت قابل اشتباه نمىباشد .\r\n\r\nهر امّت رسولى دارند\r\n « وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ »  ( يونس : 47 )\r\nاز اين آيه دو مطلب به دست مىآيد :\r\n1 - حساب عادلانه قيامت هر امّت به آمدن رسول ايشان نزد آنان است ؛ چون او از اعمال امّت خود اطلاع كافى دارد ، ولى اين اطلاع كافى در فرضى است كه پيامبر با امّت خود هم عصر و هم مكان باشد و گرنه اطلاعى ندارد و لذا عيسى ( ع ) روز قيامت مىگويد : وقتى روح مرا گرفتى خودت به اعمال آنان دانايى . و در اين صورت اگر آيه معنون ناظر به قيامت باشد حضور رسول در بين امّت موقع حساب به سبب ديگرى است پس از آمدن رسول اجابت كنندگان بكمال دنيوى و ثواب اخروى مى رسند و منكران به عذاب دنيوى و اخروى .\r\n2 - هر امت از خود رسولى دارد ، بنا براين تعداد رسولان از اول خلقت إنسان‌ها تا بعثت پيامبر اكرم ( ص ) به دهها هزار مىرسد .\r\nو رواياتى كه عدد آنان را در مجموع به سه صد و چند تن حصر كرده باطل مىشود خصوصاً كه اسناد معتبرى هم ندارند .\r\n\r\nلجبازى و بى حيايى إنسان\r\n  « إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ ، وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ  \r\n\r\n\r\n","description":"","footnote":"\r\n( 1 ) - قيد يك ساعته براى عذاب قبر مستند به حديث معتبرى است كه از إمام باقر ( ع ) رسيده و در كتاب معاد نگارنده نقل شده است .\r\n","page_name":" 202 ","page_number":203},
  {"content":"\r\n\r\n الْأَلِيمَ  ( يونس : 97 96 )\r\nكار آدمى از كثرت گناه به جايى مىرسد كه هر آيت و معجزه اى براى او إقامه شود إيمان نمىآورد تا عذاب دردناك را ببيند نعوذ بالله منه .\r\nبه اين آيه توجه كنيد :  « وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى . . . »  ( الرعد : 31 )\r\nاگر به وسيله قرآن كوهها به حركت آورده شود و يا زمين قطعه قطعه گردد و يا مردگان به آن به سخن آورده شوند ( تا كفّار اين معجزات را ببينند و إيمان آورند ، هرگز إيمان نخواهند آورد )\r\nبلى به شهادت اين آيات و سيره قطعى كفّار اين مطلب ثابت است كه هيچگاه همه‌ى إنسان‌هاى روى زمين به خدا إيمان نخواهند آورد و ادامه معجزات براى جمع زيادى هيچ فايده اى ندارد و آمدن إمام غائب ( عج الله فرجه ) هم تأثيرى در هدايت همه‌ى بشر آن زمان نخواهد داشت .\r\nبعضى ها فكر مىكنند اگر ماه يك مرتبه يا اقلًا سال يك مرتبه از آسمان صدايى به همه مى رسيد كه دين اسلام بر حق است كفرى در زمين باقى نمى ماند . ممكن است اين صدا تا حدى مؤثّر واقع مىشد ولى بشر بهانه گير كه اين دو آيه و امثال آن طبيعت متمرد او را بيان مىكند براى صداى مذكور عللى از خود مى تراشيدند و إيمان نمىآوردند .\r\n\r\nنظر عالى و قرآن\r\n « قُلِ انْظُرُوا ما ذا فِي السَّماواتِ وَ الْأَرْضِ . . . »  ( يونس : 101 )\r\nبگو به مردم كه نظر بيفكنند در آسمانها و زمين چيست ؟\r\nكدام مكتب و كدام مدرسه و كدام طريقه و كدام دين به إنسان‌ها چنين نظر عالى ميدهد و او را به تحقيق و ادراك عام در آسمان و زمين تشويق مىكند\r\n\r\n","description":"","footnote":"","page_name":" 203 ","page_number":204},
  {"content":"\r\n\r\nدر عصر ما كه دوربين هاى قوى رو به توسعه است و براى كشف ستاره ها و كهكشانها در فضا قرار گرفته اند و از طرف ديگر ذره بين هاى دقيق اختراع شده كه موجودات ريز در آب و خاك و آب و غيره ديده مىشوند ، اين گونه مطالب عادى است ، ولى در عصر قرآن اين گونه خطاب ها معجزه است .\r\nشبيه اين آيه آيه اى ماقبل آنست :  « وَ يَجْعَلُ الرِّجْسَ عَلَى الَّذِينَ لا يَعْقِلُونَ »  ( يونس : 100 )\r\nخداوند پليدى را بر كسانى وارد مىسازد كه از عقل خود استفاده نمىكنند ( و عقل بى تعقّل دارند ) امروز همه مى دانيم كه علم و ادراك از غذاى بدن إنسان مهم تر است و همه‌ى ترقّيات علمى از بركت تعقّل است و تعقّل رفتن به سوى علم است .\r\n\r\nاختصاص علم غيب به الله تعالى\r\n « تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ »  ( هود : 49 )\r\nآنها ( حكايت نوح و قوم او ) از خبرهاى غيبى است كه تو و قوم تو آنها را نمىدانستيد پيش از اين ( وحى من ) .\r\nحقيقت اين است كه علم غيب - خارج از ادراك عقل و حواس - مخصوص به ذات پروردگار است و براى مخلوق ادراك و فهم آن ممتنع ذاتى و غير ممكن است .\r\nإنسان‌ها و تمام مخلوقات شاعر و فاهم و صاحبان حواس هاى پنجگانه يا كمتر و يا بيشتر چيزى كه از مشاعر و عقل و حواس بيرون باشد چگونه درك مىكنند ، اگر خدا به آنان مطلب غيبى را بطريقى از طرق - وحى ، الهام ، ايجاد مقدمات علم در روح و غير ذالك - بيان مىكند ، به مجرد بيان حق ، ديگر آن مطلب ، غيب نيست و تبديل به مشهود مىگردد أنبياء و همه‌ى اصناف مخلوق دانا در امكان فهم آن يك سان هستند ولى مطلب تا وقتى غيبى باشد فهم آن مخصوص واجب الوجود و براى ممكن الوجود ممتنع است .\r\n\r\n","description":"","footnote":"","page_name":" 204 ","page_number":205},
  {"content":"\r\n\r\nپيامبر اكرم ( ص ) يك سلسله از مطالبى را كه خداوند بر او وحى فرموده و مشهود شده بوده مىدانسته ولى نسبت به امّت او ، آنها غيب بوده و برترى آن حضرت بر امّت به همين علم است ، بلى قرآن هم غيب بوده و بر پيامبر ( ص ) نازل شده و ايشان آن را براى امّت بيان داشته و براى آنان نيز مشهود شده است و قابل فهم ( دقت كنيد )\r\n\r\nآسمانها و زمين ديگر\r\n « خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ . . . ،   خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ . . . »  ( هود : 107 و 108 )\r\nممكن است سموات و زمين كه در اين دو آيه ذكر شده و بودن دوزخيان در دوزخ و بودن بهشتيان در بهشت به بقاى آن سموات و زمين مذكور معلق شده ، غير از سموات فعلى و زمين مسكونه إنسان‌ها باشد ؛ زيرا ستاره ها و سياره هاى فعلى در قيامت زيرو رو مىشوند و زمين اگر پاشيده نشود خيلى فرق مىكند . والله العالم . و ممكن كه ذكر بقاى اين دو براى مجرد دوام باشد .\r\nدر اين دو آيه سخن بسيار است كه در كتاب معاد آن را مورد بحث قرار داده ايم .\r\n\r\nتعبير خوابها ؛ رؤيا در قرآن :\r\n1 -  « وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ . . . »  ( الإسراء : 60 )\r\n2 -  « أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ »  ( يوسف : 43 )\r\n3 -  « قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى قالَ يا أَبَتِ افْعَلْ ما تُؤْمَرُ . . . ،   وَ نادَيْناهُ أَنْ يا إِبْراهِيمُ ،   قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ  ( الصافات : 102 ، 104 ، 105 )\r\n4 -  « لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ . . . »  ( الفتح : 27 )\r\n5 -  « قالَ يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً . . . »  ( يوسف : 5 )\r\n6 -  « وَ قالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا . . . »  ( يوسف : 100 )\r\n\r\n","description":"","footnote":"","page_name":" 205 ","page_number":206},
  {"content":"\r\n\r\nاين آيات دلالت دارد كه خوابها تا حدى معنى دار و قابل تعبير است چنانچه دو خواب پيامبر اسلام صلى الله عليه و آله ( بند اول و چهارم ) و خواب ابراهيم در مورد ذبح اسماعيل عليهما السلام ( بند سوم ) و خواب حضرت يوسف در سجده كردن خورشيد و ماه و يازده ستاره براى او ( بند 5 و 6 ) و خواب پادشاه مصر و تعبير او از طرف حضرت يوسف ( بند دوم ) تعبير شدند . ولى اينها دليل نمىشود كه همه‌ى خوابها تعبير دارند .\r\nغالب إنسان‌ها خوابهايى مى بينند و معانى آنها را نمىدانند بعيد نيست كه قسمتى از خوابها به نحوه محيط ما ، بسته گى داشته باشد مثلًا به كيفيت غذا هايى كه مى خوريم و حوادث تلخ و شيرينى كه به آن مبتلا مى شويم و خاطراتى كه در ذهن ما رسوب مىكند و مىشود خوابهاى آشفته و پريشان و حتى مداخلات شيطان ها را در دسته ديگر و يا در رديف اين دسته بياوريم در حديث معتبر خوابها را به سه دسته بيان داشته ، بشارت از خداوند ، غمگين كردن مؤمنين از جانب شيطان و اضغاف و احلام « 1 »\r\nولى دسته ديگر از خوابها كه به نظر ما بى مفهوم مى نمايد محتمل است پيامهايى از طرف روح ما باشد كه از ملائكه - مثلًا - دريافت مى دارد و معانى متوسط و عالى داشته باشد كه در آينده قريب و بعيد در زندگانى فردى يا اجتماعى ما پديدار شود .\r\nو اين احتمال از قول حضرت يوسف متعين مىشود  « قالَ لا يَأْتِيكُما طَعامٌ تُرْزَقانِهِ إِلَّا نَبَّأْتُكُما بِتَأْوِيلِهِ قَبْلَ أَنْ يَأْتِيَكُما ذلِكُما مِمَّا عَلَّمَنِي رَبِّي . . . »  ( يوسف : 37 )\r\nدو زندانى كه خوابى ديده بودند از حضرت يوسف كه در زندان بود تأويل آن را خواستند ، يوسف گفت پيش از اين كه غذاى روزانه شما آورده شود شما را به تأويل خواب\r\n\r\n\r\n","description":"","footnote":"\r\n( 1 ) - معجم الاحاديث المعتبره ج 1 / 284 ، در باب مذكور ده روايت معتبر ( يكى مضمر است ) ذكر شده محقق به آنجا مراجعه كند در ذيل روايتى در معجم الأحاديث المعتبره ( 1 / 280 ، آمده است كه رؤياى صادقه يك جزء از هفتاد جزء نبوّت است من احتمال مى دهم دانشمندان امروزى نيز در باره خواب حرفهايى گفته‌اند و افراد خواهان تحقيق حتماً به بحارالانوارهم مراجعه كنند .\r\n","page_name":" 206 ","page_number":207},
  {"content":"\r\n\r\nشما پيش از آنكه تأويل مذكور براى شما تحقق يابد ، خبر مى دهم و علم تأويل خوابها را پروردگارم به من ياد داده است .\r\nبعد بازگشت ( تأويل ) خواب شان را بيان داشت كه همان گونه هم واقع شد البته جمعى از إنسان‌ها چيزهايى از علم مذكور آموختند و مطالبى را در اين مورد در كتابها نوشتند و انصافاً كه بعضى از تعبير هاى خواب كه از طرف بعضى از اهل خبره صورت گرفته تعجب آور است .\r\nولى اين علم تا امروز هم قواعد ثابتى پيدا نكرده كه بر اساس آن تأويل و نتيجه خوابها به دست آيد و آيا اين كار در آينده به صورت علمى نصيب إنسان‌ها خواهد شد يانه ؟ . بايد گفت والله العالم .\r\n\r\nحكم و أمر دو گونه است\r\nحكم و امر در قرآن به معناى تكوينى استعمال شده است ، مثل  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  ( يس : 82 ) و گاهى به معناى تشريعى و تقنينى است . امر و حكم ( فرمان ) تشريعى و تقنينى مجرد اعتبار بر ذمه محكوم و مأمور است و قابل عصيان و نافرمانى است و مكلّف مىتواند آن را ترك كند و جبرى بر آن وجود ندارد و لذا كفّار و فساق بيشتر از مؤمنين نافرمانى مىكنند و اولى ها با اختيار خود سركشى مىكنند و دوّميها به اختيار خود به دستورات دينى تا حدى عمل مىكنند و جمعى به همه‌ى احكام دين به رضاى خود مقيدند ولى در احكام و اوامر تكوينى كه به مجرد اراده خداوند وجود مىگيرد ، مخالفت آن از قدرت بشر ؛ بلكه از توان همه‌ى جهانيان بيرون است .\r\nبعد از بيان اين ضابطه مرد دانشمند مىتواند احكام تكوينى را از احكام تشريعى در سراسر قرآن تشخيص دهد\r\nفايده : از جمله اخير آيه فوق ( يوسف 40 ) به دست مىآيد كه انحصار عبادت براى الله\r\n\r\n","description":"","footnote":"","page_name":" 207 ","page_number":208},
  {"content":"\r\n\r\nتعالى . در همه‌ى اديان ثابت بوده بلكه توحيد در عبادت از اول بشريت تا قيامت به عنوان دين مىباشد و عبادت غير از خداوند شرك است و خروج از دين خدا .\r\nو به عبارت ديگر اگر كسى خدا را به عنوان واجب الوجود و خالق همه‌ى موجودات قبول داشته باشد ولى در مقام پرستش و عبادت هم خدا و هم بعضى از مخلوقات را بپرستد ؛ بلكه باخدا ، موهوم غير موجود را بعنوان اين كه مقرب ( نزديك كننده إنسان ) به خدا مىباشد را تعظيم نمايد از دين بيرون مى رود ، إنسان تنها در مقابل خداوند كه ربّ او است بايد تذلّل و عبادت كند و تذلّل در پيش أنبياء و اولياء بعنوان ربّ موجب شرك است\r\nسجده ملائكه براى آدم و برادران يوسف براى او به امر خداوند بوده و شرك نيست بلكه اطاعت خداوند است .\r\n\r\nتوانايى شيطان تا كجا ؟\r\n « فَأَنْساهُ الشَّيْطانُ ذِكْرَ رَبِّهِ فَلَبِثَ فِي السِّجْنِ بِضْعَ سِنِينَ »  ( يوسف : 42 )\r\nشيطان ياد يوسف را از ذهن ساقى سلطان برد . يعنى شيطان قدرت به فراموشى بردن آدمى را دارد .  « وَ ما أَنْسانِيهُ إِلَّا الشَّيْطانُ . . . »  ( الكهف : 63 )\r\nآنچه كه از اعمال شيطان در قرآن ذكر شده غالب آنها در اين جا ذكر مىشود :\r\n1 - ازلال ، يعنى لغزانيدن آدمى ، . 2 - اخراج آدم و حوّا از بهشت 3 - وعده فقر 4 - امر به فحشاء ، 5 - تخبيط « 1 » 6 - استزلال ، 7 - 8 - تخويف اولياى خود ، 9 - كيد ، « 2 » 10 - فقط وعده غرور ، 11 -  إِنَّمَا الْخَمْرُ وَ . . .   مِنْ عَمَلِ الشَّيْطانِ ،  12 - تزيين ، 13 - إنساء 14 - وسوسه ، 15 - دشمنى با بنى\r\n\r\n\r\n","description":"","footnote":"\r\n( 1 ) - بعضى تخبّط را به ديوانه گى و اختلال حواس آدمى از جانب شيطان تفسير كرده‌اند در اين مورد دقت شود .\r\n( 2 ) - قرآن كيد شيطان را ضعيف ناميده .\r\n","page_name":" 208 ","page_number":209},
  {"content":"\r\n\r\nآدم ،  « إِنَّهُ لَكُمْ عَدُوٌّ مُبِينٌ ،  16 - نزغ ، « 1 » 17 - مسّ ، « 2 » 18 - فتنه ، « 3 » 19 - رجز شيطان ، 20 -  وَ ما أَنْسانِيهُ إِلَّا الشَّيْطانُ . . . »  ( الكهف : 63 ) مرا به فراموشى نيانداخت و آن را از يادم نبرد مگر شيطان . 21 - القاى شيطان « 4 » 22 -  « مَسَّنِيَ الشَّيْطانُ بِنُصْبٍ وَ عَذابٍ  ( ص : 41 ) » 23 - تسويل ، « 5 » 24 - استحواز ، « 6 » 25 - ايحاء به سوى دوستان خود ، 26 - همزات ، « 7 »\r\nاحتمال دارد همه يا اكثر اين عمليات شيطان به يك چيز تفسير گردد و آن قدرت شيطان بر وسوسه او در نفس آدمى است . گاهى وسوسه شيطان در آدمى به گونه‌اى است كه آدمى بعض امور را فراموش مىكند و عرفاً صحيح است كه فراموشى را به شيطان نسبت داد و اين موضوع در مورد تخويف هم جارى مىگردد و مىشود گفت كه وسوسه او گاهى مصداق يا علت تخويف است گاهى مصداق و يا علت إنساء و گاهى مصداق و يا سبب فحشاء و معاصى و گاهى مصداق لغزانيدن و گمراه ساختن و گاهى مصداق تزيين و مسّ و غيره . و ممكن است مسّ نفس وسوسه او به آدمىباشد او جسم لطيف است و اين قدرت از جانب خدا به او داده شده است كه يكى از امور گذشته را در نفس اماره إنسان و حتى در نفس مطمئنّه آدمى بياندازد و إنسان بايد در مقابل اين إلقاءات مقاومت كند و از دستورات دين و حتى از تسديد ملك موكل مدد بگيرد كه خدا به او داده است . و خلاصه : نسبت افعال نوزده\r\n\r\n\r\n","description":"","footnote":"\r\n( 1 ) - نزغ تباهى و طعنه زدن بين مردم .\r\n( 2 )  « إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ »  الأعراف : 201\r\n( 3 ) انداختن در گمراهى و گناه ( بوسيله وسوسه )\r\n( 4 ) -   « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ فَيَنْسَخُ اللَّهُ ما يُلْقِي الشَّيْطانُ ثُمَّ يُحْكِمُ اللَّهُ آياتِهِ وَ اللَّهُ عَلِيمٌ حَكِيمٌ ، لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ . . . »   الحج : 52 و 53\r\n( 5 ) - تسويل تقريباً همان وسوسه است .\r\n( 6 ) - استحواز همان شدت وسوسه و تسويل است .\r\n( 7 ) - وسوسه هاى بد .\r\n","page_name":" 209 ","page_number":210},
  {"content":"\r\n\r\nگانه باستثناى وسوسه ، به شيطان نسبت فعل مباشرى نيست ؛ بلكه تسببى است كه به سبب وسوسه شيطان ، پيدا مىشود .\r\n\r\nشيطان در روز قيامت مىگويد :\r\n « وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ . . . »  ( ابراهيم : 22 )\r\nمن بر شما تسلّطى نداشتم مگر اين كه ( بوسيله وسوسه ) شما را ( به سوى معاصى ) خواندم و دعوت كردم شما هم ( به رضا و اختيار خود ) پذيرفتيد بنا براين مرا سرزنش نكنيد و خود را سرزنش كنيد در آيه 99 و 100 سوره نحل چنين مى خوانيم : شيطان بر آنانيكه إيمان آورده اند و بر پرودگار شان توكّل مى نمايد تسلّطى ندارد . تنها سلطان و تأثير او بر كسانى است كه سرپرستى او را مى پذيرند و بر كسانى كه او را شريك با خدا ( در اطاعت ) قرار داده اند .\r\nبنا براين به همين مقدار ، همه چيز حل مىشود ، بلى اگر كسى خواسته باشد در خصوصيات مطالبى كه در امور متقدمه ، بيان شد تحقيق بيشترى كند ممكن است نكات خوبى را به دست بياورد والله الموفّق .\r\nشيطان به عزّت خداوند قسم خورده كه همه‌ى بنى آدم را گمراه مىكنم مگر بندگان مخلص تو را ، خدا هم فرموده كه تو و پيروان تو را به دوزخ مى برم .\r\nنكته اخير اين كه وسواس خنّاس ، منحصر به شيطان نيست كه آدمى زاد گمراه كننده را نيز شامل مىشود    « مِنْ شَرِّ الْوَسْواسِ الْخَنَّاسِ ، الَّذِي يُوَسْوِسُ فِي صُدُورِ النَّاسِ ، مِنَ الْجِنَّةِ وَ النَّاسِ    ( الناس : 4 و 5 و 6 )\r\nهمانگونه كه وسوسه مردم آدمى را مجبور نمى تواند و چنانچه تصوّرات بد خود إنسان او را به گمراهى مجبور نمىسازد همچنين وسوسه جنّى ها كسى را مجبور به معصيت نمى تواند .\r\n\r\n","description":"","footnote":"","page_name":" 210 ","page_number":211},
  {"content":"\r\n\r\n\r\nتفسير سوره هود\r\nاز بين بردن بديها توسط خوبيها\r\n « إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ »  ( هود : 114 )\r\nموكدا كارهاى خوب كارهايى بد را مى برند و اين ( لطف و بخشش حق تعالى بايد از ياد شما نرود ( تا به وسيله خوبىها بدىها را ازخود دور كنيد و از لطف خداى خود استفاده ببريد . ) ظاهر مراد از اذهاب ( بردن ) هم دفع بدىها و هم رفع بدىها است ؛ مثلا ممكن است عمل نيكو مانع به جا آوردن بدىها گردد چنانچه مىشود عمل خوب بعد از بدكردن سبب ننوشتن عمل بد در نامه عمل گردد به شرطى كه اين خوبى تا هفت ساعت صورت گيرد و پس از هفت ساعت ، عمل نيكو اگر نتواند مانع نوشتن فرشته‌ى كاتب گناهان شود ، حد اقل موجب رفع آن نوشته و اثر دنيوى و اخروى آن ( عذاب و عقاب ) مىشود .\r\nو تفصيل مباحث اين آيه در مجلد دوم حدودالشريعة فى واجباتها ص 602 و 603 و 604 آمده است .\r\nقابل تذكر اينكه بحث مسقطات عقاب در حدود الشريعة ( مجلد دوم ) در كتاب معاد ج 4 صراط آمده است .\r\n\r\nچند كلمه در مورد حضرت يوسف ( ع )\r\n1 - خداوند به او تأويل احاديث را ( كه ظاهراً تعبير خوابها باشد ) قبل از نبوّت داده بود ، بلى از چندين آيه قرآن دانسته مىشود همه‌ى خوابها آشفته و پريشان و تخيل صرف نيست ؛ بلكه قسمتى از آنها تعبير دارد و مردم غالباً تعبير را بلد نيستند كه خدا آن را به يوسف ( ع ) و تا حدى به بعضى از بندگان خود ياد داده است . ( يوسف ، 21 و 101 )\r\n2 - يوسف از خانه پدر و قريه كوچك كنعان به تدبير و تمكين خداوند براى آينده بهتر به مصر برده شد ( يوسف 21 )\r\n3 - يوسف در مصر و پس از دوره رشد به مرتبه نبوّت نائل گشت ( يوسف 22 ) و فرد شماره دوم حكومت و محبوب اول ملت شد .\r\n\r\n","description":"","footnote":"","page_name":" 211 ","page_number":212},
  {"content":"\r\n\r\n4 - يوسف در علاقه زليخا هيچ دخلى نداشت و اين زليخا بود كه به او علاقه شديد پيدا كرد و اظهار آمادگى براى گناه كرد و يوسف ( ع ) بلافاصله آن را رد كرد . ( يوسف 23 )\r\n5 - پسر كوچكى به پاكى او بطور معجزه شهادت داد ( يوسف 26 و 27 و 28 ) و زليخا نيز به برائت و پاكى يوسف پس از اتهام اول خود به يوسف بخاطر فرار ازغضب شوهر ، شهادت داد ( يوسف 20 و 32 و 51 )\r\n6 - خداوند نيز شهادت داده است كه او يوسف را از كيد زنان متقاضى گناه نجات داد و دعاى يوسف را قبول فرمود و زندان را نصيب او كرد ( يوسف 34 )\r\n7 - خود يوسف هم در چند مورد خود را از اين گناه بدور دانست ( يوسف 52 و 23 و 26 )\r\n8 - شوهر زليخا هم گفت كه زليخا مقصّر بوده ( يوسف 28 و 29 )\r\nبنا براين دلايل بايد گفت كه فرموده يوسف : من خودم را تبرئه نمىكنم نفس زياد امر كننده به بدى است مگر اين كه خدا رحم كند پروردگار من غفور و رحيم است .\r\nبعنوان اولى بيان شده نه به لحاظ رحمت پروردگار براى بخشش لغزش ، چون هيچ لغزشى در كار نبوده و يوسف قهرمان عفت و پاكى بوده سلام الله على نبينا و عليه .\r\nتنها اين آيه مى ماند كه بايد به طور درست حل شود :  « وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ  ( يوسف : 24 ) »\r\nدر اين آيه خبر داده شده كه زليخا قصد يوسف كرد و يوسف قصد زليخا را اگر ( يوسف ) نمى ديد برهان پرودگار خود را كه او را از بدى و فحشاء دور كنيم\r\nاگر آيه چنين مى بود « و لقد همت به و لو لا أن رأى برهان ربّه هم بها »\r\nمدلول آن هيچ عيبى را براى يوسف ثابت نمىكرد ولى با عبارت فعلى آيه مشكل است كه قصد يوسف بر فرض عدم ديدن برهان پرودگارش معلق گردد ولى با تمام قرائنى كه در آيه وجود دارد خصوصاً كلمه معاذالله خصوصاً جمله پيش تر از اين جمله قال معاذالله مى رساند يوسف نه تنها از آن عمل دورى كرد كه قصد آن را نيز ننموده است . والله العالم .\r\n\r\n","description":"","footnote":"","page_name":" 212 ","page_number":213},
  {"content":"\r\n\r\n\r\nسجده والدين و برادران يوسف\r\nسجده كردن براى تعظيم موجودى ، عقلًا دلالتى بر خدايى بودن مسجود ندارد ، تا مستلزم شرك سجده كننده شود ، منتهى تعظيم مخلوقى به سجده كردن براى او شرعاً حرام است .\r\nبلى سجده و ركوع براى فردى يا چيزى بعنوان رَب و پرورنده أشياء موجب شرك مىشود .\r\nبنا براين سجده بر دوقسم است :\r\nسجده و هر نوع خضوع ديگرى براى شخصى يا موجودى بعنوان رب موجب شرك بوده و از اكبر گناهان كبيره است ؛ بلكه إعتقاد به ربوبيت موجودى غير از ذات مقدس آفريدگار جهان ( جلّت عظمته ) بدون هيچ خشوع و تعظيم و مبرزى ، موجب شرك و خلود معتقد در جنهم است « 1 » و حرمت شديد آن قابليت هيچ إستثنايى را ندارد .  « إِنَّ اللَّهَ لا يَغْفِرُ أَنْ يُشْرَكَ بِهِ . . »  ( النساء : 116 )\r\n1 - تعظيم بهر نوع آن ، براى مجرد إحترام والدين و فرد دانشمند يا رئيس كشورى و أمثال اينها با علم به اين كه او مخلوقى است ؛ مانند ساير مخلوقات ، حرام نيست ؛ يعنى دليلى از قرآن و سنت و عقل و اجماع بر آن نداريم .\r\nبلى خصوص سجده بعنوان تعظيم هر چند با إعتقاد به مخلوقيت و عجز مسجود و هر چند با إعتقاد به وحدانيت رب العالمين باشد حرام است .\r\nو لى فعل حرام موجب كفر و شرك نمىشود ؛ بلكه موجب فسق و سلب عدالت و استحقاق عقاب مىشود ؛ مانند ارتكاب ساير كباير و ترك واجبات و اين حرمت مانند ساير عمومات و مطلقات قابل تخصيص و تقييد مى باشد .\r\nدليل بر حرمت اين سجده :  « وَ مِنْ آياتِهِ اللَّيْلُ وَ النَّهارُ وَ الشَّمْسُ وَ الْقَمَرُ لا تَسْجُدُوا لِلشَّمْسِ \r\n\r\n\r\n","description":"","footnote":"\r\n( 1 ) - اين موضوع ، در كتب ديگر نگارنده مورد تحقيق و استدلال قرار گرفته است .\r\n","page_name":" 213 ","page_number":214},
  {"content":"\r\n\r\n وَ لا لِلْقَمَرِ وَ اسْجُدُوا لِلَّهِ الَّذِي خَلَقَهُنَّ إِنْ كُنْتُمْ إِيَّاهُ تَعْبُدُونَ »  ( فصلت : 37 ) ؛ ممكن است بگوييم شمس و قمر خصوصيت ندارد ، سجده براى مطلق مخلوقات مورد نهى قرار گرفته . و ممكن است گفته شود سجده ممنوعه و منهيه براى خورشيد و ماه از نوع اول است . و لذا آيه تصريح مىكند كه :  ( وَ اسْجُدُوا لِلَّهِ )  و ظاهر نظم و سياق آيه اين است كه : هر دو سجده از يك نوع است . و مىشود سجده مردم « سبأ » را براى خورشيد در قلمرو حكومت بلقيس از نوع عبادت دانست  « وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ . . »  ( النمل : 24 )\r\nبه هر حال مىشود سجده تعظيمى را بدليل ارتكاز متشرعه « 1 » حرام دانست ، حتى اگر كسى آن را به قصد احترام پدر ، يا پييامبر ، يا عالم دينى أنجام دهد باز هم حرام است .\r\nقابل ياد آوريست كه سجده حرام چه مستلزم شرك باشد و چه نباشد حرمت آن مشروط به شرايط واجبه سجده نماز نيست ؛ بلكه صدق عرفى سجده بر سر پايين كردن به زمين كفايت مىكند .\r\nدر عروة الوثقى مىگويد : و حقيقت آن گذاشتن پيشانى بر زمين است . ولى در حرمت سجده گذاشتن آن اولًا بر أجسام زمينى ؛ مانند ظرف و فرش مثلا هم كفايت مىكند . و بعيد نيست فرود آوردن پيشانى تا نزيك زمين بدون گذاشتن آن بر زمين و فرش و ظرف و غيره در صدق سجده كفايت كند . باز هم فقيه يزدى در وجه حرمت سجده در كتاب عروة الوثقى مىگويد : سجده آخرين درجه خضوع است ، پس مخصوص مىشود براى كسى كه در نهايت كبرياء و عظمت باشد . و كسى از معلقين بر او ايراد نگرفته است .\r\nاين استدلال حرمت شرعى را إثبات نمىتواند ؛ بلكه دليل حرمت ارتكاز متشرعه مىباشد .\r\nسپس اين فقيه متبحر و مشهور مىفرمايد : و سجده ملائكه براى آدم نبوده ؛ بلكه آدم قبلهء ملائكه بوده ، چنانچه سجده يعقوب و فرزندان او براى يوسف نبوده ؛ بلكه سجده شكر براى\r\n\r\n\r\n","description":"","footnote":"\r\n( 1 ) - و روايات مانعه غير معتبرة السند را مؤيد اين ارتكاز دانست .\r\n","page_name":" 214 ","page_number":215},
  {"content":"\r\n\r\nخدا بوده وقتى ديدند كه خدا به يوسف زمامدارى را عطا فرموده است .\r\nبه نظر اينجانب توجيه اين فقيه بزرگ كه مورد پسند معلقين كتاب او قرار گرفته قابل إثبات نيست . مسلم آنست كه اين سجده ، سجده قسم اول نبوده و ملائكه آدم را و يعقوب و فرزندان او ، يوسف را به قصد ربوبيت آن دوتن سجده نكرده‌اند . و اين موضوع قطعى و حتى ضرورى است ؛ بلكه سجده براى اين دوتن - آدم و يوسف - ( على نبينا و آله و عليهما السلام ) براى تعظيم آن دو بوده كه فى نفسه حرام است ولى چون امر خداوند به آن تعلق گيرد از باب جمع بين دو دليل واجب مىشود .\r\nمسأله اخير در سجد ه زائران\r\nباز هم صاحب عروه مىفرمايد ( و معلّقين عروه ايرادى نگرفته اند ) « 1 » پس آنچه مردم عوام شيعه انجام ميدهند و صورت سجده را پيش قبر اميرالمؤمنين و غير او از إمامان ( عليهم السلام ) به وجود مىآورند مشكل است ، مگر اين كه آن را به قصد شكر خداوند بر توفيق زيارت بجا آورند .\r\nفرض أخير كه زائران سجده را براى خداوند و شكر توفيق زيارت إمامان بجا بياورند شكى در جواز و رجحان آن و جود ندارد ولى اگر عوام الناس آن را براى تعظيم إمامان - هر چند كه قصد ربوبيت إمامان را قطعاً ندارند - بجا آورند لازم است جلو آنان را از اين عمل قبيح المنظر بگيرند ، و نگارنده چندين مرتبه در مشهد رضوى از آن نهى كرده است چون عمل مذكور حرام است نه اين كه مشكل باشد .\r\n\r\nآيا أنبياء و رسولان همه مَرْدْ ، بودند ؟\r\n « وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ مِنْ أَهْلِ الْقُرى . . »  ( يوسف : 109 ) ؛ ازاين آيه\r\n\r\n\r\n","description":"","footnote":"\r\n( 1 ) - اين معلّقين ده تن از اهل اجتهاد هستند و اكثر آنان از مشاهير مفتيان پنجاه سال اخير بوده‌اند كه فعلا همهء آنان بجوار حق تعالى شتافته اند . رفع الله درجاتهم و تجاوز عن سياتى .\r\n","page_name":" 215 ","page_number":216},
  {"content":"\r\n\r\nمباركه دو مطلب به دست مىآيد :\r\nاول : همه‌ى أنبياء و رسولان پيش از حضرت ختمى مرتبت ، مرد بوده‌اند و از جنس زنان نبوده‌اند . و كلمه « ارسلنا » رجال را به رسل تنها كه أنبياء را شامل نشود اختصاص نمىدهد ؛ بلكه ارسال شامل هر دو صنف مىشود به دو دليل توجه شود :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا . . »  ( الحج : 52 )  « وَ كَمْ أَرْسَلْنا مِنْ نَبِيٍّ فِي الْأَوَّلِينَ »  ( الزخرف : 6 )\r\nابن حزم اندلسى كه به زنها خيلى توجه دارد ، به نبوت مادر موسى و مادر اسحاق و زوجه فرعون و مريم مادر عيسى قايل شده كه نظرش مخالف آيه فوق قرآن و امثال آن ، مىباشد . اين كج سليقهء ناصبى بر خلاف نظر مشهور علماى اسلامى ، گفته است كه بعد از پيامبر اسلام ( ص ) افضل مردم ، زنان آن حضرت است و افضل آنان خديجه و عائشه است . ولى على و فاطمه را بر احدى بر ترى نداده است . « 1 »\r\nدوم : أنبياء و رسولان از ساكنان شهرها و قريه‌ها بوده‌اند و از بيابانىها كسى بدرجهء نبوت و رسالت نرسيده‌اند و فلسفه آن معلوم است .\r\n\r\nمشكلى در حق رسولان ( عليهم السلام )\r\n « حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا فَنُجِّيَ مَنْ نَشاءُ وَ لا يُرَدُّ بَأْسُنا عَنِ الْقَوْمِ الْمُجْرِمِينَ »  ( يوسف : 110 ) ؛ تا وقتى كه رسولان نااميد شدند و گمان بردند كه به آنان دروغ گفته شده ، كه يارى ما ، براى آنان آمد ، پس نجات داده شدند كسانى كه ما مىخواستيم و عذاب ما از مردم بدكار ، باز گردانده نمىشود .\r\nنصّ الفاظ اين آيه اين است كه رسولان از رسيدن يارى خداوند ( به علت دير رسيدن ) نااميد\r\n\r\n\r\n","description":"","footnote":"\r\n( 1 ) - ابن حزم اندلسى در كتاب الفصل فى الملل و الاهواء و النحل ج 3 / 111 به نصب شديد مبتلا شده و نظريات عجيبى دارد . اگر كسى بخواهد سوء اخلاق دينى اين مرد را بداند به‌كتاب تاريخ ابن خلكان ج 1 / 370 مراجعه كند يكى از علماء در حق او گفته : « لقد حق عليه كلمة العذاب . »\r\n","page_name":" 216 ","page_number":217},
  {"content":"\r\n\r\nشدند كه يارى ما به كسانى كه مى خواستيم رسيده و نجات داده شدند و عذاب ما ازمتمردين ( دشمنان أنبياء ) قابل رد نيست .\r\nتا اينجا در آيه اشكالى به نظر نمىرسد و آيه به دلالت التزامى مىگويد كه رسولان علم غيب نداشته اند ، يارى خدا به طول انجاميده و رسولان خدا ( عليهم السلام ) به اساس اسباب ظاهرى و عادى از يارى خدا نااميد شده‌اند . و دليلى نداريم كه چنين يأس و نااميدى در شرايع آنان حرام بوده باشد . « 1 »\r\nآنچه كه باعث تشويش فكرها شده اين‌جمله است  ( وَ ظَنُّوا أَنَّهُمْ قَدْ كُذِبُوا )  رسل گمان بردند به آنان دروغ گفته شده بوده . ازمجموع چنين به دست مىآيد كه رسولان از آمدن نصر و يارى خداوند نااميد شده بودند گمان بردند ( و يا يقين كردند « 2 » ) كه به آنان دروغ گفته شده بوده كه ( ناگاه يارى ما به آنان رسيد ) بحث سر فاعل دروغ است كه در آيه ذكر نشده ، على القاعده اين كذب به وحى مىرسد ؛ يعنى رسولان به اين فكر افتادند كه شياطين به آنان وعده نصر إلهى را به دروغ إلقاء كرده‌اند و رسولان وحى را اولًا از مَلَك مىدانستند . ولى شك رسولان - نه يك رسول و دو رسول ، در صحت وحى امريست كه از مجموع قرآن بطلان آن دانسته مىشود .\r\nراغب در مادّه كذب ، آيه فوق را چنين تأويل مى برد : « أى علموا أنهم تلقوا من جهة الذى\r\n\r\n\r\n","description":"","footnote":"\r\n( 1 ) - در سوره بقره آيه 214 چنين آمده است :  « مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ »  البقرة : 214 ؛ به پيشينيان شما سختيها و آسيبهاى فراوانى رسيد و مضطرب شدند تا جايكه رسول و كسانى كه با او إيمان آورده بودند گفتند : چه وقت يارى خدا مىرسد ؟ .\r\n( 2 ) - راغب د رمفردات مىگويد : ظن چيزى است كه از أماره پيدا مىشود وقتى قوى شد ، به علم مىرسد و باز مىگويد ظن وقتى قوى شد ، يا او « انّ » مشدده و « أن » مخففه إستعمال مىشود . اگر اين قاعدهء صحيحى باشد « ظنوا » به معناى « علموا » مىباشد و علم براى عالم حجت عقلى مىباشد .\r\n","page_name":" 217 ","page_number":218},
  {"content":"\r\n\r\nارسل اليهم بالكذب أى نسبوا الى الكذب . » ؛ يعنى رسولان دانستند كه آنان از طرف مردمى كه به سوى آنان فرستاده شده بودند ، نسبت به دروغ داده شده‌اند ، چون آنان از طرف خداى رسولان نصرت و يارى اى براى آنان نديدند .\r\nبعضى فاعل تكذيب را همهء مردمى كه رسولان ( ع ) به سوى آنها فرستاده شد نمىدانند ؛ بلكه مىگويند نسبت دهنده تكذيب خصوص دسته‌اى كوچك از مؤمنان بوده‌اند كه رسولان خود را بخاطر نرسيدن كمك و يارى خداوند نسبت به كذب داده اند . والله العالم .\r\nيك تأويل ديگر اين است كه فاعل ( ظنّوا ) را مؤمنين دانسته‌اند كه بسيار غريب است . و تأويل قرآن بدون دليل جايز نيست .\r\n\r\nيك نكته مهم\r\nبعضى از مردم گمان مىكنند در قرآن مجيد همه چيز بيان شده ، اين إعتقاد مردم از گزارشهاى ملاهاى كم سواد است كه درس درستى نخوانده اند و باعث گمراهى مردم شده و مىشوند براى تأليف و طبع كتاب‌هاى دينى و تبليغ دين ، هيچ معيارى قابل احترام كه ضمانت إجرايى داشته باشد وجود ندارد . شماره مدعيان علوم دينى كه گاهى كم عقل تر از مردم عوام مسلمان مى باشند از علماى واقعى دينى به مراتب زياد تر است .\r\nتعصبات مذهبى بين مسلمانان ، ترويج خرافات بر خلاف عقل و معارف قرآن مجيد ، تفسير غلط آيات فتوا دادن به ناحق ، رشوت گرفتن در محاكمات و داد گاهاى دولتى حمايت از حكومتهاى ظالم و فاسق ، تحاسد و تباغض و رشك بردن در حق علماى دينى و دشمنى با آنان و خيانت در زكات و اوقاف و ساير مفاسدى كه به بدنامى علماى شايسته و اتهام خود دين ، مى انجامد ، از آثار شوم همين دستهء جا ماندگان و ناكامان كه درس كم خوانده اند و تقواى ضعيفى دارند و جسور و شرير و بىباك هستند مىباشد . كه از صدر اسلام تا امروز و تا آينده ها ؛ مانند مرض سرطان در جهان اسلام باقى خواهند ماند ، مگر اين كه از طرف\r\n\r\n","description":"","footnote":"","page_name":" 218 ","page_number":219},
  {"content":"\r\n\r\nدولتهاى اسلامى شرايطى وضع شود كه به كنترول و تقييد اين دسته منجر شود .\r\nمتأسفانه نه در جامع الازهر مصر و نه د رحوزه علميه نجف و قم و نه در ساير مراكز علمى دينى اصلاحاتى به وجود نيامده است . عجيب تر و أسفناكتر از آن ، اين كه سى و هشت سال ازپيروزى جمهورى اسلامى ايران مىگذرد و تغيراتى در راه و روش حوزه هاى علمى به وجود آمده ولى در اين مورد مهم ، هيچ اقدامى صورت نگرفته است .  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ . . »  ( الرعد : 11 ) . ( تلك شقشقة هدرت ثم قرت ) بر گرديم به اصل مطلب كه آيا در قرآن ، همه چيز ذكر شده است ؟\r\nآيه آخر سوره مباركه يوسف ( ع ) مىگويد :  « لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ ما كانَ حَدِيثاً يُفْتَرى وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ كُلِّ شَيْءٍ . .  ( يوسف : 111 ) ؛ در داستانهاى رسولان خدا - كه افراد كامل هستند - مايه پند و عبرت ( براى شما ) مىباشد ( داستان يوسف با قرآن ) حديث جعلى و افترايى نيست ؛ بلكه تصديق كتب آسمانى أنبياى سابق پيش روى خود است . و تفصيل هر چيز و هدايت و رحمت براى مردمى كه إيمان دارند .\r\nقراين اخير آيه ، شهادت مى هند كه ضمير  ( ما كانَ حَدِيثاً ) ،  به سوى قصهء يوسف تنها بر نمىگردد ؛ بلكه بسوى قرآن بر مىگردد كه تفصيل « 1 » همه چيز در آن است .\r\nدر باره تورات چنين تعبيرى آمده است :  « ثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَ تَفْصِيلًا لِكُلِّ شَيْءٍ وَ هُدىً وَ رَحْمَةً لَعَلَّهُمْ بِلِقاءِ رَبِّهِمْ يُؤْمِنُونَ  ( الأنعام : 154 )  « وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً وَ تَفْصِيلًا لِكُلِّ شَيْءٍ . . »  ( الأعراف : 145 )  « وَ كُلَّ شَيْءٍ فَصَّلْناهُ تَفْصِيلًا »  ( الإسراء : 12 ) ؛ در اين آيه هر چند صريحاً ذكر نشده كه اين تفصيل لفظى در قرآن باشد ولى بعيد نيست كه چنين باشد ، در خود آيه و آيه 9 دقت كنيد :  « وَ نَزَّلْنا عَلَيْكَ الْكِتابَ \r\n\r\n\r\n","description":"","footnote":"\r\n( 1 ) - مؤيد اين نظر آيه 37 سوره يونس است .  « وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ »  خوب دقت كنيد كه مطمئين مىشويد .\r\n","page_name":" 219 ","page_number":220},
  {"content":"\r\n\r\n تِبْياناً لِكُلِّ شَيْءٍ . . »  ( النحل : 89 )  « وَ لَقَدْ صَرَّفْنا فِي هذَا الْقُرْآنِ لِلنَّاسِ مِنْ كُلِّ مَثَلٍ . . »  ( الكهف : 54 )  « وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ . . . »  ( الزمر : 27 ) ؛ معلوم است كه مراد از تمام اين كليات عامه كلياتى است كه مربوط به مصالح و مفاسد روحانى و اخلاقى و زندگانى سياسى و اجتماعى و اقتصادى است . و مربوط به دين و دنياى إنسان‌ها است . و گرنه در قرآن از علوم تجربى و علوم إنسانى و تكنالوژى و حتى علم فقه و اصول فقه و علم كلام و علم رجال و حتى تاريخ انبياء و حتى تاريخ خود پيامبر اسلام ( ص ) به تمامها ذكر نشده ، قرآن كتاب هدايت و ارتباط بندگان با خدا است ، و در موضوع خود كامل است و بيان بقيه عقايد و أحكام بر عهدهء پيامبر ( ص ) است . و تدوين علوم دينى بر عهده علماى دينى است و اكتشاف اسرار طبيعت و تدوين مسايل بر عهد ه علماى تجربى است و هكذا .\r\nسخن آخر اين كه : ملاهاى كم سواد در مسايل اختلافى جزيى سخت گيرى دارند . و حتى آنقدر در تعصب هاى باطل پيش مى روند كه به تكفير مسلمانان مى پردازند و قسمت عمده بد بينى هاى پيروان اسلامى و حتى جنگها و خون ريزى ها ، مستند به همين دسته اند ، چون كم سوادها غالباً إفراطى مىشوند و دانشمندان بزرگ ، سعهء نظر دارند و متوجه همهء ادله و جهات مسايل مختلف دينى هستند و معتقدند كه إشتباه در فرعيات دينى براى صاحب نظران يك مزد ، و براى اصابت كنندگان به واقع ، دو أجر است .\r\nما إفراطيهاى سياه باطن داريم كه از يك ميليارد و چند صد ميليون مسلمان شايد بيشتر از دوسه ميليون را مسلمان ندانند ، پيغمبر اكرم ( ص ) رحمة للعالمين هستند . اينان خود را غضبٌ للعالمين درست كرده‌اند ، كه بسيار جاى افسوس است . و همين‌اينان ، عاملين اجراى نيات كفار در جهان اسلام مىباشند .\r\nخلاصه كلام وقتى آيات شريفه كه مىگويند : هر چيز در قرآن است ؛ يعنى هر چيز كه براى هدايت بشر بسوى خدا لازم باشد ، و در صحت اين موضوع هيچ ترديدى نيست .\r\n\r\n","description":"","footnote":"","page_name":" 220 ","page_number":221},
  {"content":"\r\n\r\n\r\nإيمان و أكثريت مردم\r\n  « المر تِلْكَ آياتُ الْكِتابِ وَ الَّذِي أُنْزِلَ إِلَيْكَ مِنْ رَبِّكَ الْحَقُّ وَ لكِنَّ أَكْثَرَ النَّاسِ لا يُؤْمِنُونَ »   ( الرعد : 1 ) ؛ اين آيه هاى كتاب است و چيزى كه بسوى تو از طرف پروردگارت ( بعنوان ) حق نازل شده است ولى أكثر مردم إيمان نمىآورند .\r\nكتابهاى فرو فرستاده شدهء خداوند ، همه حق هستند و براى هدايت و رحمت و خلود مردم در بهشت و براى خوشبختى دنياى آنان كه از تاريكىهاى كفر و نادانى بسوى روشنايى رسيدند ، و براى كمال آنان ، واقعيتها و حقايق توسط افراد كامل بشر فرستاده شدند . اين از يك طرف .\r\nاز جانب ديگر در طول تاريخ نبوتها ، أكثريت مردم به انبياى الهى إيمان نياورده اند و رسولان و فرستاده شده‌گان خداوند را يا كشته‌اند و يا متهم به ديوانه‌گى و يا حد اقل به استهزاء و مسخره گرفته اند و توهين كرده‌اند . و گاهى اين أكثريت‌ها از اين تمرد خود تاوان زيادى پرداخته‌اند و به وسيله عذاب هاى گوناگونى نابود شده‌اند ، ولى پس از آنها دوباره وقتى رسولانى براى مردم ديگر قانون آسمانى را عرضه داشته ، باز همان آش و همان كاسه بوده و أكثريتها إيمان نياورده اند ! !\r\nاين أكثريت همانگونه كه سابقاً توضيح داده ايم يا معاندين بوده‌اند كه با علم بحقانيت دين آن را رد كرده‌اند . و يا مقصرين بوده‌اند ، به صحبت أنبياء گوش نداده‌اند و دنباله دليل نرفته اند و به تقصير خود جاهل مانده‌اند . و يا قاصرين بوده‌اند كه استعداد تشخيص حق و باطل را نداشته اند و يا اگر استعداد آن را داشته اند ، خرافات محيط و تقليد خانواده به فشار آنان را بر باطل نگهداشته اند . و اين دسته سوم ( قاصران ) عقلًا معذور هستند . و دو دسته اول ، مسؤل و مستوجب عقاب مىباشند .\r\nو عجب اين كه قرآن مجيد كه براى هدايت همهء إنسان‌ها نازل شده مكراراً به اين أكثريت\r\n\r\n","description":"","footnote":"","page_name":" 221 ","page_number":222},
  {"content":"\r\n\r\nهدايت ناپذير لجباز إشاره ؛ بلكه تصريح فرموده است . « 1 »\r\nبه اين آيات توجه كنيد :\r\n1 -  « يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ »  ( يس : 30 ) ؛ افسوس بر بندگان كه هيچ رسولى براى آنان نيامد مگر اين كه به او استهزاء و توهين كردند .\r\n2 -  « إِنَّهُ الْحَقُّ مِنْ رَبِّكَ وَ لكِنَّ أَكْثَرَ النَّاسِ لا يُؤْمِنُونَ »  ( هود : 17 )\r\n3 -  « وَ ما آمَنَ مَعَهُ إِلَّا قَلِيلٌ »  ( هود : 40 )\r\n4 -  « وَ قَلِيلٌ مِنْ عِبادِيَ الشَّكُورُ »  ( سبإ : 13 )\r\n5 -  « إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ . . »  ( ص : 24 )\r\n6 -  « فَلا يُؤْمِنُونَ إِلَّا قَلِيلًا »  ( النساء : 155 )\r\nشما به آياتى كه لفظ قليل را ذكر كرده ، مراجعه كنيد تا بدانيد كه مشتريان إيمان و شكر و افعال خوب همه دسته قليل هستند و بس !\r\n\r\nعجب\r\nشايد در بيشتر از شصت آيه قرآن مجيد أكثريت مردم به عدم إيمان و عدم علم و عدم ذكر و عدم شكر و به فسق و كفر و جدل و كراهت و جهل و ضلالت و شرك و عدم عقل ( تعّقل ) و نشيندن و غير آنها محكوم شده‌اند .\r\nو با إطمينان مىشود إدعا كرد كه قرآن أكثريت إنسان‌ها را از إستفاده كردن از أديان آسمانى بدور دانسته است . و اين كه مؤمنين و عاملين كم بوده‌اند .\r\nممكن است بگوييم : بلى تاكنون چنين بوده و آيات قرآن دليل قاطع بر اين مطلب مىباشد .\r\nولى اگر مهدى صاحب زمان - كه أكثر مسلمانها به ظهور و يا آمدن او در آينده معتقدند\r\n\r\n\r\n","description":"","footnote":"\r\n( 1 ) - اين تصريح به واقعيت حكايت از قدرت خداوند و استغناى او از إيمان إنسان و همه مخلوقات عاقل دارد . و همهء مخلوق او هستند . و لذا براى تشويق مردم به إيمان او هيچ مبالغه اى نفرموده است .\r\n","page_name":" 222 ","page_number":223},
  {"content":"\r\n\r\nبيايد ، وضع فرق كند و أكثريت مردم مؤمن و متدين شوند .\r\nنگارنده مىگويد : حتى اگر چنين باشد حال أكثريت كفار تا زمان إستقرار مهدى چگونه تحليل شود ؟\r\nمضافاً بر اين ، مدت إمامت مهدى مطابق روايات غير معتبره بسيار اندك است . و بعيد مىنماياند كه همهء مردم كره‌زمين در مدت مذكور مسلمان شوند ، مگر اين كه گفته شود احاديث ضعيف السند إعتبارى ندارد .\r\nممكن است مدت إمامت إيشان بسيار زياد باشد و شرايط تبليغ و دعوت إنسان‌ها بدين از شرايط زمان صاحب شريعت پيامبر خاتم النبيين ( ص ) و خلفاء و إمامان بر اساس اراده خالق بهتر وقوى تر باشد . و اين شرايط مخصوص زمان حيات مهدى نباشد و براى اوصياى مهدى و قائم مقامهاى إيشان نيز بماند . و همهء اينها سبب إيمان أكثريت مطلق مردم آن زمان بگردد .\r\nولى اين إدعا هر چند ممكن است لكن مجرد احتمال است و دليل قاطعى ندارد ، در حالى كه اراده خالق از إبتداى آفرينش إنسان تا امروز به نحوى بوده كه أكثريت از دين ، بدور بوده‌اند ؟ و همانطور كه گفته شد مطلب تحليل مىخواهد ممكن است بگوييد مشكله اين است كه أكثريت بى إيمان چرا به دوزخ بروند . ولى اين مشكله رئيسى نيست ؛ زيرا اولًا هر كس بىإيمان باشد حتماً دوزخ رفتنى نيست ، تنها دو دسته به دوزخ مى روند متعمدين لجبازو مقصرين ، ولى دسته سوم كه بيشتر از اين دو دسته اند ، قاصرين هستند كه به حكم عقل و قواعد عدليه مستحق عقاب نيستند و آيات قرآن اين حكم عقل را تأييد مىكند .\r\nممكن است بگوييد مشكله اين است كه أكثريت نمى خواهند كه به قانون عمل كنند . و جواب بدهيد كه عين اين مشكله در تدوين قوانين اساسى و قوانين دولتها نيز وجود دارد ، ولى تمام دانشمندان تقنين قوانين را - رغم احساسات خود - لازم مى دانند .\r\nلكن جواب شما ناقص است ؛ دولتها قوه مجريه دارند و حتى المقدور به زور قوانين خود را\r\n\r\n","description":"","footnote":"","page_name":" 223 ","page_number":224},
  {"content":"\r\n\r\nتطبيق مىكنند ، ولى دينهاى آسمانى غالباً فاقد قوهء مجريه بوده‌اند . و أنبياء حتى براى حفظ وجود خود بحسب ظاهر ، قدرتى نداشته اند تا چه رسد براى تطبيق أحكام دين إلهى مشكله اساسى - به نظر اين جانب - اين است كه اولين إنسان اولين پيامبر و نبى بوده و خداوند بر ارسال دين و بعثت أنبياء و رسولان تأكيد داشت و ثواب متابعت كنندگان را بسيار مهم قرار داده است ( خلود در نعمتهاى فوق تصور در بهشت )\r\nو مجازات كفار و عقاب متمردين را بسيار فوق‌العاده ( عذاب و سوختن مخلد در آتشهاى شديد دوزخ ) اعلام كرده است . و عمل‌كردن بقوانين عرفى بشر را خيلى تقبيح فرموده و مجرى آنها را طاغوت دانسته و كفر به طاغوت را در مرتبه إيمان به خود در مرتبه واحده قرار داده است . « 1 »\r\nتعدد أديان و مذاهب موجب كشته شدن و معلول شدن دهها هزار تن در طول تاريخ بين پيروان أديان باطل و حق شده است .\r\nآيا ضرر هاى دنيوى قاصرين و مقصرين و معاندين دينى و خلود معاندين و مقصرين در دين حق بيشتر است ، يا منافع دنيوى وآخروى عاملين به أديان حقه ؟\r\nاين سؤال مهم و سر نوشت ساز ، هم در كميت و هم در كيفيت اضرار و منافع أديان باطل و حق و مذاهب آنها جاريست . چنانچه منافع مؤمنين كماً وكيفاً تا روز قيامت بيشتر باشد ، اشكالى وجود ندارد ، ولى چنانچه اضرار كفر و فسق كفار و فساق بيشتر باشد بايد گفت كه فكر ما بحكمت تشريع أديان و ارسال رسل نمىرسد و ما در زندان بسيار تنگ احساسات و عواطف إنفعالى خود گرفتاريم و از آنچه كه در علم بى پايان إلهى وجود دارد بى خبريم . و تنها خود او ، به إتقان تدبير خود آگاه است .\r\n ما للتراب وللعلوم و إنما * يسعى ليعلم أنه لايعلم \r\n\r\n\r\n","description":"","footnote":"\r\n( 1 ) -  « فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى . . »  البقرة : 256  « يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ . . »  النساء : 60\r\n","page_name":" 224 ","page_number":225},
  {"content":"\r\n\r\nتازه ، ما نمىدانيم اگر دين ها براى بشر توسط أنبياى گرامى نازل نمىشد و مرتكزات عمومى إنسان‌ها در همهء ادوار از تعليمات اخلاقى آنها خالى مى ماند ، نوع بشر در زندگانى خود در اين كره زمين بين خود دچار چه جنايات هولناكى مىشد ، كه احتمالًا در همان دوره هاى أولى مانند ديناسورها ، از بين مىرفتند و نابود مىشدند ! !\r\nتعلميات دين هاى واقعى آسمانى در روان هاى مؤمنين و كفار ريشه دوانيده و ناخود آگاه تا حدودى به وجدان اخلاقى إنسان كمك كرده‌اند ، حتى ممكن است بگوييم كه وجدان اخلاقى بشر زاييده همين دستورات اخلاقى دينهايى آسمانى مىباشد ، و گرنه عقل عملى إنسان مغلوب غرايز سركش او مىباشد كه به مراتب از غرايز حيوانى مخرب تر است ، آخر إنسان فكر بيشترى از حيوانات دارد كه بسيار غرايز آدمى را تقويت مىكند .\r\nمثلًا إنسان مى فهمد كه بايد مواد نافعه را ذخيره كند و در دسترس ديگران قرار ندهد هر چند كه از گرسنگى بيميرند و قسمت عمده حيوانات بزرگ چنين فهمى ندارند كه به ذخيره كردن غذا بپردازند .  « وَ ما أُوتِيتُمْ مِنَ الْعِلْمِ إِلَّا قَلِيلًا »  ( الإسراء : 85 ) ؛ با ملاحظه تمام اين مطالب مىشود گفت : معرفت و عبادت خداوند هدف ثانوى است . و هدف اولى خلق إنسان ؛ مانند هدف نهايى كهكشانها و سماوات و بسيارى از حيوانات را خداوند به‌ما اعلام نفرموده و ما آن را نمىدانيم .\r\nمن فعلًا به اين نظر معتقدم هرچند همهء عمر گذشته ( هشتاد ساله ) به اين گذشت كه علت غايى اصلى إيجاد إنسان عبادت است . ولى با ملاحظه عدم إيمان و عبادت اكثريت إنسان‌ها هر چند بسوء إختيار خود و أكثريت قاصرين از معاندين و مقصرين و باتوجه به حكمت بالغه و علم غير متناهى او به همهء جهات مى فهميم علت غايى اولى و اصلى إيجاد إنسان چيزى ديگر بوه و عبادت علت غايى ثانوى مىباشد . « 1 »\r\n\r\n\r\n","description":"","footnote":"\r\n( 1 ) - يعنى بايد اين طبيعت إنسان با پذيرش دين معادله مىشد تا أكثريت به دوزخ نمى رفت .\r\n","page_name":" 225 ","page_number":226},
  {"content":"\r\n\r\n\r\nقوهء جاذبه عمومى\r\n « اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها . . »  ( الرعد : 2 ) ؛ خدايى كه آسمانها را بدون ستونى كه آن را ببنيد بلندبرده است ؛ امروز ثابت شده است كه تعادل قوه جاذبه و دافعه ، كرّات را در مدارات آنها نگهداشته ، كه نه مى پاشند و نه باهم تصادم مىكنند .\r\nآيا آيه فوق معجزه علمى قرآن در عصر ما به حساب نمىآيد ؟ ! بلى آسمان‌ها ستون دارد ولى ديدنى نيست .\r\n\r\nقرآن براى بشر است نه براى عربها\r\n « وَ كَذلِكَ أَنْزَلْناهُ حُكْماً عَرَبِيًّا وَ لَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا واقٍ »  ( الرعد : 37 ) « 1 »\r\nدر اين آيه دو مطلب وجود دارد كه بايد توضيح داده شود :\r\n1 - وقتى قرآن حكم و دستور عربى باشد - عربى كه يك هزار و چهارصد سال قبل زندگى مىكرده - براى أقوام ديگر روى زمين و بدتر اين كه براى مردم حتى عربهاى امروز دنيا چه به درد مىخورد ، اين كلمه تنها در اين آيه به كار نرفته كه در آيه 3 سوره فصلت و آيه 28 سوره زمر و در آيه 2 سوره يوسف و آيه 113 سوره طه و آيه 7 سوره شوراى و آيه 3 سوره زخرف نيز در ضمن عبارتهايى آمده است . و در چند مورد ديگر به عبارت لسان عربى مبين آمده است .\r\nجواب : كلمهء عربى به معناى منسوب بقوم عرب نيامده است ؛ بلكه بقول راغب دركتاب مفردات به معناى فصيح بين ( روشن ) از كلام آمده بنابراين سؤال مذكور كاملًا باطل مىشود ؛ بلى شكى نيست كه زبان قرآن ، زبان و لغت عربى است ولى معانى و محتويات آن براى\r\n\r\n\r\n","description":"","footnote":"\r\n( 1 ) - و همچنان قرآن ر ا با أحكام ظاهر فرستاديم و اگر بعد از علم از هوسهاى مشركين پيروى كنى ، هيچ كسى از تو در برابر انتقام خدا از تو حمايت نخواهد كرد .\r\n","page_name":" 226 ","page_number":227},
  {"content":"\r\n\r\nعالميان و مردمى كه ميدانند ( يعلمون ) روشن مىباشد .\r\n2 - پيامبر اكرم ( ص ) در اين آيه - مانند چند مورد ديگر - با يك حقيقت تلخ و خطابِ نه چندان محترمانه ، مواجه شد كه اگر در مواردى از خواستهاى غير عقلانى و عقلايى مردم پيروى كنى در برابر انتقام إلهى بى پناه مى مانى .\r\nمن نمى دانم كه تأثير اين آيه و آيات مشابه و آيات سر زنش كننده سخت تر از اين آيه بر روح مقدس پيامبر ( ص ) تا چه حدى ناراحت كننده بوده ولى خداوند حقيقت را مهم تر از ناراحتى روانى او دانسته است ، پيامبر ( ص ) مانند ساير پيغمبران مخلوق ضعيف خداوند هستند و مانند ديگران مأمور و مكلّف هستند كه بايد اطاعت كنند .\r\nالبته اين حكم - قبح معصيت بعد از علم به أحكام - مخصوص به خاتم النبيين ( ص ) و أنبياء نيست ، همه‌ى علما نيز در حكم مذكور شركت دارند ؛ زيرا عقاب بر تجرى مترتب است . وتجرى معصيت عالم ، از تجرى جاهل مقصر بيشتر است نعوذ بالله من معصيته و عذابه و غضبه فى الدارين .\r\nنكته‌اى كه در اينجا براى نكته دانها مطرح است اين است كه : اگر قرآن بفرض محال و ادعاى نادانهاى دين گريز و دين ستيز ، ساخته و پرداخته فكر خود پيامبر مى بود ، آيا او اين گونه خطابات را به خود مىكرد ؟ ! مسلماً ، نه ، قرآن از طرف رَبّ العالمين خالق پيامبر است . و پيامبر از نظر تكوينى مانند هر إنسان ديگرا ست .\r\n\r\nزوجيت گياهان\r\n « وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ . . »  ( الرعد : 3 ) ؛ از همهء ثمره ها در آنها دو جفت آفريد : در قرن 18 ميلادى يك دانشمند گياه شناس غربى متوجه به زوجيت و جفت بودن گياهان شد ، كه امروز يك قانون شده ، او به دست آورد گياهان مانند حيوانات و إنسان‌ها از طريق آميزش نطفه نر و ماده بار ور مىشوند و ميوه مىدهند .\r\n\r\n","description":"","footnote":"","page_name":" 227 ","page_number":228},
  {"content":"\r\n\r\nبنا براين آيه فوق يك معجزه علمى قرآن مجيد است . بلى بعض مصاديق اين قانون حتى براى عربهاى آن زمان و ساير اقوام نيز ظاهر بود و در درخت خرما عملى ميكردند گرد درخت نر را ، بر درخت ماده ، مى پاشيدند تا ثمر دهد ولى قرآن آن را بعنوان يك قانون كلى بيان كرده و لينه گياه شناس ، آن را بطور علمى إثبات كرد .\r\nدر آيه ديگر قرآن اين قانون فراتر از ثمرات رفته است  « فَأَنْبَتْنا فِيها مِنْ كُلِّ زَوْجٍ كَرِيمٍ »  ( لقمان : 10 ) ؛ بوسيله آب باران از هر جفت گياه با ارزش رويانديم .\r\n\r\nاجتماع بالذت إنسانى ، در بهشت\r\n  « جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ ، . سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »   ( الرعد : 23 - 24 ) ؛ در باغهاى جاويدان بهشت مؤمنين متدين « 1 » و پدران و همسران و فرزندان صالح آنان داخل مىشوند و فرشته ها از هردرى بر آنان داخل مىشوند و برآنان سلام مىكنند ، كه در دنيا ( از هوسهاى حرام و در برابر بلاها و أداى واجبات ) صبر كرده‌اند ، چه پايان خوبى دار آخرت .\r\nواقعاً چه زندگانى شيرين كه إنسان‌ها با أجداد و پدران ( و مادران ) و همسران و فرزندان يك جا باشند . خدا اين مقام را نصيب همهء مؤمنين عامل به عمل صالح بفرمايد . ولى فكر مىكنم كه قضيه به همين ساده‌گى نيست . مطلب مهم و دقيقى هم اينجا است كه اين آيه مباركه متعرض آن نشده است .\r\nبه آيات زير توجه فرماييد :\r\n1 -  « وَ لِكُلٍّ دَرَجاتٌ مِمَّا عَمِلُوا . . »  ( الأحقاف : 19 )  « هُمْ دَرَجاتٌ عِنْدَ اللَّهِ . . »  ( آل‌عمران : 163 )\r\n2 -  « أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ . . »  ( الحديد : 10 )\r\n3 -  « مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ . . »  ( البقرة : 253 )\r\n\r\n\r\n","description":"","footnote":"\r\n( 1 ) - كه شرايط آنان در آيه سابقه ذكر شده .\r\n","page_name":" 228 ","page_number":229},
  {"content":"\r\n\r\n4 -  « وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا »  ( الإسراء : 21 ) و آيات ديگر كه براين مطلب دلالت مىكنند و اين اختلاف درجات به دلالت آيه چهارم در بين أنبياء و مرسلين حتى بين اولى العزم نيز حكومت دارد . در دنيا بعضى ها بسيار فقير و بى مقام هستند و بعضيها ملياردِر و فرد اول كشور هستند . آيه اخير مىگويد : درجات آخرت بزرگتر است .\r\nبنابراين اجتماع مكانى آقارب در بهشت با اين إختلاف درجات توأم هستند . ولى مىشود فاميلها بخاطر لذت بردن بيشتر با هم باشند ؛ زيرا صاحبان درجات پايين ، يا به مقتضاى طبيعت اصلاح شده و تكامل يافته‌اند  « وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ »  ( الحجر : 47 )   « عَلى سُرُرٍ مُتَقابِلِينَ ، يُطافُ عَلَيْهِمْ بِكَأْسٍ مِنْ مَعِينٍ . . »   ( الصافات : 44 ) ، و يا بخاطر كمال عقل شان حسودى ندارند تا إختلاف درجات موجب ناراحتى آنان گردد . و شايد بعضى از درجات ( مثل بيشتر لذت بدن از غذاى واحد هرچند آن را در يك ظرف بخورند ) غير محسوس باشد . و هچنين لذت از ظروف و فروش و هوا و مناظر ديگر كه هر كسى به اندازه ظرفيت روحانى خود لذت روحى و جسمى مى برد .\r\n\r\nياد خدا\r\n « أَلا بِذِكْرِ اللَّهِ تَطْمَئِنُّ الْقُلُوبُ »  ( الرعد : 28 ) ؛ آگاه باشيد دلها به ياد خدا آرام مىگيرد . يادخدا گاهى به زبان به دروغ و رياء و گاهى به راست و قصد قربت ، صورت ميگيرد ولى ياد قلبى خدا بسيار سر نوشت ساز است ، به شرطى كه بسيار سطحى نباشد ، مؤمن بايد مدتى تمرين كند تا ياد خدا در جان او عميق شود ، هر وقت از كار دنيا فارغ شود چند دقيقه خصوصا در وقت نماز يا در حال نماز به ياد خدا باشد و عظمت او را بعنوان خالق كهكشانها و ملائكه و إنسان‌ها و همه چيز ، فكر كند كه وجود او نه اول دارد و نه آخر و به همه چيز دانا و محيط و قدرت او بر همهء مخلوقات ثابت است .\r\nبالاترين مرتبه ياد خدا اين است كه وقتى مىخواهد حرامى را بجا آوريد يا واجبى را\r\n\r\n","description":"","footnote":"","page_name":" 229 ","page_number":230},
  {"content":"\r\n\r\nترك كند ، ياد خدا جلو او را بگيرد . اگر چنين شود إيمان او خيلى قوى شده و رابطه‌ى او با خدا بسيار مستحكم مىگردد .\r\n\r\nفوايد ياد خدا\r\n1 - زيادتى إيمان و لذت معنوى ، 2 - احساس عظمت در نفس خود ، 3 - خوار نبودن در ديد ديگران ، 4 - آرامش روانى .\r\nإنسان در زندگانى فردى و اجتماعى أسباب زيادى براى دلهره ، اضطراب ، بيتابى ، ناراحتى و پريشانى دارد كه لذت زندگانى را براى او تلخ مى گرداند و عمر او مانند يك زندانى مىگذرد و گاهى شديدا اعصاب او تحريك مىشود و گاهى دست به خود كشى مى زند يا به كشتن ديگران تصميم مىگيرد .\r\nأسباب اين دلهر ها و ناراحتيها زياد و رنگارنگ است ؛ مانند مرض يا إحتمال مرض خود يا يكى از اعضاى عزيز فاميل او ، فقر ، درماندگى ، آمدن دزد ، خرابى امنيت و احتمال حمله در هر ساعت « 1 » و مردن و ساير موانع سلامت بدنى و روانى و نيز عذاب قبر و برزخ و دوزخ براى مسلمانان . گاهى ناراحتىهاى نادرى فراگير دامن آدمهايى مىشود كه به ذهن اكثر مردم خطور نمىكند .\r\nمثلا مؤلف اين كتاب در أيام جهاد عليه حكومت كمونيست افغانستان درچهارده سال ( 7 / 2 / 1357 تا 8 / 2 / 1371 ) روزى در شهر كراچى پاكستان به وساطت يك مهاجر افغانى به منزل يك تاجر ايرانى الاصل رفتم ، و با او در مورد مظالم كمونيستها و گرفتارى مسلمانها و بدتر از همه خطر آمدن ماركسيزم به جاى دين اسلام صحبت كردم . وقتى صحبت من تمام شد ، او با يك دنيا غم وهم و ناراحتى از يك مشكله بزرگ ديگرى صحبت كرد كه گويا\r\n\r\n\r\n","description":"","footnote":"\r\n( 1 ) - مانند افغانستان در چند سال اخير و مانند يمن و سوريه و سوماليه و ليبى امروز و فلسطين در سالهاى گذشته و فعلا و ساير اماكن مسلمانان تيره روز !\r\n","page_name":" 230 ","page_number":231},
  {"content":"\r\n\r\nحرفهاى مرا اصلَا نشنيده است . از من بسيار عاجزانه و مصرانه خواست كه براى رفع مشكله او دعا كنم . ! !\r\nاو مشكله بزرگ خود را با غم و اندوه عميق مفصلَا بيان كرد كه خلاصه آن اين بودكه : سال آينده عروسى دخترم بر پا مىشود و من بسيار علاقه دارم كه با شكوه بر پا شود و هيچ حادثه‌اى ( ؟ ) رخ ندهد و آبرومندانه باشد ! ! ممكن است شما اين تشويش اين مرد را احمقانه بدانيد ولى او و تشويش او هر چه باشد منحصر به او نيست ، خيلى از افراد به اين گونه تشويشهاى گوناگون گرفتارند كه خانه‌هاى مجلل و سرمايه‌هاى خوب و موقعيت‌هاى اجتماعى نمىتواند جلو آن تشويش‌هاى جانكاه را بگيرد ! ! « 1 » در عصر ما تشويش‌ها و پريشانىها و ناراحتىهاى روانى و فيزيكى بسيار زياد است ولى اگر به خداوند حُسن ظن و گمان خوب داشته باشيم و برحمت او اميد وار باشيم و مهم تر اين كه او را در دل وجان ياد كنيم و معتقد باشيم كه او رحيم و مهربان و حكيم است و او سعادت ما را مىخواهد و ناراحتىها همه اجر و پاداش دارد و اساساً پاره اى از آنها بصلاح دين و دنياى ما است وضع مبتلايان ما ، حالت ديگر پيدا مىكند و آرامش خوبى به اندازه ياد ما از خدا - كماً وكيفاً - به دل‌ما راه مىيابد .\r\nگاهى پاى يك نفر در أثر تصادم ماشين قطع مىشود ، درد فيزيكى آن در نفس مؤمن و كافر و يا مسلمان غافل از خدا يكى است ولى از نگاه روانى بين اين دوتن خيلى فرق است ، كافر و غافل آن را چانس بد و تيره بختى خود مىداند و شديداً اندوه گين مىشود ، ولى مؤمن آن را وسيله‌اى براى اصلاح حال خود يا رفع درجات و يا آمرزش گناها و يا تخفيف مجازات مىداند و ناراحتى روانى او خفيف مىشود و در پايان ذكر اين نكته لازم است كه مطالب بالا منافاتى با وقايه و چاره انديشى در جلو گيرى أسباب مذكور ندارد و نيز توسل\r\n\r\n\r\n","description":"","footnote":"\r\n( 1 ) . من به خانه اين مرد بطمع كمك او به جهاد و مجاهدين افغانستان رفته بودم ولى از طرز تفكر و حالت روحى بد او ، چيزى نگفتم از خانه اش بيرون شدم خداوند زحمت هاى همهء مخلصين به جهاد را بفضل و كرمش پاداش بدهد .\r\n","page_name":" 231 ","page_number":232},
  {"content":"\r\n\r\nبوسايل طبى و يا عقلى و يا عقلايى براى رفع أسباب مذكور مانعى ندارد .\r\nخداوند إيمان و حُسن ظن ما را به خود زياد كند تا إطمينان پيدا كنيم . « 1 »\r\nتنبيه\r\nبراى حصول آرامش قلبى موانعى وجود دارد كه بايد آنها را بر طرف كنيم .\r\n1 - بدگمانى به خدا و به زندگى آينده و حال ( توكل به خدا ) چاره آن ساز است .\r\n2 - دنيا پرستى و حرص بماديات ( قناعت )\r\n3 - مراعات كردن قوانين زندگانى و زندگى از نظر دين و عقل . و لله الموفق .\r\n\r\nيك بحث علمى\r\nخيلى از صفات نفسى را قرآن به قلب نسبت داده است تا به جايى كه جمعى مىگويند مراد از قلب - غالباً - در قرآن همان نفس ناطقه است ، ولى اين تاويل غير مجاز است ، كه هر چيزى را كه نفهميديم تأويل ببريم ؛ بلكه وظيفه اقرار بجهل است و توقف از اظهار نظر .\r\nلكن در مورد إطمينان بايد بفهميم كه در هفت آيه به قلب و قلوب ( دل ودلها ) نسبت داده شده ، ولى در يك مورد ( فجر آيه 27 ) به نفس نسبت داده شده است :   « يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً »   ( الفجر : 27 - 28 ) ؛ با دقت در اين آيه دو احتمال به وجود مىآيد :\r\nاول : كه قلب به معناى نفس باشد ؛ يعنى قلب غالبا بمعاى نفس در قرآن إستعمال شده وصفات نفسانى به آن نسبت داده شده و گاهى به معناى لغوى خود - كه عضو حساس بدن فيزيكى مىباشد - إستعمال شده است مانند :  « فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  ( الحج : 46 )\r\n\r\n\r\n","description":"","footnote":"\r\n( 1 ) - إطمينان قائم بروح است ولى بين روح و قلب ( دل ) رابطه اى وجود دارد كه هنوز كشف نشده و لذا تپش قلب در مواقع دلهره بيشتر مىشود احتمالا آوردن قلوب بجاى نفوس به جهت حسى بودن همين تپش قلب باشد . والله العالم .\r\n","page_name":" 232 ","page_number":233},
  {"content":"\r\n\r\nاين احتمال به همين آيه اخير تضعيف مىشود ؛ زيرا دلهايى كه درسينه ها است مسلماً عضو فيزيكى بدن است ولى مع الوصف كورى به او نسبت داده شده كه از صفات نفس است . ( دقت شود ) و آيه ديگرى نيز به همين منوال است .\r\nدوم : كه قلب به معناى لغوى خود است . ولى صفات نفس به او بواسط ارتباطى كه بين نفس و روح و قلب فيزيكى قائم است مجازاً نسبت داده شده است و همين احتمال قوى است . ولى اين ارتباط تا امروز هم در فلسفه و هم در علوم تجربى و پسيكولوژى و روانشناسى مجهول مانده و بايد منتظر آينده باشيم .\r\n\r\nنقص اطراف زمين\r\n « أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ »  ( الرعد : 41 ) ؛ آيا نديدند كه ما از اطراف و جوانب زمين كم مىكنيم . و خداوند حكومت دارد و كسى نمىتواند از حكم او جلو گيرى نمايد و حساب او بسيار سريع صورت مىگيرد .\r\nاين آيه از مشكلات است چون اطراف كره زمين چيزى از آن كم نمىشود . پس بهتر است از تفسير آن خوددارى كنيم كه تأويل بردن آيه بدون دليل شرعى جواز ندارد . در بين اقوالى كه در تفسير يا تأويل آن گفته شده يكى اين است كه مراد از زمين اهل زمين است . افراد إنسان خصوصاً دانشمندان ، نخبگان حكومتها و ( اقوام و تمدنها و نژادها ) مى روند و زير خاك قرار مىگيرند و ما بايد از رفتن آنان عبرت بگيريم و لى اين تأويل چنگى بدل نمى زندن ؛ زيرا زوال تدريجى افراد و اقوام و دولتها كه مقارن با آمدن تدريجى افراد و اقوام ديگر است عرفاً نقص گفته نمىشود خصوصاً كه تعداد آمدنى ها غالباً بيشتر از رفتنى ها بوده تا جايى كه امروز افراد و اقوام جهان به بيشتر از هفت ميليارد إنسان رسيده است و اطراف بيشتر زمين را مسكن گزيده اند .\r\n\r\n","description":"","footnote":"","page_name":" 233 ","page_number":234},
  {"content":"\r\n\r\nاشكال ديگرى كه بر اين توجيه ، به نظر مىرسد اين است كه در آيه نقص اطراف است و نقص افراد إنسان در اوساط زمين به مراتب بيشتر از مرگ و مير افراد ساكن در اطراف است . بهتر است بگوييم : والله يعلم بنازله و كلامه .\r\n\r\nزبان رسول\r\n « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ . . »  ( ابراهيم : 4 ) ؛ ما هيچ رسولى را جز به زبان قومش نفرستاديم تا ( پيام هاى ارشادى ما را در عقايد و اعمال و اخلاق ) براى آن بيان كند .\r\nدر اين آيه چند مطلب بايد بيان شود :\r\nاول : اين كه ، اين آيه حكايت از حال أنبياى گذشته است و پيامبر بزرگوار خاتم النبيين ( ص ) را شامل نمىشود . و بايد چنين باشد ؛ زيرا او بر تمام مردم و عالميان و بشر مبعوث شده است .\r\nدوم : ظاهراً مراد از كلمه قوم ، امت است بقرينه جمله اخير . ظاهراً اين شرط خصوصيتى جز امكان افاده و استفاده ندارد . و چنانچه پيامبرى زبان يك قومى را ياد مى داشت مانعى از ارسال او بسوى آنها نبوده چون عمده تبيين پيام خدا مىباشد .\r\nسوم : معلوم مىشود هچ پيامبرى حتى پيامبران اولى العزم بجز خاتم الانبياء ( ص ) بسوى همهء مردم فرستاده نشده و بعضى از دانشمندان و مفسرين پنداشته‌اند كه نوح براى همهء مردم فرستاده شده بود چون طوفان همهء زمين را فرا گرفته است .\r\nاين استدلال قوتى ندارد ؛ زيرا در فرض امكان يا صحت شمول طوفان همهء روى زمين را دليلى روشن بر إثبات آن وجود ندارد . و اگر وجود داشته باشد دليل بر عموم بعثت او بر همهء مردم روى زمين نمىشود ؛ زيرا هر بلاى نازل ، عقاب و مجازات نيست كه قرآن آن را بيان داشته است :  « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً . . »  ( الأنفال : 25 ) ؛ از فتنه‌اى بپرهيزيد كه تنها به ستمگران شما نمىرسد ( كه بى گناهان را نيز مىگيرد ) و نيز هر گناه كارى كه در طوفان نوح غرق شده لازم نيست در محدوده رسالت حضرت نوح بوده باشد ، ممكن است\r\n\r\n","description":"","footnote":"","page_name":" 234 ","page_number":235},
  {"content":"\r\n\r\nاز امتهاى رسولان ديگر بوده كه حجت بر او قبلا توسط رسول سابق تمام شده باشد . « 1 » بلى آنچه از اخبار قرآن مسلم است ، اين است كه همهء كفار قوم نوح بشمول پسر او در اين طوفان غرق شدند . اعتبارات عقلى نيز حكم مىكند كه در عصورى كه ارتباط قريه‌ها با همديگر بسيار مشكل بوده وسايل ارتباطى زمان ما هر گز در ميان آنان وجود نداشته و يادگرفتن زبانهاى ديگر مانند امروز رايج نبوده است ، فرستادن پيامبر براى همه بشر ، بىفايده بوده است .\r\n\r\nايام الله\r\n « وَ ذَكِّرْهُمْ بِأَيَّامِ اللَّهِ . . »  ( ابراهيم : 5 ) ؛ ( اى موسى ) قوم خود را به روز هاى خدا تذكر بده\r\nظاهراً ايام الله شامل دوگونه روزها مىشود :\r\nيكى روزهاى خاص براى جمعى از مردم و امتها و لذا هر امتى بتذكر روزهاى خاص خود ، محتاجند ، و روزهاى مهم ديگران بعنوان دانستن تاريخ و اطلاعات عمومى در درجه دوم از اهميت قرار دارند كه تا حدودى مايه عبرت همگان است .\r\nدوم روزهاى عمومى ؛ مانند روز قيامت ، روز ظهور مهدى موعود ( عج ) « 2 » روز رجعت ، روز مردن كه در پاره اى از روايات آمده است .\r\nتوضيح : ايام الله روزهايى است كه در آنها حوادث مهمى از شادى و يا غم و اندو ، پيروزيها ، شكست ها ، شهادت أنبياء و أولياء يا قيام آنها بمناصب إلهى و يا ولادت آنان ، روزهايى كه داراى حوادثى بوده كه حقانيت دين خدا ثابت شده ، طاغوت ها در اوج قدرت خود هلاك شده‌اند « 3 » دسته هاى كمى از مؤمنين پيروز شده‌اند همهء اين ها ايام الله است . كه بايد مورد تجليل قرار بگيرند .\r\n\r\n\r\n","description":"","footnote":"\r\n( 1 ) - يقينا بين هلاك شدگان طوفان جاهلين قاصر بوده‌اند كه هلاك آنها عقوبت ناشى از غضب إلهى نبوده .\r\n( 2 ) - براى عموم مسلمانان سراسر دنيا .\r\n( 3 ) - مانند روز نبوت موسى و روز غرق فرعون و لشكريان او و نجات بنى اسراييل از دريا و از سلطه ظالمانه فرعون و حكم آيه عام است و اختصاص به حضرت موسى ندارد .\r\n","page_name":" 235 ","page_number":236},
  {"content":"\r\n\r\nدر خاتمه ذكر اين نكته لازم است كه خطاب تذكير به موسى است ، و لى هيچ شكى وجود ندارد كه حكم آن عام است و ذيل آيه نيز اين برداشت عقلى را تأكيد مىكند :  « إِنَّ فِي ذلِكَ لَآياتٍ لِكُلِّ صَبَّارٍ شَكُورٍ »  ( الشورى : 33 ) ؛ بيچاره سعوديها كه روز پيروزى نحس اهل سعود را جشن مىگيرند ولى تجليل ميلاد النبى را كه رحمت براى عالميان است ، حرام مى دانند . و بد بخت تر از سعوديها ، جمعى از مسلمانان فريب خورده هستند كه از سعوديها پيروى مىكنند .\r\nچند روز قبل سفارت سعودى مجلسى براى تجليل از روز تسلط خاندان اهل سعود بر حجاز گرفته بود ، يك جوان افغانى نامه دعوت را به اين دليل پاره كرد كه اين نظام . . . . . ستمگر ، يمن را خراب و مردم آنجا را چه اطفال و چه زنان و چه پيران را قتل عام مىكند .\r\nراستى از بمباران سعوديها و شركاى بى وجدان و مجرم آنان يك سال و نيم مىگذرد مدعيان حقوق بشر ؛ امريكا ، اروپا با پولهاى سعودى كه ميليار ها دالر اسلحه به آنها مىفروشند و بعلاوه ميليارد ها دالر بطور مجانى در بانگ‌هاى آنان وجود دارد ، كور و كر و گنگ شده‌اند در حالى كه هر صاحب وجدان آن همهء كشتارها را ببينند به وحشت مىافتند خاك بر ريا كارى مستثمرين و مستعمرين چند چهره‌اى قرن ما ، نفرين بر وجدان هاى كثيف فاقددين .\r\n\r\nبطلان أعمال كفار\r\n « مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ »  ( ابراهيم : 18 ) ؛ كارهاى منكرين خدا ؛ مانند خاكسترى است در برابرتند باد ، در يك روز طوفانى كه توانايى ندارند از كمترين نتيجه اى از كسب خود به دست آرند ، و اين گمراهى عميق و درازى است .\r\nخاك فوايدى در انبات نباتات و مواد ارتزاقى و بناى ساختمانها بخاطر جاذبه اجزاى خود\r\n\r\n","description":"","footnote":"","page_name":" 236 ","page_number":237},
  {"content":"\r\n\r\nبه همديگر را دارد ، « 1 » ولى خاكستر هيچ فايده‌اى ندارد ؛ أعمال كفار هيچ أثرى ندارد و همهء پرا كنده مىشوند و كالعدم .\r\nاين آيه در مورد منكران وجود خدا آمده است كه حتى صدقه دهند و إختراعات مفيدى براى بشر داشته باشند ، و عمر شان در خدمت إنسان‌ها بگذرد ، خداوند عوض و ثوابى به آنان نمىدهد .\r\nاز نظر تفسير و فقه نرسيدن ثواب به افراد نيكوكار بىإيمان روشن است ؛ زيرا ثوب برآن أعمالى مترتب است كه بجا آورنده آنها - چه عبادات باشد و چه واجبات توصلى و چه أعمال مستحبى مانند صدقه و تداوى مجانى و ساير اعمال ، انگيزهء تقرب به خدا را داشته باشد و يا آن را به قصد فرمان خدا انجام دهد - كافرى كه به خدا إيمان ندارد طبعاً فاقد اين انگيزه كه شرط ثواب است مىباشد و معلول بى علت تامه تحقق آن محال بشمار مىآيد .\r\nانتفاى ثواب بدون قصد قربت به خدا و يا امتثال فرمان خدا منحصر به كافر نيست كه شامل مسلمانان ريا كار هم مىشود ، وقتى مسلمانى عملى را به قصد منفعت و مزد شخصى خود انجام‌دهد و يا به قصد خوشنامى خود در بين مسلمانان و امثال اين انگيزه هاى مختلف بجا آورد ، ثواب ندارد ، چه توصليات باشد و چه عباديات ، با اين تفاوت كه توصليات صحيح است و عباديات باطل و موجب إعاده يا قضاء براى كافر چه ثوابى توقع مىرود ؟ بحث عمده در اين فرض است كه كافر جاهل قاصر باشد نه معاند و نه مقصر ، اين كافر خدا را در حدود توانايى عقلى خود قبول دارد و كفر او از جهت فقدان ساير شروط إيمان است ؛ عملى را بخاطر خدا و يا اسايش مردم انجام مىدهد كه فوايد زيادى براى مسلمانان و ساير مردم دارد و گاهى آن را به انگيزه منافع فردى مانند شهرت يا تحصيل پول انجام مىدهد .\r\n\r\n\r\n","description":"","footnote":"\r\n( 1 ) - حسب تجربه نگارنده از بامهاى خانه هاييكه كاه‌گل شده‌اند ، آب به داخل خانه نفوذ نمىكند . ولى از سقف‌هايى كه كانكريت و سيمان شده‌اند ، آب نفوذ كرده است !\r\n","page_name":" 237 ","page_number":238},
  {"content":"\r\n\r\nو مورد چهارم : اختراع او براى شر و فساد و آدم كشى بوده ؛ مانند اختراع و توليد اقسام مختلف اسلحه ثقيله و اسلحه ( اتمى و هيدرژنى ) باشد ، و لى بالعرض منافع ديگرى براى جهاتى از زندگانى إنسان‌ها پيدا مىكند ؛ مانند به حركت در آوردن كارخانه هاى برق و دوا سازى و غيره اين اختراعات موجب زيادتى عقاب كافر است حتى بنا بقولى كه كافر مكلف به فروع نباشد ، چون عقل او بقبح عملش حكم مىكند و حجت بر او تمام است و همچنين كه انگيزه او منافع شخصى باشد ولى بالعرض داراى فوايد مهمى براى مردم شده\r\nدر اين اقسام فرقى بين مؤمن و كافر نيست ، أعمال خوب او ثوابى ندارد ، ولى شايد مزدى به او داده شود ؛ بلى او مسؤل پيامد عمل بد خود ، در قيامت است و استحقاق عقاب را دارد قسم ديگر كه قاصر به نبوتها و شرايع كه به خداوند به اندازه عقل خود إيمان دارد وانگهى براى خداوند و بندگان خداوند كارهاى مهمى انجام مىدهد ، مسلم است كه او به بهشت نمىرود و خداوند بهشت را بر كافرين حرام فرموده است و در اين محروميت فرق بين قاصر و مقصر نيست و اين فرق فقط در مورد رفتن به جهنم است كه رفتن قاصر به دوزخ حتى اگر خدا را هم قبول نداشته باشد ظلم است و خداوند برى از ظلم مىباشد .\r\n « مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ . . »  ( المائدة : 72 ) و  « إِنَّ اللَّهَ حَرَّمَهُما عَلَى الْكافِرِينَ »  ( الأعراف : 50 ) ؛ لكن هر دو آيه در مورد مشرك و كافر معاند و يا مقصر است كه از مطالعه تمام دو آيه پيدا است .\r\nولى آيا چنين كافر بر أعمال عام المنفعة ؛ بلكه بر أعمال قليل المنفعة خود در تخفيف عقاب اهليت مزد را دارد يانه ؟ ممكن است از اطلاق آيات ذيل جواب مثبت آن را به دست آورد .\r\n1 -  « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً . . »  ( آل‌عمران : 30 )\r\n2 -  « فَمَنْ يَعْمَلْ مِثْقالَ ذَرَّةٍ خَيْراً يَرَهُ »  ( الزلزلة : 7 )\r\n\r\n","description":"","footnote":"","page_name":" 238 ","page_number":239},
  {"content":"\r\n\r\n3 - آيات مطلقه اى كه براى احسان و محسن اجر و جزاى نيكو بيان مىكند و مقيد به إيمان نيست .\r\nخصوصا كه از رحمت و فضل و كرم خداوند مكرراً در قرآن تذكر داده شده و حرف اخير اين كه  « هَلْ جَزاءُ الْإِحْسانِ إِلَّا الْإِحْسانُ »  ( الرحمن : 60 ) ، خصوصاً با ملاحظه آياتى كه خداوند اجر محسنين را ضايع نمىگرداند كه بعنوان يك كبرى كلى به ذهن ما انصراف پيدا مىكند ، حتى اگر همهء موارد مذكوره آن در قرآن ، مسلمانها باشند . ولى عموميت كبراى مذكور به حال خود باقى است . والله العالم .\r\nأما اگر قاصر كافر به وجود خدا و شريعت واقعى او باشد ولى كارى را به قصد خدمت بمردم انجام دهد ، بعيد نيست داخل آيات مذكوره باشد .\r\nو أما كافر معاند و يا مقصر اگر چنين أعمالى براى خير و صلاح مردم بجا بياورد ، آيا داخل اين آيات اخيره مىشوند و يا داخل آيه اول اين عنوان كه مانند غبار خاكستر از بين مىروند ؟ بايد گفت : والله العالم .\r\nبه هر حال شكى در رفتن آنان به دوزخ و خلود آنان نيست . اگر اشتباهى از نويسنده صورت گرفته باشد استغفار مىكنم .\r\nو أما مسلمانان اهل سنت چه مقلدين يكى از مذاهب اربعه - حنفى ، مالكى ، شافعى و حنبلى باشند ، و چه خارج از دايره اين مذاهب اگر به آنچه كه حجت بر آنها مطابق قرآن و سنت تمام شده عمل كنند ، مطابق قاعده ، به بهشت مى روند . و دو حديث معتبرالسند از طريق ائمه اهل البيت ( ع ) در بهشت رفتن آنان - باستثناى ناصبىها - دلالت روشن دارد .\r\nو چه خوب كه بين شيعيان اثناعشرى و سنيان غير ناصبى ، برادرى و محبت و صميميت وجود داشته باشد و باهم در تقويت دين و اقامه شعاير اسلامى همكارى كنند ، از نظر فقه شيعه ، زن گرفتن و زن دادن بين اهل سنت مذكور و شيعه شرعاً جايز است .\r\n\r\n","description":"","footnote":"","page_name":" 239 ","page_number":240},
  {"content":"\r\n\r\nخداوندا ؛ تو شاهد باش كه اين بنده فقير برحمت تو براى اخوت اسلامى خصوصاً بعد از دوران جهاد ، زحمت كشيده‌ام هم تبليغ كرده‌ام و هم پول مصرف كرده‌ام و هم به اهميت آن إعتقاد داشته‌ام . خداوندا ؛ زحمتهاى مرا مؤثر بگردان و شوراى اخوت ما را در كابل و ولايات و ولسوالىهاى متعدد در به وجود آوردن محبت و برادرى و همكارى براى ترويج اسلام ، موفق بگردان و دشمنان كافر و يا احمق اخوت اسلامى را ، ناكام بدار ، و اين عمل جزيى ولى مخلصانهء اين بنده خود را قبول بفرما . آمين رب العالمين .\r\n\r\nسخنى در باره ناصبىها\r\nدر مجموع از روايات ، براى ناصبىها ، مىتوان سه درجه را به دست آورد :\r\n1 - مخالفت و دشمنى باشيعيان پيرو اهل البيت ( ع )\r\n2 - مخالفت هاى متفرقه اجتهادى با ائمه اهل البيت ( ع )\r\n3 - قرار دادن بغض اهل البيت ( ع ) جزء دين خود .\r\nدو قسم اول كار خوبى نيست ؛ بلكه دشمنى با شيعيان كه همه مسلمان هستند جايز نيست . و دوستى اهل البيت ( ع ) وقتى در نظر اهل سنت از اركان إيمان باشد ، طبعاً دشمنى هاى پراگنده هم حرام است ، بلى مخالفت‌هاى اجتهادى براى آنانى كه به إمامت ائمه ( ع ) از روى دليل إعتقاد ندارند ، اشكال ندارد .\r\nبه هر حال حرمت دشمنى موجب خروج از اسلام نمىشود . و بالاخره دو دسته فوق مسلمان هستند و بايد با هم تفاهم د اشته باشيم . مسلمانان بايد تلاش كنند بين شان ، أخوت اسلامى و همكارى دينى بر قرار باشد و اهل البيت ( ع ) در أحاديث اهل سنت ، مقام بلندى دارند ، دشمنى با مسلمانان شيعه و سنى جايزنيست .\r\nمرتبه اى سوم از ناصبيها ، در نظر مشهور علماى إماميه منكر يكى از ضروريات دين اسلام است ( كه محبت اهل‌البيت فرض و بغض آنان حرام است ) لذا در نظر شيعه ، حكم منكرين\r\n\r\n","description":"","footnote":"","page_name":" 240 ","page_number":241},
  {"content":"\r\n\r\nضروريات دين را دارند .\r\n\r\nاز خدا هر چه خواسته ايد داده است .\r\n « وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها إِنَّ الْإِنْسانَ لَظَلُومٌ كَفَّارٌ »  ( ابراهيم : 34 ) ؛ و از هر چيزى كه از خدا خواسته ايد بشما داده است . و اگر نعمت خدا را حساب كنيد ، شمرده نمى توانيد محققاً إنسان بسيار ستمگر و كفران كننده است « 1 » .\r\nكره زمين ما مشتمل بر چيزهايى فراوانى است كه إنسان را بعمق قدرت و دانش و حكت بالغه خداوند رهنمايى مىكند و احتمالًا در تمام آسمانهاى هفتگانه كه مشتمل بر هزاران و يا ميليونها ستاره و سياره هستند ، فقط شش زمين ديگر ؛ مثل اين زمين وجود دارد « 2 » .\r\nوجود معادن مختلف مفيد ؛ مانند نفت و گاز و فلزات رنگارنگ محير العقول و اقسام سنگهاى متعدد ارزشمند و نباتات گوناگون مفيد ؛ مثل گندم ، جو ، جوارى ، ماش ، نخود ، برنج و امثال آنها و از ميوه‌هاى گوناگون با مزه و رنگها و هيئتهاى مختلف و گياهانى كه براى تداوى امراض و خوراك حيوانات مفيد است و از تسخير حيوانات براى لذت بردن از آنها مانند پرنده ها و درنده ها و استفاده از گوشت لذيذ حلال گوشت آنها و از ركوب و انجام مقاصد ما از آنها و از فوايدى كه نگارنده فعلًا غافل و يا جاهل است و يا تا هنوز علم\r\n\r\n\r\n","description":"","footnote":"\r\n( 1 ) - در دو آيه 32 - 33 سابق بر اين آيه خداوند مىفرمايد : خدايى كه آسمانها و زمين را آفريد و از آسمان باران را فرستاد پس بيرون آورد ، بوسيله آن ثمره ها را براى روزى شما و مسخر كرد براى شما كشتى را تا در دريا بفرمان او ، به حركت بيايد و جويها را براى شما مسخر گردانيد و ( نيز شمس و قمر ) را بطور مستمر ؛ شب و روز را براى شما مسخر ( و مورد استفاده تان ) قرار داد .\r\nدر سوره جاثيه آيه 13 مىفرمايد : هر آنچه در آسمانها و زمين است همه در تسخير شما است . كه از يكطرف عظمت و اهميت إنسان را مى رساند و از طرف ديگر ، وسعت دادن رزق ما را از كهكشانها و فضاى بزرگ .\r\n( 2 ) -  « اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ . . »  الطلاق : 12 در عظمت كيفى و پيچيدگى هفت زمين همين كافى است كه در برابر هزاران يا ميليونها ستاره و سياره قرار گرفته اند .\r\n","page_name":" 241 ","page_number":242},
  {"content":"\r\n\r\nإنسان به آن نرسيده است ؛ مانند بزرگترين مخزن بى پايانى است ، كه عقول آدمى را متحير مىسازد .\r\nمىگويند : زمين براى رفع نياز هاى مختلف ما سيزده يا يازده گونه حركت دارد كه مشهور ترين آنها حركت وضعى و انتقالى مىباشد ، گرمى و سردى هوا و روز و شب آن و وجود درياها و كوهها و باد و ابر و باران و ذخيره آبها در زير زمين . همهء از عظمت زمين و اهميت مهمانان آن - إنسان - حكايت مىكند .\r\nخواننده عزيز : با من بيا تا به يك بيابان برويم كه هر چه نظر كنيم جز خاك و سنگ ظاهراً به درد نخور چيزى ديگر نمى بينيم . آنوقت بيا با هم بر گرديم بيكى از بازار هاى جاده اسفالت شده ، و كاشيهاى رنگارنگ ، در ديوارهاى دكانهاى كانگريتى و ساختمانهاى ده طبقه سيمانى را مى بينيم و در بين دكانها صدها نوع أشياء و امتعه رنگارنگ و ماشن‌هاى متخلف سوارى و لباس هاى مختلف الجنس از كفش‌ها و كلاها و پتوها و پارچه‌هاى نخى و سندسى و ابريشمى و ده ها وسايل پخت و پز و اسباب زينت و دواهاى گوناگون براى دفع مرضها و بالآخره صدها نوع محصولات و فراورده‌هايى كه براى رفع نياز هاى زندگى ما در قرن پانزدهم هجرى و بيست و يكم ميلادى مناسب يا لازم است ، وجود دارد . أشياى پلاستيكى كه قبلا أثرى از آنها نبود امروز دكانها از آنها مملو است و معلوم نيست آينده چه تحولى به وجود مىآيد . البته باغها وسبزه‌ها و درختان را نيز مى بينيم كه زيبايى خيره كننده اى دارند .\r\nخواننده عزيز ! حالا كه آن بيابان خشك و خالى و خاكى را ديديم و بعد اين همهء باغها و مزارع و أشياى مصنوعى كه از نظر جنس و كيفيت و كار آمد و قيمت مختلف هستند و زيورات خير كننده چشمها را نيز ديديم كه آنقدر جالب بود كه نفهميديم دو سه ساعت مشغول تماشاى آنها بوده ايم چگونه گذشت ماركيت‌ها و ده‌ها گونه ميوجات جات لذيذ را ديديم ، حالا يك سوال از شما دارم اين همه أجناس اين بازار ها از كجا پيدا شد ؟ بايد بگوييد\r\n\r\n","description":"","footnote":"","page_name":" 242 ","page_number":243},
  {"content":"\r\n\r\nكه همه از همين كره زمين ما پيدا شده و همه اين ها را خالق حكيم يا مستقيماً و يا بتوسط هدايت عقل بشر در إختيار ما قرار داده است .\r\nبنابراين خضوع و خشوع و إيمان و محبت ما بخداى حكيم و بخشاينده ، از نظر عقل و وجدان حتمى مىشود . و كفران آدمى او را ، از همهء حيوانات گمراه‌تر مىسازد . و به هر حال ملتفت مى شويم كه كره‌خاكى ( زمين ) ما بسيار اسرار آميز است . و پر منافع ، كه قطعاً بسيارى از كرات بالا فاقد آن مىباشد .\r\nو نيز اين جمله آيه مباركه : بشما از هرچه طلبيده ايد داده است » را بايد به سؤال مقال و حال معنى كنيم ؛ يعنى از آنچه كه شما احتياج خود را به آن دانسته ايد و از من خواسته ايد و از آنچه كه مورد احتياج شما بوده و شما به ان علم نداشته ايد و نخواسته ايد ولى زبان حال شما آن را خواسته از آنها هم بشما داده ايم .\r\n\r\nيك موضوع بسيار مهم\r\nاز قديم إنسان‌ها مىدانسته‌اند كه نعمتهاى خداوند در بدن و مواد مورد احتياج آن و نعمت عقل و علم و از زمين و دريا و از آفتاب و ماه و باران و غيره بسيار زياد است ، كه شمردن آنها غير ميسور است . و لذا تصديق اين جمله شريفه :  « وَ إِنْ تَعُدُّوا نِعْمَةَ اللَّهِ لا تُحْصُوها إِنَّ اللَّهَ لَغَفُورٌ رَحِيمٌ »  ( النحل : 18 ) حتى در عصر پيامبر و نزول قرآن براى خردمندان ، قابل فهم بود .\r\nولى در عصر ما و پيشرفت علوم مختلف در مورد فضا و هوا و دريا و زمين و منافع اعضاى بدن و سلولهاى جسم ( از بركت ترقى فيزيولوژى نباتى و حيوانى و إنسانى ) و كشف أسرار بقاى حيات و نياز آن به عوامل مختلف ، امور متنوع به دست آمده است كه شايد تنها شرايط بقاى حيات و زندگى ما بر هزاران شرط متوقف باشد ، كه بفرض فقدان يكى از آنها حيات ما خاتمه مىيابد . « 1 »\r\n\r\n\r\n","description":"","footnote":"\r\n( 1 ) - حيات بدن پرتو ارتباط تدبيرى روح با بدن است و ما از روح و عظمت او در اينجا صحبت نمىكنيم .\r\n","page_name":" 243 ","page_number":244},
  {"content":"\r\n\r\nولى خداوند همهء شرايط زندگى و زندگانى ما را كه به زبان قال و حال خواسته‌ايم آماده كرده است و مواهب زمين براى همهء إنسان‌ها و چهار پايان و چرنده‌ها و پرنده‌ها و حشرات زير زمين كفايت مىكند .\r\nما امروز به چشم منفصل خود - تلسكوبهاى قوى از جمله تلسكوب هابل « 1 » - و مكريسكوب هاى بسيار تيز ، ميليونها كهكشان و ميلياردها موجودات ريز را كه به چشم عادى قابل ديدن نيستند مى بينيم .\r\nجهان ما ميلونها مرتبه از جهان سه صد سال پيش بزرگتر ، پيچيده‌تر و شگفت تر و و سيع تر شده و آينده بمراتب از زمان حال مهم تر و عجيب تر خواهد شد كه بشر متكبر خود خواه بناچار به وجود خالق حكيم و دانا اقرار خواهد كرد و خود را در نعمت‌هاى حكيمانه و عالمانه و الطاف و مهربانى هاى او مستغرق خواهد ديد .  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ . . »  ( فصلت : 53 ) ؛ به زودى نشانه هاى خود را در كرانه هاى جهان و در نفوس و ارواح خودشان به آنان نشان مىدهيم تا اين كه براى منكران خداوند يا قرآن او روشن شود كه او حق است .\r\nالبته هنوز زمان وعده قرآن به سر نرسيده و صد سال بعد نيز احتمالًا بسر نرسد و اين فيض إلهى ( توفيق إنسان بكشف اسرار جهان و اسرار روح و صفات و آثار او ) دوامدار خواهد ماند .\r\nدر عصر ما ( دهه دوم قرن بيست و يكم و آخرهاى قرن چهاردهم هجرى شمسى ) در مورد روح رغم لجبازى هاى بچه‌گانه منكران قرآن ، موضوع نسبت به گذشته فرق كرده ، و خود روح إنسان در نظر جمعى از محققين غربى علمىشده و هر كسى كه كتب علم روحى جديد را كه به فارسى هم ترجمه شده ، بخواند به وجود روح تصديق مىكند . وآينده حتماً\r\n\r\n\r\n","description":"","footnote":"\r\n( 1 ) - أدوين هابل منجم و ستاره شناس امريكايى كه در سال 1953 م در گذشت يولى پاستور طبيب و بنيان گزار مكروب شناسى اولين فردى كه مكروب‌ها را تشخيص داد و در سال 1895 در گذشت .\r\n","page_name":" 244 ","page_number":245},
  {"content":"\r\n\r\nوضع بهتر و حالت عمومى پيدا مىكند در آفاق بزرگها و ريزها ، نيز تحول زيادى به وجود آمده كه تجلى خدا بهتر نور افگن شده و آيات قرآن مقبوليت عميق ترى يافته  « أَلا إِلَى اللَّهِ تَصِيرُ الْأُمُورُ »  ( الشورى : 53 ) ،  « وَ لِلَّهِ مُلْكُ السَّماواتِ وَ الْأَرْضِ وَ إِلَى اللَّهِ الْمَصِيرُ »  ( النور : 42 ) ،  « وَ إِلَيَّ الْمَصِيرُ »  ( الحج : 48 ) ،  « وَ إِلَى اللَّهِ الْمَصِيرُ »  ( آل‌عمران : 28 ) ،  « إِلى رَبِّكَ مُنْتَهاها »  ( النازعات : 44 ) ،  « إِنَّ إِلى رَبِّكَ الرُّجْعى »  ( العلق : 8 )\r\nيك نكته ديگر\r\nحرف « من » در جمله ( مّن كُلّ مَا سَأَلْتُمُوهُ ) يا براى تبعيض است و يا براى تبيين ؛ در فرض اول ، آيه از اول ، مخصوص پاسخگويى بعضى از سؤالات ما هست ؛ يعنى سؤالات معقولى كه با حكمت خداوند سازگارى داشته باشد\r\nو اگر حرف « من » براى تبيين باشد ، در اين صورت ، آيه پاسخگويى سؤالاتى است كه معقول و داراى مصلحت باشند . بخاطر اين كه إنسان آنقدر حرص دارد كه اگر ملك صد اقليم را داشته باشد باز در بند ملكيت صد اقليم ديگر خواهد بود و هيچ گاه غريزه حرص و آز إنسان إشباع شدنى نيست .\r\nاين آيه مباركه به اين جمله بپايان رسيده  « إِنَّ الْإِنْسانَ لَظَلُومٌ كَفَّارٌ »  ( ابراهيم : 34 ) ؛ مؤكداً إنسان بسيار ستمگر و كفران كننده است .\r\nاحتمالًا معناى اين جمله اين است كه ما همهء حوايج إنسان را در اين كره مبارك و كم نظير زمين فراهم نموده‌ايم ولى اين خود إنسان است كه بر اساس اخلاق اصلاح نشده خود ؛ مانند تكبر ، خود پرستى و خود خواهى ، به إستعمار و استثمار و سلب حق ديگران ، مىپردازد و إختلاف فاحش طبقاتى را به وجود مىآورد ، يك عده كه همه چيز دارند و به اسراف وتبذير و ذخيره كردن غرق هستند و جمع ديگر ، فاقد همه چيز كه به سوى نيستى در سرعت هستند . و تا يك حكومت عدل إلهى مسلط بر بشر ، زمام إختيار را در دست نگيرد مهار نمودن\r\n\r\n","description":"","footnote":"","page_name":" 245 ","page_number":246},
  {"content":"\r\n\r\nاين ظلم إجتماعى ميسر نخواهد شد .\r\nإنسان حتى به خالق و آفريننده وجود خود و به نعمتهاى بى حساب او ، نيز تسليم نمىشود و از پذيرفتن دستورات او سر باز مى زند گويى اين نعمت را خود آفريده و حتى به وجود منعم حقيقى كائينات هم إيمان نمىآورد  « قُتِلَ الْإِنْسانُ ما أَكْفَرَهُ »  ( عبس : 17 )\r\nاللهم إنا نعوذ بك من شرورأنفسنا و من سيئات أعمالنا و من إسرافنا على أنفسنا .\r\n\r\nوالدين ابراهيم\r\n « رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ »  ( ابراهيم : 41 ) ؛ پروردگارا مرا و والدين مرا و مؤمنان را در روز حساب بيامرز ؛ پدر ابراهيم ( ع ) مشرك بوده ،  « وَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ »  ( الزخرف : 26 ) ؛ ابراهيم به پدر و قوم خود گفت من از آنچه را كه شما مى پرستيد بيزارم .  « قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ . . .   إِلَّا قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ . . . »  ( الممتحنة : 4 ) ؛ مسلّماً براى شما سرمشق خوبى در ابراهيم و آنانى كه با او بودند است وقتى كه به قوم خود گفتند ما از شما و از آنچه را كه مى پرستيد بيزاريم مگر گفته ابراهيم به پدرش كه براى تو إستغفار مىكنم . . . ( كه شما از آن پيروى نكنيد ) .\r\n  ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ، وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ   ( التوبة : 113 - 114 )\r\nبراى پيامبر و مؤمنين جايز نيست براى مشركين - هرچند از خويشان باشند - طلب مغفرت كنند . بعد از اين كه براى آنان روشن شدكه آنان از دوزخيها هستند و إستغفار ابراهيم براى\r\n\r\n","description":"","footnote":"","page_name":" 246 ","page_number":247},
  {"content":"\r\n\r\nپدرش بخاطر وعده‌اى بود كه به او داده بود « 1 » وقتى روشن شد كه او دشمن خدا است از او بيزارى جست ، ابراهيم بسيار مهربان و بردبار است .\r\nاز اين آيات مطالبى به دست مىآيد :\r\n1 - إستغفار و طلب آمرزش گناه براى مشركين و كفّار جايز نيست . هرچند از خويشان باشند .\r\n2 - اين تحريم هم در دين ابراهيم بوده و هم در دين اسلام هم بر پيامبران و هم بر مؤمنين و بعيد نيست كه در همه‌ى شرايع چنين بوده باشد .\r\n3 - ابراهيم براى پدر خود إستغفار كرد ( و به اين وسيله مى خواست او را به إيمان به خدا نزديك كند ) وقتى فهميده شد او دشمن خدا است و بر بت پرستى خود باقى مانده ، رابطه خود را با او قطع نمود .\r\n4 - در اين مورد شما از ابراهيم پيروى نكنيد . و براى پدر كافر استغفار ننماييد .\r\n5 - در آيه اول اينجا ابراهيم از خدا طلب مغفرت براى خود و والدين و مؤمنين نموده است .\r\nدانشمندان جواب داده‌اند كه : درآيات ديگركلمه « أب » است و در اين آيه كلمهء « والدين » ، پس معلوم مىشود كه مقصود به أب پدر حقيقى نبوده ؛ بلكه عمو يا پدر خوانده‌اش بوده است و لفظ أب مانند والدين كه نصّ در پدر حقيقى است نمىباشد و اين قول اين فايده را دارد كه پيامبر از پدر مشرك به دنيا نيامده است كه مشهور إماميه و بعضى از دانشمندان سنى به آن معتقدند .\r\n\r\n\r\n","description":"","footnote":"\r\n( 1 ) - البته در خود وعده هم گفته كه اگر إيمان نياوردى من براى تو كارى نمى توانم پس إستغفار تعليقى بوده نه جزمى  ( وَ ما أَمْلِكُ لَكَ مِنَ اللَّهِ مِنْ شَيْءٍ \r\n","page_name":" 247 ","page_number":248},
  {"content":"\r\n\r\n6 - استرحام اخروى مانند إستغفار ظاهراً جايز نيست ولى دعا براى هدايت كافر و إيمان آوردن او ضرر ندارد ؛ بلكه ارشاد كافر واجب است و نيز دعا كردن براى دنياى او اشكالى ندارد . والله العالم .\r\n7 - از آيات متقدمه خصوصاً از آيات 42 ، 43 ، 44 و 45 سوره مريم كه ما آنها را در اين كتاب نقل نكرديم بطور قطعى فهميده مىشود كه آزر پدر گفته يا عموى ابراهيم بت پرست بوده و نصيحت هاى مكرّر ابراهيم را قبول نكرده وقتى ابراهيم را به سنگسار كردن تهديد نموده پس چرا ابراهيم براى او إستغفار كرده هرچند إستغفار معلق ؟\r\nجواب اين است كه آزر پس از تهديد ابراهيم به سنگسار و رجم ، احتمالًا از سر سختى خود پشيمان شده و به ابراهيم گفت مدتى از من دور شو  « وَ اهْجُرْنِي مَلِيًّا » \r\nابراهيم از همين كلام او در إيمان آوردن او به طمع افتاد و گفت :  قالَ سَلامٌ عَلَيْكَ سَأَسْتَغْفِرُ لَكَ رَبِّي إِنَّهُ كانَ بِي حَفِيًّا  ( مريم : 47 )\r\nسلام بر تو من به زودى براى تو إستغفار مىكنم كه به وعده خود وفا كرد ولى آزر مسلمان نشد و ابراهيم از او دور شد و برائت جست .\r\n8 - تنها يك آيه باقى ماند كه بايد در آن تأمّل شود و آن آيه 86 سوره شعراء است :  « وَ اغْفِرْ لِأَبِي إِنَّهُ كانَ مِنَ الضَّالِّينَ »  ( الشعراء : 86 ) و بيامرز پدرم را كه از گمراهان بوده . از لفظ « كان » كه فعل ماضى و حكايت از گذشته است به ذهن مىرسد كه اين دعا پس از مردن آزر بوده در حالىكه ابراهيم در زندگى او دانست كه او بر عبادت بتها ، لجبازى مىكند و به همان حال مرگ به سراغ او رسيد و اين إستغفار بعد از مرگ معصيت آشكار است و احتمال اين كه إستغفار در حيات مشرك حرام باشد و پس از موت او جايز اين احتمالى است كه فكر نكنم كسى آن را بپذيرد .\r\nاين اشكال از جوانى ( در حوزه علميه نجف اشرف ) در ذهن من بوده ، ولى امروز مىگويم\r\n\r\n","description":"","footnote":"","page_name":" 248 ","page_number":249},
  {"content":"\r\n\r\nابراهيم يك مرتبه إستغفار كرده و از آيات ما قبل اين آيه در سوره شعراء پيدا است كه آزر زنده بوده و ابراهيم او را نصيحت نموده .\r\nبنا براين لفظ « كان » به معناى حكايت از گذشته نيست ؛ بلكه براى مطلق نسبت ضلالت به او مىباشد و در قرآن نظاير زيادى دارد . و لله الحمد .\r\n\r\nتبديل زمين و آسمانها در قيامت\r\n « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ »  ( ابراهيم : 48 ) ؛ آنچه از مطالب مهمّى كه در اين آيه به نظرم رسيده در كتاب معاد كه تقريباً دو سال پيش چاپ شد ، نوشته‌ام ونيازى به تكرار آنها در اين كتاب نيست و در آنجا گفته‌ام كه ميدان بزرگ ميدان حساب در كره‌اى به نام ساهره  ( فَإِذا هُمْ بِالسَّاهِرَةِ )  ( النازعات : 14 ) مىباشد .\r\n\r\nوجه تسميه قرآن به كتاب\r\n  « الر تِلْكَ آياتُ الْكِتابِ وَ قُرْآنٍ مُبِينٍ »   ( الحجر : 1 ) ؛ آنها آيات كتاب و قرآن مبين است .\r\n « وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ »  ( آل‌عمران : 48 ) ؛ ممكن است كتاب در آيه آخر كه به عيسى ( ع ) داده شده معناى عام باشد و گرنه به عيسى غير از انجيل ، كتابى ديگر داده نشده مگر مراد از كتاب نوشته‌هاى مختصر ديگرى باشد . و قريب به اين آيه ، آيه 110 مائده است كه باز در حق عيسى نازل شده . لفظ كتاب در قرآن مجيد احتمالًا به معانى مختلفى آمده است ، و از يك جهت به دو معنى آمده است :\r\nكتاب به معناى مكتوب و گاهى در مطلق نوشته استعمال شده و گاهى در معناى مصطلح امروز كه داراى اوراق متعددى مىباشد ؛ مثلًا كتاب در آياتى كه مضاف اليه اهل واقع شده مانند اهل الكتاب مراد از كتاب تورات و انجيل و احتمالًا كتب ديگرى را نيز شامل مىگردد . كه عين معناى مصطلح امروزى پيش ما و حتى در نظر مسلمانان آخر زمان پيامبر اسلام صلى الله عليه و آله است .\r\n\r\n","description":"","footnote":"","page_name":" 249 ","page_number":250},
  {"content":"\r\n\r\nاين مطلب با دقت در آياتى كه لفظ كتاب در آنها آمده استفاده مىشود و به تعبير ديگر مىشود گفت كه لفظ كتاب به اصطلاح ادبى مشترك معنوى است كه بر مطلق نوشته چه يك سطر و چه يك صفحه و چه چند صفحه و صحايف و چه كتابهاى چند صد صفحه اى اطلاق مىشود ؛ مانند اطلاق لفظ انسان بر تازه متولد شده و طفل مميز و مرد بالغ و مرد بزرگ و مرد صد ساله .\r\nمطلب مهم تر از اين بيان ، سبب اطلاق كتاب بر آيات نازله قرآن است زيرا قرآن در طول مدت بيست يا بيست و سه سال تدريجاً بر آن حضرت در مكه و مدينه نازل شده و انزال آن به وحى إلهى توسط جبرئيل امين ( ع ) بر روح مقدس خاتم المرسلين صلى الله عليه و آله بوده است و ما هيچ دليل و شاهدى نداريم كه آيات نازله نوشته شده باشد و جبرئيل كاغذ و يا لوح را آورده باشد ، چنانچه بر موسى ( ع ) الواح نازل شد و احتمالًا انجيل اصلى مثل تورات به شكل كتاب منظم و يا به شكل اوراق و الواح نازل شده باشد كه احتمال دومى از كلمه الواح و صُحُف كه در قرآن آمده است ؛ قوى مىباشد ، ولى مع الوصف بازهم كتاب به معناى امروزى صدق مىكند .\r\nبنابراين صدق كتاب چه بر يك آيه و چه بر چند آيه و بر يك سوره و بر همه 114 سوره قرآن محتاج به استدلال است . به اين آيات توجه كنيد :\r\n   « الم ، ذلِكَ الْكِتابُ لا رَيْبَ فِيهِ هُدىً لِلْمُتَّقِينَ »    ( البقرة : 2 1 )\r\n  « الر تِلْكَ آياتُ الْكِتابِ الْحَكِيمِ »   ( يونس : 1 )\r\n  « الر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ »   ( هود : 1 )\r\n  « الر تِلْكَ آياتُ الْكِتابِ الْمُبِينِ »   ( يوسف : 1 )\r\n  « المر تِلْكَ آياتُ الْكِتابِ . . . »   ( الرعد : 1 )\r\n « وَ مَنْ عِنْدَهُ عِلْمُ الْكِتابِ »  ( الرعد : 43 )\r\n\r\n","description":"","footnote":"","page_name":" 250 ","page_number":251},
  {"content":"\r\n\r\n  « الر كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ . . »   ( ابراهيم : 1 )\r\n « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ »  ( النحل : 89 ) ؛ از اين آيات تا حدودى پيدا است كه لفظ كتاب بر مقدار زيادى از آيات كريمه اطلاق شده است مثلًا قرآن به چند آيه تبيان هر چيز نمىشود و نه موجب اخراج مردم از هر تاريكىهاى متعدد مىگردد .\r\nوجه اطلاق كتاب و نوشته چه بر چند آيه و چه بر مقدار زياد و چه بر همه قرآن يا به اعتبارمامضى است كه درلوح محفوظ بوده است :  « وَ اتْلُ ما أُوحِيَ إِلَيْكَ مِنْ كِتابِ رَبِّكَ . . . »  ( الكهف : 27 )\r\nو نزديك به آن ( آيه 45 عنكبوت ) است .  « تَنْزِيلُ الْكِتابِ لا رَيْبَ فِيهِ مِنْ رَبِّ الْعالَمِينَ »  ( السجدة : 2 )  « كانَ ذلِكَ فِي الْكِتابِ مَسْطُوراً »  ( الإسراء : 58 )\r\nو يا به اعتبار مستقبل از باب من قتل قتيلًا چون آيات همه بعد از وحى نوشته شدند و نيز مانند :  « قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا »  ( مريم : 30 )\r\nو اما اين كه همهء آيات در لوح محفوظ ثبت بوده به اين نمونه ها توجه كنيد :\r\n1 -  « وَ لا أَصْغَرُ مِنْ ذلِكَ وَ لا أَكْبَرُ إِلَّا فِي كِتابٍ مُبِينٍ »  ( سبإ : 3 )\r\n2 -     « إِنَّهُ لَقُرْآنٌ كَرِيمٌ ، فِي كِتابٍ مَكْنُونٍ ، لا يَمَسُّهُ إِلَّا الْمُطَهَّرُونَ ، تَنْزِيلٌ مِنْ رَبِّ الْعالَمِينَ »     ( الواقعة : 77 - 80 )\r\n3 -      « حم . وَ الْكِتابِ الْمُبِينِ ، إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ »      ( الزخرف : 4 . 1 )\r\n4 -   « بَلْ هُوَ قُرْآنٌ مَجِيدٌ ، فِي لَوْحٍ مَحْفُوظٍ »   ( البروج : 21 و 22 )\r\n5 -  « وَ لا رَطْبٍ وَ لا يابِسٍ إِلَّا فِي كِتابٍ مُبِينٍ »  ( الأنعام : 59 )\r\n\r\nكلامى از مفردات راغب\r\n\r\n","description":"","footnote":"","page_name":" 251 ","page_number":252},
  {"content":"\r\n\r\n« كتب » باهم كردن پوست به پوست بوسيله خياطى و دوختن است يقال : « كتبتُ السقاء و كتبتُ البغلة » ؛ يعنى جمع كردم بين دو لب او به حلقه‌اى و در عرف به يك جا كردن بعضى حروف به بعض ديگر به خط و گاهى به خود حروف مضمومه به لفظ هم گفته مىشود « 1 » مانند  ذلِكَ الْكِتابُ . .   آتانِيَ الْكِتابَ ؛  كتاب در اصل مصدر است بعد مكتوب فيه ( آنچه كه در آن نوشته مىشود ) كتاب ناميده شده ؛ مانند  يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً . . .  ( النساء : 153 )\r\nمقصود صحيفه ايست كه در آن نوشته وجود دارد و به همين جهت فرموده است :  وَ لَوْ نَزَّلْنا عَلَيْكَ كِتاباً فِي قِرْطاسٍ . . .  ( الأنعام : 7 )\r\nو ( نيز ) از اثبات ، و تقدير و ايجاب و فرض و عزم به كتابت تعبير مىشود ( و پس از ذكر مثالها از آيات قرآن مىگويد : و به كتابت از قضاى امضا شده ( نيز ) تعبير مىشود و بر همين معنى حمل شده است ،  بَلى وَ رُسُلُنا لَدَيْهِمْ يَكْتُبُونَ  ( الزخرف : 80 ) ؛ و معناى :  « قُلْ لَنْ يُصِيبَنا إِلَّا ما كَتَبَ اللَّهُ لَنا هُوَ مَوْلانا . . . »  ( التوبة : 51 ) ؛ تقدير و قضا است .\r\nو كلام راغب در اين مقام دراز است ؛ ظاهراً مراد راغب از بحث مفصّل او اين نيست كه ماده كتب مشترك لفظى بين معانى مذكور است ؛ بلكه اين معانى از مصاديق متنوع مفهوم آنست كه قرآن آنها را به عنوان مشتقات كتابت قصد كرده است . والله العالم .\r\n\r\nدرس بزرگ\r\n « وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ »  ( الحجر : 6 ) ؛ مشركين مكه به پيامبر اسلام صريحاً مىگويند مؤكداً تو ديوانه‌اى ولى نه پيامبر به جواب توهين آنان توهين كرده و نه\r\n\r\n\r\n","description":"","footnote":"\r\n( 1 ) - به اين اعتبار اطلاق كتاب بر الفاظى كه جبرئيل براى حضرت نبوى بيان مى داشت بلا مانع است ولى اين اعتبار در عرف ما تقريبا متروك است . و اصطلاح عصر نزول قرآن را من نمىدانم ؛ بلى گمان مىكنم مراد از كتاب در قرآن الفاظ قرآن است به يكى از دو اعتبارى كه در متن ذكر كرديم مجاز است و لفظ كتاب امروز بر آيات اطلاقش حقيقى است ؛ بلكه در زمان آن حضرت ( ص ) پس از نوشتن آيات هم استعمال حقيقى بوده است .\r\n","page_name":" 252 ","page_number":253},
  {"content":"\r\n\r\nخداوند ، چه قدر خوب است كه ما هم در مقابل توهين ديگران خصوصاً مسلمانان ساكت بمانيم و از دايره نزاكت هاى اخلاقى بيرون نرويم . و اين بردبارى براى علماء سزاوارتر است ؛ ولى اين برد و بارى در مقابل دشمنان دين و مزدوران خارجى به مقاومت تبديل شود .\r\n\r\nأمت‌ها مانند افراد در أجل\r\n  « وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ ، ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ »   ( الحجر : 4 ، 5 ) ؛ نابود نكرديم شهر و دهى را مگر براى آن سرنوشت معينى بود . و هيچ أمتى ( قومى ، ملتى و جمعيتى ) از أجل خود پيشى نمىگيرند و نه ( از آن ) پس مىمانند .\r\nبلى سنت تكوينى خداوند بر اين جارى شده است همانگونه كه افراد انسان ( و ساير انواع ) از خود مدت معينى دارند ، امتها نيز چنين اند ، در وقت معينى شكل مىگيرند و زندگانى مىكنند و مدت خود را در پناه أسباب و مسبّبات عمومى و خصوصى مى گذرانند و بعد از روى زمين مى روند .\r\n\r\nصيانت قرآن\r\n « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  ( الحجر : 9 ) ؛ همانا ما ذكر ( قرآن ) را نازل كرديم و مؤكداً ما حافظ و نگهدار آن مى باشيم . آنچه از مفهوم حفظ و نگهدارى در ذهن مىآيد صيانت قرآن از نابودى و تلف شدن همه‌ى قرآن يا بعضى از آيات آن است .\r\nبنا براين آيه ، قرآن مجيد بطور كامل و سالم محفوظ مانده است و حافظ آن خود منزل آن ، خداوند تبارك و تعالى مىباشد .\r\nممكن است بر اين استدلال دو ايراد وارد شود :\r\n1 - لجبازى ! بگويد : خود اين آيه ممكن است از زياده نمودن بعضى از مسلمانها باشد و به محتمل التحريف نفى التحريف از قرآن نمىشود .\r\nدر جواب اين ايراد و دفع اين احتمال مىگوييم كه اتفاق همهء مسلمانان بر نفى زيادتى در\r\n\r\n","description":"","footnote":"","page_name":" 253 ","page_number":254},
  {"content":"\r\n\r\nقرآن منزل ثابت است و هيچ كس از مذاهب اسلامى ادعا نكرده كه يك جمله تا چه رسد به آيه‌اى در قرآن زياد شده باشد ، بعضى از مسلمانان ادعاى نقص و حذف بعضى آيات را نموده اند .\r\nاين آيه كه در يك سوره مكى ( سوره حجر كه به قول ابن نديم در فهرست پنجاه و دومين سوره ايست كه در مكه نازل شده است ) مىباشد تنها شهادت بر نفى تحريف نقصى در سوره ها و آيات پنجاه و يك سوره نازل شده پيش از اين سوره است و دلالتى بر صيانت آيات بعدى خود اين سوره ندارد تا چه رسد به حفظ و نگهدارى ساير سوره هاى مكى و حتى سوره هاى مدنى . بلى اگر لفظ آيه چنين مىبود « إنا نحن نزلنا الذّكر و إنا لتمامه لحافظون » ؛ صيانت همه‌ى قرآن را از تحريف ثابت مىكرد .\r\nبه هر حال مراد از حفظ ، حفظ كلمات و حروف قرآن است كلمه نازل شده ، نه حركات إعرابى آن كه آنها عمل مسلمانان متدين است و از آسمان نازل نشده و لذا قرائت قاريان در آنها مختلف است ؛ مانند كلمه « أرجلكم » در آيه وضوء كه بعضى بكسر حرف « لام » آن و بعضى به فتح آن قرائت كرده‌اند و هكذا در بعضى از كلمات ديگر .\r\n\r\nدلايل اين جانب در مورد صيانت قرآن از تحريف\r\n1 - قرآن اصل و ريشه دين اسلام است و به طبيعت حال مسلمانان به آن اهميت زيادى مى دادند و به عنوان كلام خداوند جهان ، به آن احترام شديد مىگزارند و براى فرمانبرى از دستورات او در ميدانهاى جهاد از جان شيرين خود مى گذشتند و با اين وصف احتمال تحريف و تنقيص آن ضعيف مىشود .\r\n2 - از عصر نزول قرآن عصر حضور رسول خاتم ( ص ) و صحابه در مدينه منوره حفظ و از « بَرْ » كردن قرآن به عنوان يك فضيلت دينى و اجتماعى رايج شد و مسلمانان آن را از اول تا آخرين آيهء نازله يا سورهء نازله از « بَر » مىكردند .\r\n\r\n","description":"","footnote":"","page_name":" 254 ","page_number":255},
  {"content":"\r\n\r\nو پس از وفات پيامبر ( ص ) در زمان خليفهء اول و خليفه سوم به تدوين آن عنايت بليغى صورت گرفت و طبق روايتى كه مشهور است اميرالمؤمنين جداگانه آن را تدوين نمود .\r\n3 - قرآن مانند ديوان شعر يا كتاب دعا نبود كه از تحريف و كم و زيادتى آن كسى خبر نمىشد ، اولًا كتاب ربّ العالمين بود و ثانياً كتاب عبادى و كتاب معاملاتى و حقوقى و جزايى و به طور كلى قانون اساسى مسلمانان بود و حكومت ها همه فرامين و احكام سياسى و دينى اجتماعى و حقوقى و مالى خود را بر آن عيار مى ساختند و به آيات آن استناد مىجستند در نماز ها و خطبه ها به آنها استشهاد مىكردند . مشكل است كه چنين كتابى كم و زياد شود و كسى نداند و اختلافى واقع نشود .\r\n4 - قرآن از تحريف تورات و انجيل خبر داده و مسلمانان عصر نبوت را هشدار داده بود و لذا مسلمانان در اين مورد غافل نبودند و به صيانت كتاب آسمانى خود توجه داشتند .\r\nپيامبر امى ( ص ) كه نه مى نوشت و نه نوشته ها را خوانده مى توانست براى حفظ و نگهدارى قرآن نويسندگانى داشت ، و جماعتى از صحابه مؤظف بودند آنچه وحى مىشد ، بنويسند و همين نوشته‌ها بود كه پس از وفات آن حضرت ( ص ) همه‌ى آيات قرآن تدوين شد و قرآن سالم باقى ماند . شايد همين مطالب پنجگانه قرينه شود كه مدلول آيه مباركه  ( وَ إِنَّا لَهُ لَحافِظُونَ )  را به معناى حفظ همه‌ى قرآن بدانيم ، خصوصاً كه جملهء اسميه از نظر ادبى به معناى دوام و استمرار مىآيد .\r\nبرهان ديگر در قرن 21 ميلادى و 15 هجرى قمرى\r\nچند ماه قبل ( اوايل سال 1395 ش ) راديوها و تلويزيون ها و به طور كلى خبر گزارىها گزارش دادند كه يك نسخه از قرآن مجيد به تازگى پيدا شده است . و طبق تشخيص كارشناسان بر اساس ابزار علمى امروز ، نسخهء مذكور يا از زمان حضرت خاتم النبيين ( ص ) يا از زمان قريب به زمان آن حضرت ، بوده است .\r\n\r\n","description":"","footnote":"","page_name":" 255 ","page_number":256},
  {"content":"\r\n\r\nمن اين خبر را از تلويزيون فارسى ( بى بى سى ) شنيدم ولى ندانستم اين نسخه فعلًا در كجا و در كدام كشور نگهدارى مىشود و اين نسخه يكى از دلايل حسّى صيانت قرآن مجيد مىشود .\r\nكاش جامعة الأزهر مصر يا حوزه علميه قم و يا حوزه علميه نجف اقدام كنند و آن را چاپ و تكثير كنند كه اين نسخه رحمت خداوند در عصر ما براى همهء مسلمانان جهان است .\r\nبحثى از زاويه ديگر\r\nبزرگانى شيعه إماميه مانند شيخ مفيد و شيخ طوسى و سيد مرتضى و شيخ صدوق كه رئيس محدثين شيعه به حساب مىآيد و مفسّر شهير شيعه طبرسى در مجمع البيان و فقيه نامدار كاشف الغطا و ساير بزرگان إماميه قرآن را سالم و بدور از تحريف دانسته‌اند . و محقق يزدى در كتاب فقهى معروف خود كه محور فقهاى إماميه در قرن اخير مىباشد اين قول را از جمهور مجتهدين شيعه نقل مىكنند .\r\nفقيه اصولى استاد بنده و كثيرى از علماى عصر حاضر ، حضرت آيت الله مرحوم سيد ابوالقاسم الخويى كه در زمان رياست جمهورى صدام حسين ستمگر و آدم كش ، دار فانى را در نجف اشرف وداع گفت و در صحن مطهر حضرت اميرالمؤمنين ( ع ) در يك اطاقى كه نزديك مسجد خضرا محل تدريس ساليان متمادى ايشان بود دفن شدند « 1 »\r\nكتابى به نام البيان در تفسير نوشته اند و در مقدمه آن از صيانت قرآن و عدم تحريف آن داد سخن داده و به طرز خوبى از عهده اثبات آن بر آمده كه شايسته است محققين از آن استفاده نمايند . ( من در زمان تأليف اين كتاب آن را مطالعه نكردم . )\r\n\r\nقايلين به تحريف قرآن چه مىگويند\r\nگفته شده ، جماعتى از محدثين شيعه و سنى به تحريف قرآن قايل شده و دليل عمدهء آنان\r\n\r\n\r\n","description":"","footnote":"\r\n( 1 ) - بعد از وفات ايشان هر وقت من به نجف اشرف مشرف شده ام به زيارت مرقد شان رفته ام رحمه الله .\r\n","page_name":" 256 ","page_number":257},
  {"content":"\r\n\r\nاحاديثى است كه در كتب حديثى آنان وارد شده است ما در دو مقام بحث مىكنيم :\r\nاول : در احاديث شيعه كه مدرك عده‌اى از محدثين شيعه در قول به تحريف است :\r\nاولًا اين احاديث به دو گونه است يكى روايات ضعيف السند كه از راويان مجهول و يا دروغگو نقل شده ، اين گونه روايات فى نفسه معتبر نيست و حتى كراهت و يا استحباب چيزى به آن ثابت نمىشود تا چه رسد كه در مورد نقص كلام الله مورد استدلال قرار گيرد .\r\nدوم : روايات معتبر السند است كه به هفت عدد نمىرسند و بزرگان إماميه به اين چند حديث إعتنا نكرده و آنها را واجب التأويل دانسته‌اند و يا علم به مراد آنها را به قايلش برگردانيده‌اند . و اين روايات در كتاب قرآن جزء دوم معجم الأحاديث المعتبره در باب 8 ص 381 و غير آن ذكر شده است كه محققين به آنجا مراجعه كنند « 1 »\r\nممكن است دانشمندى بگويد روايات ضعيف السند در فرضى بى اعتبار و قابل ردّ است كه كم باشد ، اما اگر به اندازه‌اى كه موجب صحت إطمينان به صدور آنان از حضرت پيامبر ( ص ) يا إمام بگردد ، ضعف سند به اعتبار متن ضرر نمى رساند ؛ زيرا إطمينان به صدور مدلول براى اثبات مطلب كفايت مىكند إطمينان از هر سببى پيدا شود عقلاء آن را حجت مىدانند و روش حضرت پيامبر ( ص ) و إمام ( ع ) در نظام زندگانى شان اعتماد بر إطمينان بوده . به هر حال إطمينان و وثوق در نظر عقلاء حجت است و عرفاً مغاير با ظن است كه قرآن آن را حجت نمىداند و مىفرمايد :  « وَ إِنَّ الظَّنَّ لا يُغْنِي مِنَ الْحَقِّ شَيْئاً »  ( النجم : 28 ) إطمينان فوق ظن است ظن از 51 در صد شروع و تا 90 در صد مثلًا و پس از آن إطمينان است وقتى به صد رسيد قطع مىشود و قطع حجت عقلى است كه در علم اصول فقه بيان شده است .\r\nدر جواب مىگوييم بلى آنچه مىگويند درست است ولى در كثيرى از روايات مرسله و ضعيف السند كه راويان آنها دروغگو يا مجهول الحال است ، مشكله تنها در سند آنها نيست ؛\r\n\r\n\r\n","description":"","footnote":"\r\n( 1 ) - يك دليل ديگر نيز بر صيانت قرآن وجود دارد كه در ضمن احاديث اهل سنت ذكر مىشود\r\n","page_name":" 257 ","page_number":258},
  {"content":"\r\n\r\nبلكه مشكله در دلالت و مضامين آنها نيز وجود دارد به بيان اين موضوع مهم توجه كنيد .\r\n\r\nهر منزّل قرآن نيست\r\nهر چه قرآن است حتماً وحى آسمانى نيز مىباشد ؛ يعنى هر كس كه به نبوت و رسالت حضرت محمد ( ص ) إيمان داشته باشد مىداند كه تمام قرآن از جانب خداوند وحى شده و حتى يك آيه هم از پيامبر اسلام نيست « 1 » پس هر قرآن وحى منزل است ولى هر منزّل قرآن نيست اين موضوع نيز مسلم است و از كتاب بخارى ( كتاب فضايل قرآن حديث صفوان در مورد احرام واجبه ) و ساير كتب احاديث استفاده مىشود كه مطالبى را خداوند تعالى برسول خود وحى نمود كه در قرآن بيان نشده است بنا براين هر منزّل قرآن نيست .\r\nوقتى اين دو قاعده روشن و فهميده شد خوانندگان عزيز مى دانند كه بسيارى از روايات ضعيفى كه به آنها در اثبات تحريف قرآن استدلال شده غلط است و ربطى به كم شدن از قرآن ندارد ؛ مثلًا در روايتى وارد شده كه آيه مباركه چنين نازل شد :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ  ( فى على )  وَ إِنْ لَمْ تَفْعَلْ فَما بَلَّغْتَ رِسالَتَهُ . . . »  ( المائدة : 67 ) ؛ مىگوييم اين حديث دلالت بر نقص قرآن نمىكند چون كلمه ( فى على ) منزّل غير قرآنى بوده معروف است كه عام بر خاص دلالت نمىكند .\r\nدر اين مطلب دقت كنيد كه براى اصلاح ساده لوحان محدثين بسيار راهگشا مىباشد . والله الهادى والمرشد الى الصواب .\r\nدر پايان خوانندگان متتبع را به مقدمه تفسيرالبيان استاد بزرگوار حضرت آقاى سيد ابوالقاسم خويى ( ره ) حواله مىدهيم كه حق مطلب را ادا كرده است و نيز به ص 381 تا ص 386\r\n\r\n\r\n","description":"","footnote":"\r\n( 1 ) - در زمان ما يك نويسنده مصرى و يك نويسنده ايرانى پيدا شدند و ادعا كردند كه قران از گفتار خود پيامبر اسلام ( ص ) است نه وحى خداوند ولى مسلمانان مصر و ايران حرف آنان را رد كردند و ظاهراً هردو نفر به كشور هاى غربى رفته اند خداوند هردو نفر را هدايت كند . و رد تفصيلى اين قول در همين كتاب ذكر شده است .\r\n","page_name":" 258 ","page_number":259},
  {"content":"\r\n\r\nمعجم الاحاديث المعتبره چاپ اول و دوم آن حواله مىدهيم .\r\nدوم در احاديث اهل سنت كه مستمسك حشويه و قايلين اهل سنت به تحريف قرآن شده است و در اين جا به قسمتى از اين روايات اكتفاء مىشود « 1 »\r\n1 - بخارى از ابن عباس در صحيح خود نقل مىكند : « لَقَد كَانَ فِى بَنى إسرائيل رجالٌ يكلّمون « 2 » من غير ان يكُونوا أنبياء ، » پس اگر در امت من كسى از آنان باشد او عمر است ابن عباس گفته ما من نبى ولا محدث .\r\nقبسطلانى ، در جمله اخير اين حديث مىگويد اين قول ابن عباس ( ما من نبى و لا محدّث ) براى ابى ذر ثابت شده و براى غير ابى ذر ساقط شده و سفيان بن عُيينه آن را پيوند نموده در آخر هاى جامع خود و عبد بن حميد به لفظ : كان ابن عباس يقرء : و ما ارسلنا من قبلك من رسول و لا نبى و لا محدث ؛ يعنى كلمه و لا محدث از قرآن ساقط و كم شده .\r\n2 - و نيز بخارى حديث طويلى را از ابن عباس نقل كرده كه خليفهء دوم ( رض ) بر سر منبر گفته . . . « 3 » و ما آن جملاتى را كه به تحريف قرآن مربوط است از خليفه دوم ترجمه مىكنيم :\r\nخداوند محمد ( ص ) را مبعوث فرمود و كتاب را به او نازل نمود از چيزهاى كه انزال كرد آيه رجم بود ما آن را خوانديم و فهميديم و حفظ كرديم رسول خدا ( ص ) رجم را اجرا كرد و ما بعد از او آن را اجرا كرديم مىترسم زمان بگذرد و مردم بگويد به خدا سوگند ما آيه رجم را در كتاب خدا نيابيديم پس به ترك آن فريضه اى إلهى گمراه شوند . . . بعد ما ( از قرآن ) در ضمن آنچه از كتاب خدا قرائت مىكرديم و اين را مى خوانديم : ( ان لا ترغبوا من آباءكم فإنه كفر بكم ان ترغبوا عن آبائكم ) أو ( و ان كفرا بكم عن ترغبوا من آبائكم ) سپس\r\n\r\n\r\n","description":"","footnote":"\r\n( 1 ) - يكى از دانشمندان اهل سنت رافعى مىباشد كه امكان سقوط بعضى از آيات قرآن را به جماعتى از اهل كلام نسبت داده ( اعجاز القرآن ص 41 ) و طبرسى در مجمع البيان آن را به حشويه اهل سنت نسبت داده است .\r\n( 2 ) - بصيغهء مجهول .\r\n( 3 ) - صحيح بخارى ص 121 و 122 ج 4 چاپ مطبعه عثمانيه در مصر .\r\n","page_name":" 259 ","page_number":260},
  {"content":"\r\n\r\nخليفه مطالب ديگرى بيان كرده كه من بيان آنها را مصلحت نمى دانم .\r\n3 - أحمد بن حنبل در مسند خود اين روايت را با اندك تفاوت نقل كرده ( ج 1 / 47 ) كه خليفهء دوم عُمَر شهادت به سقوط دو آيه قرآن مىدهد .\r\n4 - جلال الدين سيوطى در كتاب إتقان خود ( ج 1 / 101 ) از ليث بن سعد نقل كرده كه اول كسى كه آيه رجم قرآن را جمع كرد ابوبكر بود زيد آن را مى نوشت ، عمر آيه رجم را آورد ولى زيد آن را ننوشت چون عمر تنها بود ( و نفر دوم شهادت به آن نداده ) .\r\nتوضيح : متن آيه رجم به سه گونه نقل شده :\r\nاول : اذا زنى الشيخ والشيخة فارجموهما البتة نكالًا من الله العزيز الحكيم .\r\nدوم : الشيخ والشيخة فارجموهما البته بما قضيا من اللذة .\r\nسوم : الشيخ والشيخة اذا زنيا فارجموهما البته . . .\r\nبعضيها گفته‌اند اين آيه نسخ شده ولى اين ادعا قابل قبول نيست ؛ زيرا نسخ آن در زمان حيات پيغمبر اكرم ( ص ) بايد بطريق متواتر اثبات شود ، و نسخ به خبر واحد ثابت نمىشود و چنانچه بعد از وفات آن حضرت ( ص ) باشد عبارت اخرى ساقط است .\r\nعبدالله بن سنان متن آيه را از إمام صادق ( ع ) چنين نقل كرده است : « اذا زنى الشيخ والشيخة فارجموهما البتة فإنهما قضيا الشهوة » و سليمان بن خالد آن را اين گونه نقل كرده است : « الشيخ و الشيخة فارجموهما البتة فإنهما قضيا الشهوة » « 1 » . ممكن است دومى مختصر اولى باشد .\r\nاز اين دو حديث تصديق قول خليفه دوم به دست مىآيد كه اين آيه نسخ نشده .\r\n5 - طبرانى به سند موثق مرفوعاً از عُمَر نقل مىكند كه قرآن يك ميليون و بيست و هفت\r\n\r\n\r\n","description":"","footnote":"\r\n( 1 ) - سند هر دو روايت معتبر است . معجم الاحاديث المعتبره ج 3 / 288 كافى ج 7 / 177 . تهذيب ج 10 / 3 سند دوم در فقيه ج 4 / 17 مذكور است\r\n","page_name":" 260 ","page_number":261},
  {"content":"\r\n\r\nهزار حروف بوده « 1 » .\r\nپسر حضرت عُمَر مىگويد همانا بعضى از شما خواهد گفت كه من همه‌ى قرآن را گرفته‌ام و نمىداند كه همهء قرآن چه اندازه بوده ، از قرآن خيلى زياد ساقط شده و بايد بگويد كه آنچه از قرآن ظاهر شده است گرفته‌ام « 2 » .\r\n6 - بى بى عايشه : سوره احزاب در زمان آن حضرت ( ص ) دو صد آيه خوانده مىشد وقتى « عثمان » مصاحف را نوشت نيابيدم از آن ( دو صد آيه ) مگر آنچه كه فعلًا موجود است .\r\nبر اساس اين روايت ، 127 آيه از سوره احزاب گم شده و سوره ناقص مانده است .\r\n7 - بدتر از اين ، در منتخب كنزالعمال ( به حاشيه مسند احمدج 2 / 43 ) است كه ابى بن كعب به زرگفت سوره احزاب را به چه اندازه مى خوانى ؟ زرگفت هفتاد و سه آيه ، او جواب داد كه سوره احزاب شباهت به سوره بقره داشت يا درازتر از آن ! !\r\n8 - حميده نقل مىكند كه پدر هشتاد ساله اش اين آيه را در مصحف عايشه چنين خوانده :  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  و على الذين يصلون الصفوف الأوّل « 3 » . ؛ حميده گفته كه اين آيه قبل از تغيير عثمان چنين بود .\r\n9 - ابوموسى اشعرى به سه صد نفر قاريان بصره گفت ما سوره‌اى مىخوانديم كه در درازى و سختى مانند سوره برائت بود ! ! و فراموش كردم آن را ولى اين آيه از آن سوره را بحفظ دارم : لو كان لإبن آدم و اديان من مال لابتغى وادياً ثالثاً و لا يملأ جوف ابن آدم الّا التراب\r\nو نيز مى خوانديم سوره اى را كه ما آن را به يكى از سوره هاى مسبحات تشبيه مىكرديم من آن را فراموش كردم ولى اين آيه از آن را به ياد دارم :  يا أَيُّهَا الَّذِينَ آمَنُوا لِمَ تَقُولُونَ ما لا \r\n\r\n\r\n","description":"","footnote":"\r\n( 1 ) - اتقان سيوطى ج 1 / 121 .\r\n( 2 ) - اتقان سيوطى ج 2 / 40 .\r\n( 3 ) - همان ص 40 و 41 .\r\n","page_name":" 261 ","page_number":262},
  {"content":"\r\n\r\nتفعلون فتكتب شهادة فى أعناقكم فتسئلون عنها يوم القيامه .\r\nابوموسى دو سوره قرآن بجز يك آيه از آن دو سوره را به استناد حديث صحيح مسلم ( ج 1 / 100 ) كه صحت احاديث خود را اجماعى مىداند فراموش نموده است .\r\n1 - باز هم مسلم در كتاب خود ( ج 4 / 167 ) از بى بى عايشه نقل مىكند كه در جمله آنچه از آيات قرآن نازل شده يكى اين آيه بود : عشر رضعات معلومات يحرمن ، بعد به آيه ديگر ( خمس معلومات ) نسخ شد وقتى پيامبر ( ص ) فوت شد اين آيه ( دومى ) در جمله آيات قرآن قرائت مىشد ( يعنى پس از فوت آن حضرت به مدتى هر دو آيه منسوخ و ناسخ از قرآن ساقط شده است\r\n\r\nموضوع جالب\r\nمسلم در باب تشهد نماز ( ج 4 / 122 به شرح نووى مؤسسهء مناهل الفرقان بيروت و مكتبة الغزالى بدمشق ) در ضمن حديثى كه ابوبكر از او پرسيده كه حديث ابو هريره صحيح است يا نه ؟ جواب مىدهد بلى سند آن صحيح است ابوبكر مىگويد پس چرا آن را در باب تشهد نقل نكردى ؟\r\nمسلم جواب مىدهد هر حديثى كه صحيح السند باشد من آن را در اين كتاب نقل نمىكنم من تنها حديثى را در اين كتاب مى گذارم ( كه علماى اهل سنت بر صحت آن ) اجماع نموده باشند .\r\nبنا براين احاديث كتاب صحيح مسلم به اعتقاد او كه در فن حديث متخصّص است صحت همه‌ى آنها مورد اجماع اهل سنت است . او احاديث زيادى كه دلالت به تحريف ونقص آيات قرآن يا سوره هاى ، آن دارد در كتاب خود نقل كرده است .\r\nحالا فرض كنيم خيلى از احاديث آن در نظر بعضى از علما اجماعى نباشد بر او واجب نيست كه از مسلم تقليد كند كه نووى اين را در شرح خود بر كتاب مسلم ( ج 4 / 123 ) گفته\r\n\r\n","description":"","footnote":"","page_name":" 262 ","page_number":263},
  {"content":"\r\n\r\nاست . ولى شكى نيست كه مقام علمى مسلم در احاديث اهل سنت بسيار بلند است اگر جمعى از احاديث او مورد اجماع نباشد حد اقل مشهور بين علما مىباشد .\r\nبنا براين احاديث وارده در تحريف كه مسلم آنها را نقل كرده يا مجمع عليها نزد علماى اهل سنت است و يا مشهور .\r\n2 - سيوطى در اتقان خود ( ج 1 / 112 ) به چند طريق نقل مىكند كه دو سوره ديگر به نام سوره خلع و سوره حفد در مصحف ابن عباس و ابن ابى كعب وجود داشته است .\r\n3 - او در ج 2 / 42 اتقان از آيات ديگرى كه ساقط شده‌اند خبر ميدهد .\r\n4 - در منتخب كنزالعمال از ابن ابى داود و ابن انبارى و ابن شهاب نقل مىكند كه قرآن ( نازل از قرآن فعلى ) بيشتر بوده ولى دانشمندان قرآن در واقعه يمامه كشته شدند و ديگران بلد نبودند ، لذا همه‌ى قرآن نوشته نشد و مقدارى از بين رفته است « 1 »\r\nبعضى از دانشمندان مىگويند : قسمت عمده علماى شيعه به روايات تحريف قرآن مجيد إعتناء نكرده‌اند چه اسانيد آنها معتبر بوده و چه ضعيف و مجهول و قائلين به تحريف جمع قليلى بوده‌اند ، حتى از دانشمندمشهور آقا بزرگ تهرانى نقل شده كه استاد او محدّث نورى كه كتابى در اثبات تحريف قرآن نوشته ، ( مكرراً ) مى گفته كه من به صيانت قرآن اعتقاد دارم نه به روايات مثبت تحريف كه در كتاب خود ( از هر جا ) نقل كرده‌ام ( خداوند از سر تقصير اين محدّث بگذرد )\r\nولى علماى محترم اهل سنت اكثر آنان روايات تحريف را قبول دارند ولى از آن به نسخ در قرائت نام برده‌اند كه خود شان به آنچه گفته‌اند داناترند .\r\nو بايد همه‌ى اين روايات رد يا توجيه ديگر شود .\r\n\r\n\r\n","description":"","footnote":"\r\n( 1 ) - آنچه را كه از صحيح بخارى و صحيح مسلم نقل كرده‌ام از خود آن دو كتاب نقل كرده‌ام و آنچه از ساير كتب نقل كرده‌ام از مقدمه كتاب البيان استاد بزرگوار ما آقاى خويى مىباشد .\r\n","page_name":" 263 ","page_number":264},
  {"content":"\r\n\r\nخلاصهء كلام كه مشهور دانشمندان مسلمان اعم از سنى و شيعه به روايات تحريف توجه نكرده‌اند يعنى براى آنان از اين احاديث إطمينان قلبى حاصل نشده و از عنايت شديد صحابه و تابعين به حفظ قرآن مطمئن هستند كه قرآن مجيد كه سند اسلام است به تمامه به مسلمانان رسيده است و ان شاءالله تا روز قيامت سالم و مورد استفاده مسلمانان باقى خواهد ماند .\r\nو جمعى از نادان‌ها كه لباس اهل علم را پوشيده اند يا از كم عقلى خود و يا براى نان و نام و يا بخاطر پول خارجيها مسلمانان بهتر از خود را متّهم مىكنند كه به تحريف قرآن معتقدند ! !  كَبُرَتْ كَلِمَةً تَخْرُجُ مِنْ أَفْواهِهِمْ إِنْ يَقُولُونَ إِلَّا كَذِباً  ( الكهف : 5 )\r\nمطلب جديد\r\nاستاد ما حضرت آيت الله خويى مستدلّاً اثبات كرده كه قرآن در زمان خود حضرت خاتم النبيين ( ص ) جمع شده است براى مطالعه صحت اين نظر و ادلّه آن ، به كتاب ايشان البيان فى تفسير القرآن رجوع كنيد . و اين دانشمند بزرگ صيانت قرآن را بدون هيچ دغدغه‌اى ثابت مىسازد .\r\nبعضى ديگر از دانشمندان شيعه صيانت قرآن را به قراين و روايات زياد اهل البيت ( ع ) ثابت كرده ولى مدعاى - صيانت قرآن - بسيار روشن است و ما نيازى به ذكر آنها نداريم شكرالله سعيهم .\r\n\r\nحرف آخر نگارنده\r\nمن به عقايد و احاديث اهل سنت احترام مى گذارم و بى ادبى به خلفاى راشدين را روا نمى دانم برادرى و همكارى شيعه و سنى را در راستاى تقويت اسلام واجب مى دانم  ( وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ . . .  ( المائدة : 2 )  إِنَّمَا الْمُؤْمِنُونَ إِخْوَةٌ . . .  ( الحجرات : 10 )\r\nهمه به خداى واحد لا شريك له و برسالت خاتم النبيين ( ص ) و روز قيامت و حساب و\r\n\r\n","description":"","footnote":"","page_name":" 264 ","page_number":265},
  {"content":"\r\n\r\nدوزخ و بهشت إيمان داريم و اختلاف در فروع عقايد و فقه موجب كفر و فسق نمىشود  إِنَّ هذِهِ أُمَّتُكُمْ أُمَّةً واحِدَةً وَ أَنَا رَبُّكُمْ فَاعْبُدُونِ  ( الأنبياء : 92 )\r\nمن به خدمت خود در راه عقد مجالس اخوت اسلامى در كابل و چند ولايت ديگر كشور عزيز اسلامى خود افتخار مىكنم .\r\nمن اهل سنت متدين را به تصريح دو حديث معتبر السند و اطلاق آيات قرآن بهشتى مىدانم\r\nمن به علماى اهل سنت عرض مىكنم شيعيان را به اعتقاد نقص قرآن متهم نكنيد مشهور علماى شيعه و سنى قرآن را سالم و محفوظ از تحريف مىدانند و جمعى از محدثين و ساده لوحان طرفين به نقص آن قايل هستند .\r\n\r\nنظر كلى إنسان‌ها به دينهاى آسمانى در تاريخ\r\n      وَ لَقَدْ أَرْسَلْنا مِنْ قَبْلِكَ فِي شِيَعِ الْأَوَّلِينَ ، وَ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ ، كَذلِكَ نَسْلُكُهُ فِي قُلُوبِ الْمُجْرِمِينَ ، لا يُؤْمِنُونَ بِهِ وَ قَدْ خَلَتْ سُنَّةُ الْأَوَّلِينَ ، وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ ، لَقالُوا إِنَّما سُكِّرَتْ أَبْصارُنا بَلْ نَحْنُ قَوْمٌ مَسْحُورُونَ       ( الحجر : 10 - 15 )\r\nپيش از تو پيامبرانى در ميان امتهاى گذشته فرستاديم هيچ رسولى براى آنان نمىآمد مگر اين كه او را استهزاء و مسخره مىكردند .\r\nهمچنين ( بهر نحوى كه شده ) قرآن را در دلها مجرمان مىبريم .\r\n( ولى آنان ) به آن إيمان نمىآورند و سنت و عادت مردم گذشته ( نيز ) چنين بود و اگر ما درى از آسمان به روى آنان بگشاييم و آنها دائماً در آن ( روزها ) بالا بروند حتماً مىگويند ما چشم بندى شده‌ايم و همه‌ى ما سحر شده‌ايم .\r\nخواننده هوشمند يك مرتبه ديگر طرز تفكر مردم پيشين را كه مانند مردم امروز از نعمتهاى مادى زيادى بر خوردار نبوده اند به دين آسمانى كه با تشكيلات فراوانى به آنان\r\n\r\n","description":"","footnote":"","page_name":" 265 ","page_number":266},
  {"content":"\r\n\r\nتوسط بهترين افراد بشر فرستاده شده و به آنان تفهيم شده است مطالعه و فكر كند كه چگونه بوده ؟\r\nاين طرز تفكر كم و بيش از اوايل انسانيت - به استثناى بعضى از اوقات و اجتماعات كوچك - بر افراد بشر حاكم بوده است و أنبياى با فضيلت به استثناى چند نفر محدود مانند داود و سليمان و يوسف ، چون فاقد حكومت و قدرت و ثروت و حزب قوى بودند مورد استهزاء و مسخره قرار مى گرفتند و كسى به حرف‌هاى منطقى و عقلانى و اخلاقى آنان توجه نمىكردند . كلمه استهزاء و كلمه هزوء بيشتر از 25 مرتبه در قرآن در حق امتها تكرار شده كه به انبياء و رسولان و آيات قرآن و دين و حتى به خداوند صورت گرفته ، البته به شهادت آيات آن استهزاء در اين دنيا بى پاسخ نمانده و نتيجه آن دامن‌گير آنان شده است ولى كسى عبرت نگرفته و دوباره و تا امروز و احتمالًا تا قيامت ( يا ظهور مهدى عليه السلام ) ادامه خواهد داشت .\r\nآيا از اين آيات نتيجه گرفته نمىشود كه نوع بشر با دين هاى آسمانى ملائمت و تن دهى ندارد و ارضاى غرايز خود را مهم تر از آن مى دانند ؟ و از اين جا به يك نتيجه بعدى نمىرسيم كه آفرينش بشر تنها براى دين دارى نبوده ؛ چون خدا از ازل روان كاوى و روان شناسى بشر و غرايز شديد و ضعيف تمايلات آدمى را به دين مىدانسته ؛ بلكه خود او مقدر آنها بوده و همه چيز را او اندازه گيرى نموده هر چند كه إنسان‌ها به اين تقدير ازلى اراده و اختيار و انتخاب خود را از دست نمىدهند .\r\nجمله اى اخير آيات گذشته كه اگر راهى و درى به آسمان براى آنها مىگشاديم و هر روز بالا مىرفتند بازهم مىگفتند حقيقت ندارد همه سحر و جادو مىباشد ، چه بيان آن از روى عناد و لجبازى آنان باشد و يا از فكر ناقص آنان ، به هر حال اثبات مىكند طبع غالب إنسان‌ها مناسب پذيرش دين نبوده است .\r\n\r\n","description":"","footnote":"","page_name":" 266 ","page_number":267},
  {"content":"\r\n\r\nبعلاوه اينها ، انسان متدبر و متعمق در قرآن مىداند كه پس از اجتماع ابتدايى آدم و فرزندان او و پراكنده شدن إنسان‌ها در قطعات متباعد زمين سنت الهى بر اين نبوده كه براى همه‌ىآنها پيامبر و دين بفرستد .\r\nمثلًا از زمان اسحاق و يعقوب آيا در اماكن كره زمين هيچ بشرى جز بنى اسرائيل نبوده كه براى آنان رسولانى فرستاده مىشد كه موسى و عيسى ( ع ) دو پيامبر اولى العزم و أنبياء و رسولان ديگر تنها بر بنى اسرائيل بهانه گير كه با وجود موسى گوساله پرستى كردند فرستاده شود .\r\nو نيز از زمان ابراهيم و اسماعيل ( عليهما السلام ) تا زمان بعثت خاتم النبيين ( ص ) آيا در اين منطقه مردم نياز به پيامبر نداشتند در دوره فترت چه كار مىكردند اگر بشر براى دين دارى خلق شده بود ، بر خدا واجب نبود براى جلوگيرى از لغويت خلقت بشر رسولان بيشتر با توانايى بالاتر را مىفرستاد ؟\r\nبعد از بعثت پيامبر تا گذشتن هزار سال ، دين اسلام به بسيارى از سر زمينهاى مسكونه انسان نرفت و حجت بر آنان تمام نشد .\r\nبلكه در عصر ارتباطات ما ، بيشتر كفار جاهل قاصر گفته مىشوند و عجيب‌تر اين كه از هفت و نيم ميليارد بشر در عصر ارتباطات ما ، شايد شماره مسلمانان متوسط كه به احكام لازم دين ملتزم باشند به يك ميليارد نرسد ، چنانچه شماره معاندان ومقصران غير مسلمان در نظر با انصافان از چند ميليون تجاوز نكند و بقيه جاهل قاصراند .\r\nو يك امر عجيب ديگر كه در زمان هاى گذشته شماره علاقه مندان به بت پرستى بيشتر از شماره خدا پرستان بوده است .\r\nدر قرن بيست و يكم قرن علم و بيدارى بشر اگر احصائيه و آمارگيرى دقيق ثابت كند كه بت‌پرستان بيشتر از موحدين مسلمان باشند و يا شماره بى دينان بيشتر از دين داران باشد كه\r\n\r\n","description":"","footnote":"","page_name":" 267 ","page_number":268},
  {"content":"\r\n\r\nقرآن مؤيد آن است ، چگونه مى توانيم ادعا كنيم كه بشر براى عبادت آفريده شده و گرنه در روان و عقل و روح و غرايز بشر ، علاقه به دين طورى نهادينه مىشد كه اكثريت به آن پاى بند مىگرديد .\r\nسؤال\r\nعقل مىگويد افعال عقلاء بايد تابع اغراض مفيد باشد و كار بى هدف صالح ، زشت و قبيح مىباشد و خداوند حكيم خالق عقل است ، بطريق اولى بايد افعال او تابع علت غايى مفيد باشد .\r\nو به عبارت ديگر نياز عمل حادث موقوف بر علل چهارگانهء خود و ضرورت آن ، حكم عقل نظرى مىباشد و لزوم اين كه غايت و غرض بايد مفيد و نيكو بلكه به مقدار ممكن بهترين و مفيد ترين باشد ، حكم عقل عملى مىباشد « 1 » .  « الَّذِي أَحْسَنَ كُلَّ شَيْءٍ خَلَقَهُ . . . »  ( السجدة : 7 )\r\nولى تشخيص علت غايى گاهى براى عقل ميسر است و گاهى متعذر و حتى نا ممكن ، در اين مقام تنها منبع فهم علت غايى از خلقت و آفرينش انسان قرآن مجيد كلام خود خداوند خالق است و عقل در آن راهى ندارد و اين هم آيات چندى از كلام خداوند كه فعلًا آن را در ذهن داريم :\r\n1 -  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ( الذاريات : 56 ) و كلمه لام ظهور در عليت غايى دارد .\r\n\r\n\r\n","description":"","footnote":"\r\n( 1 ) - در مورد خلقت آسمانها و زمين مثلًا ذكر شده كه نيافريديم آنها را مگر به حق و يا  وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ  الأنبياء : 16\r\n ما خَلَقْتَ هذا باطِلًا . .  آل‌عمران : 191\r\n قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  طه : 50 بعيد نيست كه مراد اين باشد كه هدايت تكوينى علت غايى خلق همه اشياء است .\r\n","page_name":" 268 ","page_number":269},
  {"content":"\r\n\r\n2 -   وَ لا يَزالُونَ مُخْتَلِفِينَ ، إِلَّا مَنْ رَحِمَ رَبُّكَ وَ لِذلِكَ خَلَقَهُمْ   ( هود : 118 ، 119 )\r\n3 -  الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا . .  ( الملك : 2 )\r\n4 -  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  ( المؤمنون : 115 )\r\nآيا مى پنداريد كه ما شما را بيهوده آفريده ايم و شما به سوى ما بر نمىگرديد ؟ « 1 »\r\nممكن است از آيه استظهار شود كه علت خلق رجوع به قيامت است .\r\nخلاصه اين چهار آيه : كه علت آفرينش جن و انس عبادت است و همين عبادت علت برگشتن به قيامت براى سزاى عمل است كه رفتن به دوزخ و بهشت باشد .\r\nمراد از رحمت در آيه دومى رحمت تكوينى نيست تا ربطى به عبادت نداشته باشد ، بلكه مراد آيه اين است كه مردم هميشه ( در رسيدن به حق ) اختلاف دارند مگر آن كس كه رحمت حق شامل او شود و او را به ( دين واقعى خدا ) هدايت نمايد و اين رحمت به معناى هدايت است هدايت به دين حق ، پس هدايت تشريعى مىباشد نه تكوينى و براى همين هدايت تشريعى آنان را آفريده است .\r\nعمل نيكو تر در آيه سوم هم عبادت و اطاعت حق است براى همين خلق شده‌اند .\r\nممكن است مراد از عبادات تنها عبادات مصطلحه فقه ( كه قصد قربت در صحت آنها\r\n\r\n\r\n","description":"","footnote":"\r\n( 1 ) - بخلاف آنچه كه در متن مىآيد اين آيه از سه آيه اول در اثبات اين كه علت غايى بندگى خدا و رجوع مردم به خدا ( براى ثواب و عقاب اخروى است ) دلالت قوى تر بطوريكه اگر تكليف و رجوع به قيامت نمى بود خلقت انسان عبث و بيهوده بود ! دارد .\r\nبلى اين مطلب درست است ولى وجود اكثريت جاهل قاصر در نوع انسانى نيز قابل انكار نيست اينان تكليف منجزى ندارند تا ثواب و عقاب داشته باشند بنا براين مىگوييم مراد آيه فوق همه افراد انسان نيست بلكه خطاب به مؤمين و متعمدين و مقصرين هستند كه استحقاق عقاب را دارند و حجت بر آنان تمام است اگر براى اينان قيامتى نباشد خلقت شان عبث مىشود و علت غايى اول خلقت آنان را از بيهودگى بيرون نمىبرد .\r\n","page_name":" 269 ","page_number":270},
  {"content":"\r\n\r\nشرط است ) نباشد بلكه مراد مطلق اطاعت از دستورات او كه شامل همه‌ى واجبات عبادى « 1 » . و توصلى و ترك محرمات باشد ، بالأخره انجام همه‌ى واجبات و ترك همه‌ى محرمات كه به دستور خدا باشد عبادت خدا شمرده مىشود والله العالم .\r\nجواب\r\nنگارنده همه اين مطالب را قبول دارد و عبادت علت خلقت جن و انس است ولى با توجه به آنچه كه در اول اين مبحث گفتيم علت غايى ثانوى است نه علت اولى منحصر به فرد و گرنه اين علت غايى در جاهل قاصر كه اكثريت كفار را در زمان غيبت انبياء ، بلكه حتى در زمان آنان به بيانى كه گذشت مشكل مىشود\r\nعمده در آيات چهارگانه آيه اول است كه اگر آن را نص بدانيم بايد آن را تعبداً - ولو بر جواب سؤال هاى اول قادر نباشيم - بپذيريم و عقل خود را قاصر بدانيم و اگر آن را نص در مطلب ندانيم اشكالى ندارد كه آن را بر علت غايى ثانوى حمل كنيم . و علت اين حمل و يا تأويل ، مطالبى بود كه اول گفتيم و من تاكنون هيچ يك از مفسّرين و متكلّمين را نديده‌ام كه در اين بحث داخل شده باشند و يا به آن اشاره كرده باشند . والله العالم بأفعاله و أحكامه فى التكوين و التشريع و ما أوتيتم من العلم إلّا قليلًا .\r\n\r\nخلقت إنسان\r\n « وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ »  ( الحجر : 26 ) ما مؤكداً إنسان را از گل بر گرفته از لجنى متعفّن و تيره رنگ آفريده‌ايم . بحث در دو مقام است .\r\n\r\n\r\n","description":"","footnote":"\r\n( 1 ) - عبادات به معناى اصطلاحى فقه عبارت از نماز ، روزه ، زكات ، حج ، جهاد ، خمس و بعضى از اعمال ديگر است . صحت توصليات بر اضافه آنها به خدا و قصد قربت موقوف نيست ولى عبادات مذكوره چنين نيستند و بايد براى خدا انجام شوند .\r\n","page_name":" 270 ","page_number":271},
  {"content":"\r\n\r\n1 - تكامل انواع از نظر علمى\r\n2 - تكامل انواع از ديدگاه قرآن\r\nنخست به سراغ بحث اول مىرويم و منهاى آيات و روايات و تنها با تكيه بر معيارهاى خاص علوم طبيعى ، روى اين مسأله بحث مىكنيم .\r\nمىدانيم در ميان دانشمندان علوم طبيعى دو فرضيه در باره‌اى آفرينش موجودات زنده ، اعم از گياهان و جانداران ، وجود داشته است :\r\nالف : فرضيه تكامل انواع يا « ترانسفورميسم » كه مىگويد : انواع موجودات زنده در آغاز به شكل كنونى نبودند ؛ بلكه آغاز موجودات تك سلولى در آب اقيانوسها و از لابلاى لجنهاى أعماق دريا ها با يك جهش پيدا شدند ؛ يعنى موجودات بىجان در شرائط خاصى قرار گرفتند كه از آنها نخستين سلولهاى زنده پيدا شدند .\r\nاين موجودات ذره بينى زنده ، تدريجاً تكامل يافتند و از نوعى به نوع ديگر تغيير شكل دادند ، از دريا ها به صحرا ها و از آنجا ، به هوا منتقل شدند ، و انواع گياهان و انواع جانوران آبى و زمينى و پرندگان به وجود آمدند .\r\nكاملترين حلقه‌اى اين تكامل همين إنسان‌هاى امروزهستند ، كه از موجوداتى شبيه به ميمون ، و سپس ميمونهاى إنسان نما ، ظاهر گشتند .\r\nب : فرضيه‌اى ثبوت انواع ؛ يا « فيكسيم » كه مىگويد انواع جانداران هر كدام جداگانه از آغاز به همين شكل كنونى ظاهر گشتند ، و هيچ نوع به نوع ديگر تبديل نيافته اند ، و طبعاً إنسان هم داراى خلقت مستقلى بوده كه از آغاز به همين صورت آفريده شده است .\r\nدانشمندان هر دو گروه ، براى إثبات عقيده‌اى خود مطالب فراوانى نوشته‌اند و جنگها و نزاعهاى زيادى در محافل علمى بر اين مسأله در گرفته است ، تشديد اين جنگها از زمانى شد كه لامارك ( دانشمند جانور شناس معروف فرانسوى كه در اواخر قرن 18 و اوائل قرن 19\r\n\r\n","description":"","footnote":"","page_name":" 271 ","page_number":272},
  {"content":"\r\n\r\nمى زيست ) و سپس داروين دانشمند جانور شناس انگليسى كه در قرن نوزدهم مى زيست ، نظرات خود را در زمينه تكامل انوع با دلائل تازه‌اى عرضه كرد .\r\nولى در محافل علوم طبيعى امروز شك نيست كه اكثريت دانشمندان طرفدار فرضيه‌اى تكامل هستند .\r\n\r\nدلائل طرفداران تكامل\r\nبه آسانى مى توان استدلالات آنها را در سه قسمت خلاصه كرد :\r\nنخست : دلائلى است كه از « ديرين شناسى » و به اصطلاح مطالعه‌اى روى « فسيلها » ؛ يعنى اسكلت هاى متحجر شده ؟ موجودات زنده گذشته ، آورده اند آنها معتقدند مطالعات طبقات مختلف زمين نشان مىدهد كه موجودات زنده از صورتهاى ساده‌تر به صورتهاى كاملتر و پيچيده تر تغيير شكل داده اند .\r\nتنها راهى كه اختلاف و تفاوت فسيلها را مى توان با آن تفسير كرد ، همين فرضيه‌اى تكامل است .\r\nدليل ديگر قرائنى است كه از « تشريح مقايسه‌اى » جمع آورى كرده‌اند ، آنها طى بحثهاى مفصل و طولانى مىگويند : هنگامى كه استخوان بندى حيوانات مختلف را تشريح كرده ، باهم مقايسه كنيم ، شباهت زيادى درآنها مى بينيم كه نشان مىدهد ، همه از يك اصل گرفته شده‌اند .\r\nبالآخره سومين دليل آنها قراينى است كه از « جنين شناسى » به دست آورده اند و معتقدند ، اگر حيوانات را در حالت « جنينى » كه هنوز تكامل لازم را نيافته اند در كنار هم بگذاريم خواهيم ديد كه جنينها قبل از تكامل در شكم مادر ، يا در درون تخم تا چه اندازه باهم شباهت دارند ، اين نيز تأييد مىكند كه همهء اى آنها در آغاز از يك اصل گرفته شده‌اند .\r\n\r\nپاسخهاى طرفداران ثبوت انواع\r\n\r\n","description":"","footnote":"","page_name":" 272 ","page_number":273},
  {"content":"\r\n\r\nولى طرفداران فرضيه‌اى ثبوت انواع يك پاسخ كلى به تمام اين استدلالات دارند ، و آن اين كه ؛ هيچ يك از قرائن قانع كننده نيست ، البته نمى توان إنكار كرد كه هريك از اين قرائن سه‌گانه احتمال تكامل را در ذهن به عنوان يك « احتمال ظنى » توجيه مىكند ، ولى هرگز يقين آور نخواهد بود .\r\nبه عبارت روشنتر إثبات فرضيه‌اى تكامل ، و تبديل آن از صورت يك فرضيه به يك قانون علمى و قطعى ، يا بايد از طريق دليل عقلى بوده باشد ، و يا از طريق آزمايش و حس و تجربه ، و غير از اين دو راهى نيست .\r\nامّا از يكسو مىدانيم دلائل عقلى و فلسفى را به اين مسائل ، راهى نيست ، و از سوى ديگر دست تجربه و آزمايش از مسائلى كه ريشه‌هاى آن در ميليونها سال قبل نهفته است كوتاه است !\r\nآنچه ما با حس و تجربه درك مىكنيم اين است كه : تغييرات سطحى با گذشت زمان به صورت جهش « موتاسيون » در حيوانات و گياهان رخ مىدهد ؛ مثلًا از نسل گوسفندان معمولى متفاوت است ؛ يعنى بسيار لطيف‌تر و نرم‌تر مىباشد ، و همان سرچشمه‌اى پيدايش نسلى در گوسفند بنام « گوسفند مرينوس » مىشود ، با اين ويژگى در پشم .\r\nو يا اين كه حيواناتى بر أثر جهش ، تغيير رنگ چشم يا ناخن و يا شكل پوست بدن و مانند آن پيدا مىكند .\r\nولى هيچكس تاكنون جهشى نديده است ، كه دگرگونى مهمى در اعضاى اصلى بدن يك حيوان إيجاد كند و يا نوعى را به نوع ديگر مبدل سازد .\r\nبنا براين ، ما تنها مى توانيم حدس بزنيم كه تراكم جهشها ممكن است يك روز سر از تغيير نوع حيوان در بياورد ، مثلًا حيوانات خزنده را تبديل به پرندگان كند ، ولى اين حدس هرگز يك حدس قطعى نيست ؛ بلكه تنها يك مسأله ظنى است ؛ چرا كه ما هرگز با جهش‌هاى\r\n\r\n","description":"","footnote":"","page_name":" 273 ","page_number":274},
  {"content":"\r\n\r\nتغيير دهنده اعضاء اصلى به عنوان يك حس و تجربه رو برو نشده‌ايم .\r\nاز مجموع آنچه گفته شد چنين نتيجه مىگيريم كه دلائل سه‌گانه طرفداران ( ترانسفورميسم ) نمىتواند اين نظريه را از صورت يك فرضيه فراتر ببرد ، و به همين دليل آنها كه دقيقاً روى اين مسائل بحث مىكنند ، همواره از آن به عنوان « فرضيه تكامل انواع » سخن مىگويند نه بعنوان قانون و اصل .\r\n\r\nفرضيه تكامل و مسأله خدا شناسى\r\nبا اين كه بسيارى كوشش دارند ميان اين فرضيه و مسأله خدا شناسى يكنوع تضاد قائل شوند و شايد از يك نظر حق داشته باشند ، چرا كه پيدايش عقيدهء « داروينسيم » جنگ شديدى ميان ارباب كليسا از يكسو و طرفداران اين فرضيه از سوى ديگر ، به وجود آورد ، و روى اين مسأله در آن عصر به دلائل سياسى ، اجتماعى كه اينجا جاى شرح آن نيست تبليغات وسيعى در گرفت كه « داروينسيم » با خدا شناسى سازگار نمىباشد .\r\nولى امروز اين مسأله براى ما روشن است كه اين دو باهم تضادى ندارند ؛ يعنى ما چه فرضيهء تكامل را قبول كنيم و چه آن را بر أثر فقدان دليل رد نماييم در هردو صورت مىتوانيم خدا شناس باشيم .\r\nفرضيهء تكامل اگر فرضاً هم ثابت شود ، شكل يك قانون علمى كه از روى علت و معلول طبيعى پرده بر مى دارد به خود خواهد گرفت ، و فرقى ميان اين رابطه علت و معلولى در عالم جانداران و ديگر موجودات نيست . آيا كشف علل طبيعى ؛ نزول باران و جزر و مدّ دريا ها و زلزله ها و مانند آن ، مانع بر سر راه خدا شناسى خواهد بود ؟ مسلماً نه ، بنابراين كشف يك رابطهء تكاملى در ميان انواع موجودات نيز هيچگونه مانعى در مسير شناخت خدا إيجاد نمىكند .\r\nتنها كسانى كه تصور مىكردند كشف علل طبيعى و قبول وجود خدا منافات دارد مىتوانند\r\n\r\n","description":"","footnote":"","page_name":" 274 ","page_number":275},
  {"content":"\r\n\r\nچنين سخنى را بگويند ، ولى ما امروز به خوبى مى دانيم كه نه تنها كشف اين علل ضررى به توحيد نمى زند ؛ بلكه خود دلايل تازهء از نظام آفرينش براى إثبات وجود خدا پيش پاى ما مى گذارد .\r\nجالب اين كه خود داروين در برابر اتهام إلحاد و بى دينى قد علم كرده ، و در كتابش ( اصل انواع ) تصريح مىكند كه من در عين قبول تكامل انواع ، خدا پرستم ، و اصولًا بدون قبول وجود خدا نمى توان تكامل را توجيه كرد .\r\nبه اين عبارت دقت كنيد : « او با وجود قبول علل طبيعى براى ظهور انواع مختلف جانداران ، همواره به خداى يگانه ، مؤمن باقى مىماند ، و تدريجاً كه سن او افزايش حاصل مىكند احساس درونى مخصوص به درك قدرتى ما فوق بشر در او تشديد مىگردد ، به حدّى كه معماى آفرينش را براى إنسان لاينحل مىيابد » « 1 » .\r\nاصولًا او معتقد بود كه هدايت و رهبرى انواع ، در اين پيچ و خم عجيب تكامل ، و تبديل يك موجود زندهء بسيار ساده به اين همه انواع مختلف و متنوع جانداران بدون وجود يك نقشهء حساب شده و دقيق از طرف يك عقل كل امكان پذير نيست !\r\nراستى همچنين است ، آيا از يك مادهء واحد و بسيار ساده و پست ، اين همه مشتقات شگفت انگيز و عجيب ، كه هر كدام براى خود تشكيلات مفصلى دارد ، به وجود آوردن بدون تكيه بر يك علم و قدرت بى پايان امكان پذير است ؟\r\nنتيجه اين كه : غوغاى تضاد عقيدهء تكامل انواع با مسأله خدا شناسى يك غوغاى بى اساس و بى دليل بوده است ( خواه فرضيه تكامل را بپذيريم يا نپذيريم ) .\r\nبه هر حال در قرآن مجيد فعلًا چيزى نيافتيم كه نظريه تكامل خلقت را إثبات كند .\r\n\r\n\r\n","description":"","footnote":"\r\n( 1 ) - داروينسم ، اثر محمود بهزاد ، ص 75 و 76 .\r\n","page_name":" 275 ","page_number":276},
  {"content":"\r\n\r\n\r\nجنّ در قرآن\r\n « وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ »  ( الحجر : 27 )\r\nجان را قبل از خلق إنسان از آتش سوزنده آفريديم « 1 »\r\nدر اين جا خوب است كه « جنّ » را از لابلاى آيات قرآن مجيد معرفى كنيم :\r\n1 - بعيد نيست « جنّ » و « جانّ » يكى باشد ؛ به معناى پوشيدگى ؛ چون جنّ جسم لطيف و جسم لطيف مانند باد از چشم ما پوشيده مىباشد ، منتهى ما باد را به قوهء لامسه خود در پوست بدن درك مىكنيم و جنّ به قوه لامسه هم درك نمىشود ، ولى حكايات مكتوبه در كتابها و قصه هاى مسموعه مىگويد در پاره‌اى از موارد إنسان‌ها جنّ را ديده اند . والله العالم . از فرضيه تشكل « جن » به اشكال مختلف ، ديدن « جن » به غير شكل اول او ، به دست مىآيد ؛ ولى تشكل مذكور دليل قاطعى اقامه نشده است .\r\nو آيا أجسام لطيف ؛ مانند أجسام كثيف داراى حقايق و انواع مختلفى هستند تا جسم باد و جنّ مثلًا دو نوع باشد منتهى يكى توسط ارتباط روح « جنّ » زنده است و ديگر ى بدون ارتباط به روح مسخّر است يا اين كه همه يك نوع هستند ؟ و كميت و كيفيت سلولهاى بدن آنها و احساسات آنها و تعقل آنها با إنسان‌ها چه اندازه شباهت و تباين دارد ؟\r\nو آيا راست است كه مىگويد جنّ مىتواند به شكلى درآيد كه آدمى او را به چشم خود ببيند ؟ من مى گويم : والله العالم .\r\n2 - كلمه جانّ ( به معناى جنّ ) در چهار آيه قرآن ( حجر 27 و الرحمن 56 و 39 و 74 ذكر شده است و كلمه « جنّ » ( 22 ) مرتبه آمده است .\r\n3 - بعضى إنسان‌ها « جنّ » را شريك خداوند قرار داده اند ( انعام 100 ) و بعضيها او را پرستش مىكردند ( سبأ 41 )\r\n\r\n\r\n","description":"","footnote":"\r\n( 1 ) - سموم به معناى باد سوزان است .\r\n","page_name":" 276 ","page_number":277},
  {"content":"\r\n\r\n4 - مشركين اعتقاد داشتند جنّ مىتواند تعادل عقلى آدمى را به هم بزند و عقل او را ضعيف يا از كار بيندازند و لذا فرد ديوانه را مجنون ( جنّ زده ) مىگفتند كه تا امروز إستعمال اين كلمه در بين عربها و فارسى زبانها مشهور است .\r\n5 - جنّ مانند إنس براى عبادت خداوند آفريده شده‌اند ( ذاريات 56 )\r\n6 - جنّ همانند إنسان ، مؤمن و كافر دارند و داراى أنبيايى از جنس خود هستند ( انعام 130 ) .\r\n7 - همان گونه كه إنسان‌هاى كافر دشمن أنبياء هستند أجنّهء كافر هم دشمن أنبياء مى باشند ( انعام 112 ) .\r\n8 -  « يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ . . . »  ( الأنعام : 128 )\r\nاى گروه جنّ شما كثيرى از إنسان‌ها را گمراه كرديد . يا ، اى گروه جنّ ، شما از إنسان‌ها بيشتر شده ايد . بنابر احتمال اول مطلق جنّ مخاطب آيه نيستند ؛ بلكه إبليس و شياطين جنّ مخاطب هستند نه مؤمنين انان و بنابر احتمال دوم همهء جنّ مخاطب آيه مى باشند .\r\n9 - امتهاى جنّ ؛ مانند امتها و جماعات إنسانى مى آيند و مى ميرند و مى روند و جا را براى ديگران خالى مىكنند ! ( اعراف 38 ) ( فصلت 20 ) و ( أحقاف 18 ) ولى مقدار معمولى عمر جنّ به ما معلوم نيست .\r\n10 - كثيرى از « جنّ » مانند كثيرى از « إنس » دوزخى هستند ، ( اعراف 179 ) معلوم مىشود « جنّ » هم شهوت و غضب دارد هم عقلهاى متفاوت ؛ مانند إنسان ، ولى تكاليف عملى جنّ كه چه واجبات و محرماتى دارند ، تفصيل آن معلوم نيست و همچنين كيفيت عبادتهاى آنان .\r\n11 - جنّ قدرت علمى و عملى دارد هرچند كميت و كيفيت آن مجهول است  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  ( الإسراء : 88 )\r\n\r\n","description":"","footnote":"","page_name":" 277 ","page_number":278},
  {"content":"\r\n\r\n يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ  ( الرحمن : 33 )\r\nاز آيهء اول به دست مىآيد كه ملكه و شأنيت معارضه با قرآن را دارند ، ولى آن را به فعليت رسانيده نمى توانند ، قدرت بدنى عفريت جنّى كه به سليمان گفت « تخت » بلقيس را آورده مىتواند ، خيلى زياد و نمايان است ( نمل 39 ) .\r\nجنّ در استخدام سليمان در آمده بود و كارهاى متنوّعى براى او انجام مى دادند\r\n12 - مدتها جنّ در دستگاه سليمان كار مىكردند و نمىدانستند كه سليمان فوت كرده وقتى بدن مطهّر سليمان به زمين افتاد ، جنّى ها متوجه شدند كه اگر علم به غيب را مى داشتند پس از مرگ او ، اينقدر كار نمىكردند و مىرفتند .\r\n13 - إبليس از نوع جنّ بود كه در آسمان با ملائكه ، خدا را عبادت مىكرد وقتى بر آدم سجده نكرد او را از آسمان به زمين فرستادند ، احتمالًا با آدم و حوا ، يك جا به زمين آمدند و إبليس هم در آسمان و هم در زمين به وسوسه كردن آدم و حوا مشغول بود . و همهء شياطين از نوع جنّ هستند و محتمل است إبليس ، پدر نوع « جنّ » باشد و كيفيت تناسل آنان مجهول است .\r\n14 - عمر إبليس از همهء افراد جنّ و إنس بيشتر است و كيفيت حفظ الصحه و مواد غذايى و امراض آنان نيز معلوم نيست و آيا افراد جنّ در زمين و يا جاى ديگر قبل از آدم ابوالبشر وجود داشته اند يا نه ؟ إثبات يكطرف محتاج به تتبّع در احاديث است .\r\n15 - آيا جنّ مرده ، مثل إنسان مرده ، زندگانى برزخى دارد يا نه ؟ اگر دارد بدن لطيف برزخى او مثل بدن دنيوى او است يا مغاير آن ؟ احتمال دوم ظاهراً معين است و گرنه مردن او معنايى نخواهد داشت .\r\n16 - چند نفر از جنّ در حيات پيامبر اعظم ( ص ) گوش دادند و قرآن را شنيدند و فهميدند\r\n\r\n","description":"","footnote":"","page_name":" 278 ","page_number":279},
  {"content":"\r\n\r\nكه قرآن به سوى رشد ( و كمال ) هدايت مىكنند گفتند : إيمان آورديم و با پروردگار خود شريك قرار نمىدهيم و مطالبى زيادى را بيان داشتند كه خداوند آنها را در سوره جنّ در جزء 29 قرآن حكايت كرده است كه بيانگر عقل و فكر و إيمان آنان است . و از جمله اين كه : گفته‌اند كه مردانى از إنس به مردانى از جنّ پناه مى بردند « 1 » ولى مردان « جنّ » بر طغيان و تباهى مردان إنس افزودند !\r\nما افراد صالح و غير صالح داريم و داراى روشهاى متفاوتى هستيم ( و اين امر طبيعى همهء انواع عاقل مختار است ) مسلمان و كافر داريم مسلمانان ما به راه رشد مى روند و منحرفان ما هيزم دوزخند .\r\n17 - جهنم از كفّار جنّ و إنس پر مىشود و اين موضوع حتمى است ( هود 119 ) و ( سجده 13 )\r\n18 - جنّ ها به خوبى دانسته‌اند كه روز قيامت براى حساب حاضر مىشوند ( صافات 108 ) ( و بر خلاف خيال كفّار هيچ نسبتى جز رابطه عمومى خالقيت و مخلوقيت ) بين خدا و جنّ وجود ندارد .\r\n19 - جنّيهاى بد ؛ همانند إنسان‌هاى بد ، در سينه وسوسه مىكنند و بيشتر از وسوسه قدرتى براى گمراهى مكلّفين ندارند .\r\n       « قُلْ أَعُوذُ بِرَبِّ النَّاسِ ، مَلِكِ النَّاسِ ، إِلهِ النَّاسِ ، مِنْ شَرِّ الْوَسْواسِ الْخَنَّاسِ ، الَّذِي يُوَسْوِسُ فِي صُدُورِ النَّاسِ ، مِنَ الْجِنَّةِ وَ النَّاسِ        ( الناسِ : 1 - 6 )\r\n20 - حديث صحيح السندى در رجال كشى وجود دارد كه هشام بن حكم از إمام صادق ( ع ) نقل مىكند كه شيطان خود را از شاخ تا ناف ، به سه نفر از راويان دروغگو ( بنان و\r\n\r\n\r\n","description":"","footnote":"\r\n( 1 ) - معلوم مىشود جنّ هم مردان و زنانى دارد .\r\n","page_name":" 279 ","page_number":280},
  {"content":"\r\n\r\nسرى وبزيع ) نشان داده است « 1 »\r\n21 - و آنچه كه از روايات معتبر السند در مورد شيطانها ( جنّ هاى كافر و فاسق ) وارد شده ، ما همه را در باب 15 از كتاب معارف در جزء اول معجم الاحايث المعتبره ج 1 / 289 تا 291 نقل كرده‌ايم كه بعضى از آنها بايد تأويل برده شود . والله العالم بحقايق خلقه و دينه .\r\n\r\nإبليس و شياطين\r\nكلمه إبليس 11 مرتبه ( از ماده إبلس ) در قرآن آمده است كه نه مرتبهء آن در مورد عصيان او از سجدهء آدم ( ع ) است كه فهميده مىشود شيطانى كه بر آدم سجده نكرده اسم او إبليس بوده و اين كه آيا نوع جنّ و يا خصوص صنف شياطين از إبليس - هرچند بعد از نزول آن از آسمان به زمين - به وجود آمد يا اين كه إبليس فردى از جنّ بوده و جنّ در وقتى كه إبليس در آسمان با ملائكه سجده مىكرده ، زنده بوده‌اند و در محلى زندگانى داشته اند چيزى در اين باب با سند معتبر فعلًا به نظر من نرسيده . والله العالم .\r\nإبليس در دو مورد ديگر نيز در قرآن نام برده شده است :\r\n1 -   « فَكُبْكِبُوا فِيها هُمْ وَ الْغاوُونَ ، وَ جُنُودُ إِبْلِيسَ أَجْمَعُونَ »   ( الشعراء : 94 و 95 )\r\nبتها و پرستندگان آنها و لشكرهاى إبليس در آتش انداخته مىشوند . از شياطين تعبير به سپاهيان إبليس شده ، نه به ذريهء او .\r\n2 -   « وَ لَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ إِلَّا فَرِيقاً مِنَ الْمُؤْمِنِينَ ، وَ ما كانَ لَهُ عَلَيْهِمْ مِنْ سُلْطانٍ إِلَّا لِنَعْلَمَ مَنْ يُؤْمِنُ بِالْآخِرَةِ مِمَّنْ هُوَ مِنْها فِي شَكٍّ وَ رَبُّكَ عَلى كُلِّ شَيْءٍ حَفِيظٌ »   ( سبإ : 20 و 21 )\r\nگمان إبليس در ( حق ) آنان درست شد و مردم از او اطاعت كردند مگر فرقهء از مؤمنين . و إبليس تسلّطى برآنان نداشت كه آنان را جبراً پيرو خود سازد مگر اين كه ما بدانيم كسى كه\r\n\r\n\r\n","description":"","footnote":"\r\n( 1 ) - معجم الاحاديث المعتبره ، ج 1 / 119 و 291 طيع اول . و دوم .\r\n","page_name":" 280 ","page_number":281},
  {"content":"\r\n\r\nبه آخرت ايمان مىآورد از كسى در باره آن در شك است .\r\nبراستى معصيت تا چه رسد به كفر با علم به قيامت عجب است كلمهء ( لنعلم ) و شبيه آن در معنى ، از خود توجيه دارد و خدا هرچند بندگان را امتحان مىكند ؛ ولى نه براى اين كه حقيقت حال به خود او معلوم شود و لذا بعضى از مفسّرين آن را به « مشخص كنيم » ترجمه كرده است . و ما در بعضى ازكتب كلامى خود در اين باره بحثى نموده‌ايم .\r\nشيطان در قرآن مجيد هم بر إبليس اطلاق شده و هم بر جنود او ، شيطانى كه در قضيهء آدم و حوا و يا يكى از اين دو اطلاق شده ، مراد إبليس است .\r\nو ممكن است در عده‌اى از آيات متبركه قرآن مراد از لفظ شيطان باز هم إبليس باشد و فعل ذكر شده به نحو مباشرت و يا بنحو تسبيب و يا بنحو امر وآمريت به او نسبت داده شده باشد . و امّا در جايى كه بنحو جمع ( شياطين ) ذكر شده باشد ظاهر اين است كه إبليس و لشكرش مراد باشد و لفظ جمع 16 مرتبه در قرآن ذكر شده و لفظ مفرد آن ( شيطان ) درحدود 70 مرتبه تقريباً\r\n1 - در سوره بقره دو مرتبه و در سوره هاى ديگر خطوات شيطان آمده است . آيا شيطان پا دارد يا كلمهء مذكور كنايه از راه و وسوسه اوست ؟ . والله العالم .\r\n2 - وسوسهء شيطان آدمى را گمراه نمىسازد ، بلى اگر آدمى گناه كرد و نفسش آلوده شد وسوسهء او كاريگر مىشود .  « إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا . . . »  ( آل‌عمران : 155 )\r\n3 - دواى دفع نزغ شيطان پناه بردن به خداوند است .  « وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ »  ( الأعراف : 200 ) خشم شيطانى را كلمه « أعوذ بالله من الشيطان الرجيم » مىبرد .\r\n4 - شياطين إنسان‌ها را مىبينند . و آنان اولياء ( سرپرست ودوست ) مردم بى إيمان هستند . ( اعراف 27 ) و نيز ياد خدا ( و قيامت ) باعث دفع وسوسهء شيطان براى مردم با تقوى\r\n\r\n","description":"","footnote":"","page_name":" 281 ","page_number":282},
  {"content":"\r\n\r\nمىشود .\r\n5 - در سوره مائده آيه 90 شراب و قمار و انصاب و ازلام پليد را از عمل شيطان معرفى كرده است .\r\nهمهء اينها از افعال اختيارى خود إنسان است . و نسبت آنها به شيطان از جهت وسوسه و تسويل او به آنها است .\r\n6 -  « وَ إِمَّا يُنْسِيَنَّكَ الشَّيْطانُ . . . »  ( الأنعام : 68 ) در اين آيه « إنساء » از ياد بردن زشتى نشستن با ياوه گويان عليه دين را از حافظه را به شيطان نسبت مىدهد . و اگر او چنين قدرتى داشته باشد خيلى ضرر مى رساند . و همچين آيه 42 سوره يوسف  « فَأَنْساهُ الشَّيْطانُ ذِكْرَ رَبِّهِ . . . »  ( يوسف : 42 ) و سوره كهف 44 : ماهى را فراموش كردم و مرا به فراموشى نينداخت مگر شيطان كه آن را به ياد بيارم .\r\n7 -  « اسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ . . . »  ( المجادلة : 19 ) بايد بگوئيم شيطان قدرت « إنساء » و به فراموشى انداختن إنسان را ندارد ، ولى وقتى آدمى خدا را به معاصى و فسوق فراموش كند ، روح او ضعيف مىشود ، شيطان به وسوسه هاى خود مىتواند فكر مكلف را به شهوات گوناگون ببرد و او را به آنها مشغول كند و او مصلحت خود را از ياد مىبرد آيهء سوره مجادله بر همين معنى گواهى مىدهد ، اين حالت براى پيامبر اكرم ( ص ) واقع نشده و آيه انعام آن را بنحو شرطيه بيان كرده است و مجرد تذكّر به آن حضرت و هشدار و تعليم به ما مىباشد . سببيت لهو و لعب و سرگرميهاى مادى براى فراموشى مهمات محسوس و مجرب است .\r\n8 - در موقع قرائت قرآن به خدا پناه ببر از وسوسه هاى شيطان رانده شده ( نحل 98 ) ( تا معانى قرآن در نفس تو تأثير بهتر نمايد ) .\r\n\r\n","description":"","footnote":"","page_name":" 282 ","page_number":283},
  {"content":"\r\n\r\n9 -  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ  « 1 »  فَيَنْسَخُ اللَّهُ ما يُلْقِي الشَّيْطانُ ثُمَّ يُحْكِمُ اللَّهُ آياتِهِ وَ اللَّهُ عَلِيمٌ حَكِيمٌ »  ( الحج : 52 )\r\nاز اين آيه به دست مىآيد كه مداخله شيطان در جلوگيرى از نيات خير أنبياء و رسل براى ارشاد مؤمنين تأثيرى ندارد و خداوند مداخله شيطان را از بين مى برد و مؤمنين به اندازهء إيمان خود نيز ظاهراً از اين امداد إلهى برخوردار مىشوند .\r\n10 -  « أَنِّي مَسَّنِيَ الشَّيْطانُ بِنُصْبٍ وَ عَذابٍ »  ( ص : 41 ) در اين آيه ، ايوب به خداوند شكايت مىكند كه شيطان به من شر و عذاب رسانيده است .\r\nاولًا ممكن است اين ناراحتى معلول وسوسه هاى او بوده باشد و ثانياً ممكن است از تسلط مخصوص او بر ايوب بوده باشد كه شرح آن در صحيحهء ابى بصير از إمام صادق ( ع ) آمده است « 2 »\r\n11 -  « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ »  ( الزخرف : 36 )\r\nهر كس خود را از ياد خدا به كور دلى بزند شيطانى را بر او مىگماريم كه با او دمساز باشد .\r\n « وَ الشَّياطِينَ كُلَّ بَنَّاءٍ وَ غَوَّاصٍ »  ( ص : 37 ) » هر بنا كننده و غوص كننده از شياطين را براى سليمان مسخّر كرديم چنانچه « عفريت » از جنّ را براى او مسخّر كرده بود .\r\nبنّاءهاى شيطان ساختمان ها را مىسازند ، و مواد ثقيل ساختمانى را جابجا كنند و غواصان شيطان مواد سنگينى را از زير آبهاى رودها و درياها بيرون آرند .\r\nاز اين دو آيه معلوم مىشود اجسام لطيف قدرت فشار بر اجسام كثيف ( مادى محسوس ) را دارند كه در مورد باد محسوس همهء ما است كه گاهى درختان را از بن مىكنند و ديوارها\r\n\r\n\r\n","description":"","footnote":"\r\n( 1 ) -  « أُمْنِيَّتِهِ »  به معناى آرزوها است و به معناى قرائت نيز مىآيد .\r\n( 2 ) - معجم الاحاديث المعتبره ج 1 / 402 ، الطبع الاول ، بحارالانوار ج 12 ص 347 .\r\n","page_name":" 283 ","page_number":284},
  {"content":"\r\n\r\nرا منهدم مىسازد .\r\nولى در اينجا يك سؤال پيش مىآيد كه چنانچه مطلق جنّ بشمول كفّار شياطين و خود إبليس چنين قدرتى داشته باشند كه حتى تخت بلقيس را بربايد و بياورد ، مسلّماً بر اختطاف إنسان‌ها و قتل آنها نيز بايد قدرت داشته باشند ، تا چه رسد به جلوگيرى از انجام حج و امر به معروف و لعن به إبليس و از ابطال نماز و روزه و حتى از اقرار به شهادتين و غيره و كشتن علماء و صالحين كه چنين چيزهاى اتفاق نمى افتد .\r\nإنفاذ قدرت آنها بر مقدورات شان آيا داراى ضابطه‌اى است ؟ و بايد باشد و إلّا كفّار جنّ مانعى از اضرار به مؤمنين إنسان ندارند .\r\nمن جواب معقولى در اينجا ندارم و نه به كسى در عمرم سفارش كرده‌ام كه تعويذى از شرّ جنّ داشته باشد ، بلى گاهى مؤمنين نزدم آمده‌اند و از موذى گرى جنّ قصه كرده‌اند و از من چاره جويى خواسته اند كه من آن را جدى و قطعى نگرفته‌ام .\r\nتنها حرف مجملى كه در اينجا عرضه كنم اين است كه شيطان آسيب هايى به حضرت ايوب پيامبر خدا در بدن و اموال او و اولاد او وارد ساخت ، ولى اين قدرت به پيشنهاد إبليس از جانب خداوند به او واگذار شد تا مقام استقامت ايوب براى همه آشكار شود . شيطان هم از قدرت خود استفاده نهايى را كرد ولى ايوب كامياب شد و مورد توجه خداوند قرار گرفت .\r\nبه نص حديث معتبرى از أبى بصير كه از إمام صادق ( ع ) نقل كرده توجه كنيد : سبب گرفتارى ايوب كه در دنيا به آن مبتلا شد نعمتى بود كه خداوند به او ارزانى كرده بود و ايوب شكر آن را بجا آورد كه حسد و رشك إبليس را بر انگيخت و به خدا عرض كرد : شكر نعمت ايوب بخاطر اين بود كه به او نعمت داده‌اى اگر بين او و نعمت دنيوى او حايل شوم او ديگر شكر گذارى تو را نخواهد كرد . مرا بر دنياى او مسلّط بگردان ( و اختيارى فوق\r\n\r\n","description":"","footnote":"","page_name":" 284 ","page_number":285},
  {"content":"\r\n\r\nالعاده در اضرار او به من بده ) آنگاه ميدانى كه او شكر نعمت تو را نمى گذارد « 1 » خداوند فرمود من تو را بر دنياى او مسلّط كردم . إبليس براى ايوب نه مالى گذاشت و نه فرزندى و همه را نابود كرد ولى ايوب شكر خدا را مىكرد .\r\nشيطان دوباره به خدا عرض كرد ايوب مىداند اين نعمت ها را دوباره به او بر مىگردانى مرا بر بدن او مسلّط كن تا بدانى ( ! ! ) كه او شكر تو را ادا نمىكند خداوند ( عزّوجلّ ) فرمود : من تو را بر بدن او بجز چشمان و قلب و زبان و گوش او مسلّط كردم ، شيطان زود به زمين برگشت تا مبادا رحمت خدا ايوب را درك كند تا بين او و شيطان حايل گردد ، و در دو سوراخ بينى ايوب از آتش سموم دميد و بدن ايوب را در برگرفت .\r\nبه هر حال تسلّط إبليس بر حضرت ايوب يك إستثنائى مىباشد . چنانچه تسخير جن براى حضرت سليمان نيز امر إستثنايى بوده و چنين قدرت نمايى را به آنان نداده تا به مؤمنين ضرر برسانند .\r\nولى يك حكم كلى از اين حديث و از ساير آيات و روايات بحسب فكر ضعيف من ، به دست نمىآيد كه قدرت إبليس و ساير شياطين جنّ بطور دقيق تا كجا است و سبب تسلّط شيطان بر إنسان - چه مؤمن و چه كافر تا چه اندازه است و كدام أعمال آدمى سبب مداخله بيشتر شياطين در بدن و فكر إنسان مىگردد ؟\r\nچرا بعضى از جن‌ها گاه گاهى بر بعضى از إنسان‌ها تسلّط بيشترى پيدا مىكند من در اين مورد در كودكى بعضى از زنان جن زده را ديده‌ام و در بزرگى از افراد ثقه شنيده‌ام . بلى تجربه حكم مىكند كه اين گونه تسلّط بر افراد محدود است .\r\nآخرين كلامى را كه در اين بحث ذكر مىكنم آيه 83 سوره مريم است :  « أَ لَمْ تَرَ أَنَّا أَرْسَلْنَا \r\n\r\n\r\n","description":"","footnote":"\r\n( 1 ) - إبليس با آنكه با ملائكه در آسمان‌ها خدا را عبادت مىكرده هنوز معرفت او به علم ازلى و عام خدا ناقص بوده و اعتقاد داشته خدا علم به اشياء قبل از وجود آنها نداشته ولى خود او ادعاى چنين علمى را نموده ! ! چه غرور وتكبرى ! !\r\n","page_name":" 285 ","page_number":286},
  {"content":"\r\n\r\n الشَّياطِينَ عَلَى الْكافِرِينَ تَؤُزُّهُمْ أَزًّا »  ( مريم : 83 )\r\nآيا نمى بينى ( نميدانى ) كه ما ، شياطين را بر كافرين فرستاده‌ايم تا آنان را ( بر فسق و فجور ) تحريك كنند و ظاهراً سبب اين تسلّط در كفر كافرين است كه هيچ مانعى براى معاصى آنان در باطن شان وجود ندارد و مجرد وسوسه براى تهييج آنان كفايت مىكند .\r\n\r\nكلام خدا و كلام شيطان\r\nشيطان مىگويد :  « قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ »  ( الحجر : 39 ) پروردگارم به جهتى كه مرا در شرّ انداختى ( نافرمانى ) تو را براى آنان در زمين زينت مى دهم تا همه را إغوا و به شرّ بيندازم ، اين شعارى دروغين ناشى از طمع استكبارى اوست .\r\nخداوند مىفرمايد :  « إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ »  ( الحجر : 42 )\r\nوسوسه شيطان تنها بر پيروان او مؤثر است كه آمادگى قبول را دارند .\r\n\r\nمعنى عالمين ( العالمين )\r\n « قالُوا أَ وَ لَمْ نَنْهَكَ عَنِ الْعالَمِينَ »  ( الحجر : 70 ) ؛ ( جمعى از مردم قريه ) به حضرت لوط ( ع ) گفتند : آيا ما تورا ( از ضيافت مسافران و رهروان بيگانه ) نهى نكرديم . مى بينيد كلمه العالمين در اين آيه بر افراد بسيار كمى اطلاق شده است . ولى در آيه مباركه سوره حمد  ( الْحَمْدُ لِلَّهِ رَبِّ الْعالَمِينَ ) ،  اين كلمه صلاحيت اطلاق إستعمال را بر تمام إنسان‌ها و فرشته ها و جن ها و همهء موجودات عاقل دارد ، و چنانچه اين كلمه منحصر به عاقل و عقلا نباشد مدلول آن تمام كهشكشانها ( حد اقل 1325 ميليارد ) و تمام مخلوقاتى كه در آنها است مىباشد .\r\n\r\nمعنى عالمين ؛ از نظر لغت عربى\r\nراغب در مفردات مىگويد : العالم : اسمٌ للفلك و ما يحويه من الجواهر والاعراض .\r\n\r\n","description":"","footnote":"","page_name":" 286 ","page_number":287},
  {"content":"\r\n\r\nظاهراً اين معنى ، تفسير إجتهادى راغب به حساب هيئت بطلميوسى است كه مدلول آنها به فلك و جواهر و اعراض كه فلك بر آنها مشتمل است تفسير كرده كه خلاف طريقه و روش يك فرد لغوى مىباشد و به حساب امروز ( 1438 ق  1395  ش ) معناى العالمين ، ميلياردها كهكشان با محتويات آنها از جواهر و اعراض مىباشد . ولى إستعمالات قرآن كه گاهى آن را بر جمعى از مسافران قريه كوچك لوط ( ع ) اطلاق كرده ، با اين معناى وسيع سازگار نيست .\r\nراغب ادامه داده و مىگويد : العالمين در اصل اسمى است براى چيزى كه وسيله علم به چيزى مىشود ؛ مانند طابع و خاتم كه وسيله آنچه كه طبع و ختم است ، مىشود .\r\nاو اضافه مىكند : وجُعِلَ بناءه على هذه الصيغة لكونه كالآلة ، و العالم آلة فى الدلالة على صانعه .\r\nولى اطلاق لفظ عالم و عالمين به همين إعتبار بر چند نفر مسافر كه احتمالًا در سالى به 200 يا 300 نفر مى رسيده اگر مضحك نباشد اقلًا درست هم نيست ، مگر اين كه گفته شود بر خلاف قياس جمع اين كلمه ( عالمين ) از مفرد آن كمتر است ؛ چون عالم همهء ما سوى الله را شامل مىشود و چيزى از شمول آن بيرون نيست . تا محتاج به صيغهء جمع باشد ، لذا قهراً عالمين به معناى اقسام و يا انواع و اجناس عالم مىآيد و شايد به همين جهت در زبان بعضى از طلاب شايع شده كه جمع اين كلمه كمتر از مفرد آن شموليت دارد يعنى عالمين به معناى عقلاء مىباشد در حالىكه عالم به معناى ما سوى الله است .\r\nو ممكن است كه عين همين معنا را در مورد كلمه « جهان » فارسى و « جهانيان » و يا « جهانها » و در مورد « كَون » عربى و « أكوان » گفت كه هر سه كلمه يك معنا را إفاده مىكند .\r\nولى اين توجيه در همهء اسماى أجناس مانند آب ، آتش ، إنسان ، حيوان و امثال آنها در عربى و فارسى جارى مىشود و در همه بايد صحيح باشد كه بگوييم صيغهء مفرد آنها از صيغهء\r\n\r\n","description":"","footnote":"","page_name":" 287 ","page_number":288},
  {"content":"\r\n\r\nجمع آنها بيشتر است و اين ادّعا غريب است . و جواب آن اين است كه قياس در لغت نمىشود .\r\nلذا در اصول فقه اوّلى را مطلق و دوّمى را عام مىگويند و عموم از اطلاق قوى تر است بازهم مسأله قابل غور و دقت بيشتر است .\r\nراغب در ادامه از إمام صادق ( ع ) مطلبى را نقل كرده است كه هر دو نقل او مرسل و بى سند است . و مضمون حديث إمام صادق ( ع ) اين است كه : مراد از عالمين إنسان‌ها است و هر إنسان عالم صغير است كه به هيئت عالم كبير آفريده شده است و اين حديث معناى جديدى براى عالميان إثبات مىكند .\r\nكلمه عالمين طبق حساب سريع نگارنده 73 مرتبه در آيات قرآن مجيد به كار رفته كه به معناى إنسان تنها آمده ولى در بعضى موارد ظرفيت شمول را براى إنس و جن دارد و در بعضى موارد ظرفيت همهء جهان و جهانيان ( كون و أكوان عربى ) را دارد . والله العالم .\r\n\r\nرحمت و عذاب\r\n  « نَبِّئْ عِبادِي أَنِّي أَنَا الْغَفُورُ الرَّحِيمُ ، وَ أَنَّ عَذابِي هُوَ الْعَذابُ الْأَلِيمُ »   ( الحجر : 49 و 50 )\r\nدر اين دو آيه و چند آيه ماقبل آن آمده است كه بندگان با تقواى من ؛\r\nاولًا : شيطان بر آنان تسلّطى ندارند و تسلّط او بر گمراهانى است ( كه به إختيار خود از شيطان پيروى مىكنند ) ؛\r\nثانياً : وعده‌گاه دسته‌ى دوم ، جهنمى است كه هفت در دارد و هر در آن ، براى جمعى از آنان است ؛\r\nثالثاً : متّقى ها در باغها و چشمه هاى ( آن ) باهم مى باشند كه به سلامتى و براى هميشه و بدون رنج و خسته‌گى آنجا هستند ( زندگانى مطلوبى دارند ) رسول من به بندگان من خبر بده كه من بسيار آمرزنده و مهربانم و محققاً عذاب من عذاب دردناك است ؛\r\n\r\n","description":"","footnote":"","page_name":" 288 ","page_number":289},
  {"content":"\r\n\r\nرابعاً : ( بعلاوه نعمتهاى مادى ، تكامل اخلاقى و روحانى نيز از رحمت من به كسانى كه در دنيا تقوى داشته مىرسد از سينه هاى ( دلها ارواح و نفوس ) آنان غِل را ريشه‌كن مىسازيم .\r\nنزع و كندن غل ( بكسر غين ) از سينه ها در آيه 43 اعراف نيز آمده است « 1 »\r\nغِل معناى وسيعى دارد كه ممكن است كه خيانت و كينه و حسد و دشمنى و امثال آنها را شامل مىشود و اين نعمت مادى نيست كه إكمال روح آدمى است بگونه‌اى كه خيلى رنجها و ناراحتيها و پستيهاى اخلاقى و فعلى را از إنسان‌ها دور مىسازد و روح را به تعالى و ترقى مى رساند ،  « وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ »  ( التوبة : 72 )\r\nيكى از فوايد مهم طهارت روح از غِل اين است كه درجات بهشتى ها در آخرت بزرگتر از درجات إنسان‌ها در دنيا است .\r\n « وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا »  ( الإسراء : 21 ) صاحبان درجات پايين از بلندى درجات و ثوابهاى محسوس زياد صاحبان درجات بالا ناراحت نمىشوند و هر كس به نعمتهاى خود مسرور و شاد مى باشند\r\nيك سؤال مهم مشهور\r\nخداوند غنى و رحيم كه اين همه نعمتها را به بندگان مؤمن و متّقى خود مىدهد ؛ چرا بندگان نافرمان خود را عذاب مىكند و چرا عذاب دردناك را به آنان مى چشاند او نه محتاج به انتقام است و نه نفع و ضررى به او از عذاب و ثواب مىرسد ، حد اقل بعد از جبران حق الناس و انتقام مظلومين از ظالمين در قيامت شيطان و پيروان او را عفو مىفرمود و همه را\r\n\r\n\r\n","description":"","footnote":"\r\n( 1 ) - در سوره حشر آيه 10 آمده است كه جمعى از صحابه كرام و يا تابعين از خداوند مىخواهند كه در دلهاىشان نبست به برادران شان كه در ايمان سبقت گرفته اند غِلى قرار ندهد . چه خوب كه مؤمن در دنيا صفات بهشتى را به تلاش خود و توفيق خدا ، كسب نمايد .\r\n","page_name":" 289 ","page_number":290},
  {"content":"\r\n\r\nمعدوم مىكرد ؟\r\nاين سؤال در برابر تمام آياتى كه از دوزخ و عذاب إلهى براى كفار و طاغيان و ظالمان دارد ، وارد است و لذا در مورد خلود عذاب كفّار اقوال مختلفى براى جمعى از اهل نظر - هرچند دسته كم - پيدا شده است كه در كتب معاد مذكور است .\r\nولى يك اشتباه و غفلت بزرگى براى صاحبان اين سؤال واقع شده است كه خدا را مانند خود ، صاحب احساسات و عواطف مى دانند . و درحالى كه نمىدانند و يا يادشان مى روند كه قياس واجب الوجود بر ممكن الوجود آن هم بر إنسان « 1 » است كه بسيار غلط و گمراه كننده است .\r\nإنسان به حكم اين كه در حلقهء ضيق احساسات و عواطف خود زندانى است همهء واقعيتها را از همين حلقه خاص و كوچك مى بيند و حكم ناشى از آن را يك واقعيت مطلقه دانسته و بر همهء مخلوقات جارى مىداند غافل از اين كه مخلوقات ديگر با او در كميت و كيفيت إدراك و عقل و عواطف و احساسات برابر نيستند و معلوم نيست كه درجه درك واقعيتهاى مدركه به عقل عملى با درجه درك ساير مخلوقات مانند جن و ملائكه ( پرى و فرشته ) و ساير موجودات عاقل مادى در منظومه‌هاى شمسى ديگر ، اختلاف دارد .\r\nو سؤال ديگر اين كه : آيا ما چند درصد واقعيتها را درك مىكنيم ؟ و در سلسله مراتب عالميان ، ما كدام درجه را دارا هستيم و آيا دهها نوع ديگر مخلوقات در اين درجه بندى از ما بالاتر نيستند و بر عقل عملى ما نمى خندند . اينجا بحث از ظاهر نيست تا به اطلاق بعضى از آيات برترى عقلى بشر را بر همهء مخلوقات و يا اكثر آنها ثابت كنيم .\r\nسؤال مهم تر :\r\nشكى نيست كه در اجتماع بشرى حسن و قبح عقلى حكم فرما است و خيلى مهم است\r\n\r\n\r\n","description":"","footnote":"\r\n( 1 ) - ملائكه نيز ممكن الوجود هستند ولى غلاظ و شداد هيچ گاه دلسوزى به حال جهنمى ها ندارند .\r\n","page_name":" 290 ","page_number":291},
  {"content":"\r\n\r\nو انكار حسن و قبح جز پيش مردم نادان و لجوج قابل ترديد نيست . ولى اين تحسين و تقبيح عقلايى كه عقل عملى يا حكمت عملى اش مى خوانيم خارج از حلقه محدود اجتماع بشرى آيا كاشف از واقعيتها مىباشد اگر مىباشد ، چند درصد ؟ كسى نمىتواند جوابى بدهد ( قلم اينجا رسيد سر بشكست )\r\nدر ميدان قيامت و روز حساب مردم در برابر ربّ العالمين كه واقعيت مطلقه است قرار مىگيرند و موازين او موازين قسط است نه موازين احساسات و عواطف إنسانى و عقل عملى كه براى زندگانى اجتماع او در كره زمين به درد مىخورد !\r\nبنا براين نبايد ما به اين عقل عملى خود بر قرآن كه قول واجب الوجود لايتناهى مجرد است خورده بگيريم و سؤالهاى بچه گانه طرح كنيم مفاهيم رحمت ، عدالت ، قسط ، كرم ، لطف ، و امثال آنها را بايد به ترازوى عقل عملى خود وزن نكنيم كه به بيراهه مى رويم  « ما عِنْدَكُمْ يَنْفَدُ وَ ما عِنْدَ اللَّهِ باقٍ . . . »  ( النحل : 96 ) « 1 »\r\n « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً »  ( الكهف : 109 )\r\n « وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ ،   ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ إِنَّ اللَّهَ سَمِيعٌ بَصِيرٌ »  ( لقمان : 27 و 28 )\r\n « وَ ما أُوتِيتُمْ مِنَ الْعِلْمِ إِلَّا قَلِيلًا »  ( الإسراء : 85 )\r\nبه هر حال آنچه كه براى ما إنسان‌ها مهم است اين است كه بدانيم احكام عقل عملى براى\r\n\r\n\r\n","description":"","footnote":"\r\n( 1 ) - بلى ما قبلا گفتيم كه خداوند با ما در دنيا و قيامت بر اساس عقل عملى معامله مىكند كه از آيات قرآن پيدا است خصوصا آياتى كه از خدا در حساب قيامت نفى ظلم بر بندگان را بيان مىفرمايد ؛ ولى اعمال او در كائنات به نحو ديگرى مىباشد . و فهم اين بحث بسيار مشكل است . و عنوان كلامى در اعتبار عقل عملى را ده ورق بدانيد بخوانيد .\r\n","page_name":" 291 ","page_number":292},
  {"content":"\r\n\r\nما حجيت دارد و تا آنجا كه خدا آن را در قرآن خبر داده كه به آن عمل مىكند بازهم در رابطه خود با خالق خود آنها را مد نظر مىگيريم ولى آنچه را كه ما ، در بين خود عمل مىكنيم و أنس داريم و حتى گاهى احمقانه بر خدا ايراد مىگيريم تا كلام او را تأويل ببريم ، اگر دانشمندان بخواهند كه ادّعاى اين فقير را تصديق كنند كه رحمت خدا مطابق مصالح و مفاسد واقعى است نه به آن معنايى كه ما اسيران محيط احساسات مى فهميم نيست به همين زندگى حاضر خود كره زمين توجه كنند كه در مدت حيات آن ، چه حوادثى واقع شده و مىشود :\r\n1 - آتش سوزى هاى مهيب كه موجب تلف و سوختن بچه ها و پيران و ساير إنسان‌ها و حيوانات مىشود كه ذره ذره مى سوزند و فرياد مىكشند تا مى ميرند و چه مقدار اموال خاكستر مىشود .\r\n2 - به همين مقدار إنسان‌ها و حيوانات و اموال در غرق شدن كشتى ها در دريا و سقوط و تصادم هواپيما ها و ماشين هاى سوارى و بارى در زمين از بين مىروند .\r\n3 - خشك ساليها و قحطيها در همهء قارات خصوصاً در آفريقا كه امروز در تلويزيونها مى بينيم چه اندازه تلفات جانى و مالى را ببار مىآورد .\r\n4 - جنگهاى بزرگى كه امروز توسط جهان خواران صورت مىگيرد ، صد هزار إنسان و حيوان و ميلياردها پول ، از قيمت اموال و تخريب ساختمان و مزارع و آلات نظامى تلف مىشود و محيط زيست را خراب مىكند .\r\n5 - باران نيامدن و يا كم باريدن آن چه مقدار ضرر به إنسان‌ها و حيوانات مى رساند و آنان را به گرسنه‌گى مبتلا مىسازد و يا نابود مىكنند .\r\n6 - با پيشرفت علم طب حتى در قرن ما ، سالانه هزاران جوان و طفل به مرض‌هاى گوناگون تلف مىشوند گفته مىشود مرض « ايدز » تا كنون دهها ميليون إنسان را نابود كرده\r\n\r\n","description":"","footnote":"","page_name":" 292 ","page_number":293},
  {"content":"\r\n\r\nاست .\r\nاسباب همهء اين مصائب - چه به اراده إنسان به وجود آمده باشد و چه به اسباب قهرى طبيعى ديگر - همه ، تنها به خداوند حكيم عادل و رحيم و رؤف و دائم الفضل و الإحسان منتهى مىشود . ولى احساسات ما مىگويد خداى قادر و توانا و حكيم و رحيم بايد جلو اينها را بگيرد كه تا كنون چنين نشده . در آخرت مصايب كفار از همين قبيل است . والله العالم .\r\nاين بيان با آنچه در گذشته ها گفته ام كه حسن و قبح عقلى در قيامت نيز بين خدا و إنسان‌ها بر قرار است . ظاهراً منافات ندارد ؛ ولى در اين مورد قضاوت كنيد .\r\n\r\nكلام مختصرى در بارهء علم انبياء ( عليهم السلام )\r\nانبياء گرامى - قطع نظر از وحى - تابع حساب هاى إنسانى و عادات بشرى خود هستند .\r\nبر خلاف پندار عوام أنبياء از اول نبوت تا آخر عُمْر به همه چيز و به حوادث گذشته و آيند علم نداشته اند و در قضاوتهاى خود بر قواعد طبيعى إعتماد مىكردند .\r\nبه همهء كائنات عالم بودند ، ( منظور علم وحيانى و الهامى است ) و نه از همهء گذشته ها اطلاع داشته اند . و نه از آينده ها آگاه بوده‌اند . اين موضوع از مجموع آياتى كه در اين مورد در قرآن وارد شده استفاده مىشود . شاعرى از شيراز مىگويد :\r\n يكى پرسيد زآن گم گشته فرزند * كه اى روشن گهر پير خردمند\r\nز مصرش بوى پيراهن شنيدى * چرا در چاه كنعانش نديدى\r\nبگفت احوال ما برق جهان است * دمى پيدا و ديگر دم نهان است\r\nگهى بر طارم اعلى نشينم * گهى بر پشت پاه خود نبينيم \r\nملائكه به ابراهيم ( ع ) عرض كردند : « قَالُوا لَا تَوْجَلْ إِنَّا نُبَشّرُكَ بِغُلَامٍ عَلِيمٍ » ( الحجر : 53 )\r\nاوّلا : ملائكه كه خدمت ايشان رسيدند عرض سلام كردند كه علامت سلامتى يا « سلم » و « امان » است ، ولى ابراهيم باورش نشد و آشكارا فرمود ما از شما مى ترسيم ! عرض كردند\r\n\r\n","description":"","footnote":"","page_name":" 293 ","page_number":294},
  {"content":"\r\n\r\nنترس تو را به پسرى دانا بشارت مىدهيم . بازهم ابراهيم ( ع ) به قول آنان اطمينان نيافت از روى تعجب و استبعاد فرمود : آيا مرا بشارت مى دهيد كه بزرگسالى به من رسيده پس به چه چيز به من بشارت مى دهيد ؟ عرض كردند : ما تو را به حق بشارت داديم نااميد نباش ، حضرت ابراهيم فرمود : كه از رحمت خدا جز گمراهان مأيوس مىشود ( يعنى من مأيوس نيستم ولى استبعاد دارم ) و البته كه بعد مطلب را پذيرفت .\r\nدر آيه 62 اين سوره ( حجر ) لوط به همين دسته ملائكه كه طبعاً به سر دسته‌گى جبرئيل آمده بودند گفت شما نا شناخته هستيد . تا ملائكه او را قانع كردند كه از طرف خدا و براى اهلاك قوم او آمده‌اند .\r\nاز اين آيات يك موضوع ديگر هم به دست مىآيد كه جبرئيل خيلى نزد ابراهيم و لوط نمىآمده و گرنه جبرئيل به نظر اين دو پيامبر كه يكى از اولى العزم هم بوده نا آشنا جلوه نمىكرد و اين مطلب به نظر عجيب مىآيد . والله العالم .\r\n\r\nيقين\r\n « وَ اعْبُدْ رَبَّكَ حَتَّى يَأْتِيَكَ الْيَقِينُ »  ( الحجر : 99 ) ؛ پروردگارت را عبادت كن تا برايت يقين بيايد . ظاهر آيه كريمه اين است كه وجوب يا تشريع عبادات ( نماز ، روزه ، زكات ، خمس ، حج ، جهاد ، و هر عمل عبادى ديگر كه به دليل معتبر عباديت آن إثبات شود ) مغيّا به حصول يقين است وقتى مكلف به مرحله يقين رسيد وجوب يا تشريع عبادت در حق او ساقط مىشود ، هرچند در دنيا سالهاى متمادى پس از حصول يقين زندگانى كنند .\r\nاين تفسير با عمل أنبياء و خاتم أنبياء و إمامان و افراد كُمّلين بشر مناسبت ندارد ؛ زيرا همهء آنان در زندگانى دنيا تا دم مرگ به همهء احكام شرعى پاى بند بوده‌اند و از هيچ يك از آنها ثابت نشده كه پس از حصول يقين ، كه ظاهراً مراد به آن اعتقاد كامل علمى به وجود و صفات\r\n\r\n","description":"","footnote":"","page_name":" 294 ","page_number":295},
  {"content":"\r\n\r\nخدا و نبوت أنبياء و وقوع قيامت و فناى دنياى موجود و رفتن به بهشت و دوزخ مىباشد « 1 » تكليف إلهى را ترك كرده باشند . و از امتثال عبادات و يا مطلق اطاعت إلهى ( بنا براين كه مراد از عبادت مذكور در آيه معنونه مباركه ، اطاعت و فرمان برى مطلق احكام عبادى و توصلى باشد ) بدور شده باشند .\r\nبه اتفاق همهء مسلمانان متدين و تاريخ مسلّم آنان ، مخاطب اين آيه  « وَ اعْبُدْ رَبَّكَ حَتَّى يَأْتِيَكَ الْيَقِينُ »  ( الحجر : 99 ) تا روز آخر عُمْر نماز را ترك نكرد و حتى آمدن مسجد و نماز جماعت را كه عمل مستحب غير لازم است ترك نفرمود ، و حضرت على ( ع ) در نافله نماز صبح در مسجد ضربت خورد و با همان فرق شكافته نماز صبح را بجا آورد . حسين كه سيد جوانان اهل بهشت بود نماز ظهر روز عاشورا را بجا آورد و ساعتى بعد به شهادت رسيد .\r\nطباطبايى در ( تفسير الميزان ) بيانى در علت عدم سقوط تكليف در دنيا دارد كه نه كامل است و نه مفيد يقين . اگر از همهء چيز بگذريم مخاطب به اين آيه شخص پيامبر ( ص ) است و در فرضى كه مراد از يقين همان يقين به عقايد و عالم آخرت باشد كه خاتم الأنبياء والمرسلين آن را در حيات خود تحصيل نموده است . تنها بر او عبادات - و نه ساير احكام تكليفى توصلى - واجب نيست و دليلى بر سرايت حكم آيه به ديگران حتى اوصياى او وجود ندارد .\r\n\r\n\r\n","description":"","footnote":"\r\n( 1 ) - ممكن است مراد به يقين مرگ باشد يا آنچه درحين مرگ آدمى ، حقايق جهان برزخ و حقانيت عذاب كفار و ثواب مؤمنين آشكار مىگردد و در نتيجه يقين به معاد پيدا مىشود كه مستلزم يقين به وجود خدا و وجود ملائكه عذاب يا ثواب و نبوت أنبياء و وصايت اوصياء و دين الهى مىگردد والله العالم . قول دوم كه مراد به يقين مرگ باشد به مشهور علماء نسبت داده شده است و مؤيد اين نظر آيه 46 و 47 سوره مدثر است   « وَ كُنَّا نُكَذِّبُ بِيَوْمِ الدِّينِ ، حَتَّى أَتانَا الْيَقِينُ   المدثر : 46 و 47 دقت كنيد .\r\n","page_name":" 295 ","page_number":296},
  {"content":"\r\n\r\nولى حُسن عبادت و استحباب آن از حضرت نبوى ساقط نشده است . و لذا در مرض موت خود ، نماز را در مسجد انجام داد .\r\nبلى اگر مراد به يقين ، موت باشد آيه دليلى بر سقوط لزوم عبادت از ايشان هم نيست . ولى اين تفسير جز شهرت تفسرى كه معتبر نيست دليلى قوى ندارد .\r\nانصراف يقين به همان عقايد دينى و مراتب معارف و كمالى مىباشد كه معلول مكارم اخلاق و عبادت است . والله العالم .\r\nپيامبر اسلام بعد از نزول وحى هرچند داراى يقين بود ولى متعلق يقين از نظر عرض و طول و سعه معارف بسيار مراتب متعددى دارد كه درجات كبير آن در قرآن بيان شده « 1 » و به مقدار مراتب أنبياء  « تِلْكَ الرُّسُلُ فَضَّلْنا بَعْضَهُمْ عَلى بَعْضٍ . . . »  ( البقرة : 253 ) متفاوت است ، درجه يقين آن حضرت ( ص ) در ابتداء هرچند از درجه يقين نهايى بسيارى از عابدين اولين و آخرين كمّاً و كيفاً ممكن است خيلى بالاتر باشد ولى نسبت به نفس مقدسه مطهره و واسعه‌ى او مرحله‌ى ابتدايى باشد . و بايد در طول عمر بوسيله عبادات و ترويج دين و غيره به حد كمال خود كه براى او ممكن است برسد و ما نبايد كار پاكان را به كار خود قياس كنيم .\r\n\r\nتفسير سوره نحل « 2 »\r\n\r\nمقام إنسان\r\n « خَلَقَ الْإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ »  ( النحل : 4 )\r\nإنسان را از نطفه‌اى آفريديم كه مدافع و سخنگوى آشكار خود شد و يا با خالق خود به مخاصمه و مجادله بر خواست .\r\n\r\n\r\n","description":"","footnote":"\r\n( 1 ) -  « وَ لِكُلٍّ دَرَجاتٌ مِمَّا عَمِلُوا وَ ما رَبُّكَ بِغافِلٍ عَمَّا يَعْمَلُونَ  الأنعام : 132\r\n( 2 ) - اين سوره مكى و مدنى است و داراى 28 آيه مىباشد .\r\n","page_name":" 296 ","page_number":297},
  {"content":"\r\n\r\nجمعى آيه را بر مدح و تعريف إنسان تفسير كرده‌اند كه او را از نطفهء بى ارزشى آفريديم ولى خيلى مقام او بالا رفت ( تفسير اول ) و دستهء آيه را بر مذمت إنسان حمل كرده‌اند ( تفسير دوم ) إنسان را از نطفهء بى ارزشى آفريد و در نهايت در مقابل دستورات خالق خود به گفتگو برخاست ولى بر هر دو تفسير فوق اين ايراد وارد مىآيد كه خالق جهان اولًا نطفهء آدمى را بى ارزش نيافريده و اين مردم نادان هستند كه آن را بى ارزش مى دانند ، ما امروز نطفه را بسيار اسرار آميز و مهم و بيانگر حكمت بالغهء إلهى مى دانيم كه از ميليونها - احتمالًا از چند صد ميليون - اسپرم آفريده شده و علم بشرى با تمام پيشرفت عجيبى كه نموده نمىداند كه چرا يك يا چند اسپرم اندكى نيافريد كه ميليونها اسپرم آفريد .\r\nپس بايد در ترجمه آيه دقت بيشترى نمود .\r\nو سؤال ديگرى كه از خود آيه در ذهن شكل مىگيرد اين است كه مخاصمه آشكار إنسان چه حق و چه باطل از جسم آدمى نشأت نمىگيرد ؛ بلكه زاييده روح مجرد اوست\r\n « ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ  « 1 »  »  ( المؤمنون : 14 )\r\nمگر اين كه گفته شود كه روح بدون سلولهاى مغز چنين ادراكى پيدا نمى توانست\r\n\r\nقرآن و وسايل نقليه امروز و فردا\r\n( خداوند آفريد ) اسبان و استرها و خر ها را تا بر آنها سوار شوند و زينت زندگانى شما باشد  « وَ يَخْلُقُ ما لا تَعْلَمُونَ »  ( النحل : 8 ) و خداوند مى آفريند چيزهاى را كه نمى دانيد .\r\nممكن از جمله اخير اين آيه بفهميم كه خداوند بطور سر بسته به مردم آن زمان خبر داد كه ما در آينده وسايل نقليه ديگرى را مانند دو چرخه و چند چرخه و موتر هاى باربر كوچك و بزرگ ( تريلى ) و كشتى هاى غول پيكر و تحت البحرى ها ( زير دريايى هاى ) ناوشكن و قطارهاى بزرگ سريع السير و ماشين هاى سوارى مختلف و قمر هاى مصنوعى كه در آينده\r\n\r\n\r\n","description":"","footnote":"\r\n( 1 ) - ما إنسان را پس از نطفه و خون و مضغه ، چيزى ديگرى آفريديم پر خير است خداييكه بهترين آفريدگاران است .\r\n","page_name":" 297 ","page_number":298},
  {"content":"\r\n\r\nنزديك يا دور مورد استفاده إنسان‌ها قرار بگيرد ؛ مثلًا پس از ده يا 15 دقيقه از كابل به مكه مكرمه برود و نماز را بخواند و دوباره به كابل بر گردد و زنش به او بگويد امشب يك ساعت دير تر به خانه آمدى بچه ها منتظر غذا خوردن هستند ! !\r\nو شايد در آينده دور خداوند به بشر امكانات عقلى و مادى ديگرى بدهد كه امروز براى ما و شما از ( ما لاتعلمون است ) ! !\r\nامروز وجود حيوانات اهلى براى ما زينت گفته نمىشود و ممكن است فردا وجود ماشين‌هاى سوارى بنز و خودكار براى آن مردم زينت به حساب نيايد و حتى هواپيماهاى كوچك دو سه نفرى هم زينت نباشد ! ! و نسبت خلق و آفريدن مصنوعات بشرى به خداوند به جهت خلق مواد آن مصنوعات و خلق بنزين و ساير شرايط فيزيكى و شيميايى و غيره آنها كه از قدرت بشرى بيرون است ؛ بلكه عقل و فكر و وجود بشر نيز از خلق خداوند است تنها تركيب مواد و إيجاد هيئت مصنوعات از فعل بشر است كه آن هم به حول و قوت پروردگار و نيز به عقل خدا دادى وابسته است . و لذا قرآن خلق و تقدير هر چيز را به خدا نسبت مىدهد .\r\nو از نظر عقلى و فلسفى نسبت معلول همان گونه كه به علل قريب و متوسط آن درست است به علل بعيده و علة العلل نيز صحيح است ( دقت كنيد ) !\r\n\r\nجاهل قاصر\r\n « وَ عَلَى اللَّهِ قَصْدُ السَّبِيلِ وَ مِنْها جائِرٌ وَ لَوْ شاءَ لَهَداكُمْ أَجْمَعِينَ »  ( النحل : 9 ) ؛ و بر خدا ( لازم است ) هدايت راه راست و بعضى از آن ( راهها ) كج است و اگر خدا مىخواست تأكيداً شما را راهنمايى مى نمود .\r\nدر اين آيه سه مطلب إفاده شده است :\r\n1 - بر خداوند ( نشان دادن ) راه لازم است ؛ جمعى از متكلمين تكليف مردم را به دين بر خداوند واجب مى دانند و بر آن به قاعده لطف و غير آن استناد مىجويند ، متكلمين عدليه به\r\n\r\n","description":"","footnote":"","page_name":" 298 ","page_number":299},
  {"content":"\r\n\r\nقاعده لطف ، تكليف إنسان را به دين عقلًا واجب دانسته‌اند ولى به نظر من قاعده لطف نا تمام است . و عقل چنين حكمى نمىكند و گرنه جاهل قاصر وجود پيدا نمىكرد .\r\nولى خداوند آن را بوسيله اين آيه و آيه مباركه :  « إِنَّ عَلَيْنا لَلْهُدى »  ( الليل : 12 ) بنا براين كه مراد از هدايت ، هدايت تشريعى باشد يا اعم از تكوينى و تشريعى باشد ، نه تكوينى تنها مانند آيه :  « قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  ( طه : 50 ) « 1 » بر خويشتن لازم فرموده است ولى نه به نحو موجبه كليه كه با وجود قاصرين منافات پيدا كند ؛ بلكه بنحو موجبه جزئيه و مهمله .\r\nو آيه مباركه :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات : 56 ) نيز بر وجوب تشريع احكام دينى و حتى ارسال رسل و انزال كتب دلالت دارد .\r\nولى ما قبلًا گفتيم كه عبادت جن و إنس علت غايى ثانوى خلقت آنان است .\r\n2 - بعضى از راهها كج و منحرف بوده و به خدا و دين او بر نمىگردد و مردم بايد تحقيق كنند و بر اساس معرفى خدا به راه راست بروند و مسؤليت بدوش مردم است .\r\n3 - خداوند كسى را به اراده جبرى مجبور به پذيرفتن دين نمىكند ، دين گاهى براى بشر كمال آور و مثمر است كه به اختيار و انتخاب و اراده خود آن را بپذيرند و به آن عمل كنند .\r\nيك سؤال مهم\r\nآيا مردمى كه دين حق را بدون تعمّد و لجبازى و تقصير ، به دست نياورده اند روز قيامت معاقب هستند ؟ مىشود از همين آيه معنونه جواب مثبت را به دست آورد ؛ زيرا خداوند اولًا راه راست و راه كج را بيان داشته و ثانياً تعلق مشيئت اضطرارى خود را به هدايت به راه اول نفى فرموده و ارايه آن را به بندگان بر خود لازم نموده است و حتماً خداوند حكيم به وعده\r\n\r\n\r\n","description":"","footnote":"\r\n( 1 ) - پروردگار ما كيست كه بهر چيز ( ماهيت ) وجود داده و سپس ( آنها را بسوى كمال لايق آنها ) راهنمايى فرموده است .\r\n","page_name":" 299 ","page_number":300},
  {"content":"\r\n\r\nلازم خود عمل كرده و مىكند .\r\nبنا براين هر كس از راه راست منحرف شده ، انحراف او بعد از ارايه إلهى و مخالفت با آن بوده است . و به عبارت ديگر كفّار و غير متابعين راه راست يا معاند و لجباز هستند « 1 » و يا جاهل مقصر كه براى تحقيق حق جستجو نكرده‌اند ، و هر دو دسته مستحق عقاب مى باشند .\r\nولى دسته زيادى از مردم هرچند ديوانه نيستند ؛ بلكه عقل دارند عقول آنان ضعيف است . و به حق نمىرسند ، ارايه حق با استعداد داشتن پذيرش حق و با موانع رسيدن همهء إنسان‌ها به حق ظاهراً ملازمه‌اى ندارند ، فطرت إنسان‌ها كه اقتضاى رسيدن به حق را دارد در اثر موانع اجتماعى مانند بت پرستيدن كه بتها ( نعوذ بالله ) مقام شفاعت را دارند و اينها نمونه و نماد و سمبل ملائكه مى باشند و ساير تخيلات باطله كه از پدران نادان براى نسل هاى بعدى آنان باقى مى ماند و به مرور زمان شكل قداست را به خود مىگيرند و باعث گمراهى كوتاه فكران مىشود .\r\nضعف فكرى افراد و خرافات و اوهام باطل و حاكم بر محيط اجتماعى و القاءات شيطانى دولتهاى استعمارى به منظور تعميم استعمار و استثمار « 2 » هرچند هر كدام به تنهايى علت قصور فكر إنسان‌ها مىشود ؛ بلكه مانع اتمام حجت و استحقاق عقاب اخروى مىگردد ولى اگر سه امر يا دو أمر در فردى جمع شود بطور قطعى قصور او را عميق و قوى مىسازد .\r\nنظر قطعى - بدور از افراط وتفريط - اين كه در همهء ادوار حتى در عصر نبوتها - در غير محل اقامت انبياء و اماكن تبليغات آنان ( سلام الله عليهم ) تعداد زياد إنسان‌ها - قاصر بوده‌اند كه مستحق عقاب كفر و عصيان نيستند و بر اين مطلب آيات زيادى دلالت دارد كه در كتب\r\n\r\n\r\n","description":"","footnote":"\r\n( 1 ) - كه مصداق اين آيه هستند  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا . . .  النمل : 14\r\n( 2 ) - غافلى مى گفت در عصر انترنت كه همهء چيز در آن ثبت است قصور معنا ندارد ، ولى او نمى فهميد كه قدر متيقن نُه حصه از ده حصه انترنت ضد دين و ترويج فحشاء و منكرات است كه نُه برابر قصور مكلفين را نسبت به گذشته بيشتر مىكند .\r\n","page_name":" 300 ","page_number":301},
  {"content":"\r\n\r\nديگر خود به آنها اشاره كرده‌ايم ، بلكه تا حدودى قصور جماعاتى از پيروان اديان منسوخه و طرق مخترعه باطله براى هوشمندان محسوس است .\r\nبلى آنانى كه به حسن و قبح عقلى به حسب ظاهر پاى بندى ندارند مىگويند : كافر قاصر هم مستحق عقاب مى باشند ، ولى اين نظريه بدور از عقل عملى إنسان بوده و خلاف قرآن نيز مىباشد .\r\nبلى كفّار و مخالفين عقايد و اعمال حقه دين خدا بر سه دسته اند :\r\n1 - عالم منكر و لجباز مانند معاصرين انبياء ( ع ) كه قرآن مجيد حال آنها را بيان مىكند .\r\n2 - تقصير كنندگان جاهل كه براى تحصيل حق اقدامى نمىكنند .\r\n3 - قاصرينى كه از نظر فهم و عمل هردو و يا از نظر يكى به حق رسيده نمىتوانند ، كه گاهى مستند به ضعف مقتضى و گاهى به وجود مانع قوى مى باشند . اين دسته از دو دسته قبلى به مراتب بيشتر اند كه مستحق عقاب بر كفر و ضلال خود نيستند . خداوند با اينان در قيامت چه كار خواهد كرد ؟ معدوم مىشوند و يا مورد امتحان قرار مىگيرند ؟ كه در روايات شيعه و سنى وارد شده « 1 » و يا معامله ديگرى مى نمايد ، بايد گفت والله العالم .\r\n\r\nفضا تا چه حد مسخّر إنسان است\r\n « وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ . . . »  ( النحل : 12 ) ؛ شب و روز و خورشيد و ماه براى شما مسخّر شده يعنى مورد استفاده شما قرار گرفته است .\r\nبنا براين مركز منظومه شمسى و ماه كه از توابع زمين ما است و شب و روزى كه از گردش زمين ما و نور خورشيد است براى تأمين منافع ما مىباشد ولى ستارگان كهكشان‌ما و كهكشان‌هاى ديگر ، ربطى به ما ندارد لذا تعبير قرآن در اين آيه بعد از جمله فوق عوض مىشود :  « وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ »  ( النحل : 12 ) ؛ يعنى ستارگان\r\n\r\n\r\n","description":"","footnote":"\r\n( 1 ) - به جلد 5 بحارالانوار و معجم الاحاديث المعتبرة ج 1 و به كتاب الفصل ابن حزم اندلسى مراجعه شود .\r\n","page_name":" 301 ","page_number":302},
  {"content":"\r\n\r\nمسخر و منقاد فرمان ( تكوينى ) خداوند هستند .\r\nبعضى از دانشمندان در اواسط قرن بيستم ادعا كرده‌اند كه قسمتى از اشعه ستارگان دور ( اشعه كيهانى ) كه به زمين مىرسد براى علم جيالوژى و شناخت عمر اشيا مفيد است . احتمالًا در اين آيه به آن اعتناء نشده است ؛ چون فايده آن مانند فوايد و منافع خورشيد و روز و شب و ماه نيست . والله العالم .\r\nچنانچه اهتداى به نجوم كه آيه 14 آن را تذكر داده نيز موجب صدق تسخير براى ما نيست .\r\nالبته دريا و اقيانوسها نيز مسخّر إنسان است كه ابرها از آن به وجود مىآيد و آب شيرين وگوشتهاى تازه دريا « 1 » براى حيات‌ما ، به ما ، مجانى مىدهد و همهء آنچه كه در زمين است نيز براى ما آفريده شده است  « خَلَقَ لَكُمْ ما فِي الْأَرْضِ جَمِيعاً . . »  ( البقرة : 29 )\r\nبلى در سوره لقمان آيه 20 مىفرمايد :  « أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ . . »  ( لقمان : 20 ) تفسير اين آيه به عهده علوم است كه در آينده ها براى ما بگويند .\r\n\r\nنعمتهاى بى حساب خداوند\r\n « وَ إِنْ تَعُدُّوا نِعْمَةَ اللَّهِ لا تُحْصُوها إِنَّ اللَّهَ لَغَفُورٌ رَحِيمٌ »  ( النحل : 18 ) ؛ قرآن در بسيارى از آيات خود إنسان‌ها را به نعمتهاى مادى و معنوى خداوند متوجه مىسازد و اين توجه سه فايده سر نوشت‌ساز براى آنان دارد :\r\nيك : جهان بينى توحيدى را در روح آنان تقويت مىكند كه همه چيز از خداوند است و در دار و سراى وجود ، جز اراده او مؤثر نيست .\r\nدو : محبت آنان را به خداوند ببار مىآورد ؛ زيرا إنسان به طبيعت خود ، فاعل خير رسان\r\n\r\n\r\n","description":"","footnote":"\r\n( 1 ) - مشهور فقها تنها ماهى ها را حلال دانسته‌اند ولى به نظر من بسيارى از حيوانات ديگر دريايى نيز قابل استفاده است خصوصاً در موقع نياز شديد حتى اگر به حالت اضطرار نرسد .\r\n","page_name":" 302 ","page_number":303},
  {"content":"\r\n\r\nبه خود را ، دوست مى دارد . و محبّت به خدا مرحله پيشرفته ايمان به اوست و محبّان خدا مقام بالايى دارند .\r\nسه : شكر گزارى و حمد و ثناى خداوند كه باز هم به نوبه خود سبب ترقّى مقام آدمى و مزيد نعمتهاى او مىشود  « لَئِنْ شَكَرْتُمْ لَأَزِيدَنَّكُمْ . . »  ( ابراهيم : 7 ) « 1 » و در مجموع آدمى را از معصيت و نافرمانى بدور مىسازد و از آتش دوزخ بيمه مىشود ( نورٌ على نور )\r\nو امّا مدلول آيه كه در عصر ما - عصر ترقّى علم و كشف اسرار طبيعت - مبرهن و حتى تا حدى حسّى شده است بايد گفت نعمتهاى خداوند به سه گونه است :\r\n1 - نعمتهاى درون بدن مانند عوامل چند ميلياردى سلولها كه شب و روز كار مىكنند . و مانند اعضاى بدن و فوايد و مسؤليتهاى آنها كه در فيزيولوژى بيان شده است كه هر كدام آن دفتر معرفت كردگار است و اسرار حواس پنجگانه .\r\n2 - نعمتهاى معنوى و روحانى از قبيل علم و قدرت و حيات و فكر و وجدان و ملكات نفسانى اخلاقى و معارف .\r\n3 - نعمتهاى خارجى كه حيات و بقاى ما بر آنها توقف دارد ، ما دقيقاً نمىدانيم كه تعداد اين نعمتها به هزاران يا به صدها هزار مىرسد و يا به ميليونها . آنچه تا كنون توسط علوم تجربى كشف شده خيره كننده عقول است ، بلى بقاى وجود ما ؛ بلكه تحقّق وجود ما بر شرايطى متوقّف است كه در گذشته ها كسى آن ها را نمى دانست ، و آينده گان بر جهل ما به تعداد نعمتهاى ديگر افسوس مى خورند و هكذا .\r\nتفصيل اين نعمت‌ها در كتب علوم تجربى مذكور است كه شايد ذكر تفصيلى آن محتاج\r\n\r\n\r\n","description":"","footnote":"\r\n( 1 ) - ولى ما بايد بدانيم كه از شكر گزارى كامل نعمتهاى خدا عاجزيم زيرا اولًا همهء نعمتهاى او را بر خود ، تفصيلًا نمىدانيم ؛ بلكه شكر اجمالى بايد بجا آوريم خود شكر نعمت ، نعمت است كه شكر ديگرى مىخواهد و به اين ترتيب تسلسل لازم مىآيد كه احتمالًا اولين كسى كه متوجه اين جهت شد حضرت موسى ( ع ) بوده است .\r\n","page_name":" 303 ","page_number":304},
  {"content":"\r\n\r\nبه تأليف چند جزء كتاب باشد .\r\n\r\nمعناى لاجَرَمَ\r\nاين كلمه كه در زبان فارسى افغانى ( حد اقل در نوشته هاى نويسندگان قندهار ) إستعمال مىشود عربى است ، پنج مرتبه در قرآن مجيد ( هود 22 - نحل 23 ، 62 و 109 غافر 43 ) به كار گرفته شده تقريباً با كلمه ( لابد ) هم معنا مىباشد كه در قرآن نيامده است .\r\nچهار نظريه در تفسير و معناى لاجَرَمَ گفته شده است :\r\n1 - به منزله سوگند است .\r\n2 - براى إثبات مطلب مورد نظر است ( خليل ) .\r\n3 - به معناى واجب ، حق ، شايسته ، برازنده و زيبنده ( زجاج ) .\r\n4 - براى إثبات اين است كه فلان مطلب تا جايى روشن است كه نيازى به تحقيق ندارد ( ابومسلم ) .\r\n\r\nقانون سببيت در اضلال و هدايت\r\n  « وَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ ، لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ   ( النحل : 24 و 25 ) ؛ و وقتى به آنان گفته شود پروردگار شما چه فرو فرستاده است . مىگويند افسانه‌هاى دروغين گذشته‌گان را تا بار گناهان خود را بطور كامل بر دوش كشند و ( نيز ) پاره‌اى از گناهان كسان نا آگاه كه آنان را گمراه ساخته بودند .\r\nبنا براين اين بى دينان ، كفر و معاصى خود را با قسمتى از گناهان مردم نادان ديگر كه گمراه شان ساخته اند بر دوش مى كشند ؛ يعنى بار سنگين مباشرت و سببيت هر دو را ، واقعاً گمراه كنندگان فاسق به عذاب زيادى روز قيامت گرفتارند و ما اين بحث را در عنوان اضلال جزء اول حدود الشريعه بيان داشته‌ايم ص 443 .\r\n\r\n","description":"","footnote":"","page_name":" 304 ","page_number":305},
  {"content":"\r\n\r\nممكن است اين نا آگاهان در نا آگاهى خود مقصّر بوده باشند كه قسمتى از گناه معصيت و ضلالت شان مربوط به خود شان است و قسمتى مربوط به اضلال كنندگان . لكن در صحيح محمد بن مسلم از إمام باقر ( ع ) آمده است كسى كه باب هدايت را ( تعليم دهد ) بسازد مزد هر كس كه به آن عمل كند به او مىرسد و از مزد عمل كنندگان كاسته نمىشود و كسى كه باب گمراهى را بسازد ( تعليم دهد ) بر او است وزر كسى كه به آن عمل كرده و از وزر عاملين آن كاسته نمىشود « 1 » . و مىشود كه آيه را بر مورد اضلال زبانى حمل كرد و روايت را بر تعليم و يا ساختن ابواب گناه مانند سينماها و مراكز فحشاء و شراب خانه ها و امثال اينها حمل كرد و تعارض در مقدار گناه از بين مىرود ؛ بلكه اين جمع مدلول لفظى آيه و حديث است و احتياجى به حمل ما ندارد . و نه به جمعهاى ديگرى كه بعضى از دانشمندان گفته‌اند .\r\nبلى نكته اى كه قابل ملاحظه است ، تفاوت آيه و حديث در يك امر ديگر نيز است كه آيه آن را مخصوص به جهل و نادانى پيروان نموده و حديث از اين جهت اطلاق دارد . ( دقت شود ) . در سوره مؤمن ( غافر ) آيه 47 و 48 آمده است :   « وَ إِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا نَصِيباً مِنَ النَّارِ ، قالَ الَّذِينَ اسْتَكْبَرُوا إِنَّا كُلٌّ فِيها إِنَّ اللَّهَ قَدْ حَكَمَ بَيْنَ الْعِبادِ »   ( غافر : 47 و 48 ) ؛ در اين آيه فرض جهل پيروان نشده و لذا در مقام جمع با آيه سابق حمل بر عالم بودن آنان مىشود و ضعف آنان موجب سلب اختيار آنان نمىگردد و همچنين حديث محمد بن مسلم نيز حمل بر علم عاملين به معصيت ، مىشود و لله الحمد حمداً غير متناهٍ لعدم تناهيه وجوداً و علماً و قدرةً و نوراً و كمالًا .\r\n\r\nبهشت‌ها\r\nبهشت در قرآن مكرّراً به لفظ مفرد ( جنّت ) و به لفظ جمع ( جنّات ) آمده است و در سوره الرّحمن سه مرتبه به لفظ تثنيه آمده است :  وَ لِمَنْ خافَ مَقامَ رَبِّهِ جَنَّتانِ  ( الرحمن : 46 )  وَ مِنْ \r\n\r\n\r\n","description":"","footnote":"\r\n( 1 ) - وسايل ج 11 / 438 و حدود الشريعه فى محرماتها ، 377 .\r\n","page_name":" 305 ","page_number":306},
  {"content":"\r\n\r\n دُونِهِما جَنَّتانِ  ( الرحمن : 62 )  « وَ جَنَى الْجَنَّتَيْنِ دانٍ  ( الرحمن : 54 ) ؛ جنّات در قرآن گاهى به لفظ « جنّات المأوى » آمده . و گاهى به لفظ « جنّات عدن » آمده و يك مرتبه به لفظ « جنّات الفردوس » آمده . و يك مرتبه ديگر بلفظ « فردوس »  « الَّذِينَ يَرِثُونَ الْفِرْدَوْسَ هُمْ فِيها خالِدُونَ »  ( المؤمنون : 11 ) ؛ آمده است و لفظ جنة الخلد ( فرقان آيه 15 ) نام برده شده است آيا اضافه جنّات به فردوس و عدن و مأوى و نعيم و خلد اعتبارى است يا نه اين بهشتها در نعمتهاى خود مختلف هستند ؟ و تنها در مفهوم عام مشترك مى باشند ؟ بايد تحقيق كاملى در آيات و احاديث صورت گيرد از سوره واقعه آيات : 10 ، 11 ، 12 ، 13 ، و 14 به دست مىآيد كه مقربّين كه بالاتر از اصحاب يمين هستند در جنّات نعيم مى باشند .      « وَ السَّابِقُونَ السَّابِقُونَ ، أُولئِكَ الْمُقَرَّبُونَ ، فِي جَنَّاتِ النَّعِيمِ ، ثُلَّةٌ مِنَ الْأَوَّلِينَ ، وَ قَلِيلٌ مِنَ الْآخِرِينَ »      ( الواقعة : 10 ، 11 ، 12 ، 13 ، 14 )\r\nولى در آيه 25 سوره مائده اهل كتابى را كه ايمان بياورند و تقوا داشته باشند نيز از اهل جنّات نعيم قرار داده است . و نيز در سوره لقمان آيه « 107 » و در سوره كهف فردوس را براى مؤمنان صالح الأعمال قرار داده و در سوره مؤمنون فرموده : مؤمنينى كه چند صفت داشته باشند فردوس را به ميراث مى برند از هر دو آيه فهميده مىشود كه فردوس منزلگاه مؤمنين متوسط الأحوال است و در مورد جنّات المأوى نيز آمده است كه براى مؤمنين صالح الأعمال است ( سجده 19 ) . و جنة المأوى نزديك سدرة المنتهى مىباشد كه در سوره نجم بيان شده است .\r\nبه هر حال احتمالًا مراد از دو جنّت كه در سه آيه الرحمن آمده است دو باغ است نه دو بهشت مصطلح والله العالم .\r\nسخن اخير اين كه : آيا حقيقت ساختمانى بهشتها يكى است و تعدّد عناوين مأوى و فردوس و نعيم و عدن به نوعى از اعتبار بر مىگردد ، جنّات درجات و ثواب بهشتىها مختلف\r\n\r\n","description":"","footnote":"","page_name":" 306 ","page_number":307},
  {"content":"\r\n\r\nاست . يا اين كه مواد ساختمانى و احوال خصوصى آنها به حسب درجات و مقامات مكلفين ( مقربّين و اصحاب يمين و اصناف اين دو عنوان عام ) واقعاً اختلاف دارد محتاج به زيادت تفحّص در كتاب و سنّت است . والله العالم .\r\n\r\nچك سفيد\r\nدر چند آيه قرآن براى مؤمنين وعده « چك سفيد » در قيامت داده‌شده است :\r\n1 -  « لَهُمْ فِيها ما يَشاؤُنَ كَذلِكَ يَجْزِي اللَّهُ الْمُتَّقِينَ »  ( النحل : 31 )\r\nبراى مؤمنين نيكو كار ( و متقى ) در بهشت عدن هر چه بخواهند ( فراهم است ) چنين است جزاى متقيان .\r\n2 -  « لَهُمْ فِيها ما يَشاؤُنَ خالِدِينَ كانَ عَلى رَبِّكَ وَعْداً مَسْؤُلًا »  ( الفرقان : 16 )\r\nاز براى متقين در بهشت هر چه بخواهند وجود دارد و اين ( چك سفيد ) بر پرودگار وعده‌اى است ( كه بهشتىها مى توانند از آن سؤال كنند ) .\r\n3 -  « لَهُمْ ما يَشاؤُنَ عِنْدَ رَبِّهِمْ ذلِكَ جَزاءُ الْمُحْسِنِينَ »  ( الزمر : 34 )\r\n4 -  « لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ »  ( الشورى : 22 )\r\n5 -  « لَهُمْ ما يَشاؤُنَ فِيها وَ لَدَيْنا مَزِيدٌ »  ( ق : 35 )\r\n6 -  « إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ ،   وَ هُمْ فِي مَا اشْتَهَتْ أَنْفُسُهُمْ خالِدُونَ »  ( الأنبياء : 101 ، 102 )\r\nكسانى كه وعده نيك ما براى آنان پيشى گرفته است از دوزخ دور نگهداشته مىشوند و ايشان در آنچه كه نفس‌هاى آنان به آن اشتها دارند جاويدانند .\r\n « وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ »  ( فصلت : 31 ) براى شما ( استقامت كنندگان در راه خدا و دين او است ) آنچه نفس‌هاى شما اشتها دارد و براى شما است آنچه ادّعا داريد و بخواهيد .\r\n\r\n","description":"","footnote":"","page_name":" 307 ","page_number":308},
  {"content":"\r\n\r\n « وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ »  ( الزخرف : 71 ) در بهشت چيزهايى است كه نفس‌ها آنها را مىخواهد و چشمها ( از آن لذّت ) مى برد .\r\nاز مجموع آيات و اطلاق آنها به دست مىآيد آنچه بهشتىها كه در دنيا مؤمن و متقى تسليم به پروردگار بوده‌اند از خداوند بخواهند براى آنان آن آماده و مهيا است و يا زود حاضر مىشود و اين خواسته ها و مشتهيات ( خواستنىها ) در مورد ماديات باشد و يا معنويات و روحانيات از زيادتى معلومات در امور كائنات و معرفت نفس و شناخت كامل و يا حد اقل شناخت بهتر از دنيا به خداوند و صفات و افعال او و كليات عالم و قوانين عمومى جهان ماده و معرفت كامل انبياء و أولياء و تعدّد عوالم طولى و عرضى تا جايى كه نفوس ناطقه ما آمادگى داشته باشد و مخالف نظام بهشتى و سلسله مراتب بهشتىها نباشد .\r\nاگر اين برداشت نويسنده قاصر درست باشد و چنين « چك سفيد » در بهشت به دست بيايد ، لذت يك روز يا يك ساعت بهشت از لذت تمام عمر هشتاد ساله و يكصد ساله إنسان‌ها در كره زمين كمّاً و كيفاً بالاتر است . اللّهمّ ارزُقنا بِفَضلك الذى لايتناهى .\r\nبلى در دنيا چك سفيد يك اصطلاح بى محتوى است كه هيچ فرد و هيچ دولتى - حتى سرمايه دارترين آنها - نمى توانند به فرد يا دولتى حتى قرض بدهند و تنها اصدار اين چك براى بهشتىها از قدرت لايتناهى خداوند است كه وقتى « كن » گفت ، « فيكون » هم تحقق مىيابد ! يعنى مجرد اراده براى تحقق مراد كفايت مىكند .\r\n\r\nفوق چك سفيد\r\nخداوند در آيه مباركه 35 سوره ( ق ) كه در شماره پنجم آن را ذكر كرديم وعده بالاتر از « چك سفيد » را داده است كه براى ما در كره زمين و حيات محدود دنيا قابل درك نيست و ممكن است عظمت معناى جمله آن را ( و لدينا مزيد ) ( و پيش ما زايد بر خواست شما براى شما وجود دارد در بهشت در مرحله كمال خود درك كنيم كه زيادتى از خواست ما\r\n\r\n","description":"","footnote":"","page_name":" 308 ","page_number":309},
  {"content":"\r\n\r\nچيست ؟ !\r\nمن اين موضوع را براى آنانى كه مانند روح من ، ارواح ضعيفى دارند در يك مثال بيان مىدارم كه يك معرفت اجمالى به اين جمله « لاهوتى » پيدا كنيم فرزند 5 ساله از پدرش چيزهايى مىخواهد كه براى او ايده‌آل و غير مقدور است ، پدر ميلياردرش با او مىگويد : همهء خواستهاى تو را امروز فراهم مى سازم ( كه قيمت آنها پنجاه هزار پول رايج كشور را مىخواهد ) وقتى بزرگ شدى بيشتر از مقدار خواست تو را مى دهم ؛ يعنى در بزرگى تو پنجاه ميليون از من خواهى خواست ولى من به تو پنجاه ميليارد يا پنجاه تريليون مى دهم ! !\r\nسؤال : همان گونه كه از اخلاق إنسان‌ها محسوس است هيچ كس به هر مقدارى كه نعمت به او برسد راضى نيست و صداى  « هَلْ مِنْ مَزِيدٍ »  از زبان قال يا حال او بلند است .\r\nاگر برترى رتبه خود را از بالاتر از خود بخواهد ، و اگر برابرى مقام خود را با اولياء و يا انبياء بخواهد . و آرزوها حد يقف ندارد ، چه مىشود ؟\r\nو اگر رياست بر همهء بهشتىها را بخواهد و ده ها نمونه ديگر . و اگر تنزّل دشمنان و رقباى كامل تر از خود را بخواهد . و اگر برترى فاميل و دوستان خود را از مستحقين برتر از آنها بخواهد . و اگر شفاعت بخشى از خويشاوندان كافر خود را بخواهد كه در بهشت تكليفى نيست تا گفته شود تقاضاى حرام از بهشتى ها صادر نمىشود و يا پذيرفته نمىشود\r\nپس « چك سفيد » كه از خواسته هاى بى حد و حصر و معقول و غير معقول إنسان‌ها كفايت كند هم نا شدنى است و هم غير حكيمانه و خداوند حكيم است .\r\nجواب :\r\nاين سؤال با همه فرضهاى مذكور و غير مذكور آن ، بر اساس روان شناسى و صفات اخلاقى و طرز تفكر غالب إنسان‌ها در زندگانى فعلى صورت گرفته كه صحيح است و قابل انكار نمىباشد .\r\n\r\n","description":"","footnote":"","page_name":" 309 ","page_number":310},
  {"content":"\r\n\r\nولى سؤال كننده در قياس إنسانى ناقص اين جهانى با إنسان كامل آن جهانى بسيار اشتباه نموده است حالات و اخلاق آن جهانى با اخلاق و تفكر إنسان اين جهانى قابل مقايسه نيست .\r\n گر از اين منزل غربت به سوى خانه روم * ديگر آنجا كه روم عاقل و فرزانه روم\r\nخرّم آن روز كزين منزل ويران بروم * راحت جان طلبم از پى جانان بروم\r\nبه هوا دارى او ذره صفت رقص كنان * تا لب چشمه‌ى خورشيد درخشان بروم \r\nدر بهشت تا حدود زيادى نواقص نفسى و اخلاقى و حيوانى إنسان اصلاح مىشود و طرز تفكر اين جهان آدمى در سراى آخرت به كمال مىرسد و به تبع اين تغيير اخلاقى و فكرى آرزوهاى باطل و غير معقول تعديل مىگردد و رشد عقلانى بالا مىرود مثلًا در كودكى و نوجوانى آرزوهاى باطل و غير عقلانى و حتى غير ممكن داريم و در سنين بالا ، رشد عقل و فكر ، بسيارى از آرزوها و خيالات ما عقلانى مىگردد .\r\n « وَ نَزَعْنا ما فِي صُدُورِهِمْ مِنْ غِلٍّ إِخْواناً . . . »  ( الحجر : 47 )\r\n « وَ نَزَعْنا ما فِي صُدُورِهِمْ مِنْ غِلٍّ . . . »  ( الأعراف : 43 )\r\nاز سينه هاى بهشتى ها كينه و بغض را مىكنيم ( بيرون مىآوريم ) و برادران هستند .\r\n\r\nكلامى در مورد عقل عملى در قرآن\r\nعقل به إعتبارا ادراك و مدركات خود به دوگونه تقسيم مىشود :\r\nاول : عقل يا حكمت نظرى كه به همهء كائنات و خالق آنها نگاه مىكند و احكام او منحصر به سه تا است : وجوب ، امكان و امتناع ؛ وجوب گاهى ذاتى و گاهى غيرى و گاهى قياسى مىباشد . امكان نيز از خود اقسام بيشترى دارد ، امكان خاص ، امكان عام ، امكان قياسى ، امكان استعدادى و امكان اخص و امتناع يعنى ضرورت عدم ذاتى ، غيرى و قياسى مىباشد و اصل در ممتنعات اجتماع نقيضين است كه ضرورى الاستحاله است . و اما اجتماع ضدين و اجتماع مثلين و خُلف و دور و تسلسل و هر ممتنع ديگرى به تناقض بر مىگردد . و بعد از آن ضرورى\r\n\r\n","description":"","footnote":"","page_name":" 310 ","page_number":311},
  {"content":"\r\n\r\nالامتناع و الاستحاله مىگردد . و تفصيل اين مباحث در امور عامه فلسفه بيان شده است .\r\nدوم : عقل و يا حكمت عملى كه به أعيان و حقايق خارجى نظرى ندارد ، تنها به افعال توجه دارد كه حكم آنها دو قسم است و ثالثى ندارد : حسن و قبح ، بلى عقل عده‌اى از اعمال را يا تحسين مىكند و يا تقبيح ؛ يعنى هر فاعلِ عملِ حسن و قبيح ، در نظر عقل يا مستحق مدح ( و ثواب ) است و يا مستحق مذمت و سرزنش ( عقاب ) و اين مباحث ؛ مانند ضرب « دو » در « دو » « چهار » مىشود ، روشن و بديهى است . ولى متأسفانه جماعتى از متكلمين كه از مسايل عقلى بدور هستند ، در هر دو مورد به بيراهه رفته‌اند .\r\nبحث ما در اين مقام با بعضى از فلاسفه است كه در تفسير خود مىگويد : حسن و قبح عقلى ، دو حكمى است كه مانند احكام عقل نظرى واقعيت ندارد و عقلاء آن را براى مصالح و مفاسد زندگانى خود إعتبار كرده‌اند و لازم هم است . ولى در آخرت اين نظام عقلايى سقوط مىكند ؛ حسن و قبح عقلايى هم از بين مىرود .\r\nنگارنده : يكى از لوازم اين انكار ، اين است كه عذاب كفاره و عاصيان ، حتى اگر كفر و معصيت آنان از اراده و إختيار مكلفين هم نباشد ، باز هم عقاب آنان مانعى ندارد ، هر چند به نظر ما ، در اين دنيا ظلم و ستم محسوب گردد ؛ زيرا اين حسن و قبح ( حكمت عملى ) اولًا از وضع خود إنسانها و براى مصالح و دفع مفاسد آنان است . و ثانياً در آخرت به انتفاى زندگانى اين جهانى همهء احكام إعتبارى آن ، از بين مىرود ؛ يعنى اولًا به احكام إعتبارى خود نمىتوانيم اعمال آفريدگارى را كه نه زمان دارد و نه مكان ، محكوم كنيم و نه موضوعى براى اجراى آن بر كارهاى واجب در ثواب و عقاب باقى مىماند .\r\nآرى  « ما أَنْزَلَ اللَّهُ بِها مِنْ سُلْطانٍ . »  بنا براين حتى در دنيا هم نمىشود كه ما از خداوند انتظار داشته باشيم به حكم عقل عملى با ما عمل كند . واجب‌الوجود بطور مطلق ، محكوم بقوانين\r\n\r\n","description":"","footnote":"","page_name":" 311 ","page_number":312},
  {"content":"\r\n\r\nموضوعه مخلوق خود كه براى زندگانى خود وضع كرده‌اند نمىشود « 1 » .\r\nبحث اساسى و بنيادى اينجا است كه : آيا خداوند در قرآن مجيد احكام عقل عملى را امضاء فرموده است يانه ؟ در صورت اول آيا آن را در خصوص دنيا پذيرفته و يا در دنيا و آخرت ؟ بايد جواب نهايى را از قرآن گرفت :  « وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ »  ( النحل : 118 ) ؛ و ما بر آنان ستم نكرده‌ايم لكن خود شان بودند كه بر خود ستم مىكردند . امثال اين گونه آيات در قرآن متعدد است ، و در جايى مىفرمايد :  « إِنَّ اللَّهَ لا يَظْلِمُ مِثْقالَ ذَرَّةٍ . . »  ( النساء : 40 ) ؛ خداوند به مقدار ذره‌اى ستم نمىكند . و مىفرمايد :  « وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً »  ( الكهف : 49 ) ؛ اين آيه در خصوص عذاب آخرت است . كه مىفرمايد : عمل دنيا را در آخرت حاضر مىيابند و پروردگار تو به كسى ستم نمىكند . و نيز مىفرمايد :  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً . . »  ( الأنبياء : 47 ) .\r\nبه هرحال هر كسى آيات نازله مشتمله بر ظلم و قسط و غيره را مطالعه كند ، شكى براى او نمىماند كه مراد خداوند از ظلم منفى از خود در دنيا و آخرت بر بندگان همين ظلمى است كه ما مىفهميم و موازين قسط و عدل مصطلح جمعى از علماى حكمت نيست ؛ بلكه معناى عرفى آن است .\r\nنتيجه اين كه : عقل عملى را خداوند در دنيا و عقبى قبول دارد و بر همين مبنى بابندگان خود معامله مىكند و شكى نيست كه عقاب دوزخ حتى ايذاء صوتى بدون معصيت إختيارى ظلم است و خداوند عادل از آن ، مبرا است .\r\nبلى در مورد خلود عذاب بحثى است كه تفصيل آن در كتاب معاد مطبوعه كه طبع دوم آن بنام جزء چهارم صراط الحق صورت گرفته ، ذكر شده است .\r\n\r\n\r\n","description":"","footnote":"\r\n( 1 ) - رجوع كنيد . به نهاية الدراية فى شرح كفاية الاصول در بحث اوامر و به موضوع جبر و إختيار كه نظر شيخ محمد حسين اصفهانى ( ره ) را هم بدانيد . و به تفسير الميزان سيد طباطبايى نيز مراجعه شود .\r\n","page_name":" 312 ","page_number":313},
  {"content":"\r\n\r\nبه هر حال خداوند در سراسر قرآن با بندگان خود در مورد جزاى إيمان و عبادت و اطاعت و شكرگزارى و امثال اينها و در مورد جزاى كفر و عصيان وكفران از همين زاويه حسن و قبح با بندگان خود صحبت فرموده و به طور كلى فرموده :  « هَلْ جَزاءُ الْإِحْسانِ إِلَّا الْإِحْسانُ »  ( الرحمن : 60 ) ؛ به هر حال خداوند نه ترسى دارد و نه عجزى ، و نه احتياجى تا به توريه از الفاظ معانى ، غير آنچه را بندگانش مىدانند ، قصد فرموده باشد باطل است .\r\nو گرنه ممكن است گفته شود ، وعده دوزخ و بهشت همه دروغ است . و دروغ براى ما قبيح است ، نه بر خداوند كه از نظام عقلايى ما بيرون است . اگر گفته شود كه خداوند حكم حسن و قبح را در رابطه و معامله با ما ، در اين دنيا قبول دارد ولى در آن دنيا از اعتبار ساقط مىشود . مىگوييم : اين ادعاى شما از جانب خداوند دليلى خارج از آيات قرآن ندارد . و اين آيات بطورى كه در بالا به آنها اشاره كرديم شامل دنيا و آخرت است ، نمىشود كه بگوييد وعده او در دنيا صادق است ولى وعده هايى كه در مورد آخرت داده به آمدن آن روز باطل و بى أثر مىشود ، گمان نكنم وجدان مسلمانى چنين چيزى را در مورد خالق كائنات بپذيرد . بلى در گذشته « 1 » ، نظريه مذكور را بطور مفصل به نحوى بيان كرديم كه گويا آن را پذيرفته‌ايم همين حرفى كه اينجا نوشته‌ايم و باور همهء متكلمان و مفسران است و ما تاكنون موافقى از آنان با كلام اين نويسنده و امثال او نديده‌ايم مورد باور ما است .\r\n\r\nدر هر امت ، يك رسول\r\n « وَ لَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ وَ اجْتَنِبُوا الطَّاغُوتَ . . »  ( النحل : 36 ) ؛ محققاً در هر امت ، ما رسولى را بر انگيختيم كه خداوند را بپرستند و از طاغوت إجتناب و دورى كنند .\r\nدر اين آيه دو مطلب است :\r\nاول : امت و جماعت ، تعداد مشخصى ندارد ، ولى كلمهء كل أمة ( هر امت و جماعت )\r\n\r\n\r\n","description":"","footnote":"\r\n( 1 ) - در ذيل : يك سؤال مهم و مشهور تقريبا 12 ورق قبل\r\n","page_name":" 313 ","page_number":314},
  {"content":"\r\n\r\nكثرت طولى و عرضى دارد ، در عصر ما ، كه عصر ارتباطات است بيك دقيقه خبرها از شرق بغرب و از شمال به جنوب و بالعكس مىرسد . مع ذلك جامع الازهر مصر و حوزه هاى نجف و قم براى اتمام حجت كافى نيست و اكثر كفار شهرها - تا چه رسد به دهها و قريه جات دور افتاده قاصر - هستند نه مقصر .\r\nبنا براين در دوره قبل از ختم نبوتها ، آيه فوق دو اطلاق يا عموم دارد : اول : امتهاى عرضى كه وسايل نقليه ( ماشين و موتر ) هاى مختلف ، قطارها هواپيماهاى سريع السير و وسايل انتقال مانند پست ، تلفون ، تلگرام ، تلكس ، ايمل ، انترنت وجود نداشته هر دسته مردم پانصد و هزار نفرى با فاصل هاى يكصد كيلومترى يك امت بودند و محتاج به يك پيامبر .\r\nدوم : عموم طولى كه از اول خلقت إنسان تا زمان خاتم المرسلين چند ميليون سال احتمالًا سپرى شده مقتضاى إعتبار عقلى تعداد ر سولان براى امتهاى طولى و عرضى بايد به چند ميليون رسيده باشد و تعداد آيه 124 هزار رسول و نبى كه در بعضى از روايات غير معتبر وارد شده مخالف إعتبارات تاريخى هستند . و مدلول اين آيه قرآن و بعضى از آيات ديگر است . والله العالم .\r\nولى در سوره فرقان آيه 51 مىفرمايد :  « وَ لَوْ شِئْنا لَبَعَثْنا فِي كُلِّ قَرْيَةٍ نَذِيراً »  ( الفرقان : 51 ) ؛ مدلول آن با آنچه مطابق اطلاق و يا عموم آيه معنونه سوره نحل گفتيم منافات پيدا مىكند ؛ زيرا مفهوم اين آيه ( اگر مىخواستيم در هر قريه نذيرى مىفرستاديم ) اين است كه ما چنين چيزى را نخواسته‌ايم ، ولى سياق آيه بملاحظه آيات گذشته و مابعد اين آيه ، اختصاص آن را به زمان خاتم النبيين ( ص ) مقيد مىگرداند .\r\nسوم : بعيد نيست كه امر به اجتناب و دورى از طاغوت ( بسيار طغيان گر و تجاوزگر ) كه در كنار پرستيدن خالق جهان قرار گرفته ، از اين جهت است كه طاغوت مردم را از عبادت خدا و پيروى رسولان او منع مىكند و همه را به اطاعت از خود مىخواند و أنبياء و مصلحين\r\n\r\n","description":"","footnote":"","page_name":" 314 ","page_number":315},
  {"content":"\r\n\r\nرا با تهديد و حتى با قتل از سر راه خود بر مىدارد و آزادى هاى خدا دادى مردم را سلب مىكند و مردم را با خلع از كرامت إنسانى خود به ذلت و ضلالت مىكشاند .\r\nبه يك كلام ؛ نسبت رسولان و مصلحان إلهى با طواغيت و متكبران و زورگويان مقتدر ، نسبت چوپانان وگرگان درنده است و تاريخ گذشتهء إنسانها ، گواه زنده اين مطلب است .\r\nبراستى مرد محقق از اين آيه اعجاز قرآن را مىداند ، اين موضوع از محدوده فكرى حضرت پيامبر اسلام ( ص ) بيرون بوده است .\r\nاعظام و برزگ نشان دادن خطر و ضرر وجود طاغوت‌ها به اين اندازه كه فلسفه بعثت رسولان و مبعوثان إلهى را منحصر به پرستش خدا و إجنتاب و دفاع از طاغوت دانسته ، چيزى است كه مصلحين قرن بيست و يكم ما ، از آن غافل هستند تا چه رسد به مردم مكه در عصر طلوع اسلام ( خوب دقت كنيد ) .\r\nطاغوت‌هاى زمان ما ، هم دين و معنويت ملتها را نابود مىكنند و هم استقلال سياسى و كرامت ملى و حاكميت عمومى را فداى منافع مادى و سياسى خود مىنمايند ، جز خود كسى را بعنوان إنسان قابل احترام قبول ندارند و دولتهاى ضعيف را در كشورهاى ديگر زير إستعمار و إستثمار خود قرار مىدهند كه از چند قرن به اين سو محسوس است .\r\nحقوق بشر ، كرامت ، آزادى و عدالت إجتماعى تنها براى ملت‌هاى خود آنان كار برد دارند ، نه براى ساير كشورها و ملل عقب مانده و نيمه إنسان ( به پندارآنان )\r\nامروز در آسيا و آفريقا همه جا ، دود و آتش است و خون ريزى و بهدر دادن سرمايه هاى ملى مردم ، تنها دولتى كه آرام و باكمال امنيت و ثروتمندى به غصب زمينهاى ديگران ادامه مىدهند ، دولت اسراييل و كشور اسراييل است . و روزانه صدها نفر و ميليونها پول در عراق وسوريه و افغانستان و ليبيا و سوماليا و نابود مىشود .\r\nطاغوت بزرگ دولت امريكا است كه دو روز پيشتر ، ديوانه يا مستى در انتخابات به\r\n\r\n","description":"","footnote":"","page_name":" 315 ","page_number":316},
  {"content":"\r\n\r\nرياست جمهورى آن كشور رسيد ، تازه زمامداران امريكا كه همه طاغوت هستند ، اگر قبل از رسيدن بقدرت ديوانه يا مست نبوده‌اند ، قدرت سياسى كشور ، آنان را پس از نشستن در كاخ سياه ! مست و ديوانه مىسازد .\r\nاكثر دولتهاى كشورهاى شرقى خصوصاً دولتهاىنيمه احمق عربى امروز ، « أَشِدَّاءُ » بر مسلمانان و « أَذِلَّةٌ » در برابر غربيها هستند .\r\nجهان اسلام از حكومتهاى خود كه اغلب آنها براى ملتهاى خود طاغوتچه هستند ، در بدترين شرايط مادى و معنوى سياسى و اخلاقى قرار دارند و اين دولتها ، ملتهاى خود را به تباهى و بدبختى سوق داده‌اند .\r\nطاغوت‌هاى غربى بر ملت هاى جهان ، استعمار جديد و استثمار شديد را حاكم كرده‌اند ، ولى طاغوتچه هاى كشورهاى اسلامى ، بر ملتهاى خود و دولت هاى امثال خود ، استكبار و طغيان روا مىدارند . و روشن ترين و نزديك‌ترين طغيانى از اين قبيل ، تجاوز بىشرمانهء مخالف دين و إنسانيت ، حملهء طاغوتى و استكبارى حكومت قُلدور حجاز فقير بر يمن بدبخت است كه بارزترين مصاديق إفساد در زمين و محاربه با مسلمانان بى پناه محسوب مىشود . « 1 »\r\nاگر مسلمانان به همين يك آيهء قرآن ، عمل مىكردند و اهميتى كه قرآن به إجتناب از طاغوت داده بود ، در فكر و تطبيق ملتزم مىشدند ، شاهد نظام هاى فاسد اموى و عباسى و عثمانى و امثال آنان نمىشدند . و ما ، امروز داراى يك حكومت واحد كه در آن عدالت إجتماعى و تواضع مسؤلين مشهود و نيز داراى تمدن بزرگى مى بوديم .\r\n\r\n\r\n","description":"","footnote":"\r\n( 1 ) - مصاحبه صدر اعظم و وزير خارجه سابقه قطر با بى بى سى عربى ، محمد بن جاسم عيان ( برج 81396 ش ) كه سعودى و كويت و امارات و قطر و اسرائيل و امريكا و تركيه ، بر سوريه و نابودى اين كشور حمله بردند و سوريه را خراب نمودند هر چند دولت سوريه باقى ماند ؛ ولى اسرائيل ديگر دشمن همسايه ندارد . در خرابى يمن باز امريكا بود وسعودى و امارات . . . اين چند كشور عربى 137 ميليارد دالر مصرف كردند كه نسبت به حق امريكا مبلغى قابل توجه نبود ! !\r\n","page_name":" 316 ","page_number":317},
  {"content":"\r\n\r\n ما كٌلٌ ما يتَمَنَى الْمرءٌ يدرِكَهٌ * تَجْرِىَ الْرِياحُ بِمالا تَشَتَهِى الْسُفُنُ ؛ \r\nإنسان به همهء آرزوهايش دست نمىيابد ، بادها به گونه‌اى كه ميل كشتىها نيست ، مىوزد .\r\nربنا ظلمنا انفسنا و نسى اغلب المسلمين ربهم ، فانسيهم انفسهم .\r\nدو مطلب ديگر\r\nهدف بعثت رسولان تنها اين نبوده كه مردم عبادت خداوند را بكنند ؛ بلكه دايره آن وسيع تر از عبادت است . هر چند عبادت يك جزء مهم از دين است ، كه در آيه ديگر فرمود : من نيافريدم جن و إنس را مگر براى اين كه مرا عبادت كنند « 1 » .\r\nمحدوده هدف دين چنين بيان شده است :  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ . . »  ( الحديد : 25 ) ؛ مؤكداً رسولان خود را با بينات ( دلايل روشن ) فرستاديم و با آنان كتاب و ميزان را نازل كرديم تا مردم بقسط و عدل بايستند ، و ظاهراً مراد از آيه ، قسط و عدالت إجتماعى و امثال آن است كه شامل عدالت اقتصادى و سياسى و غيره هم باشد كه جزء دين و غير از عبادت است .\r\nدر آيه ديگر آمده است :  « هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ »  ( الجمعة : 2 ) ؛ و شبيه آن در آيه 151 سوره بقره هم آمده است . در اين دو آيه ، عنصر تزكيه ( عدالت اخلاقى ) هم درجمله و ظايف رُسُل ؛ مانند عنصر حكمت اضافه شده است .\r\nو ممكن است كه مراد از عبادت در آيه اول اين فصل و آيه  « إِلَّا لِيَعْبُدُونِ »  معناى عبادت مصطلح نباشد كه صحت آن معلق بر قصد قربت باشد ؛ بلكه مراد از آن مطلق اطاعت از اوامر و نواهى و حتى مستحبات و مكروهات و تمام احكام وضعى دين باشد . و الله العالم بكلامه و مراده .\r\n\r\n\r\n","description":"","footnote":"\r\n( 1 ) - هر چند اين علت غايى علت ثانوى باشد كه در گذشته به آن اشاره كرده‌ايم .\r\n","page_name":" 317 ","page_number":318},
  {"content":"\r\n\r\n\r\nطاغوت در قرآن\r\nاين كلمه هشت مرتبه در قرآن مجيد آمده است :\r\n1 -  « فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى . . »  ( البقرة : 256 )\r\n2 -  « وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ . . »  ( البقرة : 257 )\r\n3 -  « يُؤْمِنُونَ بِالْجِبْتِ وَ الطَّاغُوتِ . . »  ( النساء : 51 )\r\n4 -  « يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ . . »  ( النساء : 60 )\r\n5 -  « وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ . . »  ( النساء : 76 )\r\n6 -  « وَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ . . »  ( الزمر : 17 ) ؛ هر كس در آيات مشتمل بر لفظ طاغوت و طاغون و مشتقات آن در قرآن تدبر كنند ، به اين نتيجه خواهد رسيد كه راه طاغوت و طاغون ، با راه خدا متقابل است كفر بطاغوت با إيمان به خدا در يك مرتبه است و ظيفه مؤمن كفر به طاغوت است . و . .\r\nواقعاً شايسته است كتابى در توضيح آيات مشتمله بر كلمهء طغيان و مشتقات آن و در مصاديق آن براى بيدارى خواص تأليف گردد ، تا مؤمنين از صف طاغيان دور شوند . والله ولى التوفيق .\r\nآخرين مسأله‌اى كه با آيه معنونه ، در فصل پيشين مربوط مىشود ، اين است كه : اگر در هر امتى ، پيامبر مبعوث شده ، بايد بطور مقطوع در همهء كشورهاى جهان كه إنسانها وجود داشته‌اند ، پيامبرانى آمده باشند ؛ در حالى كه تاريخ از آن ساكت است .\r\nانكار نبوتها در غرب ، و در خارج شرق ميانه و حتى منحصر بودن تشريع شرايع آسمانى در محدوده‌ى كشورهاى عربى ، آسيايى و كمى خارج‌تر از آنان ؛ مانند مصر ، بخاطر سكوت تاريخ و قرآن ، اشتباه است ؛ زيرا اين سكوت مذكور ، ظنى است كه در مقابل عموم آيه فوق معنونه و غيرآن ، قابل إعتماد نيست و جيالوژى حرف اخر خود را نگفته است .\r\n\r\n","description":"","footnote":"","page_name":" 318 ","page_number":319},
  {"content":"\r\n\r\nبلى از سكوت تاريخ ، سكوت قرآن مهم تر بوده ، اگر اين آيه نمى بود :  « وَ رُسُلًا قَدْ قَصَصْناهُمْ عَلَيْكَ مِنْ قَبْلُ وَ رُسُلًا لَمْ نَقْصُصْهُمْ عَلَيْكَ . . »  ( النساء : 164 ) ؛ رسولانى كه ( داستان آنان ) را بر تو خوانديم ، و رسولانى كه آنان را براى توقصه نكرده‌ايم ( دقت شود )\r\nبه هر حال آيات زير مؤكد آيه گذشته است :  « وَ إِنْ مِنْ أُمَّةٍ إِلَّا خَلا فِيها نَذِيرٌ »  ( فاطر : 24 ) ؛   « كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ نَذِيرٌ ؛ قالُوا بَلى قَدْ جاءَنا نَذِيرٌ فَكَذَّبْنا . . »   ( الملك : 8 - 9 ) ؛  « يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا . . »  ( الأنعام : 130 ) ؛ همه إنسانها در قيامت مىگويند : رسولان خدا براى ما آمده بودند .\r\nآيه 71 زمر و غافر ، نيز ديده شود ، مگر اين كه گفته شود كه : از اين دو آيه و آيه انعام فوق ، عموم استفاده نمىشود ؛ بلكه مخصوص به كفار معاندين و مقصرين است ( دقت شود )  « وَ لِكُلِّ أُمَّةٍ رَسُولٌ . . »  ( يونس : 47 ) ؛ بنا براين آيات ، مىشود گفت سكوت تاريخ از بعثت أنبياء و رسولان در آفريقا و اروپا و امريكا كه يك استدلال ظنى است ، نبايد در برابر اين آيات مورد إعتماد قرار گيرد . بلى ظاهراً شماره أنبياء ( ع ) در خاور ميانه در جغرافياى كشورهاى عربى از شماره أنبياء اماكن ديگر بيشتر بوده است .\r\n\r\nجاهل قاصر\r\nبا ملاحظه آيات فوق كه در اثبات بعثت أنبياء و ارسال رسولان براى امتها و قريه‌ها رسول و يا نبى ، يك سؤال يا ايراد قوى ديگر به وجود مىآيد ؛ چون ما در گذشته و نيز در كتابهاى ديگر خود گفته‌ايم كه اكثر إنسانها در طول تاريخ تا امروز نسبت به نپذيرفتن دين ، جاهل قاصر هستند و دليل آن را از حس و تاريخ تبليغ اديان و آيات قرآن بيان داشته‌ايم ، ولى آيات فوق مىگويد : براى هر امتى رسولى بوده است . و در قيامت هم كفار طبق آيات « انعام » و « زمر » و « غافر » كه قبلًا ذكر شد ، و به دو آيه در سوره ديگر نيز اشاره شده ، اقرار مىكنند كه 0 حجت\r\n\r\n","description":"","footnote":"","page_name":" 319 ","page_number":320},
  {"content":"\r\n\r\nبر آنها تمام شده است و أنبياء براى آنان آمده‌اند . و در سوره « يس » و « حجر » ( آيه‌هاى 30 و 11 ) مىفرمايد :  « وَ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ »  ( الحجر : 11 )  « ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ »  ( يس : 30 ) ؛ پس ممكن است كفار همه الا عده‌اى اندك معاند و يا جاهل مقصر بوده‌اند .\r\nجواب : اين آيات ، عموم ندارند ، قدر متيقن مدلول آنها در عناد و تقصير منكرين موجبه جزئيه است . قدر متيقن اكثر معاصرين أنبياء كه در يك محل بوده‌اند ، كفار مقصر و يامعاند بوده‌اند . كميت امت‌ها معلوم نيست ، در هر قريه رسولى يا نبى نبوده ؛ بلكه نبى و رسول در اماكن و شهرهاى بزرگ آن زمان مبعوث مىشده است . و لذا در اماكن ديگر هم معاند بوده و هم مقصر و هم قاصر ، ولى عذاب دنيوى مطابق سنت إلهى شامل هرسه مىشده « 1 » در آيه 9 سوره « قصص » چنين مىخوانيم :  « وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا . . »  ( القصص : 59 ) ؛ پروردگار تو هلاك كننده قريه‌ها ( شهرها و ده‌ها ) نبوده است ، تا در « ام » قريه‌ها ( شهرمركزى آنها ) رسولى مبعوث مىفرمود .\r\nبنا براين ، مشكلى بين اين آيات و آياتى كه كثرت جاهل قاصر از آنها به دست مىآيد ان شاء الله وجود ندارد و همچنين ادله ديگرى بر وجود قاصر دلالت دارد بايد تأمل زيادى بنماييد .\r\n\r\nإيجاد و آفريدن حق تعالى\r\n « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  ( النحل : 40 ) ؛ و هنگامى كه چيزى را إراده كنيم فقط به او مىگوييم ( موجود ) باش بىدرنگ ( موجود ) مىشود اعاده شما در قيامت هرچند به نظر شما مشكل است ، ولى ما به مجرّد إراده و بدون درنگ آن را إيجاد مىكنيم .\r\nمىخواهم بگويم يا اين چنين تعبير زيبا و بيان آسان و ساده ، قدرت‌نمايى خالق به طور\r\n\r\n\r\n","description":"","footnote":"\r\n( 1 ) - لكن عقاب اخرت و خلود در نار ، مخصوص دو دسته اول است .\r\n","page_name":" 320 ","page_number":321},
  {"content":"\r\n\r\nقطعى از فكر يك درس نخوانده در پانزده قرن پيش نا ممكن بوده است ، پس كلام خالق است . اين جمله اعجاب انگيز و عقل‌ربا ، ده بار ديگر با كلماتى شبيه همديگر در قرآن تكرار شده است . و اصل مفهوم آن كه عدم تخلّف إيجاد شئ از إراده خالق است ، از آيات ديگر نيز استفاده مىشود .\r\nالبته اين آيات با قانون استثناء ناپذير سببيت عام كه عادت الله بر انفاذ آن در همه‌ى امور اين جهان و آن جهان جارى شده ، منافاتى ندارد ؛ بلكه دومى معلول اولى و مؤكد آن است . « فسبحان الّذى يفعل ما يشاء و لا يفعل ما يشاء أحد غيره « 1 » »\r\n\r\nفوايد هجرت در راه خدا\r\n  « وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً وَ لَأَجْرُ الْآخِرَةِ أَكْبَرُ لَوْ كانُوا يَعْلَمُونَ ، الَّذِينَ صَبَرُوا وَ عَلى رَبِّهِمْ يَتَوَكَّلُونَ »   ( النحل : 42 41 ) ؛ كسانى كه در راه خدا پس از مظلوميت هجرت گردند ، در اين دنيا مقام نيكويى به آنان مىدهيم و اجر آخرت آنان - اگر بدانند - بزرگتر است . و كسى كه در راه خدا هجرت كند در زمين وسيع خدا جاهاى أمنى پيدا مىكند كه مىتواند بينى مخالفين و دشمنان خدا را به خاك ذلّت بمالد ( نساء / 30 )\r\nدر آيات زيادى صحبت از هجرت و جهاد در راه خدا با مطالب گوناگونى ، در قرآن به عمل آمده است و مهاجرين و مجاهدين مورد ستايش قرار گرفته‌اند . من در اين جا از هجرت خود و فوايدآن اشارهء صحبت مىكنم .\r\nدر برج ثور 1357 كمونيست‌هاى افغانى و مزدوران شوروى آن زمان توسط كودتايى حكومت افغانستان را به دست گرفتند و بدون تدبّر از تاريكى بيرون آمدند به جنگ و جدال\r\n\r\n\r\n","description":"","footnote":"\r\n( 1 ) - اين جمله در حديث معتبر السند وارد شده است .\r\n","page_name":" 321 ","page_number":322},
  {"content":"\r\n\r\nو حتى حبس و قتل بين خود پرداختند « 1 » و چون از نگاه روانى از اول عمر گرفتار حقارت بودند و احساس پستى مىكردند شرارت شان بالا گرفت و فكر مىكردند به وسيلهء كشتن و اذيت و زندان و تهديد مىتوانند مردم مسلمان كشور را وادار به تسليم به كمونيزم شوروى نمايند . كمونيست‌ها گاهى مغرورانه براى مزدوران خود إلقا مىكردند چند سال بعد همه مجبورند تسليم ما بشوند . مسلمانان افغانستان چيزهاى زيادى از بدبختى مسلمانان آسياىميانهء و مركزى شنيده بودند و از طرز خرام كمونيست‌هاى افغانى همه چيز را فهميدند و بدون فوت وقت با چوب و چماق و كارد و تفنگهاىكهنه با پاهاى برهنه و شكمهاىگرسنه قيام كردند .\r\n شرح اين هجران و اين سوز جگر * اين زمان بگذار تا وقت ديگر . \r\nمن در قندهار بودم و همه كارم تدريس محصّلين و تأليف كتاب و إقامه جماعت و جواب مسايل دينى مردم و پول گرفتن از جمعى و دادن آنها به مستحقين بود ، كارى كه براى اهل علم دينى در همه جا قابل پيش بينى است . در بين تأليفات من چند كتاب به فارسى بود كه با زحمت در كابل چاپ شده بود و گويا مطبعه دولتى كابل جرئتى به خرج داده بود كه دو سه كتابى را از يك صاحب نظر دينى آن هم شيعه چاپ كرده است ، كه از عقايد دينى و اقتصاد اسلامى و فوايد دين در اجتماع صحبت كرده است . و كمونيزم را در بُعد فلسفى و اقتصادى رد كرده است . پيام تهديد كمونيست‌ها در روزهاى اول قدرت شان به من رسيد و من تصميم به هجرت گرفتم و با كمال نا باورى از لطف خدا پاسپورت براى زيارت حج مهيا شد وقتى طياره ما از ميدان هوايى قندهار پرواز كرد ، مزدوران رژيم خبر شدند و خواستند طياره را\r\n\r\n\r\n","description":"","footnote":"\r\n( 1 ) - تره‌كى قهرمان آسيا و نابغه شرق و معلم خلقها ( كه بىسواد بود ) اولين قربانىاى بود كه با ذلّت كشته شد و سپس حفيظ الله امين و جمعى از سران آنان با كمال بد بختى و پستى راهسپار ديار عدم شدند . داستان ببرك و نابودى ذلّت بار او را همه مىدانند .\r\n","page_name":" 322 ","page_number":323},
  {"content":"\r\n\r\nبرگردانند كه با كمال تأسف شنيده بودند من به فرودگاه جدّه پياده شده‌ام و كار از كار گذشته است .\r\nپس از اداى مناسك ، مشكله‌اى من اين بود كه كجا بروم ، همسفرهاى قندهارى من به سوى قندهار پرواز كردند و من تنها ماندم روزها به سفارت‌ها براى ويزه مى رفتم كه يا عراق يا ايران يا مصر و يا يكى از كشورهاى اسلامى بروم كسى به من ويزه نمى داد ، شبها زير خيمه در جدّه بدون فرش مى خوابيدم و غذايى از دكانها مىخريدم و مىخوردم ، يك روز يك افغانى الاصل آمد گفت شنيده‌ام ويزه مىخواهى ميسّر نمىشود در حالىكه من اينجايم ! ! گذرنامه ات را بده كه دادم و رفت ويزه عراق را آورد من مىدانستم ويزه جعلى است جرأت نكردم به آن عراق بروم ولى آن ويزه جعلى سبب شد كه سفارت سوريه به من ويزه بدهد و من سوريه رفتم كه طلّاب علوم دينى افغانى مقيم زينبيه دمشق از آمدن من خبر شدند مرا به مدرسه اى بردند و برايم اقامت گرفتند و آنجا مشغول تدريس محصّلين شدم و از هيچ كسى پول نگرفتم ولى مصرف من كم بود ، در همين اثنا انقلاب اسلامى ايران پيروز شد و يك سيد اهل علم ايرانى از سفارت ايران برايم ويزه گرفت و ايران رفتم و به قم منتقل شدم خانه‌اى را به كرايه ماهانه 1200 تومان گرفتم شرايط سياسى ايران براى من خيلى آموزنده بود و پيروزى انقلاب اسلامى ايران روحيات غالب مسلمانان دنيا را تكان داد و بارقهء اميد به پيروزى اسلام در دلها تابيد . من در اولين روزها مرامنامه و اساسنامه حركت اسلامى افغانستان را نوشتم محصّلين علوم افغانى به ديدنم زياد مىآمدند و صحبت از پيروزى اسلام در ايران و پيروزى كمونيست‌هاى هوادار شوروى در افغانستان بود ، شرايط ذهنى براى تشكيل يك حزب جهادى در بين محصّلين علوم دينى و كارگران افغانى مقيم قم و ساير شهرستانها زياد بود كه بدون فوت فرصت با چند تن از اهل علم افغانى مقيم قم حركت اسلامى را تشكيل داديم كه\r\n\r\n","description":"","footnote":"","page_name":" 323 ","page_number":324},
  {"content":"\r\n\r\nمركز آن در منزل كوچك اينجانب بود . ولى به تأليف كتاب هم اشتغال داشتم .\r\nدر زينبيه دمشق كارم تدريس محصّلين علوم دينى بود ولى در قم تدريس را ترك كردم و به دنياى ديگر رفتم كه دنياى حزب و سياست بود . من فقط به فكر عمل به وظيفه شرعى و جهاد بودم و پول و اسلحه و تداركات هيچ به فكرم نمىرسيد .\r\nبالاخره در هشت شهرستان ايران و چهار جا در پاكستان نمايندگيهاى حركت اسلامى فعاليت مىكرد ، در حالىكه پايگاه هاى نظامىما در شهرها و ولسواليهاى ( فرمانداريها ) افغانستان براى مبارزه با كمونستها به فعاليت آغاز كرده بود و در بُعد سياسى خبر گزاريها و راديوهاى غربى كه نه بخاطرما كه به سبب تضعيف شوروى آن وقت ، با ما مصاحبه مىكردند و صداىما را به گوش مسلمانان افغانستان و كشورهاى ديگر مىرسانيدند و روحيه آنان بالا مى رفت و روحيه كمونستها را تضعيف مىكرد ، در تمام اين احوال مصارف گوناگون ما تنها به دوش جمعى قليلى از تاجران افغانى كه مرا قبلًا مىشناختند و به دوش كارگران مفلس افغانى كه با كمال اخلاص و اعتقاد براى دفاع از اسلام به دفترهاى ما در ايران مراجعه مىكردند ، بود . كارگران افغانى هم پول مى دادند و هم داوطلبانه به جهاد مى رفتند و خون خود را در راه خدا مى دادند . البته اين پول همه مجانى نبود و مقدارى هم از وجوهات شرعى بود .\r\nبه هر حال بعداً در پاكستان پول و اسلحه به حد متوسّط به دست ما رسيد و به اندازه‌ى توانايى مجاهدين خود در دفاع از اسلام و استقلال سياسى و وحدت ملى و كرامت مردمى ، چهارده سال كار كرديم .\r\nالبته كاركرد احزاب متعدّد جهادى به اساس علاقه به اسلام و امكانات مالى و مواد نظامى مختلف بوده و خداوند از همهء مجاهدين قبول بفرمايد . من از اين كه در عالم هجرت پشت\r\n\r\n","description":"","footnote":"","page_name":" 324 ","page_number":325},
  {"content":"\r\n\r\nجبهه مشغول خدمت‌گزارى بودم و در خط مقدم ، به جهاد مشغول نشده‌ام ناراحتم ، و از خداوند شهادت خود را در راه دين و آزادى بندگان مؤمنش - در اين آخر عمر - آرزو دارم . پس از چهارده سال هجرت در ايران و پاكستان در سال 71 پس از سقوط رژيم مزدور شوروى ، دوباره به كشور خود ( كابل ) بر گشتم و از بزرگترين مراغم كه در آيه سىام نساء به آن اشاره شده براى احزاب جهادى ، دور شدن كمونيستان افغانى از حكومت بود ، كه در كنج ذلّت خزيدند و آنچه كه براى كشورما و تمام كشورهاى اسلامى و غير اسلامى بركتى از جهاد ما بود اضمحلال و انحلال شوروى بود كه مانند غده سرطانى بر مردم شوروى و اروپاى شرقى در حال رشد بود و نصف ديگر دنيا از او مى ترسيد .\r\n\r\nفوايد جهاد براى اين جانب و حزب حركت اسلامى افغانستان\r\n1 - بيرون شدن از محيط كوچك قندهار و رفتن به كشورهاىآسيايى و اروپايى و شركت در كانفرانسهاى سياسى و علمى كه براى رشد فكرى من و عده‌اى از مسئولين بالاى حزب خيلى مؤثّر بود كانفرانسهاى مختلف الغرض در اسلام آباد پاكستان و طايف عربستان و تهران و دمشق سوريه و مركز سودان وين مركز اتريش و پاريس و سخنرانيهاى متعدّد در فرانسه و تركيه و پاكستان و ايران و لندن داشتم .\r\n2 - آگاه شدن نسبى به اوضاع سياسى جهان .\r\n3 - تأليفات متنوّع كه تا امروز به يكصد و چهل كتاب رسيده و چنانچه در محيط كوچك قندهار مىماندم رشد فكرى من به اين حد نمىرسيد .\r\n4 - عضو و سخنگوى شوراى رهبرى دولت اسلامى مجاهدين .\r\n5 - صحبت‌هاى متنوّع در راديو و تلويزيون دولتى .\r\n6 - ملاقات با سران جمعى از دولتها و مهم‌تر از همه رفتن سفر مسكو و مذاكره با سران\r\n\r\n","description":"","footnote":"","page_name":" 325 ","page_number":326},
  {"content":"\r\n\r\nكرملين و صحبتهاى مكرّر در جلسات مجاهدين و مسئولين شوروى آن زمان .\r\n7 - اعمار حوزه علميه خاتم النبيين ( ص ) كه از فوايد هجرت و جهاد بود .\r\n8 - تلويزيون تمدن كه باز از فوايد هجرت و جهاد بود .\r\n9 - طبع كتب مؤلّفه‌ام .\r\n10 - سرمايه‌اى كه براى مصارف محصّلين و ساختمان حوزه علميه خاتم النبيين ( ص ) به كار افتاد .\r\n11 - و غير اينها كه از جهات اخلاقى گفتن آنها خداى نخواسته به تكبّر مى رسد .\r\n12 - محتاج نبودن در نفقه به مردم و به پول سهم امام ( ع ) و زكات و غيره ، من هيچ وقت به فكر پيدا كردن نفقه خود نيفتاده‌ام و خداوند هم هميشه رزق مرا رسانيده كه عجيب است . و از دهه شصت تا امروز از وجوهات شرعى هيچ استفاده نبرده‌ام و لله الحمد .\r\n13 - خدمت به مردم مسلمان كشور از راه قانون اساسى مصوّب سال 1382 كه نمىخواهم تفصيل بدهم . و نيز هجرت براى فوايد مهم ديگرى داشته كه د ر زندگانى من تحول مهمى آورد كه به جاى ذكر آن ، از خداوند تشكر زياد مىكنم . اين همه حسنات دنيوى هجرت بود . و اما اجر آخرت آن كه قرآن آن را از اجر دنيوى بزرگتر دانسته ، مربوط به قصد من مى باشد كه از هجرت و تشكيل حزب جهادى و ادامه جهاد ، چه هدفى داشته ام ، هدف الهى يا هدف شخصى ؟ و الله من وراء القصد .\r\nدر پايان سلام و احترام من تقديم شهداى غيور و همكاران و اعضاى مؤثر شوراى مركزى . ادخلهم الله واياى الجنة .\r\n\r\nانبياء ؛ همه « مَرْدْ » بوده‌اند\r\n « وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ . . . »  ( النحل : 43 ) ؛ كلمه « أرسلنا » همان گونه كه\r\n\r\n","description":"","footnote":"","page_name":" 326 ","page_number":327},
  {"content":"\r\n\r\nدر مورد رسولان به كار رفته در مورد انبياء نيز به كار رفته است . بنابراين معناى آيه اين است كه همهء انبياء و رسولان إلهى « مَرْد » بوده‌اند ، و از صنف زنان و خنثىها كسى به اين مقام نرسيده‌اند و همهء رسولان و انبياء با دلايل روشن و كتاب‌ها آمده‌اند . و آنچه كه در بعضى از روايات غير معتبر السند آمده كه شماره كتب آسمانى 104 بوده مشكوك و حتى مرجوح و حديث معتبرى در اين مورد نيامده است .\r\n\r\nزنده جانهاى مادى در آسمانها\r\n « وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ »  ( النحل : 49 ) ؛  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  ( الشورى : 29 ) از اين دو آيه مطالب ذيل به دست مىآيد :\r\n1 - موجودات مادى زنده جان در آسمانها و زمين وجود دارند .\r\n2 - ملائكه در زمين و آسمانها وجود دارند .\r\n3 - همه آنها خداوند را با نيازهاى متنوّعى كه براى ادامه وجود خود دارند سجده تكوينى - تواضع ، ذلّت ، خضوع ، و طلب تكوينى - مىكنند ، بلى ركوع و سجود تشريعى إنسانها شكل خاصى دارد ولى سجود تكوينى همان است كه گفتيم . و ممكن است كه سجده ملائكه اختيارى و تشريعى باشد . ملائكه هرچند جسم لطيف هستند ، ولى مانند دابّه جسم مادى محسوس ندارند لهذا جدا بيان شده‌اند .\r\n4 - خداوند بين موجودات زمينى و آسمانى وقتى كه بخواهد جمع مىكند و كلمه ( إذا ) اين جمع را حتمى مىگرداند . در اخير آيه دوم مشكلى وجود دارد كه بايد براى آن پاسخى يابيده\r\n\r\n","description":"","footnote":"","page_name":" 327 ","page_number":328},
  {"content":"\r\n\r\nشود « 1 » .\r\n\r\nاثبات برزخ\r\n « تَاللَّهِ لَقَدْ أَرْسَلْنا إِلى أُمَمٍ مِنْ قَبْلِكَ فَزَيَّنَ لَهُمُ الشَّيْطانُ أَعْمالَهُمْ فَهُوَ وَلِيُّهُمُ الْيَوْمَ وَ لَهُمْ عَذابٌ أَلِيمٌ »  ( النحل : 63 ) ؛ جمعى به اين آيه بر وجود عالم برزخ - فاصله مردن و قيامت - استدلال كرده‌اند ، و اين استدلال وقتى تمام مىشود كه ضمير جمع در كلمه ( وليهم ) به همان افراد در گذشته امم بر گردد و امّا اگر به افراد موجوده آن أمم از كفّار و اهل كتاب برگردد و يا به افراد مشركين زمان آن حضرت در موقع نزول آيه برگردد استدلال مذكور ضعيف مىشود . عمده اين كه شيطان بر ارواح برزخى ولايتى ندارد او در اين دنيا مىتواند مردم را وسوسه كند . در اين جا سؤال به ذهنم رسيد كه آيا شيطان ( جن كافر ) مؤمنين جن را وسوسه ( مراد القاء نفس است ) مىكنند يا اين كه نمىتوانند .\r\n\r\nزنبور عسل\r\n  « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ ، ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ »   ( النحل : 68 و 69 ) ؛ پروردگار تو به سوى زنبور عسل ( كه اين سوره به نام او ناميده شده ) وحى كرد كه از كوهها و درختها و از آنچه مردم افراشته مى دارند « 2 » خانه‌هاى برگزينيد . سپس از همه ثمره‌ها بخوريد و از راههايى كه پروردگارت براى\r\n\r\n\r\n","description":"","footnote":"\r\n( 1 ) - الفاظ آيه قدرت خدا را معلّق بر مشيئت او نموده در حالىكه مشيئت و إراده معلّق بر قدرت است . و بعبارت ديگر إراده و مشيئت از صفات فعل است و قدرت از صفات ذات . و چنانچه إراده حق را مطابق نظر مشهور فلاسفه و متكلمين صفت ذاتى بدانيم بازهم قدرت او تابع إراده‌اش نيست .\r\n( 2 ) - بعضىها گفته‌اند منظور كندوهايى است كه مردم براى زنبور عسل مىسازند .\r\n","page_name":" 328 ","page_number":329},
  {"content":"\r\n\r\nتان آسان نموده گذرنماييد .\r\nاز شكم‌هاى آنها نوشيدنى با رنگهاى گوناگون بيرون مىآيد و در آن ( بعلاوه غذا بودن ) شفايى براى مردم « 1 » هست و در اين زنبور و عسل او ، حالات و نشانه هاى است براى مردمى كه در ( وجود و علم و قدرت و حكمت خداوند ) تفكّر مىكند . جالب توجه اين كه مأموران شناسايىگلها ، اماكن پرگل را پيدا و آدرس دقيق آنها را به زنبوران ديگر مىگويند ، اين مأموران گاهى راه رسيدن به گلها را از طريق پراكندن بوهاى مختلف و مانند آن مشخص مىكنند كه كمتر امكان دارد زنبورى سرگردان شود اين مطالب دقيق امروزى را با الفاظ آيه مقايسه كنيد تا اعجاز قرآن را بفهميد « 2 »\r\nدر اين دو آيه مباركه ( كه كتاب قطورى براى شرح آن لازم است ) سه دستور به زنبور مذكور و سه جمله خبرى وجود دارد :\r\nجمله اول : كه به زنبور وحى كرديم . ظاهراً مراد از اين وحى الهام خاص غير غريزى است كه شامل حال همه جاندارها يا غالب إنسانها مى باشد و بعيد نيست كه اين الهام غريزى ، براى اكثر آنها خود آگاه باشد ، چه براى جمعى از انواع حيوانات علم دقيق در پاره‌اى از آيات\r\n\r\n\r\n","description":"","footnote":"\r\n( 1 ) - زنبور عسل براى دفع گرسنگى خود دو يا سه گل را مى مكد و سير مىشود در حالىكه در هر ساعت به طور متوسط روى دويست و پنجاه گل مى نشيند و كيلومترها راه مى رود تا براى إنسان مقدار معتنابهى عسل توليد كند .\r\n( 2 ) - معجزه اين است كه زنبور عسل عادتاً از ماده تندى كه در ريشه گياهان قرار دارد مى مكد و آگاهان مىگويند گاهى زنبوران از تخمدان گلها و برگها و ميوه نيز استفاده مىكنند ، كه عموم ثمره‌ها اشاره به اين نكته است كه پزشك زيست شناسى و صاحب كتاب‌هاى مشهور و شيرين مىگويد : همين امروز اگر زنبور عسل ( اعم از وحشى و اهلى ) از بين برود يكصد هزار نوع از گياهها و ميوه‌هاى ما از بين خواهد رفت و از كجا كه اصلًا تمدن ما از بين نرود . و در توجيه آن گفته شده : نقش زنبوران عسل در جابجا كردن گرده‌هاىنرگياه و بارور ساختن گياهان ماده و سپس پرورش يافتن ميوه‌ها آنقدر عظيم است كه به نظر بعضى از علما حتّى از عسل سازى زنبوران هم مهمتر است . سبحان الله الحكيم العليم الّذى لا يتناهى عجائب خلقه .\r\n","page_name":" 329 ","page_number":330},
  {"content":"\r\n\r\nثابت شده است كه در بعضى از فصول سابق اين كتاب بيان شده است .\r\nبعيد نيست كه الهام طبيعى حتى براى نباتات نيز آگاهانه باشد . آيه مباركه  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً »  ( الإسراء : 44 ) ؛ بر آن شهادت مىدهد و الحاق جمادات به نبات به زمان ديگر موكول مىگردد . بلى شكى نيست كه مراتب آگاهى إنسان و حيوان و نبات بسيار متفاوت است ، كما اين كه مراتب آگاهى افراد إنسان و انواع حيوان نيز بين خود مختلف است . به هر حال اختصاص وحى - الهام غريزى - به زنبور به جهت مرتبه بالاى الهام اوست كندوى عسل زنبور به منزله يك شهرى است داراى انتظام بسيار دقيق .\r\nجمله دوم : از شكمهاى زنبور عسل نوشيدنى رنگارنگ بيرون مىآيد ، و گفته مىشود تا كنون 4500 صنف زنبور عسل وحشى شناخته شده ولى نحوه مهاجرت و خانه‌سازى و مكيدن از گلها در بين آنها يكى است و اختلافى ندارد .\r\nجمله سوم :  فِيهِ شِفاءٌ لِلنَّاسِ ،  در عسل ( بعلاوه‌اى كه يك نوع غذا است ) شفايى براى مردم از دردها و مرضهايى ( نيز ) مىباشد .\r\n\r\nاختلاف مردم در رزق و مواهب مادى و علم\r\nاختلاف مردم در علم معلول اختلاف استعداد و امكانات و اسباب تعليم و تعلّم و پيگيرى افراد إنسان است . عنصر سوم اختيارى است و عنصر اول مقدارى اختيارى و احتمالًا مقدار بيشترى بيرون از اختيار است چنانچه عنصر دوم وابسته به إراده حكومتها در دوره هاى دو سه قرن اخير است ، و عمده اختلاف استعداد افراد إنسان است . و اختلاف در مواهب مادى نيز تابع استعداد و تلاش است و يك مقدار به اسباب قهرى و اتفاقى مانند يافتن معدن و گنج و بخشش كلان و ميراث و غيره و يا تأثير عوامل فساد مانند سرقت و دزدى و خيانت و استعمار\r\n\r\n","description":"","footnote":"","page_name":" 330 ","page_number":331},
  {"content":"\r\n\r\nو استثمار ارتباط مى گيرد .\r\nعمده اختلاف استعداد هاى افراد است كه حكمت بالغه خالق حكيم آن را لازم دانسته است  « وَ اللَّهُ فَضَّلَ بَعْضَكُمْ عَلى بَعْضٍ فِي الرِّزْقِ . . . »  ( النحل : 71 ) ؛ آيا تساوى استعدادها با همسانى ذوقها و سليقه‌ها برابر است يا نه ؟ اگر واقعاً اين دو ( تساوى . . و همسانى . . ) ملازمه حتمى و لاينفك داشته باشد ، « 1 » حكمت اختلاف استعدادها روشن و ضرورى است ؛ زيرا همسانى سليقه ها جلو ترقّى و اختصاص در علوم و ترقّى در صناعات متعدّد را مىگيرد و بالآخره سبب پسمانى إنسانها مىگردد . و چنانچه ملازمه فوق ثابت نباشد بايد براى ضروت اختلاف استعداد هاى إنسان كه تا حدى روشن است برهان قوى اقامه گردد .\r\n\r\nفقدان علم در موقع ولادت\r\n « وَ اللَّهُ أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ لَعَلَّكُمْ تَشْكُرُونَ »  ( النحل : 78 ) ؛ خداوند شما را از شكم‌هاى مادرانتان بيرون آورد در حالى كه هيچ چيزى را نمىدانستيد و براى شما گوش چشم و دل قرار داد تا شكر او بجا آوريد « 2 » .\r\n1 - از حواس پنجگانه إنسان تنها قوه باصره و سامعه را بيان مىكند كه ظاهراً به علّت اهميت آن دو در حيات روزانه است .\r\n2 - دل از نظر علمى ادراك و احساسى ندارد . و تنها وظيفه و مسؤليت فيزىلوژى او تلمبه زدن خون و رسانيدن آن از طريق كانالهاى كثير بدن ( رگها ) به همهء اعضاى بدن است و\r\n\r\n\r\n","description":"","footnote":"\r\n( 1 ) - حتّى اگر اين جدايى سليقه‌ها از تساوى استعدادها بتوسط نظام سياسى ممكن باشد .\r\n( 2 ) - ذكر زبان براى تشويق به تشكر خيلى مؤثّر است كه حكمت اهمال آن را در آيه نمى دانيم و اين كه روح و نفس ناطقه را ذكر نكرده ممكن است بگوييم كه مخاطب به اين خطاب ( اخرجكم ، لكم - لعلكم ) همان روح است بدن جامد كه قابليت خطاب را ندارد . اگر اين جواب را بپذيريد در بسيارى از آيات مشكله حل مىشود .\r\n","page_name":" 331 ","page_number":332},
  {"content":"\r\n\r\nسكون او مرگ آور است و لذا جمعى آن را به عقل و جمعى آن را به روح تأويل برده‌اند . آيه هرچند صراحتى در ادراك ندارد ولى آيات ديگر چنين صراحت يا ظهورى قوىاى دارد و بحث آن طولانى بوده و در كتب ديگر نگارنده مذكور است و هنوز فهم آن محتاج به پيشرفت علوم است و تأويل جمعى از نظر اعتبار بى دليل و از نظر شرعى نا جايز است .\r\n3 - مطلب عمده ، آيا روح جنين در رحم مادر داراى هيچ علمى نيست و تنها در موقع ولادت استعداد قريب درك معلومات فطرى و ضرورى و استعداد بعيد علوم نظرى را دارد .\r\nيك نظر اين است كه نوزادان در تمام دوران حضور در رحم مادر ، درحالت بىحسى و بىهوشى بسر مىبرند ؛ زيرا هم مغز خود جنين و هم آنچه كه جفت جنين را به وجود مىآورد ، هورمون‌هاى بسيار قوى خواب آور توليد مىكنند .\r\nاز جمله اين هورمونها ، ماده عصبى - استروئيدى - بيهوش كننده موسوم به « پرگنانولون » است ، اين نظر بوسيله مار يافتيز جرالداز نيورستى كالج دانشگاه لندن مورد تأييد قرار گرفته است . او مى گويد به علّت وجود مقادير زياد مواد شيميايى سركوب كننده سلولهاى عصبى بيدار بودن يا هوشيار بودن جنين در تمام دوران شكل‌گيرى آن در رحم نا محتمل است . و همين نظريه مطابق ظاهر آيه معنون بحث ما است .\r\nنظر ديگرى مىگويد حساسيت جنين طى سه ماه آخر دوران حامله‌گى به اوج مىرسد و براى پذيرش هر گونه احساس منفى يا مثبت آمادگى دارد ، در اين دوره است كه ترسها و هيجانات و ناراحتى هاى مادر از طريق دستگاه گردش خون به جنين منتقل و آثار آنها در روح او نقش مى بندد و سالها پس از تولّد بچه را متأثر مىگرداند بچه‌هايى كه شبها در بستر خواب ، بول مىكنند از اثر ناراحتيهاى مادر شان در دوران حمل است . دكتر « كروز » مى گويد بچه در دوره جنين نه يك تكه گوشت جاندار ؛ بلكه شخصيت كاملى است كه خوب\r\n\r\n","description":"","footnote":"","page_name":" 332 ","page_number":333},
  {"content":"\r\n\r\nو بد را حس مىكند ، تجربه مى اندوزد ، احساساتش را به مدد حركاتش بروز مىدهد و شخصيت و روحيات زندگى آينده‌اش بر اساس آنها استوار مىگردد .\r\nتحقيقاً نمىدانيم كه جنين فكر مىكند خواب مى بيند ( علامات علمى خواب ديدن را بيان نموده ) و حد اقل در 24 چهار ساعت خواب مى بيند كه دوره « پروفسوركارپر » خواب شناس آمريكايى گفته كه دوره خواب ديدن جنين از بيست و هشتمين هفته باردارى شروع مىشود ( ششماه و 16 روز ) و آغاز فكر كردن در جنين از هفته سى و يكم به بعد مى باشد ( بعد از هفت ماهگى ) ؛ زيرا بعد از اين موقع مغز جنين تكامل مى يابد و فكر مىكند . متأسفانه ما نمىدانيم كه جنين وقتى از خواب بيدار شود خوابش را به ياد مى آورد يا نه ؟\r\nبعضيها در مورد ادراك جنين از محيط اطراف خود چنين نوشته اند : يكى از مراحل زندگى إنسان ، دوره جنينى است . بديهى است كه - جز در موارد اعجاز آميز - جنين از دانشى كه افراد بشر آن را دانش مىدانند ، برخودار نيست و اين موضوع به صراحت در آيه 78 سوره نحل نيز تأييد شده است ، اما اين گونه نيست كه جنين هيچ دركى نداشته باشد . تحقيقات جديد دانشمندان و پژوهشگران ، نشانگر آن است كه جنين قابليت تأثير پذيرى از محيط خارج را دارد و مىتواند به نوعى با اين محيط ، خصوصاً با مادر خود ، ارتباط برقرار كند .\r\n\r\nتوانايى شنيدن\r\nجنين بعد از دميده شدن روح ، توانايى شنيدن صداهاى اطراف خود را دارد . بنابراين اين تصوّر كه فرزند در رحم ، از هر حيث ، محصور شده ، و از دنياى خارج بى خبر و بيگانه است ، با واقعيت سازگارى ندارد .\r\n\r\nتوانايى ديدن\r\n\r\n","description":"","footnote":"","page_name":" 333 ","page_number":334},
  {"content":"\r\n\r\nاما در باره ديدن ، مىتوان گفت كه اين امر امكان ندارد ؛ زيرا براى افراد معمولى ديدن ، فقط با چشم امكان پذير است و طبيعتاً ، جنين نمىتواند جايى را ببيند .\r\n\r\nتوانايى ياد آورى ادراكات قبلى\r\nبا اين كه جنين توانايى درك برخى مسائل را دارد ، ولى توانايى ياد آورى آن چه را كه درك كرده ، در سال هاى بعد ندارد .\r\nنويسنده : چنانچه علم و فكر جنين علمى نشده باشند ، نظر اول مطابق ظاهر قرآن است و اگر علمى باشد و يا فرضاً روزى علمىشود ، ظهور آيه را تأويل ميسور مىبريم ؛ مثلًا آيه را مخصوص به ماقبل ششماه مىدانيم يا نفى علم او به معناى اين است كه جنين در شكم مادر ماننديكه شما در حال بزرگى خود علم داريد ، علم ندارد و يا نحو اين تأويل ها ( دقت كنيد ) .\r\n\r\nكتاب ، تبيان هرچيز\r\n « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ »  ( النحل : 89 ) ؛ بر تو كتاب نازل كرديم كه بيان گر هرچيز است و هدايت و رحمت و بشارت براى همه مسلمانان مىگوييم : قرآن بيانگر هرچيز نيست كه اولًا از نظر عقلى غير ممكن است و ثانياً حس ما گواهى مىدهد كه در قرآن همه چيز نيست . قرآن براى هدايت مردم به سوى احكام تشريعى و رضاى تشريعى به منظور تكامل إنسان است خداوند است كه از تصريح آيات زياد آن پيدا است . بنابراين مراد هرچيزى است كه در همين محدوده كار ساز باشد ، اگر يك دكان دار بزاز بگويد هر جنسى كه بخواهى دارم مراد او اين است كه كه هر جنسى از تكه و لباس باب نه هر چيزى از ميوه ها و يا كفشها و همچنين در مورد هر چيزى كه عطّار و يا بقال و يا كفّاش و يا زرگر و يا جواهر فروش و يا پرنده فروش و يا صراف بگويد ، و به قانون اصول فقه در برابر وجود قدر متيقّن در مقام تخاطب ، به اطلاق لفظ اعتبار نمىدهد و به همان\r\n\r\n","description":"","footnote":"","page_name":" 334 ","page_number":335},
  {"content":"\r\n\r\nقدر متيقّن تخاطبى اكتفاء مىكند .\r\nاحتمالًا اين ايراد به نظر بسيارى از صاحب نظران مىرسد كه حس شهادت مىدهد كه همه احكام فقهى در قرآن بيان نشده و حتى فروعات عقايد بلكه پاره‌اى از اصول آن مانند عينيت صفات با ذات مقدسه واجب الوجود نيز در قرآن وجود ندارد و مطالبى خارج از هدايت و رحمت و بشارت نيز ذكر شده است و ممكن است بگوييم كه وجوب اطاعت و فرمانبرى از رسول و اولى الأمر ، بيان اجمالى احكام فقهى و فروع اعتقادى و غيره كه از آن حضرت ( ص ) و ائمه ( ع ) صادر شده ، به حساب آيد والله العالم .\r\n\r\nآوردن معبودهاى دروغين در قيامت\r\nمعبودين دروغين دو دسته اند : جان داران ، مانند فرشته‌ها و جن‌ها و فرعون و غيره و بىجانها ، مانند بتهاى فلزى و سنگى و چوبى و كاغذى و غيره . ظاهر آيه مباركه  « وَ إِذا رَأَى الَّذِينَ أَشْرَكُوا شُرَكاءَهُمْ قالُوا رَبَّنا هؤُلاءِ شُرَكاؤُنَا . . . »  ( النحل : 86 ) ؛ مىرساند كه همه معبودين مشركين در روز قيامت محشور مىشوند . در آيه ( 98 سوره انبياء ) آمده است :  « إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ »  ( الأنبياء : 98 ) ؛ شما و آنچه را كه عبادت مىكنيد آتشگيرهء دوزخ هستيد . بلى معبودهاى جاندارى كه بدون رضاى شان مورد عبادت قرار گرفته‌اند به جهنم نمىروند ، و مسئوليتى ندارند . بعيد نيست كه در آيه اول لفظ ( شركاء ) انصراف به عقلاء داشته باشد و در آيه دوم حرف ( ما ) انصراف به بتهاى بىجان . و نيز بسيار بعيد است كه ميليون معبود بىجان را از كره زمين به كره دوزخ بيندازند و بعيد نيست كه نمونه آنها و يا يك يك نمونه آن بتها را به دوزخ بيندازند كه غرض به همين مقدار حاصل مىشود نه اين كه تمام افراد آن نمونه‌ها را به محشر بياورند .\r\n\r\n","description":"","footnote":"","page_name":" 335 ","page_number":336},
  {"content":"\r\n\r\n\r\nحيات ( زندگانى ) طيبه\r\n « مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ »  ( النحل : 97 ) ؛ هر كسى كار شايسته‌اى بجا آورد چه مرد باشد و چه زن در حالىكه مؤمن باشد مؤكّداً به او حيات پاكيزه‌اى مىدهيم و حتماً جزاى آنان را نيكوتر از عملى كه بجا آورده‌اند مىدهيم . مىشود به مناسبت اين آيه بگوييم كه حيات ( زندگانى ) بر دو نوع است\r\nحيات ( به معناى مصدر زندگى در مقابل مرگ ) از نظر كيفيت ( به معناى اسم مصدر كه به فارسى به آن زندگانى گفته مىشود « 1 » بر دو گونه است\r\nالف ) زندگانى طيبه ( پاكيزه ) كه مورد رضاى خداوند باشد\r\nب ) زندگانى غير طيبه ( خبيثه ) كه بدور از رضاى خدا باشد .\r\nدر قرآن « الحياة الدنيا » گاهى به معناى زندگانى حاضر و نزديك است كه در مقابل « الحياة الآخره » ( زندگانى آخرت ) آمده كه در اين صورت شامل زندگانى طيبه و خبيثه مىشود و گاهى به معناى زندگانى پست‌تر آمده كه مراد زندگانى خبيثه است . و البته يك زندگانى برزخى هم داريم كه مانند زندگانى آخرت كه يا منعّمه و يا معذّبه است .\r\n\r\nوسوسه شيطان به كى تأثير دارد\r\nشكى نيست كه شيطان براى گمراهى إنسانها جز وسوسه كردن در نفس ها و احتمالًا در نفوس جن مؤمن كه هم جنس خود شان است ، قدرتى ندارد و وسوسه ؛ مانند تشويق بخير ، اختيار آدمى را سلب نمىتواند تا او مجبور به كار بد و يا خوب شود .\r\nولى ملكات درونى آدمى ، گاهى از وسوسه و تشويق به كار بد و يا خوب متأثر مىگردد ؛\r\n\r\n\r\n","description":"","footnote":"\r\n( 1 ) - در عربى لفظ حيات به همين وزن واحد براى مصدر و معناى اسم مصدرى مىآيد و در فارسى دو لفظ دارد زندگى ( مصدر ) و زندگانى ( اسم مصدر ) .\r\n","page_name":" 336 ","page_number":337},
  {"content":"\r\n\r\nيعنى مكلّف به رضا و إراده خود در أثر تلقين ، به عمل خوب يابد إقدام مىكند   « إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ ، إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ »   ( النحل : 99 ، 100 ) ؛ شيطان بر مؤمنينى كه بر پروردگار شان توكّل مىكنند تسلّطى ندارد و تنها تسلّط او بر كسانى است كه او را دوست دارند و سر پرست خود مىدانند ، و آنانيكه او را با خدا در طاعت و فرمانبرى شريك قرار مىدهند .\r\n\r\nنسخ و روح القدس\r\n  « وَ إِذا بَدَّلْنا آيَةً مَكانَ آيَةٍ وَ اللَّهُ أَعْلَمُ بِما يُنَزِّلُ قالُوا إِنَّما أَنْتَ مُفْتَرٍ بَلْ أَكْثَرُهُمْ لا يَعْلَمُونَ ، قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ »   ( النحل : 101 ، 102 ) ؛ وقتى آيه‌اى را به جاى آيه ديگر بياوريم و خدا به آنچه كه فرو مىفرستد داناتر است مىگويند پيامبر ( از خود بر خدا ) إفترا بسته ؛ بلكه اكثر آنان ( حكمت نسخ و مصالح آن را ) نمىدانند . بگو قرآن ( ساخته و پرداخته فكر من نيست و ) روح القدس آن را از جانب پروردگارت نازل كرده است تا ( دلهاى ) مؤمنين را ثابت بدارد و براى مسلمانان هدايت و بشارت باشد .\r\n1 - اين كه نسخ بعضى از آيات در مكّه مكرّمه صورت گرفته است « 1 »\r\n2 - تسميه جملات قرآن به آيه در مكّه مكرّمه رايج شده است كه تا امروز همهء مسلمانان ، اين تسميه را مانند تسميهء سوره ها نگهداشته اند و اما يقين مقدار آيات از قرآن نانزله ظاهراً \" از اجتهاد مفسرين است .\r\n3 - مشركين از بى خبرى خود از مصلحت نسخ بر تبديل ( محتوى ) يك آيه به ( محتوى ) آيه ديگر اعتراض مىكردند و آن را إفترايى از پيامبر ( ص ) بر خدا مى دانستند و در اعصار بعد\r\n\r\n\r\n","description":"","footnote":"\r\n( 1 ) - من نمىدانم چند مرتبه اين كار در طول عمر پيامبر ( ص ) و يا در مكّه صورت گرفته است هر چه باشد بسيار اندك بوده است .\r\n","page_name":" 337 ","page_number":338},
  {"content":"\r\n\r\nيهوديها هم به متابعت مشركين مكّه ، بر بطلان نسخ پا فشارى داشتند .\r\n4 - در بعضى روايات روح القدس ( ع ) مغاير با جبرئيل امين ( ع ) معرفى شده ولى اين آيه شهادت به يگانه‌گى معناى اين دو لفظ و روح الأمين ( شعراء 193 ) مىدهد و همين روح القدس مؤيد حضرت عيسى بوده است ( بقره 87 و 253 ) و ( مائده 110 )\r\nروايات مذكور اگر سند آنها ضعيف باشد كه فى حد نفسها حجّت نيست . و اگر سند آنها معتبر باشد ، در فرض امكان عرفى ، تأويل برده مىشود . و گرنه علم آنها به گوينده‌اش إرجاع مىگردد . عمده در اين عنوان إقامه دليل معتبر عقلى بر صحت تبديل و نسخ در مكّه مكرّمه است .\r\n\r\nسخنى در مورد نسخ\r\nنسخ چند معنى دارد ؛ يكى از آنها به معناى إزاله و از بين بردن چيزى است كه مراد از لفظ نسخ در اين بحث همين معناى إزاله است ؛ مثلاگاهى مردم و دولت ، قانونى را بطور مطلق و بدون تقييد به زمان وضع مىكنند و آن را حكم ثابت براى هميشه مىدانند ولى پس از مدّتى متوجّه مىشوند كه اشتباه كرده‌اند قانونى ديگر وضع مىكنند و حكم اول را از إعتبار ساقط مىكنند . و اين عمل براى إنسان‌ها مشكلى ندارد چون علم به آينده ندارند و روى همين جهت يهوديها ، نسخ را باطل دانسته‌اند كه مستلزم نفى حكمت خدا و جهل او مىشود ؛ زيرا اگر حكم اول داراى مصلحت نبوده نفى حكمت است و اگر مصلحت داشته باشد و آن را نسخ كرده و مستلزم جهل است آن را ندانسته و نسخ كرده است .\r\nولى ما مىگوييم يك حكم با مصلحت وضع مىشود ولى مصلحت آن تا يك مدّت است ؛ مانند دوا ، كه براى مريض مصلحت دارد ولى نه براى هميشه ؛ بلكه براى مدّتى ، ليكن دكتر مىگويد اين دوا را بخور و نمىگويد تا چه وقت ، وقتى مرض او تغيير كرد دكتر دواى او را تغيير مىدهد كه مريض فكر مىكند دكتر دواى گذشته را نسخ كرد . در حالىكه اين\r\n\r\n","description":"","footnote":"","page_name":" 338 ","page_number":339},
  {"content":"\r\n\r\nنسخ ظاهرى است . در واقع از اول آن دوا تا همين مدّت مورد نظر حكم دكتر بود ولى به مريض نگفته پس حقيقت نسخ إنتهاى حكم به إنتهاى زمان مصلحت اوست كه مستلزم نفى حكمت است و نه مستلزم جهل .\r\nاتفاقاً در تورات يهوديها هفت مورد احكام قبلى نسخ شده « 1 » قرآن مجيد احكام اديان سابق را نسخ كرد و زمان مصلحت آن احكام بسر رسيده بود . قرآن نماز خواندن را به سوى قبله اول ، نسخ كرد و آيات نازل شد كه طرف مسجدالحرام نماز خوانده شود ، ولى حكم منسوخ آن در قرآن وجود ندارد « 2 » ؛ آن دسته از علماى اسلامى كه إدعا كرده‌اند كه شمارى از آيات قرآن نسخ شده ، همه اشتباه است . و از همه آيات مورد نزاع 36 آيه كه احتمال نسخ آنها به آيات ناسخه بيشتر است ، استاد بزرگوار ما حضرت آقاى خويى ( ره ) همه را در مقدمه تفسير خود ذكر « 3 » و جواب داده است .\r\nبنابراين هر چند نسخ ممكن است و نسخ واقع شده كه همان دو مورد گذشته بود . ولى هيچ آيه قرآن پس از نزول نسخ نشده است مگر آيه‌ى وجوب صدقه پيش از سخن در گوش آن حضرت ( ص ) در مدينه .\r\n\r\nحيوانات حلال گوشت و حرام گوشت\r\n  « إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ اللَّهَ غَفُورٌ رَحِيمٌ ، وَ لا تَقُولُوا لِما تَصِفُ أَلْسِنَتُكُمُ الْكَذِبَ هذا حَلالٌ وَ هذا حَرامٌ لِتَفْتَرُوا عَلَى اللَّهِ الْكَذِبَ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ »   ( النحل : 115 و 116 ) ؛ از حصر اين آيه پيدا است كه از خوردن گوشت و اجزاى حيوان تنها چهار چيز حرام است :\r\n\r\n\r\n","description":"","footnote":"\r\n( 1 ) - مقدمه البيان در تفسير قرآن آقاى خويى ( ره ) ص 281 تا 284 طبع ششم .\r\n( 2 ) - بلى در مورد صدقه دادن قبل از صحبت با پيامبر ( ص ) كه در مورد دوم نسخ در قرآن است حكم منسوخ و ناسخ هر دو ذكر شده است .\r\n( 3 ) - همان ، ص 287 تا 381 .\r\n","page_name":" 339 ","page_number":340},
  {"content":"\r\n\r\n1 - گوشت حيوان مرده و بدون تذكيه ،  « إِلَّا ما ذَكَّيْتُمْ »  و شرايط تذكيه بايد از احاديث معتبر به دست آيد ؛\r\n2 - خوردن خون چه پاك باشد و چه نجس ؛\r\n3 - گوشت خنزير چه زنده باشد و چه مرده نجس است ، خوردن گوشت سگ هر چند در قرآن مورد تحريم نيست ولى چون نجاست آن در سنّت ثابت است خوردن گوشت آن حد اقل از جهت حرمت خوردن نجس در سنّت ، جايز نيست ؛\r\n4 - حيوانى كه موقع ذبح نام غير خدا بر آن برده شود كه يك مصداقى خفى از گوشت مرده است « 1 »\r\n\r\nتفسير عاد و باغ به متجانف به إثم\r\nدر سوره بقره 173 و سوره مائده 3 ، نيز خطاب به خود مكلّفين است ولى در سوره انعام 147 خطاب به پيامبر است كه به مردم بگويد در آنچه كه بر من وحى شده نمى يابم حرام شده‌اى را بر خورنده مگر اين كه مرده باشد يا خون ريخته شده ، يا گوشت خوك كه مؤكّداً پليد است و يا فسقى كه بنام گرفته غير خدا ( كشته شده باشد )  « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ . . . »  ( الأنعام : 145 ) ؛ ظاهر اين آيه اين است كه در مطلق غذاهاى خوردنى بدون اختصاص به گوشت حيوانات جز همين چهار چيز حرام ، خوردنى ديگر نيست « 2 » ولى اين مشكله به دو آيه ديگر بر طرف مىگردد . والله العالم .\r\nو لذا مىشود خون غير از حيوان ، اگر يابيده شود ( مثلًا ابر خون ببارد و يا بگوييم حرام\r\n\r\n\r\n","description":"","footnote":"\r\n( 1 ) - اين كه اين آيه مكى است يا مدنى تفاوتى پيدا نمىكند ؛ زيرا در سوره هاى انعام و بقره و مائده كه مدنى هستند نيز تكرار شده و حصر در همه آيه‌ها است .\r\n( 2 ) - و ذكراستقسام در سوره مائده مؤكدااين احتمال است .\r\n","page_name":" 340 ","page_number":341},
  {"content":"\r\n\r\nنيست .\r\nسؤال : ممكن است بگوييد خون در اين چهار آيه ، مطلق و بدون اضافه به حيوان ، تحريم شده لذا مطلق خون حرام است .\r\nجواب : بلى ، ولى در سوره انعام  « دَماً مَسْفُوحاً »  تعبير شده كه ظهور و يا إنصراف دارد از خون ريخته شده از حيوان است ، لكن اظهر حرمت مطلق خون است ولو از حيوان نباشد ؛ زيرا نبودن اطلاق در اين آيه مانع از تمسّك به اطلاق كلمه ( الدم ) در سه آيه ديگر نمىشود ؛ يعنى وصف مفهوم ندارد . والله العالم .\r\nدر سوره مائده « منخنقة » و « متردّية » و « نطيحة » و آنچه را كه حيوان دريده و قسمتى از آن را ، خورده باشد نيز اضافه شده كه همه به شمول چهارمى  « وَ ما أُهِلَّ لِغَيْرِ اللَّهِ »  از اقسام مردار ( ميته ) است و لذا اگر قبل از مردن تذكيه و ذبح شود ، خوردن آن حرام نبوده حلال است .\r\nبلى قرآن تذكيه را در حلّيت گوشت حيوان زنده در حين ذبح شرط مىداند . در اين آيه مىفرمايد :  « إِلَّا ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ . . . »  ( المائدة : 3 ) ؛ مذبوح بر « نصب » باز نوعى قربانى براى بتها است كه در چهارمى  « وَ ما أُهِلَّ لِغَيْرِ اللَّهِ »  داخل مىشود و « استقسام بالأزلام » قمار است كه حرمت آن به گوشت حيوانات ربطى ندارد . در سوره نحل پس از تحريم چهار چيز اين گونه تأكيد شده :  « وَ لا تَقُولُوا لِما تَصِفُ أَلْسِنَتُكُمُ الْكَذِبَ هذا حَلالٌ وَ هذا حَرامٌ . . . »  ( النحل : 116 ) ؛ از خود به دروغ چيزى را حلال و حرام نكنيد ( دستور قرآن لازم الإطاعه است ) و در ذيل آيه 2 مائده چنين تأكيد به عمل آمده كه  « الْيَوْمَ أَكْمَلْتُ لَكُمْ دِينَكُمْ وَ . . . »  ( المائدة : 3 ) ؛ اين جمله اشاره به اين است كه اين حكم مخصّصى ندارد و حصر آيه قابل شكستن نيست « 1 »\r\n\r\n\r\n","description":"","footnote":"\r\n( 1 ) - تفاصل ديگر اين چهار آيه در مجلد اول حدود الرشريعه طبع اخير در ماده أكل ص 55 ذكر شده است به آنجا مراجعه كنيد .\r\n","page_name":" 341 ","page_number":342},
  {"content":"\r\n\r\nإستثنا و إستثناى در إستثناء !\r\nاز حرمت أكل چهار چيز صورت إضطرار إستثنا شده و خوردن گوشت ميته و گوشت خنزير و خون حيوان چه از حلال گوشت كه طاهر است و چه از حرام گوشت كه نجس است ، جايز است و بحث إضطرار و عسر و حرج و مجبورى در حدود الشريعه ج 1 / 58 طبع اخير تفصيل داده شده است .\r\nإستثناى از إستثنا\r\nإضطرار ، آنگاه حرمت خوردن چهارچيز و گوشت قمار « استقسام » را حلال مىكند كه مكلّف مضطر « عادى » و « باغى » و « متجانف » به گناهى نباشد و گرنه إضطرار شرعاً رافع حرمت نيست ، هرچند عقلًا حفظ جان بر عادى و باغى و متجانف به إثم واجب و خوردن پنج چيز مذكور لازم است هرچند مكلّف مستحق عقاب باشد .\r\nمعناى مستثناى دوم\r\nدر صحيح ابان بن عثمان « باغى » به « باغى صيد » و « عادى » به « سارق » تفسير شده است و حتماً مراد به « باغى » كسى است كه براى شكار تفريحى به اماكن دور مى رود كه گاهى آب و غذا پيدا نمىتواند و سفر صياديكه براى دفع گرسنگى يا براى صيد مىرود كه آن را براى تحصيل نفقه واجب يا مستحبّه خود مىفروشد ، مراد نيست و ظاهراً اين دو مورد از باب مثال ذكر شده ، مقتضاى آيه مائده  « غَيْرَ مُتَجانِفٍ لِإِثْمٍ »  اين است كه إضطرار معلول طلب معصيت مجوّز حرمت أكل پنج چيز مذكور نمىشود . « 1 » جمعى « عادى » را كه به معناى متجاوز است به اين معنى گرفته كه در خون گوشتهاى حرام را بيشتر از مقدار لازم بخورند و بعضى آن را به معناى طلب لذّت گرفته‌اند كه گوشت را فقط براى حفظ جان بخورد نه براى لذّت بردن .\r\nبحث مهمى در نتيجه‌گيرى\r\n\r\n\r\n","description":"","footnote":"\r\n( 1 ) - در حرمت شكار لهوى اختلاف است به حدودالشريعه ج 1 / 426 مراجعه شود الطبعة الأخيره .\r\n","page_name":" 342 ","page_number":343},
  {"content":"\r\n\r\nنتيجه همه مباحث در اين آيات چهارگانه اين شد كه : خوردن گوشت همه حيوانات به إستثناى خنزير و حيوانى كه مرده و يا نام خدا بر آن گرفته نشده و به تعبير جامع حيوان غير مذكّى ، حلال است ؛ مانند همه حيوانات دريايى و پرندگان و حيوانات برّى ( زمينى و زير زمينى ) مگر اين كه عرفاً از جمله خبائث باشد . بنابراين كه حرمت خبائث هرچند بر اهل كتاب در قرآن ثابت است ولى بسيار بعيد است كه بر مسلمانان حرام نباشد ، و همچنين سگ به علّت نجاست ذاتى خود حرام است .\r\nاين بحث براى آينده كه جمعيت إنسانى مثلًا به ده ميليارد يا بيشتر برسد از ارزش بالايى بر خوردار است . در اينجا بايد نظرى به روايات معتبر السند بياندازيم ؛ زيرا روايات ضعيف السند و مجهول السند و شهرت فتوايى و اجماع منقول هيچ كدام حجّيتى ندارند .\r\nاول : در احاديث معتبره وارده در ذكر حرمت گوشت يك تعداد از حيوانات :\r\n1 - صحيح حلبى خداوند ( عزوجل ) و رسول ( ص ) همه ( افراد ) مسوخ را حرام فرموده .\r\n2 - « ضب » و « موش » و « ميمون » و « خوكها » مسوخ هستند ( حديث حلبى ) .\r\n3 - هر حيوان صاحب « ناب » « 1 » از درندگان ، و صاحب « مخلب » از پرندگان .\r\n4 - همه درندگان .\r\n5 - هر صاحب ناب وحشى .\r\n6 - بعضى اقسام ماهى .\r\n7 - السرطان والسلحطاة .\r\nدوم : احاديثى كه از آنها نفى حرمت استفاده مىشود .\r\n1 - صحيح زاره از امام باقر ( ع ) خداوند هيچ دابّه و جنبنده‌اى را در قرآن حرام نكرده مگر خوك را ؛ لكن ( آنچه كه از آن نهى شده نكرةً ( همانا مكروه است ) .\r\n\r\n\r\n","description":"","footnote":"\r\n( 1 ) - دندان عقب رباعيه .\r\n","page_name":" 343 ","page_number":344},
  {"content":"\r\n\r\n2 - صحيح حمّاد از امام صادق ( ع ) : رسول خدا ( ص ) دل مشكل پسند داشت ، از چيزى بدش مىآمد و آن را حرام نمىكرد براى او خرگوشى را آورند آن را مكروه ديد و حرامش نكرد .\r\n3 - امام صادق ( ع ) در صحيح حلبى ، شايسته نيست خوردن حيوانى از درندگان كه من آن را مكروه و نا پسند مىدانم .\r\n4 - امام كاظم ( ع ) در مورد « خز » اولًا فرمود اگر دندان دارد نخور سپس فرمود من از آن كراهت دارم آن را مخور .\r\n5 - محمدبن مسلم و زراره از امام باقر ( ع ) از خوردن گوشت الاغهاى اهلى پرسيدند ، فرمود : پيامبر از خوردن آنها در جنگ خيبر نهى كرد و تنها حرام چيزيست كه خداوند در قرآن حرام كرده باشد . يعنى حرمت مذكور حكم ولايى بوده نه دائمى اولى .\r\n6 - محمدبن مسلم از امام باقر ( ع ) . . الاغها حرام نيستند بعد اين آيه را خواند  « قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ . . . » . \r\n7 - محمدبن مسلم از امام باقر ( ع ) از درندگان پرنده و وحشى سوال كرد تا آنكه از « قنفذ » و « وطواط » و « خر » و « بغال » و « اسب » سوال كرد ، فرمود : « ليس الحرام إلّا ما حرم الله فى كتابه العزيز . . ثم قرء قُل لَّا أَجِدُ فِي مَا أُوحِيَ إِلَيَّ . . »\r\n8 - امام صادق ( ع ) در صحيح غياث خوردن هر صاحب زهر را مكروه دانست .\r\n9 - صحيح زراره از امام باقر ( ع ) كه از خوردن « جريث » ( ميگو ) سوال كرد ، و امام پس از تلاوت آيه مباركه  « قُلْ لا أَجِدُ فِي ما أُوحِيَ إِلَيَّ . . »  فرمود : « لم يحرم الله شيئاً من الحيوان فى القرآن إلّا الخنزير بعينه . و يكره كل شيئٍ من البحرِ ليس له قشر مثل الورق ، وليس به حرام و انما هو مكروه . »\r\n10 - محمدبن مسلم از امام صادق ( ع ) از ماهى « جّرى » و « مار » ماهى و « زمّيرو ماهى » ماهى كه پوست ندارد سوال كرد كه آيا حرام هستند ؟ فرمود آيه  « قُلْ لا أَجِدُ . . . »  را بخوان من آن را تا\r\n\r\n","description":"","footnote":"","page_name":" 344 ","page_number":345},
  {"content":"\r\n\r\nآخر خواندم فرمود تنها حرام چيزيست كه خدا و رسول او « 1 » در قرآن حرام كرده است ، لكن مردم چيزى را مورد ترديد قرار مىدهند ما هم در آنها ترديد مىكنيم . فى الموثق عن زراره عن احدهما ( ع ) خوردن گوشت كلاغ حرام نيست تنها حرام چيزى است كه خدا آنها را حرام فرموده است ؛ لكن نفسهاى مردم از خوردن گوشت خيلى از حيوانات دورى مىكنند .\r\nاسناد تمام اين احاديث معتبره است چه دلالت بر تحريم داشته باشد و چه دلالت بر جواز و حليت و همه اين احاديث در ج 7 / 429 تا 440 معجم الأحاديث المعتبره اينجانب مذكور است . « 2 »\r\nمطلب أخير :\r\nمن به اجتهاد فقهاى بزرگوار خودمان در تحريم شمار زيادى از حيوانات سابق الذكر ، احترام مىگزارم و من از ابتداى عمرم تا امروز ( 81 سالگى ) گوشت هيچ حيوانى كه مورد تحريم مشهور فقهاى شيعه بوده نخورده‌ام و نخواهم خورد و حتى اگر ببينم كسى آن را خام يا پخته مىخورد به احتمال قوى حالت قيء و اشمئزاز شديد به من دست خواهد داد . ولى اين طبع شخصى و سليقه‌اى فردى من ، نبايد هيچ تأثيرى در استنباط احكام شرعى داشته باشد ، و به جاى احساسات بايد متوجّه وظيفه شرعى بود .\r\nمن دسته‌اى دوم احاديث را كه حرمت را نفى مىكنند ، قرينه قوى بر حمل احاديث دسته‌اى اول كه چه به صيغهء أمر يا نهى چه به مادّهء تحريم كه حرمت أكل را اثبات مىكند ، بر كراهت حمل مىدارم ، منتهى آنچه به مادّه تحريم آمده كراهت بيشتر دارد ، پيشگويى من اين است كه در آينده دور ممكن است اكثر فقهاى ما ، اكراهاً همين قول مرا انتخاب كنند ؛\r\n\r\n\r\n","description":"","footnote":"\r\n( 1 ) - ظاهراً كلمه ( ورسوله ) زيادتى باشد قرآن فقط از كلام خداوند است يا احتمالًا مراد اين باشد كه تحريم منحصر به خداوند و رسول است كه آنها حرام نكرده پس حرام نيست .\r\n( 2 ) - جامع احاديث الشيعه ، ج 28 / 157 تا 222 .\r\n","page_name":" 345 ","page_number":346},
  {"content":"\r\n\r\nزيرا نفوس ، بيشتر مىشود و مواد غذايى بيشتر لازم مىگردد . والله الهادى والعالم .\r\n\r\nابراهيم عليه السلام\r\n « إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً . . . ؛   ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً . . . »  ( النحل : 120 - 123 ) ؛ افراد إنسان - و ساير انواع عاقل مكلّفين - از نظر بدن و جسم و عرض و طول تفاوتهايى دارند و اين تفاوت ها در افراد إنسان محدود است . ولى از نظر روح و صفات روحى و إراده و عقل و دور انديشى تفاوتهاى وسيعى دارند و دوزخ و بهشت مراتب مختلف و درجات بزرگترى دارند ، غالباً ما و شما تجربه‌اى در اين مورد داريم .\r\n غلام همت آنم كه زير چرخ كبود * زهر چه رنگ تعلّق بگيرد آزاد است .\r\nيار با ماست چه حاجت كه زيادت طلبيم * دولت صحبت آن مونس جان ما را بس \r\nنويسنده ، گاهى از صحبت يك‌زن پير فقير و گاهى از صحبت يك‌پسر جوان درس نخوانده و گاهى از افراد بيسواد حرفهايى شنيده و كارهايى ديده‌ام كه از روح ضعيف و همّت پست خود كه عمرش به درس ومطالعه گذشته ! خجالت كشيده و در باطن خود احساس خفّت نموده است « أستغفر الله ربى و اتوب اليه . » اين جمله كه به ابراهيم خليل الرّحمن گفته شده بزرگترين مدال إفتخار آميزى است كه يك فرد يك أمّت باشد و شخصيت او به اندازه شخصيت أمّتى باشد كه ممكن است هزاران فرد را شامل شود .\r\nبزرگى و كوچكى آن اين تفاوت را در بسيارى از زمانها ميسر مىسازد در همين آيه فوق او را قانت - راهرو حق - حق‌گرا و شكرگزار نعمتهاى حق مىداند . او كه براى اولين بار توسط مادرش از تنهايى هميشه‌اى در يك مخفىگاه در اوان كودكى نجات يافت و از « غار » به فضا آمد و « ماه » و « ستاره » و « خورشيد » را ديد و از همه قطع علاقه كرد و فرمود : « إنّى لا أحب الآفلين » ؛ من اين موجودات مادّى را هرچند كه پر زرق و برق هستند ، ولى افول و غروب دارند دوست ندارم ، و از پروردگارش هدايت خواست آيا اين برابر صدها هزار روح كفّار و\r\n\r\n","description":"","footnote":"","page_name":" 346 ","page_number":347},
  {"content":"\r\n\r\nمشركين و مؤمنين مقلّد كه إيمان عقلى ندارند و تحت تأثير محيط خود قرار گرفته و إيمان آورده‌اند ؛ بلكه بر تر از آنان نيست ؟ ابراهيمى كه حاضر شود پسر نازنين خود را به دستور خداوند بدون مهلت و بهانه ، قربانى كند قهرمان توحيد نيست ؟ . ابراهيمى كه زندگانى خود را مهاجرت الى الله « إِنّي مُهَاجِرٌ إِلَى رَبّي » مىدانست موحّد اول نيست ؟\r\nشخصيت معنوى و روحانى ابراهيم خليل بسيار قوى است ، گاهى تا مرز سوختن در آتش پيش رفته ، ولى بت سازى و بت فروشى پدر گفتهء خود « آزر » را به سبكى رد كرده و بت پرستى « نمرود » حاكم زمان را به مسخره گرفته . ولى در همه حال ارتباط او با خدا بر قرار بوده است .\r\nبه نظر اينجانب بالاترين عظمت اين روح دريا صفت ، اين است كه به خاتم النبيين ( ص ) و رئيس المرسلين وحى مىشود كه از روش ابراهيم پيروى كند . سبحان الله .\r\nدرست است كه مقام خاتم المرسلين فوق رسالت و خلّت ابراهيم است و ملّت و روش ابراهيم همان ملّت و روش پيامبر بزرگوار اسلام است ، ولى مع الوصف در جمله  « أَنِ اتَّبِعْ مِلَّةَ إِبْراهِيمَ حَنِيفاً . . »  نزاكتهاى زيادى به نفع « جد » و « نواده » وجود دارد .\r\n\r\nحكمت ، موعظه و مجادله\r\n « ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ . . . »  ( النحل : 125 )\r\nشايد حكمت به معناى محكمى و خلل نا پذيرى باشد كه از لازمه آن منع فساد و زوال و اضمحلال باشد و به همين دو معناى مطابقى و التزامى بر مصاديق زيادى كه دانشمندان ، آنها را از معانى حكمت شمرده‌اند ، اطلاق شده است .\r\nقرآن مىفرمايد :  « وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً . . . »  ( البقرة : 269 ) ؛ كسى كه حكمت به او داده شده محققاً به او خير زيادى داده شده است . از چند آيه فهميده مىشود كه تلاوت آيات و تزكيه و تعليم كتب غير حكمت است چون در عرض هم ذكر شده‌اند .\r\nقابل توجه\r\n\r\n","description":"","footnote":"","page_name":" 347 ","page_number":348},
  {"content":"\r\n\r\nدر آيه 39 سوره اسراء ( بنى اسرائيل ) چنين آمده است :  « ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً »  ( الإسراء : 39 ) ؛ يعنى اين مطالب گذشته ( قسمتى ) از حكمت است كه بسوى تو وحى كرديم . كلمه ( ذلك ) اسم اشاره است كه به سوى مدلول آيات سابقه اشاره دارد ، ولى آيا بسوى همه آيات سى و هشت‌گانه گذشته اين سوره ، مىرود كه بعيد است . يا به سوى قسمتى از آيات و آن قسمت ، چند آيه است ، دليلى بر آن وجود ندارد . ممكن است - مجرد احتمال - كه آيه 27 تا آيه 38 مراد باشد . بلى از آيه 39 كه عنوان بحث است فهميده مىشود ، كه هرچند اصل در عطف مفاهيم بر همديگر در كلام ، دليل بر تعدّد آن مفاهيم مىباشد . و عطف تفسيرى خلاف اصل و محتاج به قرينه است ولى در آياتى كه به آنها اشاره كرديم ، حكمت غير از آيات و تزكيه و تعليم كتاب نيست ؛ زيرا خداوند بعد از إنزال 38 آيه در سوره بنى اسرائيل ( اسراء ) مىفرمايد : اين آيات با معانى آنها كه پروردگارت به سوى تو وحى كرده است از مصاديق حكمت است .\r\nبنابراين مصاديق حكمت هم كتاب ( قرآن ) است و هم آيات ، و بايد عطف تعليم كتاب بر آيات و عطف ( تعليم ) حكمت بر كتاب عطف تفسيرى باشد . و مىشود كه حكمت را مشتمل بر عقايد و اخلاق و افعالى بدانيم كه موجب تسديد و تقويت و ثبات روح در زندگانى مىشود . امر قرآن به دعوت مردم به حكمت ( دلايل عقلى و عقلايى ) به سوى اصول و فروع دين يك شعار هوايى غير قابل عمل نبود كه از زمان رسول اكرم ( ص ) و صحابه و ائمّه اهل البيت ( ع ) و دانشمندان عالى قدر مسلمان تا امروز 1438 سال هجرى قمرى ( قرن 21 ميلادى ، قرن ترقّى علوم تجربى و حتى دو قرن قبل آن ) در پناه آيات قرآن براى مردم دنيا اصول و پايه دين اسلام و برنامه عملى و اخلاقى آن را توسط براهين عقل نظرى و عقل عملى ( دو شاخه حكمت ) بيان كرده‌اند و امروز نداى قرآن همانند عصر رسالت بلند است كه از براى خداوند حجّت‌رسا بر مردم‌دانا ، تمام است و مردم پس از جهل تقصيرى بوسيله عناد و جهل\r\n\r\n","description":"","footnote":"","page_name":" 348 ","page_number":349},
  {"content":"\r\n\r\nقصيرى از قرآن و اسلام بدور مانده‌اند .\r\nموعظه به معناى پند و اندرز و سخنى كه دل را نرم كند ؛ البته اگر جهات حالى و مقالى و اخلاقى مراعات شود موعظه حسنه مىشود كه ناز امر به معروف و نهى منكر ثمرات بهتر و اساسىترى پيدا مىكند . همانگونه كه امروز علماى مسلمان با مراتب مختلف آن را انجام مىدهند و امروز مبلغين اسلامى آن را بنحو نيكو بر فراز منبر و از راديوها و تلويزيون ها انجام مىدهند .\r\nجدال گفتگو با مخالفين نه به روش مغالطه و تحقير و حجّتهايى خيالى ؛ بلكه با استدلال مناسب سطح فكرى طرف مخالف و با الفاظ محبت آميز و يا حد اقل غير زننده و موهن و همين است مراد قرآن مجيد از جمله  « وَ جادِلْهُمْ بِالَّتِي هِيَ أَحْسَنُ » ؛  يعنى مجادله به طريق نيكوتر باشد .\r\n\r\nإقبال مردم بر دين\r\nإنسانها به طبع حيوانى و تمايلات غريزى خود حتى در عصر أنبياء به شهادت قرآن ، از دين و شرايع آسمانى كه براى تكامل روحانى و رشد معنوى و نظام عاقلانه و عادلانه زندگانى مادى آمده است ، استقبال عمومى نكرده‌اند ،  « يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ »  ( يس : 30 ) ؛ نه تنها دعوت رسولان خدا را نپذيرفتند كه به آنان استهزاء و توهين هم‌كردند ، بىاعتنايى و تخريب دين از جانب غربيها روش جديدى در عصر ما نيست كه تقليد خرافاتى از مردم كم‌عقل قرون گذشته بجا مانده است . خداوند به آخرين فرستاده خود چنين ارشاد مىكند :  « وَ اصْبِرْ وَ ما صَبْرُكَ إِلَّا بِاللَّهِ وَ لا تَحْزَنْ عَلَيْهِمْ وَ لا تَكُ فِي ضَيْقٍ مِمَّا يَمْكُرُونَ »  ( النحل : 127 ) ؛ در مقابل دورى مردم از پذيرفتن دين و حتى از استهزاء و آزار و قصد نابودى تو صبر كن و صبر و مقاومت تنها به ( قدرت ) خداوند است و بر ( اصرار آنان در بقاى بر كفر و عناد ) غمگين نباش و از توطئه‌هاى آنان در تنگنا قرار مگير ( و بر رحمت واسعه خدا ) بر\r\n\r\n","description":"","footnote":"","page_name":" 349 ","page_number":350},
  {"content":"\r\n\r\nپيروزى خود إعتماد كن .\r\n « إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ »  ( النحل : 128 ) ؛ چه شيرين و فطرت پذير در عصر ما و تا آخر دنيا ، بلى خدا با آنانى است كه تقوى دارند . و آنانيكه نيكوكارند . وله الحمد واصباً اللّهمّ نسألك بذاتك و صفاتك ان تجعلنى و ان تجعلنا جميعاً من الذين اتّقوا و من الّذين هُم مُحسنون .\r\n\r\nسوره بنى اسرائيل ( اسراء ) « 1 »\r\n  « سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ »   ( الإسراء : 1 ) ؛\r\n\r\nقصه معراج النبى ( ص )\r\nپاك و منزّه است آن كه بنده خود را شبى از مسجدالحرام ( در مكّه ) به سوى به مسجدالأقصى ( بيت المقدّس ) سير داد كه به اطراف آن را بركت ( خيرات ) داده‌ايم تا به او پاره‌اى از نشانه‌هاى ( عجيب ) خود را إرايه دهيم او شنوا و بينا است « 2 » .\r\nمشهور بين دانشمندان اسلام و مدلول روايات اين است كه اين آيه در مرحله اول ، به واقعه‌اى معراج متعلّق است كه قسمت ديگر آن در سوره نجم است كه ما آن آيات را نيز\r\n\r\n\r\n","description":"","footnote":"\r\n( 1 ) - از بيشترين مفسّرين نقل شده كه آيات اين سوره مكى است و آيه هاى 32 ، 33 ، 26 ، 78 و 57 مدنى مىباشد بعضى گفته آيات 73 تا 80 مدنى است . گفته شده از ديدگاه كوفيان شماره آيات اين سوره 120 است و ديگران آنها را 111 مىدانند سوره داراى 533 كلمه و 6460 حروف است .\r\n( 2 ) - در تاريخ معراج گفتگو است از واقدى نقل شده اين سفر در شب شنبه 17 رمضان در سال 12 از پيامبرى و بعثت بوده ، 18 ماه قبل از هجرت و بقولى در شب 17 ربيع الأول يك سال قبل از هجرت از دره أبى طالب و بقولى 27 رجب بوده و بقولى قبل از هجرت به يك سال و دو ماه يعنى در سال 53 فيل و ابن طاووس گفته 17 ربيع الأول بوده . بحارالأنوار ج 28 / 302 و بعضى آن را در أوايل بعثت دانسته اند . و بعضى در 27 رجب سال دهم بعثت .\r\n","page_name":" 350 ","page_number":351},
  {"content":"\r\n\r\nاينجا مىآوريم و شرح مىدهيم . والله الموفق « 1 » .\r\n              « عَلَّمَهُ شَدِيدُ الْقُوى ، ذُو مِرَّةٍ فَاسْتَوى ، وَ هُوَ بِالْأُفُقِ الْأَعْلى ، ثُمَّ دَنا فَتَدَلَّى ، فَكانَ قابَ قَوْسَيْنِ أَوْ أَدْنى ، فَأَوْحى إِلى عَبْدِهِ ما أَوْحى ، ما كَذَبَ الْفُؤادُ ما رَأى ، أَ فَتُمارُونَهُ عَلى ما يَرى ، وَ لَقَدْ رَآهُ نَزْلَةً أُخْرى ، عِنْدَ سِدْرَةِ الْمُنْتَهى ، عِنْدَها جَنَّةُ الْمَأْوى ، إِذْ يَغْشَى السِّدْرَةَ ما يَغْشى ، ما زاغَ الْبَصَرُ وَ ما طَغى ، لَقَدْ رَأى مِنْ آياتِ رَبِّهِ الْكُبْرى »               ( النجم : 5 - 18 ) ؛ كسى كه قدرت شديد و قوى دارد و قوت و سلطه دارد پيامبر را تعليم داده است ( جبرئيل به پيامبر نزديك شد كه فاصله‌اى به اندازه‌اى طول دو كمان ، بين آنان بود ) سپس نزديك و نزديك شد تا آنكه فاصله‌اى آن دو به مقدار دو كمان يا كمتر شد در حالى كه او در افق اعلى قرار داشت . پس وحى كرد ( جبرئيل ) به سوى بنده خدا ( يا خدا وحى كرد به بنده‌اش ) آنچه كه وحى كردنى بود قلب پيامبر آنچه را كه ديد ، دروغ نمىگفت آيا شما بر چيزى كه ديده است مجادله و مماراة مىكنيد يك مرتبه ديگر ( پيامبر ( ص ) جبرئيل را ) نزديك سدرة المنتهى ديد كه نزديك آن جنّت مأوى است ، هنگامى كه ( نور يا ملائكه ) سدرة المنتهى را فراگرفته بود چشم ( پيامبر ) نه منحرف شد و نه طغيان كرد و واتّعيتُ عينى راجبرئيل - ديد و تحقيقاً پاره‌اى از آيات بزرگ پروردگار خود را ديد .\r\n\r\nآنچه كه از قرآن مجيد به دست مىآيد :\r\n1 - خداوند بندهء خود را شبى از مسجدالحرام تا مسجدالأقصى ( در بيت المقدّس ) سير داد .\r\n2 - هدف اين كار اين بود كه تا پاره‌اى از نشانه‌هاى خود را به او بنماياند .\r\n\r\n\r\n","description":"","footnote":"\r\n( 1 ) - از شيخ طوسى در تبيان ج 2 / 194 ، نقل شده كه رفتن ( آنحضرت از مسجدالحرام به مسجدالأقصى ) در يك شب به قرآن و رفتن ايشان به آسمان به اخبار ثابت شده . ممكن است مراد ايشان از كلام مذكور تنها بملاحظه آيه اول اسرى باشد و لكن بملاحظه سوره نجم هردو قسمت معراج به قرآن ثابت مىشود .\r\n","page_name":" 351 ","page_number":352},
  {"content":"\r\n\r\n3 - خارج از مدلول آيه مىدانيم كه پيامبر ( ص ) صبح همان شب دوباره به شهر مكّه برگشت . « 1 »\r\n4 - در اثناى بالا رفتن در افق بالاتر ، جبرئيل به او تعليم ( برنامه اين سفر و آنچه را كه خدا خواسته بود ) داد .\r\n5 - بعد ( جبرئيل به رسول خدا ) نزديك و نزديك‌تر شد تا به مقدار درازى دو تير يا كمتر از آن ( باقى ماند ) و يا ( پيامبر به مقام معنوى قرب حق نزديك‌تر شد ) .\r\n6 - خداوند ( مستقلًا ) به پيامبر وحى نمود آنچه كه وحى كردنى بود .\r\n7 - پيامبر آنچه را كه آنجا ديد واقعيت داشت و مردم نبايد با او در آنچه ديده مجادله كنند و بايد آن را بپذيرند .\r\nپيامبر مرتبه‌اى ديگر جبرئيل را ( به شكل اصلى ) نزد سدرة المنتهى ديد كه نزديك بهشت مأوى قرار دارد « 2 » . آياتى كه در مادهء 4 و 5 و 6 و 8 آورده‌شده است ، معناى محتمل ديگرى هم دارند .\r\n\r\n\r\n","description":"","footnote":"\r\n( 1 ) - احتمالًا از مكّه به اردن و از آنجا به بيت المقدّس او را برده اند و شايد در حدود ششصد كيلو متر بيشتر و يا كمتر فاصله اين دو مكان مقدس باشد و اما فاصله صعودى مسجد اقصى تا مكان توقف او ، به هيچ كس مقدار آن معلوم نيست . و معلوم خواهد شد .\r\n( 2 ) - آيات مرتبه اول آن ، اول بعثت بوده يا در يك زمان ديگر . والله العالم .\r\nمطلب ديگر اين است كه پيامبر از سدرة بالا رفته يا نه ؟ اگر رفته تا چه مقدار ؟ هيچ نمىدانيم و علم آن را به عالم الغيب حواله مىدهيم . سؤال ديگر فاصله طول يا عرضى بهشت مأوى از سدرة المنتهى چه مقدار است ؟ و سؤال ديگر اينكه حقيقت سدرة المنتهى چيست باز آن را بطور قطعى نمى دانيم . بعضيها يا جمعى مىگويند سدرة المنتهى آخرين مقام ملائكه و ماسوى الله است و از جبرئيل نقل شده « لو دنوتُ أنمُلةً لإحترقتُ ، » بحث حديثى معراج را مطالعه كنيد .\r\nو يك بحث ديگر سدرة المنتهى و جنة المأوى در كدام كهكشان قرار دارد ، در كهكشان راه شيرين ما ، يا در غير آن ؟ در آسمان اول يا غير آن ، هيچ دليلى نداريم ؛ بلكه محدوده آسمان اول كه مشتمل بر كواكب و چراغها ( ستاره‌ها ) است ، نيز نمىدانيم .\r\n","page_name":" 352 ","page_number":353},
  {"content":"\r\n\r\nوقتى كه « سدرة » را فرا گرفت آنچه كه فرا گرفت .\r\n8 - نه چشم او انحراف پيدا كرد و نه از حد خود تجاوز كرد .\r\n\r\nمعراج و مباحث آن\r\n\r\n1 - در كيفيت معراج سه نظريه وجود دارد :\r\nالف ) رفتن آن حضرت به آسمان ها روحانى بوده ؛ بلكه سفر شبانه ايشان از مكّه به بيت‌المقدّس نيز روحانى بوده است .\r\nاين قول نه در گذشته و نه امروز هيچ اشكالى عقلى و علمى و عادى ندارد و مىشود اين قول را كه احتمالًا مختار چندتن معدود است ، بخواب ديدن تفسير كرد !\r\nب ) سفر معراج از مكّه مكرّمه به بيت المقدّس كه سفر عرضى بوده ، در بيدارى به شكل اعجاز واقع شده ولى سفر صعودى آنحضرت از آنجا به آسمانها روحانى بوده است . « 1 » و اين قول نيز از مشكلات عمده بدور است ، و تنها يك سؤال متوجّه آن است ، فاصله‌اى در حدود ششصد كيلومترى يا كمتر و بيشتر ( مكّه ، اردن ، بيت المقدّس ) در يك ساعت يا مقدارى از آن ، چگونه صورت گرفت كه با توجه به قدرت لايتناهى حق تعالى و إعجازى كه متدين به آن معتقدند قابل طرح و لازم به جواب دادن نيست . ولى اين قول با وجود وحدت معناى جمله   « لِنُرِيَهُ مِنْ آياتِنا »   در سفر عرضى به مسجد اقصى و جمله  « لَقَدْ رَأى مِنْ آياتِ رَبِّهِ الْكُبْرى »  در سفر طولانى آسمانى ضعيف است .\r\nج ، به هر حال مجموع ادلّه نقليه مانند آيات قرآن و احاديث ، حكايت از جسمانى بودن معراج از مكّه به بيت المقدّس و از آنجا به آسمان تا سدرة المنتهى و يا جايى بالاتر از آن كه\r\n\r\n\r\n","description":"","footnote":"\r\n( 1 ) - يكى از اين قائلين كه از چند سال گذشته به ذهن من مانده صاحب تفسير الميزان است و حدس مى زنم جمعى ديگر از فلاسفه مسلمان به آن قائل باشند . والله العالم . و همين قول از چند تن اهل علم معاصر كه تفسير نوشته اند ظاهر مىشود ج 22 / 507 كه زمان و مكان نفى شده ، بحارالأنوار ج 18 / 289 و 91 .\r\n","page_name":" 353 ","page_number":354},
  {"content":"\r\n\r\nدر قرآن بيان نشده است ، مىكند و مشهور دانشمندان مسلمان به آن معتقد هستند . « 1 » و مقتضاى قاعده همين است كه شريعت بر همه حجّت است مگر اينكه دليل قاطعى از عقل و خود دين و يا از نظر علمى بر خلاف اين ظاهر إقامه شود كه ما ، در عصر خود چنين دليلى سراغ نداريم و لذا قول سوم را ترجيح مىدهيم .\r\nعلّامه مجلسى مىگويد : سير پيامبر اسلام ( ص ) از مسجدالحرام به بيت المقدّس و از آنجا به آسمانها به جسد شريف شان از جمله مطالبى است كه آيات و احاديث متواتر شيعه و سنى بر آن دلالت دارد ، و اگر بخواهيم اخبارى كه در اين زمينه رسيده جمع كنيم كتاب بزرگى خواهد شد .\r\nو قبل از مجلسى ، مفسّر شهير ما ، طبرسى در تفسير سوره نجم ، مواد جسمانى را ظاهراً از مذاهب مشهور در اخبار ما و مختار اكثر مفسّران مىدانسته ( بحارالأنوار ج 18 / 288 .\r\n\r\n2 - هدف از اين اسراء\r\nهدف واقعى از اين سفر عرضى و طولى براى ما بطور دقيق معلوم نيست ولى آنچه كه از قرآن بدست مىآيد ديدن آيات و آيات بزرگتر خداوند است . شكّى نيست كه اين هدف در زندگانى روحانى و معنوى او و در زندگانى اجتماعى رسالى و پيامبرى او بسيار بسيار سرنوشت ساز بوده‌است .\r\nاوّلًا نفس حركت فوق العاده از مكّه تا بيت المقدّس عقل پيامبر را بوجود خدا و به حقانيت وحىكه وسوسه شيطان و يا تخيلات فردى - نيست و إيمان او را در راه حسّ به درجه يقين مىرسانيده ؛ يقينى كه براى ديگران قابل تصوّر نيست ، و بالأخره به رسالت خود به حق اليقين مىرسد ، تا چه رسد كه نشانه‌هايى كه در اثناى سفر و در خود بيت المقدّس از جانب جبرئيل\r\n\r\n\r\n","description":"","footnote":"\r\n( 1 ) - مجلسى از ابن شهر آشوب نقل مىكند كه اماميه معراج را فقط تا بيت المقدّس قبول كرده . ولى مجلسى حق مىگويد كه قول ابن شهر آشوب قابل إعتناء نيست بحارالأنوار ، ج 18 / 290 .\r\n","page_name":" 354 ","page_number":355},
  {"content":"\r\n\r\nبه او نشان داده شده است . و سفر به آسمان‌ها و ديدن عجايب غير قابل وصف و نشانه‌هاى بزرگتر خدا « آياتِهِ الكُبرى » روح او را به اوج كمال ممكن مىرساند كه درك‌آن از توان عقول‌ما إنسانها بيرون است . و بر اساس همين روحانيت بزرگ او و إيمان او بود كه رسالت خود را به نحوى پيش برد كه امروز يك ميليارد و چند صد ميليون إنسان تحت تأثير روح نورانى او به كلمه توحيد و كلمه رسالت ( لا إله الّا الله ، محمّد رسول الله ) به خدا نزديك مىشوند و به تكامل معنوى خود مىپردازند و اگر شماره أمّتان او را از ابتداى روز بعثت تا شام زندگانى بشر در كره زمين به واحد ميليارد حساب كنيم ، عدد صفر هاى به چند متر و يا چند صدمتر خواهد رسيد ؟ ! !\r\nبلى بايد روح چنين پيامبر در آسمانها برود و از ديدن آيات كبرى شيفته خالق آنها بگردد و فيوضات نورانى حق روح او را آينهء جمال و كمال حق بگرداند . جاييكه نور يا موجودات نورانى سدرة المنتهى را بپوشاند حال نورانيت مهمان خدا معلوم است .\r\nو فى رواية يونس عن الكاظم ( ع ) فى بيان علّة المعراج : « انّ الله لا يوصف به مكان و لا يجرى عليه زمان ، و لكنّه عزّوجل اراد ان يشرّف به ملائكته و سكّان سمواته و يكرمهم بمشاهدته و يريه من عجائب عظمته ما يخبر به بعد هبوطه ، و ليس ذلك على ما يقول المشبّهون سبحان الله و تعالى عمّا يصفون « 1 » . »\r\nو فى رواية الثمالى عن زين العابدين ( ع ) فَلِمَ أسرى نبيه محمد ( ص ) الى السماء قال ليريه ملكوت السموات و ما فيها من عجائب صنعه و بدائع خلقه « 2 » .\r\nآيات چه بود ؟\r\n1 - سرعت سير فوق العاده بين مكّه و بيت المقدّس .\r\n\r\n\r\n","description":"","footnote":"\r\n( 1 ) - بحارالأنوار ، ج 18 / 348 .\r\n( 2 ) - المصدر 347 .\r\n","page_name":" 355 ","page_number":356},
  {"content":"\r\n\r\n2 - سرعت « بُراق » و كيفيت فوق العاده او كه بعداً بيان مىشود چنين ماشين سريع السّير و پيچيدهء هيچ بشرى نه قبل از او ديده شده و نه بعد از او .\r\n3 - آنچه در بين راه ديد .\r\n4 - چيزهايى كه در بيت المقدّس ديد .\r\n5 - ديدن آسمانها و موجودات رنگارنگ آنها .\r\n6 - ديدن جبرئيل امين به صورت اصلى او بنا بر يك تفسير .\r\n7 - ديدن ملائكه و فرشته‌گان با اقسام متنوّع آن .\r\n8 - ملاقات با ارواح مقدس أنبياء در اجسام برزخى كه آيه مباركه  « وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ »  ( الزخرف : 45 ) به آن اشارت دارد .\r\n9 - وحى الهى كه آنقدر فوق العاده بوده كه قابل بيان نبوده  « فَأَوْحى إِلى عَبْدِهِ ما أَوْحى . » \r\n10 - فاصله او از جبرئيل به مقدار فاصله دو كمان بود و يا قرب معنوى او به آخرين درجه كمال خود رسيده بود كه بالاترين ترقّى يك فرد ممكن الوجود است .\r\n11 - ديدن سدرة المنتهى كه ما چيزى در مورد آن نمىدانيم و در مورد آن گفته شده كه إنتهاى علم خلايق و اعمال شان در همين جا است و آنچه از زير آن بالا مىآيد همين‌جا مىآيد و شايد اين محل تشبيه به سدره شده كه درخت « نبق » ( كنار ) است ، چون عربها در سايه آن مىنشينند و جمع مىشوند و سدرة المنتهى پر از ملائكه است بعضى گفته بسوى سدرهء علم هر ملك منتهى مىشود گاهى گفته شده كه سدرة المنتهى درخت « طوبى » است و بعضى آن را محل ارواح شهدا دانسته‌اند ( بحارالأنوارج 18 / 289 ) . مى گويم اين اقوال در سدرة المنتهى به دليل معتبرى ثابت نشده و همچنين « ديدن رفرف » ولى بعيد نيست سدرة المنتهى جايگاهى باشد كه مخلوقى از آن عبور نتوانند حتى جبرئيل ( ع ) و تنها موجودى كه از آن گذشته خاتم النبيين ( ص ) بوده است . و الله العالم .\r\n\r\n","description":"","footnote":"","page_name":" 356 ","page_number":357},
  {"content":"\r\n\r\nدر روايتى كه بعضى از روّاة آن مجهول هستند امام باقر ( ع ) مىفرمايد : سدرة المنتهى به اين ناميده شده كه عملهاى زمينىها توسط ملائك حفظ كننده بلند مىرود و ملائكه حفظ بزرگوار پايين‌تر از سدرهء اعمال بندگان را كه توسط ملائكه براى آنان آورده مىشود مىنويسد « 1 » . در يك روايت صحيح السند امام رضا ( ع ) نقل مىكند كه رسول خدا فرمود جبرئيل شب معراج مرا به مكانى برد كه تا هنوز قدم به آنجا نگذاشته بود ؛ « فكشف لى فأرانى الله عزّوجل من نور عظمته ما أحبّ « 2 » . »\r\n12 - ديدن « رفرف سبز » كه در آمدن به سوى زمين طبق بعضى از روايات غير معتبره مركب او بوده است . اين ها قسمت كوچكى از آيات بود كه ذكر شد ، بقيه آيات به ما معلوم نيست .\r\n\r\nجنة المأوى\r\nظاهر اين كلمه ، عند سدرة المنتهى ، عندها « جنة المأوى » اين است كه يكى از بهشت‌هايى است كه مؤمنين در آنجا روز قيامت مىروند و متنعّم ابدى هستند . و مؤيد اين مطلب ، اين آيه شريفه است :  « أَمَّا الَّذِينَ آمَنُوا وَ عَمِلُوا الصَّالِحاتِ فَلَهُمْ جَنَّاتُ الْمَأْوى . . »  ( السجدة : 19 ) ؛ همانند جنّات عدن و غيره كه در قرآن مكرراً استعمال شده است . و احتمال اينكه « جنة المأوى » جاى ارواح در برزخ باشد فاقد قرينه است و نوع ضعيفى از تفسير به رأى است كه شرعاً ناجايز است . عمده دليلى كه بر انكار « جنة المأوى » كه از بهشت‌هاى اصطلاحى مسمانان نيست كلمه « عندها » است كه « جنة المأوى » در آسمان و نزديك سدرة المنتهى است . در حالى كه قرآن مىفرمايد :  « وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ »  ( آل‌عمران : 133 ) و در آيه ديگر مىفرمايد :  « وَ جَنَّةٍ عَرْضُها كَعَرْضِ السَّماءِ \r\n\r\n\r\n","description":"","footnote":"\r\n( 1 ) - بحارالأنوار ، ج 18 / 365 .\r\n( 2 ) - المصدر 369 .\r\n","page_name":" 357 ","page_number":358},
  {"content":"\r\n\r\n وَ الْأَرْضِ . . . »  ( الحديد : 21 ) اين كلام از متكلّمى كه دوزخ و بهشت را مادّى مىداند عجيب است و بىتدبّر بر قلم آنان جارى شده ؛ زيرا اگر وسعت ، بهشت مانند وسعت آسمانها و زمين باشد ، بايد زمين‌ما و كهكشانها بهشت باشد ، در حالى كه چنين نيست . بايد اين دو آيه توجيه شود و يا از جمله متشابهات قرار گيرد . والله العالم .\r\nبطور كلى قيامت و دوزخ و بهشت‌ها و محشورين ، مادى هستند هرچند مدرك لذّتهاىمادى و معنوى ، ارواح مجرّده مىباشند كه مدبّر اجساد إنسان و اجسام جنّ و غيرهم مىباشند .\r\n\r\nموانع و مشكلات معراج\r\nهيئت بطلميوسى قديم نظرياتى داشت كه معراج جسمانى را ناممكن مىساخت ، و شايد همين مشكلات بود كه بعضى از دانشمندان را وادار و مجبور به قبول معراج روحانى مىساخت ولى از قرن نوزدهم ميلادى به اين طرف كه بطلان قواعد اين هيئت خيالى و مخالف قرآن از نظر علمى آشكار گرديد ، ديگر كسى در إبطال مشكلات آن نبايد وقت خود را تلف كند .\r\nروشن ترين و عمده ترين مشكله از قديم الايام مسأله زمان بوده كه حتى براى رسيدن به بيت المقدّس از مكّه ، در يك شب با در نظر داشت وسايل موجوده آن زمان ناممكن بوده است ، كه جواب همه دانشمندان اسلامى اين بوده كه سرعت طى طريق به شكل إعجاز و ما فوق سرعت عادى بوده و مشكلى را ايجاد نمىتواند . ولى سفر عروج به آسمان نزد همه غير ممكن بوده ، حتى تا امروز كه رفتن به فضا حسّى شده بازهم مورد إستبعاد و حتى يك نوع خيال پردازى به نظر بىخبران غير مسمانان مىآيد تا يك حقيقت واقع شده .\r\n\r\nدو استبعاد مهم در اين جا وجود دارد\r\n1 - چگونه يك إنسان بدون وسايل به آسمان مىرود ؟ در حالى كه يك كيلومتر به هوا\r\n\r\n","description":"","footnote":"","page_name":" 358 ","page_number":359},
  {"content":"\r\n\r\nرفتن براى آدمى مقدور نيست .\r\n2 - اين همه اتفاقاتى كه در شب معراج واقع شد با طى مسافت صد هزار كيلومتر چگونه در يك شب واقع شده است ؟\r\nجواب : پيامبر ( ص ) بدون وسايل به فضا و آسمانها نرفته است و بوسيله براق سفر فرموده و به زودى در بحث حديثى بر حقيقت پيچيدهء اين ماشين سريع‌السّير مادى واقف خواهيد شد و به همه آسمانها هم نرفته ، قدر متيقّن به آسمان رفته امّا به چه مقدار ؟ نه ما آن را مىدانيم و نه إدّعايى در اين مورد داريم ، بلى تا سدرة المنتهى پيامبر ( ص ) صعود و عروج فرموده ولى موقعيت سدرة المنتهى نه از نظر دينى و نه از نظر عقلى و نه از نظر حسى معلوم نيست كه فاصلهء آن تا كره‌زمين چه قدر است . به هر حال مىگويند حد اكثر سرعت چيزى در حدود صد هزار كيلومتر است ، و اگر از اين مقدار بيشتر شد جسم به نور تبديل مىشود .\r\nمعراج مورد مدّعاى مسلمانان از زمين مكّه به مسجد اقصى و از آنجا به آسمان و آنچه كه در بالا اتفاق افتاد و برگشت دوباره رسول اكرم ( ص ) به سرزمين مكّه ، سرعتى بيشتر از مقدار فوق در ثانيه بوده . چه اين إدّعا درست باشد و چه نه ، نظريه انشتاين ( تبديل جسم به نور به سرعت بيشتر از چهار صد كيلومتر در هر ثانيه ) امروز مورد اتّفاق همه صاحب نظران نيست ، از صاحب نظران نقل شده كه امواج جاذبه در آن واحد از يك سوى جهان به سوى ديگر آن منتقل مىشوند و اثر مىگذارند كه نيازى به زمان ندارند ، و احتمال دراد منظومه‌هايى وجود داشته باشند كه از مركز جهانى با سرعت مفروضه انشتاين دور مىشوند . فرض كنيم سرعتى بالاتر از سرعت نور ثابت نشود ، هيچ مشكلى را بوجود نمىآورد ، خالق جهان علم و قدرت نا محدودى دارد و مىتواند صدها شرايطى به وجود آورد و سرعت « براق » را ده يا دهها مرتبه بالاتر ببرد ، او خالق طبيعت و قوانين مادّه است ، إنسان تازه الفباى مادّه را ياد گرفته و بلافاصله بر خالق خود و جهان إيراد مىگيرد ، چه كوتاه فكرى ! !\r\n\r\n","description":"","footnote":"","page_name":" 359 ","page_number":360},
  {"content":"\r\n\r\n3 - براى بيرون رفتن از نيروى جاذبه به سرعتى چهل هزار كيلومتر در ساعت لازم است .\r\n4 - هوا براى تنفّس در فضاى بيرون جو وجود ندارد در حالى كه زنده ماندن بدون آن براى إنسان ممكن نيست .\r\n5 - گرماى سوزان آفتاب در قسمتى كه آفتاب خورشيد مستقيماً مىتابد و سرماى كشنده در قسمتى كه خورشيد نمىتابد ، نمىگذارد إنسان از آنجا عبور كند .\r\n6 - وجود أشعه‌هاى خطرناك كه در ماوراى جو وجود دارد ؛ مانند أشعه كيهانى و ساير اقسام آن كه در ماوراى جو ( در فضا ) وجود دارد كه تابش مقدار زياد آن كشنده است .\r\n7 - مشكل بى وزنى در فضا مانع مهم ديگر براى إنسان است .\r\nجواب : اين مشكلات خطرناك را همان گونه كه إنسانها امروز بوسيله علم از راههاى گوناگون حل كرده است و قدم بر كره ماه گذارده ، خالق كائنات همه آنها را از راهها و اسباب ديگرى در « براق » كوچك حل كرده است ، ما نمىگوييم عروج به فضا سبب نمىخواهد ؛ بلكه مىگوييم ممكن است خداوند آنها را در يك ساعت بدون تمرينات سخت حل كند و فرد مورد نظر را راحت‌تر و سريع‌تر به مقصد برساند و اسم آن را معجزه خارق العاده نام مىگذاريم . و در بحث روايى و حديثى تصويرى إجمالى از « براق » كه هواپيمايى كه پيامبر ( ص ) را به سوى بالا بوده ارايه مىدهيم . و ممكن فردا كه علم و تجربه بشر بيشتر شود از اين تصوير مجمل معلومات بيشترى بدست آرد . « 1 »\r\n\r\nمعراج در احاديث در ضمن چند فصل\r\nفصل اول ، در بيان « براق » ماشين سوارى آن حضرت در اين سفر :\r\nدر اين فصل همه روايات وارده را چه معتبر السند و چه غير معتبر را نقل مىكنيم :\r\n\r\n\r\n","description":"","footnote":"\r\n( 1 ) - اين سؤالات قسمى روشن است كه در بحث معراج به ذهن اهل علم مى رسد و بعضيها را از بعضى از تفاسير نقل كرديم .\r\n","page_name":" 360 ","page_number":361},
  {"content":"\r\n\r\n1 - رواية عبدالله بن عطا از امام باقر ( ع ) جبرئيل « براق » را براى رسول خدا ( ص ) آورد كه كوچكتر از قاطر و استر « 1 » و بزرگتر از ألاغ بود دو گوش او مضطرب بود ، چشم ( چشمان ) او در حافر ( سُم پاى ) ، او بود فاصله قدمش به درازى ديد چشمش بود ، وقتى به كوهى ( بلندى ) مىرسيد دو دست او كوتاه مىشد و دو پاه او دراز ، وقتى پايين مىآمد دستهاى او دراز مىشد و پاهاى او كوتاه ( به شكل اوتوماتيك ) يال و كأكُل او از طرف راست دراز و رها بود و دو بال از پشتش بود . « 2 »\r\n2 - به سند معتبر از امام رضا از پدرانش ( عليهم السلام ) از رسول خدا ( ص ) : خداوند براى من براق را مسخّر فرمود و آن جنبنده‌اى است از جنبندگان بهشت ، نه كوتاه و نه دراز ، اگر خدا به او إذن مىداد دنيا و آخرت را به يك گردش مىگشت و رنگ آن از همه جنبنده‌ها نيكوتر است « 3 » .\r\n3 - از ابن عباس مرسلًا نقل شده : كه پيامبر در جواب جماعتى از يهوديها فرمود : خداوند براى من « براق » را مسخّر كرد كه از همه دنيا بهتر است و آن جنبنده‌اى است از جنبنده‌هاى بهشت ، رويش مانند روى آدمى ، دست و سُم آن مانند سُم هاى اسپ است و دم گاو ، بالاتر از حمار و پايين تر از استر ، زمين آن از يك ياقوت سرخ بود و ركاب آن در . . . هزار ( هفتاد هزار ) زمام و جلو از طلا داشت دو بال مزين ( يا ملبّس ) به دُرّ ( و جوهر ) و ياقوت و زَبَرجَد ، بين دو چشم او نوشته شده بود لا إله إلّا الله وحده لا شريك له ، محمّدٌ رسولُ الله .\r\n4 - به سند غير معتبر از ابن عباس پيامبر ( ص ) فرمود : در قيامت غير از ما ، چهار نفر سواره نيستند . . . من بر « براق » سوارم كه رويش روى إنسان است و گونه‌اش گونه اسپ و يال او لؤلؤ\r\n\r\n\r\n","description":"","footnote":"\r\n( 1 ) - استر و قاطر حيوانى كه از آميزش لاغ و اسپ بوجود آيد .\r\n( 2 ) - روضه كافى 376 و بحارالأنوار ج 18 / 311 .\r\n( 3 ) - عيون اخبار الرضا 200 و بحارالأنوار ج 18 / 316 .\r\n","page_name":" 361 ","page_number":362},
  {"content":"\r\n\r\nآويزان ، دوگوش او دُرْ زبرجد سبز و دو چشمش مانند ستاره زهره همانند دو ستاره درخشان مىدرخشد ، شعاع آن همانند شعاع شمس است از حلقش مرواريد سرازير آفرينش او پيچيده و معقد بود ، دو دست و دو پاى دراز درشت ، نفس او مانند نفس آدمىها است ، كلام را مىشنود و مىفهمد ، برتر از حمار و كمتر از قاطر و استر « 1 » .\r\n5 - ابن طاووس در سعدالسعود « . . عنه ( ص ) . . فوضعنى جبرئيل فى شيءٍ كوكر الطير فلمّا طرقت ببصرى » و جبرئيل مرا در چيزى گذاشت كه مانند أشيانه‌اى پرنده بود كه به يك چشم به هم زدن ديدم من در مكان ديگرى هستم ! جبرئيل گفت آيا مىدانى در كجايى گفتم نه گفت اينجا بيت المقدّس است خانه أقصاى خدا . . .\r\n6 - درصحيح بسيار مفصّل ، هشام بن سالم از امام صادق ( ع ) جبرئيل و ميكائيل و اسرافيل « براق » را خدمت رسول خدا ( ص ) آوردند يكى لگام او را گرفت ، و دوّم ركاب او را و سوّمى لباسهاى آن حضرت را بر تن آن حضرت ( ص ) برابر نمود « براق » سركشى نمود ، جبرئيل او را سيلى زد . . . پس پرواز كرد و بالا رفت . . « 2 » سند روايت صحيح است ولى اعتبار مصدر آن تفسير على بن ابراهيم محل بحث است كه در علم جال به آن اشاره كرده‌ام .\r\n7 - فى مرفوعة عن عبدالرحمن بن غنم قال : جاء جبرئيلُ الى رَسُولِ الله ( ص ) بدابّة دون البغلِ و فوق الحمارِ رِجلاها من يدَيها خطؤها مدا البصر ، فكاراده النبى ( ص ) ان يركب امتنعت فقال جبرئيل إنه محمّدٌ فتواضعت حتى لصقت بالارض قال : فركبت فكلّما هبطت ارتفعت يداها و قصرت رجلاها و اذا صعدت ارتفعت رجلاها و قصرت يداها . . « 3 »\r\n8 - فى مرسلة الاحتجاج عن على ( ع ) . . . : و عرج به ( ص ) فى ملكوت السماوات مسيرة خمسين\r\n\r\n\r\n","description":"","footnote":"\r\n( 1 ) - بحارالأنوار ، ج 18 / 316 ، از خصال\r\n( 2 ) - بحارالأنوار ، ج 18 / 319 .\r\n( 3 ) - بحارالأنوار ، ج 18 / 333 نقلا عن الامالى .\r\n","page_name":" 362 ","page_number":363},
  {"content":"\r\n\r\nالف عام فى أقل من ثلث ليلة « 1 » .\r\n9 - مرسله ابى بصير عن الصادق ( ع ) . . . « براق » بالاتر از ألاغ و كمتر از قاطر بود گونه او مثل گونه إنسان و دُم او مانند دُم گاو و يال و كاكُل او مثل يال اسپ و دست ها و پاهاى او مانند دستها و پاهاى استر بر او رحلى بهشتى بود و براى او دو بالى از جانب دوران او يك قدم او به اندازه فاصله‌نهايى نگاه چشم او بود ( كه از سرعت زيادى او حكايت مىكند ) . . . « 2 » .\r\n10 - جملاتى از كتاب خرائج درباره « براق » نقل شده كه همانند جملات ديگرى است كه آنها را اينجا آورده‌ايم « 3 » .\r\n11 - ابن عباس در مورد براق كلماتى گفته كه با مطالب گذشته ارتباط دارد و نيز كمى زيادتى دارد « 4 » .\r\n12 - مرسله ابن عباس : جبرئيل با فرشته‌اى آمد كه هرگز به زمين نيامده بود . . . ناگاه پله كانى را ديدم از طلا ، كه پايه آن از نقره بود تركيبى از لؤلؤ و ياقوت بود نور آن تلألة مىكرد و پايين آن بر سنگى از بيت‌المقدّس قرار داشت . . « 5 » .\r\n13 - باز جملاتى در مورد دابّه ذكر شده كه تكرار جملات سابقه است « 6 » .\r\n14 - تفسير عياشى : عن الصادق ( ع ) أتى جبرئيلُ رسولَ الله ( ص ) و هو بالأبطح ، بالبراق أصغر من البغل و أكبر من الحمار عليه ألف ألف محفة من نور فشمس البراق حين ادناه منه ليركبه\r\n\r\n\r\n","description":"","footnote":"\r\n( 1 ) - البحار ، ج 18 / 339 .\r\n( 2 ) - المصدر ، 375 .\r\n( 3 ) - المصدر ، 378 .\r\n( 4 ) - المصدر ، 381 .\r\n( 5 ) - المصدر ، 382 .\r\n( 6 ) - المصدر ، 390 .\r\n","page_name":" 363 ","page_number":364},
  {"content":"\r\n\r\nفلطمه جبرئيل لطمة . . « 1 » . دقّت در كلمات اين روايات كه اسانيد آنهابه إستثناى دو تاى آنها - ضعيف و مجهول است ولى اگر قدر جامع‌آنها را بيرون كنيم صدور آن بخاطر تعدّد اسانيد آنها معتبر خواهد شد ، آنگاه گمان قوى پيدا مىشود كه « براق » يك حيوان زنده ؛ مانند ساير حيوانات نيست و اطلاق اسم دابّه در بعضى از روايات بر آن بخاطر حركت او است و تسميه او به « براق » نيز مؤيد اين نظر است و گويا اين ماشين سريع الحركة براى جمعى از مقرّبين بهشتى ها نيز مورد استفاده در سفرهاى شان در داخل يك بهشت و در سفر بين بهشت‌ها قرار مىگيرد . ما در كتاب معاد گفتيم كه بعيد نيست بنا به جسمانى بودن معاد هر بهشت يك كره بزرگى باشد و به همين جهت كلمه جنّت ( بر خلاف كلمه نار و كلمه جهنم كه هميشه مفرد آمده ) مكرراً بصيغهء جمع ( جنّات ) ذكر گرديده است . والله العالم .\r\nو از بعضى روايات استفاده مىشود كه تنها يك شخص در آن مىنشيند كه على القاعده اختصاص به خاتم النبيين ( ص ) پيدا مىكند و براى ديگران وسايل نقليه مناسبى آماده خواهد شد ، به اميد رفتن به بهشت به فضل وسيع پروردگار مهربان .\r\nفصل دوم ، نور و رفرف در اين سفر\r\n« علل الشرايع و العيون عن الرضا ( ع ) فى حديث طويل عنه ( ص ) . . . فَلَمَّا انْتَهَيْتُ إِلَى حُجُبِ النُّورِ قَالَ لِي جَبْرَئِيلُ تَقَدَّمْ يَا مُحَمَّدُ وَ تَخَلَّفْ عَنِّي فَقُلْتُ يَا جَبْرَئِيلُ فِي مِثْلِ هَذَا الْمَوْضِعِ تُفَارِقُنِي فَقَالَ يَا مُحَمَّدُ إِنَّ إنتهاءَ حَدِّيَ الَّذِي وَضَعَنِي اللَّهُ عَزَّ وَ جَلَّ فِيهِ إِلَى هَذَا الْمَكَانِ فَإِنْ تَجَاوَزْتُهُ احْتَرَقَتْ أَجْنِحَتِي بِتَعَدِّي حُدُودِ رَبِّي جَلَّ جَلَالُهُ فَزُجَّ بِي فِي النُّورِ زَجَّةً حَتَّى انْتَهَيْتُ إِلَى حَيْثُ مَا شَاءَ اللَّهُ مِنْ عُلُوِّ مُلْكِهِ فَنُودِيتُ يَا مُحَمَّدُ . . . « 2 » .\r\nاقول : و كان الموضع هو سدرة المنتهى ففى رواية حبيب السجستانى عن الباقر ( ع ) : فَلَمَّا انْتَهَى\r\n\r\n\r\n","description":"","footnote":"\r\n( 1 ) - المصدر ، 402 .\r\n( 2 ) - البحار ، ج 11 / 346 .\r\n","page_name":" 364 ","page_number":365},
  {"content":"\r\n\r\nإِلَى مَحَلِّ السِّدْرَةِ وَقَفَ جَبْرَئِيلُ دُونَهَا وَ قَالَ يَا مُحَمَّدُ إِنَّ هَذَا مَوْقِفِيَ الَّذِي وَضَعَنِيَ اللَّهُ عَزَّ وَ جَلَّ فِيهِ . . . فَتَقَدَّمَ رَسُولُ اللَّهِ ص إِلَى السِّدْرَةِ وَ تَخَلَّفَ جَبْرَئِيلُ ( ع ) « 1 » .\r\nاحتمالًا در سدرة المنتهى براق هم از صعود و حركت مانده و پيامبر ( ص ) به فشار نور برده شده ولى در زير عرش براى او رفرف سبزى را طبق روايات كشف اليقين آوردنده‌اند كه آنجا به آخرين مرحله عروج خود رسيده است : ثُمّ صعد بى حتّى صرتُ تحت العرش فدلّى لى رفرف أخضر ما أحسن وصفه فرفعنى الرفرف بإذن الله الى ربّى . . . « 2 » . »\r\nو فى رواية غير معتبره : « فلمّا صرتُ الى السماء السابعه اذا انا بقصر . . . فسرنا فلم تزل ندفع من نور الى ظلمة و من ظلمة الى نور حتى وقفت على سدرة المنتهى . . . و مازلت واقفاً حتى قذفت بحار النور فلم تزل الامواج . . . « 3 » » ؛ وقتى كه به سوى آسمان هفتم مىرفتيم و مستمرّاً از نور به سوى ظلمت و از ظلمت و تاريكى به نور مىرفتيم تا به سدرة المنتهى ايستاديم ، ما در درياهاى نور فرو رفتم متّصلًا امواج نور مرا فرو مى برد از نور به تاريكى و از تاريكى به نور ، تا اينكه پروردگارم مرا در موقفى كه آن را دوست داشتم ، نزد آن توقف كنم از ملكوت رحمان . . ( بعد از مكالمات با خداوند ) دوباره امواج نور مرا مى انداخت جبرئيل مرا در سدرة المنتهى ملاقات كرد . از اين حديث بدست مىآيد كه از سدرة المنتهى تا آنجايى كه پيامبر ( ص ) رفته « براق » كار نمىداده و توسط امواج نور رفتن و برگشتن او صورت گرفته است . والله العالم .\r\nدر دوره جوانى در قندهار يك صاحب منصب نظامى از اردوى افغانستان براى من حكايت كرد كه امروز آمريكا و شوروى بين خود زور آزمايى براى حكومت بر دنيا را دارند\r\n\r\n\r\n","description":"","footnote":"\r\n( 1 ) - المصدر ، 365 .\r\n( 2 ) - المصدر ، 395 .\r\n( 3 ) - البحار ، ج 18 / 313 .\r\n","page_name":" 365 ","page_number":366},
  {"content":"\r\n\r\nخطر جنگ زياد شده نظاميها به اين فكرند كه در مواقع ضرورت اگر بتوانند عساكر را در جبهات محاذات دور بوسيله نور منتقل كنند تا ديده شود كه موفق مىشوند يانه ؟ من در اين مورد چيزى نمىدانم كه اين كار براى بشر ميسّر مىشود يا نه ! و آينده علم در كره‌زمين تا كجا پيش مىرود . والله العالم .\r\nفصل سوم : بعضى روايات منقوله\r\nمفسّر ثقه و شهير ما طبرسى ( ره ) در مجمع البيان مىفرمايد : روايات زيادى در معراج وارد شده‌اند و به چهارگونه قسمت مىشوند :\r\n1 - رواياتى كه قطع به صحت آنها پيدا مىشود ؛ چون متواتر مىباشند و علم ما به صحت ( مفاد آنها ) إحاطه دارد ، مانند رواياتى كه بر اصل اسراء و عروج دلالت دارند .\r\n2 - رواياتى كه عقل مضمون آنها را تجويز مىكند و اصول ( دينى ) از آن امتناع ندارد و ما هم آنها را تجويز مىكنيم بعد قطع پيدا مىكنيم كه مضمون يا مضامين آنها در بيدارى بوده‌اند ، نه در خواب ؛ مانند گردش در آسمانها و ديدن أنبياء و عرش و سدرة المنتهى و دوزخ و بهشت و غيره .\r\n3 - رواياتى كه ظاهر آنها مخالف پاره‌اى از اصول دينى هستند ، لكن تأويل آن ظواهر ممكن است موافق با عقل باشند ، پس بهتر است آنها را تأويل ببريم كه مطابق حق باشد ، مانند ديدن قومى در بهشت و جمعى در دوزخ ، كه آنها را حمل بر ديدن صفات و اسماى شان مىكنيم .\r\n4 - رواياتى كه نه ظواهر آنها صحيح باشد و نه قابل تأويل باشند مگر بر وجه بعيد ، بهتر اين است كه آنها را قبول نكنيم ؛ مانند آنچه كه مىگويد حضرت رسول ( ص ) با خدا آشكار صحبت كرده و او را ديده و با او بر تخت نشسته و امثال آن كه موجب تشبيه ( و تجسّم ) مىشود . و خداوند از تشبيه ( و تجسّم ) تقديس و تنزيه مىگردد . و نيز مانند آنچه نقل شده\r\n\r\n","description":"","footnote":"","page_name":" 366 ","page_number":367},
  {"content":"\r\n\r\nكه شكم ايشان پاره و شسته شده در حالى كه ايشان از هر عيب و نقصى طاهر و مطهّر بوده و چه گونه ممكن است عقايد قلبى به آب شسته شود ؟ ! ( مجمع البيان تفسير اول سوره اسراء ) .\r\nالبته اين تقسيم مخصوص به احاديث معراج نيست و در همهء موضوعات دينى جريان دارد . آنچه كه علّامه شهير مجلسى ( ره ) در جزء 18 ، بحارالأنوار از كتب حديثى نقل كرده است در حدود يكصدو بيست ( 120 ) روايت است كه نصف آنها براى اثبات هر مسأله دينى كفايت مىكند هرچند اسانيد هريك از آنها معتبر نباشد ؛ زيرا در تواتر ، وثاقت راويان آنها معتبر نيست و بدون آن به خبر منقول قطع حاصل مىشود . بلكه إطمينان به خبريكه ده سند - هرچند غير معتبر - داشته باشد پيدا مىشود بشرطيكه صاحب كتب و مؤلّفين ثقه و همه راويان آن كاذب نباشند ، بلكه بعضيها ثقه و بعضيها مجهول باشند ، و تواطؤ آنان بر كذب ميسّر نباشند ، مضمون مشترك آنها مورد وثوق افراد معتدل واقع شود و بقيه خصوصيات آن روايات غير معتبرالسند ثابت نمىگردد و إعتماد بر آنها شرعاً مجوّزى ندارد ، و إطمينان و وثوق در نظر عقلاء مانند حجّيت علم قطعى در نظر عقل معتبر است و از طرف شرع ردع نشده‌باشند ؛ بلكه إطمينان و وثوق عرفاً نوعى از علم است كه عقلاى عالم من جمله مسلمانان به آن در امور دين و دنياى خود عمل مىكنند . به همين إطمينان مردم ناموس خود را با برادر خود مثلًا به سفر مىفرستند و بدون سند پول زيادى قرض مىدهند و در دعوتهاى همديگر مى روند به احتمال ضعيف به مسموم بودن غذا إعتناء نمىكنند .\r\nبه هر حال صحت قسم اوّل از تقسيم ثقة الإسلام طبرسى روشن است .\r\nاما قسمت دوّم كه روايات متواتر نباشد و از كثرت آنها در كتب معتبر حديثى إطمينان به صحت پيدا نشود ، مجرد تجويز از نظر عقل و يا شرع ، موجب حجيت آن احاديث نمىشود ، و بايد اطلاق كلام طبرسى مرحوم اصلاح شود .\r\nبحث مهمّ ديگر در اين جا اين است كه خبر واحد صحيح يا حسن و يا موثق در غير\r\n\r\n","description":"","footnote":"","page_name":" 367 ","page_number":368},
  {"content":"\r\n\r\nاحكام فقهى ؛ مانند بحث فعلى ما شرعاً حجّت است يا نه ؟\r\nبه سيد مرتضى و امين الاسلام طبرسى متقدم و ابن ادريس حلّى نسبت داده شده كه آنها منكر حجّيت خبر واحد هستند هرچند سند آن معتبر باشد ، و مشهور علماء معتقدند كه خبر واحد معتبرالسند در اثبات مسايل فقهى و اخلاقى معتبر است . و به نظر اين جانب حتى در اثبات فروع عقايد كه در جواز اعتقاد به آنها قطع يا إطمينان شخصى إعتبار نشده باشد حجّت است ؛ بلكه در موضوعات خارجى « 1 » . خلافاً لجماعة كثيرة نيز معتبر است . و دليل قول مشهور و اين جانب يكى بناى عقلاء و ديگرى احاديث زيادى است كه بر حجّيت خبر ثقه يا موثق و يا حسن ( قدر جامع خبر صادق ) دلالت مىكند .\r\nقسم سوّم رواياتى كه ظهورى بر مراد نداشته باشند ، ولى قابليت تأويل را داشته باشد ، اگر اسانيد آنها معتبر نباشند كه حجّيت ندارند و اگر سند آنها معتبر باشد تأويل بردن آنها قرينه و اطمينان آور داشته باشند مشكلى ندارد و إلّا نمىشود آنها را تأويل برد ؛ بلكه علم آن را به خداوند ( ج ) و گوينده آن ( ع ) إرجاع مىدهيم و از عمل و إعتماد بر آنها خوددارى مىكنيم .\r\nو امّا قسم چهارم چه سند آن معتبر باشد و چه غير معتبر ، روايات را در مقام عمل و إعتقاد ردّ مىكنيم و به تعبير محافظه كارانه علم آن را به گوينده اش إرجاع مىدهيم . و تفصيل اين بحث در اصول فقه مذكور است و حرف آخر نويسنده در اينجا اين است كه مدخليت دادن رواياتى كه سند معتبر ندارند در تفسير و تأويل قرآن ناروا است تا كسى در علم رجال و متون حديثى تخصّصى نداشته باشد نبايد آنها را ملاك تفسير قرآن قرار دهد . قرآن مطابق قواعد لفظى و ظواهر الفاظ بايد تفسير شود ، چناچه آيه‌اى ظاهرش موجب تجسّم و تشبيه و امثال آن باشد در جنبه منفى فقط به آنان إعتماد نمىكنيم ولى در جنبه مثبت كه آن را به معناى\r\n\r\n\r\n","description":"","footnote":"\r\n( 1 ) - بلى در مرافعات كه موضوعات خارجى است نه احكام كلى . . . از نظر شرعى غالباً خبر واحد حجّت نيست ؛ بلكه بينه ( شهادت دو مرد عادل ) يا آنچه كه قيام مقام آن مىشود لازم است كه در بحث قضاء مفصّلًا تحقيق شده است .\r\n","page_name":" 368 ","page_number":369},
  {"content":"\r\n\r\nخاص تأويل ببريم حرام است و ممنوع و تأويل قرآن جايز نيست .\r\nفصل چهارم ، چند حديث معتبرالسند در معراج\r\n1 - امام صادق ( ع ) : هنگاميكه رسول خدا ( ص ) را به بالا بردند جبرئيل او را به جايى آورد و از او جدا شد آن حضرت به او فرمود آيا مرا در اين جا در حال تنهايى مى گزارى ؟ عرض كرد تشريف ببريد ، به خدا سوگند به جايى قدم نهادى كه بشرى آنجا قدم ننهاده و پيش از تو بشرى در آن راه نرفته است . « 1 » . ظاهراً آنجا محلى پايين از سدرة المنتهى بوده و آن حضرت به تنهايى وارد سدرة المنتهى شده و اين مطلب از احاديث ديگر استفاده مىشود . والله العالم .\r\n2 - و عنه ( ع ) پيامبر خدا فرمود : پروردگارم مرا به شب ، بالا برد و از پس حجاب به من وحى كرد آنچه را كه مى خواست « 2 » مشافهة - بدون واسطه - تا اينكه به من فرمود : اى محمّد هر كس ولى مرا ذليل و خوار گرداند گويا در كمينگاه جنگ با من نشسته ، و هركس كه با من بجنگد با او مى جنگم ، عرض كردم اين ولى تو كيست ؟ - اين را مىدانم كه هركس با تو محاربه كند تو با او محاربه مىكنى ، - فرمود او كسى است كه پيمان او را براى تو و وصى تو و ذريه تو به ولايت گرفته‌ام « 3 » .\r\n3 - امام باقر ( ع ) فرمود : وقتى رسول خدا ( ص ) را شبانه به آسمان بردند پس به بيت المعمور رسيد و وقت نماز شد جبرئيل اذان داد پيامبر امامت را به عهده گرفت و ملائكه و أنبياء عقب او صف بستند « 4 » .\r\nظاهراً بيت المعمور در آسمان اول است در اينكه أنبياء در آسمان اول مقيم بوده اند يا اينكه از آسمانهاى ديگر به استقبال و پيشواز آن حضرت ( ص ) آمده بودند دو احتمال وجود\r\n\r\n\r\n","description":"","footnote":"\r\n( 1 ) - بحارالأنوار ، ج 18 / 306 از كافى ، ج 1 / 442 .\r\n( 2 ) - اين جمله قرينه است كه ضميردر ( اوحى ما اوحى ) هردو به سوى خداوند بر مىگردد بدون وساطت جبرئيل .\r\n( 3 ) - بحار ، 307 ، از كافى ج 2 / 353 .\r\n( 4 ) - بحارالأنوار ، 307 كافى ، ج 1 / 83 .\r\n","page_name":" 369 ","page_number":370},
  {"content":"\r\n\r\nدارد . به هر حال أنبياى مذكور ( على نبينا و آله و ( عليهم السلام ) در اجسام برزخيه بوده اند و از نظر عقلى مانعى ندارد كه چشمان پيامبر اجسام برزخيه أنبياء و اجسام لطيفه ملائكه را با قدرتى كه خدا مىدهد ببيند . والله العالم بالحال .\r\n\r\nتوكّل پايگاه اصلى و عمومى مخلوق\r\n  « . . أَلَّا تَتَّخِذُوا مِنْ دُونِي وَكِيلًا ، ذُرِّيَّةَ مَنْ حَمَلْنا مَعَ نُوحٍ إِنَّهُ كانَ عَبْداً شَكُوراً »   ( الإسراء : - 3 2 ) « 1 » ؛ به موسى كتاب را داديم و آن را هدايت براى بنى اسرائيل قرار داديم ( و گفتيم ) كه غير از من وكيل ( و تكيه گاه معتمدى ) نگيريد .\r\nدر جهان وسيع مادّى و روحانى براى همهء موجودات با شعور و بى شعور « 2 » محل إتّكاى جز واجب الوجود كه خالق كائنات است . وجود ندارد . و إعتماد همه جانبه كائنات ( ريز و بزرگ ثابت و موقّت ، ساكن ومتحرّك ) در ابتداى وجود ثانيه ها و دقايق بقاءً و استمراراً چه زنده و چه مرده ، بر إراده نافذ اوست .\r\nسؤال : مگر قانون علّيت و سببيت عامّه در سراسر كائنات و كهكشان حكومت ندارد ؟\r\nجواب : چرا ، و اين قانون عمومى غير قابل إستثناء و خلل ناپذير است و لكن اين قاعده مخلوق خلّاق جهان و قوانين مستحكم آن مىباشد .  « وَ إِلَيْهِ يُرْجَعُ الْأَمْرُ كُلُّهُ فَاعْبُدْهُ وَ تَوَكَّلْ عَلَيْهِ . . »  ( هود : 123 ) ؛ آنچه كه عقل و علم گفته اند كه براى هيچ معلول جز يك علّت تامّه وجود ندارد ، درست است ولى در خصوص علل عرضيه ، و اما در اسباب طوليه ممكن است چندين\r\n\r\n\r\n","description":"","footnote":"\r\n( 1 ) - آيه دوم با آيه اول هيچ مناسبتى ندارد و اين عادت قرآن است كه در بسيارى از آيات مشهود است و مفسّرينى كه عهده دار اثبات مناسبت بين همه آيات شده اند و هر جا پيوند هاى خيالى و بدور از ذوق بيان مىكنند ضعف سليقه خود را بيان مى دارند و موجب ضياع وقت خود و ديگران مىشوند .\r\n( 2 ) - در نظر ابتدايى جماد و نبات بى شعورند ولى در حقيقت شايد هيچ چيزى بى شعور نباشد  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً »  الإسراء : 44  « وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ وَ كُنَّا فاعِلِينَ  الأنبياء : 79\r\n","page_name":" 370 ","page_number":371},
  {"content":"\r\n\r\nسبب و علّت وجود داشته باشند كه همه به مسبّب الأسباب ( سبب ساز و چاره ساز ) واحد و إراده خالق بر مىگردد ؛ يعنى قانون عام سببيت معلول إراده خالق قديم توانا و دانا است ، كه حدوث و بقاى اسباب و مسبّبات به آن منتهى مىگردد « جل جلاله عظم شأنه و لا مؤثّر فى الوجود إلّا الله » .  « أَلا إِلَى اللَّهِ تَصِيرُ الْأُمُورُ »  ( الشورى : 53 )  « وَ إِلَى اللَّهِ الْمَصِيرُ »  ( النور : 42 ) و غير اين آيات لازم به تذكّر است كه هرچه وجود مخلوق وسعت و پيچيدگى بيشتر و استعداد وسيع‌تر داشته باشد إعتماد او بر مبدأ فياض از راه قانون سببيت عميق‌تر مىگردد .\r\nإنسان كه در تكامل همه جانبه روحانى و علمى و اخلاقى و مادّى ( با كثرت اقسامى كه قسم أخير دارد و مراتب متعدّدى كه قسم اوّلى ( روحانى ) در انتظار اوست نياز بيشتر به فيض او دارد و بايد پايگاه إعتماد خود را قوى تر احساس كند . و از اين جاست كه خداوند إعتماد و توكّل را از نظر تشريع بر او واجب گردانيده است . ( آل عمران ، 122 - مائده 11 - توبه 51 - يوسف 67 - ابراهيم 11 - زمر 38 - مجادله 10 - تغابن 13 - يونس 84 وغيره ) .\r\nولى دوباره تأكيد مىكنم كه توكّل به معناى ترك اسباب نيست ؛ بلكه مراعات آنست . قرآن كه مىگويد :  « وَ مَنْ يَتَوَكَّلْ عَلَى اللَّهِ فَهُوَ حَسْبُهُ . . »  ( الطلاق : 3 ) ؛ هركس بر خدا توكّل كند خدا كفايت كننده اوست . بازهم إرشاد مىفرمايد :  « الَّذِينَ صَبَرُوا وَ عَلى رَبِّهِمْ يَتَوَكَّلُونَ »  ( النحل : 42 ) ؛ آنانيكه مقاومت و صبر مىكنند و بر پروردگار إعتماد مىكنند . ( عنكبوت 59 ) صبر و توكّل مكمّل يكديگر اند . فايده توكّل اين است كه همه موانع شيطانى را از بين مى برد  « إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ »  ( النحل : 99 ) بلى إعتماد و صبر وسوسه هاى شيطانى را خنثى مىكند و نا اميدى را كه بزرگترين عامل شكست و ناكامى آدمى در مسير تكامل است ، دور مىكند .\r\nدر پايان اين بحث كه مطالب زيادى دارد و ما به پارهء كمى از آنها ، در اين جا و در كتاب اخلاق اسلامى كه چندين مرتبه چاپ شده است اشاره كرده‌ايم اين جمله محرّكه متبرّكه را\r\n\r\n","description":"","footnote":"","page_name":" 371 ","page_number":372},
  {"content":"\r\n\r\nبه خوانندگان عزيز تحفه مى دهم :  « إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ »  ( النحل : 99 ) آه كه محبّت خدا و دوست داشتن او آخرين مرتبه كمال بندگان است ، خدايا تو را به حق خودت سوگند كه ما را دوست بدار و همچنين ارواح گذشتگان ما را . ما خدا را وكيل خود مىگيريم كه او - بدلالت آيات زيادى - بر همه چيز وكيل و سرپرست است .\r\n\r\nيك بحث لفظى و أدبى\r\nاگر كلمه « ذُرِّيَّة » در آيه ، در اول عنوان ، به كسر حرف « ت » مى بود مطلب از نظر تركيب نحوى روان بود ولى حالا كه به فتح ( زبر ) است مشكل ساز شده كه در تركيب نحوى چه مقامى دارد ؟ ! و به كجا پيوند مىخورد ، بعضى از مفسّرين توجيه‌هايى دارند كه بىذوقى خود را به نمايش گذاشته اند . شايد جمع كثيرى آنر مناداى مضاف مىدانند و حرف « يا » ندا را در تقدير گرفته‌اند كه بازهم مخالف ذوق است و مىشود آن را مفعول فعل متكلّم واحد مقدور بدانيم كه اصل آن ( أعنى ذرية ) بوده است كه بازهم تا حدّى غريب است ولى در اين چند سال متمادى من از اين جواب ، جواب بهترى نيابيده‌ام ، شايد بهتر از همه تقدير جمله ( و كنتم ) باشد كه ذرية خبر فعل ناقص باشد . والله العالم .\r\n\r\nبدى و خوبى هركس براى خود اوست\r\n « إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها . . . »  ( الإسراء : 7 ) ؛ در عبادات اگر قصد عمل براى تقرّب به خداوند و يا قصد فرمان او نباشد و با تفصيلى كه در فقه بحث شده ، تكليف را ساقط نمىكند ؛ بلكه عبادات مذكور باطل است . ولى بالأخره فايده و مصلحت همه اعمال طاعات واجبه و مستحبّه و مفسده و ضرر همه محرّمات و مكروهات به خداوند غنى و واجب الوجود بر نمىگردد ؛ بلكه همه آنها به روح و نفس و يا بدن خود مكلّفين و يا به اجتماع إنسانها بر مىگردد . و نيز ثواب طاعات و عقاب معاصى همه در اين جهان و جهان آخرت به خود عاملين بر مىگردد . و اين قانون الهى در هر زمان و مكان و در همه‌ى عقلاى با إراده\r\n\r\n","description":"","footnote":"","page_name":" 372 ","page_number":373},
  {"content":"\r\n\r\nاست ولو در غير كره زمين . بلى مناسب در لغت عربى اين بود كه كلمه ( فعليها ) به جاى كلمه ( لها ) مىآمد . ولى در معنى و مقصود تفاوتى به وجود نمىآورد « 1 » و هر دو جمله :  « وَ إِنْ أَسَأْتُمْ فَلَها .  و إن أسأتم فعليها » يكى است . بلى در يك روايت صحيح السند كه از سالهاى قبل به ذهنم باقى مانده از امام رضا ( ع ) نقل شده كه در مورد كلمه ( فَلَهَا ) چنين فرموده است : « فلها رب يغفر ذنبها » ؛ يعنى براى شخصى بدكار ربّ اوست كه گناه او را مى بخشد . اين تعبير لطيف با كلمه ( فعليها ) فرق زيادى دارد .\r\nسؤال ، اين روايت تأويل برده شود و علم آن به گوينده آن إرجاع داده شود ، زيرا خطاب مذكور به يهوديان كافر است و كافر آمرزيده نمىشود .\r\nجواب ، اگر مخاطب يهوديان زمان نبوّت موسى ( قبل از نبوّت عيسى ) باشند آنان متدّين به دين حق بوده اند و گنهكاران و بدكاران شان مستحق مغفرت گناهان مىباشند . و ممكن است امام رضا ( ع ) آيه را براى مسلمانان تفسير كرده باشد كه مسلّماً تفسير و يا تأويل درستى است . والله العالم .\r\nتتمّة : آنچه كه در آيات چهارگانه ( 4 - 5 - 6 - 7 ) اين سوره در إفساد دو مرتبه بنى اسرائيل وارد شده و ما آنها را نقل نكرده‌ايم ، مورد اختلاف بين مفسّرين واقع شده است ، بعضى هردو مرتبه را پيش از اسلام مىدانند ، و بعضى هردو واقعه را بعد از اسلام مىدانند و سوّميها اوّلى را قبل از اسلام مىدانند و دوّمى را بعد از اسلام ، و تفصيل آنها در تفاسير مفصل مذكور است . ولى آنچه كه مايهء خوشحالى مسلمانان مىشود آيه هشتم اين سوره است :  « عَسى رَبُّكُمْ أَنْ يَرْحَمَكُمْ وَ إِنْ عُدْتُمْ عُدْنا وَ جَعَلْنا جَهَنَّمَ لِلْكافِرِينَ حَصِيراً »  ( الإسراء : 8 ) ؛ يعنى بعد از إفساد دوم شما و جزاى آن كه بسيار سنگين خواهد بود ، بازهم اميد است نسلهاى بعدى شما را مورد رحمت قرار دهيم ولى اگر به إفساد و تباهى برگشتيد ، ما هم به انتقام گرفتن ( توسط\r\n\r\n\r\n","description":"","footnote":"\r\n( 1 ) - احتمالا تعويض عليها به له ، نكته‌ى ديگرى داشته است .\r\n","page_name":" 373 ","page_number":374},
  {"content":"\r\n\r\nبندگان خود ) بر مىگرديم و شما شكست مىخوريد و فلسطين دوباره به دست مسلمانان خواهد افتاد . به اميد آن روز .\r\n\r\nطبيعت إنسان\r\n وَ كانَ الْإِنْسانُ عَجُولًا  ( الإسراء : 11 ) إنسان همواره عجول و شتاب زده است .\r\nخوانندگان عزيز به مطالب ذيل توجه داشته باشند :\r\nاولًا : إنسانها استعداد شر و خير و مكارم اخلاقى و مساءى « 1 » اخلاقى را دارند .\r\nثانياً : استعداد اصلاح و إفساد خود و ديگران را نيز دارند .\r\nثالثاً : طبيعت افراد نسبت به صلاح و فساد و تمايل به اقسام خير و شر ، يك‌سان نيست . بعضيها از اول تمايل بيشتر به صلاح و يا به فساد دارند كه در اخبار طينت در بحارالأنوار ( جزء 4 يا 5 ) آمده است و من در يكى از كتابهاى عربى خود در بحث جبر و تفويض و امر بين الأمرين تشريح مفصّلى داده‌ام .\r\nرابعاً : اين اختلاف و زيادتى و كمى تمايل افراد به خير و يا شر به حد إجبار و إضطرار نمىرسد تا مسقط تكليف شرعى گردد . و اين موضوع تا حدى حسّى مىباشد . خوبان بد مىشوند و بدان خوب مىگردند . اين طبيعت آدمى از تربيت خوب و بد و از حادثات مؤثر محيط كوچك و بزرگ در عصر ما محيط بين المللى ( انترنت ) و از صفات و اخلاق پدران و مادران و اجداد و جدّات مطابق قانون وراثت تكوينى و كيفيت غذا و هوا و فعاليتهاى سياسى و غيره كه ممكن است همه زير عنوان محيط جمع شوند ، در حالت نوسان است إنسانها بر همين اساس عجول و جهول و ذهول و . . . مىشوند و نيز صبور و وقور و زكى و فهيم و زرنگ مىگردند . ( عوامل شخصيت : تربيت ، توارث و محيط )\r\nهمين عوامل است كه بدون اينكه اختيار و إراده إنسان را سلب كنند او را تا داخل متن\r\n\r\n\r\n","description":"","footnote":"\r\n( 1 ) - مساءى مصدر ميمى به معناى بديها .\r\n","page_name":" 374 ","page_number":375},
  {"content":"\r\n\r\nخيرالبريه و عمق شرّالبريه پيش مى برند . ما اگر عامل شخصيت عالى و سافل محقق نشوند و يا متساوى باشند ، به قول منطقىها نتيجه تابع أخس مقدمتين است . و إنسان گاهى چنين است ؛ يعنى بين افراط و تفريط پيش مىرود .\r\nتفصيل هر چيز\r\n « وَ كُلَّ شَيْءٍ فَصَّلْناهُ تَفْصِيلًا »  ( الإسراء : 12 ) ؛ هر منصف متعمّق مىداند كه تفصيل همه چيز كه به زندگانى دينى ما تعلّق دارد ، در قرآن وجود ندارد . حتى تفصيل هر موضوعى كه به عقايد مربوط باشد تا چه رسد به فروع شرعيات و مسايل اقتصاد و سياست و غيره ، بنابراين مشكلى وجود ندارد كه تفصيل هر شئ را تفصيل خارجى بدانيم نه تفصيل تنزيلى در قرآن . والله اعلم بكلامه و مراده .\r\n\r\nدر قيامت همه مى توانند بخوانند\r\n  « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً ، اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً »   ( الإسراء : 13 ، 14 ) ؛ از اين دو آيه چهار مطلب كلّى بدست مىآيد : معناى آيه : هر انسان عمل او در گردن او چسپيده كه در روز قيامت آن را نوشته ، بيرون مىآوريم كه براى او باز مىشود . نامه‌ات را بخوان خودت براى حساب خود كفايت مىكنى .\r\n1 - عمل هر إنسان با خودش ملازم است . و از او در قيامت جدايى ندارد . و چنانچه عفو خدا و شفاعت شافعين به او برسد سبب ثانوى است . كه اعمال بد او از او جدا مىشود . پس چه بهتر كه در همين دنيا از كارهاى بد توبه و حد اقل استغفار كنيم تا به عذاب جسمانى و روحانى رسوايى ميدان قيامت گرفتار نياييم .\r\n2 - نامه اعمال خوب و بد همه به هر إنسان داده مىشود .\r\n\r\n","description":"","footnote":"","page_name":" 375 ","page_number":376},
  {"content":"\r\n\r\n3 - هر إنسان در قيامت مىتواند نوشته را بخواند هرچند در دنيا خواندن را بلد نباشد .\r\n4 - هر إنسان خودش به آسانى مىتواند به مضمون نامه قناعت يابد و محتاج به اثبات آنها نيست .\r\n\r\nآيا عذاب ، أثر معصيت است يا شرط ديگرى دارد\r\n « وَ ما كُنَّا مُعَذِّبِينَ حَتَّى نَبْعَثَ رَسُولًا »  ( الإسراء : 15 ) ؛ ظاهراً مراد از عذاب دنيوى متخلّفين امّتهاى گذشته است كه كلمهء ( ما كنّا ما نبوديم ) است ؛ يعنى خداوند در آيه از سنت گذشته خود در تعذيب معصيت كاران و متمرّدين گذشته حكايت مىكند كه آنان را بر معاصىشان در زمان فترت و نبودن رسولان عذاب استيصال ( نابود كردن ) نفرموده است تا اينكه رسول بفرستد و حجّت حق بر آنان به طور محسوس ثابت گردد ، و اين كار از فضل دائم او بر بندگانش مىباشد . و آيه بعدى قرينهء خوبى بر اين تخصيص است .\r\nبلى آثار كفر و معصيت كه بر نفس اعمال مترتب است به قانون علّت دامن گير همه متخلّفين در همين دنيا مىشود و اين هم يكى از مصاديق سنت او ( قاعده سببيت ) مىباشد .\r\nبنابراين آيه مباركه فوق ربطى به عذاب و عقاب آخرت و حتى عقوبتهاى دنيوى كه از لازمه اعمال است ، ندارد .\r\nاشكال و جواب :\r\nچه مانعى دارد كه كفر و معاصى عملى در زمان غيبت رسولان عقاب اخروى نداشته باشند ؟\r\nج : عقل يكى از ادله چهارگانه و در عرض كتاب و سنت و اجماع ، مورد إعتبار است و اساساً استحقاق عقاب و ثواب هميشه عقلى مىباشد و عقاب و ثواب يا استحقاق آنها معلول تجرّى و انقياد است .\r\nبلى جاهل قاصر كه تجرّى ندارد ، حتى در فرض وجود رسول مبعوث استحقاق عقاب را\r\n\r\n","description":"","footnote":"","page_name":" 376 ","page_number":377},
  {"content":"\r\n\r\nندارد كه بحث آن در كتب ديگر نگارنده مفصّلًا مستدل شده است .\r\nسؤال ديگر\r\nآيا نفى عذاب استيصال تنها در فرض غيبت أنبياء است و شامل عدم حجّت معتبر بر تحقّق تكليف فعلى هم مىشود ؟\r\nدر فرض ثانى معناى آيه اين مىشود : ما در گذشته معصيت كاران را تا زمانى كه حجّت شرعى - چه از جانب رسول موجود و چه از جانب علماى شريعت آن رسول ) بر آنان ثابت نگرديده باشد در دنيا عذاب نكرده‌ايم .\r\nاحتمال دوم مطابق مقتضاى حكم عقلى و احتمال اول مقتضاى اطلاق آيه . مگر اينكه بگوييم در بين مدلول آيه و مقتضاى حكم عقل تعارضى نيست ؛ زيرا آيه تنها بعثت رسول را شرط وقوع عذاب مىداند نه حضور رسول را در موقع نزول عذاب ، پس احتمال دوم معين مىشود . عذابهاى كه امروز توسط حكومتهاى بىدين غربى و شرقى حوادث طبيعى خطرناك كه بر ملّتهاى مسلمانى كه از وظايف خود دور شده اند و به فسق و فجور عادت كرده‌اند و به هيچ وجه به قرآن و سنت و نصايح علماى خود توجه ندارند ، همه مصداق ( حتى نبعث رسولا ) مىباشند . والله اعلم .\r\n\r\nعياشى پول داران سبب نابودى مردم\r\n « وَ إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ فَدَمَّرْناها تَدْمِيراً »  ( الإسراء : 16 ) ؛ « قريه » به معناى مردم و به معناى محل اجتماع مردم آمده است « مترف » پول داران عياش و فاسد « تدمير » نابود كردن .\r\nدر تفسير اين آيه احتمالات چندى است تا آنچه كه در ابتدا به نظر مىآيد امر به مترفين جزاى شرط نباشد كه عقل آن را ظلم مىداند ، بلكه خلاف حكمت نيز مىداند ، و خداوند اولًا حكيم است و ثانياً عادل . بعد از تدبّر لازم اين معنى بدست مىآيد كه جمله  « أَمَرْنا مُتْرَفِيها » \r\n\r\n","description":"","footnote":"","page_name":" 377 ","page_number":378},
  {"content":"\r\n\r\nصفت قريه است و جزاى كلمه « اذا » شرطيه محذوف است كه از ذيل آيه بدست مىآيد . معناى آيه بر اين وجه : وقتى بخواهيم قريه‌اى را نابود كنيم كه به مترفين آن امر كرده بوديم ( كه از دستور خدا اطاعت كنند ) آنان از امر ما گردن كشى كردند عذاب براى آن ثابت شد و آنان را هلاك كرديم . به اين ترتيب بر مدلول آيه هيچ ايرادى وارد نمىآيد ، بلى ممكن است اولًا گفته شود كه متعلّق امر خصوص مترفين نيست ؛ بلكه خطاب به همه مردم تعلّق مىگيرد و ثانياً فسق مترفين چرا سبب نابودى همه مردم گردد .\r\nبلى خطاب و تكليف به همه تعلّق دارد ولى عصيان مخصوص به همه طبقه سرمايه دار عياش و فاسد است كه بجاى پيروى از دين به فسق و فجور مى پردازند كه گاهى سبب خرابى مردم و ديار مىگردد . و جواب سؤال دوم اين است كه سنت خدا بر همين جاريست كه عذاب دنيوى همه را مىگيرد و به بىگناهان در آخرت جزا داده مىشود :  « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ »  ( الأنفال : 25 ) ؛ از فتنه‌اى بپرهيزيد كه تنها دامن ستمگران شما را نمىگيرد كه بىگناهان شما را نيز احاطه مىكند ولى در قيامت به مراتب بيشتر عوض جبران مىشوند ، بلى حواشى مترفين و همكاران آنان و حتى هوشياران و دانشمندانى كه از امر به معروف و نهى از منكر عمداً و بدون عذر سكوت كرده‌اند ، هم در حد تقصير و تعدّى خود مسؤل هستند . هدانا الله برحمته .\r\n\r\nتفاوت درجات دنيوى و اخروى\r\n « انْظُرْ كَيْفَ فَضَّلْنا بَعْضَهُمْ عَلى بَعْضٍ وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا »  ( الإسراء : 21 ) ؛ ببين چگونه بعضى ( از اين دو گروه را ) بر بعض ديگر برترى داديم و مؤكداً در آن سراى ديگر درجات برترو بزرگترى وجود دارد . برترى افراد در ضمن سلامت كامل بدن « 1 » و استعداد عالى سلول هاى مغز و كمال عقل و اعتدال روح و شفافيت آن براى كسب مزيد علم و تلاش\r\n\r\n\r\n","description":"","footnote":"\r\n( 1 ) - و اخذ طينت آن از عليين كه در احاديث آمده است ( جزء 4 يا 5 بحارالأنوار ) .\r\n","page_name":" 378 ","page_number":379},
  {"content":"\r\n\r\nبيشتر در تحصيل تجارب و عوامل اختيارى چه تصادفى و چه ممتد و نيمه دائمى تحقّق مىيابد اختلاف درجات دنيايى در قدرت علمى ، سياسى ، اقتصادى و اجتماعى است يكى گرسنه است و ديگر ملياردر ، يكى مظلوم بىنام يكى رئيس و وزير يكى پيشواى جماعات زياد و ديگرى گمنام و گدا كه بين آنان درجات زيادى وجود دارد . عالم آخرت و بهشتها از كره‌زمين ما خيلى بزرگتر هست و طبعاً درجات و برترى افراد بر يكديگر از درجات دنيا بزرگتر و مهم‌تر هستند كه ما تفصيل آن را نمىدانيم .\r\n\r\nجزاى مادّى و معنوى\r\nدر سوره اسراء آيه 18 كلمه مذموماً مدحوراً ( مذمّت شده و رانده شده ) ظاهراً مراد از آن خصوص عذاب و جزاى معنوى است و چنانچه كلمه ( مشكوراً ) در آخر آيه 19 شامل جزاى مادّى و معنوى مىباشد والله اعلم . و در همين آيه 19 إيمان به خدا و روز قيامت و پيامبر ( ص ) شرط صحت عمل قرار گرفته است .\r\n\r\nإمداد خداوند\r\n « كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً »  ( الإسراء : 20 ) به هر دو دسته طالبان دنيا و آخرت إمداد و بخشش پروردگارت مى رسد و عطاى پروردگار تو از كسى ممنوع نيست .\r\nاساساً دشمنان سرسخت خدا و دين خدا ممكن نيست كه از إمداد و بهره خدا ممنوع شوند و گرنه يك ثانيه زنده نمى مانند ، جسماً و روحاً محو مىشوند ، بلى ممكنات حدوثاً و بقاءً در هر ثانيه به إمداد و بهره و فيض واجب الوجود نياز دارند . و از طرف ديگر واجب الوجود مجرّد نه احساس دارد و نه نياز ، تا بر اساس اطاعت و معصيت در دنيا فرقى در لطف و كرم بى پايان خود بگذارد .\r\n اى كريمى كه از خزانه غيب * گبر و ترسا وظيفه خور دارى \r\n\r\n","description":"","footnote":"","page_name":" 379 ","page_number":380},
  {"content":"\r\n\r\n دوستان را كجا كنى محروم * تو كه با دشمنان نظر دارى \r\nاسباب برترى إنسان‌ها در امكانات مادّى و معنوى ربطى به دين و كفر ندارد ؛ بلكه تابع علم و توانايى وسلولهاى مغز و رشد روح افراد و شرايط محيط زندگى و تمكن از تعليم و تحصيل و غيره مىباشد . بلى آخرت نظام خاص به خود را دارد كه إيمان و عمل صالح درجات آن را شكل مىدهند .\r\n\r\nفرمانهايى كه حكمت است\r\n « وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً »  ( الإسراء : 23 ) ، و ما بعد آن تا آيه 39 )\r\nدر 15 آيه خداوند فرمان خود را بيان مىكند و در شانزدهمين آيه كه آيه 39 است مىفرمايد :  « ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ »  و سپس تأكيد مىفرمايد  « وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً »  ( الإسراء : 39 ) اين فرامين و دستورات از حكمت‌هايى است كه پروردگارت به تو وحى نموده و با او معبود ديگر قرار مده كه در جهنم مىافتى ( انداخته مى شوى ) سرزنش شده و رانده شده ( از ساحت قرب ما ) مىگردى « 1 » .\r\nمختصرى از مداليل اين 15 آيه كه در اول فرمان ناميده شده و در آخر حكمت گفته شده است :\r\n1 - ( تنها خدا را پرستش كنيد ) و غير او را عبادت نكنيد .\r\n2 - به پدر و مادر نيكى نماييد ، اگر يكى از آنان و يا هردو به بزرگى ( پيرى برسند ) به آنان اف مگو ( تنفّر خود را از آنان اظهار مكن و با آنان صحبت كريمانه ( و با احترام ) بنما .\r\n3 - بالهاى خود را فروتنانه براى آنان پايين آر و بگو پروردگارا اين دو را رحمت فرما\r\n\r\n\r\n","description":"","footnote":"\r\n( 1 ) - اين آيه ( آيه 39 اسراء ) دليل بر آسمانى بودن قرآن است و گرنه پيامبر چنين خطاب به خودش نمىكرد و آيات مشابه در قرآن زياد است .\r\n","page_name":" 380 ","page_number":381},
  {"content":"\r\n\r\nهمانگونه كه مرا در حال كوچكى تربيت كردند .\r\n4 - پروردگار شما به آنچه در نفوس شما است داناتر است اگر صالح باشيد او آمرزنده توبه كنندگان است ( احترام والدين و دعا كردن براى آنان و احسان به آنان در همه جهات خصوصاً در موقع صحبت ، پس از توحيد خداوند از اهميت زيادى برخوردار است كه از جملات فوق كتاب خداوند پيدا است .\r\n5 - حق نزديكان و بيچارگان ( و مستمندان و به راه ماندگان ) را أداء كن\r\n6 - و از تبذير و اسراف جلوگيرى كن . مبذّرين برادران شياطين هستند و شيطان نعمتهاى پروردگارش را ناسپاسى كرد .\r\n7 - اگر ( بخاطر تنگ دستى فعلًا و توقّع رحمتى از پروردگارت كه نعمتى به تو بدهد تا به مستمندان مذكور بدهى ندارى ) با آنان به نرمى و ملاطفت سخن بگو .\r\n8 - نه دست خود را ببند ( كه به كسى چيزى ندهى ) و نه آنقدر زيادى بدهى ( تا از تنگ دستى ) با سرزنش مردم و وامانده‌گى بنشينى ( در بخشش حد اعتدال را رعايت كن ) .\r\n9 - پروردگار تو روزى كسانى را كه بخواهد زياد و كم مىكند او به حال بندگان خود آگاه و بينا مىباشد .\r\n10 - فرزندان خود را از ترس نادارى نكشيد ما روزى آنان و شما را مى رسانيم كشتن آنان گناه‌بزرگى است .\r\n11 - به زنا نزديك نشويد كه بسيار زشت و راه بدى است .\r\n12 - جان كسى را كه خداوند مگر ( به سبب خاصى كه خداوند آن را حلال الدم نموده ) مكشيد و هركس مظلوم كشته شود براى ولى او اختيار ( قصاص ) قرار داده‌ايم و در قتل ( قصاص ) اسراف نكنيد چون قصاص كننده مورد حمايت ( قانون ) است .\r\n13 - از چيزى كه به آن علم ندارى پيروى مكن كه گوش و چشم و دل همه اينها مسؤل\r\n\r\n","description":"","footnote":"","page_name":" 381 ","page_number":382},
  {"content":"\r\n\r\nهستند « 1 » .\r\n14 - در روى زمين با تكبّر راه مرو تو نه زمين را شكافته مىتوانى و نه به درازى كوه‌ها مى رسى .\r\n15 - بدى همه اين كارها نزد پروردگار تو منفور و مكروه است .\r\n16 - همه اين حكمت‌ها را به سوى تو وحى كرديم با معبود خود معبود ديگرى قرار مده كه در جهنّم انداخته مىشوى ! در حالى كه ملامت شده و رانده شده باشى .\r\n\r\nنفى شريك\r\n « قُلْ لَوْ كانَ مَعَهُ آلِهَةٌ كَما يَقُولُونَ إِذاً لَابْتَغَوْا إِلى ذِي الْعَرْشِ سَبِيلًا »  ( الإسراء : 42 ) ، ( رسول من به مردم ) بگو اگر با خدا معبود هاى ديگرى مى بودند - كه مشركين به زبان مى آورند - در اين صورت تلاش مىكردند به سوى ( خداوند ) مالك عرش راهى را بيابند . آلهة جمع إله مىباشد كه دو معنى دارد يكيپ به معناى خالق و فاعل مانند :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا . . . »  ( الأنبياء : 22 ) و گاهى به معناى معبود كه در كلمه توحيد آمده است . وهابيها به پيروى رهبر خود اصرار دارند كه معناى « إله » فقط معبود است و تمام مبارزه قرآن با مشركين در نفى عبادت براى غير خداوند است ؛ چون مشركين قريش اقرار داشتند آسمانها و زمين مخلوق خداوند است و آنان در مرحله خالقيت مشرك نبودند ، بلكه موحّد بودند !\r\nاينان از يك واقعيت روشن غفلت يا چشم پوشى كرده‌اند كه إنسان تا از كسى يا چيزى توقّع منفعت و يا دفع ضرر نداشته باشد براى او تملّق و كرنش و تعظيم و خضوع نمىكند .\r\nبلى مشركين قريش خلقت آسمانها و زمين را منحصراً از إراده آفريدگار جهان مى\r\n\r\n\r\n","description":"","footnote":"\r\n( 1 ) - اكثر جنگها و دشمنىها و دورىها از همديگر حتى بين خويشاوندان از گمانه زنىها و عدم توجه به تحصيل علم است و نيز اكثر پشيمانىها از كارهاى گذشته بخاطر اين است كه تحقيق نكرده بوديم و بىگدار به آب زده بوديم پيروى از علم نقش كليدى را در زندگانى إنسان‌ها دارد .\r\n","page_name":" 382 ","page_number":383},
  {"content":"\r\n\r\nدانستند ولى در حوادث روز مره بتهاى خود را مؤثّر مىدانستند ؛ مثلًا براى آمدن باران ، پسر شدن حمل زن ، شفا يافتن مرض ، دفع دشمن و امثال اينها نزد بتها قربانى تقديم مىكردند و به رشوت مىخواستند بتها به آنان روى خوش نشان دهند نفس شفاعت بتهاى بىجان و تقريب اين بتها عبادت كنندگان خود را به خداوند نوعى از شرك در فاعليت و تأثير است كه شرك در خالقيت است  « ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى . . . »  ( الزمر : 3 ) ؛ هيچ عاقلى هيچ كس و هيچ چيزى را بدون حصول منفعت از او چه مادّى و چه معنوى نمى پرستد  « وَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا »  ( مريم : 81 ) ؛ از بتها عزت و شكست ناپذيرى را در رقابت هاى فردى و قبيله‌اى مىخواستند كه شرك در فاعليت است .  « وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ »  ( يس : 74 ) به اميد يارى دادن بتها آنها را عبادت مىكردند . قرآن از راه توحيد فاعليت ، شرك در خالقيت را باطل مىسازد :  « وَ اتَّخَذُوا مِنْ دُونِهِ آلِهَةً لا يَخْلُقُونَ شَيْئاً وَ هُمْ يُخْلَقُونَ . . . »  ( الفرقان : 3 ) مشركين « آلهة » خود را ضرر رسان مىپنداشتند :  « إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ . . . »  ( هود : 54 )\r\nبنابراين چه كلمه « إله » در لغت به معناى معبود باشد و چه مشترك لفظى يا معنوى بين معبود و خالق ، در خارج و جهان مشركين ، هر معبود بايد خالق و شهكار باشد تا عبادت شود .\r\nمراد از جمله  ( كَما يَقُولُونَ )  چه مشركين قريش باشند و چه مطلق مشركين كره زمين از زمان آدم تا روز قيامت ، « آلهة » آنان غالباً اجسام مادى بوده و زنده جانها مانند جن ، حضرت عيسى و ملائكه و شيطان « 1 » نيز مورد پرستش قرار گرفته‌اند . در مورد اجسام مادّى قرآن در مورد اول مىگويد كه شما و آنچه را كه غير از خدا عبادت مىكنيد در جهنم هستند . البته شيطان و كفّار جن نيز به جهنم مى روند .\r\n\r\n\r\n","description":"","footnote":"\r\n( 1 ) - مىگويند در شمال عراق جمعى شيطان را خدا و يزيد بن معاويه را پيامبرش مىدانند . در آمريكا جماعتى هستند كه شرمگاه زن را سجده مىكنند كه مركز إنسانها مىباشد .\r\n","page_name":" 383 ","page_number":384},
  {"content":"\r\n\r\nمعناى استدلال آيه معنونه اين است كه معبودهاى شما چه اجسام و چه غير اينها اگر واقعاً بر حق بودند بايد به سوى مالك عرش و خالق كائنات راهى پيدا مىكردند و در آفرينش كائنات مؤثر مى بودند . در حالى كه خود تان به اين چنين الوهيت براى آنها معتقد نيستيد .\r\nاحتمالًا اين يك كلام جدلى است كه براى اقناع و يا الزام بت پرستان كم‌عقل ذكر شده و به هيچ وجه از مصاديق برهان تمانع متكلّمين كه بر توحيد واجب الوجود و يا توحيد خالق إقامه كرده‌اند نيست .\r\nبلى ممكن است آيه مباركه :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ »  ( الأنبياء : 22 ) ؛ مشمول دليل تمانع گردد كه جمعى از متكلّمين آن را در قالب همين دليل بيان كرده‌اند ، ولى ظاهراً مفاد اين آيه همانند آيه سابقه است كه بيان الزامى براى كفّار است ؛ زيرا در آيه وجود آسمانها و زمين با وجود « آلهة » فرض شده و سپس فساد و تباهى آن دو با وجود « آلهة » بيان شده است ، مسلّماً مراد از « آلهة » ، « آلهة » باطل نيست كه فعلًا هم محقق است ؛ بلكه مراد آلهة برحق است كه قهراً مستلزم تعدّد واجب است و تعدّد واجب به براهين مختلف عقلًا مستحيل است .\r\nبنابراين بيان كه مدلول آيه بدون واسط وجوب وجود تقرير شود ، دو ايراد لازم مىآيد كه يكى از اين دو را سبزوارى در لئالى المنتظمه بيان كرده كه مدعا انكار و يا استحاله مطلق واجب الوجود است نه امتناع واجبين مختلف الإراده كه مفاد دليل است . ايراد دوم كه در ذهن اينجانب است اين است كه موجودات واجب ، مظروف آسمانها و زمين نيستند ؛ بلكه وجود آنها ازلى و قبل از وجود مادّه در فضا است و دو واجب ، هيچگاه مختلف الإراده نمىشوند چون علم و قدرت و حكمت آنها محيط بر همه چيز است و دواعى آنها عقلانى است جز اكمل و اصلح چيزى إراده نمىكنند و اجتماع علّتين مستقلّين بر معلول واحد نيز لازم نمىآيد ؛ زيرا واجب الوجود به نظر متكلّمين فاعل مختار است ، و دو يا چند مختار براى\r\n\r\n","description":"","footnote":"","page_name":" 384 ","page_number":385},
  {"content":"\r\n\r\nجلوگيرى از محذور امتناع مى توانند مسأله خلقت را حل كنند كه مستند به يك إراده يا مجموع اراده‌ها منضمه باهم ( جزء علت ) گردد و حاصل كلام آيه از تعدّد واجب الوجود بحث نمىكند و اساساً در قرآن و سنت نامى هم از مفهوم واجب الوجود و ممتنع الوجود كه مصطلحات فلسفه است وجود ندارد ، و اعتقاد به خداى قديم و از نظر تدّين و تعليمات دينى كفايت مىكند و عوام مسلمانان استحاله و وجوب را نمى فهمند و به هيچ وجه اعتقاد به مصطلات فلسفه برآنان واجب نيست و حرف آخر اينكه آيا برهان يا دليل تمانع مىتواند دليل معتبرى بر وحدت واجب الوجود يا خالق باشد ؟ به نظر اينجانب اين استدلال با تمام تقارير آن ، خالى از اشكال نيست - به صراط الحق مراجعه شود - كه ربطى به كلام الحق ( كتاب حاضر ) ندارد ! .\r\n\r\nتسبيح موجودات آفريده شده\r\n « تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً »  ( الإسراء : 44 )\r\nدر اين فصل مطالبى وجود دارد كه به مقدارى از آن‌ها اشاره مىشود :\r\n1 - آيه مباركه فوق در ميان آياتى كه در مورد تسبيح حق تعالى وارد شده ، از سه جهت امتياز دارد :\r\nاوّلًا : مىگويد كه خود آسمان‌هاى هفتگانه و زمين و كسانى كه در آن‌ها ساكنند ، تسبيح مىگويند ، و آيات ديگر در قرآن تنها از تسبيح آنچه كه در آسمان‌ها و زمين است ، خبر مىدهد . اين موجودات آسمانى و زمينى چه عاقل باشند ؛ مانند إنسان و جن و فرشته و إحتمالا ده‌ها حقايق و انواع عاقل و عالم كه ما از آن‌ها هيچ خبرى نداريم كه در آسمان‌ها موجودند ، و حتّى حيوانات زمينى و پرنده‌ها كه در قرآن از تسبيح آن‌ها ( پرنده‌گان ) نام برده شده است و چه از نظر ما عاقل و عالم نباشند ؛ مانند رعد كه در سوره رعد به او تسبيح و حمد خداوند\r\n\r\n","description":"","footnote":"","page_name":" 385 ","page_number":386},
  {"content":"\r\n\r\nنسبت داده شده است .\r\n2 - آيه فوق مىگويد شما تسبيح اشياء را نمىفهميد « 1 » .\r\n3 - ذيل آيه :  « وَ إِنْ مِنْ شَيْءٍ . . »  تنها آيه‌اى است كه تسبيح و حمد خداوند را به همه موجودات ريز و برزگ در تمام جهان خلقت نسبت مىدهد .\r\n4 - ممكن است از اين آيه فهميده شود كه وجود خارجى ممكن الوجود بنا بر اصالت آن ، . با علم وقدرت عجين است و به همين علم ، همه چيزى كه لباس وجود را بر تن مىكنند خداوند را تسبيح و تقديس و تحميد مىكنند ، و ضمير جمع « هم » كه براى عقلاء مىآيد در كلمه ( تسبيحهم ) براى همه أشياء ، يك نوع شاهدى است بر علم و عقل هر شيء . والله العالم .\r\nآنچه كه اين احتمال عقلى و فلسفى را تا حدودى تثبيت مىكند آيه 41 سوره مباركه نور است :  « أَ لَمْ تَرَ أَنَّ اللَّهَ يُسَبِّحُ لَهُ مَنْ فِي السَّماواتِ وَ الْأَرْضِ وَ الطَّيْرُ صَافَّاتٍ كُلٌّ قَدْ عَلِمَ صَلاتَهُ وَ تَسْبِيحَهُ وَ اللَّهُ عَلِيمٌ بِما يَفْعَلُونَ »  ( النور : 41 ) ؛ روشن است كه در آيه كلمه « ما » نيامده ؛ بلكه كلمه « من » آمده است و آيه دليل علم هر چيز نيست ؛ بلكه دليل علم هر كسى است كه در آسمان‌ها و زمين وجود دارند ، ولى ذكر كلمه « الطير » حد اقل دليل مىشود كه پرندگان علم به تسبيح خود دارند ، و اين مطلب مدركى مىشود تا احتمال دهيم كه غالب حيوانات علم به حمد و تسبيح خود داشته باشند .\r\nسؤال ؛ آيه بر علم همه أشيايى كه تسبيح مىكنند به تسبيح شان دلالت دارد و دليل عموم لفظ كلّ است ؛ كُلٌّ قَدْ عَلِمَ صَلَاتَهُ وَتَسْبِيحَهُ .\r\nجواب ؛ بلى ، لكن قدر متيقن از عموم مدخول و محذوف لفظ « كل » كلمه « من كسى »\r\n\r\n\r\n","description":"","footnote":"\r\n( 1 ) - ممكن است مراد اين باشد كه همه شما كفّار و مشركين لجوج نمىدانيد و يا اكثريت شما چه مشرك و چه مسلم ، نمىفهميد ( و تنها علما تسبيح آن‌ها را مىفهمند ) و ممكن است مراد اين باشد كه همه‌ى شما حقيقت كامل تسبيح آنان را نمىفهميد هر چند علماى شما تامقدار كمى بفهمند ، چون :  « وَ ما أُوتِيتُمْ مِنَ الْعِلْمِ إِلَّا قَلِيلًا »  الإسراء : 85\r\n","page_name":" 386 ","page_number":387},
  {"content":"\r\n\r\nاست نه كلمه « ما چيز » تنها پرندگان را ( با كلمه من ) ضميمه مىكنيم ؛ يعنى قدر متيقن لفظ كل ( كل ذلك ) است نه ( كل شيء ) و الله العالم .\r\n5 - مىشود  « مَنْ فِي السَّماواتِ »  را در آيه عنوان شده در اول ، به غير ملائكه تفسيركرد ، بقرينه :  « وَ لَهُ مَنْ فِي السَّماواتِ وَ الْأَرْضِ . . »  ( الأنبياء : 19 ) و سوره ( فصلت : 38 )\r\n6 -  « فَإِنِ اسْتَكْبَرُوا فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ »  ( فصلت : 38 ) ؛ از اين آيه ممكن است دو مطلب استفاده شود :\r\nاوّل : اين كه ملائكه شب و روز دارند ؛ بلى ملائكه مانند جن ، اجسام لطيف دارند و جسم زمان و مكان مىخواهد ، ممكن كه كرات متحركه و مسكونه‌اى آنان از نور ستاره‌گان نزديك خود استفاده كنند و به حركت وضعى خود ، روز و شب را به وجود آورند .\r\nدوّم : غير از ملائكه در آسمان‌ها موجودات ديگرى تسبيح نمىكنند و گرنه مناسب بود نام هاى آنان هم ذكر مىشد ، مگر اين كه بگوييم قيد  « لا يَسْأَمُونَ »  مطلوب بوده و اين قيد به ملائكه اختصاص داشته است . لذا از آيه اختصاص تسبيح به ملائكه ( از موجودات آسمانى ) استفاده نمىشود .\r\n7 - تسبيح و تقديس به معناى تنزيه و تبرئه خداوند ذى الجلال از همه نقايص و معايب است هرچند براى موجودات مخلوق كمال شمرده شود جن و إنس و حتّى ملائكه كه قدرت تكلم را دارند مىشود به زبان قال و حال خداوند را تسبيح و تحميد كنند ، و اين كيفيت حتّى در باره حيوانات به صوت و يا به شعور ضعيفى كه دارند نيز ممكن است و همچنين در حق انواع موجود عاقل و فهيم در كرات ديگر . ولى در مورد جمادات و نباتات چه گونه تسبيح و تحميد تصوّر مىشود . ممكن است در اين جا چند نظر را بازگويى نماييم :\r\n1 - همه‌ى موجودات حيوانات ، نباتات ، جمادات و حتّى حقايق ديگر فاقد عقل ، در كهكشان‌ها كه فعلًا ماهيات آن‌ها را تصوّر إبتدايى هم نمى توانيم ، مقدار عقل و شعور و علم\r\n\r\n","description":"","footnote":"","page_name":" 387 ","page_number":388},
  {"content":"\r\n\r\nو إدراك يا هرچه كه نام بگذاريم در متن وجودات خاصّه خود داشته باشند ، چون از إراده واجب الوجودى تحقق يافته اند كه ذات و صفات كمالى او من جمله علم و قدرت و حيات او داراى يك حقيقت واحده هستند ، وجود او عين علم و قدرت او ، قدرت او عين علم او مى باشد و صفات و ذات در مرحله مفاهيم با هم مختلف هستند ولى در مرحله مصداق مطابق براهين و ادلّه متعدّد - كه در كتب كلامى خود آن‌ها را مفصّلًا بيان نموده‌ايم - يكى هستند . وقتى خالق و موجد كائنات چنين باشد قسمتى مخلوقات ممكن است نيز چنين باشند و اين عينيت ذات و صفات و عينيت مصداقى صفات با هم در وجودات ممكنه نيز صادق باشد « 1 » و بنابراين همه حقايق نوعيه و افراد آن‌ها با مراتب متعدّد و مختلف آن‌ها از مرتبه‌اى از علم - هرچند ضعيف - بر خودار خواهند بود .\r\nو امّا نطق آن‌ها را مى توان از قرآن ثابت نمود :\r\n « وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ . . . »  ( فصلت : 21 ) اگر به نطق آوردن همه چيز در قيامت و كره ميدان حساب فرض شود آيه ربطى به مقام ما ندارد و اگر انطاق همه چيز در دنيا هم ثابت باشد پس نطق اشياء به تسبيح و تحميد خداوند ثابت مى گردد . والله العالم .\r\nو ممكن است اين نطق مجازى باشد مانند :  « هذا كِتابُنا يَنْطِقُ عَلَيْكُمْ بِالْحَقِّ . . . » (  الجاثية : 29 ) و  « وَ لَدَيْنا كِتابٌ يَنْطِقُ بِالْحَقِّ وَ هُمْ لا يُظْلَمُونَ »  ( المؤمنون : 62 ) و ممكن است اين آيه را  « وَ وَرِثَ سُلَيْمانُ داوُدَ وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ . . . »  ( النمل : 16 ) شاهد آورد بر نطق همه اشياء . مگر اين كه بگوييم نطق حيوانات حتّى ريز مانند مورچه در قرآن هرچند ثابت است\r\n\r\n\r\n","description":"","footnote":"\r\n( 1 ) - نه از طريق سنخيت فلسفى كه من آن را قبول ندارم .\r\n","page_name":" 388 ","page_number":389},
  {"content":"\r\n\r\nولى دليل و قرينه اى بر نطق نبات و جماد نمىشود « 1 »\r\n2 - تسبيح و حمد و نماز ( عبادت ) اشياء به زبان حال باشد كه به چند گونه تصوّر مىشود :\r\nاوّل : مخلوقات همه حادث و مسبوق بعدم فكّى هستند و زبان حال آنان اين است كه وجود كمال ما از إحداث و نو آورى خداوند است .\r\nدوّم : موجودات عالم همه از وجود و عدم ( هستى و نيستى ) لا إقتضاى صرف هستند و هر ممكن الوجود به زبان حال مىگويد كه وجود و كمال هم در إبتداء و هم در بقاء و در استدامه از واجب الوجود است و همين است حمد و تسبيح خداوند .\r\nسوّم : استعداد عالى موجودات شهادت بر نفى نقص مىدهد .\r\nچهارم : منافع اشياى مادّى كه در فيزيو لوژى بيان شده حكمت خداوند را كه طرد كننده عيب و نقص خالقيت است بيان مى دارد تسبيح و حمد ( جمال و جلال او را ) روشن مى نماياند ، بلى در جهان مادّى شرور هم وجود دارد كه مخلوقاتى زياد از آن‌ها زيان مى بينند و زبان حال شرور زبان مخالف زبان وجود و كمالات است . بلى چنين است ولى فلاسفه و متكلّمين جوابهاى مفيدى براى دفع اين ايراد داده اند و نگارنده در چندين كتاب عربى و فارسى جواب هايى براى دفع آن داده ام .\r\n\r\nحجاب مستور و اقسام هدايت\r\n « وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً »  ( الإسراء : 45 ) وقتى قرآن مى خوانى بين تو و بين آنان‌كه ايمان ندارند حجاب پوشيده قرار داده ايم . اين حجاب ، ساتر تكوينى نبوده ؛ بلكه يك حايل و ساتر معنوى بوده كه مشركين نتوانند به وجود\r\n\r\n\r\n","description":"","footnote":"\r\n( 1 ) كمتر از دلالت نطق به لفظ قول بعضى از آيات وجود دارد :  « فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ »  فصلت : 11 به آسمان و زمين فرمود بياييد چه به طوع و رغبت و چه به كراهت ، گفتند به طاعت آمديم . البته ما به زبان ساير موجودات نا آشنا هستيم .  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا »  الأحزاب : 72 .\r\n","page_name":" 389 ","page_number":390},
  {"content":"\r\n\r\nمبارك و بدن شريف آن حضرت ( ص ) آزار و اذيت برساند خداوند در نفوس آنان تصرف مىكند و انگيزه شيطانى شان مغلوب و ضعيف مىشود كلمه « مستور » اگر به معناى خود - اسم مفعول - باشد معنايش روشن است كه حجاب مذكور مادّى و محسوس نيست ؛ بلكه معنوى و باطنى است و اگر به معناى ساتر باشد صفت تأكيدى حجاب است . و قرار دادن پوشش بر دل كفّار كه قرآن را نفهمند و سنگينى گوشهاى شان كه آن را نشنوند كه در آيه بعدى آمده است إضلال آن‌ها است ، اين إضلال إبتدايى نيست كه ظلم و قبيح باشد ، بلكه إضلال انتقامى و مسبوق به دشمنى آنان با پيامبر ( ص ) و تنفّر آنان از شنيدن قرآن است ، كه نتيجه سياه شدن و كثيف شدن قلب ( روح ) و سنگين شدن معنوى گوشها است .\r\nتوضيح هدايت و إضلال بر دو گونه است : إبتدايى و ديگرى استتباعى .\r\nهدايت إبتدايى ، اين هدايت به همه بندگان مى رسد و اگر به كسى نرسد او جاهل قاصر است و قاصر معذور است  « هُدىً لِلنَّاسِ وَ بَيِّناتٍ مِنَ الْهُدى . . . »  ( البقرة : 185 )  « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  ( الإنسان : 3 )\r\nهدايت استتباعى و ثانوى ، هدايتى كه در اثر پذيرفتن هدايت اوّلى حاصل مىشود ، در اين هنگام نفس . استعداد بهتر پيدا مىكند و مستحق مرتبه بالاتر مى گردد و خدا هم به او هدايت ثانوى را إعطا مىكند .  « وَ يَزِيدُ اللَّهُ الَّذِينَ اهْتَدَوْا هُدىً . . . »  ( مريم : 76 )  « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ »  ( محمد : 17 ) و غير اين آيات . إضلال إبتدايى كار شيطان و پيروان شيطان است و اين كار قبيح است و خداى حكيم و عادل هرگز اين كار را نمىكند . سبحانه و تعالى عمّا يصفه الجاهلون .\r\n\r\nإضلال استتباعى و ثانوى\r\nهمان گونه كه هدايت اوّلى استحقاق هدايت ثانوى را به وجود مىآورد و خداوند آن را به بنده خود عطا مىكند ، ضلالت إبتدايى كه با اختيار بنده صورت مى گيرد نفس او را كدر\r\n\r\n","description":"","footnote":"","page_name":" 390 ","page_number":391},
  {"content":"\r\n\r\nو كثيف مىكند و اين كثافت كه سبب آن إراده خود بنده معصيت كار بوده خدا آن را خلق مىكند ، و مجازات بنده ظلم و قبيح شمرده نمىشود .  « وَ مَنْ ضَلَّ فَإِنَّما يَضِلُّ عَلَيْها . . . »  ( الإسراء : 15 ) هر كس به گمراهى رود به ضرر خود اوست .  « فَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ . . . »  ( فاطر : 8 ) خداوند هر كسى را بخواهد گمراه مىكند و هر كسى را بخواهد هدايت مى نمايد . اين هدايت و ضلالت هر دو هدايت و ضلالت ثانوى مىباشدكه در آيات زيادى وارد شده و سبب حيرت كثيرى از اهل علم متوسط شده است ، ولى با توجّه به آنچه كه گفتيم معناى آن روشن و مطابق عقل و در چوكات عدالت است . آيات وارده در موضوع هدايت و ضلالت زياد است و مباحث آن كثير و چنانچه دانشمند جا رسيده رساله‌اى در اين مورد بنويسد كار نيكويى كرده و ما در بعضى از كتابهاى كلامى خود كه به زبان عربى در دوره جوانى نوشته شده توضيحاتى داده ايم . اگر مطالعه كننده‌ى هوشمند به همين توضيح كمى كه اين جا مى خواند ، دقت نمايد موضوع مشكل براى او حل مىشود .\r\n\r\nعالم برزخ\r\n « يَوْمَ يَدْعُوكُمْ فَتَسْتَجِيبُونَ بِحَمْدِهِ وَ تَظُنُّونَ إِنْ لَبِثْتُمْ إِلَّا قَلِيلًا »  ( الإسراء : 52 ) روزى كه شما را مى خواند ( كه از قبر ها زنده بيرون آييد ) پس اجابت مىكنيد در حالى كه او را حمد و ستايش مىكنيد و گمان مى بريد مدّت كمى ( در برزخ ) درنگ كرده‌ايد . در آيات پيش از اين آيه مخاطب پيامبر ( ص ) است كه به مشركين چنين و چنان بگويد و در آيه بعدى نيز خطاب به ايشان است كه به بندگان من چنين و چنان بگو و در وسط آن‌ها اين آيه خطاب به خود مردم مىكند كه ظاهراً مخاطبان مؤمنين ، هستند و احتمال دارد مخاطبان همه باشند چه كافر و چه مؤمن .\r\nمطلب ديگر اين است كه آيه صريح نيست كه مراد از لبث ( درنگ كردن ) زندگانى برزخى باشد و احتمال مى رود كه زندگى دنيا باشد و ممكن هر دو مراد باشد .\r\n\r\n","description":"","footnote":"","page_name":" 391 ","page_number":392},
  {"content":"\r\n\r\nبعضى إدّعا كرده‌اند كه اين ظن از طول بقا و خلود در آن جهان است ، ولى حاضرين ميدان قيامت كه احتمالًا ميليونها سال را در برزخ به راحتى و يا عذاب خفيف برزخى گذرانيده‌اند از كجا خلود و بقاى آن جهان را تجربه كرده‌اند كه چنين گمانى پيدا كنند ، خصوصاً اگر اين گمان در اوّل ورود به ميدان قيامت ( يعنى كره ساهره ) باشد .\r\n\r\nبحث عميق در عذاب برزخ\r\nآيا مىشود از گمان مردگان به توقّف كم در برزخ به دو مطلب ديگر برسيم ؟\r\nاوّل اين كه روح در برزخ به بدن لطيف تعلّق مى گيرد كه تعلّق مذكور ضعيف است و همين ضعف ، ضعف إدراك و علم او را سبب مىشود .\r\nدوّم اين كه عذاب و ثاب برزخى يا وجود ندارد و يا آن‌قدر ضعيف است كه وقتى روح تعلّق به جسم مادّى در قيامت مى گيرد طول زمان برزخ را فراموش مىكند ؟\r\nممكن است مراد از اين ارواح ، ارواح مستضعفان باشد كه مجلسى ( ره ) مىگويد آنچه از آيات كثيره و اخبار مستفيضه و براهين قاطعه ظاهر مىشود اين است كه نفس بعد از مرگ باقى مى ماند ، يا گرفتار عذاب مىشود اگر خالص الكفر باشد ، و يا در نعمت است اگر خالص الإيمان باشد و يا متعرّض او نمى شوند اگر از مستضعفان باشد « 1 »\r\nذيل كلام مأخوذ از نظريه شيخ مفيد ( ره ) است كه مفيد ( ره ) در شرح عقايد صدوق ( ره ) فرموده است : ارواح بعد از مردن اجساد بر دو گونه اند ، جمعى از آنان به سوى ثواب ( نعمتهاى برزخى ) و يا به سوى عقاب ( برزخى ) مى روند و گروه ديگر نابود مى شوند و شعورى به ثواب و عقاب ندارند . و بر صحت و نابودى دسته دوّم به اين آيه استدلال كرده :  « إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً »  ( طه : 104 ) پس قومى در محشر هستند كه مقدار بعث خود را\r\n\r\n\r\n","description":"","footnote":"\r\n( 1 ) بحارالانوار ، ج 6 / 270 مراد مجلسى از مدلول آيات و روايات و براهين قاطعه تنها بقاى روح است و بقيه كلام ايشان مدلول خبر واحد است .\r\n","page_name":" 392 ","page_number":393},
  {"content":"\r\n\r\nنمى دانند كه معتدل تر آن‌ها مكث برزخى خود را يك روز مىداند و بعضى ده روز مى پندارند و كسى در طول برزخ در عذاب و ثواب بوده به مقدار آن جاهل نمى ماند « 1 »\r\n\r\nتكميل بحث قرآنى\r\nتا كنون دو آيه در مورد لبث برزخى با احتمال ديگر ، گذشت يكى آيه 52 أسرى و ديگرى آيه فوق كه تمام آن چنين است    « يَوْمَ يُنْفَخُ فِي الصُّورِ وَ نَحْشُرُ الْمُجْرِمِينَ يَوْمَئِذٍ زُرْقاً ، يَتَخافَتُونَ بَيْنَهُمْ إِنْ لَبِثْتُمْ إِلَّا عَشْراً ، نَحْنُ أَعْلَمُ بِما يَقُولُونَ إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً »    ( طه 102 - 104 ) « 2 » . مجرمين كور شده بر جاهل قاصر كه معذور است صدق نمى كنند ؛ قول شيخ مفيد و شيخ ( رحمهما الله ) به اين آيه ضعيف مىشود . آيه اگر لبث برزخى و يا مطلق لبث دنيايى و برزخى را بگويد دلالت بر نابودى ارواح مجرمين مىكند و شايد مراد ارواح مجرمين از ده روز همان سؤال و جواب قبر و عذاب آن باشد كه خوش سليقه تر آن‌ها آن را يك روز بيان داشته است . والله العالم .\r\n3 -   « وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ ، وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ   ( الروم : 55 - 56 ) از اين دو آيه يك مطلب تازه استفاده مىشود كه مؤمنين دانشمند در برزخ معدوم نبوده اند كه مقدار مكث خود را مى دانسته و مجرمون كه مقدار درنگ خود را گاهى يك ساعت و گاهى يك روز و گاهى ده روز گفته اند ناشى از اختلاف نظر و حدس شان است ولى به هر حال شاهد اين است كه مراد لبث برزخى است نه لبث مادّى دنيا كه با\r\n\r\n\r\n","description":"","footnote":"\r\n( 1 ) بحارالانوار ، تفصيل اين بحث را در كتاب‌هاى فوايد دمشقيه و كتاب روح از نظر دين و عقل و علم روحى و كتاب معاد اين نويسنده مطالعه فرماييد .\r\n( 2 ) مجرمين كور شده ، بين خود مى گويند ما لبث و درنگ نكرده‌ايم مگر ده ( روز ) ؛ خوش سليقه تر آن‌ها مى گويند درنگ نكرده‌ايد مگر يك روز .\r\n","page_name":" 393 ","page_number":394},
  {"content":"\r\n\r\nزندگى و زندگانى هفتاد و شصت ساله و يا كمتر و بيشتر بسيار بعيد است آن را ده روز و يا يك روز و بدتر اين كه يك ساعت بدانند\r\n4 -  « قالَ كَمْ لَبِثْتُمْ فِي الْأَرْضِ عَدَدَ سِنِينَ ،   قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ ،   قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ  ( المؤمنون : 112 - 114 ) خدا فرمود چه قدر در زمين درنگ كرديد به شماره سالها مى گويند درنگ كرديم روزى يا مقدارى از روز ، از حساب كنندگان ( ما تحقيقاً ) نمى دانيم خداوند مى فرمايد درنگ نكرده‌ايد مگر كمى . .\r\nدر اين آيه اوّلًا معلوم نيست كه لبث روى زمين و ايام حيات مادّى مراد است يا كره زمين و حيات برزخى يا هر دو و ثانياً قلّت لبث را خداوند بيان مىكند حتّى كمتر از يك روز و مقدارى از يك روز كه كفّار بيان داشته‌اند ، چه ظاهر از آيه اين است كه جواب خداوند ردّ بر قول كفّار است . بنابراين معناى آيه از فهم ما بيرون مى رود مگر اين كه قلّت را به قياس خلود و دوام جهنم بدانيم . والله العالم .\r\n5 -  « وَ يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ يَتَعارَفُونَ بَيْنَهُمْ . . . »  ( يونس : 45 ) روزى كه خداوند آنان را جمع مىكند گويا درنگ نكرده‌اند مگر ساعتى از نهار باهم شناسايى پيدا مى كنند .\r\n6 -  « كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ . . . »  ( الأحقاف : 35 ) روزى كه كفّار آنچه را كه به آن‌ها وعده داده شده بود ( آتش جهنم را ) ببينند گويا مكث نكرده بودند ( در دنيا مگر ساعتى از روز )\r\n7 -  « كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها »  ( النازعات : 46 ) هر سه آيه قريب المعنى مى باشند ؛ يعنى چشم كفّار روز قيامت كه چشم شان به دوزخ بيفتد گويا در دنيا درنگ نكرده بودند مگر ساعتى يعنى ديدن دوزخ آن‌قدر دردناك است كه همه زندگانى دنيايى مادّى ساعتى به نظر شان مى رسد .\r\n\r\n","description":"","footnote":"","page_name":" 394 ","page_number":395},
  {"content":"\r\n\r\nمعناى مطابقى آيات ظاهراً ربطى به برزخ ندارد ولى بالإلتزام نفى زندگانى هزاران ساله برزخ را مىكند .\r\nسخن آخر\r\nاز مجموع آيات متقدّمه به دست آمد كه كفّار به إستثناى عذاب قبض روح و عذاب قبر كه ساعتى بيشتر دوام ندارد ، ديگر عذابى در برزخ ندارند و همه مجازات آنان در قيامت و دوزخ است . مؤمنين دو دسته اند : دسته اى كه وقت مردن پاك مى روند و يا بخشيده مىشوند كه در برزخ به نحوى كه در كتاب معاد ذكر نموده ام متنعّم هستند .\r\nو دسته‌اى كه با گناهان خود بدون بخشش مى ميرند . آيا اين دسته در برزخ معاقب و معذّب هستند برزخى كه ممكن است هزاران يا ميليون‌ها سال طول بكشد ؟\r\nپاره‌اى از روايات مىگويد مؤمن عذاب برزخى دارد . آيا مىشود علم اين روايات را به گوينده‌اش ردّ كنيم و بگوييم جايى كه كفّار عذاب ندارند مؤمنين چگونه معذّب مىشوند ، هرچند عذاب دائمى در سراسر برزخ نباشد بلكه به اندازه استحقاق معاصى خود عذاب شود ؟\r\nممكن است اين بنا درست باشد . و ممكن است بگوييم به اندازه استحقاق ، عذاب مى شوند تا در برزخ مستحق نعمت‌هاى برزخى بگردند و روز قيامت حساب آنان پاك باشد كه بهشت بروند . والله اعلم .\r\n\r\nارواح جمعى از كفّار در عذاب برزخى\r\nاستنباط ما از آيات قرآن اين شد كه كفّار حيات و عذاب برزخى ندارند ؛ ولى سردمداران كفر در برزخ تا قيامت معذّب مى باشند .\r\nاوّل آل فرعون : در قرآن مى خوانيم :   « وَ حاقَ بِآلِ فِرْعَوْنَ سُوءُ الْعَذابِ ، النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ   ( غافر : 45 و 46 ) عذاب دردناك\r\n\r\n","description":"","footnote":"","page_name":" 395 ","page_number":396},
  {"content":"\r\n\r\nبه آل فرعون احاطه نموده ، صبح و شام ( يا عصر ) بر آتش عرضه مى شوند . و روزى كه قيامت بر پا مىشود ( به ملائكه فرمان مى دهيم ) آل فرعون را در شديدترين عذاب داخل نمايند .\r\nدوّم ممكن است قوم نوح مثل آل فرعون در عذاب برزخى باشند ( نوح 25 ) و بحث اين مطلب در كتاب ما روح از نظر دين و عقل و علم روحى جديد ص 217 تاص 222 . بيان شده است .\r\n\r\nگفتار نيكو\r\n « وَ قُلْ لِعِبادِي يَقُولُوا الَّتِي هِيَ أَحْسَنُ . . . »  ( الإسراء : 53 ) به بندگانم بگو سخنى بگويند كه نيكوتر باشد ، زيرا شيطان ميان آنان ( در موقع ردّ و بدل سخنان غير نيكو تر ) فساد و تباهى را مىآورد ؛ مؤكّداً شيطان دشمن آشكارى براى إنسان است .\r\nآنچه كه قابل ترديد نيست و تجربه قطعى بر آن دلالت مىكند ؛ اين است كه اكثر عداوت‌ها و حتّى لت و كوپ و زخمى شدن و كشته شدن‌ها از صحبت‌هاى غير اخلاقى و كلمات ركيك به وجود آمده است هرچند ريشه‌ى اين گفت وگو ها پول و يا مال كمى بوده مانند يك هزار افغانى يا چند متر تكه يا چند كيلو آرد ! ، بر عكس در دعاوى كه مال زياد يا موضوعات مهم ديگر مورد اختلاف بوده و صحبت‌ها منطقى و اخلاقى بوده ، نزاكت محفوظ مانده و پس از مدّتى وضع بين متخاصمين عادى شده است . عمل‌هاى بد و غير اخلاقى نيز در مشكلات اجتماعى و ناراحتىهاى روانى تأثير مهم دارند ؛ ولى اقوال زبانى چون به يك حركت زبان به وجود مى آيند آسان تر از عمل است ، بيشتر مورد ابتلاء مىباشد .\r\nخلاصه كنترول زبان از سخنان بد ، آدمى را از بسيارى از مشكلات متفرّقه و آسيب‌هاى روحى و بدنى زياد - غير لازم - نجات مىدهد و قول نيكوتر كه در اين آيه آمده است محبّت و صميميت و احترام را بين افراد نگاه مىدارد كه لذت زيادى دارد . براستى خالق إنسان بهتر\r\n\r\n","description":"","footnote":"","page_name":" 396 ","page_number":397},
  {"content":"\r\n\r\nاز خود إنسان ريشه‌هاى خوشبختى إنسان را از هر جهت مى شناسد و سعادت او را تضمين مى نمايد .\r\nدر مذمّت پر حرفى و حسن كم حرفى رواياتى رسيده است كه نيازى به ذكر آن‌ها در اين كتاب نيست ، همه مى دانيم كه گاهى به كلمه‌ى « تو » خشم مخاطب را بر افروخته‌ايم و خود را در نظر حقير نشان داده ايم . و گاهى به كلمه جناب شما و يا جناب عالى و يا برادر عزيز ، خشم او را فرو آورده‌ايم و او را وادار كرده‌ايم ما را احترام كند و اقلًا در نظر او بزرگ جلوه كرديم . همين يك آيه با تجربه قطعى ما كفايت مىكند كه از امروز تصميم بگيريم زبان خود را از بدتر و بد بگيريم و سخنان خوب و خوبتر را استعمال كنيم تا هم خود ما آرامش پيدا كنيم و هم مخاطبين ما ، و هم كرامت طرفين محفوظ بماند .\r\n « وَ قُولُوا لِلنَّاسِ حُسْناً . . »  ( البقرة : 83 )\r\n « وَ جادِلْهُمْ بِالَّتِي هِيَ أَحْسَنُ . . »  ( النحل : 125 )\r\n « وَ لا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ . . »  ( العنكبوت : 46 )\r\n « اللَّهُ نَزَّلَ أَحْسَنَ الْحَدِيثِ كِتاباً . . »  ( الزمر : 23 )\r\n « وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ »  ( فصلت : 33 )\r\n « الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ . . »  ( الزمر : 18 ) ؛ بلى مسلمان بر اساس آيات زياد بايد قولًا و عملًا محسن باشند قرآن در آيات فوق مى فرمايد : با مردم - چه كافر و چه مؤمن و چه بد و چه خوب و چه كوچك و چه بزرگ به نيكويى صحبت كنيد و با آنان به وجه نيكوتر مجادله و گفت و گو كن . خدا نيكوترين حديث ( قرآن ) را فرو فرستاد . كسانى كه سخن را گوش مى دهند و به نيكوتر آن عمل مىكند .\r\n\r\n","description":"","footnote":"","page_name":" 397 ","page_number":398},
  {"content":"\r\n\r\n\r\nخواندن غير خدا بيهوده است\r\n « قُلِ ادْعُوا الَّذِينَ زَعَمْتُمْ مِنْ دُونِهِ فَلا يَمْلِكُونَ كَشْفَ الضُّرِّ عَنْكُمْ وَ لا تَحْوِيلًا »  ( الإسراء : 56 ) ( به مشركين ) بگو آنانى را كه غير از خداوند را ( معبود يا خالق ) مى پنداريد بخوانيد ( ولى بدانيد كه ) آنان نمى توانند ضرر را از شما بر طرف كند و نه تغييرى ( در آن ايجاد ) نمايند .\r\nمضمون آيه قطعى است و غير از خداوند هر چه از انبياء و ملائكه باشد و چه غير آن‌ها ، همه در وجود و افعال خود در حدوث و در بقاء نيازمندند و لا حول ولا قوة إلّا بالله . پس از غير خدا توانايى بر طرف كردن ضرر و جلب منفعت ر اندارند ؛ و اگر موجودات عاقل مختار ؛ مانند إنسان و جن چنين قدرتى در حدود معينى دارند ، تنها به تمليك و اقدار خداوند دارند .\r\nسؤال خداوند هم مشكلات مردم را غالباً حل نمىكند . تجربه قطعى اين است كه اكثر دعاهاى بندگان قبول نمىشود . مطالب عباد تنها از راه قانون سببيت و وجود اسباب به إراده خداوند مورد قبول قرار مى گيرند ؛ بلى در مواردى كه دعا در سلسله علل از امور مدخليت داشته باشد دعا قبول مىشود ؛ ولى اين موارد كم است هرچند براى دعا كننده مطلقا ثواب دعا كردن داده مىشود چون دعا در حد ذات خود عبادت است .\r\nبه هر حال آيه مىگويد كسانى را كه شريك خداوند برگزيده‌ايد قدرت و مالكيت اجابت دعا را ندارند و تنها خداوند است كه قدرت اين كار را دارد و اگر مصلحت ديد آن را بجا مىآورد .\r\n\r\nپيش از قيامت\r\nقرآن مى فرمايد پيش از روز قيامت همه شهر ها و آبادىها را نابود مىكنيم و يا عذاب سختى را بر آن‌ها نازل مىكنيم و اين حادثه بزرگ در كتاب ( لوح مخفوظ ) نوشته شده است ( اسري 58 ) آيا اين هلاكت ساختمآن‌ها و شهرها و عذاب مردم همان زلزله معروف\r\n\r\n","description":"","footnote":"","page_name":" 398 ","page_number":399},
  {"content":"\r\n\r\nقيامت نيست ؟   « إِذا زُلْزِلَتِ الْأَرْضُ زِلْزالَها »   ( الزلزلة : 1 )    « إِنَّ زَلْزَلَةَ السَّاعَةِ شَيْءٌ عَظِيمٌ ، يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها . . »    ( الحج : 1 - 2 ) اين آيه دلالت روشنى ندارد كه روز زلزله كه هر زن شير دهنده از طفل رضيع خود غفلت مىكنند و هر زن باردار بار خود را مى گذارند ، روز قيامت است ، و لذا مىشود ذهول زن شيرده را بر معناى حقيقى آن حمل كنيم نه بر يك معناى تمثيلى و همچنين جملات بعد آن . والله العالم .\r\nو اضافه زلزله به كلمه « الساعه » كه نام روز قيامت است با هردو احتمال مى سازد احتمال اين كه زلزله در روز قيامت باشد و اين كه زلزله نزديك به روز قيامت باشد . والله العالم .\r\nمطلب اخير اين كه آيات سوره زلزله در مجموع دلالت قطعى دارند كه زلزله مذكور در كره زمين است نه در ميدان قيامت كه من نام آن را با ملاحظه آيه قرآن  « فَإِذا هُمْ بِالسَّاهِرَةِ »  ( النازعات : 14 ) كره ساهره نهاده‌ام .\r\n « يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلًا »  ( المزمل : 14 )    « يَوْمَ تَرْجُفُ الرَّاجِفَةُ ، تَتْبَعُهَا الرَّادِفَةُ ، قُلُوبٌ يَوْمَئِذٍ واجِفَةٌ »    ( النازعات : 6 - 8 ) آيه سوره مزمّل نيز دلالت دارد كه رجفه و زلزله در همين كره است .\r\n\r\nكلامى در مورد معجزه\r\n « وَ ما مَنَعَنا أَنْ نُرْسِلَ بِالْآياتِ إِلَّا أَنْ كَذَّبَ بِهَا الْأَوَّلُونَ وَ آتَيْنا ثَمُودَ النَّاقَةَ مُبْصِرَةً فَظَلَمُوا بِها وَ ما نُرْسِلُ بِالْآياتِ إِلَّا تَخْوِيفاً  ( الإسراء : 59 ) ما را از فرستادن آيات ( معجزات ) باز نداشت جز اين كه امّت‌هاى گذشته به آياتى ( كه فرستاده شده بود ) تكذيب نمودند و آن‌ها را نسبت به دروغ داده بود  « وَ ما نُرْسِلُ بِالْآياتِ إِلَّا تَخْوِيفاً »  آيات بر چند گونه است :\r\n1 - كارهاى فوق العاده كه خداوند إبتداء آن‌ها را براى اثبات نبوّت پيامبران و هدايت مردم انجام مىدهد .\r\n2 - كارهاى فوق العاده كه مردم يا پيامبر از خداوند مى خواهند آن‌ها را انجام بدهد .\r\n\r\n","description":"","footnote":"","page_name":" 399 ","page_number":400},
  {"content":"\r\n\r\n3 - كارهاى فوق العاده كه خود پيامبر به حول و قوه خداوند آن‌ها را بجا مىآورد .\r\n4 - معجزات و خارقات عادات كه خداوند آن‌ها را براى ترسانيدن از معصيت مردم انجام مىدهد .\r\nاطلاق آيه مباركه اين است كه تكذيب گذشته گان - در امّت‌هاى پيشين به معجزات مرسله الهى ، مانع از فرستادن دوباره مثل آن‌ها حتّى براى امّت اسلامى گرديده چه از قسم اوّلى باشد و چه از قبيل دوّم و اقتراحى ( پيشنهادى ) مردم يا پيامبر اكرم ( ص ) ؛ زيرا اگر ما آن را بفرستيم و شما آن‌ها را نپذيريد بر شما عذاب نازل مىكنيم كه مصلحت نيست شما عذاب شويد و يا اگر شما نپذيريد ارسال آن‌ها لغو مىشود . ولى در اين دو صورت اين سؤال پيش مىآيد كه چرا براى مردم اوايل فرستاده شد كه آيات لغو شد و موجب عذاب مردم گرديد ؟ مگر اين كه گفته شود كه خدا مردم را با وجود رحمة للعالمين عذاب نمىكند .  « وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ . . »  ( الأنفال : 33 ) ولى لغويت در هر دو زمان مانع ارسال معجزات مى گردد ( دقت شود ) .\r\nبلى ارسال آيات تخويفى مانعى ندارد و ما آن‌ها را مى فرستيم ؛ مانند زلزله ، قحطى ، مرض‌هايى كه بسيارى از مردم را مى گيرد و اقسام ديگر « 1 »\r\nبنابراين معجزه شقّ القمر به اين آيه نفى مىشود مگر اين كه شق آن به إراده پيامبر صورت گرفته باشد ، هرچند به حول و قوهء پروردگار « 2 » ( دقت شود ) .\r\nبه هر حال نفى آيه از ارسال معجزات مخصوص به ارسال خداوند است ، نه معجزات صادره از پيامبر اكرم ( ص ) ؛ بلكه ممكن است نفى به معجزات مرسله از آسمان و فضا باشد ، نه\r\n\r\n\r\n","description":"","footnote":"\r\n( 1 ) احتمال مى رود كه مراد از آيات تخويفى ، آيات قرآن باشد كه مكلفين را از معصيت و يا عقاب مى ترساند ؛ هرچند اين احتمال ضعيف است مانند احتمال اين كه مراد از آيات ممنوعه تنها آيات اقتراحى و پيشنهادى مردم باشد كه ضعيف است .\r\n( 2 ) - مانند تخت بلقيس كه آصف برخيا آن را به إراده خود آورد ؛ هرچند به قدرت خدا .\r\n","page_name":" 400 ","page_number":401},
  {"content":"\r\n\r\nاز ايجاد اعمال خارق العاده در روى زمين كه ارسال صدق نكند ؛ ولى علّت ( تكذيب اوّلين ) عام است همه گونه معجزه از جانب خداوند را نفى مىكند .\r\nتكريم و تفضيل بنى آدم\r\n « وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا »  ( الإسراء : 70 ) مؤكّداً فرزندان آدم را گرامى و كرامت داديم و بر كثيرى از كسانى كه آنان را آفريده ايم برترى داديم نوعى از برترى .\r\nبعيد نيست كرامت إنسان در پناه روح مجرّد او و بدن اسرار آميز او كه فيزيو لوژى هنوز در پى كشف اسرار و عجائب آنست در حالىكه عقل و فلسفه و علم هنوز موفّقيت چندانى در گشودن خزانه وسيع و پيچيده روح ، قدم‌هاى إبتدايى بر داشته است ، و علوم تجربى هنوز توفيق اندكى در كشف اسرار آن داشته است « 1 »\r\nبه هر حال قرآن در جاى ديگر مىگويد :  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  ( التين : 4 ) ممكن است مراد از تقويم جسم و روح هر دو مراد باشد . و از آيه فهميده مىشود كه قوام إنسان بهترين قوام است كه بهتر از آن در جهان آفرينش وجود ندارد . بلى آيه دلالتى بر بهترى قوام انسان بر همه مخلوقات و آفريده ها نيست ؛ بلكه ممكن است يك عده از آفريدگان جهان امكانى به همين درجه احسنيت و بهترين رسيده باشند و كمى بعد تر خواهيم گفت كه همين احتمال ظاهراً واقعيت دارد .\r\nبه هر حال اين موجود در جهان تكوين از خود برتر و بهتر و برتر ( افضل ) ندارد و او استعداد خود را در علوم تجربى و علوم عقلى و معرفت خالق جهان و صفات او و تكنالوژى و روحانيت به اثبات رسانيده و در آينده تاريخ او ، ترقّيات و اكتشافات بيشترى توقّع برده\r\n\r\n\r\n","description":"","footnote":"\r\n( 1 ) - كتاب‌هاى متعدّدى كه در علم روحى جديد نوشته شده ، مرد محقق را به آينده كشفياتى در مورد روح اميد وار مى سازد .\r\n","page_name":" 401 ","page_number":402},
  {"content":"\r\n\r\nمىشود خلاصه اين كه إنسان - يعنى نوع آن - بدون در نظر داشت دين و اخلاق و سيره عملى او در زندگانى فردى و اجتماعى ، در عالم تكوين و وجود و هستى در بهترين درجه قرار دارد و حكمت ازلى حق در حق او چنين روا داشته است .\r\nاو بر اساس همين استعداد اعلى بر دريا و زمين ( و حتّى فضا ) سوار و مسلّط شد و از طيبات صاحب روزى شد و زمين پر از خاك را براى خود از ميوه هاى رنگارنگ و معادن مختلف به وسيله علم خود بهترين بستر زندگانى بساخت .\r\n\r\nخلافت الهى\r\nخداوند از اوّل اعلام كرد كه من آدم را جانشين خود قرار مى دهم ، ملائكه جنبه سفّاكى و خون ريزى و تباه روزى بنى آدم را وسيله خوبى براى كسب خلافت الهى براى خود تشخيص دادند و لهذا خواهان اين مقام براى خود شدند ، خداوند به آنان فرمود من در وجود آدم ( يعنى نوع آدم يعنى بنى آدم ) چيزى را مى دانم كه شما نمى دانيد ، وقتى استعداد علمى آدم براى ملائكه ثابت شد ملائكه از نامزدى خود از اين مقام منصرف شده و تسليم به امر خداوند و خلافت آدم شدند .\r\n\r\nخلافت دو معنى دارد :\r\nاوّل : جانشين فردى مقام فرد ديگر ، مانند متصدّى شدن معاون رئيس ، مقام رئيس را در فرض غيبت او . اين گونه جانشنى در مورد خداوند مستحيل است و مخالف عقل ، زيرا همه عوالم و جهان هاى امكانى در حدوث وبقاى خود به إراده واجب الوجود نياز دارد و جز واجب الوجود كه علم و قدرت و اشراف لايتناهى دارد ، ديگر كسى و چيزى كه قهراً همه چيز او محدود است ، نمى تواند حتّى در يك قريه كوچكى جانشين خداوند شود . و براى واجب ، هيچ گونه غيبتى و غفلتى و حاجتى به غير تصوّر نمىشود ؛ و احاطه او بر همه مخلوقات از صبح خلقت تا شام ابد ( كه ابديت شام ندارد ) بر قرار است .\r\n\r\n","description":"","footnote":"","page_name":" 402 ","page_number":403},
  {"content":"\r\n\r\nدوّم : نمايندگى يكى از ديگرى با حضور علمى و توانايى او و با كمك گرفتن همه جانبه اوّل به دوّم . همانند نمايندگى انبياء و رسولان از خداوند در هدايت بشر .\r\nفرق نمايندگى نوع إنسانى با نمايندگى خصوص اشخاص معدود و معين انبياء و رسولان در اين است كه نمايندگى اوّلى تكوينى است و نمايندگى دوّمى تشريعى و تربيتى است ( دقت شود ) به هر حال حمل بر درياها و بيابان‌ها و هوا و فضا همه از شئون نمايندگى تكوينى از خداوند است .\r\nدر تعريف دقيق خلافت تكوينى إنسان از خداوند تصاوير و تعاريفى متعدّد و متفاوت وجود دارد كه احتمالًا در يكى از دو جزء كتاب رنگارنگ اين نگارنده نقل شده است . و امّا اين كه إنسان به دو دسته خيرالبريه و شرّالبريه ( بهترين مخلوقات و بدترين مخلوقات ) تقسيم شده و يا اين كه گرامى ترين انسان‌ها متقى تر آنان است ، ربطى به خلافت و نمايندگى إنسان از خداوند در كره زمين ندارد و متعلّق به حيثيت تشريعى إنسان است .\r\n\r\nكلامى در برترى تكوينى\r\nكدام نوع مخلوق افضل و برتر از همه مخلوقات است ؟\r\nتكريم إنسان كه بيان شد دلالتى بر برترى او ندارد « 1 » بلكه ذيل آيه گذشته مىگويد كه ما إنسان را بر كثيرى از مخلوقات خود برترى داديم . اين آيه به روشنى مىگويد : إنسان برتر از همه مخلوقات نيست ؛ بلكه برتر از بسيارى از موجودات است . ولى طبرسى مرحوم ظاهر آيه را چنين تأويل برده است : منظور از لفظ كثير نه به مفهوم بيشتر ؛ بلكه به مفهوم كل است و اين شيوه سخن در گفت و گوها در شعر و نثر نيز رواج دارد ، مثلًا وقتى زمامدارى مىگويد من جاه و مقام بسيار خود را به او بخشيدم . . منظور اين است كه همه موجودات خود را به او\r\n\r\n\r\n","description":"","footnote":"\r\n( 1 ) - به اصطلاح طلاب : « اثبات شى نفى ماعدا را نمىكند . »\r\n","page_name":" 403 ","page_number":404},
  {"content":"\r\n\r\nواگذار كردم و نه بخشى از آن را « 1 » . اين تأويل خلاف ظاهر آيه است و بدون دليل معتبر جايز نيست آن را بپذيريم .\r\nسؤال : موجود يا موجود هاى كه از برترى إنسان إستثناء شده كيانند ؟\r\nبعضى ملائكه را گفته اند . ولى هركس آيات سجده ملائكه براى آدم را در قرآن بخواند ، مىداند إنسان از ملائكه برتر است .\r\nممكن است نوع جن را از مستثنى بدانيم ، چون قرآن جن و إنسان هردو را خلق شده براى عبادت مىداند و در بسيارى از آيات اسم جن پيش از اسم إنسان ذكر شده است . و در سوره رحمن مخاطب به ضمير تثنيه مكرّر جن و إنس است « 2 » .\r\nبعيد نيست موجودات عاقل در منظومه هاى شمسى و يا كهكشان هاى ديگر ، هم پايه إنسان باشد و ما از كائنات وسيع چيزى را نمى دانيم . والله العالم .\r\n\r\nقرينه بزرگ بر اين كه قرآن كلام خدا است .\r\n   « وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَهُ وَ إِذاً لَاتَّخَذُوكَ خَلِيلًا ، وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا ، إِذاً لَأَذَقْناكَ ضِعْفَ الْحَياةِ وَ ضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً »    ( الإسراء : 73 - 75 ) نزديك بود آنان ( مشركين مكه ) ترا بفريبند از آنچه كه به سوى تو وحى كرديم ( توحيد و دورى و يا مبارزه با شرك ) تا بر ما افتراء ببندى و در اين صورت دوست خود بگيرند . و اگر ما ترا ( به عصمت غير منافى اختيار ) ثابت و استوار نمى ساختيم مسلّماً نزديك بود كه تمايلى « 3 » به سوى آنان بنمايى ( يعنى براى مصلحت گرايى\r\n\r\n\r\n","description":"","footnote":"\r\n( 1 ) - ترجمه مجمع البيان ج 8 / 205 .\r\n( 2 ) - در همين سوره اين آيه قابل توجّه است  « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  الرحمن : 33 كه استعداد هردو را همسان به نمايش مى گذارد .\r\n( 3 ) - در اين كه ركون به معناى اعتماد است و يا تمايل بحث درازى در تفسير الميزان و تفسير المنار در ذيل آيه  « وَ لا تَرْكَنُوا إِلَى الَّذِينَ ظَلَمُوا . . »  هود : 113 مذكور است ولى كلمه در اين مقام « اليهم » قول دوّم را تاييد مىكند .\r\n","page_name":" 404 ","page_number":405},
  {"content":"\r\n\r\nبراى مدّت كوتاهى با آنان مدارا كنى ) كه در اين صورت ما دو و چند برابر مجازات در زندگانى حاضر و دو و چند برابر عذاب آخرت را به تو مى چشانيديم و سپس در برابر ما ياورى براى خود نمى يافتى كه عذاب ما را دفع مىكرد .\r\nخواننده عزيز ، در سه آيه فوق دقت كنيد ، خصوصاً آيه‌ى سوّم را دو سه بار بخوانيد ببيند آيا اگر قرآن كلام پيامبر ( ص ) مى بود چنين خطاب تهديد آميز بلكه توهين آميز به خود مىكرد ؟ شما فرض كنيد در برابر پنجاه‌تن مريد و زير دست خود راضى مىشديد چنانچه توهين شويد ؟ پس بدانيد خطاب خطاب خداوند است و پيامبر ( ص ) جز صبر و افشا چاره نداشته است .\r\n\r\nدو برابر و چند برابر عذاب\r\nممكن است به ذهن خواننده برسد كه اگر پيامبر ( ص ) سازشى مىكرد و خداى نخواسته مستحق عقذاب مى شد ؛ چرا چند برابر عذاب را در دنيا و آخرت به او مى چشانيد ؟ چرا يك عذاب نه ؟\r\nدليل اين چند برابر عذاب ظاهراً در دو نكته نهفته است :\r\n1 - علّت استحقاق عقاب عاصى و حتّى كافر ، مطلق عصيان و كفر نيست و لذا كسى كه سهواً و يا به جهل قصورى معصيت كبيره انجام دهد مستحق عقاب اخروى نمىشود ، و همه عدليه چنين عقابى را قبيح مىداند ، بنابراين علّت عقاب تجرّى است كه عصيان تعمّدى و تقصيرى محقق مىشود ، و عقل به استحقاق عقاب متجرّى مستقلًا حكم مىكند .\r\n2 - هرچه تجرّى بيشتر باشد ، عقل به عقاب بيشتر او حكم مىكند ، و شكى نيست كه هرچه مراتب علم عاصى بيشتر باشد و حجّت بر او بيشتر تمام شده باشد عقاب او بيشتر مىشود و عين همين شدّت و تعدّد در جانب انقياد نيز مىآيد و هر چه انقياد بيشتر باشد ثواب بيشتر مى گردد .\r\n\r\n","description":"","footnote":"","page_name":" 405 ","page_number":406},
  {"content":"\r\n\r\n\r\nشأن نزول‌هاى آيات\r\nدر مورد آيات فوق شأن نزول‌هاى نقل شده و نيز در بسيارى از آيات قرآن مجيد شأن نزول نقل كرده‌اند ، كه براى فرد مبتدى تا حدّى در فهم تفسير آيات متبرّكه قرآن يارى مىرساند . به نظر نگارنده شأن نزول ها بر سه گونه است :\r\n1 - از اشارت خود آيات به دست مىآيد .\r\n2 - از روايات معتبرالسند استفاده مىشود .\r\n3 - از رويات مرسل و بى سند و يا دارنده سند ضعيف يا مجهول و يا از قول مفسّرين گذشته چه مسند باشد و چه مرسل .\r\nقسم اوّل و دوّم قابل اعتماد بوده و بايد مورد استفاده قرار گيرند . قسم سوّم را بايد به كلى ترك كرد و نبايد وقت نويسنده و مطالعه كننده در نقل و مطالعه آن‌ها ضايع شود .\r\n\r\nحق و باطل\r\n « وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً »  ( الإسراء : 81 ) اگر مراد از حق اسلام باشد و از باطل ، شرك مردم مكه ، تفسير آيه روشن است و معناى جمله اخير يك قانون كلى را بيان مىكند كه باطل طبيعت آن اين است كه از بين رفتنى است و لو پس از انقراض زندگانى بشر در كره زمين . چون حقيقتى ندارد در آن جهان از آن اثرى نيست مگرتبعات آن كه عقاب مشركين باشد . و از الفاظ آيه عموم باطل نابود شدنى استفاده نمىشود و مصاديق باطل از وسوسه شيطان به آدم شروع شد و تا آخرين لحظه حيات إنسان در اين كره ، دوام خواهد آورد . و در بهشت است كه لا يسمعون فيها لغواً و لا تأثيماً . و دليلى وجود ندارد كه در دوزخ آن دنيا لغو و باطل وجود نداشته باشد ؛ بلكه قرآن حكايت مىكند كه مشركين در ميدان حساب دروغ مى گويند و حتّى به خدا قسم مى خورند كه ما مشرك نبوده ايم . ( انعام : آيه 24 )\r\n\r\n","description":"","footnote":"","page_name":" 406 ","page_number":407},
  {"content":"\r\n\r\nبلى اگر مراد از باطل بى اثر باشد ، در آن جهان باطلى تأثير نرسد ، ولى در اين جهان از آغاز تا امروز تا انقراض عالم باطل از حق بيشتر نفوذ دارد و پيروان حق دسته اى كمى بوده اند . والله العالم .\r\n\r\nقرآن شفاء و رحمت است\r\n « وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً »  ( الإسراء : 82 ) فرو مى فرستيم از قرآن آنچه كه شفاء و رحمت براى مؤمنان است و ستم‌گاران را جز زيان و خسران زياد نمىكند .\r\nآيات قرآن اكثراً شفاى دردهاى روحانى و اخلاقى بشر است و رحمت رحيمى او سبب فوز در دنيا و آخرت است .\r\nبلى بعضى از آيات چنين اثرى را ندارد ، مثلًا :\r\n1 - حروف مقطّعه قرآن .\r\n2 - آيات متشابه قرآن .\r\n3 - آيات مكرره قرآن كه زياد هم است .\r\n4 - آيات مشتمل بر احكامى كه اكثر يا دسته اى از مردم از موضوع آن‌ها بيرون هستند ؛ مانند آيات وارد در حج كه در هر دوره براى اكثر مردم شفاء و رحمت نيست ؛ زيرا استطاعت مالى ندارند و تنها بر افراد مستطيع واجب است و اين آيات براى همه مؤمنين شفاء و رحمت نيست مگر تقديراً .\r\n5 - آياتى كه در مورد جن وارد شده است .\r\n6 - آياتى كه در مورد سموات سبع وارد شده و مؤمنين عالم و جاهل از شش آسمان قرآن هيچ نمى دانند . و هكذا ، والله العالم .\r\n\r\n","description":"","footnote":"","page_name":" 407 ","page_number":408},
  {"content":"\r\n\r\nو امّا اين كه آياتى كه شفاء و رحمت براى همه إنسان ها است چرا به مؤمنين اختصاص يافته ؟\r\nسرّش اين است كه مجرّد نزول آيات نه شفاء است و نه رحمت ؛ بلكه تحقّق شفاء و رحمت آن‌ها بعد از عمل است و اين مؤمنين هستند كه به آن‌ها عمل مى كنند و استفاده مى برند و ستمگران از معصيت دستورات الهى استحقاق عقاب در آخرت و بدبختى حيات دنيا را به دست مى آورند .\r\n\r\nروح\r\n « وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا »  ( الإسراء : 85 ) و مى پرسند تو را از روح ، بگو روح از فرمان پرودگار من است و به شما داده نشده بجز اندكى از دانش . ظاهراً سؤال از روح إنسان و نفس إنسان نيست و گرنه مناسب بود آن را به خود اضافه مىكردند كه روح ما يا روح آدمى چيست . به علاوه كه مشركين قريش خود را همين جسد محسوس مى پنداشتند و مناسبت آيه بعدى كه در مورد وحى صحبت مىكند ، نيز با روح الأمين مناسبت دارد . والله العالم .\r\nبه هر حال روح در قرآن مجيد به چند معنى مىآيد :\r\nيكى روح الأمين است كه فرشته بزرگى است وظيفه اول و مهم او رسانيدن وحى را از جانب خداوند براى رسولان الهى در زمين دارد و نيز و ظيفه انزال بلا وعذاب دنيوى را بر كفار مانند قوم لوط و ديگران را دارد . و وظيفه مهم ديگر او اداره امور فرشتگان است . مطاع ثم امين ( تكوير : 21 ) و از وظايف ديگر او اطلاع زيادى در دست نيست .\r\n  « نَزَلَ بِهِ الرُّوحُ الْأَمِينُ ، عَلى قَلْبِكَ   « 1 »   لِتَكُونَ مِنَ الْمُنْذِرِينَ »   ( الشعراء : 193 و 194 ) قرآن را روح الأمين بر قلب تو نازل كرد تا از انذار كنندگان ( امّتان خود ) باشى . اين كلمه مركب وصف\r\n\r\n\r\n","description":"","footnote":"\r\n( 1 ) - آيا قلب در اين آيه به معنى روح است ، يا دل فيزيكى به‌عنوان مجاز ؟ والله العالم .\r\n","page_name":" 408 ","page_number":409},
  {"content":"\r\n\r\nفرشته است و اسم او جبرئيل است . و در سوره تكوير مقدارى بيشتر از مقام او بيان شده است :    « إِنَّهُ لَقَوْلُ رَسُولٍ كَرِيمٍ ، ذِي قُوَّةٍ عِنْدَ ذِي الْعَرْشِ مَكِينٍ ، مُطاعٍ ثَمَّ أَمِينٍ    ( التكوير : 19 - 21 ) قرآن قول رسول كريم ( بزرگوار ) و ارجمند است او نزد صاحب عرش ( الله تعالى ) صاحب قوت و دارنده قدرت و جايگاهى است ، در آنجا ( آسمان بالا ) فرمانده ( ملائكه ) امين است .\r\nاز اين آيه به دست مىآيد كه اوامر او از طرف ملائكه اطاعت مىشود و داراى امانت است . فرماندهى ملائكه وظايف زيادى را براى او ببار مىآورد و از اين جا دانسته مىشود كه مراد از روح در آيات زير همين جبرئيل است :\r\n1 -  « تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ »  ( القدر : 4 ) .\r\nفرشته ها و روح در شب قدر ( شب 21 و يا 23 ) رمضان به اذن پروردگار شان نازل مىشود ، با همه چيز ( مقدّرات بندگان و يا حوادث مقدّره يك ساله زمين مربوط به انسان‌ها و غير آنان ) .\r\n2 -  « يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ أَنْ أَنْذِرُوا أَنَّهُ لا إِلهَ إِلَّا أَنَا فَاتَّقُونِ »  ( النحل : 2 ) . مراد از اين روح نيز ظاهراً همان جبرئيل است\r\n3 -  « تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »  ( المعارج : 4 ) .\r\n4 - احتمال مىرود روحى كه در آيه 17 سوره مريم آمده است نيز جبرئيل باشد .  « فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا »  ( مريم : 17 ) .\r\n5 - « و نيز روحى كه در آيه 15 غافر ذكر شده مراد همين روح الامين باشد  « رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ لِيُنْذِرَ يَوْمَ التَّلاقِ »  ( غافر : 15 ) .\r\n6 -  « يَوْمَ يَقُومُ الرُّوحُ وَ الْمَلائِكَةُ صَفًّا . . . »  ( النبإ : 38 ) .\r\nمعناى دوّم روح ، روح القدس است  « وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ . . . »  ( البقرة : 87 ) مىشود احتمال داد كه اين روح القدس همان روح الأمين باشد كه عيسى بن\r\n\r\n","description":"","footnote":"","page_name":" 409 ","page_number":410},
  {"content":"\r\n\r\nمريم را به اذن خدا كمك كرده است ، و ممكن است كه اين كمك به آوردن وحى خداوند جلّ جلاله براى او باشد .\r\nولى آيه 22 مجادله اين احتمال را تأييد نمىكند  « أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ . . . »  ( المجادلة : 22 ) و آيه 110 مائده هم ديده شود .\r\nولى بعيد نيست روح القدس همان جبرئيل باشد و روح مذكور در آيه مجادله يا همان جبرئيل است و يا روحى ديگر كه به فرمان جبرئيل مؤمنان را تأييد مىكند .\r\nبه اين آيه توجّه نماييد :  « قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ »  ( النحل : 102 ) اين آيه دلالت قوى دارد كه روح القدس و روح الأمين همان جبرئيل است .\r\nمعناى ديگر روح نفس ناطقه إنسانى است كه از آن در آدم و عيسى نفخ فرموده است كه در آيه 91 أنبياء و آيه 12 تحريم و آيه 9 سجده و آيه 29 حجر و آيه 72 ص از آن ياد آورى شده است .\r\nظاهراً مراد از روح در آيه معنونه در اين فصل كه مورد سؤال سائلين واقع شده همان معناى اوّل است . والله اعلم .\r\n\r\nروح در احاديث معتبرة السند\r\n1 - فى صحيح ابى بصير قال : سألتُ ابا عبدالله ( ع ) من قول الله تبارك و تعالى  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ . . . »  ( الشورى : 52 ) قال : خلقٌ من خلقِ الله عزّوجلّ أعظمُ من جبرئيل و ميكائيل كان مع رسولِ الله يخبره و يسدّده و هو مع الأئمة من بعده « 1 » . از اين حديث فهميده مىشود كلمه « أوحينا » در آيه به معناى أرسلنا استعمال شده است و چنانچه به معناى لغوى خود باشد روح به معناى قرآن گرفته مىشود . و بر خلاف\r\n\r\n\r\n","description":"","footnote":"\r\n( 1 ) - اصول الكافى ج 1 / 273 ، معجم الاحاديث المعتبره ج 1 / 267 .\r\n","page_name":" 410 ","page_number":411},
  {"content":"\r\n\r\nتمام رواياتى كه در حالات روح حضرت پيامبر ( ص ) در عالم سابق وارد شده به ايشان خطاب شده كه قبل از ارسال اين روح نه علم به كتاب داشتى و نه به ايمان ! كه اين يك بحث ومهى است كه بايد مستقلًا مورد تجزيه قرار گيرد .\r\nعمده غرض از ذكر حديث ، روحى است كه از جبرئيل بزرگتر است در حالىكه از آيات قرآن فهميديم جبرئيل مطاع امين است .\r\n2 - باز كافى به سند معتبر ديگر از ابى بصير نقل مىكند كه از امام صادق ( ع ) از آيه  « وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا »  ( الإسراء : 85 ) سؤال كردم و امام فرموده است : خلقٌ أعظم من جبرئيل و ميكائيل كان مع رسول الله ( ص ) و هو مع الأئمة و هو من الملكوت « 1 » .\r\nمتن هردو روايت با آنچه از قرآن استفاده كرده‌ايم مخالف است ؛ بلكه حديث معتبر سوّم ابى بصير اشكال را بيشتر مىكند متن آن شبيه متن معتبر دوّم است با اضافه اين جمله : لم يكن مع احدٍ ممّن مضى غير محمّدٍ ( ص ) « 2 » و اين حديث ، تفسير روح را به روح القدوس نفى مىكند .\r\nظاهراً هر سه حديث يك حديث است كه متن آن را به سه شكل نقل شده است و گويا ابى بصير متن را براى سه نفر به سه مضمون نقل كرده است و لذا متن مورد ترديد قرار مى گيرد . والله العالم بالواقع\r\n\r\nامتناع معارضه با قرآن\r\n « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً »  ( الإسراء : 88 ) بگو اگر إنس و جن جمع شوند بر اين كه مثل اين قرآن را بياورند ، آورده نمى توانند هرچند كه همديگر را در اين كار كمك كنند . در اين آيه همه\r\n\r\n\r\n","description":"","footnote":"\r\n( 1 ) - همان .\r\n( 2 ) - همان .\r\n","page_name":" 411 ","page_number":412},
  {"content":"\r\n\r\nقرآن مراد نيست ؛ بلكه قسمتى از قرآن است كه در مكه نازل شده و آخر آن آيه 87 اين سوره است . اين معارضه تا روز قيامت براى همه نسل‌ها باز گذاشته شده و مخصوص به زبان عربى هم نيست .\r\nنگارنده در جوانى كتابى به نام « قرآن يا سند اسلام » تأليف و به چاپ رسانيد كه تقريباً يك سال قبل دوباره در كابل چاپ شد . و با اين كتاب ديگر سخنى من در اين مورد ندارم و تنها به يك نكته در اين جا اشاره مى كنم كه ذكر جن در كنار إنس از سه مطلب حكايت دارد :\r\nيك ، اين كه او قدرت علمى و فكرى فراوانى همانند إنسان دارد كه مىتواند بالقوه كانديد و نامزد اين مقام شود .\r\nدو ، در كره زمين نوع سوّمى از موجودات عاقل و مستعد وجود ندارند كه اين گونه كارهاى فكرى را انجام دهند « 1 »\r\nسه ، آيه اشعارى دارد كه جن نيز فى الجمله شركتى در دعوت قرآن دارد مؤيد اين استنباط بعضى از آيات ديگر از قرآن است كه مشهورترين اين آيات در زبان اهل علم اين آيه است  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات : 56 ) تقدم جن بر إنس در اين آيه اشاره به تقدم خلقت اوست . بلى ابليس پيش از حضرت آدم ( ع ) آفريده شده بود ، و رقابت و تكبّر مانع از سجده او بر آدم شد .\r\n\r\nدايره معانى قرآن\r\n « وَ لَقَدْ صَرَّفْنا لِلنَّاسِ فِي هذَا الْقُرْآنِ مِنْ كُلِّ مَثَلٍ فَأَبى أَكْثَرُ النَّاسِ إِلَّا كُفُوراً »  ( الإسراء : 89 )\r\n\r\n\r\n","description":"","footnote":"\r\n( 1 ) - متاسفانه ما از زندگانى اين همسايه نا ديدنى خود هيچ اطلاعى نداريم ؛ ولى آنان از ما اطلاع زيادى على القاعده بايد داشته باشند ، نگارنده در دوره جهاد ظاهراً در پاكستان در خواب مباحثات زيادى داشته‌ام كه با تندى ولى منطقى صحبت مىكردند و از عمل‌هاى خود دفاع مىكردند و من بر آنان ايراد مى گرفتم ؛ ولى خواب جداى از واقعيت‌ها است و ارزش علمى ندارد .\r\n","page_name":" 412 ","page_number":413},
  {"content":"\r\n\r\nمحققاً و مؤكّداً ما براى إنسان در اين قرآن ( به تعبير هاى گوناگونى ) از هر مثلى آورديم ولى بسيارى از مردم جز نا سپاسى هيچ كارى نكردند .\r\nشكى نيست كه مراد از عموم كل مثل ( هر نمونه ) همه جوانب حيات إنسان نيست و نه اين عموم در قرآن قابل فهرست است ، بلكه مراد از اين عموم در يك دايره خاصى است كه محوريت اعلاى إنسانى است كه قرآن براى آن آمده است مانند عقايد و معارف و مكارم اخلاقى و عبادات متنوع بندگان براى آفريدگار شان و عدالت اجتماعى در زندگانى اقتصادى و مدنى و امثال اينها و آنچه كه در اين راستا نقش مهمى دارد . والله العالم .\r\n\r\nموانع تدين در جوامع إنسانى\r\n « وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا »  ( الإسراء : 94 ) تنها چيزى كه مانع ايمان مردم پس از آمدن هدايت براى آنان بود اين بود كه چرا بشر پيامبر شده ! . سئوال مهمى كه در مورد دين دارى و پذيرش اديان آسمانى مطرح است ، دو چيزى متضاد است :\r\n1 - چه عواملى باعث شده است اغلب انسان‌ها در طول تاريخ خود ، با انبياء و رسولان الهى كه مستمراً در فواصل متعدد زمانى دين و شرايع آسمانى را عرضه داشته اند به مخالفت پرداخته‌اند و لجاجت شديدى داشته اند تا جايى كه گاهى كار به شهادت انبياء و كشته شدن جمعى از خود شان رسيده است ، مگر نه اين كه براى سعادت دنيا و آخرت آنان مفيد و لازم بوده است ؟ با اين كه انبياء افراد پاك بوده و توقع مادّى براى خود از مردم نداشته اند ؟\r\n2 - وقتى انسان‌ها مؤمن شدند ، آن قدر به آن علاقه مند مى شوند كه در راه دفاع آن از جان و مال خود مى گذرند ، كه آخرين نمونه آن در دوره ما جهاد پر افتخار مسلمانان افغانستان در مقابل تجاوز ملحدان شوروى مدفون بود .\r\n\r\n","description":"","footnote":"","page_name":" 413 ","page_number":414},
  {"content":"\r\n\r\nجواب سؤال اوّل\r\n1 - براى جمعى تنها مانع ايمان به نبوّت و رسالت اين بوده كه فرستاده بشر ، است و رسول خدا بايد خدا گونه باشد ( يا اقلًا فرشته باشد ) كه در آيه فوق به آن اشاره شده است ، قرآن به اين اعتراض در آيه بعدى جواب مىدهد كه اگر فرشته در زمين متمكّن مى بودند براى آنان رسول فرشته مى فرستادم . بين رسول و مردم فرستاده شده به سوى آن‌ها بايد تفاهم و درك متقابل وجود داشته باشد ، فرشتگان فاقد احساسات و عواطف بشرى چگونه مىتوانستند با مردم كنار بيايند .\r\nبعلاوه كه ظرفيت علمى و تدبيرى بشر بالاتر و وسيع تر از ظرفيت ملك است و اين ايراد گيرى از جهالت و لجبازى و كم بينى بشر كافر است كه مىگويد : اين چه پيامبرى است كه ( مثل ما ) غذا مى خورد و ميان بازارها راه مى رود !\r\n2 - گاهى معجزه لازم صورت گرفته ولى به خواستن معجزات اقتراحى جواب رد داده شده است و جمعى ايمان نياورده اند .\r\n3 - دست برداشتن از طريقه مألوف و معتاد پدران بسيار سخت است .\r\n4 - دين ، رياست و منافع طبقه اشراف و پولداران و زورمندان را نا ديده مى گرفت و آنان مردم مستضعف نا آگاه را عليه پيامبران به مال و نيرنگ تحريك مىكردند كه به پيامبران ايمان نياورند و حتّى در مقابل آنان ستيزه جو باشند .\r\n5 - اعتقاد به دين هاى منسوخه و به حقانيت بت‌ها براى مردم نادان مانع مهمى از پذيرفتن دين جديد است ، كه امروز همچنين است و محسوس .\r\n6 - انبياء از طبقه فقير جامعه بودند از نگاه روانى مردم حاضر نمى شدند زير سلطه آنان بروند و لذا در مورد نبوّت صاحبان قدرت مانند يوسف سليمان و داود ( عليهم السلام ) مقاومت ها و مخالفتها و توهين ها به چشم نمى خورد .\r\n\r\n","description":"","footnote":"","page_name":" 414 ","page_number":415},
  {"content":"\r\n\r\n7 - غالب دستورات دينى براى تربيت روح و تقويت معنوى و اخلاق بشر است و اكثر انسان‌ها هوس باز و طرفدار لعب و لهو و عياشى و شهوترانى مى باشند ، لذا طبع آن‌ها با تعليمات دينى ناسازگار است و اين موضوع حتّى در قرن بيست و يكم و بلند رفتن فكر بشر نيز محسوس است .\r\n8 - محسوس نبودن خداوند و روز قيامت و نبوّت انبياء و نسبت دادن معجزات محسوس - كه تعداد آن‌ها كم بوده - به سحر و جادو .\r\n9 - سخت بودن انصراف از محرمات و هوس‌ها و التزام به واجبات .\r\n10 - وسوسه پول داران و آنانى كه منافع شان از دين به خطر ميافتاد در بين مردم فقير خصوصاً كه محتاج به آنان بوده اند .\r\n11 - وسوسه شيطان .\r\n\r\nحشر كفّار چگونه است\r\n « وَ نَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَ بُكْماً وَ صُمًّا مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً »  ( الإسراء : 97 ) روز قيامت آنان را بر روى هاى شان محشور مىكنيم در حالىكه كور و گنگ و كر هستند جايگاه شان جهنم است و هر وقت آتش آن فرو نشيند شعله آن را زياد مىكنيم . آيا كفّار واقعاً كور و گنگ و كر مى شوند ، يا نه اين صفات به عنوان اين كه واقعيت را نمى بينند و نمى شنوند و نه به آن اقرار مىكنند . در حق آنان گفته شده .\r\nبعيد نيست كه اين سه صفت در بعضى از مواقف قيامت واقعى باشد و قرينه آن جمله اوّلست كه مى فرمايد كفّار را در قيامت بر روى شان حشر مىكنيم ؛ ولى در مواقف ديگر ، چشم و گوش و زبان آنان فعاليت فيزيكى دارند كه از آيه 53 سوره كهف و آيه 12 و 13 فرقان به دست مىآيد . از آخر آيه دانسته مىشود كه شعله ورى آتش مرتبه قوى و مرتبه ضعيف يا مراتب شديد و ضعيف دارد ؛ ولى اتومات و خود كار است هر وقت ضعيف مىشود\r\n\r\n","description":"","footnote":"","page_name":" 415 ","page_number":416},
  {"content":"\r\n\r\nدوباره شعله ور مىشود تخفيفى را احساس نمى كنند  « وَ لا يُخَفَّفُ عَنْهُمْ »  و آيه 98 سوره أسراء واضح ترين آيه بر معاد جسمانى است .\r\n\r\nنه آيه موسى در برابر فرعون\r\n « وَ لَقَدْ آتَيْنا مُوسى تِسْعَ آياتٍ بَيِّناتٍ . . . »  ( الإسراء : 101 ) ما به موسى « نُه » معجزه روشن داديم . بعضى از آن‌ها از بين معجزات زياد موسى چنان انتخاب كرده‌اند كه مراد معجزاتى بوده كه در برابر فرعون انجام داده نه در برابر بنى اسرائيل . و آن‌ها را چنين شمرده اند : طوفان ، آفت نباتى ( قمّل ) ملخ ، كثرت قورباغه ها و خون ، اين پنج تا در آيه 133 سوره اعراف بيان شده است ، مار شدن عصا و يدبيضا ، و خشك سالى و كمبود ميوه ها . و بقيه معجزات ايشان : شكافته شدن دريا ، فرو فرستادن منّ و سلوى از هوا ، جوشيدن دوازده چشمه از خوردن عصاى موسى به سنگ ، جدا شدن قسمتى از كوه ، قرار گرفتن آن بالاى سر آنان همچون سايه بان ، زنده شدن كشته به زدن بعضى از بدن گاو ذبح شده ، و قرار دادن ابرها بر سر آنان در بيابان به منزله سايبان از آفتاب .\r\n\r\n","description":"","footnote":"","page_name":" 416 ","page_number":417},
  {"content":"\r\n . \r\n","description":"","footnote":"","page_name":" 417 ","page_number":418},
  {"content":"\r\n . \r\n","description":"","footnote":"","page_name":" 418 ","page_number":419},
  {"content":"\r\n\r\n\r\nفهرست مؤلفات\r\n. . .\r\nقسمت 1 - علم كلام\r\n. . .\r\n« 1 »\r\n« 2 »\r\n\r\n\r\n","description":"","footnote":"\r\n( 1 ) - ترجمه شده به زبان اندونيزيايى در اندونيزيا .\r\n( 2 ) - ترجمه شده به اردو و طبع آن در كراچى\r\n","page_name":" 419 ","page_number":420},
  {"content":"\r\n\r\n. . .\r\nقسمت 2 - علم فقه\r\n. . .\r\n« 1 »\r\n« 2 »\r\n« 3 »\r\n\r\n\r\n","description":"","footnote":"\r\n( 1 ) - اين ستاره و مانند اين ، علامت اين است كه كتاب تا كنون چاپ نشده است .\r\n( 2 ) - اين كتاب در چاپ أخير در دو مجلد بزرگ چاپ شده است .\r\n( 3 ) - چهار جزء اين كتاب در چاپ أخير در دو مجلد به چاپ رسيده است .\r\n","page_name":" 420 ","page_number":421},
  {"content":"\r\n\r\n. . .\r\nقسمت 3 - تفسير قرآن\r\n. . .\r\n\r\n","description":"","footnote":"","page_name":" 421 ","page_number":422},
  {"content":"\r\n\r\nقسمت 4 - علم حديث\r\n. . .\r\nقسمت 5 - علم اخلاق\r\n. . .\r\nقسمت 6 - علم رجال\r\n. . .\r\nقسمت 7 - وحدت اسلامى\r\n. . .\r\nقسمت 8 - معارف اسلامى\r\n. . .\r\n« 1 »\r\n« 2 »\r\n\r\n\r\n","description":"","footnote":"\r\n( 1 ) - تكميل آن بطور پراكنده تقريباً ده سال طول كشيد .\r\n( 2 ) - ترجمه فارسى آن توسط آقاى خليلى در مشهد .\r\n","page_name":" 422 ","page_number":423},
  {"content":"\r\n\r\n. . .\r\n« 1 »\r\n« 2 »\r\n\r\n\r\n","description":"","footnote":"\r\n( 1 ) - ضميمه كتاب قوانين زندگانى انسان در قرآن .\r\n( 2 ) - جزء اول و دوم مطبوع و دو جزء اخير غير مطبوع است .\r\n","page_name":" 423 ","page_number":424},
  {"content":"\r\n\r\nقسمت 9 - دين و سياست\r\n. . .\r\nقسمت 10 - موضوعات مختلف\r\n. . .\r\n« 1 »\r\n« 2 »\r\n« 3 »\r\n\r\n\r\n","description":"","footnote":"\r\n( 1 ) - به چهار زبان : فارسى ، عربى ، انگليسى و اردو چاپ شده .\r\n( 2 ) - اين كتاب به زبان اردو در ا سلام آباد پاكستان و پشتو در كابل ترجمه شده است .\r\n( 3 ) - اين كتاب يك بار از طرف وزارت حج و اوقاف كابل طبع و نشر شده است .\r\n","page_name":" 424 ","page_number":425},
  {"content":"\r\n\r\n. . .\r\nقسمت 11 - سيستم اقتصادى اسلامى\r\n. . .\r\nو چندين كتاب ديگر كه بعضى آنها چاپ شده و بعضى چاپ نشده و اسامى آنها به ذهنم نيست . بعضى از اين آثار به زبان پشتو و اردو و غيره ترجمه شده است . اللهم اجعل كل ذلك لك و تقبّل منّى بمحض فضلك العميم .\r\n\r\n\r\n","description":"","footnote":"","page_name":" 425 ","page_number":426}
  ]