[
  {"content":"\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\n[ جلد دوم 
  ]\r\n\r\n\r\n[ سوره البقرة ‹ 2 › : آيه 188 
  ]\r\nوَ لا تَأْكُلُوا أَمْوالَكُمْ بَيْنَكُمْ بِالْباطِلِ وَتُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالإِثْمِ وَأَنْتُمْ تَعْلَمُونَ ‹ 188 ›\r\n\r\nترجمه :\r\n188 - و اموال يكديگر را به باطل ( و ناحق ) در ميان خود نخوريد ! و براى خوردن بخشى از اموال مردم به گناه ، ( قسمتى از ) آن را ( به عنوان رشوه ) به قضات ندهيد ، در حالى كه مىدانيد ( اين كار ، گناه است ) !\r\n\r\nتفسير : خطوط اصلى اقتصاد اسلامى\r\nاين آيه اشاره به يك اصل كلى و مهم اسلامى مىكند كه در تمام مسائل اقتصادى حاكم است ، و به يك معنى مىشود تمام ابواب فقه اسلامى را در بخش اقتصاد ، زير پوشش آن قرار داد ، و به همين دليل فقهاى بزرگ ما در بخشهاى زيادى از فقه اسلامى به اين آيه تمسك مىجويند ، مىفرمايد : « اموال يكديگر را در ميان خود به باطل و ناحق نخوريد » ( * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ ) * ) .\r\nدر اينكه منظور از « باطل » در اينجا چيست ، تفسيرهاى مختلفى ذكر كرده‌اند ، بعضى آن را به معنى اموالى كه از روى غصب و ظلم به دست مىآيد دانسته‌اند .\r\nو بعضى اشاره به اموالى كه از طريق قمار و مانند آن فراهم مىگردد .\r\nو بعضى آن را اشاره به اموالى مىدانند كه از طريق سوگند دروغ ( و انواع پرونده سازىهاى دروغين به دست مىآيد ) .\r\nولى ظاهر اين است كه مفهوم آيه عموميت دارد و همه اين مسائل و غير اينها را شامل مىشود ، زيرا « باطل » كه به معنى زايل و از بين رونده است ، همه را در بر مىگيرد ، و اگر در بعضى از روايات ، از امام باقر عليه السلام تفسير به « سوگند دروغ » ، و در روايتى از امام صادق عليه السلام تفسير به « قمار » شده است ، در واقع از قبيل بيان\r\n","description":"","footnote":"","page_name":" 3 ","page_number":3},
  {"content":"\r\nمصداقهاى روشن است .\r\nبنا بر اين هر گونه تصرف در اموال ديگران از غير طريق صحيح و به ناحق مشمول اين نهى الهى است .\r\nتمام معاملاتى كه هدف صحيحى را تعقيب نمىكند و پايه و اساس عقلايى ندارد مشمول اين آيه است .\r\nهمين معنى در سوره نساء آيه 29 با توضيح بيشترى خطاب به مؤمنان آمده است ، مىفرمايد : يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ : « اى كسانى كه ايمان آورده‌ايد ! اموال يكديگر را به باطل و از طرق نامشروع نخوريد مگر اينكه تجارتى باشد كه با رضايت شما انجام گيرد » .\r\nاستثناء تجارت ، توأم با تراضى ، در واقع بيان يك مصداق روشن از طرق مشروع و حلال است ، و هبه و ميراث و هديه ، وصيت و مانند آن را نفى نمىكند ، زيرا آنها نيز از طرق مشروع عقلايى است .\r\nجالب اينكه بعضى از مفسران گفته‌اند : قرار گرفتن آيه مورد بحث بعد از آيات روزه ( آيات 182 - 187 ) نشانه يك نوع همبستگى در ميان اين دو است ، در آنجا نهى از خوردن و آشاميدن به خاطر انجام يك عبادت الهى مىكند ، و در اينجا نهى از خوردن اموال مردم به ناحق كه اين هم نوع ديگرى از روزه و رياضت نفوس است ، و در واقع هر دو شاخه هايى از تقوا محسوب مىشود ، همان تقوايى كه به عنوان هدف نهايى روزه معرفى شده است ( 1 ) .\r\nذكر اين نكته نيز لازم است كه تعبير به « اكل » ( خوردن ) معنى وسيع و گسترده اى دارد كه هر گونه تصرفى را شامل مىشود ، و در واقع اين تعبير كنايه اى است از انواع تصرفات ، و « اكل » يك مصداق روشن آن است .\r\nسپس در ذيل آيه ، انگشت روى يك نمونه بارز « اكل مال به باطل » ( خوردن\r\n\r\n","description":"","footnote":"\r\n( 1 ) اقتباس از تفسير فى ظلال القرآن جلد 1 ، صفحه 252 .\r\n","page_name":" 4 ","page_number":4},
  {"content":"\r\nاموال مردم به ناحق ) گذاشته كه بعضى از مردم ، آن را حق خود مىشمرند به گمان اينكه به حكم قاضى ، آن را به چنگ آورده‌اند ، مىفرمايد : « براى خوردن قسمتى از اموال مردم به گناه ، بخشى از آن را به قضات ندهيد در حالى كه مىدانيد » ( * ( وَتُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالإِثْمِ وَأَنْتُمْ تَعْلَمُونَ ) * ) ( 1 ) .\r\n« تدلوا » از ماده « ادلاء » ، در اصل به معنى فرستادن دلو در چاه براى بيرون آوردن آب است و اين تعبير زيبايى است كه در مواقعى كه انسان تسبيب اسبابى مىكند كه به منظور خاصى نايل گردد به كار مىرود .\r\nدر تفسير اين جمله دو احتمال وجود دارد :\r\nنخست اينكه : منظور آن است كه بخشى از مال را به صورت هديه يا رشوه ( و هر دو در اينجا يكى است ) به قضات دهند كه بقيه را تملك كنند ، قرآن مىگويد :\r\nگر چه ظاهرا در اينجا به حكم قاضى مال را به چنگ آورده‌ايد ، ولى اين اكل مال به باطل است و گناه .\r\nدوم اينكه : منظور آن است كه مسائل مالى را براى سوء استفاده به نزد حكام نبريد ، مثل اينكه امانتى ، يا اموال يتيم بدون شاهد نزد انسان باشد و هنگامى كه طرف مطالبه مىكند ، او را به نزد قاضى ببرند ، و چون دليل و شاهدى ندارد ، اموالش را به حكم قاضى تملك كند ، اين كار نيز گناه است و اكل مال به باطل .\r\nمانعى ندارد كه آيه مفهوم گسترده اى داشته باشد كه هر دو در جمله لا تدلوا جمع باشد ، هر چند هر يك از مفسران در اينجا احتمالى را پذيرفته‌اند .\r\nجالب اينكه در حديثى از پيامبر اكرم ص مىخوانيم كه فرمود : انما انا بشر و انما ياتينى الخصم فلعل بعضكم ان يكون الحن بحجته من بعض فاقضى له فمن قضيت له به حق مسلم ، فانما هى قطعة من نار فليحملها او ليذرها .\r\n« من بشرى مثل شما هستم ( و مامورم طبق ظاهر ميان شما داورى كنم ) گاه\r\n\r\n","description":"","footnote":"\r\n( 1 ) جمله « تدلوا » عطف بر « تاكلوا » است ، بنا بر اين مفهوم آن ، لا تدلوا مىشود .\r\n","page_name":" 5 ","page_number":5},
  {"content":"\r\nنزاعى نزد من طرح مىشود ، و شايد بعضى در اقامه دليل از ديگرى نيرومندتر باشد و من به مقتضاى ظاهر دليلش به سود او قضاوت مىكنم اما بدانيد چنان كه من حق كسى را ( بر حسب ظاهر ) براى ديگرى قضاوت كنم ( و در واقع مال او نباشد فكر نكنيد چون پيامبر ص به نفع او حكومت كرده ، براى او حلال است ) آن قطعه اى از آتش است ، اگر آتش را مىخواهد ، آن را بپذيرد ، و گرنه آن را رها سازد « ( 1 )\r\n\r\nنكته : رشوه خوارى بلاى بزرگ جامعه‌ها !\r\nيكى از بلاهاى بزرگى كه از قديمترين زمانها دامنگير بشر شده و امروز با شدت بيشتر ادامه دارد ، بلاى رشوه خوارى است كه يكى از بزرگترين موانع اجراى عدالت اجتماعى بوده و هست و سبب مىشود قوانين كه قاعدتا بايد حافظ منافع طبقات ضعيف باشد به سود مظالم طبقات نيرومند كه بايد قانون آنها را محدود كند به كار بيفتد .\r\nزيرا زورمندان و اقويا ، همواره قادرند كه با نيروى خود ، از منافع خويش دفاع كنند ، و اين ضعفا هستند كه بايد منافع و حقوق آنها در پناه قانون حفظ شود ، بديهى است اگر باب رشوه گشوده شود قوانين درست نتيجه معكوس خواهد داد ، زيرا اقويا هستند كه قدرت بر پرداختن رشوه دارند و در نتيجه قوانين بازيچه تازه اى در دست آنها براى ادامه ظلم و ستم و تجاوز به حقوق ضعفا خواهد شد .\r\nبه همين دليل در هر اجتماعى ، رشوه نفوذ كند ، شيرازه زندگى آنها از هم مىپاشد و ظلم و فساد و بىعدالتى و تبعيض در همه سازمانهاى آنها نفوذ مىكند و از قانون عدالت جز نامى باقى نخواهد ماند لذا در اسلام مساله رشوه خوارى با\r\n\r\n","description":"","footnote":"\r\n( 1 ) تفسير فى ظلال القرآن جلد اول صفحه 252 .\r\n","page_name":" 6 ","page_number":6},
  {"content":"\r\nشدت هر چه تمامتر مورد تقبيح قرار گرفته و محكوم شده است و يكى از گناهان كبيره محسوب مىشود .\r\nولى قابل توجه اين است كه زشتى رشوه سبب مىشود كه اين هدف شوم در لابلاى عبارات و عناوين فريبنده ديگر انجام گيرد و رشوه خوار و رشوه دهنده از نامهايى مانند هديه ، تعارف ، حق و حساب ، حق الزحمه و انعام استفاده كنند ولى روشن است اين تغيير نامها به هيچ وجه تغييرى در ماهيت آن نمىدهد و در هر صورت پولى كه از اين طريق گرفته مىشود حرام و نامشروع است .\r\nدر نهج البلاغه در داستان هديه آوردن « اشعث بن قيس » مىخوانيم كه او براى پيروزى بر طرف دعواى خود در محكمه عدل على ع متوسل به رشوه شد و شبانه ظرفى پر از حلواى لذيذ به در خانه على ع آورد و نام آن را هديه گذاشت على ع بر آشفت و فرمود : « هبلتك الهبول ا عن دين اللَّه اتيتنى لتخدعنى ؟ . . . و اللَّه لو اعطيت الاقاليم السبعة بما تحت افلاكها على ان اعصى اللَّه فى نملة اسلبها جلب شعيرة ما فعلته و ان دنياكم عندى لاهون من ورقة فى فم جرادة تقضمها ما لعلى و لنعيم يفنى و لذة لا تبقى\r\n» ( 1 ) .\r\n« سوگواران بر عزايت اشك بريزند ، آيا با اين عنوان آمده اى كه مرا فريب دهى و از آيين حق باز دارى ؟ . . . به خدا سوگند اگر هفت اقليم را با آنچه در زير آسمانهاى آنها است به من دهند كه پوست جوى را از دهان مورچه اى به ظلم بگيرم هرگز نخواهم كرد ، دنياى شما از برگ جويده اى در دهان ملخ براى من كمارزشتر است على را با نعمتهاى فانى و لذتهاى زودگذر چه كار ؟ . . . »\r\nاسلام رشوه را در هر شكل و قيافه اى محكوم كرده است ، در تاريخ زندگى پيغمبر اكرم ص مىخوانيم كه : به او خبر دادند يكى از فرماندارانش رشوه اى در شكل هديه پذيرفته ، حضرت بر آشفت و به او فرمود :\r\nكيف تاخذ ما ليس لك به حق\r\n؟ !\r\n\r\n","description":"","footnote":"\r\n( 1 ) نهج البلاغه ، خطبه 224 .\r\n","page_name":" 7 ","page_number":7},
  {"content":"\r\n« چرا آنچه حق تو نيست مىگيرى » او در پاسخ با معذرت خواهى گفت : « لقد كانت هدية يا رسول اللَّه » آنچه گرفتم هديه بود اى پيامبر خدا .\r\nپيامبر ص فرمود : « ا رأيت لو قعد احدكم فى داره و لم نوله عملا ا كان الناس يهدونه شيئا ؟ » . اگر شما در خانه بنشينيد و از طرف من فرماندار محلى نباشيد آيا مردم به شما هديه اى مىدهند ؟ سپس دستور داد هديه را گرفتند و در بيت المال قرار دادند و وى را از كار بر كنار كرد ( 1 ) .\r\nاسلام حتى براى اينكه قاضى گرفتار رشوه‌هاى مخفى و ناپيدا نشود ، دستور مىدهد قاضى نبايد شخصا به بازار برود مبادا تخفيف قيمتها بطور ناخودآگاه روى قاضى اثر بگذارد و در قضاوت جانبدارى تخفيف دهنده را كند ، چه خوب است مسلمانان از كتاب آسمانى خود الهام بگيرند و همه چيز خود را در پاى بت رشوه خوارى قربانى نكنند .\r\nمساله رشوه در اسلام به قدرى مهم است كه امام صادق ع در باره آن مىفرمايد : « و اما الرشا فى الحكم فهو الكفر باللَّه العظيم » ، اما رشوه در قضاوت ، كفر به خداوند بزرگ است ( 2 ) .\r\nو در حديث معروفى كه از رسول خدا نقل شده چنين مىخوانيم : « لعن اللَّه الراشى و المرتشى و الماشى بينهما » ، خداوند گيرنده و دهنده رشوه و آن كس را كه واسطه ميان آن دو است از رحمت خود دور گرداند ( 3 ) .\r\n\r\n","description":"","footnote":"\r\n( 1 ) الامام على ع جلد اول صفحه 155 - 156 .\r\n( 2 ) وسائل الشيعه ، جلد 12 حديث 2 باب 5 من ابواب ما يكتسب به .\r\n( 3 ) بحار الانوار ، جلد 101 صفحه 274 حديث 11 ( باب الرشا فى الحكم ) .\r\n","page_name":" 8 ","page_number":8},
  {"content":"\r\n\r\n[ سوره البقرة ‹ 2 › : آيه 189 
  ]\r\nيَسْئَلُونَكَ عَنِ الأَهِلَّةِ قُلْ هِيَ مَواقِيتُ لِلنَّاسِ وَالْحَجِّ وَلَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَلكِنَّ الْبِرَّ مَنِ اتَّقى وَأْتُوا الْبُيُوتَ مِنْ أَبْوابِها وَاتَّقُوا اللَّه لَعَلَّكُمْ تُفْلِحُونَ ‹ 189 ›\r\n\r\nترجمه :\r\n189 - در باره « هلالهاى ماه » از تو سؤال مىكنند ، بگو : « آنها ، بيان اوقات ( و تقويم طبيعى ) براى ( نظام زندگى ) مردم و ( تعيين وقت ) حج است » . و ( آن چنان كه در جاهليت مرسوم بود كه به هنگام حج ، كه جامه احرام مىپوشيدند ، از در خانه وارد نمىشدند ، و از نقب پشت خانه وارد مىشدند ، نكنيد ! ) كار نيك ، آن نيست كه از پشت خانه‌ها وارد شويد ، بلكه نيكى اين است كه پرهيزگار باشيد ! و از در خانه‌ها وارد شويد و تقوا پيشه كنيد ، تا رستگار گرديد !\r\n\r\nشان نزول :\r\nدر حديثى مىخوانيم كه معاذ بن جبل خدمت پيغمبر اكرم ص رسيد و گفت بسيار از ما سؤال مىكنند كه اين هلال ماه چيست ؟ و چه فايده دارد ( چرا ماه تدريجا به صورت بدر كامل در مىآيد و باز به حالت اول بر مىگردد ) خداوند آيه فوق را نازل فرمود و به آنان پاسخ گفت .\r\nدر روايت ديگرى آمده است كه جمعى از يهود از رسول خدا ص پرسيدند هلال ماه براى چيست ؟ و چه فايده دارد آيه فوق نازل شد و فوايد مادى و معنوى آن را در نظام زندگى انسانها بيان كرد .\r\n\r\nتفسير : تقويم طبيعى\r\nهمانطور كه در شان نزول آمده است گروهى در مورد هلال ماه از پيغمبر اسلام ص پرسشهايى داشتند و از علت و نتايجى كه اين موضوع در بر دارد\r\n","description":"","footnote":"","page_name":" 9 ","page_number":9},
  {"content":"\r\nجويا مىشدند كه قرآن سؤال آنها را به اين صورت منعكس كرده است . « در باره هلالهاى ماه از تو سؤال مىكنند » ( * ( يَسْئَلُونَكَ عَنِ الأَهِلَّةِ ) * ) .\r\n« اهله » جمع « هلال » به معنى ماه در شب اول و دوم است و بعضى گفته‌اند در سه شب نخستين « هلال » نام دارد و بعدا به آن « قمر » مىگويند و بعضى بيش از آن را هلال ناميده‌اند .\r\nمرحوم « طبرسى » در « مجمع البيان » و بعضى ديگر از مفسران بزرگ معتقدند كه اين واژه در اصل از استهلال صبى يعنى گريه كودك در آغاز تولد گرفته شده سپس براى آغاز ماه به كار رفته و نيز در آنجا كه حاجيان صداى خود را به لبيك بلند مىكنند ( اهل القوم بالحج ) گفته مىشود .\r\nولى از كلمات « راغب » در « مفردات » عكس اين استفاده مىشود كه اصل اين واژه را همان هلال ماه مىداند كه « استهلال صبى » ( گريه كردن كودك ) از آن گرفته شده است .\r\nبر هر حال از جمله « يسئلونك » كه به صورت فعل مضارع به كار رفته معلوم مىشود اين سؤال كرارا از رسول خدا ص شده است .\r\nسپس مىفرمايد : « بگو اينها بيان اوقات ( طبيعى ) براى مردم و حج است » ( * ( قُلْ هِيَ مَواقِيتُ لِلنَّاسِ وَالْحَجِّ ) * ) .\r\nهم در زندگى روزانه از آن استفاده مىكنند و هم در عبادتهايى كه وقت معينى در سال دارد در حقيقت ماه يك تقويم طبيعى براى افراد بشر محسوب مىشود كه مردم اعم از باسواد و بيسواد و در هر نقطه اى از جهان باشند مىتوانند از اين تقويم طبيعى استفاده كنند نه تنها آغاز و وسط و آخر ماه را مىتوان با آن شناخت بلكه با دقت شبهاى ماه را نيز مىتوان تشخيص داد و بديهى است نظام زندگى اجتماعى بشر بدون تقويم يعنى يك وسيله دقيق و عمومى براى تعيين تاريخ امكانپذير نيست به همين دليل خداوند بزرگ براى نظام زندگى اين تقويم جهانى را در اختيار\r\n","description":"","footnote":"","page_name":" 10 ","page_number":10},
  {"content":"\r\nهمگان قرار داده است .\r\nاصولا يكى از امتيازات قوانين اسلام اين است كه دستورات آن بر طبق مقياسهاى طبيعى قرار داده شده است زيرا مقياسهاى طبيعى وسيله اى است كه در اختيار همگان قرار دارد و گذشت زمان اثرى بر آن نمىگذارد . اما به عكس مقياسهاى غير طبيعى در اختيار همه نيست حتى در عصر ما هنوز همه مردم نتوانسته‌اند از مقياسهاى جهانى استفاده كنند .\r\nلذا مىبينيم اسلام مقياس را گاهى وجب ، گاهى گام و گاهى بند انگشتان و گاهى طول قامت و در مورد تعيين وقت ، غروب آفتاب و طلوع فجر و گذشتن خورشيد از نصف النهار و رؤيت ماه قرار داده است .\r\nو از اين جا امتياز ماه‌هاى قمرى بر شمسى روشن مىشود گرچه هر دو از حركات كواكب آسمان گرفته شده ولى ماه‌هاى قمرى براى همه قابل مشاهده است در حالى كه ماه‌هاى شمسى را فقط منجمان با وسايلى كه دارند تشخيص مىدهند كه مثلا در اين ماه خورشيد در مقابل كدام يك از صورتهاى فلكى و كدام برج آسمانى است .\r\nدر اين جا اين سؤال مطرح است كه آيا پرسش كنندگان از هلال ماه هدفشان سؤال از فايده اين تغييرات بوده يا سؤال از چگونگى پيدايش هلال و دگرگونيهاى هلال تا بدر كامل ، بعضى از مفسران احتمال اول را پذيرفته‌اند و بعضى احتمال دوم را ، و افزوده‌اند چون سؤال از علل پيدايش آن فايده اى براى آنان در بر نداشته و شايد فهم جواب آن براى بسيارى مشكل بوده قرآن به بيان نتايج آن پرداخته تا به مردم بياموزد همه جا به دنبال نتيجه‌ها بروند .\r\nسپس در ذيل آيه به تناسب سخنى كه از حج و تعيين موسم به وسيله هلال ماه در آغاز آيه آمده به يكى از عادات و رسوم خرافى جاهليت در مورد حج اشاره نموده و مردم را از آن نهى مىكند ، مىفرمايد : « كار نيك آن نيست كه از پشت خانه ها\r\n","description":"","footnote":"","page_name":" 11 ","page_number":11},
  {"content":"\r\nوارد شويد بلكه نيكى آن است كه تقوا پيشه كنيد و از در خانه‌ها وارد شويد و از خدا بپرهيزيد تا رستگار شويد « ( * ( وَلَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَلكِنَّ الْبِرَّ مَنِ اتَّقى وَأْتُوا الْبُيُوتَ مِنْ أَبْوابِها وَاتَّقُوا اللَّه لَعَلَّكُمْ تُفْلِحُونَ ) * ) .\r\nبسيارى از مفسران گفته‌اند در زمان جاهليت هنگامى كه لباس احرام به تن مىكردند از راه معمولى و در خانه ، به خانه خود وارد نمىشدند و معتقد بودند اين كار براى محرم ممنوع است به همين دليل در پشت خانه نقبى مىزدند و هنگام احرام فقط از آن وارد مىشدند ، آنها معتقد بودند كه اين عمل يك كار نيك است چون ترك عادت است و احرام كه مجموعه اى از ترك عادات است بايد با اين ترك عادت تكميل شود ( 1 ) .\r\nو بعضى گفته‌اند اين كار به خاطر آن بود كه در حال احرام زير سقف نروند زيرا گذشتن از سوراخ ديوار در مقايسه با گذشتن از در براى اين منظور بهتر بود ولى قرآن صريحا مىگويد نيكى در تقوا است نه در عادات و رسوم خرافى و بلافاصله دستور مىدهد حتما از همان طريق عادى به خانه‌ها وارد شويد .\r\nاين آيه معنى وسيعتر و عمومىترى نيز دارد و آن اينكه براى اقدام در هر كار خواه دينى باشد يا غير دينى بايد از طريق صحيح وارد شويد نه از طرق انحرافى و وارونه چنان كه جابر همين معنى را از قول امام باقر ع نقل كرده است . ( 2 )\r\nو از اينجا مىتوان پيوند ديگرى ميان آغاز و پايان آيه پيدا كرد و آن اينكه هر كار بايد از طريق صحيح آن باشد و عبادتى همچون حج نيز بايد در وقت مقرر كه با هلال ماه تعيين مىشود انجام گيرد .\r\nتفسير سومى براى آيه ذكر شده است و آن اينكه براى يافتن نيكيها بايد به سراغ اهلش رفت و از غير اهل طلب نكرد ولى اين تفسير را مىتوان در تفسير دوم\r\n\r\n","description":"","footnote":"\r\n( 1 ) تفسير بيضاوى ، ذيل آيه مورد بحث .\r\n( 2 ) مجمع البيان ، ذيل آيه مورد بحث ( جلد اول صفحه 284 ) .\r\n","page_name":" 12 ","page_number":12},
  {"content":"\r\nدرج كرد در روايات اهل بيت از امام باقر ع نقل شده :\r\nآل محمد ابواب اللَّه و سبله و الدعاة الى الجنة و القادة اليها و الادلاء عليها الى يوم القيامة ،\r\n« خاندان پيغمبر ص درهاى الهى و طرق وصول به او و دعوت كنندگان به سوى بهشت و راهنمايان و دليلان آن مىباشند تا روز قيامت » ( 1 ) .\r\nاين حديث مىتواند اشاره اى به يكى از مصداقهاى مفهوم كلى آيه باشد زيرا مىگويد در تمام امور مذهبى خويش از طريق اصلى يعنى اهل بيت پيامبر كه طبق حديث ثقلين قرين قرآنند وارد شويد و برنامه‌هاى خود را از آنها بگيريد چرا كه وحى الهى در خانه آنان نازل شده و آنها پرورش يافتگان مكتب قرآنند .\r\nجمله « * ( لَيْسَ الْبِرُّ . . . ) * » ممكن است اشاره به نكته لطيف ديگرى نيز باشد كه سؤال شما از اهله ماه به جاى سؤال از معارف دينى همانند عمل كسى است كه راه اصلى خانه را گذاشته و از سوراخى كه پشت ديوار خانه زده وارد مىشود چه كار نازيبايى .\r\nضمنا توجه به اين نكته نيز لازم است كه مىفرمايد : « * ( لكِنَّ الْبِرَّ مَنِ اتَّقى ) * » ( بلكه نيكى اين است كه تقوا پيشه كنيد ) زيرا وجود پرهيزگاران سرچشمه جوشان نيكيهاست به گونه اى كه گويى خود آنها عين نيكى هستند . ( 2 )\r\n\r\nنكته‌ها :\r\n\r\n1 - سؤالات مختلف از شخص پيامبر ص\r\nدر پانزده مورد از آيات قرآن جمله يسئلونك آمده كه نشان مىدهد مردم كرارا سؤالات مختلفى در مسائل گوناگون از پيغمبر اكرم داشتند و جالب اينكه پيامبر نه تنها از اين سؤالات ناراحت نمىشد بلكه با آغوش باز از آن استقبال مىكرد\r\n\r\n","description":"","footnote":"\r\n( 1 ) همان مدرك .\r\n( 2 ) ولى بعضى گفته‌اند در اينجا محذوفى است و تقدير چنين است : لكن البر من اتقى ذلك .\r\n","page_name":" 13 ","page_number":13},
  {"content":"\r\nو از طريق آيات قرآنى به آنها پاسخ مىداد .\r\nاصولا سؤال كردن يكى از حقوق مردم در برابر رهبران است حتى اين حق را به دشمنان نيز بايد داد كه سؤالات خود را به طور معقول طرح كنند ، سؤال كليد حل مشكلات است ، سؤال دريچه علوم است ، سؤال وسيله انتقال دانشهاست .\r\nاصولا طرح سؤالات مختلف در هر جامعه نشانه جنب و جوش افكار و بيدارى انديشه هاست و وجود اين همه سؤال در عصر پيامبر نشانه تكان خوردن افكار مردم آن محيط در پرتو قرآن و اسلام است .\r\nاز اينجا روشن مىشود كسانى كه با طرح سؤالات منطقى در جامعه مخالفت مىكنند كارشان با روح تعليمات اسلام ناسازگار است .\r\n\r\n2 - تقويم و نظام زندگى\r\nزندگى فردى و اجتماعى ، هيچكدام بدون يك نظم صحيح به سامان نمىرسد ، نظم در برنامه ريزى و نظم در مديريت و اجرا ، و يك نگاه به عالم آفرينش از منظومه‌هاى جهان بالا گرفته تا ساختمان بدن انسان و اعضاى مختلف آن براى پى بردن به اين اصل عمومى كه حاكم بر كل آفرينش است كافى به نظر مىرسد .\r\nبر همين اساس خداوند ، اسباب اين نظم را در اختيار انسان قرار داد و حركات منظم كره زمين به دور خود و به دور خورشيد ، و همچنين گردش منظم ماه را وسيله اى براى نظام زمانبندى قرار داده ، تا برنامه‌هاى زندگى اعم از مادى و معنوى ، تحت نظام درآيد .\r\nفكر كنيد اگر نظم معين روز و شب و خورشيد و ماه نبود و مقياسى براى سنجش زمان در دست نداشتيم چه آشفتگى در سراسر زندگى ما پيدا مىشد و لذا خداوند از اين معنى به صورت يكى از مواهب مهم خويش در آيه 5 سوره يونس ياد كرده ، مىفرمايد : هُوَ الَّذِي جَعَلَ الشَّمْسَ ضِياءً وَالْقَمَرَ نُوراً وَقَدَّرَه مَنازِلَ لِتَعْلَمُوا\r\n","description":"","footnote":"","page_name":" 14 ","page_number":14},
  {"content":"\r\nعَدَدَ السِّنِينَ وَالْحِسابَ ما خَلَقَ اللَّه ذلِكَ إِلَّا بِالْحَقِّ يُفَصِّلُ الآيات لقوم يعلمون .\r\n« او كسى است كه خورشيد را روشنايى ، و ماه را نور قرار داد ، و براى آن منزلگاههايى مقدر فرمود ، تا عدد سالها و حساب را بدانيد خداوند آن را جز به حق نيافريد ، او آيات خود را براى گروهى كه اهل دانشاند شرح مىدهد » .\r\nشبيه همين معنى در آيه 12 سوره اسراء در مورد نظام حاكم بر شب و روز آمده است ( 1 ) .\r\n\r\n","description":"","footnote":"\r\n( 1 ) در جلد 12 « تفسير نمونه » ذيل آيه 12 سوره اسراء نيز در اين باره ، سخن گفته‌ايم و همچنين در جلد 8 ذيل آيه 5 سوره يونس .\r\n","page_name":" 15 ","page_number":15},
  {"content":"\r\n\r\n[ سوره البقرة ‹ 2 › : آيات 190 تا 193 
  ]\r\nوَ قاتِلُوا فِي سَبِيلِ اللَّه الَّذِينَ يُقاتِلُونَكُمْ وَلا تَعْتَدُوا إِنَّ اللَّه لا يُحِبُّ الْمُعْتَدِينَ ‹ 190 › وَاقْتُلُوهُمْ حَيْثُ ثَقِفْتُمُوهُمْ وَأَخْرِجُوهُمْ مِنْ حَيْثُ أَخْرَجُوكُمْ وَالْفِتْنَةُ أَشَدُّ مِنَ الْقَتْلِ وَلا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيه فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ ‹ 191 › فَإِنِ انْتَهَوْا فَإِنَّ اللَّه غَفُورٌ رَحِيمٌ ‹ 192 › وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّه فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ ‹ 194 ›\r\n\r\nترجمه :\r\n190 - و در راه خدا ، با كسانى كه با شما مىجنگند ، نبرد كنيد ! و از حد تجاوز نكنيد ، كه خدا تعدى كنندگان را دوست نمىدارد ! 191 - و آنها را [ بتپرستانى كه از هيچ گونه جنايتى ابا ندارند 
  ] هر كجا يافتيد ، به قتل برسانيد ! و از آنجا كه شما را بيرون ساختند [ مكه 
  ] ، آنها را بيرون كنيد و فتنه ( و بت پرستى ) از كشتار هم بدتر است ! و با آنها ، در نزد مسجد الحرام ( در منطقه حرم ) ، جنگ نكنيد ! مگر اينكه در آن جا با شما بجنگند . پس اگر ( در آن جا ) با شما پيكار كردند ، آنها را به قتل برسانيد ! چنين است جزاى كافران ! 192 - و اگر خوددارى كردند ، خداوند آمرزنده و مهربان است .\r\n193 - و با آنها پيكار كنيد ! تا فتنه ( و بت پرستى ، و سلب آزادى از مردم ، ) باقى نماند ، و دين ، مخصوص خدا گردد . پس اگر ( از روش نادرست خود ) دست برداشتند ، ( مزاحم آنها نشويد !\r\n","description":"","footnote":"","page_name":" 16 ","page_number":16},
  {"content":"\r\nزيرا ) تعدى جز بر ستمكاران روا نيست .\r\n\r\nشان نزول :\r\nبعضى از مفسران ، دو شان نزول براى نخستين آيه از اين آيات نقل كرده است .\r\nنخست اينكه اين آيه اولين آيه اى بود كه در باره جنگ با دشمنان اسلام نازل شد و پس از نزول اين آيه پيغمبر اكرم ص با آنها كه از در پيكار در آمدند ، پيكار كرد و نسبت به آنان كه پيكار نداشتند خوددارى مىكرد ، و اين ادامه داشت تا دستور فَاقْتُلُوا الْمُشْرِكِينَ كه اجازه پيكار با همه مشركان را مىداد نازل گشت ( 1 ) .\r\nدوم شان نزولى است كه از ابن عباس نقل شده كه اين آيه در مورد صلح حديبيه نازل گرديد ، و جريان چنين است كه رسول خدا ص با 1400 نفر از ياران خود ، آماده عمره شدند ، چون به سرزمين حديبيه ( محلى است در نزديكى مكه ) رسيدند ، مشركان از ورود آنها به مكه و انجام مناسك عمره ، ممانعت كردند ، و پس از گفتگوى زياد با پيامبر ص مصالحه كردند ، كه سال بعد براى انجام عمره به مكه بيايند و آنان مكه را سه روز براى او و مسلمانان خالى خواهند كرد تا طواف خانه خدا كنند .\r\nسال بعد هنگامى كه آماده رفتن به مكه شدند ، از اين خائف بودند كه مشركان به وعده خود وفا نكنند ، و مانع شوند ، و جنگى به وقوع پيوندد ، و در صورت وقوع حادثه يا جنگ ، پيامبر از مقاتله در ماه حرام ناراحت بود ، كه آيه فوق در اين مورد نازل شد ، و دستور داد كه اگر دشمن نبرد را شروع كند شما هم در برابر او به مبارزه برخيزيد ( 2 ) .\r\n\r\n","description":"","footnote":"\r\n( 1 ) تفسير فخر رازى ، جلد 5 صفحه 127 .\r\n( 2 ) مجمع البيان ، جلد 1 صفحه 284 ( ذيل آيه مورد بحث ) در تفاسير ديگر نيز اشاراتى به اين شان نزولها ديده مىشود .\r\n","page_name":" 17 ","page_number":17},
  {"content":"\r\nبه نظر مىرسد كه شان نزول اول مناسب آيه اول ، و شان نزول دوم مناسب آيات بعد است ، ولى به هر حال مفهوم آيات دلالت دارد كه همه با هم ، يا با فاصله كمى نازل شده .\r\n\r\nتفسير : فرمان جنگ با ستمكاران\r\nدر نخستين آيه ، قرآن دستور مقاتله و مبارزه با كسانى كه شمشير به روى مسلمانان مىكشند صادر كرده و به آنان اجازه داده است كه براى خاموش ساختن دشمنان دست به اسلحه ببرند ، و به تعبير ديگر دوران صبر و شكيبايى مسلمانان تمام شده بود ، و به قدر كافى قوت و قدرت پيدا كرده بودند كه با شجاعت و صراحت ، از خود و حقوق خويش دفاع كنند ، مىفرمايد : « با كسانى كه با شما مىجنگند در راه خدا پيكار كنيد » ( * ( وَقاتِلُوا فِي سَبِيلِ اللَّه الَّذِينَ يُقاتِلُونَكُمْ ) * ) .\r\nتعبير به * ( فِي سَبِيلِ اللَّه ) * ، هدف اصلى جنگهاى اسلامى را روشن مىسازد كه جنگ در منطق اسلام هرگز به خاطر انتقامجويى يا جاه طلبى يا كشورگشايى يا بدست آوردن غنائم ، و اشغال سرزمينهاى ديگران نيست . اسلام همه اينها را محكوم مىكند و مىگويد : سلاح بدست گرفتن و به جهاد پرداختن فقط بايد در راه خدا ، و براى گسترش قوانين الهى و بسط توحيد و عدالت و دفاع از حق ، و ريشه كن ساختن ظلم و فساد و تباهى باشد .\r\nهمين نكته است كه جنگهاى اسلامى را از تمام جنگهايى كه در جهان روى مىدهد جدا مىسازد و نيز همين هدف ، در تمام ابعاد جنگ اثر مىگذارد و كميت و كيفيت جنگ ، نوع سلاح ، چگونگى رفتار با اسيران ، را به رنگ فى سبيل اللَّه در مىآورد .\r\n« سبيل » به گفته « راغب » در « مفردات » در اصل به معنى راهى است كه\r\n","description":"","footnote":"","page_name":" 18 ","page_number":18},
  {"content":"\r\nپيمودن آن آسان است ، و بعضى آن را منحصرا به معنى راه حق تفسير كرده‌اند ، ولى با توجه به اينكه اين واژه در قرآن مجيد ، هم به راههاى حق و هم به راههاى باطل اطلاق شده ، شايد منظورشان اين باشد كه از قرائن ، حق بودن آن را استفاده كرده‌اند .\r\nشك نيست كه پيمودن راه خدا ( سبيل اللَّه ) يا به تعبير ديگر راه دين و آيين او ، با تمام مشكلاتى كه دارد ، چون موافق روح و جان افراد با ايمان است ، كارى است آسان و گوارا ، به همين دليل مؤمنان داوطلبانه و آشكارا ، از آن استقبال مىكنند ، هر چند سرانجامش شهادت باشد .\r\nجمله « * ( الَّذِينَ يُقاتِلُونَكُمْ ) * » نيز صراحت دارد كه اين دستور مخصوص مقابله با كسانى است كه دست به اسلحه مىبرند ، و تا دشمن به مقاتله و مبارزه بر نخيزد ، مسلمانان نبايد حمله كنند و چنان كه خواهيم ديد ، اين اصل ( جز در بعضى موارد استثنايى كه خواهد آمد ) همه جا محترم شمرده شده است .\r\nجمعى از مفسران ، مفهوم « * ( الَّذِينَ يُقاتِلُونَكُمْ ) * » را در دايره خاصى محدود كرده‌اند ، در حالى كه آيه مفهوم گسترده اى دارد و تمام كسانى را كه به نحوى از انحاء به پيكار بر مىخيزند شامل مىشود .\r\nضمنا از اين آيه استفاده مىشود كه هرگز غير نظاميان ( مخصوصا زنان و كودكان ) نبايد مورد تهاجم واقع شوند ، زيرا آنها به مقاتله بر نخواسته‌اند ، بنا بر اين مصونيت دارند .\r\nسپس توصيه به رعايت عدالت ، حتى در ميدان جنگ و در برابر دشمنان كرده مىفرمايد : « از حد تجاوز نكنيد » ( * ( وَلا تَعْتَدُوا ) * ) .\r\nچرا كه خداوند ، تجاوزكاران را دوست نمىدارد ( * ( إِنَّ اللَّه لا يُحِبُّ الْمُعْتَدِينَ ) * ) .\r\nآرى هنگامى كه جنگ براى خدا و در راه خدا باشد ، هيچگونه تعدى و تجاوز ، نبايد در آن باشد ، و درست به همين دليل است كه در جنگهاى اسلامى - بر خلاف جنگهاى عصر ما - رعايت اصول اخلاقى فراوانى توصيه شده است ، مثلا\r\n","description":"","footnote":"","page_name":" 19 ","page_number":19},
  {"content":"\r\nافرادى كه سلاح بر زمين بگذارند ، و كسانى كه توانايى جنگ را از دست داده‌اند ، يا اصولا قدرت بر جنگ ندارند ، همچون مجروحان ، پير مردان ، زنان و كودكان نبايد مورد تعدى قرار گيرند ، باغستانها و گياهان و زراعتها را نبايد از بين ببرند ، و از مواد سمى براى زهرآلود كردن آبهاى آشاميدنى دشمن ( جنگ شيميايى و ميكروبى ) نبايد استفاده كنند .\r\nعلى ع - طبق آنچه در نهج البلاغه آمده - به لشكريانش ، قبل از شروع جنگ صفين دستور جامعى در اين زمينه داده كه شاهد گوياى بحث ما است :\r\nلا تقاتلوهم حتى يبدؤوكم فانكم به حمد اللَّه على حجة ، و ترككم اياهم حتى يبدؤوكم حجة اخرى لكم عليهم ، فاذا كانت الهزيمة باذن اللَّه فلا تقتلوا مدبرا و لا تصيبوا معورا و لا تجهزوا على جريح و لا تهيجوا النساء باذى و ان شتمن اعراضكم و سببن امرائكم .\r\n« با آنها نجنگيد تا جنگ را آغاز كنند ، چه اينكه شما به حمد اللَّه ( براى حقانيت خود ) داراى حجت و دليل هستيد ، و واگذاشتن آنها تا نبرد را آغاز كنند ، حجت ديگرى است به سود شما و بر زيان آنان ، آن گاه كه به اذن خدا آنان را شكست داديد ، فراريان را نكشيد ، و بر ناتوانها ضربه نزنيد و مجروحان را به قتل نرسانيد ، و با اذيت و آزار ، زنان را به هيجان نياوريد ، هر چند به شما دشنام دهند ، و به سرانتان ناسزا گويند » ( 1 ) .\r\nاين نكته نيز لازم به يادآورى است كه بعضى از مفسران ، طبق پاره اى از روايات ، اين آيه را ناسخ آيه اى كه منع از پيكار مىكند دانسته‌اند مانند كُفُّوا أَيْدِيَكُمْ :\r\n« دست به پيكار نزنيد » ( 2 ) ، و بعضى آن را منسوخ به آيه وَقاتِلُوا الْمُشْرِكِينَ كَافَّةً : « با\r\n\r\n","description":"","footnote":"\r\n( 1 ) نهج البلاغه ، شماره 14 از بخش نامه‌ها .\r\n( 2 ) سوره نساء ، آيه 77 .\r\n","page_name":" 20 ","page_number":20},
  {"content":"\r\nهمه مشركان پيكار كنيد « ( 1 ) شمرده‌اند ، ولى حق اين است كه اين آيه نه ناسخ است و نه منسوخ ، زيرا ممنوع بودن جنگ با كفار متجاوز ، زمانى بود كه مسلمانان از توان كافى برخوردار نبودند و با تغيير شرايط موظف شدند از خود دفاع كنند ، و نيز مساله پيكار با مشركان در واقع يك استثناء نسبت به آيه محسوب مىشود ، بنا بر اين تغيير حكم به خاطر تغيير شرايط نه نسخ است و نه استثناء ، ولى قرائن نشان مىدهد كه در روايات و همچنين كلمات پيشينيان نسخ مفهومى غير از مفهوم امروز داشته به طورى كه معنى گسترده آن شامل اين گونه امور نيز مىشده است .\r\nدر آيه بعد كه تكميلى است بر دستور آيه قبل با صراحت بيشترى ، سخن مىگويد ، مىفرمايد : « آنها ( همان مشركانى كه از هيچ گونه ضربه زدن به مسلمين خوددارى نمىكردند ) را هر كجا بيابيد به قتل برسانيد و از آنجا كه شما را بيرون ساختند ( مكه ) آنها را بيرون كنيد » چرا كه اين يك دفاع عادلانه و مقابله به مثل منطقى است ( * ( وَاقْتُلُوهُمْ حَيْثُ ثَقِفْتُمُوهُمْ وَأَخْرِجُوهُمْ مِنْ حَيْثُ أَخْرَجُوكُمْ ) * ) .\r\nسپس مىافزايد : « فتنه از كشتار هم بدتر است » ( * ( وَالْفِتْنَةُ أَشَدُّ مِنَ الْقَتْلِ ) * ) .\r\nدر اينكه « فتنه » چيست ، مفسران و ارباب لغت ، درباره آن بحثهايى دارند ، اين واژه در اصل از « فتن » ( بر وزن متن ) گرفته شده كه به گفته « راغب » در « مفردات » به معنى قرار دادن طلا در آتش ، براى ظاهر شدن ميزان خوبى آن از بدى است و به گفته بعضى گذاشتن طلا در آتش براى خالص شدن از ناخالصيهاست ( 2 ) واژه فتنه و مشتقات آن در قرآن مجيد ، دهها بار ذكر شده و در معانى مختلفى به كار رفته است .\r\nگاه به معنى آزمايش و امتحان است ، مانند أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ : « مردم گمان مىكنند ، همين كه گفتند ايمان آورديم ، رها\r\n\r\n","description":"","footnote":"\r\n( 1 ) سوره توبه ، آيه 36 .\r\n( 2 ) روح المعانى ، جلد 2 صفحه 65 .\r\n","page_name":" 21 ","page_number":21},
  {"content":"\r\nمىشوند و آزمايش نخواهند شد « ( 1 ) .\r\nو گاه به معنى فريب دادن ، چنان كه مىفرمايد : يا بَنِي آدَمَ لا يَفْتِنَنَّكُمُ الشَّيْطانُ : « اى فرزندان آدم ، شيطان شما را نفريبد » ( 2 ) .\r\nو گاه به معنى بلا و عذاب آمده مانند : يَوْمَ هُمْ عَلَى النَّارِ يُفْتَنُونَ ذُوقُوا فِتْنَتَكُمْ : « آن روز كه آنها بر آتش ، عذاب مىشوند و به آنها گفته مىشود بچشيد عذاب خود را » ( 3 ) .\r\nو گاه به معنى گمراهى آمده ، مانند وَمَنْ يُرِدِ اللَّه فِتْنَتَه فَلَنْ تَمْلِكَ لَه مِنَ اللَّه شَيْئاً : « كسى كه خدا گمراهى او را بخواهد ( و از او سلب توفيق كند ) هيچ قدرتى براى نجات او ، در برابر خداوند نخواهى داشت » ( 4 ) .\r\nو گاه به معنى شرك و بت پرستى يا سد راه ايمان آورندگان ، آمده مانند آيه مورد بحث ، و بعضى آيات بعد از آن كه مىفرمايد : * ( وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّه ) * : « با آنها پيكار كنيد تا شرك از ميان برود ، و دين مخصوص خداى يگانه باشد » .\r\nولى ظاهر اين است كه تمام اين معانى به همان ريشه اصلى كه در معنى فتنه گفته شد باز مىگردد ( همانگونه كه غالب الفاظ مشترك چنين حالى را دارند ) زيرا با توجه به اينكه معنى اصلى قرار دادن طلا در زير فشار آتش براى خالص سازى ، يا جدا كردن سره از ناسره است ، در هر مورد كه نوعى فشار و شدت وجود داشته باشد اين واژه به كار مىرود ، مانند امتحان كه معمولا با فشار و مشكلات همراه است ، و عذاب كه نوع ديگرى از شدت و فشار است ، و فريب و نيرنگ كه تحت فشارها انجام مىگيرد و همچنين شرك يا ايجاد مانع در راه هدايت خلق كه هر كدام\r\n\r\n","description":"","footnote":"\r\n( 1 ) سوره عنكبوت ، آيه 2 .\r\n( 2 ) سوره اعراف ، آيه 27 .\r\n( 3 ) سوره ذاريات ، آيه 13 و 14 .\r\n( 4 ) سوره مائده ، آيه 41 .\r\n","page_name":" 22 ","page_number":22},
  {"content":"\r\nمتضمن نوعى فشار و شدت است .\r\nكوتاه سخن اينكه : آيين بت پرستى و فسادهاى گوناگون فردى و اجتماعى مولود آن ، در سرزمين مكه رايج شده بود ، و حرم امن خدا را آلوده كرده بود ، و فساد آن از قتل و كشتار هم بيشتر بود ، آيه مورد بحث مىگويد « به خاطر ترس از خونريزى ، دست از پيكار با بت پرستى بر نداريد كه بت پرستى از قتل ، بدتر است » .\r\nاين احتمال نيز از سوى بعضى از مفسران داده شده كه منظور از « فتنه » در اينجا همان فساد اجتماعى باشد ، از جمله تبعيد كردن مؤمنان از وطن مالوفشان كه اين امور گاه از كشتن هم دردناكتر است ، يا سبب قتل و كشتارها در اجتماع مىشود ، در آيه 73 سوره انفال چنين مىخوانيم : إِلَّا تَفْعَلُوه تَكُنْ فِتْنَةٌ فِي الأَرْضِ وَفَسادٌ كَبِيرٌ : « اگر اين دستور را ( قطع رابطه با كفار ) انجام ندهيد ، فتنه و فساد عظيمى در زمين روى مىدهد » ( در اين آيه فتنه و فساد در كنار هم قرار گرفته ) .\r\nسپس به مساله ديگرى در همين رابطه اشاره كرده ، مىفرمايد : مسلمانان بايد احترام مسجد الحرام را نگهدارند ، و اين حرم امن الهى بايد هميشه محترم شمرده شود و لذا « با آنها ( مشركان ) نزد مسجد الحرام پيكار نكنيد ، مگر آنكه آنها در آنجا با شما بجنگند » ( * ( وَلا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيه ) * ) .\r\n« ولى اگر آنها با شما در آنجا جنگ كردند ، آنها را به قتل برسانيد ، چنين است جزاى كافران » ( * ( فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ ) * ) .\r\nچرا كه وقتى آنها حرمت اين حرم امن را بشكنند ديگر سكوت در برابر آنان جايز نيست و بايد پاسخ محكم به آنان گفته شود تا از قداست و احترام حرم امن خدا ، هرگز سوء استفاده نكنند .\r\n","description":"","footnote":"","page_name":" 23 ","page_number":23},
  {"content":"\r\nولى از آنجا كه اسلام هميشه نيش و نوش و انذار و بشارت را با هم مىآميزد تا معجون سالم تربيتى براى گنهكاران فراهم كند در آيه بعد راه بازگشت را به روى آنها گشوده و مىفرمايد : « اگر دست از جنگ بردارند و خوددارى كنند ، خداوند آمرزنده و مهربان است » ( * ( فَإِنِ انْتَهَوْا فَإِنَّ اللَّه غَفُورٌ رَحِيمٌ ) * ) .\r\nآرى اگر از شرك دست بردارند ، و آتش فتنه و فساد را خاموش كنند ، آنها برادران مسلمان شما خواهند بود ، و حتى چنان كه در دستورات ديگر آمده است از مجازات و غرامتهايى كه براى مجرمان است در مورد آنان صرف نظر مىشود .\r\nبعضى جمله « * ( فَإِنِ انْتَهَوْا ) * » ( اگر خوددارى كنند ) را به معنى خوددارى از شرك و كفر تفسير كرده‌اند ( چنان كه در بالا گفتيم ) .\r\nو بعضى به معنى خوددارى از جنگ در مسجد الحرام يا اطراف آن دانسته‌اند .\r\nجمع ميان هر دو معنى نيز ممكن است .\r\nدر آيه بعد به هدف جهاد در اسلام اشاره كرده ، مىفرمايد : « با آنها پيكار كنيد تا فتنه از ميان برود » ( * ( وَقاتِلُوهُمْ حَتَّى لا تَكُونَ فِتْنَةٌ ) * ) .\r\n« و دين مخصوص خدا باشد » ( * ( وَيَكُونَ الدِّينُ لِلَّه ) * ) .\r\nسپس اضافه مىكند : « اگر آنها ( از اعتقاد در اعمال نادرست خود ) دست بردارند ( مزاحم آنان نشويد زيرا ) تعدى جز به ستمكاران روا نيست » ( * ( فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ ) * ) .\r\nدر ظاهر ، سه هدف براى جهاد در اين آيه ذكر شده ، از ميان بردن فتنه‌ها ، و محو شرك و بت پرستى ، و جلوگيرى از ظلم و ستم .\r\nاين احتمال وجود دارد كه منظور از فتنه همان شرك بوده باشد ، بنا بر اين هدف اول و دوم در هم ادغام مىشود ، و نيز اين احتمال وجود دارد كه منظور از ظلم در اينجا نيز همان شرك باشد چنان كه در آيه 13 سوره لقمان مىخوانيم : إِنَّ\r\n","description":"","footnote":"","page_name":" 24 ","page_number":24},
  {"content":"\r\nالشِّرْكَ لَظُلْمٌ عَظِيمٌ : « شرك ظلم بزرگى است » .\r\nبه اين ترتيب ، هر سه هدف ، به يك هدف باز مىگردد ، و آن مبارزه با شرك و بت پرستى كه سرچشمه انواع فتنه‌ها و مظالم و ستمهاست .\r\nبعضى نيز ظلم را در اين آيه به معنى آغازگر جنگ بودن دانسته‌اند ، و يا آغازگر جنگ بودن ، در حرم امن خدا .\r\nولى احتمال اول كه آيه سه هدف جداگانه را براى جنگ تعقيب كند قوىتر به نظر مىرسد ، درست است كه شرك يكى از مصاديق فتنه است ولى « فتنه » مفهومى گسترده تر از شرك دارد ، و درست است كه شرك يكى از مصاديق ظلم است ، ولى « ظلم » مفهوم وسيعترى دارد ، و اگر گاهى تفسير به شرك شده بيان يك مصداق است .\r\nبه اين ترتيب جهاد اسلامى نه به خاطر فرمانروايى در زمين و كشورگشايى ، و نه به منظور به چنگ آوردن غنائم و نه تهيه بازارهاى فروش يا تملك منابع حياتى كشورهاى ديگر ، يا برترى بخشيدن نژادى بر نژاد ديگر است .\r\nهدف يكى از سه چيز است : خاموش كردن آتش فتنه‌ها و آشوبها كه سلب آزادى و امنيت از مردم مىكند و همچنين محو آثار شرك و بت پرستى ، و نيز مقابله با متجاوزان و ظالمان و دفاع در برابر آنان است .\r\n\r\nنكته‌ها\r\n\r\n1 - مساله جهاد در اسلام\r\nدر بسيارى از مذاهب انحرافى ، جهاد به هيچ وجه وجود ندارد و همه چيز بر محور توصيه‌ها و نصايح و اندرزها دور مىزند ، حتى بعضى هنگامى كه مىشنوند جهاد مسلحانه ، يكى از اركان برنامه‌هاى اسلامى است در تعجب فرو مىروند كه\r\n","description":"","footnote":"","page_name":" 25 ","page_number":25},
  {"content":"\r\nمگر دين مىتواند ، توأم با جنگ باشد .\r\nاما با توجه به اينكه هميشه افراد زورمند و خودكامه و فرعونها و نمرودها و قارونها كه اهداف انبياء را مزاحم خويش مىديده‌اند در برابر آن ايستاده و جز به محو دين و آيين خدا راضى نبودند روشن مىشود كه دينداران راستين در عين تكيه بر عقل و منطق و اخلاق بايد در مقابل اين گردنكشان ظالم و ستمگر بايستند و راه خود را با مبارزه و در هم كوبيدن آنان به سوى جلو باز كنند ، اصولا جهاد يكى از نشانه‌هاى موجود زنده است و يك قانون عمومى در عالم حيات است ، تمام موجودات زنده اعم از انسان و حيوان و گياه ، براى بقاى خود ، با عوامل نابودى خود در حال مبارزه‌اند - شرح بيشتر اين سخن را در سوره نساء ذيل آيه 95 و 96 خواهيد خواند .\r\nبه هر حال از افتخارات ما مسلمانان ، آميختن دين با مساله حكومت و داشتن دستور جهاد در برنامه‌هاى دينى است ، منتها بايد ديد جهاد اسلامى چه اهدافى را تعقيب مىكند آنچه ما را از ديگران جدا مىسازد همين است .\r\n\r\n2 - اهداف جهاد در اسلام\r\nبعضى از غربزده‌ها اصرار دارند جهاد اسلامى را منحصرا در جهاد دفاعى خلاصه كنند ، و با هر زحمتى كه هست تمام غزوات پيغمبر اكرم ص و يا جنگهاى بعد از آن حضرت را ، در اين راستا توجيه كنند ، در حالى كه نه دليلى بر اين مساله داريم و نه تمام غزوات رسول اللَّه در اين معنى خلاصه مىشود بهتر اين است به جاى اين استنباطهاى نادرست به قرآن باز گرديم و اهداف جهاد را از قرآن بگيريم ، اهدافى كه همه منطقى و قابل عرضه كردن به دوست و دشمن است .\r\nچنان كه در آيات بالا خوانديم جهاد در اسلام براى چند هدف مجاز شمرده\r\n","description":"","footnote":"","page_name":" 26 ","page_number":26},
  {"content":"\r\nشده است .\r\n\r\nالف - جهاد براى خاموش كردن فتنه‌ها\r\nو به تعبير ديگر جهاد ابتدايى آزادى بخش .\r\nمىدانيم خداوند دستورها و برنامه هايى براى سعادت و آزادى و تكامل و خوشبختى و آسايش انسانها طرح كرده است ، و پيامبران خود را موظف ساخته كه اين دستورها را به مردم ابلاغ كنند ، حال اگر فرد يا جمعيتى ابلاغ اين فرمانها را مزاحم منافع پست خود ببينند و سر راه دعوت انبياء موانعى ايجاد نمايند آنها حق دارند نخست از طريق مسالمتآميز و اگر ممكن نشد با توسل به زور اين موانع را از سر راه دعوت خود بردارند و آزادى تبليغ را براى خود كسب كنند .\r\nبه عبارت ديگر : مردم در همه اجتماعات اين حق را دارند كه نداى مناديان راه حق را بشنوند ، و در قبول دعوت آنها آزاد باشند حال اگر كسانى بخواهند آنها را از حق مشروعشان محروم سازند و اجازه ندهند صداى مناديان راه خدا به گوش جان آنها برسد و از قيد اسارت و بردگى فكرى و اجتماعى آزاد گردند طرفداران اين برنامه حق دارند براى فراهم ساختن اين آزادى از هر وسيله اى استفاده كنند ، و از اينجا ضرورت « جهاد ابتدايى » در اسلام و ساير اديان آسمانى روشن مىگردد .\r\nهمچنين اگر كسانى مؤمنان را تحت فشار قرار دهند كه به آيين سابق باز گردند براى رفع اين فشار نيز از هر وسيله اى مىتوان استفاده كرد .\r\n\r\nب - جهاد دفاعى\r\nآيا صحيح است كسى به انسان حمله كند و او از خود دفاع ننمايد ؟ يا ملتى متجاوز و سلطه گر هجوم بر ملت ديگر ببرند و آنها دست روى دست گذارده نابودى كشور و ملت خويش را تماشا كنند .\r\nدر اينجا تمام قوانين آسمانى و بشرى به شخص يا جمعيتى كه مورد هجوم واقع شده حق مىدهد براى دفاع از خويشتن به پا خيزد و آنچه در قدرت دارد به كار\r\n","description":"","footnote":"","page_name":" 27 ","page_number":27},
  {"content":"\r\nبرد ، و از هر گونه اقدام منطقى براى حفظ موجوديت خويش فروگذار نكند .\r\nاين نوع جهاد را ، « جهاد دفاعى » مىنامند ، جنگهايى مانند جنگ احزاب و احد و موته و تبوك و حنين و بعضى ديگر از غزوات اسلامى جزء اين بخش از جهاد بوده و جنبه دفاعى داشته است .\r\nهم اكنون بسيارى از دشمنان اسلام ، جنگ را بر مسلمين تحميل كرده‌اند و سرزمينهاى اسلامى را اشغال نموده و منابع آنها را زير سلطه خود گرفته‌اند چگونه اسلام اجازه مىدهد در مقابل آنها سكوت شود ؟\r\n\r\nج - جهاد براى حمايت از مظلومان\r\nشاخه ديگرى از جهاد كه در آيات ديگر قرآن به آن اشاره شده ، جهاد براى حمايت از مظلومان است ، در آيه 75 سوره نساء مىخوانيم : وَما لَكُمْ لا تُقاتِلُونَ فِي سَبِيلِ اللَّه وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها وَاجْعَلْ لَنا مِنْ لَدُنْكَ وَلِيًّا وَاجْعَلْ لَنا مِنْ لَدُنْكَ نَصِيراً :\r\n« چرا در راه خدا و در راه مردان و زنان و كودكانى كه ( بدست ستمگران ) تضعيف شده‌اند پيكار نمىكنيد ، همان افراد ( ستمديده اى ) كه مىگويند : خدايا ! ما را از اين شهر ( مكه ) كه اهلش ستمگرند بيرون ببر ، و براى ما از سوى خود ، وليى قرار ده ، و براى ما از سوى خود يار و ياورى معين فرما » .\r\nبه اين ترتيب ، قرآن از مسلمانان مىخواهد كه هم در راه خدا و هم مستضعفان مظلوم ، جهاد كنند ، و اصولا اين دو از هم جدا نيستند و با توجه به اينكه در آيه فوق قيد و شرطى نيست ، اين مظلومان و مستضعفان در هر نقطه جهان ، باشند ، بايد از آنها دفاع كرده نزديك و دور ، داخل و خارج كشور تفاوت نمىكند .\r\nو به تعبير ديگر حمايت از مظلومان در مقابل ظالمان در اسلام يك اصل است كه بايد مراعات شود ، حتى اگر به جهاد منتهى گردد ، اسلام اجازه نمىدهد مسلمانان در برابر فشارهايى كه به مظلومان جهان وارد مىشود بىتفاوت باشند ، و\r\n","description":"","footnote":"","page_name":" 28 ","page_number":28},
  {"content":"\r\nاين دستور يكى از ارزشمندترين دستورات اسلامى است كه از حقانيت اين آيين خبر مىدهد .\r\n\r\nد - جهاد براى محو شرك و بت پرستى\r\nاسلام در عين اينكه آزادى عقيده را محترم مىشمرد و هيچ كس را با اجبار دعوت به سوى اين آيين نمىكند ، به همين دليل به اقوامى كه داراى كتاب آسمانى هستند ، فرصت كافى مىدهد كه با مطالعه و تفكر آيين اسلام را بپذيرند ، و اگر نپذيرفتند ، با آنها به صورت يك « اقليت هم پيمان » ( اهل ذمه ) معامله مىكند و با شرايط خاصى كه نه پيچيده است و نه مشكل با آنها همزيستى مسالمتآميز بر قرار مىنمايد ، در عين حال نسبت به شرك و بت پرستى ، سختگير است زيرا : شرك و بت پرستى نه دين است و نه آيين و نه محترم شمرده مىشود ، بلكه يك نوع خرافه و انحراف و حماقت و در واقع يك نوع بيمارى فكرى و اخلاقى است كه بايد به هر قيمت كه ممكن شود آن را ريشه كن ساخت .\r\nكلمه آزادى و احترام به فكر ديگران در مواردى به كار برده مىشود كه فكر و عقيده لا اقل يك ريشه صحيح داشته باشد ، اما انحراف و خرافه و گمراهى و بيمارى چيزى نيست كه محترم شمرده شود و به همين دليل اسلام دستور مىدهد كه بت پرستى به هر قيمتى كه شده است حتى به قيمت جنگ ، از جامعه بشريت ريشه كن گردد . بت خانه‌ها و آثار شوم بت پرستى اگر از طرق مسالمتآميز ممكن نشد با زور ويران و منهدم گردند .\r\nآرى اسلام مىگويد بايد صفحه زمين از آلودگى به شرك و بت پرستى پاك گردد و به همه مسلمين نويد مىدهد كه سرانجام توحيد و يكتا پرستى به تمام جهان حاكم خواهد شد و شرك و بت پرستى ريشه كن خواهد گشت .\r\nاز آنچه در بالا - در مورد اهداف جهاد - آمد روشن مىشود كه اسلام جهاد را با اصول صحيح و منطق عقل هماهنگ ساخته ، و هرگز آن را وسيله سلطه جويى و كشورگشايى و غصب حقوق ديگران و تحميل عقيده ، و استعمار و استثمار قرار\r\n","description":"","footnote":"","page_name":" 29 ","page_number":29},
  {"content":"\r\nنداده است .\r\nولى مىدانيم دشمنان اسلام - مخصوصا ارباب كليسا و مستشرقان مغرض با تحريف حقايق ، سخنان زيادى بر ضد مساله جهاد اسلامى ايراد كرده‌اند و اسلام را متهم به خشونت و توسل به زور و شمشير براى تحميل عقيده ساخته‌اند . و به اين قانون اسلامى سخت هجوم برده‌اند .\r\nبه نظر مىرسد وحشت آنها از پيشرفت اسلام در جهان ، به خاطر معارف قوى ، و برنامه‌هاى حساب شده ، سبب شده است كه از اسلام چهره دروغين وحشتناكى بسازند ، تا جلو پيشرفت اسلام را در جهان بگيرند .\r\n\r\n3 - چرا فرمان جهاد در مدينه نازل شد ؟\r\nمىدانيم جهاد در سال دوم هجرت به مسلمانان واجب گشت و قبل از آن واجب نبود .\r\nدليل اين موضع روشن است زيرا از يك طرف تعداد مسلمانان در مكه به اندازه اى كم بود كه عملا قيام مسلحانه كردن مفهومى جز انتحار و خودكشى نداشت و از طرف ديگر دشمن در مكه فوق العاده نيرومند بود و در واقع مركز اصلى قدرتهاى ضد اسلامى محسوب مىشد و مبارزه كردن با آنها در داخل مكه امكان پذير نبود .\r\nولى هنگامى كه پيامبر ص به مدينه آمد عده زيادى به او ايمان آوردند و دعوت خود را آشكار در داخل و خارج مدينه گسترش داد و توانست يك حكومت صالح به وجود آورد و وسايل لازم را براى مبارزه و پيكار با دشمن آماده سازد و چون مدينه از مكه فاصله زيادى داشت اين كار با فراغت خاطر صورت گرفت و نيروهاى انقلابى و آزادى بخش ، آماده مبارزه و دفاع در برابر دشمن شدند .\r\n","description":"","footnote":"","page_name":" 30 ","page_number":30},
  {"content":"\r\n\r\n[ سوره البقرة ‹ 2 › : آيه 194 
  ]\r\nالشَّهْرُ الْحَرامُ بِالشَّهْرِ الْحَرامِ وَالْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا اللَّه وَاعْلَمُوا أَنَّ اللَّه مَعَ الْمُتَّقِينَ ‹ 194 ›\r\n\r\nترجمه :\r\n194 - ماه حرام ، در برابر ماه حرام ! ( اگر دشمنان ، احترام آن را شكستند ، و در آن با شما جنگيدند ، شما نيز حق داريد مقابله به مثل كنيد . ) و تمام حرامها ، ( قابل ) قصاص است . و ( به طور كلى ) هر كس به شما تجاوز كرد ، همانند آن بر او تعدى كنيد ! و از خدا به پرهيزيد ( و زياده روى ننماييد ) ! و بدانيد خدا با پرهيزكاران است !\r\n\r\nتفسير : احترام ماه‌هاى حرام و مقابله به مثل\r\nاين آيه بحثى را كه در آيات پيش در مورد جهاد به طور كلى آمده است تكميل مىكند و در واقع پاسخى است به ايراد افراد ناآگاه كه مىگفتند . مگر مىتوان در ماه حرام جنگ كرد كه اسلام چنين دستورى را داده است .\r\nتوضيح اينكه : مشركان مكه مىدانستند كه جنگ در ماه‌هاى حرام ( ذى القعده و ذى الحجه و محرم و رجب ) از نظر اسلام جايز نيست و به تعبير ديگر اسلام اين سنت را كه از قبل وجود داشته امضاء كرده است ، مخصوصا در مسجد الحرام و مكه اين كار نارواتر است ، و پيامبر اسلام ص به هر دو حكم احترام مىگذارد .\r\nبه همين دليل در نظر داشتند ، مسلمانان را غافلگير ساخته و در ماه‌هاى حرام به آنها حمله ور شوند ، و شايد گمانشان اين بود ، كه اگر آنها احترام ماه‌هاى حرام را ناديده بگيرند مسلمانان به مقابله بر نمىخيزند ، و اگر چنين شود به مقصود\r\n","description":"","footnote":"","page_name":" 31 ","page_number":31},
  {"content":"\r\nخود رسيده‌اند .\r\nآيه مورد بحث به اين پندارها پايان داد و نقشه‌هاى احتمالى آنها را نقش بر آب كرد ، و دستور داد اگر آنها در ماه‌هاى حرام دست به اسلحه بردند ، مسلمانان در مقابل آنها بايستند ، مىفرمايد : « ماه حرام در برابر ماه حرام است » ( * ( الشَّهْرُ الْحَرامُ بِالشَّهْرِ الْحَرامِ ) * ) .\r\nيعنى اگر دشمنان احترام آن را شكستند و در آن با شما پيكار كردند شما نيز حق داريد مقابله به مثل كنيد .\r\n« زيرا حرمات ، قصاص دارد » ( * ( وَالْحُرُماتُ قِصاصٌ ) * ) .\r\n« حرمات » جمع « حرمه » به معنى چيزى است كه بايد آن را حفظ كرد و احترام آن را نگه داشت ، و حرم را از اين جهت حرم گفته‌اند كه جاى محترمى است و هتك آن جايز نيست ، و اعمال نامشروع و قبيح را از اين جهت حرام مىگويند كه ممنوعيت دارد ، همان گونه كه در مورد حرم ، يا ماه حرام بعضى اعمال ممنوع است .\r\nاين جمله در واقع پاسخ دندان شكنى است به آنها كه اجازه جنگ در ماه‌هاى حرام را به پيغمبر اكرم ص ايراد مىگرفتند . يعنى احترام ماه حرام ، يا سرزمين مكه حرم امن خدا ، در برابر كسانى است كه آن را محترم مىشمرند ، ولى در برابر كسانى كه احترام آن را زير پا مىگذارند رعايت آن لازم نيست ، و مسلمانان حق دارند با آنها وارد پيكار شوند ، و اين در واقع يك نوع قصاص است ، تا ديگر مشركان به فكر سوء استفاده از احترام ماه حرام يا سرزمين محترم مكه نيفتند .\r\nسپس به يك دستور كلى و عمومى كه شامل موضوع مورد بحث نيز مىشود ، اشاره كرده ، مىفرمايد : « هر كس به شما تجاوز كند ، به مانند آن بر او تجاوز كنيد ولى از خدا به پرهيزيد ( و زياده روى ننماييد ) و بدانيد خدا با پرهيزكاران است » ( * ( فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا اللَّه وَ\r\n","description":"","footnote":"","page_name":" 32 ","page_number":32},
  {"content":"\r\n* ( اعْلَمُوا أَنَّ اللَّه مَعَ الْمُتَّقِينَ ) * ) .\r\nاسلام بر خلاف مسيحيت كنونى كه مىگويد : « هر كس كه به رخساره راست تو تپانچه زند رخساره ديگر را به سوى او بگردان » ( 1 ) .\r\nچنين دستورى را نمىدهد ، چرا كه اين دستور انحرافى باعث جرأت و جسارت ظالم و تجاوزگر است ، حتى مسيحيان جهان امروز نيز هرگز به چنين دستورى عمل نمىكنند و كمترين تجاوزى را با پاسخى شديدتر ، كه آن هم بر خلاف دستور اسلام است جواب مىگويند .\r\nاسلام مىگويد : در برابر متجاوز ، بايد ايستاد ، و به هر كس حق مىدهد كه اگر به او تعدى شود ، به همان مقدار مقابله كند ، تسليم در برابر متجاوز مساوى است با مرگ و مقاومت مساوى است با حيات ، اين است منطق اسلام .\r\nجالب اينكه آيه مفهوم وسيعى دارد و منحصر به مساله قصاص در مقابل قتل يا جنايات ديگر نيست ، بلكه امور مالى و ساير حقوق را نيز شامل مىشود .\r\nالبته اين موضوع با مساله عفو و گذشت ، كه در مورد دوستان يا افراد شكست خورده يا نادم و پشيمان صورت مىگيرد ، هيچ گونه منافاتى ندارد .\r\nگاهى بعضى از عوام ، تصور مىكنند كه معنى آيه اين است ، اگر كسى فرزند ديگرى را به قتل برساند ، مقابله به مثل اجازه مىدهد كه پدر مقتول فرزند قاتل را به قتل برساند ، و اگر ضربه اى بر برادر او وارد كرد ، او هم ضربه اى بر برادر جانى وارد كند ، ولى اين اشتباه بزرگى است ، زيرا قرآن مىگويد : شخص معتدى و تجاوزگر بايد مجازات شود ، ( به همان اندازه مجازات شود ) نه فرد بىگناه ديگر ، باز مفهوم اين سخن اين نيست كه اگر كسى خانه شخصى را آتش زد خانه او را آتش بزنند ، بلكه مفهومش اين است معادل قيمت خانه را از او بگيرند .\r\n\r\n","description":"","footnote":"\r\n( 1 ) انجيل متى ، باب پنجم شماره 39 .\r\n","page_name":" 33 ","page_number":33},
  {"content":"\r\nضمنا تاكيدى كه در ذيل آيه در مورد تقوا ذكر شده تاكيدى است بر عدم تجاوز از حد و به تعبير ديگر ، مقابله به مثل نبايد شكل انتقامجويى به خود گيرد ، همان انتقامى كه حد و مرزى براى خود نمىشناسد .\r\nو اينكه مىگويد : خدا با پرهيزكاران است ، اشاره به اين است كه آنها را در مشكلات تنها نمىگذارد و يارى مىدهد ، زيرا كسى كه با ديگرى است در مشكلات به او كمك مىكند و در برابر دشمن او را حمايت مىنمايد .\r\n","description":"","footnote":"","page_name":" 34 ","page_number":34},
  {"content":"\r\n\r\n[ سوره البقرة ‹ 2 › : آيه 195 
  ]\r\nوَ أَنْفِقُوا فِي سَبِيلِ اللَّه وَلا تُلْقُوا بِأَيْدِيكُمْ إِلَى التَّهْلُكَةِ وَأَحْسِنُوا إِنَّ اللَّه يُحِبُّ الْمُحْسِنِينَ ‹ 195 ›\r\n\r\nترجمه :\r\n195 - و در راه خدا ، انفاق كنيد ! و ( با ترك انفاق ) ، خود را به دست خود ، به هلاكت نيفكنيد ! و نيكى كنيد ! كه خداوند ، نيكوكاران را دوست مىدارد .\r\n\r\nتفسير : انفاق و رهايى از تنگناها\r\nاين آيه تكميلى است بر آيات جهاد كه قبلا تفسير آن گذشت ، زيرا جهاد به همان اندازه كه به مردان با اخلاص و كار آزموده نيازمند است به اموال و ثروت نيز احتياج دارد ، جهاد هم نفرات آماده از نظر روحى و جسمى لازم دارد ، و هم انواع سلاح و تجهيزات جنگى ، درست است كه عامل تعيين كننده سرنوشت جنگ در درجه اول سربازاناند ، ولى سرباز بدون وسايل و تجهيزات كافى ( اعم از سلاح ، مهمات ، وسيله نقل و انتقال ، مواد غذايى ، وسايل درمانى ) كارى از او ساخته نيست .\r\nلذا در اسلام تامين وسايل جهاد با دشمنان از واجبات شمرده شده و از جمله در آيه مورد بحث با صراحت دستور مىدهد ، و مىفرمايد : « در راه خدا انفاق كنيد و خود را به دست خويش به هلاكت نيفكنيد » ( * ( وَأَنْفِقُوا فِي سَبِيلِ اللَّه وَلا تُلْقُوا بِأَيْدِيكُمْ إِلَى التَّهْلُكَةِ ) * ) .\r\nمخصوصا در عصر نزول اين آيات ، بسيارى از مسلمانان ، شور و شوق جهاد در سر داشتند ، ولى چون وسايل جنگ را هر كس شخصا فراهم مىكرد و بعضى فقير و نيازمند بودند . آن چنان كه طبق آيه 92 سوره توبه گريه مىكردند و اشك مىريختند كه چرا وسيله شركت در جنگ ندارند : تَوَلَّوْا وَأَعْيُنُهُمْ تَفِيضُ مِنَ الدَّمْعِ\r\n","description":"","footnote":"","page_name":" 35 ","page_number":35},
  {"content":"\r\nحَزَناً أَلَّا يَجِدُوا ما يُنْفِقُونَ ، آرى در چنين شرايطى نقش انفاقها بسيار مهم و سرنوشتساز بود .\r\nجمله « * ( وَلا تُلْقُوا بِأَيْدِيكُمْ إِلَى التَّهْلُكَةِ ) * » ( با دست خويش خود را به هلاكت نيفكنيد ) هر چند در مورد ترك انفاق ، براى جهاد اسلامى وارد شده ، ولى مفهوم وسيع و گسترده اى دارد كه موارد زياد ديگرى را نيز شامل مىشود ، از جمله اينكه انسان حق ندارد از جاده‌هاى خطرناك ( چه از نظر ناامنى و چه عوامل جوى يا غير آن ) بدون پيشبينىهاى لازم بگذرد ، يا غذايى كه به احتمال قوى آلوده به سم است تناول كند ، و يا حتى در ميدان جهاد بدون نقشه و برنامه وارد عمل شود ، در تمام اين موارد ، انسان بىجهت جان خود را به خطر انداخته و مسئول است .\r\nولى اينكه بعضى از ناآگاهان ، هر گونه جهاد ابتدايى را القاء نفس در هلاكت پنداشته‌اند ، و گاه تا آنجا به پيش مىروند كه قيام سالار شهيدان امام حسين ع در كربلا را مصداق آن مىشمرند ، ناشى از نهايت نادانى و عدم درك آيه است ، زيرا القاى نفس در هلاكت مربوط به جايى است كه هدفى بالاتر از جان در خطر نباشد ، و الا بايد جان را فداى حفظ آن هدف مقدس كرد ، همان گونه كه امام حسين ع و تمام شهيدان راه خدا اين كار را كردند .\r\nآيا اگر كسى ببيند جان پيامبر ص در خطر است و خود را سپر براى حفظ او كند ( همان كارى كه على ع در جنگ احد كرد و يا در ليلة المبيت آن شبى كه در بستر پيامبر ص خوابيد ) چنين كسى القاء نفس در هلاكت كرده و كار خلافى انجام داده ؟ آيا بايد بنشيند تا پيامبر ص را به قتل برسانند و بگويد القاء نفس در هلاكت جايز نيست .\r\nحق اين است كه مفهوم آيه روشن است و تمسك به آن در اين گونه موارد نوعى ابلهى است .\r\nآرى اگر هدف آن قدر مهم نباشد كه ارزش جان باختن را داشته باشد و يا اگر\r\n","description":"","footnote":"","page_name":" 36 ","page_number":36},
  {"content":"\r\nمهم است راه حلهاى بهتر و مناسبترى دارد ، در چنين جايى نبايد جان خويشتن را به خطر انداخت ( موارد تقيه مجاز نيز از همين قبيل است ) .\r\nدر آخر آيه دستور به نيكوكارى داده ، مىفرمايد : و نيكى كنيد كه خداوند نيكوكاران را دوست دارد « ( * ( وَأَحْسِنُوا إِنَّ اللَّه يُحِبُّ الْمُحْسِنِينَ ) * ) .\r\nدر اينكه مراد از « احسان » در اينجا چيست ؟ چند احتمال در كلمات مفسران ديده مىشود : نخست اين است كه حسن ظن به خدا داشته باشيد ( و گمان نكنيد انفاقهاى شما موجب اختلال امر معيشت شما خواهد شد ) و ديگر اينكه منظور ، اقتصاد و ميانه روى در مساله انفاق است ، و ديگر اينكه منظور ، آميختن انفاق با حسن رفتار نسبت به نيازمندان است ، به گونه اى كه همراه با گشاده رويى و مهربانى باشد و از هر نوع منت و آنچه موجب رنجش و ناراحتى شخص انفاق شونده است بر كنار باشد .\r\nمانعى ندارد كه همه اين معانى سه گانه در مفهوم و محتواى آيه جمع باشد .\r\n\r\nنكته‌ها :\r\n\r\n1 - انفاق سبب پيشگيرى از هلاكت جامعه‌ها .\r\nدر اينكه ميان دو جمله « * ( وَأَنْفِقُوا فِي سَبِيلِ اللَّه ) * » و « * ( وَلا تُلْقُوا بِأَيْدِيكُمْ إِلَى التَّهْلُكَةِ ) * » ، آيا ارتباطى وجود دارد يا نه ، با توجه به اينكه تمام تعبيرات قرآن حساب شده است ، حتما ميان اين دو رابطه اى است و به نظر مىرسد رابطه اين است اگر انفاق در مسير جهاد و فى سبيل اللَّه نكنيد ، خود را با دست خويش به هلاكت افكنده‌ايد ، بلكه مىتوان مساله را از اين فراتر برد و گفت :\r\nاين آيه گر چه در ذيل آيات جهاد آمده است ولى بيانگر يك حقيقت كلى و اجتماعى است و آن اينكه انفاق به طور كلى سبب نجات جامعه‌ها از مفاسد كشنده\r\n","description":"","footnote":"","page_name":" 37 ","page_number":37},
  {"content":"\r\nاست ، زيرا هنگامى كه مساله انفاق به فراموشى سپرده شود ، و ثروتها در دست گروهى معدود جمع گردد و در برابر آنان اكثريتى محروم و بينوا وجود داشته باشد ديرى نخواهد گذشت كه انفجار عظيمى در جامعه به وجود مىآيد ، كه نفوس و اموال ثروتمندان هم در آتش آن خواهد سوخت و از اينجا رابطه مساله انفاق و پيشگيرى از هلاكت روشن مىشود .\r\nبنا بر اين انفاق ، قبل از آنكه به حال محرومان مفيد باشد به نفع ثروتمندان است ، زيرا تعديل ثروت حافظ ثروت است .\r\nامير مؤمنان على ع در يكى از كلمات قصارش به اين حقيقت اشاره .\r\nفرموده ، مىگويد :\r\nحصنوا اموالكم بالزكاة\r\n: « اموال خويش را با دادن زكات حفظ كنيد » ( 1 ) .\r\nو به تعبير بعضى از مفسران ، خوددارى از انفاق فى سبيل اللَّه هم سبب مرگ روح انسانى به خاطر بخل خواهد شد ، و هم مرگ جامعه به خاطر عجز و ناتوانى ، مخصوصا در نظامى همچون نظام اسلام كه بر نيكو كارى بنا شده است ( 2 ) .\r\n\r\n2 - سوء استفاده از مضمون آيه\r\nهمانگونه كه اشاره كرديم بعضى از عافيت طلبان براى فرار از جهاد فى سبيل اللَّه به جمله « * ( وَلا تُلْقُوا بِأَيْدِيكُمْ إِلَى التَّهْلُكَةِ ) * » ( با دست خويش ، خود را به هلاكت نيفكنيد ) چسبيده‌اند و رسوايى را به آنجا رسانيده كه قيام امام حسين ع را در عاشورا كه سبب نجات و بقاى اسلام در برابر دشمنانى همچون بنى اميه شد ، مصداق اين آيه شمرده‌اند ، غافل از اينكه اگر اين باب گشوده شود ، جهاد به كلى بايد تعطيل گردد ، اصولا تهلكه با شهادت دو مفهوم متباين دارد ، تهلكه به معنى مرگ بىدليل است در حالى كه شهادت قربانى شدن در راه هدف و نايل گشتن به\r\n\r\n","description":"","footnote":"\r\n( 1 ) نهج البلاغه ، حكمت 146 .\r\n( 2 ) تفسير فى ضلال القرآن ، جلد اول صفحه 276 .\r\n","page_name":" 38 ","page_number":38},
  {"content":"\r\nحيات جاويدان است .\r\nبايد به اين حقيقت توجه داشت كه جان انسان ، ارزشمندترين سرمايه وجود او نيست ، ما حقايقى با ارزشتر از جان داريم ، ايمان به خدا ، آيين اسلام ، حفظ قرآن و اهداف مقدس آن ، بلكه حفظ حيثيت و آبروى جامعه اسلامى ، اينها اهدافى والاتر از جان انسان است كه قربان شدن در راه آن هلاكت نيست ، و هرگز از آن نهى نشده .\r\nدر حديثى مىخوانيم كه : گروهى از مسلمانان براى جهاد به قسطنطنيه رفته بودند يكى از مردان شجاع حمله به لشكر روم كرد و داخل در صفوف آنها شد يكى از حاضران گفت : القى بيديه الى التهلكة : « خود را با دو دست خويش به هلاكت انداخت » اينجا بود كه ابو ايوب انصارى برخاست و فرياد زد : اى مردم ! چرا اين آيه را بد تفسير و تاويل مىكنيد ؟ اين آيه درباره ما طايفه انصار نازل شد ، هنگامى كه خداوند دينش را عزت داد و ياورانش فزونى گرفتند بعضى از ما به ديگرى مخفيانه به گونه اى كه پيامبر ص نشنود ، چنين گفتند كه اموال ما از دست رفت ، و خداوند اسلام را عزيز و يارانش را زياد كرد ، ما اگر در مدينه بمانيم به اموال از دست رفته خود برسيم بهتر است ، آيه فوق بر پيامبر ص نازل شد و به ما فرمود : انفاق در راه خدا كنيد و خويشتن را به هلاكت نيفكنيد و منظور از هلاكت ، اقامت در مدينه براى اصلاح اموال و ترك جهاد بود ( 1 )\r\n\r\n3 - منظور از « احسان » چيست ؟\r\nاحسان معمولا به معنى نيكو كارى تفسير مىشود ، ولى گاه معنى وسيعترى براى آن ذكر شده ، و آن هر گونه عمل صالح ، بلكه انگيزه‌هاى عمل صالح است چنان كه در حديثى از پيامبر اكرم ص مىخوانيم كه در تفسير احسان فرمود :\r\nان تعبد\r\n\r\n","description":"","footnote":"\r\n( 1 ) در المنثور ، جلد اول ، صفحه 207 - شبيه همين معنى در روح المعانى و تفسير كبير و الميزان ذيل آيه مورد بحث آمده است . ( در مقتل ابن طاووس نيز آمده ) .\r\n","page_name":" 39 ","page_number":39},
  {"content":"\r\nاللَّه كانك تراه فان لم تكن تراه فانه يراك\r\n: « احسان آن است كه خدا را آن چنان پرستش كنى كه گويى او را مىبينى و اگر تو او را نمىبينى او تو را مىبيند » ( 1 ) .\r\nبديهى است هنگامى كه انسان ، چنان ايمان به خدا داشته باشد كه گويى او را مىبيند و او را در همه حال حاضر و ناظر بداند به سراغ اعمال صالح مىرود ، و از هر گونه گناه و معصيت خوددارى مىنمايد .\r\n\r\n","description":"","footnote":"\r\n( 1 ) تفسير فى ظلال القرآن ، جلد اول ، صفحه 276 .\r\n","page_name":" 40 ","page_number":40},
  {"content":"\r\n\r\n[ سوره البقرة ‹ 2 › : آيه 196 
  ]\r\nوَ أَتِمُّوا الْحَجَّ وَالْعُمْرَةَ لِلَّه فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَسَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ وَاتَّقُوا اللَّه وَاعْلَمُوا أَنَّ اللَّه شَدِيدُ الْعِقابِ ‹ 196 ›\r\n\r\nترجمه :\r\n196 - و حج و عمره را براى خدا به اتمام برسانيد ! و اگر محصور شديد ، ( و مانعى مانند ترس از دشمن يا بيمارى ، اجازه نداد كه پس از احرام بستن ، وارد مكه شويد ، ) آنچه از قربانى فراهم شود ( ذبح كنيد ، و از احرام خارج شويد ) ! و سرهاى خود را نتراشيد تا قربانى به محلش برسد ( و در قربانگاه ذبح شود ) و اگر كسى از شما بيمار بود و يا ناراحتى در سر داشت ، ( و ناچار بود سر خود را بتراشد ، ) بايد فديه و كفاره اى از قبيل روزه يا صدقه يا گوسفندى بدهد ! و هنگامى كه ( از بيمارى و دشمن ) در امان بوديد ، هر كس با ختم عمره ، حج را آغاز كند ، آنچه از قربانى براى او ميسر است ( ذبح كند ) ! و هر كه نيافت ، سه روز در ايام حج ، و هفت روز هنگامى كه باز مىگرديد ، روزه بدارد ! اين ، ده روز كامل است . ( البته ) اين براى كسى است كه خانواده او ، نزد مسجد الحرام نباشد [ اهل مكه و اطراف آن نباشد 
  ] . و از خدا به پرهيزيد و بدانيد كه او ، سخت كيفر است !\r\n\r\nتفسير : قسمتى از احكام مهم حج\r\nدقيقا روشن نيست كه آيات مربوط به حج در قرآن مجيد در چه تاريخى نازل\r\n","description":"","footnote":"","page_name":" 41 ","page_number":41},
  {"content":"\r\nشده است ولى به اعتقاد بعضى از مفسران بزرگ در حجة الوداع نازل گشته ( 1 ) در حالى كه بعضى گفته‌اند كه جمله « * ( فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ ) * » ناظر به جريان حديبيه است كه در سال ششم هجرت واقع شد و مسلمانان از زيارت خانه خدا ممنوع شدند ( 2 ) در اين آيه ، احكام زيادى بيان شده است :\r\n1 - در ابتدا ، يك دستور كلى براى انجام فريضه حج و عمره به طور كامل و براى اطاعت فرمان خدا داده ، مىفرمايد : « حج و عمره را براى خدا به اتمام برسانيد » ( * ( وَأَتِمُّوا الْحَجَّ وَالْعُمْرَةَ لِلَّه ) * ) .\r\nدر واقع قبل از هر چيز به سراغ انگيزه‌هاى اين دو عبادت رفته و توصيه مىكند كه جز انگيزه الهى و قصد تقرب به ذات پاك او ، چيز ديگرى در كار نبايد باشد ، و عمل نيز به مقتضاى « * ( وَأَتِمُّوا ) * » از هر نظر كامل و جامع باشد .\r\n2 - سپس به سراغ كسانى مىرود كه بعد از بستن احرام به خاطر وجود مانعى ، مانند بيمارى شديد و ترس از دشمن ، موفق به انجام اعمال حج عمره نباشند ، مىفرمايد : « اگر محصور شديد ( و موانعى به شما اجازه نداد كه پس از احرام بستن وارد مكه شويد ) آنچه از قربانى فراهم شود ذبح كنيد و از احرام خارج شويد ( * ( فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ ) * ) ( 3 ) .\r\nبه هر حال افرادى كه گرفتار مىشوند ، و توانايى انجام مراسم حج و عمره را پيدا نمىكنند ، مىتوانند با استفاده از اين مساله ، از احرام خارج شده و به حال\r\n\r\n","description":"","footnote":"\r\n( 1 ) الميزان ، جلد 2 ، صفحه 75 ( ذيل آيه مورد بحث ) .\r\n( 2 ) تفسير فى ضلال القرآن ، جلد 1 صفحه 277 .\r\n( 3 ) در تركيب آيه دو احتمال داده شده است ، نخست اينكه « ما » در ما استيسر مبتدا است ، و خبر آن « عليكم » محذوف است ، و در تقدير چنين است : فعليكم ما استيسر من الهدى ، احتمال ديگر اينكه « ما » مفعول براى فعل مقدرى است و در تقدير چنين است : فاهدوا ما استيسر من الهدى .\r\n","page_name":" 42 ","page_number":42},
  {"content":"\r\nعادى باز گردند .\r\nمىدانيم قربانى ممكن است شتر يا گاو يا گوسفند باشد ، كه آسانترين آنها گوسفند است ، و لذا جمله « * ( فَمَا اسْتَيْسَرَ مِنَ الْهَدْيِ ) * » را غالبا اشاره به گوسفند دانسته‌اند .\r\n3 - سپس به دستور ديگرى اشاره كرده ، مىفرمايد : « سرهاى خود را نتراشيد تا قربانى به محلش برسد و در قربانگاه ذبح شود » ( * ( وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه ) * ) .\r\nآيا اين دستور مربوط به افرادى است كه محصور و ممنوع از انجام مراسم حج مىشوند ، و در واقع دستورى است براى تكميل دستور سابق ، و يا همه حاجيان را مىگويد ، بعضى از مفسران ، معنى اول را بر گزيده‌اند و گفته‌اند ، منظور از محل هدى ( محل قربانى ) حرم است و گاه گفته‌اند ، منظور همان جا است كه مانع و مزاحم ، حاصل مىشود و به فعل پيغمبر اكرم ص در داستان حديبيه كه محلى است بيرون حرم مكه ، استدلال كرده‌اند كه حضرت بعد از ممانعت مشركان ، قربانى خود را در همان جا ذبح كرد و به اصحاب و يارانش نيز دستور داد چنين كنند .\r\nمفسر عاليقدر « مرحوم طبرسى » مىگويد : « به اعتقاد علماى ما ، محصور اگر به خاطر بيمارى بوده باشد ، قربانى او را در حرم بايد ذبح كنند و اگر به خاطر جلوگيرى از دشمن باشد در همان جا كه جلوگيرى شده است ذبح مىكنند » .\r\nولى بعضى ديگر از مفسران ، اين جمله را ناظر به تمام حجاج مىدانند و مىگويند هيچ كس حق ندارد ، تقصير كند ( سر بتراشد و از احرام خارج گردد ) مگر اينكه قربانى را در محلش ذبح كند ( قربانى حج در منى و قربانى عمره در مكه ) .\r\nبه هر حال منظور از رسيدن قربانى به محلش ، آن است كه به آن محل برسد و ذبح شود ، و اين تعبير كنايه اى از ذبح است .\r\nبا توجه به عموميت تعبيرى كه در آيه وارد شده است تفسير دوم مناسبتر به\r\n","description":"","footnote":"","page_name":" 43 ","page_number":43},
  {"content":"\r\nنظر مىرسد كه هم شامل محصور است و هم غير محصور .\r\n4 - سپس مىفرمايد : « اگر كسى از شما بيمار بود و يا ناراحتى در سر داشت ( و به هر حال ناچار بود سر خود را قبل از آن موقع بتراشد ) بايد فديه ( كفاره اى ) از قبيل روزه يا صدقه يا گوسفندى بدهد » ( * ( فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ ) * ) .\r\n« نسك » در اصل جمع « نسيكه » به معنى حيوان ذبح شده است ، اين واژه به معنى عبادت نيز آمده است ( 1 ) .\r\nلذا « راغب » در « مفردات » ، بعد از آنكه « نسك » را به عبادت تفسير مىكند ، مىگويد : اين واژه در مورد اعمال حج به كار مىرود ، و « نسيكه » به معنى « ذبيحه » است .\r\nبعضى از مفسران نيز آن را در اصل به معنى شمشهاى نقره مىدانند و اينكه به عبادت « نسك » گفته شده به خاطر آن است كه انسان را خالص و پاك و پاكيزه مىكند ( 2 ) .\r\nبه هر حال ظاهر آيه اين است كه چنين شخصى مخير در ميان اين سه ( روزه ، و صدقه و ذبح گوسفند ) مىباشد .\r\nدر روايات اهل بيت ع آمده است كه ، روزه در اين مورد بايد سه روز بوده باشد ، و صدقه به شش مسكين ، و در روايتى به ده مسكين ، و « نسك » يك گوسفند است ( 3 ) .\r\n5 - سپس مىافزايد : « و هنگامى كه ( از بيمارى و دشمن ) در امان بوديد ، كسانى كه\r\n\r\n","description":"","footnote":"\r\n( 1 ) مجمع البيان ، جلد 1 صفحه 290 .\r\n( 2 ) تفسير كبير ، جلد 5 صفحه 152 .\r\n( 3 ) مجمع البيان ، جلد 1 صفحه 291 ( شبيه همين معنى درباره روزه و اطعام مسكين در تفسير قرطبى از پيامبر اكرم ص ذيل آيه آمده است ) .\r\n","page_name":" 44 ","page_number":44},
  {"content":"\r\nعمره را تمام كرده و حج را آغاز مىكنند ، آنچه ميسر است از قربانى « ( ذبح كنند ) ( * ( فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ ) * ) .\r\nاشاره به اينكه در حج تمتع كه عمره قبلا انجام مىگيرد ، و بعد حج بجا آورده مىشود ، قربانى كردن لازم است ، و فرق نمىكند كه اين قربانى شتر باشد يا گاو و يا گوسفند ، و بدون آن از احرام خارج نمىشود .\r\nدرباره اصل « هدى » به گفته مرحوم طبرسى دو قول وجود دارد ، اول اينكه از « هديه » گرفته شده است ، و چون قربانى در واقع هديه اى به سوى بيت اللَّه است ، اين واژه بر آن اطلاق شده است . ديگر اينكه از ماده هدايت گرفته شده است زيرا حيوان قربانى را همراه مىبردند ، و به سوى خانه خدا و قربانگاه هدايت مىكردند .\r\nولى ظاهر كلام « راغب » در « مفردات » اين است كه فقط از « هديه » گرفته شده و مىگويد : « هدى » جمع است و مفرد آن « هديه » است .\r\nدر معجم مقاييس اللغه نيز دو ريشه براى اين لغت ذكر شده ، هدايت و هديه ، اما بعيد نيست هر دو به هدايت باز گردد . ( دقت كنيد ) .\r\n6 - سپس به بيان حكم كسانى مىپردازد كه در حال حج تمتع قادر به قربانى نيستند ، مىفرمايد : « كسى كه ( قربانى ) ندارد ، بايد سه روز در ايام حج ، و هفت روز به هنگام بازگشت ، روزه بدارد ، اين ده روز كامل است » ( * ( فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَسَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ) * ) .\r\nبنا بر اين اگر قربانى پيدا نشود ، يا وضع مالى انسان اجازه ندهد ، جبران آن ده روز روزه است ، كه سه روز آن ( روز هفتم و هشتم و نهم ذى الحجه ) در ايام حج واقع مىشود ، و اين از روزه هايى است كه انجام آن در سفر مانعى ندارد ، و هفت روز ديگر را بعد از بازگشت به وطن انجام مىدهد .\r\nبا اينكه معلوم است سه روز به اضافه هفت روز مجموعا ده روز مىشود در\r\n","description":"","footnote":"","page_name":" 45 ","page_number":45},
  {"content":"\r\nعين حال ، قرآن مىگويد : « اين ده روز كامل است » .\r\nبعضى از مفسران در تفسير اين جمله گفته‌اند اين به خاطر آن است كه « واو » گر چه معمولا براى جمع است نه براى تخيير ، چون گاه در معنى تخيير نيز استعمال مىشود ، در اينجا خداوند براى رفع هر گونه ابهام ، جمله « * ( تِلْكَ عَشَرَةٌ كامِلَةٌ ) * » را فرموده است .\r\nاين احتمال نيز وجود دارد كه تعبير به « كاملة » اشاره به اين است كه روزه ده روز مىتواند به طور كامل جانشين قربانى شود ، و زوار خانه خدا نبايد از اين بابت نگران باشند ، زيرا تمام ثوابهايى كه براى صاحبان قربانى از سوى خدا داده مىشود ، به آنها داده خواهد شد .\r\nبعضى نيز گفته‌اند : اين تعبير اشاره به نكته لطيفى در مورد عدد ده مىباشد زيرا از يك نظر عدد ده كاملترين اعداد است ، چون هنگامى كه اعداد را از يك شروع مىكنيم تا ده سير صعودى خود را تكميل مىكند ، و اعداد بعد از آن ، تكرار و تركيبى است از ده و عددهاى ديگر مانند يازده و دوازده ، عرب به عدد بيست ، عشرين مىگويد ( يعنى دو عدد ده ) و به سى ثلاثين ( سه عدد ده ) و همچنين . . . ( 1 )\r\n7 - بعد به بيان حكم ديگرى پرداخته ، مىگويد : « اين برنامه حج تمتع براى كسى است كه خانواده او نزد مسجد الحرام نباشد » ( * ( ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ ) * ) .\r\nبنا بر اين كسانى كه اهل مكه يا اطراف آن باشند ، حج تمتع ندارند ، بلكه حج تمتع مخصوص افراد دور از اين منطقه است ، و مشهور و معروف در ميان فقهاء اين است كه هر كس 48 ميل از مكه دور تر باشد ، وظيفه او حج تمتع است ، و آنها كه در فاصله كمترى قرار دارند ، وظيفه آنها حج قران يا افراد است ، كه عمره آن بعد از\r\n\r\n","description":"","footnote":"\r\n( 1 ) « عشرون » و « عشرين » گر چه به صورت جمع است ، ولى جمع گاهى به دو به بالا اطلاق مىشود .\r\n","page_name":" 46 ","page_number":46},
  {"content":"\r\nمراسم حج بجا آورده مىشود ( شرح اين موضوع و مدارك آن در كتب فقهى آمده است ) بعد از بيان اين احكام هفتگانه در پايان آيه دستور به تقوا مىدهد و مىفرمايد : « از خدا به پرهيزيد و تقوا پيشه كنيد و بدانيد خداوند عقاب و كيفرش شديد است » ( * ( وَاتَّقُوا اللَّه وَاعْلَمُوا أَنَّ اللَّه شَدِيدُ الْعِقابِ ) * ) .\r\nاين تاكيد شايد به اين جهت است كه مسلمانان در هيچ يك از جزئيات اين عبادت مهم اسلامى كوتاهى نكنند چرا كه كوتاهى در آن گاهى سبب فساد حج و از بين رفتن بركات مهم آن مىشود .\r\n\r\nنكته‌ها :\r\n\r\n1 - اهميت حج در ميان وظايف اسلامى !\r\nحج از مهمترين عباداتى است كه در اسلام تشريع شده و داراى آثار و بركات فراوان و بىشمارى است حج مايه عظمت اسلام ، قوت دين و اتحاد مسلمين است حج مراسمى است كه پشت دشمنان را مىلرزاند و هر سال خون تازه اى در عروق مسلمانان جارى مىسازد .\r\nحج همان عبادتى است كه امير مؤمنان آن را « پرچم » و شعار مهم اسلام ناميده و در وصيت خويش در آخرين ساعت عمرش فرموده :\r\n« و اللَّه اللَّه فى بيت ربكم لا تخلوه ما بقيتم فانه ان ترك لم تناظروا\r\n« ، » خدا را خدا را ! در مورد خانه پروردگارتان تا آن هنگام كه هستيد آن را خالى نگذاريد كه اگر خالى گذارده شود مهلت داده نمىشويد « ( 1 ) ( و بلاى الهى شما را فرا خواهد گرفت ) .\r\n\r\n","description":"","footnote":"\r\n( 1 ) نهج البلاغه ، كتاب 47 وصيت على ع به امام حسن و امام حسين ع .\r\n","page_name":" 47 ","page_number":47},
  {"content":"\r\nاين جمله نيز از دشمنان اسلام معروف است كه مىگويند : « ما دام كه حج رونق دارد ما بر آنها پيروز نمىشويم » ( 1 ) .\r\nيكى ديگر از دانشمندان مىگويد : « واى به حال مسلمانان اگر معنى حج را در نيابند و واى به حال ديگران اگر معنى آن را دريابند » .\r\nدر حديث معروفى كه على ع - در زمينه فلسفه احكام ، طبق نقل نهج البلاغه حكمت 252 بيان فرموده نيز اشاره پر معنايى به اهميت حج شده است ، مىفرمايد :\r\nفرض اللَّه الايمان تطهيرا من الشرك . . . و الحج تقوية للدين\r\n: « خداوند ايمان را وسيله پاك سازى مردم از شرك . . . و حج را سبب قوت دين قرار داده است » . ( 2 )\r\nاين سخن را با حديثى از امام صادق ع پايان مىدهيم ( و شرح بيشتر را به جلد 14 تفسير نمونه ، ذيل آيه 26 تا 28 سوره حج كه به طور مبسوط از اهميت و فلسفه و اسرار حج بحث شده وامىگذاريم ) آنجا كه فرمود :\r\nلا يزال الدين قائما ما قامت الكعبة ،\r\n« اسلام بر پا است تا زمانى كه كعبه بر پا است » . ( 3 )\r\n\r\n2 - اقسام حج و فهرست اعمال حج تمتع\r\nفقهاى بزرگ ما با الهام از آيات قرآن و سنت پيامبر ص و ائمه اهل بيت ع حج را سه قسم تقسيم كرده‌اند : حج تمتع ، و حج قران و افراد حج تمتع مخصوص كسانى است كه فاصله آنها از مكه 48 ميل يا بيشتر باشد ‹ 16 فرسخ حدود 96 كيلومتر ) و حج قران و افراد ، مربوط به كسانى است كه در\r\n\r\n","description":"","footnote":"\r\n( 1 ) نقل از كتاب « شبهات حول الاسلام »\r\n( 2 ) در بعضى از نسخ « نهج البلاغه » از جمله متن « ابن ابى الحديد » حديث فوق به همان صورت كه در بالا آورديم بيان شده ولى در بعضى نسخ ديگر « تقربة للدين » است كه مفهوم آن سبب نزديكى صفوف مسلمانان و وحدت امت اسلامى است .\r\n( 3 ) وسائل الشيعه ، جلد 8 صفحه 14 « باب عدم جواز تعطيل الكعبة عن الحج » حديث 5 .\r\n","page_name":" 48 ","page_number":48},
  {"content":"\r\nكمتر از اين فاصله زندگى مىكنند .\r\nدر حج تمتع ، نخست عمره را بجا مىآورند ، سپس از احرام بيرون مىآيند ، بعدا مراسم حج را در ايام مخصوصش انجام مىدهند ، ولى در حج قران و افراد ، اول مراسم حج بجا آورده مىشود ، و بعد از پايان آن مراسم عمره ، با اين تفاوت كه در حج قران ، قربانى همراه مىآورند و در حج افراد اين قربانى نيست ، ولى به عقيده اهل سنت حج قران آن است كه حج و عمره را در يك احرام با هم قصد مىكند ) .\r\n\r\nاعمال حج تمتع به شرح زير است :\r\nنخست از نقاط معينى كه ميقات نام دارد احرام مىبندند : يعنى متعهد مىشوند يك سلسله كارها كه بر محرم حرام است ترك كنند و جامه احرام كه دو قطعه لباس ندوخته است بر تن مىكنند و لبيكگويان به سمت خانه خدا مىآيند نخست هفت بار دور خانه خدا طواف مىكنند و سپس در محلى كه به نام مقام ابراهيم معروف است دو ركعت نماز به جا مىآورند و بعد در ميان دو كوه صفا و مروه هفت مرتبه رفت و آمد مىنمايند و بعد با چيدن كمى از مو يا ناخن خود ، از احرام خارج مىشوند و براى مراسم حج از مكه احرام بسته و روز نهم ذى الحجه به عرفات كه بيابانى است در چهار فرسخى مكه مىروند و آن روز را از ظهر تا غروب آفتاب در آنجا مىمانند و به نيايش پروردگار مشغول مىشوند و سپس از غروب آفتاب به سوى « مشعر الحرام » كه در حدود دو فرسخ و نيمى مكه قرار دارد كوچ مىكنند و شب را تا صبح در آن وادى مقدس مىمانند و هنگام طلوع آفتاب از آن سرزمين به منى كه در نزديكى آن قرار دارد حركت مىكنند و در همان روز كه روز عيد قربان است به ستون مخصوصى كه نام آن « جمره عقبه » است هفت سنگ مىزنند سپس قربانى مىكنند و با تراشيدن سر از احرام بيرون مىآيند .\r\nو همان روز يا بعد از آن به مكه باز مىگردند و طواف خانه خدا و نماز طواف و سعى صفا و مره و طواف نساء و نماز طواف نساء بجا مىآورند و در روزهاى\r\n","description":"","footnote":"","page_name":" 49 ","page_number":49},
  {"content":"\r\nيازدهم و دوازدهم به سه ستون مخصوص در منى كه « جمرات » نام دارد يكى پس از ديگرى را هفت بار سنگ مىزنند و شبهاى يازدهم و دوازدهم در سرزمين منى مىمانند و به اين ترتيب مراسم حج كه هر كدام زنده كننده يك خاطره تاريخى است و كنايات و اشاراتى به مسائل مربوط به تهذيب نفس و فلسفه‌هاى اجتماعى است انجام مىدهند كه فلسفه هر كدام در آيات مناسب تشريح خواهد شد . ( 1 )\r\n\r\n3 - چرا بعضى حج تمتع را به فراموشى سپرده‌اند ؟\r\nظاهر آيه فوق اين است كه وظيفه كسانى كه مقيم در مكه نيستند ، حج تمتع مىباشد ( حجى كه با عمره شروع مىشود ، و بعد از اتمام مراسم عمره از احرام بيرون مىآيند ، و مجددا براى حج احرام مىبندند و مراسم حج را بجا مىآورند ) و هيچ گونه دليلى به نسخ اين آيه در دست نيست و روايات زيادى در كتب شيعه و اهل تسنن در اين زمينه نقل شده است از جمله محدثان معروفى از اهل سنت مانند « نسايى » در كتاب « سنن » خود ، و « احمد » در كتاب « مسند » و « ابن ماجه » در « سنن » ، و « بيهقى » در « سنن الكبرى » ، و « ترمذى » در « صحيح » خود و « مسلم » نيز در كتاب معروف خود ، روايات فراوانى در مورد حج تمتع نقل كرده‌اند كه اين حكم نسخ نشده و تا روز قيامت باقى است .\r\nبسيارى از فقهاى اهل سنت نيز آن را افضل انواع حج مىدانند هر چند اجازه حج قران و افراد را در كنار آن مىدهند ( البته قران به همان معنى كه در بالا از فقهاى آنان نقل شد ) .\r\nولى در حديث معروفى كه از عمر نقل شده مىخوانيم كه گفت : متعتان كانتا على عهد رسول اللَّه ص و انا انهى عنهما و اعاقب عليهما متعة النساء و متعة الحج « ، » دو متعه در زمان رسول اللَّه ص بود كه من از آن دو نهى مىكنم و هر كس\r\n\r\n","description":"","footnote":"\r\n( 1 ) به جلد 14 تفسير نمونه ، صفحه 75 تا 82 مراجعه شود .\r\n","page_name":" 50 ","page_number":50},
  {"content":"\r\nبجا آورد مجازات مىكنم متعه نساء و متعه حج . « فخر رازى در ذيل آيه مورد بحث بعد از نقل اين حديث از عمر مىگويد : منظور از متعه حج اين است كه هر دو احرام ( احرام حج و احرام عمره ) را با هم جمع كند سپس نيت حج را فسخ كند و عمره بجا آورد و بعد از آن حج نمايد . ( 1 )\r\nبديهى است هيچ كس جز پيغمبر اكرم ص حق اعلام نسخ حكمى را ندارد و اصولا اين تعبير كه پيامبر ص چنين گفت و من چنين مىگويم تعبيرى است كه براى هيچ كس قابل تحمل نمىباشد مگر مىتوان فرمان پيامبر را زمين نهاد و به دنبال گفتار ديگران رفت اين غير قابل قبول است .\r\nبه هر حال امروز بسيارى از علماى اهل سنت حديث مزبور را رها كرده و حج تمتع را به عنوان افضل انواع حج پذيرفته و بر طبق آن عمل مىكنند !\r\n\r\n","description":"","footnote":"\r\n( 1 ) تفسير كبير ، جلد 5 صفحه 153 .\r\n","page_name":" 51 ","page_number":51},
  {"content":"\r\n\r\n[ سوره البقرة ‹ 2 › : آيات 197 تا 199 
  ]\r\nالْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَلا فُسُوقَ وَلا جِدالَ فِي الْحَجِّ وَما تَفْعَلُوا مِنْ خَيْرٍ يَعْلَمْه اللَّه وَتَزَوَّدُوا فَإِنَّ خَيْرَ الزَّادِ التَّقْوى وَاتَّقُونِ يا أُولِي الأَلْبابِ ‹ 197 › لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ فَإِذا أَفَضْتُمْ مِنْ عَرَفاتٍ فَاذْكُرُوا اللَّه عِنْدَ الْمَشْعَرِ الْحَرامِ وَاذْكُرُوه كَما هَداكُمْ وَإِنْ كُنْتُمْ مِنْ قَبْلِه لَمِنَ الضَّالِّينَ ‹ 198 › ثُمَّ أَفِيضُوا مِنْ حَيْثُ أَفاضَ النَّاسُ وَاسْتَغْفِرُوا اللَّه إِنَّ اللَّه غَفُورٌ رَحِيمٌ ‹ 199 ›\r\n\r\nترجمه :\r\n197 - حج ، در ماه‌هاى معينى است ! و كسانى كه ( با بستن احرام ، و شروع به مناسك حج ، ) حج را بر خود فرض كرده‌اند ، ( بايد بدانند كه ) در حج ، آميزش جنسى با زنان ، و گناه و جدال نيست ! و آنچه از كارهاى نيك انجام دهيد ، خدا آن را مىداند . و زاد و توشه تهيه كنيد ، كه بهترين زاد و توشه ، پرهيزكارى است ! و از من به پرهيزيد اى خردمندان ! 198 - گناهى بر شما نيست كه از فضل پروردگارتان ( و از منافع اقتصادى در ايام حج ) طلب كنيد ( كه يكى از منافع حج ، پىريزى يك اقتصاد صحيح است ) . و هنگامى كه از « عرفات » كوچ كرديد ، خدا را نزد « مشعر الحرام » ياد كنيد ! او را ياد كنيد همانطور كه شما را هدايت نمود و قطعا شما پيش از اين ، از گمراهان بوديد .\r\n199 - سپس از همان جا كه مردم كوچ مىكنند ، ( به سوى سرزمين منى ) كوچ كنيد ! و از خداوند ، آمرزش بطلبيد ، كه خدا آمرزنده مهربان است !\r\n","description":"","footnote":"","page_name":" 52 ","page_number":52},
  {"content":"\r\n\r\nتفسير : بهترين زاد و توشه\r\nاين آيات هم چنان احكام حج و زيارت خانه خدا را تعقيب مىكند ، و دستورات جديدى در آن مطرح است :\r\n1 - نخست مىفرمايد : « حج در ماه‌هاى معينى است » ( * ( الْحَجُّ أَشْهُرٌ مَعْلُوماتٌ ) * ) . ( 1 )\r\nمنظور از اين ماهها ماه‌هاى شوال ، ذى القعده و ذى الحجه است ( تمام ماه ذى الحجه يا همان ده روز اول ) و اين ماهها را « اشهر حج » مىنامند زيرا بخشى از اعمال حج ( مراسم عمره را ) در غير اين ماهها نمىتوان انجام داد و بخشى را منحصرا در روزهاى نهم تا دوازدهم ماه ذى الحجه بايد انجام داد ، و اينكه در قرآن تصريح به نام اين ماهها نشده به خاطر آن است كه اين ماهها براى همه شناخته شده بود ، و قرآن با اين عبارت تاكيد بر آن مىكند .\r\nضمنا اين جمله ، يكى از رسوم خرافى جاهليت را نفى مىكند كه گاه به خاطر درگيرى با جنگها يا غير آن ، ماه‌هاى حج را تغيير و تبديل مىدادند ، و جلو و عقب مىكردند ، قرآن مىگويد : « اين ماهها معين و ثابت است ، و تقديم و تاخير در آن جايز نيست » . ( 2 )\r\n2 - سپس به دستور ديگرى در مورد كسانى كه با احرام بستن شروع به مناسك حج مىكنند اشاره كرده ، مىفرمايد : « آنها كه حج را بر خود فرض كرده‌اند ( و احرام بسته‌اند بايد بدانند ) در حج آميزش جنسى و گناه و جدال نيست »\r\n\r\n","description":"","footnote":"\r\n( 1 ) از آنجا كه حج ، خود اين ماه‌هاى مخصوص نيست ، مفسران گفته‌اند آيه تقديرى دارد و در تقدير چنين است : اشهر الحج اشهر معلومات ، بعضى نيز احتمال داده‌اند كه آيه تقدير نداشته باشد و كنايه از شدت ارتباط حج با اين ماه‌هاى مخصوص است ، گويى حج خود اين ماهها است .\r\n( 2 ) مجمع البيان ، جلد 1 صفحه 293 - تفسير كبير ، جلد 5 صفحه 160 .\r\n","page_name":" 53 ","page_number":53},
  {"content":"\r\n( * ( فَمَنْ فَرَضَ فِيهِنَّ الْحَجَّ فَلا رَفَثَ وَلا فُسُوقَ وَلا جِدالَ فِي الْحَجِّ ) * ) .\r\n« رفث » بر وزن « قفس » در اصل به معنى سخنى است كه متضمن مطلبى كه ذكر آن قبيح است بوده باشد ، اعم از آميزش جنسى و يا مقدمات آن ، سپس كنايه از جماع قرار داده شده است . ولى بعضى تصريح كرده‌اند واژه رفث تنها در صورتى به اين نوع گفتگوها اطلاق مىشود كه در حضور زنان باشد و اگر در غياب آنها باشد ، رفث ناميده نمىشود . ( 1 )\r\nبعضى نيز اصل آن را به معنى تمايل عملى به زنان دانسته‌اند كه از مزاح و لمس و تماس شروع مىشود و به آميزش جنسى پايان مىگيرد . ( 2 )\r\n« فسوق » به معنى گناه و خارج شدن از اطاعت خدا است . و « جدال » به معنى گفتگوى توأم با نزاع است ، و در اصل به معنى محكم پيچيدن طناب است و از آنجا كه طرفين گفتگوى آميخته با نزاع به يكديگر مىپيچند و هر كدام مىخواهد سخن خود را به كرسى بنشاند ، اين واژه در آن به كار رفته است .\r\nبه هر حال طبق اين دستور حاجيان به هنگام احرام ، نه حق نزديكى با همسران دارند و نه كلمات دروغ و فحش دادن ( گر چه اين كار در غير موقع احرام نيز حرام است ، ولى يكى از بيست و پنج امرى است كه محرم بايد ترك كند ) و همچنين از كارهايى كه بر آنها حرام است جدال است ، و سوگند خوردن ، خواه راست باشد يا دروغ ، و گفتن لا و اللَّه - بلى و اللَّه .\r\nبه اين ترتيب محيط حج بايد از تمتعات جنسى و همچنين انجام گناهان و گفتگوهاى بىفايده و جر و بحثها و كشمكشهاى بيهوده پاك باشد ، زيرا محيط عبادت و اخلاص و ترك لذايذ مادى است ، محيطى است كه روح انسان بايد از آن نيرو بگيرد و يكباره از جهان ماده جدا شود ، و به عالم ما وراء ماده راه يابد و در عين\r\n\r\n","description":"","footnote":"\r\n( 1 ) تفسير كبير ، جلد 5 صفحه 164 .\r\n( 2 ) التحقيق فى كلمات القرآن الكريم .\r\n","page_name":" 54 ","page_number":54},
  {"content":"\r\nحال رشته الفت و اتحاد و اتفاق و برادرى در ميان مسلمانان محكم گردد و هر كارى كه با اين امور منافات دارد ممنوع است .\r\nالبته هر كدام از اين احكام ، شرح و بسط و شرايطى دارد كه در كتب مناسك حج آمده است .\r\n3 - در مرحله بعد به مسائل معنوى حج ، و آنچه مربوط به اخلاص است اشاره كرده ، مىفرمايد : « آنچه را از كارهاى خير انجام مىدهيد خدا مىداند » ( * ( وَما تَفْعَلُوا مِنْ خَيْرٍ يَعْلَمْه اللَّه ) * ) .\r\nچه پاداشى براى نيكوكاران با ايمان از اين بالاتر كه بدانند هر كار نيكى را انجام مىدهند خدا از آن با خبر است ، و مولى و معبود آنان ، حاضر و ناظر مىباشد و اين بسيار لذتبخش است كه اعمال خير در محضر او انجام مىشود و اين پاداشى است قبل از پاداشهاى معنوى و مادى ديگر كه خداوند عالم و آگاه به آنها مىدهد .\r\nو در ادامه همين مطلب مىفرمايد : « زاد و توشه تهيه كنيد كه بهترين زاد و توشه‌ها پرهيزكارى است و از من به پرهيزيد اى صاحبان عقل » ( * ( وَتَزَوَّدُوا فَإِنَّ خَيْرَ الزَّادِ التَّقْوى وَاتَّقُونِ يا أُولِي الأَلْبابِ ) * ) .\r\nبسيارى از مفسران گفته‌اند كه اين آيه اشاره به گروهى مىكند ( به گفته بعضى گروهى از مردم يمن بودند ) كه وقتى براى زيارت خانه خدا حركت مىكردند هيچگونه زاد و توشه اى با خود برنمىداشتند ، و حتى اگر زاد و توشه اى با خود داشتند به هنگام احرام به دور مىريختند و مىگفتند ما به زيارت خانه خدا مىرويم چگونه ممكن است به ما غذا ندهد ( و گاه به همين جهت خود را به زحمت مىافكندند و يا محتاج به سؤال از اين و آن مىشدند ) قرآن اين تفكر غلط را نفى مىكند و مىگويد زاد و توشه براى خود تهيه كنيد ولى در عين حال آنها را به مساله معنوى مهمترى ارشاد كرده ، مىگويد : كه ما وراى اين زاد و توشه زاد و توشه ديگرى است كه بايد براى سفر آخرت فراهم گردد و آن پرهيزكارى و تقوا است .\r\n","description":"","footnote":"","page_name":" 55 ","page_number":55},
  {"content":"\r\nاين جمله ممكن است اشاره لطيفى به اين حقيقت بوده باشد كه در سفر حج موارد فراوانى براى تهيه زادهاى معنوى وجود دارد كه بايد از آن غفلت نكنيد در آنجا تاريخ مجسم اسلام است و صحنه‌هاى زنده فداكارى ابراهيم ع قهرمان توحيد و جلوه‌هاى خاصى از مظاهر قرب پروردگار ديده مىشود كه در هيچ جاى ديگر جهان نيست آنها كه روحى بيدار و انديشه اى زنده دارند مىتوانند براى يك عمر از اين سفر بىنظير روحانى توشه معنوى فراهم سازند .\r\nقابل توجه اينكه به دنبال اين مطلب باز دستور به تقوا مىدهد و روى سخن را به اولى الالباب ( 1 ) يعنى صاحبان مغز و انديشه مىكند آرى آنها هستند كه روح حج را درك مىكنند و از اين برنامه عالى تربيتى حد اكثر بهره بردارى را مىنمايند در حالى كه ديگران تنها از قشر و پوست آن سهمى دارند و روح حج را درك نمىكنند .\r\nآرى صاحبان مغز و انديشمندانند كه آثار تقوا و پرهيزكارى را در فرد و جامعه درك مىكنند .\r\nدر آيه بعد به رفع پاره اى از اشتباهات در زمينه مساله حج پرداخته ، مىفرمايد : « گناهى بر شما نيست كه از فضل پروردگارتان ( و منافع اقتصادى در ايام حج ) برخوردار شويد » ( * ( لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ ) * ) .\r\nدر زمان جاهليت هنگام مراسم حج هر گونه معامله و تجارت و باركشى و مسافربرى را گناه مىدانستند و حج كسانى را كه چنين مىكردند باطل مىشمردند .\r\nآيه مورد بحث اين حكم جاهلى را بى ارزش و باطل اعلام كرد و فرمود هيچ مانعى ندارد كه در موسم حج از معامله و تجارت حلال كه بخشى از فضل خداوند بر بندگان است بهره گيريد و يا كار كنيد و از دست رنج خود استفاده كنيد .\r\n\r\n","description":"","footnote":"\r\n( 1 ) « الباب » جمع « لب » به معنى مغز هر چيزى است و لذا به عقل خالص « لب » مىگويند .\r\n","page_name":" 56 ","page_number":56},
  {"content":"\r\nاصولا گاهى اين تفكر كه در عصر جاهليت بوده در زمان ما نيز پيدا مىشود كه اين عبادت بزرگ يعنى حج بايد از هر گونه شائبه مادى خالص باشد ولى از آنجا كه اين مساله بسيارى از كارگران و كسانى كه تداركات و خدمات آن را انجام مىدهند اعم از راننده و خدمتگزار و طبيب و راهنما و ساير خدمتگزاران را گرفتار زحمت مىكند به علاوه مردم آن ديار مىتوانند بسيارى از مشكلات اقتصادى را در موقع حج سامان بخشند اين تفكر مردود شمرده شده است و اين گونه اشخاص مىتوانند ضمن خدمات خود مراسم حج را به جا آورند و از اين نظر در مضيقه نيفتند .\r\nبلكه از اين بالاتر از منابع اسلامى به خوبى استفاده مىشود كه حج علاوه بر فلسفه مهم اخلاقى و تهذيب نفوس داراى فلسفه سياسى و فرهنگى و اقتصادى نيز هست .\r\nتوضيح اينكه : مسافرت مسلمانان از نقاط مختلف دنيا به سوى خانه خدا و تشكيل آن كنگره عظيم اسلامى مىتواند پايه و اساسى براى يك جهش اقتصادى عمومى در جوامع اسلامى گردد به اين ترتيب كه مغزهاى متفكر اقتصادى مسلمين پس از مراسم حج يا قبل از آن دور هم بنشينند و با همفكرى و همكارى پايه محكمى براى اقتصاد جوامع اسلامى بريزند و با مبادلات صحيح تجارتى آن چنان اقتصاد نيرومندى به وجود آورند كه از دشمنان و بيگانگان بىنياز گردند .\r\nبنا بر اين ، اين معاملات و مبادلات تجارتى خود يكى از وسايل تقويت جامعه اسلامى در برابر دشمنان اسلام است زيرا مىدانيم هيچ ملتى بدون داشتن اقتصادى نيرومند استقلال كامل نخواهد داشت ولى بديهى است فعاليتهاى تجارتى بايد تحت الشعاع جنبه‌هاى عبادى و اخلاقى حج باشد نه حاكم و مقدم بر آنها و خوشبختانه مسلمانان وقت كافى قبل يا بعد از اعمال حج براى اين كار دارند :\r\nهشام بن حكم مىگويد از امام صادق ع پرسيدم : . . . « فقلت له : ما العلة التي من اجلها كلف اللَّه العباد الحج و الطواف بالبيت فقال . . . فجعل فيه الاجتماع من\r\n","description":"","footnote":"","page_name":" 57 ","page_number":57},
  {"content":"\r\nالشرق و الغرب ليتعارفوا و لينزع كل قوم من التجارات من بلد الى بلد و لينتفع بذلك المكارى و الجمال . . . و لو كان كل قوم انما يتكلمون على بلادهم و ما فيها هلكوا و خربت البلاد و سقطت الجلب و الارباح\r\n» : چرا خداوند مردم را به انجام حج و طواف خانه خود فرمان داده است ؟\r\nفرمود : « خداوند انسانها را آفريد . . . و آنان را به عمل حج دستور داد كه اطاعت دين و مصالح دنياى آنان را در بر دارد در موسم حج مسلمانان از مشرق و مغرب گرد هم جمع مىشوند تا با يكديگر آشنا گردد و براى اين كه هر ملتى از تجارتها و فرآورده‌هاى اقتصادى ملتهاى ديگر استفاده كنند و به خاطر اينكه مسافران و حمل و نقل كنندگان در اين سفر با كرايه دادن وسيله‌هاى نقليه خود بهره ببرند . ( و براى اينكه با آثار و اخبار پيغمبر ص آشنا گردند و اين آثار هم چنان زنده بماند و در دست فراموشى سپرده نشود ) و اگر بنا باشد هر ملتى فقط درباره محيط خود سخن بگويند هلاك مىگردند و شهرها ويران مىشود و استفاده‌ها و منافع تجارتى از بين مىرود » ( 1 ) .\r\nسپس در ادامه همين آيه عطف توجه به مناسك حج كرده ، مىفرمايد :\r\n« هنگامى كه از عرفات كوچ كرديد خدا را در نزد مشعر الحرام ياد كنيد » ( * ( فَإِذا أَفَضْتُمْ مِنْ عَرَفاتٍ فَاذْكُرُوا اللَّه عِنْدَ الْمَشْعَرِ الْحَرامِ ) * ) .\r\n« او را ياد كنيد همانگونه كه شما را هدايت كرد هر چند پيش از آن از گمراهان بوديد » ( * ( وَاذْكُرُوه كَما هَداكُمْ وَإِنْ كُنْتُمْ مِنْ قَبْلِه لَمِنَ الضَّالِّينَ ) * ) .\r\nباز در ادامه همين معنى مىفرمايد : « سپس از آنجا كه مردم كوچ مىكنند ( از مشعر الحرام به سوى سرزمين منى ) كوچ كنيد » ( * ( ثُمَّ أَفِيضُوا مِنْ حَيْثُ أَفاضَ النَّاسُ ) * ) .\r\nو در پايان دستور به استغفار و توبه مىدهد و مىفرمايد : « از خدا طلب آمرزش كنيد كه خداوند آمرزنده و مهربان است » ( * ( وَاسْتَغْفِرُوا اللَّه إِنَّ اللَّه غَفُورٌ رَحِيمٌ ) * ) .\r\n\r\n","description":"","footnote":"\r\n( 1 ) وسائل الشيعه ، جلد 8 ، صفحه 8 ، كتاب الحج ، ابواب وجوب الحج ، باب 1 حديث 18 .\r\n","page_name":" 58 ","page_number":58},
  {"content":"\r\nدر اين بخش از آيات به سه موقف از مواقف حج اشاره شده « عرفات » كه محلى است در حدود 20 كيلومترى مكه و حاجيان از ظهر روز نهم ذى الحجه تا غروب آفتاب در آنجا وقوف مىكنند و به عبادت پروردگار مشغولند سپس وقوف در مشعر الحرام يا « مزدلفه » كه بخشى از شب عيد قربان و صبحگاهان قبل از طلوع آفتاب در آنجا مىمانند و به راز و نياز با پروردگار مىپردازند و سوم سرزمين منى كه محل قربانى و رمى جمرات و پايان دادن به احرام و انجام مراسم عيد است .\r\n\r\nنكته‌ها :\r\n\r\n1 - نخستين موقف حج\r\nزائران خانه خدا بعد از انجام مراسم عمره راهى مراسم حج مىشوند و نخستين مرحله همان وقوف در عرفات است كه از نيمه روز نهم ذى الحجه تا غروب آفتاب در آنجا توقف مىنمايند سپس از آنجا به سوى مشعر الحرام حركت مىكنند ( در آيات فوق به هر دو قسمت اشاره شده است ) .\r\nدر نامگذارى سرزمين « عرفات » به اين نام جهات گوناگونى ذكر كرده‌اند ، گاه گفته‌اند هنگامى كه پيك وحى خداوند جبرئيل مناسك حج را در آنجا به ابراهيم نشان داد ابراهيم مىفرمود : « عرفت ، عرفت » ( شناختم - شناختم ) لذا آنجا را عرفات گفتند .\r\nگاه گفته‌اند اين داستان براى آدم واقع شد و گاه گفته شده كه آدم و حوا در آن سرزمين يكديگر را پيدا كردند و شناختند و گاه گفته شده زوار خانه خدا در آنجا يكديگر را مىبينند و مىشناسند و تفسيرهاى ديگر ( 1 ) ( 2 ) .\r\n\r\n","description":"","footnote":"\r\n( 1 ) فخر رازى در اينجا هشت قول در تفسير معنى « عرفات » ذكر كرده است ( جلد 5 صفحه 173 و 174 ) .\r\n( 2 ) در اينكه « عرفات » مفرد است يا جمع در ميان مفسران گفتگو بسيار است بعضى آن را جمع « عرفه » مىدانند و بعضى گفته‌اند عرفه نام زمان آن اعمال ( نهم ذى الحجه ) و عرفات نام آن مكان است ( روح المعانى جلد 2 صفحه 87 ) .\r\n","page_name":" 59 ","page_number":59},
  {"content":"\r\nولى بعيد نيست اين نامگذارى اشاره به حقيقت ديگرى باشد و آن اينكه اين سرزمين محيط بسيار آماده اى براى معرفت پروردگار و شناسايى ذات پاك اوست .\r\nو به راستى آن جذبه معنوى و روحانى كه انسان به هنگام ورود در عرفات پيدا مىكند با هيچ بيان و سخنى قابل توصيف نيست - تنها بايد رفت و مشاهده كرد - همه يك شكل ، همه يك نواخت ، همه بياباننشين همه از هياهوى شهر و از هياهوى دنياى مادى و زرق و برقش فرار كرده ، در زير آن آسمان نيلى در آن هواى آزاد و پاك از آلودگى گناه در آنجا كه فرشته وحى بال و پر مىزند ، در آنجا كه از لابلاى نسيمش صداى زمزمه جبرئيل و آهنگ مردانه ابراهيم خليل و طنين حيات بخش صداى پيامبر اسلام ص و مجاهدان صدر اسلام شنيده مىشود .\r\nدر اين سرزمين خاطره انگيز كه گويا دريچه اى به جهان ما وراى طبيعت در آن گشوده شده انسان نه تنها از نشئه عرفان پروردگار سر مست مىشود و لحظه اى با زمزمه تسبيح عمومى خلقت هماهنگ مىگردد بلكه در درون وجود خود ، خودش را هم كه عمرى است گم كرده و به دنبالش مىگردد پيدا مىكند و به حال خويشتن نيز عارف مىگردد و مىداند او آن كس نيست كه شب و روز در تلاش معاش حريصانه كوه و صحرا را زير پا مىگذارد و هر چه مىيابد عطشش فرو نمىنشيند مىيابد گوهر ديگرى در درون جان او نهفته است كه او در حقيقت همان است آرى اين سرزمين را « عرفات » مىنامند راستى چه اسم جالب و مناسبى !\r\n\r\n2 - مشعر الحرام - دومين موقف حج\r\nدر مورد نامگذارى « مشعر الحرام » به اين نام نيز گفته‌اند كه آنجا مركزى است براى « شعائر حج » و نشانه اى از اين مراسم عظيم و پرشكوه و آسمانى .\r\nاما نبايد فراموش كرد كه « مشعر » از ماده « شعور » است در آن شب تاريخى و هيجانانگيز ( شب دهم ذى الحجه ) كه زائران خانه خدا پس از طى دوران تربيت خود در عرفات به آنجا كوچ مىكنند و شبى را تا به صبح روى ماسه‌هاى نرم در زير\r\n","description":"","footnote":"","page_name":" 60 ","page_number":60},
  {"content":"\r\nآسمان پرستاره در سرزمينى كه نمونه كوچكى از محشر كبرى و پرده اى از رستاخيز بزرگ قيامت است ، در آنجا كه جمعيت همچون امواج خروشان دريا به هنگام طوفان همه جا را پر كرده و آواى مردمى كه در حركتاند تا به صبح خاموش نمىشود .\r\nآرى در چنان محيط بى آرايش و با صفا و تكان دهنده در درون جامه معصومان احرام و روى آن ماسه‌هاى نرم ، انسان جوشش چشمه‌هاى تازه اى از انديشه و فكر و شعور در درون خود احساس مىكند و صداى ريزش آن را در اعماق قلب خود به روشنى مىشنود آنجا را « مشعر » مىنامند !\r\n\r\n3 - درس يگانگى و اتحاد\r\nدر روايات آمده است كه قبيله قريش در جاهليت امتيازات نادرستى براى خود قائل بودند و براى هيچ يك از اعراب مقامى را كه براى خويشتن مىدانستند قايل نبودند آنها خود را « حمس » ( بر وزن خمس ) به معنى كسى كه در دين خود محكم و پابرجاست مىخواندند و به عنوان فرزندان ابراهيم و سرپرستان خانه كعبه خود را از همه برتر مىشمردند .\r\nاز جمله اينكه مىگفتند ما نبايد در مراسم حج به عرفات برويم زيرا عرفات از حرم مكه بيرون است ، اگر چنين كنيم عرب براى ما ارزشى قائل نخواهد شد حرم مكه با نقاط بيرون حرم يكسان نيست اين سخن را در حالى مىگفتند كه مىدانستند وقوف در عرفات جزء مراسم حج ابراهيمى است ( 1 ) .\r\nقرآن در آيات فوق خط بطلان بر اين اوهام كشيد و به مسلمانان دستور داد همه با هم در عرفات وقوف كنند و از آنجا همگى به سوى مشعر الحرام و از آنجا به سوى منى كوچ نمائيد جمله « * ( ثُمَّ أَفِيضُوا مِنْ حَيْثُ أَفاضَ النَّاسُ ) * » از همان جا كه\r\n\r\n","description":"","footnote":"\r\n( 1 ) سيره ابن هشام ، جلد اول صفحه 211 و 212 .\r\n","page_name":" 61 ","page_number":61},
  {"content":"\r\nمردم كوچ مىكنند شما هم كوچ كنيد اشاره لطيفى به اين معنى است .\r\nدر واقع قرآن با اين بيان دستور مىدهد كه همه مردم بدون استثناء نخست به عرفات بروند و از آنجا به مشعر الحرام و سپس به سرزمين منى كوچ كنند . ( 1 )\r\nدستور استغفار در ذيل آخرين آيه فوق اشاره به اين است كه از خداوند طلب آمرزش تمام گناهان را كنند و از آن افكار و خيالات جاهلى كه مخالف روح مساوات و برابرى حج است كنار روند و يادآور مىشود كه اگر دست بردارند خداوند غفور و رحيم است .\r\nبايد توجه داشت كه « افاضه » از ماده « فيض » در اصل به معنى جريان و ريزش آب است و از آنجا كه وقتى مردم به طور دسته جمعى از جايى به نقطه ديگرى با سرعت حركت مىكنند بىشباهت به يك نهر جارى نيست اين تعبير به كار مىرود .\r\n\r\n4 - ارتباط آيات\r\nدر اينكه چه رابطه اى ميان « ابتغاء فضل اللَّه » ( فعاليتهاى تجارتى ) و مساله وقوف در « عرفات » و حركت از آن به سوى « مشعر الحرام » و سپس « منى » وجود دارد كه در آيات فوق در كنار هم قرار گرفته ممكن است اشاره به اين نكته باشد كه تلاش اقتصادى اگر براى خدا و زندگى آبرومندانه باشد آن هم يك نوع عبادت است همچون مناسك حج يا اينكه نقل و انتقال زوار از مكه به عرفات و از آنجا به مواقف ديگر مستلزم هزينه‌ها و خدماتى است و اگر هر گونه كار و خدمت و مزد گرفتن در اين ايام ممنوع و حرام باشد مسلما زوار خانه خدا سخت به زحمت مىافتند .\r\nو لذا اين طور در كنار هم قرار داده شده ، يا اينكه مبادا پرداختن به فعاليتهاى اقتصادى شما را از ذكر خدا و از توجه به عظمت اين مواقف دور سازد .\r\n\r\n","description":"","footnote":"\r\n( 1 ) تعبير به « ثم » نشان مىدهد كه بعد از افاضه و كوچ كردن از عرفات به مشعر الحرام از آنجا ( به سرزمين منى ) كوچ كنند .\r\n","page_name":" 62 ","page_number":62},
  {"content":"\r\n\r\n[ سوره البقرة ‹ 2 › : آيات 200 تا 202 
  ]\r\nفَإِذا قَضَيْتُمْ مَناسِكَكُمْ فَاذْكُرُوا اللَّه كَذِكْرِكُمْ آباءَكُمْ أَوْ أَشَدَّ ذِكْراً فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَما لَه فِي الآخِرَةِ مِنْ خَلاقٍ ‹ 200 › وَمِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ ‹ 201 › أُولئِكَ لَهُمْ نَصِيبٌ مِمَّا كَسَبُوا وَاللَّه سَرِيعُ الْحِسابِ ‹ 202 ›\r\n\r\nترجمه :\r\n200 - و هنگامى كه مناسك ( حج ) خود را انجام داديد ، خدا را ياد كنيد ، همانند يادآورى از پدرانتان ( آن گونه كه رسم آن زمان بود ) بلكه از آن هم بيشتر ! ( در اين مراسم ، مردم دو گروه‌اند ) بعضى از مردم مىگويند : « خداوندا ! به ما در دنيا ( نيكى ) عطا كن ! » ولى در آخرت ، بهره اى ندارند .\r\n201 - و بعضى مىگويند : « پروردگارا ! به ما در دنيا ( نيكى ) عطا كن ! و در آخرت نيز ( نيكى ) مرحمت فرما ! و ما را از عذاب آتش نگاه دار ! » 202 - آنها از كار ( و دعاى ) خود ، نصيب و بهره اى دارند ، و خداوند ، سريع الحساب است .\r\n\r\nشان نزول :\r\nدر حديثى از امام باقر ع مىخوانيم كه در ايام جاهليت هنگامى كه از مراسم حج فارغ مىشدند در آنجا اجتماع مىكردند و افتخارات نياكان خود را بر مىشمردند و از ايام گذشته آنها و جود و بخشش فراوانشان ياد مىكردند . ( و افتخارات موهومى براى خود بر مىشمردند ) آيات فوق نازل شد و به آنها دستور داد كه به جاى اين كار ( نادرست ) ذكر خدا گويند و از نعمتهاى بى دريغ خداوند و مواهب او ياد كنند و با همان شور و سوز مخصوصى كه در افتخار و مباهات به\r\n","description":"","footnote":"","page_name":" 63 ","page_number":63},
  {"content":"\r\nپدران خود در جاهليت داشتند نعم الهى را ياد كنند بلكه بيشتر و برتر ( 1 ) .\r\nهمين معنى يا شبيه آن را ساير مفسران از ابن عباس يا غير او نقل كرده‌اند كه اهل جاهليت بعد از حج مجالسى تشكيل مىدادند براى تفاخر به پدران و شرح امتيازات آنها و يا در بازارهايى همچون بازار عكاظ ، ذى المجاز ، مجنه كه تنها جاى داد و ستد نبود بلكه مركز ذكر افتخارات ( موهوم ) نياكان بود جمع مىشدند و به اين كار مىپرداختند ( 2 ) .\r\n\r\nتفسير : حج رمز وحدت مسلمين جهان است\r\nاين آيات هم چنان ادامه بحثهاى مربوط به حج است گر چه اعراب جاهليت مراسم حج را با واسطه‌هاى متعددى از ابراهيم خليل گرفته بودند ولى آن چنان با خرافات آميخته شده بود كه اين عبادت بزرگ و انسانساز را كه نقطه عطفى در زندگى زوار خانه خدا و موجب تولد ثانوى آنها است از صورت اصلى و فلسفه‌هاى تربيتى خارج و مسخ كرده بود و مبدل به وسيله اى براى تفرقه و نفاق ساخته بود .\r\nدر نخستين آيه قرآن مىفرمايد : « هنگامى كه مناسك ( حج ) خود را انجام داديد ذكر خدا گوئيد همانگونه كه پدران و نياكانتان را ياد مىكرديد بلكه از آن بيشتر » ( * ( فَإِذا قَضَيْتُمْ مَناسِكَكُمْ فَاذْكُرُوا اللَّه كَذِكْرِكُمْ آباءَكُمْ أَوْ أَشَدَّ ذِكْراً ) * ) .\r\nعظمت و بزرگى در پرتو ارتباط با خدا است نه مباهات به ارتباط موهوم به نياكان منظور از اين تعبير اين نيست كه هم نياكان را ذكر كنيد و هم خدا را بلكه اشاره اى است به اين واقعيت كه اگر آنها به خاطر پاره اى از مواهب لايق يادآورى هستند پس چرا به سراغ خدا نمىرويد كه تمام عالم هستى و تمام نعمتهاى جهان از ناحيه اوست منبع جميع كمالات و صاحب صفات جلال و جمال و ولى نعمت\r\n\r\n","description":"","footnote":"\r\n( 1 ) مجمع البيان ، جلد 1 صفحه 297 .\r\n( 2 ) روح المعانى ، جلد 2 صفحه 89 و قرطبى ، جلد 2 صفحه 803 و تفسير كبير ، جلد 5 صفحه 183 و فى ظلال القرآن ، جلد 1 صفحه 289 و برهان ، جلد 1 صفحه 203 .\r\n","page_name":" 64 ","page_number":64},
  {"content":"\r\nهمگان است .\r\nدر اينكه منظور از « ذكر خدا » در اينجا چيست ؟ اقوال زيادى در ميان مفسران ديده مىشود ولى ظاهر اين است كه تمام اذكار الهى را بعد از مراسم شامل مىشود در واقع بايد خدا را بر تمام نعمتهايش مخصوصا نعمت ايمان و هدايت به اين مراسم بزرگ شكر گويند و آثار تربيتى حج را با ياد الهى تكامل بخشند .\r\nدر اينجا قرآن مردم را به دو گروه تقسيم مىكند ، مىفرمايد : « گروهى از مردم مىگويند خداوندا ! در دنيا به ما ( نيكى ) عطا فرما ولى در آخرت بهره اى ندارند » ( * ( فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَما لَه فِي الآخِرَةِ مِنْ خَلاقٍ ) * ) . ( 1 )\r\n« و گروهى مىگويند پروردگارا به ما در دنيا ( نيكى ) عطا كن و در آخرت ( نيكى ) مرحمت فرما و ما را از عذاب آتش نگاهدار » ( * ( وَمِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ ) * ) .\r\nدر حقيقت اين قسمت از آيات اشاره به خواسته‌هاى مردم و اهداف آنها در اين عبادت بزرگ است بعضى جز به مواهب مادى دنيا نظر ندارند و چيزى غير از آن از خدا نمىخواهند بديهى است آنها در آخرت از همه چيز بى بهره‌اند .\r\nولى گروهى هم مواهب مادى دنيا را مىخواهند و هم مواهب معنوى را بلكه زندگى دنيا را نيز به عنوان مقدمه تكامل معنوى مىطلبند و اين است منطق اسلام كه هم نظر به جسم و ماده دارد و هم جان و معنا و اولى را زمينه ساز دومى مىشمرد و هرگز با انسانهاى يك بعدى يعنى آنها كه در ماديات غوطه ورند و براى آن اصالت قائلند ، يا كسانى كه به كلى از زندگانى دنيا بيگانه‌اند سازگار نيست .\r\nدر اين كه منظور از « حسنة » در اين آيه چيست ؟ تفسيرهاى مختلفى براى آن\r\n\r\n","description":"","footnote":"\r\n( 1 ) « خلاق » به گفته راغب به معنى فضائل اخلاقى است كه انسان كسب مىكند و در اينجا به گفته مرحوم « طبرسى » به معنى نصيب و بهره آمده است ( كه نتيجه آن فضائل اخلاقى است ) .\r\n","page_name":" 65 ","page_number":65},
  {"content":"\r\nذكر كرده‌اند ، در روايتى از امام صادق ع به معنى وسعت رزق و حسن خلق در دنيا و خشنودى خدا و بهشت در آخرت تفسير شده است (\r\nانها السعة فى الرزق و المعاش و حسن الخلق فى الدنيا و رضوان اللَّه و الجنة فى الاخرة\r\n) . ( 1 )\r\nو بعضى از مفسران آن را به معنى علم و عبادت در دنيا و بهشت در آخرت ، يا مال در دنيا ، و بهشت در آخرت ، يا همسر خوب و صالح در دنيا و بهشت در آخرت دانسته‌اند در حديثى نيز از پيامبر اكرم ص آمده است :\r\nمن اوتى قلبا شاكرا و لسانا ذاكرا و زوجة مؤمنة تعينه على امر دنياه و اخراه فقد اوتى فى الدنيا حسنة و فى الاخرة حسنة و وقى عذاب النار ،\r\n« كسى كه خدا به او قلبى شاكر ، زبانى مشغول به ذكر حق ، و همسرى با ايمان كه او را در امور دنيا و آخرت يارى كند ببخشد ، نيكى دنيا و آخرت را به او داده و از عذاب آتش باز داشته شده » ( 2 ) .\r\nبديهى است حسنه به معنى هر گونه خير و خوبى است و مفهومى وسيع و گسترده دارد كه تمام مواهب مادى و معنوى را شامل مىشود ، بنا بر اين آنچه در روايات فوق يا كلمات مفسران آمده است بيان مصداقهاى روشن آن مىباشد ، و مفهوم آيه را محدود نمىكند ، و اينكه بعضى از مفسران تصور كرده‌اند « حسنه » چون در آيه به صورت مفرد نكره است هر گونه نيكى را شامل نمىشود و لذا در تعيين مصداق آن در ميان مفسران گفتگو است ( 3 ) اشتباهى بيش نيست زيرا گاه مىشود كه مفرد نكره نيز معنى جنس مىبخشد و مورد آيه ظاهرا از اين قبيل است و به گفته بعضى از مفسران ، افراد با ايمان اصل حسنه را از خدا مىخواهند بدون اينكه نوعى از آن را انتخاب كنند ، و همه را واگذار به مشيت و اراده و انعام الهى مىنمايند ( 4 ) .\r\n\r\n","description":"","footnote":"\r\n( 1 ) مجمع البيان ، جلد 1 صفحه 297 .\r\n( 2 ) همان مدرك ، صفحه 298 .\r\n( 3 ) تفسير كبير ، جلد 5 صفحه 189 .\r\n( 4 ) تفسير فى ظلال القرآن ، جلد 1 صفحه 290 .\r\n","page_name":" 66 ","page_number":66},
  {"content":"\r\nدر آخرين آيه ، اشاره به گروه دوم كرده ( همان گروهى كه حسنه دنيا و آخرت را از خدا مىطلبند ) مىفرمايد : « آنها نصيب و بهره اى از كسب خود دارند و خداوند سريع الحساب است » ( * ( أُولئِكَ لَهُمْ نَصِيبٌ مِمَّا كَسَبُوا وَاللَّه سَرِيعُ الْحِسابِ ) * ) .\r\nدر حقيقت اين آيه نقطه مقابل جمله اى است كه در آيات قبل درباره گروه اول آمد كه مىفرمايد * ( وَما لَه فِي الآخِرَةِ مِنْ خَلاقٍ ) * : « آنها نصيبى در آخرت ندارند » .\r\nبعضى نيز احتمال داده‌اند كه به هر دو گروه بازگردد ، گروه اول بهره اى از متاع دنيا مىبرند ، و گروه دوم خير دنيا و آخرت نصيبشان مىشود ، شبيه آنچه در آيات 18 تا 20 سوره اسراء آمده است كه مىفرمايد : « آن كس كه تنها زندگى زودگذر دنيا را مىطلبد ، آن مقدار را كه بخواهيم و به هر كس اراده كنيم به او مىدهيم ، سپس دوزخ را براى او قرار خواهيم داد . . . و آن كس كه سراى آخرت را طلب كند ، و سعى و كوشش خود را براى آن انجام دهد ، در حالى كه ايمان داشته باشد سعى و تلاش او پاداش داده خواهد شد ، و هر يك از اين دو از عطاى پروردگارت بهره و كمك مىگيرد » .\r\nولى تفسير اول با آيات مورد بحث هماهنگتر است .\r\nتعبير به « نصيب » گر چه به صورت نكره آمده ولى قرائن گواهى مىدهد كه نكره در اينجا براى بيان عظمت است ، و تعبير به « * ( مِمَّا كَسَبُوا ) * » ( به خاطر آنچه انجام دادند ) اشاره به كمى اين نصيب و بهره نيست ، زيرا ممكن است « من » در اينجا ابتدائيه باشد نه تبعيضى .\r\nتعبير به « كسب » در جمله « * ( مِمَّا كَسَبُوا ) * » ، به گفته بسيارى از مفسران به معنى همين دعائى است كه درباره خير دنيا و آخرت مىكند ، و انتخاب اين تعبير ممكن است اشاره به نكته لطيفى باشد كه دعا كردن خود يكى از بهترين عبادات و اعمال است .\r\nاز بررسى دهها آيه ، در قرآن مجيد كه ماده كسب و مشتقاتش در آن به كار رفته\r\n","description":"","footnote":"","page_name":" 67 ","page_number":67},
  {"content":"\r\nبه خوبى استفاده مىشود كه اين واژه در غير كارهاى جسمى - يعنى اعمال روحى و قلبى - نيز به كار مىرود ، چنان كه در آيه 225 سوره بقره مىخوانيم : وَلكِنْ يُؤاخِذُكُمْ بِما كَسَبَتْ قُلُوبُكُمْ ، « ولى خداوند به آنچه قلبهاى شما كسب كرده است ، شما را مؤاخذه مىكند » .\r\nبنا بر اين جاى تعجب نيست كه دعا نوعى كسب و اكتساب باشد بخصوص كه دعاى حقيقى تنها با زبان نيست ، بلكه با قلب و با تمام وجود انسان مىباشد .\r\nجمله « * ( وَاللَّه سَرِيعُ الْحِسابِ ) * » كه در آخرين آيه از آيات فوق آمده است ، اشاره به اين است كه هم خداوند با سرعت به حساب بندگان مىرسد ، و هم پاداشها و كيفرهايى را كه وعده داده به زودى به آنها مىدهد ، همه اينها نقد است و سريع ، و نسيه و توأم با تاخير نيست .\r\nدر حديثى مىخوانيم : « خداوند حساب تمام خلايق را در يك چشم بر هم زدن رسيدگى مىكند » (\r\nان اللَّه تعالى يحاسب الخلائق كلهم فى مقدار لمح البصر\r\n) ( 1 ) .\r\nاين به خاطر آن است كه علم خداوند همانند مخلوقات نيست ، كه محدوديت آن سبب شود ، مطلبى او را از مطلبى ديگر غافل سازد .\r\nاز اين گذشته محاسبه پروردگار ، زمانى لازم ندارد ، زيرا اعمال ما بر جسم و جان ما ، بلكه بر موجودات اطراف ما - زمين و امواج هوا - و اشياء ديگر ، اثر باقى مىگذارد ، و از اين نظر مىتوان وجود انسان را تشبيه به انواع اتومبيلهايى كرد كه با داشتن دستگاه كيلومترشمار هميشه ميزان كار كرد خود را در هر لحظه به طور روشن و مشخص نشان مىدهد ، و ديگر نيازى به حساب و كتاب مسافتهايى را كه اتومبيل در طول عمرش پيموده است نيست .\r\n\r\n","description":"","footnote":"\r\n( 1 ) مجمع البيان ، جلد 1 صفحه 298 .\r\n","page_name":" 68 ","page_number":68},
  {"content":"\r\n\r\n[ سوره البقرة ‹ 2 › : آيه 203 
  ]\r\nوَ اذْكُرُوا اللَّه فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى وَاتَّقُوا اللَّه وَاعْلَمُوا أَنَّكُمْ إِلَيْه تُحْشَرُونَ ‹ 204 ›\r\n\r\nترجمه :\r\n203 - و خدا را در روزهاى معينى ياد كنيد ! ( روزهاى 11 و 12 و 13 ماه ذى الحجه ) . و هر كس شتاب كند ، و ( ذكر خدا را ) در دو روز انجام دهد ، گناهى بر او نيست ، و هر كه تاخير كند ، ( و سه روز انجام دهد نيز ) گناهى بر او نيست ، براى كسى كه تقوا پيشه كند . و از خدا بپرهيزيد و بدانيد شما به سوى او محشور خواهيد شد !\r\n\r\nتفسير : آخرين سخن درباره حج\r\nاين آيه در حقيقت ، آخرين آيه اى است كه در اينجا درباره مراسم حج ، سخن مىگويد و سنتهاى جاهلى را در رابطه با تفاخرهاى موهوم نسبت به نياكان و گذشتگان در هم مىشكند ، و به آنها توصيه مىكند كه ( بعد از مراسم عيد ) به ياد خدا باشند مىفرمايد : « خدا را در روزهاى معينى ياد كنيد » ( * ( وَاذْكُرُوا اللَّه فِي أَيَّامٍ مَعْدُوداتٍ ) * ) .\r\nبا توجه به اينكه اين دستور ، به قرينه آيات سابق مربوط به پايان مراسم حج است ناظر به روزهاى يازده و دوازده و سيزده ماه خواهد بود كه در لسان روايات به عنوان « ايام تشريق » ناميده شده ، چنان كه از نامش پيداست ايامى است روشنى بخش كه روح و جسم انسان را در پرتو اين مراسم ، نورانى مىكند .\r\nدر آيه 28 سوره حج ، دستور به ذكر نام خدا در « أَيَّامٍ مَعْلُوماتٍ » آمد ، و در اينجا در « * ( أَيَّامٍ مَعْدُوداتٍ ) * » ، معروف اين است كه « أَيَّامٍ مَعْلُوماتٍ » به معنى ده روز\r\n","description":"","footnote":"","page_name":" 69 ","page_number":69},
  {"content":"\r\nآغاز ذى الحجه ، و « * ( أَيَّامٍ مَعْدُوداتٍ ) * » همان ايام تشريق است كه در بالا گفته شد ، ولى بعضى از مفسران ، احتمالاتى غير از اين داده‌اند كه شرح آن در ذيل آيه 28 سوره حج خواهد آمد ( 1 ) .\r\nدر اينكه منظور از اين « اذكار » چيست ؟ در احاديث اسلامى به اين صورت تعيين شده كه بعد از پانزده نماز كه آغازش نماز ظهر روز عيد قربان ، و پايانش نماز روز سيزدهم است ، جمله‌هاى الهام بخش زير تكرار گردد :\r\nاللَّه اكبر اللَّه اكبر ، لا إله الا اللَّه و اللَّه اكبر و للَّه الحمد اللَّه اكبر على ما هدانا اللَّه اكبر على ما رزقنا من بهيمة الانعام .\r\nسپس در دنبال اين دستور مىافزايد : « كسانى كه تعجيل كنند و ( ذكر خدا را ) در دو روز انجام دهند گناهى بر آنان نيست ، و كسانى كه تاخير كنند ( و سه روز انجام دهند نيز ) گناهى بر آنها نيست ، براى كسانى كه تقوا پيشه كنند » ( * ( فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى ) * ) .\r\nاين تعبير در حقيقت ، اشاره به نوعى تخيير در اداء ذكر خدا ، ميان دو روز و سه روز مىباشد .\r\nجمله « * ( لِمَنِ اتَّقى ) * » ( براى كسانى كه تقوا پيشه كرده باشند ) ظاهرا قيد است براى مساله تعجيل در دو روز ، يعنى قناعت به دو روز مخصوص اين گونه اشخاص است .\r\nو در روايات اهل بيت ع آمده است كه منظور از « پرهيز » در اينجا پرهيز از صيد است ، يعنى كسانى كه به هنگام احرام ، پرهيز از صيد يا از تمام تروك احرام كرده‌اند ، مىتوانند بعد از عيد قربان ، دو روز در « منى » بمانند و مراسم آن را بجا\r\n\r\n","description":"","footnote":"\r\n( 1 ) با اينكه « ايام » جمع « يوم » ، مذكر است ، صفت آن « معلومات » يا « معدودات » به صورت مؤنث آورده شده ( جمع مكسر معمولا با وصف مؤنث آورده مىشود ، اما مؤنث مفرد ، نه جمع به الف و تاء ) بعضى گفته‌اند به خاطر آن است كه ايام مركب از ساعات است كه داراى تاء تانيث مىباشد . و شايد اشاره اى به اين نكته باشد كه در تمام ساعات اين ايام ، به ياد خدا باشيد ( رجوع كنيد به املاء ما من به الرحمن ، جلد اول صفحه 88 ) .\r\n","page_name":" 70 ","page_number":70},
  {"content":"\r\nآورند و ياد خدا كنند و اما كسانى كه پرهيز نكرده باشند بايد سه روز بمانند و آن مراسم را بجا آورند و ذكر خدا كنند .\r\nبعضى جمله « * ( فَلا إِثْمَ عَلَيْه ) * » را اشاره به نفى هر گونه گناه از زائران خانه خدا مىدانند ، يعنى آنها بعد از انجام مناسك حج كه پايانش اين اذكار است در صورت ايمان و اخلاص كامل همه آثار گناهان پيشين و رسوبات معاصى از دل و جانشان شسته مىشود ، و با روحى پاك از هر گونه آلايش از اين مراسم باز مىگردند .\r\nاين سخن گر چه ذاتا صحيح است ، اما ظاهرا آيه با معنى اول هماهنگتر است .\r\nو در پايان آيه ، يك دستور كلى به تقوا داده ، مىفرمايد : « تقواى الهى پيشه كنيد و بدانيد شما به سوى او محشور خواهيد شد » ( * ( وَاتَّقُوا اللَّه وَاعْلَمُوا أَنَّكُمْ إِلَيْه تُحْشَرُونَ ) * ) .\r\nبنا بر يكى از دو تفسيرى كه در بالا ذكر شد ، اين جمله مىتواند اشاره به اين باشد كه مراسم روحانى حج ، گناهان گذشته شما را پاك كرد ، و همچون فرزندى كه از مادر متولد شده است پاك از اين مراسم باز مىگرديد ، اما مراقب باشيد بعدا خود را آلوده نكنيد .\r\n","description":"","footnote":"","page_name":" 71 ","page_number":71},
  {"content":"\r\n\r\n[ سوره البقرة ‹ 2 › : آيات 204 تا 206 
  ]\r\nوَ مِنَ النَّاسِ مَنْ يُعْجِبُكَ قَوْلُه فِي الْحَياةِ الدُّنْيا وَيُشْهِدُ اللَّه عَلى ما فِي قَلْبِه وَهُوَ أَلَدُّ الْخِصامِ ‹ 204 › وَإِذا تَوَلَّى سَعى فِي الأَرْضِ لِيُفْسِدَ فِيها وَيُهْلِكَ الْحَرْثَ وَالنَّسْلَ وَاللَّه لا يُحِبُّ الْفَسادَ ‹ 205 › وَإِذا قِيلَ لَه اتَّقِ اللَّه أَخَذَتْه الْعِزَّةُ بِالإِثْمِ فَحَسْبُه جَهَنَّمُ وَلَبِئْسَ الْمِهادُ ‹ 206 ›\r\n\r\nترجمه :\r\n204 - و از مردم ، كسانى هستند كه گفتار آنان ، در زندگى دنيا مايه اعجاب تو مىشود ، ( در ظاهر ، اظهار محبت شديد مىكنند ) و خدا را بر آنچه در دل دارند گواه مىگيرند . ( اين در حالى است كه ) آنان ، سرسختترين دشمنانند .\r\n205 - ( نشانه آن ، اين است كه ) هنگامى كه روى بر مىگردانند ( و از نزد تو خارج مىشوند ) ، در راه فساد در زمين ، كوشش مىكنند ، و زراعتها و چهارپايان را نابود مىسازند ، ( با اينكه مىدانند ) خدا فساد را دوست نمىدارد .\r\n206 - و هنگامى كه به آنها گفته شود : « از خدا بترسيد ! » ( لجاجت آنان بيشتر مىشود ) ، و لجاجت و تعصب ، آنها را به گناه مىكشاند . آتش دوزخ براى آنان كافى است ، و چه بد جايگاهى است .\r\n\r\nشان نزول :\r\nبراى اين آيات ، دو شان نزول ذكر شده است : 1 - اين آيات درباره « اخنس بن شريق » نازل شده كه مردى زيبا و خوشزبان بود و تظاهر به دوستى پيامبر ص مىكرد خود را مسلمان جلوه مىداد ، و سوگند مىخورد كه آن حضرت را دوست دارد و به خدا ايمان آورده ، پيامبر ص هم كه مامور به ظاهر بود با او گرم مىگرفت و\r\n","description":"","footnote":"","page_name":" 72 ","page_number":72},
  {"content":"\r\nاو را مورد محبت قرار مىداد ، ولى او در باطن مرد منافقى بود ، در يك ماجرا زراعت بعضى مسلمانان را آتش زد و چهارپايان آنان را كشت ( و به اين ترتيب پرده از روى كار او برداشته شد ) در اينجا آيات فوق نازل شد ( 1 ) .\r\n2 - بعضى ديگر از ابن عباس ، نقل كرده‌اند كه آيات مزبور در يكى از جنگهاى اسلامى ( سريه رجيع ) نازل شده كه طى آن جمعى از مبلغان اسلام كه از طرف پيامبر ص براى تبليغ قبايل اطراف مدينه اعزام شده بودند ، طى يك توطئه ناجوانمردانه شهيد شدند ( 2 ) .\r\nولى شان نزول اول با مضمون آيات ، تناسب بيشترى دارد ، و در هر حال درسى كه از اين آيات فرا گرفته مىشود ، عمومى و همگانى و براى هميشه است .\r\n\r\nتفسير : سرنوشت مفسدان در زمين\r\nدر نخستين آيه ، اشاره سر بسته اى ، به بعضى از منافقان كرده ، مىفرمايد :\r\n« و بعضى از مردم چنين هستند كه گفتار او در زندگى دنيا مايه اعجاب تو مىشود ( ولى در باطن چنين نيست ) و خداوند بر آنچه در قلب اوست گواه مىباشد ، و او سرسختترين دشمنان است » ( * ( وَمِنَ النَّاسِ مَنْ يُعْجِبُكَ قَوْلُه فِي الْحَياةِ الدُّنْيا وَيُشْهِدُ اللَّه عَلى ما فِي قَلْبِه وَهُوَ أَلَدُّ الْخِصامِ ) * ) .\r\n« الد » به معنى كسى است كه دشمنى شديد دارد ، و اصل آن از لديد گرفته شده كه به دو طرف گردن گفته مىشود ، و كنايه از كسى است كه از هر طرف روى آورد ، بر دشمنى غلبه مىكند ، و « خصام » معنى مصدرى دارد و به معنى خصومت\r\n\r\n","description":"","footnote":"\r\n( 1 ) تفسير ابو الفتوح رازى ، و بسيارى از تفاسير ديگر ذيل آيه مورد بحث .\r\n( 2 ) تفسير ابو الفتوح رازى ، جلد 2 صفحه 140 ( اين شان نزول را كمتر نقل كرده‌اند ) .\r\n","page_name":" 73 ","page_number":73},
  {"content":"\r\nو دشمنى است .\r\nسپس مىافزايد : « نشانه دشمنى باطنى او اين است كه وقتى روى بر مىگرداند و از نزد تو خارج مىشود ، كوشش مىكند كه در زمين فساد به راه بيندازد ، و زراعت و چهارپايان را نابود كند ( با اينكه مىداند ) خدا فساد را دوست ندارد » ( * ( وَإِذا تَوَلَّى سَعى فِي الأَرْضِ لِيُفْسِدَ فِيها وَيُهْلِكَ الْحَرْثَ وَالنَّسْلَ وَاللَّه لا يُحِبُّ الْفَسادَ ) * ) .\r\nآرى اين گونه خداوند پرده از روى كار آنها بر مىدارد و درون قلبشان را براى پيامبرش آشكار مىسازد ، زيرا اگر اينها در اظهار دوستى و محبت ، به پيامبر اسلام ص و پيروان او صادق بودند هرگز دست به فساد و تخريب نمىزدند ، و به زراعتها و دامها ، بيرحمانه هجوم نمىآوردند ، ظاهر آنان دوستى خالصانه است ، اما در باطن ، بى رحمترين ، و سرسختترين دشمنانند .\r\nبسيارى از مفسران ، احتمال داده‌اند كه مقصود از جمله « * ( إِذا تَوَلَّى ) * » همان مساله قبول ولايت و حكومت است ، يعنى منافقان هنگامى كه به مرحله اى از حكومت و سلطه برسند ، دست به فساد و خرابى زده و ظلم و ستم را در ميان بندگان خدا به راه مىاندازند و به خاطر ظلم و ستم آنها آباديها رو به ويرانى مىگذارد ، دامها هلاك مىشوند ، و جان و مال مردم بر باد مىرود ( 1 ) .\r\n« حرث » به معنى زراعت ، و « نسل » به معنى اولاد است ، و بر اولاد انسان و غير انسان اطلاق مىشود ، بنا بر اين هلاك كردن حرث و نسل به معنى از ميان بردن هر گونه موجود زنده است ، اعم از موجودات زنده نباتى ، يا حيوانى و انسانى .\r\n\r\n","description":"","footnote":"\r\n( 1 ) تفسير الميزان ، جلد 2 صفحه 96 - در تفسير مجمع البيان و ابو الفتوح رازى و تفسير كبير ذيل آيه مورد بحث نيز به اين معنى اشاره شده است ، ولى اين قول با شان نزول آيات سازگار نيست ، هر چند مفهوم آيه وسيع و گسترده است .\r\n","page_name":" 74 ","page_number":74},
  {"content":"\r\nدر معنى حرث و نسل ، تفسيرهاى ديگرى نيز ذكر شده از جمله اينكه : منظور از « حرث » زنانند ، به قرينه آيه شريفه ( نِساؤُكُمْ حَرْثٌ لَكُمْ ) ( 1 ) .\r\nو منظور از « نسل » ، اولاد است ، يا اينكه منظور از حرث در اينجا ، دين و آيين است ، و نسل مردم ( اين تفسير مطابق حديثى است از امام صادق ع كه در تفسير مجمع البيان نقل شده است ) ( 2 ) .\r\nبه هر حال تعبير به « * ( يُهْلِكَ الْحَرْثَ وَالنَّسْلَ ) * » ، كلام بسيار مختصر و جامعى است كه توليد فساد را در سطح جامعه در زمينه اموال و انسانها ، شامل مىشود .\r\nدر آيه بعد مىافزايد : هنگامى كه او را از اين عمل زشت نهى كنند « و به او گفته شود از خدا بترس ( آتش لجاجت در درونش شعله ور مىگردد ) و لجاج و تعصب ، او را به گناه مىكشاند » ( * ( وَإِذا قِيلَ لَه اتَّقِ اللَّه أَخَذَتْه الْعِزَّةُ بِالإِثْمِ ) * ) . ( 3 )\r\nاو نه به اندرز ناصحان ، گوش فرا مىدهد ، و نه به هشدارهاى الهى بلكه پيوسته با غرور و نخوت مخصوص به خود ، بر خلافكارىهايش مىافزايد ، چنين كسى را جز آتش دوزخ رام نمىكند ، و لذا در پايان آيه مىفرمايد : « آتش دوزخ براى آنها كافى است و چه بد جايگاهى است » ( * ( فَحَسْبُه جَهَنَّمُ وَلَبِئْسَ الْمِهادُ ) * ) .\r\nدر حقيقت اين يكى از صفات زشت و ناپسند منافقان است كه بر اثر تعصب و لجاجت خشك و خشونت آميز در برابر هيچ حقيقتى تسليم نمىشوند ، و همين تعصب و غرور آنها را به بدترين گناهان مىكشاند ، بديهى است اين چوبهاى كج ، جز با آتش دوزخ راست نمىشوند !\r\n\r\n","description":"","footnote":"\r\n( 1 ) سوره بقره ، آيه 223 .\r\n( 2 ) مجمع البيان ، جلد اول ، صفحه 300 .\r\n( 3 ) « عزت » در اصل نقطه مقابل « ذلت » است ، ولى در اينجا به معنى غرور و « نخوت » مىباشد ( روح المعانى جلد 2 صفحه 96 ) ولى « راغب » در « مفردات » ، اين واژه را به معنى قدرت شكستناپذير تفسير كرده و مىگويد : گاهى مجازا به معنى غرور و نخوت نكوهيده آمده است ، مانند آيه مورد بحث .\r\n","page_name":" 75 ","page_number":75},
  {"content":"\r\nبه گفته بعضى از مفسران ، خداوند اين گونه اشخاص را به پنج وصف در آيات فوق توصيف كرده نخست اينكه : سخنانى فريبنده دارند ، ديگر اينكه درون قلب آنها آلوده و تاريك است ، سوم اينكه سرسختترين دشمناناند ، چهارم اينكه به هنگامى كه زمينه اى پيش آيد ، نه بر انسانها رحم مىكنند و نه بر حيوان و زراعت ، پنجم اينكه بر اثر غرور و نخوت ، اندرز هيچ ناصحى را پذيرا نيستند .\r\n","description":"","footnote":"","page_name":" 76 ","page_number":76},
  {"content":"\r\n\r\n[ سوره البقرة ‹ 2 › : آيه 207 
  ]\r\nوَ مِنَ النَّاسِ مَنْ يَشْرِي نَفْسَه ابْتِغاءَ مَرْضاتِ اللَّه وَاللَّه رَؤُفٌ بِالْعِبادِ ‹ 207 ›\r\n\r\nترجمه :\r\n207 - بعضى از مردم ( با ايمان و فداكار ، همچون على ع در « ليلة المبيت » به هنگام خفتن در جايگاه پيغمبر ص ) ، جان خود را به خاطر خشنودى خدا مىفروشند ، و خداوند نسبت به بندگان مهربان است .\r\n\r\nشان نزول :\r\nمفسر معروف اهل تسنن « ثعلبى » مىگويد : هنگامى كه پيغمبر اسلام تصميم گرفت مهاجرت كند براى اداى دينهاى خود و تحويل دادن امانتهايى كه نزد او بود على ع را به جاى خويش قرار داد و شب هنگام كه مىخواست به سوى غار « ثور » برود و مشركان اطراف خانه او را براى حمله به او محاصره كرده بودند دستور داد على ع در بستر او بخوابد و پارچه سبز رنگى ( برد حضرمى ) كه مخصوص خود پيغمبر بود روى خود بكشد در اين هنگام خداوند به « جبرئيل » و « ميكائيل » وحى فرستاد كه من بين شما برادرى ايجاد كردم و عمر يكى از شما را طولانىتر قرار دادم كدام يك از شما حاضر است ايثار به نفس كند و زندگى ديگرى را بر خود مقدم دارد هيچكدام حاضر نشدند . به آنها وحى شد اكنون على ع در بستر پيغمبر خوابيده و آماده شده جان خويش را فداى او سازد به زمين برويد و حافظ و نگهبان او باشيد .\r\nهنگامى كه جبرئيل بالاى سر و ميكائيل پايين پاى على ع نشسته بودند جبرئيل مىگفت : « به به آفرين بر تو اى على ! خداوند بواسطه تو بر فرشتگان مباهات مىكند » .\r\nدر اين هنگام آيه فوق نازل گرديد و به همين دليل آن شب تاريخى به نام « ليلة المبيت » ناميده شده است .\r\n","description":"","footnote":"","page_name":" 77 ","page_number":77},
  {"content":"\r\n« ابن عباس » مىگويد اين آيه هنگامى كه پيغمبر از مشركان كناره گرفته بود و با ابو بكر به سوى غار مىرفت در باره على ع كه در بستر پيغمبر خوابيده بود نازل شد .\r\n« ابو جعفر اسكافى » مىگويد : ( همانطور كه « ابن ابى الحديد » در شرح نهج البلاغه جلد 3 صفحه 270 ذكر كرده است ) جريان خوابيدن على ع در بستر پيغمبر ص به تواتر ثابت شده و غير از كسانى كه مسلمان نيستند و افراد سبك مغز آن را انكار نمىكنند در جلد دوم « الغدير » ذيل آيه مورد بحث ( صفحه 48 به بعد ) مىنويسد : « غزالى » در كتاب « احياء العلوم » جلد سوم صفحه 238 و « گنجى » در كتاب « كفاية الطالب » صفحه 114 و « صفورى » در « نزهة المجالس » جلد دوم صفحه 209 و ابن « صباغ مالكى » در كتاب « الفصول المهمة » صفحه 33 ، « سبط ابن جوزى حنفى » در « تذكرة الخواص » صفحه 21 « شبلنجى » در « نور الأبصار » صفحه 86 و احمد در « مسند » جلد يك صفحه 348 و « تاريخ طبرى » جلد دوم صفحه 99 تا 101 و « ابن هشام » در « سيرة » جلد دوم صفحه 291 و « حلبى » در « سيره » خود و « تاريخ يعقوبى » جلد دوم صفحه 29 جريان « ليلة المبيت » را نقل كرده‌اند .\r\n\r\nتفسير : فداكارى بزرگ در شب تاريخى هجرت\r\nگر چه آيه فوق همانطور كه در شان نزول آن ذكر شد ، مربوط به ماجراى هجرت پيغمبر اكرم ص و فداكارى على ع و خوابيدن او در بستر آن حضرت نازل شده ، ولى همچون ساير آيات قرآن ، مفهوم و محتواى كلى و عمومى دارد . و در واقع نقطه مقابل چيزى است كه در آيات قبل در مورد منافقان وارد شده بود .\r\nمىفرمايد : « از ميان مردم كسانى هستند كه جان خود را در برابر خشنودى خدا مىفروشند ، و خداوند نسبت به بندگانش مهربان است » ( * ( وَمِنَ النَّاسِ مَنْ\r\n","description":"","footnote":"","page_name":" 78 ","page_number":78},
  {"content":"\r\n* ( يَشْرِي نَفْسَه ابْتِغاءَ مَرْضاتِ اللَّه وَاللَّه رَؤُفٌ بِالْعِبادِ ) * ) .\r\nآن گروه مردمى خودخواه و خودپسند و لجوج و معاند بودند كه از راه نفاق در بين مردم آبرويى كسب مىكردند ، و در ظاهر خود را مؤمن و خيرخواه نشان مىدادند ، اما كردارشان پرده از روى گفتارشان بر مىداشت چرا كه جز فساد در زمين و نابود كردن حرث و نسل كار ديگرى نداشتند .\r\nولى اين گروه تنها با خدا معامله مىكنند و هر چه دارند حتى جان خود را به او مىفروشند و جز رضا و خشنودى او چيزى خريدار نيستند . و با فداكارى و ايثار آنهاست كه امر دين و دنيا اصلاح و حق زنده و پايدار مىشود و زندگى انسان گوارا و درخت اسلام بارور مىگردد .\r\nجمله « * ( وَاللَّه رَؤُفٌ بِالْعِبادِ ) * » كه در حقيقت نقطه مقابل چيزى است كه در آيات قبل درباره منافقان مفسد فى الارض آمده بود « * ( فَحَسْبُه جَهَنَّمُ وَلَبِئْسَ الْمِهادُ ) * » ممكن است اشاره به اين باشد كه خداوند در عين اينكه بخشنده جان به انسان است همان را خريدارى مىكند و بالاترين بها را كه همان خشنودى خويش است به انسان مىپردازد .\r\nقابل توجه اينكه فروشنده « انسان » و خريدار خدا و متاع « جان » و بهاى معامله خشنودى ذات پاك اوست . در حالى كه در موارد ديگرى بهاى اين گونه معاملات را بهشت جاويدان و نجات از دوزخ ذكر كرده است مثلا مىفرمايد : إِنَّ اللَّه اشْتَرى مِنَ الْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّه فَيَقْتُلُونَ وَيُقْتَلُونَ ، « خدا از مؤمنان جانها و مالهايشان را خريدارى مىكند كه بهشت از آن آنها باشد ، در راه خدا پيكار مىكنند مىكشند و كشته مىشوند » ( 1 ) و شايد به همين جهت است كه آيه مورد بحث با كلمه « من » تبعيضيه ( * ( وَمِنَ النَّاسِ ) * ) شروع شده يعنى تنها بعضى از مردم هستند كه قادرند به اين كار فوق العاده\r\n\r\n","description":"","footnote":"\r\n( 1 ) سوره توبه ، آيه 111 .\r\n","page_name":" 79 ","page_number":79},
  {"content":"\r\nدست زنند ، و تنها بهايى را كه براى ايثار جان طالب باشند ، همان خشنودى خدا بوده باشد ، ولى در آيه 111 سوره توبه كه در بالا آورديم همه مؤمنان به معامله با خدا ، در برابر بهشت جاويدان دعوت شده‌اند .\r\nاين احتمال نيز در تفسير جمله « * ( وَاللَّه رَؤُفٌ بِالْعِبادِ ) * » و تناسب آن با آغاز آيه وجود دارد كه مىخواهد اين حقيقت را روشن سازد كه وجود اين چنين افراد وفادار و ايثارگر در ميان مردم ، از رأفت و مهربانى خدا نسبت به بندگانش سرچشمه گرفته ، زيرا اگر چنين انسانهاى از خود گذشته در جوامع انسانى وجود نداشته باشند ، اركان دين و اجتماع فرو مىريزد ، ولى خداوند مهربان با اين دوستان ايثارگر خود ، جلو خرابكارى دشمنان را مىگيرد .\r\nبه هر حال اين آيه با توجه به شان نزولى كه مشروحا گفته شد ، يكى از بزرگترين فضايل على ع است كه در اكثر منابع اسلامى آمده ، و به قدرى چشمگير است كه معاويه ، به خاطر دشمنى خاصى كه با على ع داشت طبق روايتى چنان از اين فضيلت ناراحت بود كه « سمرة بن جندب » را با چهارصد هزار درهم تطميع كرد كه بگويد اين آيه در باره عبد الرحمن بن ملجم ، قاتل على ع ( طبق حديث مجعولى ) نازل شده ، و آن منافق جنايت پيشه نيز چنين كرد ، ولى همانطور كه انتظار مىرفت حتى يك نفر اين حديث مجعول را نپذيرفت ( 1 )\r\n\r\n","description":"","footnote":"\r\n( 1 ) داستان اين معامله را « ابن ابى الحديد » در شرح « نهج البلاغه » جلد 4 ، صفحه 73 نقل كرده است .\r\n","page_name":" 80 ","page_number":80},
  {"content":"\r\n\r\n[ سوره البقرة ‹ 2 › : آيات 208 تا 209 
  ]\r\nيا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ‹ 208 › فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ فَاعْلَمُوا أَنَّ اللَّه عَزِيزٌ حَكِيمٌ ‹ 209 ›\r\n\r\nترجمه :\r\n208 - اى كسانى كه ايمان آورده‌ايد ! همگى در صلح و آشتى در آييد ! و از گامهاى شيطان ، پيروى نكنيد ، كه او دشمن آشكار شماست ! 209 - و اگر بعد از ( اين همه ) نشانه‌هاى روشن ، كه براى شما آمده است ، لغزش كرديد ( و گمراه شديد ) ، بدانيد ( از چنگال عدالت خدا ، فرار نتوانيد كرد ، ) كه خداوند ، توانا و حكيم است .\r\n\r\nتفسير : اسلام آيين صلح و صفاست\r\nبعد از اشاره به دو گروه ( گروه مؤمنان بسيار خالص و منافقان مفسد ) در آيات گذشته ، همه مؤمنان را در نخستين آيه مورد بحث مخاطب ساخته ، مىفرمايد : « اى كسانى كه ايمان آورده‌ايد ! همگى در صلح و آشتى در آئيد » ( * ( يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً ) * ) .\r\n« سلم » و « سلام » ، در لغت به معنى صلح و آرامش است و بعضى آن را به معنى اطاعت تفسير كرده‌اند ، و اين آيه همه افراد با ايمان را به صلح و سلام و تسليم بودن در برابر فرمان خدا دعوت مىكند .\r\nاز مفهوم اين آيه چنين استفاده مىشود كه صلح و آرامش تنها در پرتو ايمان امكانپذير است ، و تنها به اتكاء قوانين مادى هرگز جنگ و ناامنى و اضطراب از دنيا بر چيده نخواهد شد ، زيرا عالم ماده ، و علاقه به آن ، همواره سرچشمه\r\n","description":"","footnote":"","page_name":" 81 ","page_number":81},
  {"content":"\r\nكشمكشها و تصادمها است ، و اگر نيروى معنوى ايمان ، آدمى را كنترل نكند ، صلح غير ممكن است .\r\nبلكه مىتوان گفت از دعوت عمومى اين آيه ، كه همه مؤمنان را بدون استثناء از هر زبان و نژاد و منطقه جغرافيايى و قشر اجتماعى ، به صلح و صفا دعوت مىكند ، استفاده مىشود كه در پرتو ايمان به خدا ، تشكيل حكومت واحد جهانى كه صلح در سايه آن همه جا آشكار گردد امكانپذير است .\r\nاصولا در مقابل عوامل پراكندگى ( زبان و نژاد و . . . ) يك حلقه محكم اتصال در ميان قلوب بشر لازم است ، و اين حلقه اتصال تنها ايمان به خداست كه ما فوق اين اختلافات است .\r\nايمان به خدا ، و تسليم در برابر فرمان او ، نقطه وحدت جامعه انسانيت ، و رمز ارتباط اقوام و ملتها است ، و نمونه جالبى از آن را در مراسم حج مىتوان مشاهده كرد كه چگونه انسانهايى با رنگهاى مختلف ، از نژادهاى متفاوت و داراى زبان و قوميت و منطقه جغرافيايى ناهماهنگ ، همگى برادروار در كنار هم قرار گرفته و در آن مراسم بزرگ روحانى شركت دارند ، و در نهايت صلح و صفا به هم مىنگرند ، و اگر آن را با نظامى كه بر كشورهاى فاقد ايمان به خدا حاكم است كه چگونه ناامنى از نظر جان و مال و عرض و ناموس ، حاكم مىباشد ، مقايسه كنيم ، تفاوت ميان جوامع با ايمان و بى ايمان از نظر سلم و صلح و سلام و آرامش ، روشن مىشود .\r\nاين احتمال نيز در تفسير آيه داده شده است كه بعضى از اهل كتاب ( يهود و نصارى ) هنگامى كه وارد اسلام مىشدند ، نسبت به بعضى از عقايد يا برنامه‌هاى پيشين خود وفادار بودند و لذا به آنها دستور داده شد كه با تمام وجود وارد اسلام\r\n","description":"","footnote":"","page_name":" 82 ","page_number":82},
  {"content":"\r\nشويد و در برابر تمام دستورات تسليم باشيد ( 1 ) .\r\nسپس مىافزايد : « از گامهاى شيطان پيروى نكنيد كه او دشمن آشكار شما است » ( * ( وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ) * ) .\r\nهمانگونه كه در تفسير آيه 168 همين سوره ، اشاره شد ، بسيارى از انحرافات و وسوسه‌هاى شيطانى به صورت تدريجى انجام مىگيرد ، و هر مرحله در حقيقت گامى از گامهاى شيطان است .\r\n« خطوات » جمع « خطوة » بر وزن « سفره » به معنى گام و قدم است در اينجا نيز اين حقيقت تكرار شده كه انحراف از صلح و عدالت و تسليم شدن در برابر انگيزه‌هاى دشمنى و عداوت و جنگ و خونريزى از مراحل ساده و كوچك شروع مىشود ، و به مراحل حاد و خطرناك ، منتهى مىگردد ، و مطابق ضرب المثل معروف عرب « ان به دو القتال اللطام » ( آغاز جنگ يك سيلى است ) گاهى يك حركت كوچك از روى عداوت ، آتش جنگ ويرانگرى را بر مىانگيزد ، لذا افراد با ايمان كه مخاطب در اين آيه‌اند ، بايد از همان آغاز بيدار باشند و جرقه‌هاى كوچك عداوت و دشمنى را خاموش سازند .\r\nقابل توجه اينكه اين تعبير ، پنج بار در قرآن مجيد آمده ، و در موارد مختلفى روى آن تكيه شده است .\r\nبعضى از مفسران نقل كرده‌اند كه « عبد اللَّه بن سلام » و يارانش كه يهودى بودند و اسلام را پذيرا شده بودند از پيامبر اسلام اجازه مىخواستند كه تورات را در نماز بخواند ، و به پاره اى از دستورات آن عمل كنند ، آيه فوق نازل شد و آنها را از\r\n\r\n","description":"","footnote":"\r\n( 1 ) تفسير كبير ، جلد 5 صفحه 207 - و تفسير روح المعانى ، جلد 2 ، صفحه 97 ولى با توجه به اينكه « كافة » اشاره به عموم مؤمنان است نه عموم دستورات اسلام ، ( در حقيقت حال است براى الذين آمنوا نه براى السلم ) تفسير اول صحيحتر به نظر مىرسد .\r\n","page_name":" 83 ","page_number":83},
  {"content":"\r\nپيروى خطوات الشيطان ، نهى كرد ( 1 ) .\r\nاين شان نزول نيز نشان مىدهد كه شيطان گام به گام در انسان نفوذ مىكند و بايد در همان گامهاى نخستين ، در برابر او ايستاد تا به مراحل خطرناك نرسد .\r\nجمله « * ( إِنَّه لَكُمْ عَدُوٌّ مُبِينٌ ) * » متضمن استدلال زنده و روشنى است ، مىگويد :\r\nدشمنى شيطان با شما چيزى مخفى و پوشيده نيست ، او از آغاز آفرينش آدم براى دشمنى با او كمر بست و سوگند ياد كرده است كه اگر بتواند ، همه را جز مخلصين كه از تيررس او به دورند گمراه كند با اين حال چگونه تسليم وسوسه‌هاى او مىشويد ؟\r\nدر آيه بعد به همه مؤمنان هشدار مىدهد كه : « اگر بعد از ( اين همه ) نشانه‌ها و برنامه‌هاى روشن كه به سراغ شما آمده لغزش كنيد و تسليم وسوسه‌هاى شيطان شويد و گامى بر خلاف صلح و سلام برداريد بدانيد ( از پنجه عدالت خداوند فرار نتوانيد كرد ) چرا كه خداوند توانا و شكستناپذير و حكيم است » ( * ( فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ فَاعْلَمُوا أَنَّ اللَّه عَزِيزٌ حَكِيمٌ ) * ) .\r\nبرنامه روشن ، راه روشن و مقصد هم معلوم است با اين حال جايى براى لغزش و قبول وسوسه‌هاى شيطانى نيست ! اگر منحرف شويد قطعا مقصر خود شمائيد و بدانيد خداوند قادر حكيم شما را مجازات عادلانه خواهد كرد .\r\n« بينات » به معنى دلايل روشن است و مفهوم گسترده اى دارد كه هم دلايل عقلى را شامل مىشود و هم آنچه از طريق وحى يا معجزات براى مردم تبيين شده است .\r\n\r\n","description":"","footnote":"\r\n( 1 ) تفسير قرطبى ، جلد 2 ، صفحه 832 .\r\n","page_name":" 84 ","page_number":84},
  {"content":"\r\n\r\n[ سوره البقرة ‹ 2 › : آيه 210 
  ]\r\nهَلْ يَنْظُرُونَ إِلَّا أَنْ يَأْتِيَهُمُ اللَّه فِي ظُلَلٍ مِنَ الْغَمامِ وَالْمَلائِكَةُ وَقُضِيَ الأَمْرُ وَإِلَى اللَّه تُرْجَعُ الأُمُورُ ‹ 210 ›\r\n\r\nترجمه :\r\n210 - آيا ( پيروان فرمان شيطان ، پس از اين همه نشانه‌ها و برنامه‌هاى روشن ) انتظار دارند كه خداوند و فرشتگان ، در سايه هايى از ابرها به سوى آنان بيايند ( و دلايل تازه اى در اختيارشان بگذارند ؟ ! با اينكه چنين چيزى محال است ! ) و همه چيز انجام شده ، و همه كارها به سوى خدا باز مىگردد .\r\n\r\nتفسير : انتظار بى جا و نامعقول\r\nاين آيه گر چه از آيات پيچيده قرآن به نظر مىرسد لكن دقت روى تعبيرات آن ابهام را بر طرف مىسازد .\r\nدر اينجا روى سخن به پيامبر ص است و در واقع به دنبال بحث آيه قبل كه مىفرمود آيا اين همه نشانه‌ها و دلايل روشن براى جلوگيرى از لغزش آدمى و رهايى او از چنگال عدو مبين يعنى شيطان كافى نيست ، خداوند در اين آيه مىفرمايد : « آيا آنها انتظار دارند كه خداوند و فرشتگان در سايه‌هاى ابرها به سوى آنها بيايند » و دلايل ديگرى در اختيارشان بگذارند با اينكه چنين چيزى محال است و به فرض كه محال نباشد چه ضرورتى دارد ( * ( هَلْ يَنْظُرُونَ إِلَّا أَنْ يَأْتِيَهُمُ اللَّه فِي ظُلَلٍ مِنَ الْغَمامِ وَالْمَلائِكَةُ ) * ) . ( 1 )\r\n« در حالى كه كار پايان يافته است » ( * ( وَقُضِيَ الأَمْرُ ) * ) .\r\nدر اينكه منظور از پايان يافتن كار چيست ؟\r\n\r\n","description":"","footnote":"\r\n( 1 ) « ظلل » جمع « ظلة » ( بر وزن قله ) به هر چيزى گفته مىشود كه سايه افكن باشد و « غمام » به معنى ابر است و در اينجا معنى جنسى دارد .\r\n","page_name":" 85 ","page_number":85},
  {"content":"\r\nمرحوم « طبرسى » در « مجمع البيان » ، آن را به معنى پايان يافتن حساب انسانها در قيامت و قرار گرفتن اهل بهشت در بهشت ، و اهل دوزخ در دوزخ مىداند ، و به اين ترتيب ناظر به آخرت خواهد بود ، در حالى كه ظاهر آيه ، مربوط به اين جهان است ، بنا بر اين بعيد نيست كه اشاره به نزول عذاب الهى به كافران لجوج باشد كه در كلام طبرسى و ديگران نيز به عنوان يك احتمال آمده است .\r\nاين معنى نيز ممكن است كه منظور اشاره به پايان گرفتن كار تبليغ و بيان همه حقايق باشد كه در آيه قبل تحت عنوان بينات به آن اشاره شده بود و با وجود اين ، ديگر انتظار آنها ، بىمعنى است و به فرض محال كه ممكن باشد خداوند و فرشتگان نزد آنها حضور يابند نيازى به آن احساس نمىشود ، زيرا همه چيز براى هدايت آنها به قدر كافى در اختيارشان قرار داده شده و مطابق اين تفسير ، هيچگونه تقديرى در آيه وجود ندارد ، و عين الفاظ آيه گوياست ، بنا بر اين استفهام موجود در آيه ، انكارى مىباشد .\r\nولى جمعى از مفسران ، استفهام را انكارى ندانسته و آن را يك نوع تهديد براى گنهكاران و كسانى كه پيروى از برنامه‌هاى شيطانى كرده‌اند مىدانند ، خواه اين تهديد ، تهديد به عذاب آخرت باشد يا دنيا ، و لذا قبل از كلمه اللَّه ، كلمه امر را مقدر مىدانند كه روى هم رفته معنى آيه چنين مىشود : « آيا اينها ، با اين اعمالشان مىخواهند ، امر خدا و فرشتگان او براى مجازات و عذابشان ، فرا رسد و به عذاب دنيا يا آخرت گرفتار شوند ، و به كار آنها خاتمه داده شود » .\r\nولى تفسيرى كه در بالا گفته شد ، مناسبتر به نظر مىرسد ، و نياز به تقدير هم ندارد .\r\nكوتاه سخن اينكه : درباره آيه سه تفسير وجود دارد :\r\n1 - منظور آن است كه خداوند به قدر كافى اتمام حجت كرده ، و نبايد افراد لجوج در انتظار اين باشند كه خدا و فرشتگان نزد آنها آيند و حقايق را بازگو كنند كه\r\n","description":"","footnote":"","page_name":" 86 ","page_number":86},
  {"content":"\r\nاين امر محال است ، و اگر هم ممكن بود نيازى به آن نبود .\r\n2 - منظور اين است كه آيا آنها با اين لجاجت در عدم ايمان در انتظار اين هستند كه فرمان عذاب الهى و فرشتگان عذاب فرا رسند و آنها را ريشه كن سازند .\r\n3 - منظور اين است كه آيا آنها با اين كار خود در انتظارند كه قيامت بر پا شود و فرمان عذاب همراه فرشتگان الهى فرا رسد و به حساب همگى رسيدگى گردد ، و به كيفر خود گرفتار شوند ( 1 ) .\r\nتعبير به « * ( ظُلَلٍ مِنَ الْغَمامِ ) * » ( در سايه‌هاى ابرهاى سفيد ) بنا بر تفسير دوم و سوم - به گفته بسيارى از مفسران - اشاره به اين است كه عذاب الهى بطور ناگهانى همچون ابرها بر سر آنها سايه افكن مىشود و مخصوصا از آنجا كه انسان با مشاهده ابر انتظار ريزش باران رحمت را دارد ، هنگامى كه عذابى به صورت صاعقه و مانند آن از آن فرود آيد دردناكتر است ( توجه داشته باشيد كه عذاب بعضى از اقوام پيشين نيز به صورت صاعقه هايى بود كه از ابرها فرود آمد ) ( 2 ) .\r\nاما بنا بر تفسير اول ممكن است اشاره به عقيده خرافى كفار باشد كه گمان مىكردند خداوند گاهى از آسمان نازل مىشود ، در حالى كه ابرها بر او سايه افكن مىباشند . ( 3 )\r\nو در پايان آيه ، مىفرمايد : « و همه كارها به سوى خدا باز مىگردد » ( * ( وَإِلَى اللَّه تُرْجَعُ الأُمُورُ ) * ) .\r\nامور مربوط به ارسال پيامبران و نزول كتابهاى آسمانى و تبيين حقايق بازگشت به او مىكند همانگونه كه امر حساب و مجازات و كيفر و پاداش به او باز مىگردد .\r\n\r\n","description":"","footnote":"\r\n( 1 ) در تفسير اول تقديرى نيست و در تفسير دوم و سوم كلمه « امر » قبل از « اللَّه » بايد تقدير گرفته شود .\r\n( 2 و 3 ) به آيه 189 سوره شعراء و تفسير آن در جلد 15 « تفسير نمونه » مراجعه شود .\r\n","page_name":" 87 ","page_number":87},
  {"content":"\r\n\r\nنكته : رؤيت خداوند غير ممكن است !\r\nبى شك مشاهده حسى تنها در مورد اجسامى صورت مىگيرد كه داراى رنگ و مكان و محل است بنا بر اين در مورد ذات خداوند كه ما فوق زمان و مكان است معنى ندارد .\r\nذات پاك او نه در دنيا با اين چشم ديده مىشود و نه در آخرت دلايل عقلى اين مساله به قدرى روشن است كه ما را بىنياز از شرح و بسط مىكند :\r\nولى با اين حال متاسفانه جمعى از دانشمندان اهل سنت به استناد بعضى از احاديث ضعيف و پاره اى از آيات متشابه اصرار بر اين دارند كه خداوند در قيامت با همين چشم ديده مىشود و در قالب جسمى در مىآيد و داراى رنگ و مكان است و بعضا آيه مورد بحث را ناظر به اين معنى دانسته‌اند و شايد توجه به اين حقيقت ندارند كه چه مفاسد و مشكلاتى از اين رهگذر به وجود مىآيد .\r\nالبته مشاهده خداوند با چشم دل هم در اين جهان ممكن است و هم در جهان ديگر و مسلما در قيامت كه ذات پاك او ظهور و بروز قويترى دارد اين مشاهده قويتر خواهد بود .\r\nدر حديثى از امام صادق ع مىخوانيم كه در پاسخ اين سؤال « آيا خداوند در قيامت ديده مىشود » فرمود : منزه است خداوند از چنين چيزى و بسيار منزه است سپس افزود\r\nان الأبصار لا تدرك الا ما له لون و كيفيت و اللَّه تعالى خالق الالوان و الكيفية\r\n، چشمها جز چيزهايى كه داراى رنگ و كيفيت است نمىبيند در حالى كه خداوند خالق رنگها و كيفيتها است ( 1 ) .\r\nدرباره عدم امكان رؤيت خداوند در دنيا و آخرت ذيل آيات مختلف تفسير نمونه از جمله ذيل آيه 103 سوره انعام ( لا تُدْرِكُه الأَبْصارُ وَهُوَ يُدْرِكُ الأَبْصارَ ) شرح كافى داده شده و از آن مشروحتر در جلد چهارم پيام قرآن از صفحه 221 تا 250 بحث شده است\r\n\r\n","description":"","footnote":"\r\n( 1 ) نور الثقلين جلد 1 صفحه 753 .\r\n","page_name":" 88 ","page_number":88},
  {"content":"\r\n\r\n[ سوره البقرة ‹ 2 › : آيه 211 
  ]\r\nسَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ وَمَنْ يُبَدِّلْ نِعْمَةَ اللَّه مِنْ بَعْدِ ما جاءَتْه فَإِنَّ اللَّه شَدِيدُ الْعِقابِ ‹ 211 ›\r\n\r\nترجمه :\r\n211 - از بنى اسرائيل بپرس : « چه اندازه نشانه‌هاى روشن به آنها داديم ؟ » ( ولى آنان ، نعمتها و امكانات مادى و معنوى را كه خداوند در اختيارشان گذاشته بود ، در راه غلط به كار گرفتند . )\r\nو كسى كه نعمت خدا را ، پس از آنكه به سراغش آمد ، تبديل كند ( و در مسير خلاف به كار گيرد ، گرفتار عذاب شديد الهى خواهد شد ) كه خداوند شديد العقاب است .\r\n\r\nتفسير : تبديل نعمت به عذاب\r\nاين آيه در حقيقت ، يكى از مصاديق آيات گذشته است ، چرا كه در آيات گذشته سخن از مؤمنان و كافران و منافقان بود ، كافرانى كه بر اثر لجاجت ، آيات و دلايل روشن را ناديده گرفته به بهانه جويى مىپرداختند ، و بنى اسرائيل يكى از مصاديق واضح اين معنى هستند .\r\nمىفرمايد : « از بنى اسرائيل بپرس ، چه نشانه‌هاى روشنى به آنها داديم ؟ » ولى آنها اين نشانه‌هاى روشن را ناديده گرفتند ، و نعمتهاى الهى را در راه غلط صرف كردند ( * ( سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ ) * ) .\r\nسپس مىافزايد : « كسى كه نعمت خدا را بعد از آنكه به سراغ او آمد تبديل كند ( و از آن سوء استفاده نمايد ، گرفتار عذاب شديد الهى خواهد شد ) زيرا خداوند شديد العقاب است » ( * ( وَمَنْ يُبَدِّلْ نِعْمَةَ اللَّه مِنْ بَعْدِ ما جاءَتْه فَإِنَّ اللَّه شَدِيدُ الْعِقابِ ) * ) .\r\nمنظور از « تبديل نعمت » اين است كه انسان امكانات و منابع مادى و معنوى را كه در اختيار دارد ، در مسيرهاى انحرافى و گناه به كار گيرد ، و مىدانيم خداوند به\r\n","description":"","footnote":"","page_name":" 89 ","page_number":89},
  {"content":"\r\nبنى اسرائيل انواع نعمتها را ارزانى داشت ، پيامبران بزرگ ، زمامداران نيرومند ، امكانات مادى فراوان ، ولى آنها نه از آن مربيان الهى بهره گرفتند ، و نه از مواهب مادى استفاده صحيح كردند و به اين ترتيب مرتكب تبديل نعمت شدند ، و نيز به همين دليل در دنيا سرگردان گشتند و در قيامت عذاب دردناكى در انتظار دارند .\r\nاينكه مىفرمايد : « * ( سَلْ بَنِي إِسْرائِيلَ ) * » ( از بنى اسرائيل بپرس ) براى اين است كه هم از آنها اعتراف گرفته شود و هم درس عبرتى براى مسلمانان و هشدار به كسانى باشد كه از نعمتها و مواهب الهى بهره گيرى لازم را نمىكنند .\r\nمساله تبديل نعمت ، و سرنوشت دردناك ناشى از آن منحصر به بنى اسرائيل نيست ، هر قوم و ملتى گرفتار آن شود ، گرفتار عذاب شديد الهى در اين جهان و جهان ديگر خواهد شد .\r\nهم اكنون دنياى صنعتى گرفتار اين بدبختى بزرگ است زيرا با اينكه خداوند مواهب و نعمتها و امكاناتى در اختيار انسان امروز قرار داده كه در هيچ دورانى از تاريخ سابقه نداشته است ولى به خاطر دورى از تعليمات الهى پيامبران گرفتار تبديل نعمت شده و آنها را به صورت وحشتناكى در راه فنا و نيستى خود به كار گرفته و از آن مخربترين اسلحه‌ها را براى ويرانى جهان ساخته و يا از قدرت مادى خويش براى توسعه ظلم و استعمار و استثمار بهره گرفته و دنيا را به جايگاهى ناامن از هر نظر مبدل كرده است .\r\nنعمت خدا در اين آيه مىتواند اشاره به آيات الهى باشد ، و تبديل آن همان تحريف آن است ، و يا معنى وسيعى داشته باشد كه امكانات و مواهب الهى را نيز شامل گردد ، و ترجيح با معنى دوم است .\r\n","description":"","footnote":"","page_name":" 90 ","page_number":90},
  {"content":"\r\n\r\n[ سوره البقرة ‹ 2 › : آيه 212 
  ]\r\nزُيِّنَ لِلَّذِينَ كَفَرُوا الْحَياةُ الدُّنْيا وَيَسْخَرُونَ مِنَ الَّذِينَ آمَنُوا وَالَّذِينَ اتَّقَوْا فَوْقَهُمْ يَوْمَ الْقِيامَةِ وَاللَّه يَرْزُقُ مَنْ يَشاءُ بِغَيْرِ حِسابٍ ‹ 212 ›\r\n\r\nترجمه :\r\n212 - زندگى دنيا براى كافران زينت داده شده است ، از اين رو افراد با ايمان را ( كه گاهى دستشان تهى است ) ، مسخره مىكنند ، در حالى كه پرهيزكاران در قيامت بالاتر از آنان هستند ، ( چرا كه ارزشهاى حقيقى در آن جا آشكار مىگردد ، و صورت عينى به خود مىگيرد ، ) و خداوند ، هر كس را بخواهد بدون حساب روزى مىدهد .\r\n\r\nشان نزول :\r\n« ابن عباس » مفسر معروف مىگويد : اين آيه درباره اقليت اشرافى و رؤساى قريش نازل شد كه زندگى بسيار مرفه اى داشتند ، و جمعى از مؤمنان ثابت قدم آغاز اسلام همچون عمار و بلال و . . . را كه از نظر زندگى مادى فقير و تهيدست بودند به باد استهزاء و مسخره مىگرفتند و مىگفتند اگر پيامبر ص شخصيتى داشت و از طرف خدا بود ، اشراف و بزرگان از او پيروى مىكردند ، آيه فوق نازل شد و به سخنان بى اساس آنها پاسخ داد .\r\n\r\nتفسير : كافران دنياپرست\r\nشان نزول بالا كه مىگويد آيه ناظر به اشراف خودخواه قريش است مانع از آن نيست كه يك قاعده كلى و عمومى از آن استفاده كرده يا آن را مكمل آيه پيشين درباره يهود بدانيم . آيه مىگويد : « زندگى دنيا براى كافران زينت داده شده است » ( * ( زُيِّنَ لِلَّذِينَ كَفَرُوا ) * الحيوة الدنيا ) .\r\nلذا از باده غرور سر مست شده « و افراد با ايمان را كه احيانا دستشان تهى\r\n","description":"","footnote":"","page_name":" 91 ","page_number":91},
  {"content":"\r\nاست به باد مسخره مىگيرند « ( * ( وَيَسْخَرُونَ مِنَ الَّذِينَ آمَنُوا ) * ) .\r\nاين در حالى است « كه اين افراد با ايمان و تقوا در قيامت برتر از آنها هستند » ( آنها در اعلى عليين بهشتاند و اينها در دركات جهنم ) ( * ( وَالَّذِينَ اتَّقَوْا فَوْقَهُمْ يَوْمَ الْقِيامَةِ ) * ) .\r\nزيرا در آن جهان مقامات معنوى صورت عينى به خود مىگيرد و مؤمنان در درجات بالايى قرار خواهند گرفت ، آنها گويى بر فراز آسمانها سير مىكنند در حالى كه اينها در اعماق زمين مىروند .\r\nو اين جاى تعجب نيست « زيرا خداوند هر كس را بخواهد بى حساب روزى مىدهد » ( * ( وَاللَّه يَرْزُقُ مَنْ يَشاءُ بِغَيْرِ حِسابٍ ) * ) .\r\nاينها در حقيقت بشارت و آرامش است براى مؤمنان فقير و هشدار و تهديدى است براى ثروتمندان مغرور و بى ايمان .\r\nاين احتمال نيز وجود دارد كه جمله اخير اشاره به اين باشد كه خداوند در آينده به مؤمنان روزى بى حساب مىدهد همانگونه كه با پيشرفت اسلام اين معنى تحقق يافت .\r\nبى حساب بودن روزى خداوند به افراد با ايمان اشاره به اين است كه هرگز پاداشها و مواهب الهى به اندازه اعمال ما نيست بلكه مطابق كرم و لطف اوست و مىدانيم لطف و كرمش حد و حدود ندارد .\r\n\r\nنكته :\r\nهميشه افراد بى ايمان و دنياپرست كه سخت فريفته زرق و برق دنيا مىباشند و افق ديدشان از چهار ديوارى ماده فراتر نمىرود امكانات مادى را مقياس ارزيابى همه ارزشها مىدانند و به همين دليل در فكر كوتاه و عليل آنها كسانى كه دستشان از ثروت تهى است فاقد شخصيت هستند و لذا آنها را به باد مسخره مىگيرند در حالى كه صاحبنظران با ايمان كه بدين مشت خاك نظرى ندارند\r\n","description":"","footnote":"","page_name":" 92 ","page_number":92},
  {"content":"\r\nارزشهاى مادى را در برابر ارزشهاى معنوى بىرنگ مىبينند و به آنها همچون بازيچه كودكان مىنگرند . و اگر طالب مواهب مادى دنيا هستند براى اين است كه آخرت را در لابلاى آن جستجو مىكنند .\r\nدر اينجا يك سؤال باقى مىماند كه فعل مجهول « زين » ( زينت داده شده است ) چه معنى دارد و فاعل آن كيست ؟ كيست كه زندگى دنيا را در نظر كافران زينت داده است ؟ پاسخ اين سؤال را در ذيل آيه 14 سوره آل عمران مطالعه خواهيد نمود .\r\n","description":"","footnote":"","page_name":" 93 ","page_number":93},
  {"content":"\r\n\r\n[ سوره البقرة ‹ 2 › : آيه 213 
  ]\r\nكانَ النَّاسُ أُمَّةً واحِدَةً فَبَعَثَ اللَّه النَّبِيِّينَ مُبَشِّرِينَ وَمُنْذِرِينَ وَأَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيه وَمَا اخْتَلَفَ فِيه إِلَّا الَّذِينَ أُوتُوه مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّه الَّذِينَ آمَنُوا لِمَا اخْتَلَفُوا فِيه مِنَ الْحَقِّ بِإِذْنِه وَاللَّه يَهْدِي مَنْ يَشاءُ إِلى صِراطٍ مُسْتَقِيمٍ ‹ 214 ›\r\n\r\nترجمه :\r\n213 - مردم ( در آغاز ) يك دسته بودند ، ( و تضادى در ميان آنها وجود نداشت . بتدريج جوامع و طبقات پديد آمد و اختلافات و تضادهايى در ميان آنها پيدا شد ، در اين حال ) خداوند ، پيامبران را برانگيخت ، تا مردم را بشارت و بيم دهند و كتاب آسمانى ، كه به سوى حق دعوت مىكرد ، با آنها نازل نمود ، تا در ميان مردم ، در آنچه اختلاف داشتند ، داورى كند .\r\n( افراد با ايمان ، در آن اختلاف نكردند ، ) تنها ( گروهى از ) كسانى كه كتاب را دريافت داشته بودند ، و نشانه‌هاى روشن به آنها رسيده بود ، به خاطر انحراف از حق و ستمگرى ، در آن اختلاف كردند . خداوند ، آنهايى را كه ايمان آورده بودند ، به حقيقت آنچه مورد اختلاف بود ، به فرمان خودش ، رهبرى نمود . ( اما افراد بى ايمان ، هم چنان در گمراهى و اختلاف ، باقى ماندند . ) و خدا ، هر كس را بخواهد ، به راه راست هدايت مىكند .\r\n\r\nتفسير : راه وصول به وحدت\r\nبعد از بيان حال مؤمنان و منافقان و كفار در آيات پيشين ، در اين آيه به سراغ يك بحث اصولى و كلى و جامع در مورد پيدايش دين و مذهب و اهداف و مراحل مختلف آن مىرود .\r\nنخست مىفرمايد : « انسانها ( در آغاز ) همه امت واحدى بودند » ( * ( كانَ النَّاسُ\r\n","description":"","footnote":"","page_name":" 94 ","page_number":94},
  {"content":"\r\n* ( أُمَّةً واحِدَةً ) * ) . ( 1 )\r\nو در آن روز تضادى در ميان آنها وجود نداشت ، زندگى بشر و اجتماع او ساده بود ، فطرتها دست نخورده ، و انگيزه‌هاى هوى و هوس و اختلاف و كشمكش در ميان آنها ناچيز بود ، خدا را طبق فرمان فطرت مىپرستيدند و وظايف ساده خود را در پيشگاه او انجام مىدادند ( اين مرحله اول زندگانى انسانها بود ) ، كه احتمالا فاصله ميان زمان آدم و نوح را پر مىكرد .\r\nسپس زندگى انسانها شكل اجتماعى به خود گرفت و مىبايد همچنين شود زيرا انسان براى تكامل آفريده شده و تكامل او تنها در دل اجتماع تامين مىگردد ( و اين مرحله دوم زندگى انسانها بود ) .\r\nولى به هنگام ظهور اجتماع ، اختلافها و تضادها به وجود آمد چه از نظر ايمان و عقيده و چه از نظر عمل و تعيين حق و حقوق هر كس و هر گروه در اجتماع و در اينجا بشر تشنه قوانين و تعليمات انبياء و هدايتهاى آنها مىگردد تا به اختلافات او در جنبه‌هاى مختلف پايان دهد ( اين مرحله سوم بود ) .\r\n« در اينجا خداوند پيامبران را برانگيخت تا مردم را بشارت دهند و انذار كنند » ( * ( فَبَعَثَ اللَّه النَّبِيِّينَ مُبَشِّرِينَ وَمُنْذِرِينَ ) * ) .\r\n( و اين مرحله چهارم بود . )\r\nدر اين هنگام انسانها با هشدارهاى انبياء و توجه به مبدأ و معاد و جهان ديگر كه در آنجا پاداش و كيفر اعمال خويش را در مىيابند براى گرفتن احكام الهى و قوانين صحيح كه بتواند به اختلافات پايان دهد و سلامت جامعه و سلامت انسانها را تامين كند آمادگى پيدا كردند . و لذا مىفرمايد : « خداوند با آنها كتاب آسمانى به حق نازل كرد تا در ميان مردم در آنچه اختلاف داشتند حكومت كند\r\n\r\n","description":"","footnote":"\r\n( 1 ) « امت » به معنى هر جماعتى است كه نوعى رابطه و وحدت در ميان آنها باشد خواه وحدت دينى يا از نظر زمان و مكان ( مفردات راغب ) درباره معنى امت در آيات مناسب ، بحث بيشترى آمده است .\r\n","page_name":" 95 ","page_number":95},
  {"content":"\r\n« ( * ( وَأَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيه ) * ) .\r\nو به اين ترتيب ايمان به انبياء و تمسك به تعليمات آنها و كتب آسمانى ، آبى بر آتش اختلافات فرو ريخت و آن را خاموش ساخت ( و اين مرحله پنجم بود ) .\r\nاين وضع مدتى ادامه يافت ولى كم كم وسوسه‌هاى شيطانى و امواج خروشان هواى نفس كار خود را در ميان گروهى كرد و با تفسيرهاى نادرست تعليمات انبياء و كتب آسمانى و تطبيق آنها بر خواسته‌هاى دلشان ، پرچم اختلاف را بار ديگر برافراشتند ولى اين اختلاف با اختلافات پيشين فرق داشت سرچشمه اختلافات پيشين جهل و بى خبرى بود كه با بعثت انبياء و نزول كتب آسمانى بر طرف گرديد در حالى كه سرچشمه اختلافات بعد همان ستمگرى و لجاجت و انحراف آگاهانه از راه حق و در يك كلمه « بغى » بود و لذا در ادامه اين آيه مىفرمايد :\r\n« در آن اختلاف نكردند مگر كسانى كه كتاب آسمانى را دريافت داشته بودند و بينات و نشانه‌هاى روشن به آنها رسيده بود آرى آنها به خاطر انحراف از حق و ستمگرى در آن اختلاف كردند » ( * ( وَمَا اخْتَلَفَ فِيه إِلَّا الَّذِينَ أُوتُوه مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ ) * ) .\r\n( و اين مرحله ششم بود . )\r\nدر اينجا مردم به دو گروه تقسيم شدند مؤمنان راستين كه در برابر حق تسليم بودند آنها براى پايان دادن به اختلافات جديد به كتب آسمانى و تعليمات انبياء بازگشتند و به حق رسيدند و لذا مىفرمايد : « خداوند ، مؤمنان از آنها را به حقيقت آنچه در آن اختلاف داشتند به فرمان خود هدايت فرمود » ( در حالى كه افراد بى ايمان و ستمگر و خودخواه هم چنان در گمراهى و اختلاف باقى ماندند ) ( * ( فَهَدَى اللَّه الَّذِينَ آمَنُوا لِمَا اخْتَلَفُوا فِيه مِنَ الْحَقِّ بِإِذْنِه ) * ) .\r\n( و اين مرحله هفتم بود . )\r\nو در پايان آيه مىفرمايد : « خداوند هر كه را بخواهد ( و لايق ببيند ) به راه\r\n","description":"","footnote":"","page_name":" 96 ","page_number":96},
  {"content":"\r\nمستقيم هدايت مىكند « ( * ( وَاللَّه يَهْدِي مَنْ يَشاءُ إِلى صِراطٍ مُسْتَقِيمٍ ) * ) .\r\nاشاره به اينكه مشيت الهى كه آميخته با حكمت اوست گزاف و بى حساب نيست و از هر گونه تبعيض ناروا بر كنار است .\r\nتمام كسانى كه داراى نيت پاك و روح تسليم در برابر حقاند مشمول هدايتهاى او مىشوند . اشتباهات عقيدتى آنها اصلاح مىگردد و از روشنبينىهاى مخصوصى برخوردار مىشوند بر توفيق آنان براى يافتن راه راست مىافزايد و آنها را از اختلافات و مشاجرات دنيا پرستان بى ايمان بر كنار مىدارد و آرامش روح و اطمينان خاطر و سلامت جسم و جان به آنها مىبخشد .\r\n\r\nنكته‌ها :\r\n\r\n1 - دين و اجتماع\r\nاز آيه فوق به خوبى اين حقيقت استفاده مىشود كه دين و جامعه بشرى در حقيقت ناگسستنى هستند هيچ جامعه اى نمىتواند بدون مذهب و ايمان به خدا و رستاخيز زندگى صحيحى داشته باشد .\r\nقوانين بشرى ، علاوه بر اينكه غالبا مايه اختلاف و پراكندگى ملتهاست ، چون ضامن اجرايى از درون ، يعنى ايمان به خدا ، سرچشمه نمىگيرد ، تنها يك مسئوليت برون ذاتى ايجاد مىكند و نمىتواند بطور كامل به اختلافات و تضادها پايان دهد ، آزمايشهاى انسانى در اين چند قرن اخير اين حقيقت را به خوبى ثابت كرده است و دنياى به اصطلاح متمدن اما فاقد ايمان ، مرتكب فجايع و گناهانى مىشود كه هيچ گاه در جامعه عقب افتاده ديده نشده است .\r\nضمنا منطق اسلام در عدم جدايى دين از سياست ، يعنى تدبير جامعه اسلامى نيز روشن مىشود .\r\n","description":"","footnote":"","page_name":" 97 ","page_number":97},
  {"content":"\r\n\r\n2 - آغاز پيدايش شريعت\r\nاز آيه فوق ، به طور ضمنى اين حقيقت نيز روشن شد كه آغاز پيدايش دين و مذهب به معنى واقعى كلمه ، همان زمان پيدايش جامعه انسانى به معنى حقيقى بوده است ، بنا بر اين جاى تعجب نيست كه نخستين پيامبر اولوا العزم و صاحب كتاب و قانون و شريعت ، حضرت نوح ع بوده است نه حضرت آدم .\r\n\r\n3 - خاورميانه مركز پيدايش مذاهب بزرگ\r\nاز آيه فوق جواب اين سؤال را هم مىتوان پيدا كرد كه چرا تمام اديان بزرگ الهى از منطقه خاورميانه برخاسته‌اند ؟ ( آيين اسلام ، آيين مسيحيت ، آيين يهود و آيين ابراهيم و . . . ) زيرا به گواهى تاريخ گاهواره تمدن بشرى در اين منطقه از جهان به حركت در آمد و نخستين تمدنهاى بزرگ از اين منطقه برخاستند ، و با توجه به رابطه مستحكم دين و تمدن و نياز مبرم جوامع متمدن به مذهب ، براى پيشگيرى از اختلافات و تضادهاى مخرب ، معلوم مىشود كه بايد مذاهب از اينجا برخيزند .\r\nو اگر مىبينيم اسلام از محيط عقب مانده اى همچون مكه و مدينه آن روز برخاست به خاطر اين بود كه : اين منطقه به سر راه چند تمدن بزرگ آن زمان قرار داشت ، تمدن ايران و باقى مانده تمدن بابل در شمال شرقى جزيرة العرب ، تمدن روم در شمال ، تمدن مصر باستان در شمال غربى ، و تمدن يمن در جنوب .\r\nدر واقع مركز ظهور اسلام ، مركز دايره اى است ، كه تمام تمدنهاى مهم آن زمان در اطراف آن جاى مىگيرند ( دقت كنيد ) .\r\n\r\n4 - پايان دادن به اختلافات ، يكى از مهمترين اهداف دين و مذهب\r\nآيينهاى الهى اهداف زيادى را ، از جمله تهذيب نفوس انسانى و رسانيدن او به مقام قرب الهى ، تعقيب مىكند ، ولى مسلما يكى از مهمترين اهداف ، رفع اختلافات بوده است .\r\nزيرا هميشه نژادها ، قوميتها ، و زبان و مناطق جغرافيايى عامل جدايى جوامع\r\n","description":"","footnote":"","page_name":" 98 ","page_number":98},
  {"content":"\r\nانسانى بوده ، چيزى كه مىتواند به عنوان يك حلقه اتصال همه فرزندان آدم را از هر نژاد و زبان و قوميت و منطقه جغرافيايى به هم پيوند دهد ، آيينهاى الهى است ، كه تمام اين مرزها را در هم مىشكند ، و همه انسانها را زير يك پرچم جمع مىكند كه نمونه آن را در مراسم عبادى سياسى حج مىتوان مشاهده كرد .\r\nو اگر مىبينيم پاره اى از مذاهب ، عامل اختلاف و درگيرى شده‌اند ، به خاطر آميخته شدن آنها با خرافات و تعصبهاى كوركورانه است ، و گر نه مذاهب دست نخورده آسمانى ، همه جا عامل وحدت به شمار مىآيد .\r\n\r\n5 - دليلى بر عصمت پيامبران\r\n« علامه طباطبايى » در « الميزان » بعد از آنكه معصوم بودن پيامبران را به سه شاخه تقسيم مىكند 1 - عصمت از خطا به هنگام دريافت وحى 2 - عصمت از خطا در تبليغ رسالت 3 - عصمت از گناه و آنچه مايه هتك حرمت عبوديت است و مىگويد : آيه مورد بحث دليل بر عصمت از خطا در تلقى وحى و تبليغ رسالت است زيرا هدف از بعثت آنها اين بوده كه مردم را بشارت و انذار دهند و حق در اعتقاد و عمل را روشن سازند و از اين طريق آنها را هدايت كنند و مسلما اين هدف بدون عصمت در تلقى وحى و تبليغ رسالت ممكن نيست .\r\nشاخه سوم عصمت را نيز از آيه مىتوان استفاده كرد چرا كه اگر خطايى در تبليغ رسالت صورت گيرد خود عاملى براى اختلاف خواهد بود و اگر ناهماهنگى ميان عمل و گفتار مبلغان وحى از طريق عصيان حاصل شود آن نيز عامل اختلاف است بنا بر اين از آيه فوق مىتوان اشاراتى به عصمت در هر سه بخش استفاده كرد . ( 1 )\r\n\r\n","description":"","footnote":"\r\n( 1 ) اقتباس از الميزان ، جلد 2 صفحه 134 . ( ذيل آيه 213 سوره بقره ) .\r\n","page_name":" 99 ","page_number":99},
  {"content":"\r\n\r\n[ سوره البقرة ‹ 2 › : آيه 214 
  ]\r\nأَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَالضَّرَّاءُ وَزُلْزِلُوا حَتَّى يَقُولَ الرَّسُولُ وَالَّذِينَ آمَنُوا مَعَه مَتى نَصْرُ اللَّه أَلا إِنَّ نَصْرَ اللَّه قَرِيبٌ ‹ 214 ›\r\n\r\nترجمه :\r\n214 - آيا گمان كرديد داخل بهشت مىشويد ، بى آنكه حوادثى همچون حوادث گذشتگان به شما برسد ؟ ! همانان كه گرفتاريها و ناراحتيها به آنها رسيد ، و آن چنان ناراحت شدند كه پيامبر و افرادى كه ايمان آورده بودند گفتند : « پس يارى خدا كى خواهد آمد ؟ ! » ( در اين هنگام ، تقاضاى يارى از او كردند ، و به آنها گفته شد : ) آگاه باشيد ، يارى خدا نزديك است !\r\n\r\nشان نزول :\r\nبعضى از مفسران گفته‌اند : هنگامى كه در جنگ احزاب ترس و خوف و شدت بر مسلمانان غالب شد و در محاصره قرار گرفتند اين آيه نازل شد و آنان را به صبر و استقامت دعوت نمود و وعده يارى نصرت به آنها داد و نيز گفته شده هنگامى كه مسلمانان در جنگ احد شكست خوردند « عبد اللَّه بن ابى » به آنها گفت تا كى خود را به كشتن مىدهيد اگر محمد پيغمبر بود خداوند ياران او را گرفتار اسارت و قتل نمىكرد در اين موقع آيه فوق نازل شد ( 1 ) .\r\n\r\nتفسير : بدون امتحان وارد بهشت نمىشويد !\r\nاز آيه فوق چنين بر مىآيد كه جمعى از مؤمنان مىپنداشتند عامل اصلى ورود در بهشت تنها اظهار ايمان به خداست و به دنبال آن نبايد ناراحتى و رنجى را متحمل شوند و بى آنكه تلاش و كوشش به خرج دهند خداوند همه كارها را روبراه\r\n\r\n","description":"","footnote":"\r\n( 1 ) مجمع البيان ، جلد 1 صفحه 308 .\r\n","page_name":" 100 ","page_number":100},
  {"content":"\r\nخواهد كرد و دشمنان را نابود خواهد ساخت .\r\nقرآن در برابر اين تفكر نادرست به سنت هميشگى خداوند اشاره كرده مىفرمايد : « آيا گمان كرديد داخل بهشت مىشويد بى آنكه حوادثى همچون حوادث سخت گذشتگان به شما برسد » ( * ( أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ ) * ) .\r\n« همانها كه شدائد و زيانهاى فراوان به آنها رسيد و آن چنان ناراحت و متزلزل شدند كه پيامبر الهى و افرادى كه ايمان آورده بودند گفتند پس يارى خدا كى خواهد آمد » ( * ( مَسَّتْهُمُ الْبَأْساءُ وَالضَّرَّاءُ وَزُلْزِلُوا حَتَّى يَقُولَ الرَّسُولُ وَالَّذِينَ آمَنُوا مَعَه مَتى نَصْرُ اللَّه ) * ) .\r\nو چون آنها نهايت استقامت خود را در برابر اين حوادث به خرج دادند و دست به دامن الطاف الهى زدند به آنها گفته شد : « آگاه باشيد يارى خدا نزديك است » ( * ( أَلا إِنَّ نَصْرَ اللَّه قَرِيبٌ ) * ) .\r\n« باساء » از ماده « باس » به گفته « معجم مقاييس اللغة » در اصل به معنى شدت و مانند آن است و به هر گونه رنج و عذاب و ناراحتى گفته مىشود ، و به افراد شجاع كه در ميدان جنگ شديدا مقاومت مىكنند ، « بئيس » يا « ذو الباس » گفته مىشود .\r\nو « ضراء » به گفته « راغب » در « مفردات » نقطه مقابل سراء يعنى آنچه مايه مسرت و موجب منفعت است ، مىباشد ، بنا بر اين هر گونه زيانى كه دامنگير انسان بشود در امور جانى و مالى و عرضى و امثال آن را شامل مىگردد .\r\nجمله « * ( مَتى نَصْرُ اللَّه ) * » ( يارى خدا كى مىآيد ؟ ) كه از سوى پيامبران و مؤمنان در مواقع نهايت شدت گفته مىشد ، به معنى شك و ترديد در اين موضوع ، يا اعتراض و ايراد نيست ، بلكه به عنوان تقاضا و انتظار ، مطرح مىشده است ، و لذا به دنبال آن ، از سوى خداوند به آنها بشارت داده مىشد كه يارى خدا نزديك است .\r\nاين احتمال كه جمله « * ( مَتى نَصْرُ اللَّه ) * » از سوى گروهى از مؤمنان باشد ، و جمله ( * ( أَلا إِنَّ نَصْرَ اللَّه قَرِيبٌ ) * ) از سوى پيامبر خدا ص كه بعضى از مفسران ذكر\r\n","description":"","footnote":"","page_name":" 101 ","page_number":101},
  {"content":"\r\nكرده‌اند بسيار بعيد به نظر مىرسد .\r\nبه هر حال آيه فوق به يكى از سنن الهى كه در همه اقوام جارى بوده است اشاره مىكند و به مؤمنان در همه قرون و اعصار هشدار مىدهد كه براى پيروزى و موفقيت و نايل شدن به مواهب بهشتى ، بايد به استقبال مشكلات بروند و فداكارى كنند و در حقيقت ، اين مشكلات آزمونى است كه مؤمنان را پرورش مىدهد و صاحبان ايمان راستين را از متظاهران به ايمان ، آشكار مىسازد .\r\nتعبير به « * ( الَّذِينَ خَلَوْا مِنْ قَبْلِكُمْ ) * » ( كسانى كه پيش از شما بودند ) به مسلمانان مىگويد : اين تنها شما نيستيد كه گرفتار انواع مشكلات از سوى دشمنان در تنگناهاى زندگى شده‌ايد ، بلكه اقوام پيشين نيز ، گرفتار همين مشكلات و شدائد بوده‌اند تا آنجا كه گاهى كارد به استخوانشان مىرسيد و فرياد استغاثه آنها بلند مىشد .\r\nاصولا رمز تكامل و ترقى انسانها همين است ، افراد و امتها بايد در كوره‌هاى سخت حوادث قرار بگيرند ، و همچون فولاد آبديده شوند ، استعدادهاى درونى آنها شكوفا گردد ، و ايمانشان به خدا قويتر شود ضمنا افراد لايق و مقاوم و با ايمان ، از افراد نالايق شناخته شوند و صفوفشان از هم جدا گردد ، اين سخن را با حديثى از پيامبر اكرم ص پايان مىدهيم .\r\n« خباب بن ارت » كه از مجاهدان راستين صدر اسلام بود مىگويد : خدمت پيامبر ص از آزار مشركان شكايت كردم فرمود : امتهايى كه پيش از شما بودند با انواع بلاها شكنجه مىشدند ، ولى اين امر هرگز آنها را از دينشان منصرف نمىكرد تا آنجا كه اره بر سر بعضى از آنها مىگذاردند و آنها را به دو پاره تقسيم مىكردند . . . به خدا سوگند كه برنامه دين خدا كامل مىشود و به پيروزى مىرسد تا آنجا كه يك نفر سوار ، فاصله ميان صنعاء و حضرموت ( و بيابانهاى مخوف عربستان را ) طى مىكند ، و از هيچ چيز جز خدا نمىترسد . . . ولى شما عجله مىكنيد ( 1 ) .\r\n\r\n","description":"","footnote":"\r\n( 1 ) الدر المنثور ، جلد 1 صفحه 243 و تفسير كبير جلد 6 صفحه 20 .\r\n","page_name":" 102 ","page_number":102},
  {"content":"\r\n\r\n[ سوره البقرة ‹ 2 › : آيه 215 
  ]\r\nيَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ فَلِلْوالِدَيْنِ وَالأَقْرَبِينَ وَالْيَتامى وَالْمَساكِينِ وَابْنِ السَّبِيلِ وَما تَفْعَلُوا مِنْ خَيْرٍ فَإِنَّ اللَّه بِه عَلِيمٌ ‹ 215 ›\r\n\r\nترجمه :\r\n215 - از تو سؤال مىكنند چه چيز انفاق كنند ؟ بگو : « هر خير و نيكى ( و سرمايه سودمند مادى و معنوى ) كه انفاق مىكنيد ، بايد براى پدر و مادر و نزديكان و يتيمان و مستمندان و درماندگان در راه باشد . » و هر كار خيرى كه انجام دهيد ، خداوند از آن آگاه است . ( لازم نيست تظاهر كنيد ، او مىداند ) .\r\n\r\nشان نزول :\r\n« عمرو بن جموح » پير مردى بزرگ و ثروتمند بود به پيامبر عرض كرد : از چه چيز صدقه بدهم و به چه كسانى ؟\r\nآيه فوق نازل شد و به او پاسخ گفت ( 1 ) .\r\n\r\nتفسير : از چه چيز بايد انفاق كرد ؟\r\nدر قرآن مجيد آيات فراوانى - مخصوصا در سوره بقره - درباره انفاق و بخشش در راه خدا آمده است و براى اين كار پاداشها و فضيلتهاى بزرگى ذكر شده همين امر سبب مىشد كه درباره جزئيات اين كار از پيامبر سؤال كنند و بدانند از چه چيزهايى و در مورد چه كسانى انفاق كنند ؟\r\nلذا در آيه مورد بحث مىفرمايد : « از تو سؤال مىكنند چه چيز را انفاق كنند » ( * ( يَسْئَلُونَكَ ما ذا يُنْفِقُونَ ) * ) .\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 309 و روح المعانى ، جلد 2 صفحه 91 و تفسير كبير ، جلد 6 صفحه 23 .\r\n","page_name":" 103 ","page_number":103},
  {"content":"\r\nسپس مىافزايد « بگو هر خير و نيكى ( و هر گونه سرمايه سودمند مادى و معنوى ) كه انفاق مىكنيد براى پدر و مادر و نزديكان و يتيمان و مستمندان و واماندگان در راه بايد باشد » ( * ( قُلْ ما أَنْفَقْتُمْ مِنْ خَيْرٍ فَلِلْوالِدَيْنِ وَالأَقْرَبِينَ وَالْيَتامى وَالْمَساكِينِ وَابْنِ السَّبِيلِ ) * ) .\r\nمسلما ذكر اين پنج طايفه به عنوان بيان مصداقهاى روشن است و گر نه منحصر به آنها نمىباشد بنا بر اين پاسخ آنها در حقيقت اين است كه هم اشيايى كه از آن انفاق مىكنند دايره وسيعى دارد و هم كسانى كه به آنها انفاق مىشود .\r\nدر مورد اول با ذكر كلمه « خير » كه هر نوع كار و مال و سرمايه مفيدى را شامل مىشود پاسخ كامل و جامعى به سؤال آنها داده شده و حتى امور معنوى همچون علم را نيز در بر مىگيرد ، هر چند مصداق مهم آن در مورد انفاق ، اموال است .\r\nو در مورد دوم در عين گسترده بودن مورد انفاق اولويتها نيز بيان شده است مسلما پدر و مادر و سپس نزديكان نيازمند در اين مساله اولويت دارند و بعد از آنها يتيمان و سپس نيازمندان و حتى كسانى را كه ذاتا فقير نيستند ولى بر اثر حادثه اى مثل تمام شدن مخارج در سفر نيازمند شده‌اند شامل مىشود .\r\nدر پايان آيه مىفرمايد : « و هر كار خيرى انجام مىدهيد خداوند از آن آگاه است » ( * ( وَما تَفْعَلُوا مِنْ خَيْرٍ فَإِنَّ اللَّه بِه عَلِيمٌ ) * ) .\r\nلزومى ندارد تظاهر كنيد ، و مردم را از كار خويش آگاه سازيد ، چه بهتر كه براى اخلاص بيشتر انفاقهاى خود را ، پنهان سازيد ، زيرا كسى كه پاداش مىدهد از همه چيز با خبر است ، و كسى كه جزا به دست اوست حساب همه نزد اوست .\r\nجمله « * ( وَما تَفْعَلُوا مِنْ خَيْرٍ ) * » معنى وسيعى دارد كه تمام اعمال خير را شامل مىشود نه تنها انفاق در راه خدا كه هر كار نيكى را خداوند مىداند ، مىبيند و پاداش خير مىدهد .\r\n","description":"","footnote":"","page_name":" 104 ","page_number":104},
  {"content":"\r\n\r\nنكته : هماهنگى سؤال و جواب در آيه\r\nبعضى تصور كرده‌اند كه سؤال كنندگان در اين آيه ، از اشيايى كه انفاق بايد كرد ، پرسش كرده‌اند ، ولى جواب از مصارف و كسانى كه مورد انفاق قرار مىگيرند داده شده ، و اين به خاطر اين است كه شناخت مورد ، مهمتر بوده است . ولى اين يك اشتباه است زيرا قرآن هم پاسخ از سؤال آنها داده و هم موارد انفاق را روشن ساخته است و اين از فنون فصاحت است كه هم پاسخ سؤال داده شود و هم به مساله مهم ديگرى كه مورد نياز بوده اشاره شود .\r\nبه هر حال جمله « * ( ما أَنْفَقْتُمْ مِنْ خَيْرٍ ) * » ( آنچه از نيكيها انفاق مىكنيد ) مىگويد :\r\nانفاق از هر موضوع خوبى مىتواند باشد ، و تمام نيكيها را شامل مىشود ، خواه از اموال باشد يا خدمات ، از موضوعات مادى باشد يا معنوى .\r\nدر ضمن تعبير « خير » آن هم به صورت مطلق ، نشان مىدهد كه مال و ثروت ذاتا چيز بدى نيست ، بلكه يكى از بهترين وسايل خير است ، مشروط به اينكه به نيكى از آن بهره گيرى شود .\r\nو نيز تعبير به « خير » ممكن است به اين نكته هم اشاره داشته باشد كه انفاقها بايد از هر گونه منت و آزار و كارهايى كه حيثيت اشخاص مورد انفاق را مخدوش مىكند ، بر كنار باشد به طورى كه بتوان به عنوان « خير » مطلق از آن ياد كرد .\r\n","description":"","footnote":"","page_name":" 105 ","page_number":105},
  {"content":"\r\n\r\n[ سوره البقرة ‹ 2 › : آيه 216 
  ]\r\nكُتِبَ عَلَيْكُمُ الْقِتالُ وَهُوَ كُرْه لَكُمْ وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ وَعَسى أَنْ تُحِبُّوا شَيْئاً وَهُوَ شَرٌّ لَكُمْ وَاللَّه يَعْلَمُ وَأَنْتُمْ لا تَعْلَمُونَ ‹ 216 ›\r\n\r\nترجمه :\r\n216 - جهاد در راه خدا ، بر شما مقرر شده ، در حالى كه برايتان ناخوشايند است . چه بسا چيزى را خوش نداشته باشيد ، حال آنكه خير شما در آن است . و يا چيزى را دوست داشته باشيد ، حال آنكه شر شما در آن است . و خدا مىداند ، و شما نمىدانيد .\r\n\r\nتفسير : بذل جان و مال\r\nآيه گذشته عمدتا در مورد انفاق اموال بود و در اين آيه سخن از انفاق جانها در راه خداست و اين هر دو در ميدان فداكارى دوش به دوش يكديگر قرار دارند .\r\nمىفرمايد : « جنگ ( با دشمن ) بر شما مقرر شده است در حالى كه از آن اكراه داريد » ( * ( كُتِبَ عَلَيْكُمُ الْقِتالُ وَهُوَ كُرْه لَكُمْ ) * ) .\r\nتعبير به « كتب » ( نوشته شده ) اشاره به حتمى بودن و قطعى بودن اين فرمان الهى است .\r\n« كره » گر چه معنى مصدرى دارد ولى در اينجا به معنى اسم مفعول يعنى مكروه است و مكروه بودن و ناخوشايند بودن جنگ اگر چه با دشمن و در راه خدا بوده باشد ، براى انسانهاى معمولى يك امر طبيعى است . زيرا در جنگ هم تلف اموال و هم نفوس و هم انواع جراحتها و مشقتهاست ، البته براى عاشقان شهادت در راه حق و كسانى كه در سطح بالايى از معرفت قرار دارند جنگ با دشمنان حق شربت گوارايى است كه همچون تشنه كامان به دنبال آن مىروند و مسلما حساب آنها از حساب توده مردم مخصوصا در آغاز اسلام جداست .\r\n","description":"","footnote":"","page_name":" 106 ","page_number":106},
  {"content":"\r\nسپس به يك قانون كلى و اصل اساسى كه حاكم بر قوانين تكوينى و تشريعى خداوند است اشاره مىكند ، مىفرمايد : « چه بسا شما از چيزى اكراه داشته باشيد در حالى كه براى شما خير است و مايه سعادت و خوشبختى » ( * ( وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ ) * ) .\r\nبه عكس كناره گيرى از جنگ و عافيتطلبى ممكن است خوشايند شما باشد در حالى كه واقعا چنين نيست « چه بسا چيزى را دوست داشته باشيد و آن براى شما شر است » ( * ( وَعَسى أَنْ تُحِبُّوا شَيْئاً وَهُوَ شَرٌّ لَكُمْ ) * ) .\r\nو در پايان مىفرمايد : « و خدا مىداند و شما نمىدانيد » ( * ( وَاللَّه يَعْلَمُ وَأَنْتُمْ لا تَعْلَمُونَ ) * ) .\r\nپروردگار جهان با اين لحن قاطع مىگويد كه افراد بشر نبايد تشخيص خودشان را در مسائل مربوط به سرنوشتشان حاكم سازند چرا كه علم آنها از هر نظر محدود و ناچيز است و معلوماتشان در برابر مجهولات همچون قطره اى در برابر درياست ، همانگونه كه در قوانين تكوينى خداوند از اسرار آفرينش همه اشياء با خبر نيستند و گاه چيزى را بى خاصيت مىشمرند در حالى كه پيشرفت علوم فوايد مهم آن را آشكار مىسازد همچنين در قوانين تشريعى بسيارى از مصالح و مفاسد را نمىدانند لذا ممكن است چيزى را ناخوشايند دارند در حالى كه سعادت آنها در آن است يا از چيزى خشنود باشند در حالى كه بدبختى آنها در آن است .\r\nآنها با توجه به علم محدود خود در برابر علم بى پايان خداوند نبايد در برابر احكام الهى روى در هم كشند بايد بطور قطع بدانند كه خداوند رحمان و رحيم اگر جهاد و زكات و روزه و حج را تشريع كرده همه به سود آنهاست .\r\nتوجه به اين حقيقت روح انضباط و تسليم در برابر قوانين الهى را در انسان پرورش مىدهد و درك و ديد او را از محيطهاى محدود فراتر مىبرد و به نامحدود يعنى علم بى پايان خدا پيوند مىدهد .\r\n","description":"","footnote":"","page_name":" 107 ","page_number":107},
  {"content":"\r\n\r\nنكته‌ها :\r\n\r\n1 - چگونه جهاد ناخوشايند است ؟\r\nدر اينجا ممكن است اين سؤال مطرح شود كه چگونه اين مساله با فطرى بودن اصول احكام الهى سازگار است ، اگر جهاد يا امور ديگرى همانند آن ، فطرى است چگونه ممكن است براى طبع انسان ناخوشايند بوده باشد .\r\nدر پاسخ اين سؤال بايد به اين نكته توجه داشت كه مسايل فطرى هنگامى در انسان تجلى مىكند كه با شناخت ، توأم باشد ، مثلا انسان فطرتا طالب سود و مخالف زيان است و اين در صورتى است كه مصداق سود و زيان را بشناسد ولى اگر در تشخيص آن گرفتار اشتباه شد و موضوع سودمندى را زيانآور پنداشت ، مسلما بر اثر اين اشتباه ، فطرت او گمراه خواهد شد و از آن امر مفيد بيزار مىشود ، عكس اين مساله نيز صادق است .\r\nدر مورد جهاد افراد سطحى كه تنها ضرب و جرح و مشكلات جهاد را مىنگرند ممكن است آن را ناخوش داشته باشند ، ولى افراد دورنگر كه مىدانند شرف و عظمت و افتخار و آزادى انسان در ايثار و جهاد است يقينا با آغوش باز از آن استقبال مىكنند ، همان گونه كه افراد ناآگاه از داروهاى تلخ و بد طعم بر اثر سطحىنگرى متنفرند ، اما هنگامى كه بينديشند كه سلامت و نجات آنها در آن است ، آن را به جان و دل پذيرا مىشوند .\r\n\r\n2 - يك قانون كلى\r\nآنچه در آيه بالا آمده ، منحصر به مساله جهاد و جنگ با دشمنان نيست ، بلكه از روى يك قانون كلى و عمومى پرده بر مىدارد ، و تمام مرارتها و سختيهاى اطاعت فرمان خدا را براى انسان سهل و گوارا مىسازد ، زيرا به مقتضاى « * ( وَاللَّه يَعْلَمُ وَأَنْتُمْ لا تَعْلَمُونَ ) * » مىداند كه خداوند آگاه از همه چيز و رحمان و رحيم نسبت به بندگانش در هر يك از دستوراتش ، مصالحى ديده است كه مايه نجات و سعادت بندگان است ، و به اين ترتيب بندگان مؤمن همه اين دستورات را مانند داروهاى شفابخش مىنگرند و با جان و دل آن را پذيرا مىباشند .\r\n","description":"","footnote":"","page_name":" 108 ","page_number":108},
  {"content":"\r\n\r\n[ سوره البقرة ‹ 2 › : آيات 217 تا 218 
  ]\r\nيَسْئَلُونَكَ عَنِ الشَّهْرِ الْحَرامِ قِتالٍ فِيه قُلْ قِتالٌ فِيه كَبِيرٌ وَصَدٌّ عَنْ سَبِيلِ اللَّه وَكُفْرٌ بِه وَالْمَسْجِدِ الْحَرامِ وَإِخْراجُ أَهْلِه مِنْه أَكْبَرُ عِنْدَ اللَّه وَالْفِتْنَةُ أَكْبَرُ مِنَ الْقَتْلِ وَلا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَمَنْ يَرْتَدِدْ مِنْكُمْ عَنْ دِينِه فَيَمُتْ وَهُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَالآخِرَةِ وَأُولئِكَ أَصْحابُ النَّارِ هُمْ فِيها خالِدُونَ ‹ 217 › إِنَّ الَّذِينَ آمَنُوا وَالَّذِينَ هاجَرُوا وَجاهَدُوا فِي سَبِيلِ اللَّه أُولئِكَ يَرْجُونَ رَحْمَتَ اللَّه وَاللَّه غَفُورٌ رَحِيمٌ ‹ 218 ›\r\n\r\nترجمه :\r\n217 - از تو ، درباره جنگ كردن در ماه حرام ، سؤال مىكنند ، بگو : « جنگ در آن ، ( گناهى ) بزرگ است ، ولى جلوگيرى از راه خدا ( و گرايش مردم به آيين حق ) و كفر ورزيدن نسبت به او و هتك احترام مسجد الحرام ، و اخراج ساكنان آن ، نزد خداوند مهمتر از آن است ، و ايجاد فتنه ، ( و محيط نامساعد ، كه مردم را به كفر ، تشويق و از ايمان باز مىدارد ) حتى از قتل بالاتر است . و مشركان ، پيوسته با شما مىجنگند ، تا اگر بتوانند شما را از آيينتان برگردانند ، ولى كسى كه از آيينش برگردد ، و در حال كفر بميرد ، تمام اعمال نيك ( گذشته ) او ، در دنيا و آخرت ، بر باد مىرود ، و آنان اهل دوزخند ، و هميشه در آن خواهند بود .\r\n218 - كسانى كه ايمان آورده و كسانى كه هجرت كرده و در راه خدا جهاد نموده‌اند ، آنها اميد به رحمت پروردگار دارند و خداوند آمرزنده و مهربان است .\r\n","description":"","footnote":"","page_name":" 109 ","page_number":109},
  {"content":"\r\n\r\nشان نزول :\r\nگفته‌اند : اين آيه در مورد « سريه عبد اللَّه بن جحش » نازل شده است ( 1 ) .\r\nجريان چنين بود كه : پيش از جنگ « بدر » پيامبر اسلام « عبد اللَّه بن جحش » را طلبيد و نامه اى به او داد و هشت نفر از مهاجرين را همراه وى نمود ، به او فرمان داد پس از آنكه دو روز راه پيمود ، نامه را بگشايد ، و طبق آن عمل كند ، او پس از دو روز طى طريق نامه را گشود و چنين يافت : « پس از آنكه نامه را باز كردى تا » نخله « ( زمينى كه بين مكه و طايف است ) پيش برو و در آنجا وضع قريش را زير نظر بگير و جريان را به ما گزارش بده » .\r\n« عبد اللَّه » جريان را براى همراهانش نقل نمود و اضافه كرد : پيامبر مرا از مجبور ساختن شما در اين راه منع كرده است ، بنا بر اين هر كس آماده شهادت است با من بيايد ، و ديگران باز گردند همه با او حركت كردند ، هنگامى كه به « نخله » رسيدند به قافله اى از قريش برخورد كردند كه « عمرو بن حضرمى » در آن بود ، چون روز آخر رجب ( يكى از ماه‌هاى حرام ) بود در مورد حمله به آنها به مشورت پرداختند .\r\nبعضى گفتند : اگر امروز هم از آنها دست برداريم وارد محيط حرم خواهند شد و ديگر نمىتوان متعرض آنها شد ، سرانجام شجاعانه به آنها حمله كردند « عمرو\r\n\r\n","description":"","footnote":"\r\n( 1 ) « سريه » به آن دسته از جنگهاى اسلامى گفته مىشود كه پيامبر در آن شركت نداشت .\r\nبعضى گفته‌اند : « سريه » عبارت است از گروهى از لشكر كه از 5 تا 300 نفر تشكيل شده باشد .\r\nبايد توجه داشت كه « سريه » از « سرى » گرفته شده است كه به معنى چيز نفيس و گرانبهاست و چون لشكريانى كه چنين ماموريتهايى را پيدا مىكنند ، از نخبه‌ها هستند ، به اين نام ناميده شده‌اند .\r\n« مطرزى » مىگويد : « سريه » از « سرى » كه به معنى حركت در شب است ، گرفته شده به خاطر اينكه آنها غالبا مخفيانه حركت مىكنند .\r\n« ابن حجر » در كتاب « ملتقطات » خود همين مطلب را پذيرفته مىگويد : « سريه » گروهى از لشكرند كه شبانه حركت مىكنند .\r\n","page_name":" 110 ","page_number":110},
  {"content":"\r\nبن حضرمى « را كشتند و قافله را با دو نفر نزد پيامبر ص آوردند ، پيغمبر به آنان فرمود : من به شما دستور نداده بودم كه در ماه‌هاى حرام نبرد كنيد ، و دخالتى در غنائم و اسيران نكرد ، مجاهدان ناراحت شدند و مسلمانان به سرزنش آنها پرداختند ، مشركان نيز زبان به طعن گشودند كه محمد ص جنگ و خونريزى و اسارت را در ماه‌هاى حرام ، حلال شمرده در اين هنگام آيه اول نازل شد پس از آنكه اين آيه نازل شد » عبد اللَّه بن جحش « و همراهانش اظهار كردند كه در اين راه براى درك ثواب جهاد كوشش كرده‌اند و از پيامبر پرسيدند كه آيا اجر مجاهدان را دارند يا نه ؟ آيه دوم ( * ( إِنَّ الَّذِينَ آمَنُوا وَالَّذِينَ هاجَرُوا ) * . . . ) نازل گرديد .\r\n\r\nتفسير : جنگ در ماه‌هاى حرام\r\nهمان گونه كه از شان نزول بر مىآيد و لحن آيه نيز اجمالا به آن گواهى مىدهد آيه نخست در صدد پاسخگويى به پاره اى از سؤالات درباره جهاد و استثناهاى آن است .\r\nمىفرمايد : « از تو درباره جنگ كردن در ماه‌هاى حرام سؤال مىكنند » ( * ( يَسْئَلُونَكَ عَنِ الشَّهْرِ الْحَرامِ قِتالٍ فِيه ) * ) .\r\nسپس مىافزايد : « به آنها بگو جنگ در آن ( گناه ) بزرگى است » ( * ( قُلْ قِتالٌ فِيه كَبِيرٌ ) * ) .\r\nو به اين ترتيب سنتى را كه از زمانهاى قديم و اعصار انبياى پيشين در ميان عرب در مورد تحريم پيكار در ماه‌هاى حرام ( رجب ، ذى القعده ، ذى الحجه و محرم ) وجود داشته با قاطعيت امضا مىكند .\r\nسپس مىفرمايد : چنين نيست كه اين قانون استثنايى نداشته باشد نبايد اجازه داد گروهى فاسد و مفسد زير چتر اين قانون هر ظلم و فساد و گناهى را\r\n","description":"","footnote":"","page_name":" 111 ","page_number":111},
  {"content":"\r\nمرتكب شوند درست است كه جهاد در ماه حرام مهم است « ولى جلوگيرى از راه خدا و كفر ورزيدن نسبت به او و هتك احترام مسجد الحرام ، و خارج كردن و تبعيد نمودن ساكنان آن ، نزد خداوند از آن مهمتر است » ( * ( وَصَدٌّ عَنْ سَبِيلِ اللَّه وَكُفْرٌ بِه وَالْمَسْجِدِ الْحَرامِ وَإِخْراجُ أَهْلِه مِنْه أَكْبَرُ عِنْدَ اللَّه ) * ) . ( 1 )\r\nسپس مىافزايد : « ايجاد فتنه ( و منحرف ساختن مردم از دين خدا ) از قتل هم بالاتر است » ( * ( وَالْفِتْنَةُ أَكْبَرُ مِنَ الْقَتْلِ ) * ) .\r\nچرا كه آن ، جنايتى است بر جسم انسان و اين جنايتى است بر جان و روح و ايمان انسان ( 2 ) و بعد چنين ادامه مىدهد كه مسلمانان نبايد تحت تاثير تبليغات انحرافى مشركان قرار گيرند ، زيرا « آنها دائما با شما مىجنگند تا اگر بتوانند شما را از دينتان باز گردانند » ( و در واقع به كمترين از اين قانع نيستند ) ( * ( وَلا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا ) * ) .\r\nبنا بر اين محكم در برابر آنها بايستيد ، و به وسوسه‌هاى آنها در زمينه ماه حرام و غير آن اعتنا نكنيد و بعد به مسلمانان در زمينه بازگشت از دين خدا هشدار جدى داده مىگويد : « هر كس از شما مرتد شود و از دينش برگردد ، و در حال كفر بميرد ، تمام اعمال نيك او در دنيا و آخرت بر باد مىرود و آنها اهل دوزخند و جاودانه در آن مىمانند » ( * ( وَمَنْ يَرْتَدِدْ مِنْكُمْ عَنْ دِينِه فَيَمُتْ وَهُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَالآخِرَةِ وَأُولئِكَ أَصْحابُ النَّارِ هُمْ فِيها خالِدُونَ ) * ) .\r\nچه مجازاتى از اين سختتر و وحشتناكتر كه تمام اعمال نيك انسان نابود شود و نه در دنيا و نه در آخرت به حال او مفيد نيفتد و گرفتار عذاب جاويدان الهى نيز بشود .\r\n\r\n","description":"","footnote":"\r\n( 1 ) بنا به گفته مرحوم « طبرسى » در « مجمع البيان » و « قرطبى » در تفسير « الجامع » ، صد مبتداست ، و « كفر » و « اخراج اهله » عطف بر آن و « اكبر » خبر مىباشد .\r\n( 2 ) درباره معنى « فتنه » مشروحا در ذيل آيه 191 همين سوره بحث كرده‌ايم .\r\n","page_name":" 112 ","page_number":112},
  {"content":"\r\nروشن است اعمال نيك هم بركات و آثارى در دنيا دارد و هم در آخرت ، افراد مرتد از همه اين آثار محروم مىشوند به علاوه ارتداد سبب مىشود كه تمام آثار ايمان برچيده شود همسرانشان جدا گردند و اموالشان به ارث به بازماندگان آنان برسد .\r\nدر آيه بعد به نقطه مقابل اين گروه اشاره كرده و مىفرمايد : « كسانى كه ايمان آوردند و كسانى كه هجرت نمودند و در راه خدا جهاد كردند ( و بر ايمان خود استوار ماندند ) آنها اميد رحمت پروردگار دارند و خداوند آمرزنده و مهربان است » ( * ( إِنَّ الَّذِينَ آمَنُوا وَالَّذِينَ هاجَرُوا وَجاهَدُوا فِي سَبِيلِ اللَّه أُولئِكَ يَرْجُونَ رَحْمَتَ اللَّه وَاللَّه غَفُورٌ رَحِيمٌ ) * ) .\r\nآرى اين گروه در پرتو اين سه كار بزرگ ( ايمان و هجرت و جهاد ) اگر مرتكب اشتباهاتى نيز بشوند ( همانگونه كه در شان نزول در داستان عبد اللَّه بن جحش آمده بود ) ممكن است مشمول عنايات و مغفرت الهى گردند ( 1 ) .\r\n\r\nنكته : مساله « احباط » و « تكفير »\r\n« حبط » در اصل به گفته « راغب » در « مفردات » به معنى اين است چهار پايى آن قدر بخورد كه شكمش باد كند و چون اين حالت سبب فساد غذا و بى اثر بودن آن مىگردد اين واژه به معنى باطل و بى خاصيت شدن به كار مىرود لذا در معجم مقاييس اللغة معنى آن را بطلان ذكر كرده است و به همين دليل در آيه 16 سوره هود هم رديف باطل ذكر شده مىفرمايد :\r\n\r\n","description":"","footnote":"\r\n( 1 ) درباره « مرتد فطرى و ملى » ذيل آيه 106 سوره نحل بحث كرده‌ايم و در همين جلد دوم نيز ذيل آيه 89 سوره آل عمران بحثى خواهد آمد .\r\n","page_name":" 113 ","page_number":113},
  {"content":"\r\nأُولئِكَ الَّذِينَ لَيْسَ لَهُمْ فِي الآخِرَةِ إِلَّا النَّارُ وَحَبِطَ ما صَنَعُوا فِيها وَباطِلٌ ما كانُوا يَعْمَلُونَ : « دنيا پرستان كسانى هستند كه در آخرت جز آتش بهره اى ندارند و آنچه را در دنيا انجام داده‌اند بر باد مىرود و اعمالشان باطل مىشود . »\r\nو اما « احباط » در اصطلاح متكلمان و علماء عقائد عبارت از اين است كه ثواب اعمال پيشين بر اثر گناهان از بين برود نقطه مقابل تكفير كه به معنى از بين رفتن كيفر و آثار گناهان پيشين به خاطر اعمال نيك آينده است .\r\nدر اينكه آيا احباط و تكفير در مورد ثواب اعمال صالح و كيفر گناهان صحيح است يا نه در ميان علماء عقائد بحث و گفتگو است به گفته مرحوم « علامه مجلسى ره » مشهور ميان متكلمان اماميه بطلان احباط و تكفير است آنها فقط مىگويند : ثواب مشروط به آن است كه انسان با ايمان از دنيا برود و عقاب مشروط به اين است كه به هنگام مرگ با اسلام و توبه از دنيا نرود . ولى علماء معتزله نظر به ظواهر بعضى از آيات و روايات معتقد به صحت احباط و تكفيرند ( 1 ) .\r\nخواجه نصير الدين طوسى در كتاب « تجريد العقائد » : احباط را باطل شمرده و به دليل عقل و نقل بر آن استدلال كرده است دليل عقلى او اين است كه احباط مستلزم ظلم است ( زيرا كسى كه ثواب كمترى داشته و گناه بيشترى پس از احباط به منزله كسى خواهد بود كه اصلا كار نيك نكرده است و اين يك نوع ستم در حق او خواهد بود ) و اما دليل نقلى اين است كه قرآن با صراحت مىگويد : فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ( 2 ) : هر كس به مقدار سنگينى ذره‌اى كار خير كند آن را مىبيند و هر كس به مقدار سنگينى ذره‌اى كار شر كند آن را مىبيند ( 3 ) .\r\n\r\n","description":"","footnote":"\r\n( 1 ) بحار الانوار ، جلد 5 صفحه 332 .\r\n( 2 ) سوره زلزله ، آيه 8 - 7 .\r\n( 3 ) تجريد العقائد ، صفحه 327 ، چاپ مصطفوى .\r\n","page_name":" 114 ","page_number":114},
  {"content":"\r\nدر ميان دانشمندان معتزله ابو هاشم احباط و تكفير را به هم آميخته و عنوان موازنه را به وجود آورده است به اين معنى كه گناه و ثواب را با هم مىسنجد و از يكديگر كسر مىكند .\r\nولى حق اين است كه احباط و تكفير امرى ممكن مىباشد و هيچ گونه ظلمى از آن حاصل نمىگردد ، و آيات و رواياتى صريحا بر آن دلالت دارد و به نظر مىرسد مخالفت منكران بازگشت به يك نوع « نزاع لفظى » مىكند .\r\nتوضيح اينكه : گاه مىشود انسان ساليان دراز زحمت مىكشد و با مشقت فراوان سرمايه اى مىاندوزد ولى با يك ندانم كارى و يا يك هوسبازى آن را از دست مىدهد يعنى « حسنات » سابق « حبط » مىشود .\r\nو يا به عكس مرتكب اشتباهات و خسارتهاى زيادى شده و با يك عمل عاقلانه و حساب شده همه را جبران مىكند اين يك نوع تكفير است ( تكفير يك نوع پوشانيدن و جبران كردن است ) در مسائل معنوى نيز همين اصل صادق مىباشد .\r\n","description":"","footnote":"","page_name":" 115 ","page_number":115},
  {"content":"\r\n\r\n[ سوره البقرة ‹ 2 › : آيات 219 تا 220 
  ]\r\nيَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما وَيَسْئَلُونَكَ ما ذا يُنْفِقُونَ قُلِ الْعَفْوَ كَذلِكَ يُبَيِّنُ اللَّه لَكُمُ الآياتِ لَعَلَّكُمْ تَتَفَكَّرُونَ ‹ 219 › فِي الدُّنْيا وَالآخِرَةِ وَيَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَإِنْ تُخالِطُوهُمْ فَإِخْوانُكُمْ وَاللَّه يَعْلَمُ الْمُفْسِدَ مِنَ الْمُصْلِحِ وَلَوْ شاءَ اللَّه لأَعْنَتَكُمْ إِنَّ اللَّه عَزِيزٌ حَكِيمٌ ‹ 220 ›\r\n\r\nترجمه :\r\n219 - درباره شراب و قمار از تو سؤال مىكنند ، بگو : « در آنها گناه و زيان بزرگى است ، و منافعى ( از نظر مادى ) براى مردم در بر دارد ، ( ولى ) گناه آنها از نفعشان بيشتر است . و از تو مىپرسند چه چيز انفاق كنند ؟ بگو : از ما زاد نيازمندى خود . » اين چنين خداوند آيات را براى شما روشن مىسازد ، شايد انديشه كنيد ! 220 - ( تا انديشه كنيد ) درباره دنيا و آخرت ! و از تو درباره يتيمان سؤال مىكنند ، بگو : « اصلاح كار آنان بهتر است . و اگر زندگى خود را با زندگى آنان بياميزيد ، ( مانعى ندارد ، ) آنها برادر ( دينى ) شما هستند » . ( و همچون يك برادر با آنها رفتار كنيد ! ) خداوند ، مفسدان را از مصلحان ، باز مىشناسد . و اگر خدا بخواهد ، شما را به زحمت مىاندازد ، ( و دستور مىدهد در عين سرپرستى يتيمان ، زندگى و اموال آنها را به كلى از اموال خود ، جدا سازيد ، ولى خداوند چنين نمىكند ، ) زيرا او توانا و حكيم است .\r\n\r\nشان نزول :\r\nدرباره شان نزول آيه اول گفته‌اند گروهى از ياران پيامبر خدمتش آمدند و عرض كردند : حكم شراب و قمار را كه عقل را زائل و مال را تباه مىكند بيان فرما ! آيه نخست نازل شد و به آنها پاسخ داد .\r\n","description":"","footnote":"","page_name":" 116 ","page_number":116},
  {"content":"\r\nو در شان نزول آيه دوم در تفسير « قمى » از امام صادق ع و در « مجمع البيان » از « ابن عباس » چنين نقل شده است :\r\nهنگامى كه آيه « وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ » ( و به مال يتيم جز به بهترين طريق نزديك نشويد ( 1 ) ) و آيه « إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً » ( كسانى كه اموال يتيمان را از روى ظلم و ستم مىخورند ، تنها آتش مىخورند و به زودى به آتش سوزانى مىسوزند ( 2 ) ) نازل شد ، كه در آن از نزديك شدن به اموال و دارايى يتيمان مگر در صورتى كه براى آنان نفعى داشته باشد ، و نيز از خوردن اموال آنان نهى شده ، مردمى كه يتيمى در خانه داشتند ، از كفالت وى فاصله گرفتند و او را به حال خود گذاشتند ، و حتى گروهى آنان را از خانه خود بيرون كردند ، و آنها كه بيرون نكردند ، در خانه براى آنان وضعى به وجود آورده بودند كه كمتر از بيرون كردن نبود ، زيرا غذاى او را كه از مال خودش تهيه مىشد ، با غذاى خود مخلوط نمىكردند ، و حتى جداگانه براى آنان غذا مىپختند و پس از آنكه آن يتيم در گوشه اى از اطاق غذاى مخصوص خويش را مىخورد ، زيادى آن را اگر اضافه مىآمد ، براى او ذخيره مىكردند تا دفعه بعد بخورد و اگر فاسد مىشد به دور مىريختند .\r\nهمه اين كارها براى آن بود كه گرفتار مسئوليت خوردن مال يتيم نشده باشند اين عمل هم براى سرپرستان و هم براى يتيمان مشكلات فراوانى به بار مىآورد ، به دنبال اين جريان آنها خدمت پيامبر رسيده و از اين طرز عمل سؤال كردند در پاسخ آنها اين آيه نازل شد .\r\n\r\n","description":"","footnote":"\r\n( 1 ) سوره اسراء ، آيه 34 .\r\n( 2 ) سوره نساء ، آيه 10 .\r\n","page_name":" 117 ","page_number":117},
  {"content":"\r\n\r\nتفسير : پاسخ به چهار سؤال\r\nآيه اول از دو سؤال درباره « شراب » و « قمار » شروع مىشود ، مىفرمايد : « از تو درباره شراب و قمار سؤال مىكنند » ( * ( يَسْئَلُونَكَ عَنِ الْخَمْرِ وَالْمَيْسِرِ ) * ) .\r\n« خمر » در لغت در اصل به گفته « راغب » به معنى پوشانيدن چيزى است و لذا به چيزى كه با آن مىپوشانند « خمار » گفته مىشود هر چند خمار معمولا به چيزى گفته مىشود كه زن سر خود را با آن مىپوشاند .\r\nدر معجم مقاييس اللغه نيز براى « خمر » يك ريشه ذكر كرده كه دلالت بر پوشاندن و اختلاط و آميزش در پنهانى مىكند و از آنجا كه شراب عقل انسان را مىپوشاند به آن خمر گفته شده زيرا سبب مستى است و مستى پرده اى بر روى عقل مىافكند و نمىگذارد انسان خوب و بد را تشخيص دهد .\r\n« خمر » در اصطلاح شرع به معنى شراب انگور نيست بلكه به معنى هر مايع مست كننده است خواه از انگور گرفته شده باشد و يا از كشمش يا خرما و يا هر چيز ديگر ، هر چند در لغت براى هر يك از انواع مشروبات الكلى اسمى قرار داده شده است .\r\n« ميسر » از ماده « يسر » گرفته شده كه به معنى سهل و آسان است ، و از آنجا كه « قمار » در نظر بعضى از مردم وسيله آسانى براى نيل به مال و ثروت است به آن ميسر گفته شده است .\r\nسپس در جواب مىفرمايد : « بگو در اين دو گناه بزرگى است و منافعى ( از نظر ظاهر و جنبه مادى ) براى مردم دارد ولى گناه آنها از نفعشان بيشتر است » ( * ( قُلْ فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما ) * ) .\r\nبا توجه به اينكه جامعه عرب جاهلى بسيار آلوده به شراب و قمار بوده حكم تحريم اين دو به طور تدريجى و در چند مرحله نازل شده و اگر نرمش و مدارايى در\r\n","description":"","footnote":"","page_name":" 118 ","page_number":118},
  {"content":"\r\nلحن آيه مشاهده مىشود به خاطر همين معنى است .\r\nدر اين آيه منافع و زيانهاى اين دو با هم مقايسه شده و برترى زيانها و گناه سنگين آن بر منافع آنها مورد تصريح قرار گرفته است مسلما منافع مادى كه احيانا از طريق فروش شراب يا انجام قمار حاصل مىشود و يا منافع خيالى كه به خاطر تخدير حاصل از مستى شراب و غفلت از هموم و غموم و اندوهها به دست مىآيد در برابر زيانهاى فوق العاده اخلاقى و اجتماعى و بهداشتى اين دو بسيار ناچيز است .\r\nبنا بر اين هيچ انسان عاقلى به خاطر آن نفع كم به اين همه زيان تن در نمىدهد .\r\n« اثم » به گفته معجم مقاييس اللغة در اصل ، به معنى كندى و عقب افتادن است ، و از آنجا كه گناهان ، انسان را از رسيدن به خيرات ، عقب مىاندازد اين واژه بر آن اطلاق شده است ، بلكه در بعضى از موارد از آيات قرآن غير اين معنى ( كندى و تاخر ) مناسب نيست ، مانند : وَإِذا قِيلَ لَه اتَّقِ اللَّه أَخَذَتْه الْعِزَّةُ بِالإِثْمِ ( 1 ) ، « و هنگامى كه به او گفته شود ، تقوا پيشه كن ، غرور ، و مقامات موهوم او را از وصول به تقوا ، كند مىسازد » .\r\nبه هر حال ، اثم به هر كار و هر چيزى گفته مىشود كه حالتى در روح و عقل به وجود مىآورد ، و انسان را از رسيدن به نيكيها و كمالات باز مىدارد ، بنا بر اين وجود « اثم كبير » در شراب و قمار ، دليل بر تاثير منفى اين دو در رسيدن به تقوا و كمالات معنوى و انسانى است كه شرح آن در نكته‌ها خواهد آمد .\r\nسومين سؤالى كه در آيه فوق مطرح است ، سؤال درباره انفاق است ، مىفرمايد : « از تو سؤال مىكنند چه چيز انفاق كنند » ( * ( وَيَسْئَلُونَكَ ما ذا يُنْفِقُونَ ) * ) .\r\n« بگو از ما زاد نيازمنديهايتان » ( * ( قُلِ الْعَفْوَ ) * ) .\r\n\r\n","description":"","footnote":"\r\n( 1 ) سوره بقره ، آيه 206 .\r\n","page_name":" 119 ","page_number":119},
  {"content":"\r\nدر تفسير در المنثور ، در شان نزول اين قسمت از آيه ، از « ابن عباس » ، چنين نقل شده كه گروهى از صحابه و ياران پيغمبر اكرم ص سؤال كردند ( اينكه مىگوييد در راه خدا انفاق كنيد ) ما نمىدانيم چه مقدار از اموال خود را انفاق كنيم آيا همه را در راه خدا به نيازمندان بدهيم يا مقدارى از آن را ( 1 ) .\r\nدر پاسخ آنها آيه فوق ، نازل گرديد و به آنها دستور داد در انفاق خود رعايت عفو كنيد ، اكنون ببينيم عفو در اينجا به چه معنى است ؟\r\n« عفو » در اصل - به گفته راغب در مفردات - به معنى قصد بر گرفتن چيزى است يا به معنى چيزى كه بر گرفتن آن آسان است .\r\nو از آنجا كه اين معنى ، بسيار گسترده است ، بر مصاديق گوناگونى اطلاق شده ، از جمله بخشش و آمرزش ، از بين بردن اثر ، حد وسط و ميانه هر چيز ، و مقدار اضافى چيزى ، و بهترين قسمت مال ، ظاهرا دو معنى اول متناسب با مفهوم آيه نيست و به نظر مىرسد ، مراد يكى از سه معنى اخير باشد ، يعنى در انفاق حد وسط را رعايت كنيد و يا مقدار اضافى از نيازمنديهاى خود را انفاق نمائيد و يا به هنگام انفاق به سراغ قسمتهاى بى ارزش مال نرويد ، از بهترين قسمتها كه بر گرفتن آن براى خودتان به خاطر مرغوبيت سهل و آسان است در راه خدا نيز از همان انفاق كنيد .\r\nدر روايات اسلامى نيز ، آيه فوق به همين معنى تفسير شده است .\r\nدر حديثى از امام صادق ع مىخوانيم كه فرمود :\r\nالعفو الوسط :\r\n« منظور از عفو ( در آيه فوق ) حد وسط است » . ( 2 )\r\nو در تفسير على بن ابراهيم مىخوانيم\r\nلا اقتار و لا اسراف\r\n: « نه سختگيرى باشد و نه اسراف » . ( 3 )\r\nو در « مجمع البيان » از امام باقر ع آمده است : عفو ، ما زاد خوراك سال\r\n\r\n","description":"","footnote":"\r\n( 1 ) در المنثور ، جلد 1 صفحه 253 .\r\n( 2 و 3 ) نور الثقلين ، جلد 1 ، صفحه 210 .\r\n","page_name":" 120 ","page_number":120},
  {"content":"\r\nاست ( 1 ) .\r\nاحتمال ديگرى كه در تفسير اين آيه مىتوان گفت ( هر چند آن را در كلمات هيچ يك از مفسران نديده‌ايم ) اين است كه عفو به همان معنى اول ، يعنى مغفرت و گذشت از لغزش ديگران است ، مطابق اين معنى ، تفسير آيه چنين مىشود : « بگو بهترين انفاق ، انفاق عفو و گذشت است » .\r\nبا توجه به اوضاع اجتماعى عرب جاهلى و محل نزول قرآن ، مخصوصا مكه و مدينه كه از نظر دشمنى و كينه توزى ، و عدم گذشت ، در حد اعلا بودند ، اين احتمال چندان دور نيست ، به خصوص اينكه شخص پيغمبر ص نيز نمونه كامل اين معنى بود ، همان گونه كه اعلام عفو عمومى ، نسبت به مشركان مكه كه سرسختترين و سنگدلترين دشمنان اسلام بودند نشان مىدهد ، و هيچ مانعى ندارد كه آنها سؤال از انفاق اموال كنند ، ولى نياز شديد آنها به انفاق عفو ، سبب شود كه قرآن آنچه را لازمتر است ، در پاسخ بيان كند و اين يكى از شؤون فصاحت و بلاغت است كه گوينده پاسخ سؤال طرف را رها كرده و به مهمتر از آن مىپردازد .\r\nدر ميان اين تفاسير ، تضادى وجود ندارد و ممكن است همه آنها در مفهوم آيه جمع باشد .\r\nو بالاخره در پايان آيه مىفرمايد : « خداوند آيات خود را چنين بيان مىكند شايد تفكر و انديشه كنيد » ( * ( كَذلِكَ يُبَيِّنُ اللَّه لَكُمُ الآياتِ لَعَلَّكُمْ تَتَفَكَّرُونَ ) * ) .\r\nو بلافاصله در آيه بعد ، مركز اصلى فكر و انديشه را چنين بيان مىكند : « در دنيا و آخرت » ( * ( فِي الدُّنْيا وَالآخِرَةِ ) * ) .\r\nآرى بايد تمام كارها در زندگى مادى و معنوى ، توأم با فكر و انديشه باشد ، از\r\n\r\n","description":"","footnote":"\r\n( 1 ) مجمع البيان ، جلد 1 ، صفحه 316 .\r\n","page_name":" 121 ","page_number":121},
  {"content":"\r\nاين تعبير ، دو نكته روشن مىشود : نخست اينكه انسان گر چه موظف است در برابر خدا و پيامبرش ، تسليم باشد ، ولى اين اطاعت ، به معنى اطاعت كوركورانه نيست ، بلكه اطاعتى است آميخته با آگاهى ، بايد از اسرار احكام الهى نه فقط در زمينه تحريم شراب و قمار ، بلكه در همه زمينه‌ها ، و لو اجمالا آگاه گردد ، و با درك صحيح آنها را انجام دهد .\r\nمعنى اين سخن آن نيست كه اطاعت احكام الهى ، مشروط به درك فلسفه آنهاست ، بلكه منظور اين است كه به موازات اين اطاعت ، بايد بكوشد تا از اسرار و روح احكام خدا آگاه گردد .\r\nديگر اينكه : انديشه بايد در تمام زمينه‌ها انجام گيرد ، براى نيازمنديهاى جسم و جان ، روح و بدن ، چرا كه دنيا و آخرت به هم مربوطند ، و ويرانى هر يك در ديگرى اثر مىگذارد . اصولا انديشه درباره يكى از اين دو به تنهايى نمىتواند ترسيم صحيحى ، از واقعيت اين عالم ، در اختيار انسان بگذارد ، چرا كه هر يك از اين دو بخشى از اين عالم است ، دنيا بخش كوچكتر ، و آخرت بخش عظيمتر و آنها كه تنها درباره يكى از اين دو مىانديشند ، تفكر درستى از عالم هستى ندارند .\r\nسپس به چهارمين سؤال و پاسخ آن مىپردازد و مىفرمايد : « از تو درباره يتيمان سؤال مىكنند » ( * ( وَيَسْئَلُونَكَ عَنِ الْيَتامى ) * ) .\r\n« بگو اصلاح كار آنان بهتر است » ( * ( قُلْ إِصْلاحٌ لَهُمْ خَيْرٌ ) * ) .\r\n« و اگر زندگى خود را با آنان بياميزيد ( مانعى ندارد ) آنها برادر شما هستند » ( * ( وَإِنْ تُخالِطُوهُمْ فَإِخْوانُكُمْ ) * ) ( 1 ) .\r\nبه اين ترتيب قرآن ، به مسلمانان گوشزد مىكند كه شانه خالى كردن از زير بار مسئوليت سرپرستى يتيمان ، و آنها را به حال خود واگذاردن ، كار درستى نيست ،\r\n\r\n","description":"","footnote":"\r\n( 1 ) جمله شرطيه ، در اينجا محذوفى دارد مانند : « لا باس به » يا « فلكم ذلك » و تعبير « فاخوانكم » ، به منزله دليلى بر آن است .\r\n","page_name":" 122 ","page_number":122},
  {"content":"\r\nبهتر اين است كه سرپرستى آنها را بپذيريد ، و كارهاى آنان را سامان دهيد و اصلاح كنيد ، و اگر زندگى و اموال آنها با زندگى و اموال شما مخلوط گردد مشكلى نيست ، در صورتى كه نظر شما اصلاح باشد و بسان يك برادر ، با آنها رفتار كنيد .\r\nسپس اضافه مىكند : « كه خداوند مفسد را از مصلح مىشناسد » ( * ( وَاللَّه يَعْلَمُ الْمُفْسِدَ مِنَ الْمُصْلِحِ ) * ) آرى او از نيات همه شما آگاه است ، و آنها كه قصد سوء استفاده از اموال يتيمان دارند ، و با آميختن اموال آنها با اموال خود ، به حيف و ميل اموال يتيمان مىپردازند را از دلسوزان پاكدل واقعى مىشناسد .\r\nو در پايان آيه مىفرمايد : « خداوند اگر بخواهد مىتواند كار را بر شما سخت بگيرد و شما را به زحمت اندازد ( و در عين دستور دادن به سرپرستى يتيمان ، دستور دهد كه اموال آنها را به كلى از اموال خود جدا سازيد ، ولى خداوند هرگز چنين نمىكند ) زيرا او توانا و حكيم است » ( * ( وَلَوْ شاءَ اللَّه لأَعْنَتَكُمْ إِنَّ اللَّه عَزِيزٌ حَكِيمٌ ) * ) . ( 1 )\r\n\r\nنكته‌ها :\r\n\r\n1 - رابطه احكام چهارگانه بالا\r\n- همان گونه كه ملاحظه كرديد ، چهار سؤال در دو آيه فوق ، درباره مساله « شراب » و « قمار » و « انفاق » و « يتيمان » ، همراه پاسخ آنها آمده است ، ذكر اين چهار سؤال و جواب با يكديگر ممكن است ، به اين جهت باشد كه واقعا مردم گرفتار اين چهار مساله و درگير با آنها بودند ، لذا پى در پى درباره اين چهار موضوع سؤال مىكردند ( توجه داشته باشيد كه يسئلونك فعل مضارع و\r\n\r\n","description":"","footnote":"\r\n( 1 ) « اعنتكم » از ماده « عنت » ، در اصل به معنى وقوع در امر خوفناك است . و به گفته « معجم مقاييس اللغة » در اصل به معنى هر گونه مشقت است .\r\n","page_name":" 123 ","page_number":123},
  {"content":"\r\nدليل بر استمرار است ) .\r\nاين احتمال نيز وجود دارد كه اين هر چهار مورد به نحوى با مسايل مالى مربوط است ، شراب و قمار ، مايه تباهى اموال ، و انفاق مايه شكوفايى آن و سرپرستى يتيمان ، ممكن است مفيد و يا مخرب باشد .\r\nديگر اينكه : انفاق جنبه عمومى و همگانى و جنبه اخروى و اصلاح دارد ، و شراب و قمار جنبه خصوصى و مادى و افساد دارد و اصلاح كار يتيمان نيز داراى هر دو جنبه عمومى و خصوصى است ، و به اين ترتيب مصداق تفكر در دنيا و آخرت مىباشد .\r\nو از اينجا رابطه خمر و ميسر ( شراب و قمار ) نيز روشن مىشود ، زيرا هر دو مايه تباهى اموال ، و فساد جامعه ، و انواع بيماريهاى جسم و جان انسان هستند .\r\n\r\n2 - زيانهاى نوشابه‌هاى الكلى\r\n\r\nالف - اثر الكل در عمر :\r\nيكى از دانشمندان مشهور غرب اظهار مىدارد كه هر گاه از جوانان 21 ساله تا 23 ساله معتاد به مشروبات الكلى 51 نفر بميرند در مقابل از جوانهاى غير معتاد ده نفر هم تلف نمىشوند .\r\nدانشمند مشهور ديگرى ثابت كرده است كه جوانهاى بيستساله كه انتظار مىرود پنجاه سال عمر كنند در اثر نوشيدن الكل بيشتر از 35 سال عمر نمىكنند .\r\nبر اثر تجربياتى كه كمپانيهاى « بيمه عمر » كرده‌اند ثابت شده است كه عمر معتادان به الكل نسبت به ديگران 25 الى 30 درصد كمتر است .\r\nآمار گيرى نشان مىدهد كه حد متوسط عمر معتادان به الكل در حدود 35 الى 50 سال است ، در صورتى كه حد متوسط عمر با رعايت نكات بهداشتى از 60 سال به بالا است .\r\n\r\nب - اثر الكل در نسل :\r\nكسى كه در حين انعقاد نطفه مست است 35 درصد عوارض الكليسم حاد را به فرزند خود منتقل مىكند و اگر زن و مرد هر دو مست باشند ، صد در صد عوارض حاد در بچه ظاهر مىشود براى اينكه به اثر الكل در\r\n","description":"","footnote":"","page_name":" 124 ","page_number":124},
  {"content":"\r\nفرزندان بهتر توجه شود آمارى را در اينجا مىآوريم :\r\nكودكانى كه زودتر از وقت طبيعى به دنيا آمده‌اند از پدران و مادران الكلى 45 درصد ، و از مادران الكلى 31 درصد ، و از پدران الكلى 17 درصد ، بوده‌اند .\r\nكودكانى كه هنگام تولد توانايى زندگى را ندارند ، از پدران الكلى 6 درصد ، و از مادران الكلى 45 درصد ، كودكانى كه كوتاه قد بوده‌اند از پدران و مادران الكلى 75 درصد و از مادران الكلى 45 درصد بوده است ، كودكانى كه فاقد نيروى كافى عقلانى و روحى بوده‌اند از مادران و از پدران الكلى نيز 75 درصد بوده است .\r\n\r\nج - اثر الكل در اخلاق :\r\nدر شخص الكلى عاطفه خانوادگى و محبت نسبت به زن و فرزند ضعيف مىشود بطورى كه مكرر ديده شده كه پدرانى فرزندان خود را با دست خود كشته‌اند .\r\n\r\nد - زيانهاى اجتماعى الكل :\r\nطبق آمارى كه « انستيتوى » پزشكى قانونى شهر « نيون » در سال 1961 تهيه نموده است جرايم اجتماعى الكليستها از اين قرار است :\r\nمرتكبين قتلهاى عمومى 50 درصد . ضرب و جرحها در اثر نوشيدن الكل 8 : 77 درصد سرقتهاى مربوط به الكليستها 5 : 88 درصد . جرايم جنسى مربوط به الكليها 8 : 88 درصد ، مىباشد . اين آمار نشان مىدهد كه اكثريت قاطع جنايات و جرايم بزرگ در حال مستى روى مىدهد .\r\n\r\nه - زيانهاى اقتصادى مشروبات الكلى :\r\nيكى از روان پزشكهاى معروف مىگويد : متاسفانه حكومتها حساب منافع و عايدات مالياتى شراب را مىكنند ، ولى حساب بودجه‌هاى هنگفت ديگرى را كه صرف ترميم مفاسد شراب مىشود ، نكرده‌اند ، اگر دولتها حسابهاى ازدياد بيماريهاى روحى را در اجتماع و خسارتهاى جامعه منحط ، و اتلاف وقتهاى گرانبها ، و تصادفات رانندگى در اثر مستى ، و فساد نسلهاى پاك ، و تنبلى و بى قيدى و بى كارى ، و عقب ماندن فرهنگ و زحمات و گرفتاريهاى پليس ، و پرورشگاهها جهت سرپرستى اولاد الكليها و بيمارستانها ، و تشكيلات دادگسترى براى جنايات آنها و زندانها براى مجرمين از\r\n","description":"","footnote":"","page_name":" 125 ","page_number":125},
  {"content":"\r\nالكليها ، و ديگر خسارتهاى ناشى از ميگسارى را يك جا بكنند خواهند دانست در آمدى كه به عنوان عوارض و ماليات شراب عايد مىگردد ، در برابر خسارت نامبرده هيچ است ، بعلاوه نتايج اسفانگيز صرف مشروبات الكلى را تنها با دلار و پول نمىتوان سنجيد ، زيرا مرگ عزيزان ، و به هم خوردن خانواده‌ها ، و آرزوهاى بر باد رفته و فقدان مغزهاى متفكر انسانى ، به هيچ وجه قابل مقايسه با پول نمىباشد .\r\nخلاصه ضررهاى الكل آن قدر زياد است كه به گفته يكى از دانشمندان اگر دولتها ضمانت كنند در نيمى از ميخانه‌ها را ببندند مىتوان ضمانت كرد كه از نيمى از بيمارستانها و تيمارستانها بى نياز شويم .\r\nاز آنچه گفته شد ، معنى آيه مورد بحث به خوبى روشن مىگردد كه اگر در تجارت مشروبات الكلى سودى براى بشر باشد و يا فرضا چند لحظه بى خبرى و فراموش كردن غمها براى او سودى محسوب شود ، زيان آن به درجات بيشتر ، وسيعتر و طولانىتر است بطورى كه اين دو با هم قابل مقايسه نيستند .\r\n\r\n3 - آثار شوم قمار\r\nكمتر كسى را مىتوان يافت كه از زيانهاى گوناگون قمار بى خبر باشد ، براى توضيح بيشتر گوشه اى از عواقب شوم و خانمان برانداز آن را بطور فشرده يادآور مىشويم :\r\n\r\nالف - قمار بزرگترين عامل هيجان :\r\nكليه روانشناسان و دانشمندان پيسيكولوژى ، معتقدند كه هيجانات روانى عامل اصلى بسيارى از بيماريهاست ، مثلا كم شدن ويتامينها ، زخم معده ، جنون و ديوانگى ، بيماريهاى عصبى روانى به صورت خفيف و حاد و مانند آنها در بسيارى از موارد ناشى از هيجان مىباشند ، و قمار بزرگترين عامل پيدايش هيجان است تا آنجا كه يكى از دانشمندان امريكا مىگويد : در هر سال در اين كشور فقط دو هزار نفر در اثر هيجان قمار مىميرند ، و\r\n","description":"","footnote":"","page_name":" 126 ","page_number":126},
  {"content":"\r\nبطور متوسط قلب يك « پوكرباز » ( يك نوع بازى قمار ) متجاوز از صد بار در دقيقه مىزند ، قمار گاهى سكته قلبى و مغزى نيز ايجاد مىكند ، و قطعا عامل پيرى زودرس خواهد بود .\r\nبعلاوه به گفته دانشمندان شخصى كه مشغول بازى قمار است ، نه تنها روح وى دستخوش تشنج است بلكه تمام جهازات بدن او در يك حالت فوق العاده بسر مىبرند ، يعنى ضربان قلب بيشتر مىشود ، مواد قندى در خون او مىريزد ، در ترشحات غدد داخلى اختلال حاصل مىشود ، رنگ صورت مىپرد ، دچار بى اشتهايى مىشود ، و پس از پايان قمار به دنبال يك جنگ اعصاب و حالت بحرانى به خواب مىرود ، و غالبا براى تسكين اعصاب و ايجاد آرامش در بدن متوسل به الكل و ساير مواد مخدر مىشود ، كه در اين صورت زيانهاى ناشى از آن را نيز بايد به زيانهاى مستقيم قمار اضافه كرد .\r\nاز زبان دانشمندان ديگرى مىخوانيم : قمارباز ، انسانى مريض است كه دائما احتياج به مراقبت روانى دارد ، فقط بايد سعى كرد به او فهماند كه يك خلع روانى وى را به سوى اين عمل ناهنجار سوق مىدهد ، تا در صدد معالجه خويش بر آيد .\r\n\r\nب - رابطه قمار با جنايات :\r\nيكى از بزرگترين مؤسسات آمارگيرى جهانى ثابت كرده است كه : 30 درصد جنايتها با قمار رابطه مستقيم دارد ، و از عوامل به وجود آمدن 70 درصد جنايات ديگر نيز بشمار مىرود .\r\n\r\nج - ضررهاى اقتصادى قمار :\r\nدر طول سال ميليونها بلكه ميلياردها از ثروت مردم جهان در اين راه از بين مىرود ، گذشته از ساعات زيادى كه از نيروى انسانى در اين راه تلف مىشود ، و حتى نشاط كار مداوم را در ساعات ديگر سلب مىكند ، مثلا در گزارشها چنين آمده است : در شهر « مونت كارلو » كه يكى از مراكز معروف قمار در دنيا است ، يك نفر در مدت 19 ساعت قمار بازى 4 ميليون تومان ثروت خود را از دست داد ، وقتى درهاى قمارخانه بسته شد يك راست به جنگل رفت ، و با يك گلوله مغز خويش را متلاشى كرد ، و به زندگى خود خاتمه داد ، گزارش دهنده اضافه\r\n","description":"","footnote":"","page_name":" 127 ","page_number":127},
  {"content":"\r\nمىكند ، جنگلهاى « مونت كارلو » بارها شاهد خودكشى اين پاكبازها بوده است .\r\n\r\nد - زيانهاى اجتماعى قمار :\r\nبسيارى از قماربازان به علت اينكه گاهى برنده مىشوند و در يك ساعت ممكن است هزاران تومان سرمايه ديگران را به جيب خود بريزند ، حاضر نمىشوند تن به كارهاى توليدى و اقتصادى بدهند ، در نتيجه چرخهاى توليد و اقتصاد به همان نسبت لنگ مىشود ، و درست اگر دقت كنيم مىبينيم كه ، تمام قماربازان و عائله آنان سربار اجتماع هستند ، و بدون اينكه كمترين سودى به اين اجتماع برسانند از دست رنج آنها استفاده مىكنند ، و گاهى هم كه در بازى قمار باختند ، براى جبران آن دست به سرقت مىزنند .\r\nخلاصه زيانهاى ناشى از قمار به حدى است كه حتى بسيارى از كشورهاى غير مسلمان آن را قانونا ممنوع اعلام داشته‌اند اگر چه عملا بطور وسيع آن را انجام مىدهند .\r\nمثلا انگلستان در سال 1853 ، امريكا در سال 1855 ، شوروى در سال 1854 و آلمان در سال 1873 قمار را ممنوع اعلام نمودند .\r\nدر پايان اين بحث اشاره به اين موضوع جالب به نظر مىرسد ، كه طبق آمارى كه بعضى از محققان تهيه كرده‌اند جيببرى 90 درصد ، فساد اخلاق 10 درصد ، ضرب و جرح 40 درصد ، جرايم جنسى 15 درصد ، طلاق 30 درصد و خودكشى 5 درصد ، معلول قمار است .\r\nاگر بخواهيم يك تعريف جامعى براى قمار تهيه كنيم ، بايد بگوييم : قمار يعنى قربانى كردن مال و شرف براى بدست آوردن مال غير به خدعه و تزوير و احيانا به عنوان تفريح و نرسيدن به هيچكدام .\r\nتا اينجا به ضررهاى جبران ناپذير « خمر و ميسر » ( شراب و قمار ) توجه شد و لازم است به يك نكته ديگر نيز توجه كنيم ، و آن اينكه : چرا خداوند به هنگام سرزنش و نهى از شرابخوارى به منافع آن اشاره كرده است ، در حالى كه مىدانيم\r\n","description":"","footnote":"","page_name":" 128 ","page_number":128},
  {"content":"\r\nمنافع آنها در برابر زيان آنها بسيار ناچيز است .\r\nممكن است نكته آن اين باشد كه اولا در عصر جاهليت ( مانند عصر ما ) معامله شراب و بهره بردارى از قمار ، بسيار رواج داشت و اگر به اين موضوع اشاره نمىشد شايد بعضى از كوتاه فكران تصور مىكردند ، مسئله به صورت يك جانبه بررسى شده .\r\nبه علاوه هميشه افكار انسان بر محور سود و زيان دور مىزند ، و براى نجات او از چنگال مفاسد اخلاقى بزرگ بايد از همين منطق استفاده كرد .\r\nضمنا آيه مورد بحث به پاره اى از گفته‌هاى پزشكان كه مشروبات الكلى را در مبارزه با بعضى از بيماريها مفيد مىدانند ، نيز عملا پاسخ گفته است كه اين گونه منافع اجتماعى هيچ گاه با زيانهاى ناشى از آن قابل مقايسه نيست ، يعنى اگر روى يك بيمارى اثر مثبت داشته باشد ، ممكن است سرچشمه بيماريهاى خطرناكترى گردد ، و اين كه در پاره اى از روايات وارد شده كه خداوند در مشروبات الكلى شفا نيافريده است ، شايد اشاره به همين حقيقت باشد .\r\n\r\n4 - اعتدال در مساله انفاق\r\nبا اينكه انفاق از مهمترين مسائلى است كه اسلام و قرآن ، روى آن تكيه كرده ، ولى با اين حال اجازه نمىدهد ، بى حساب و افراطى باشد . آن چنان كه زندگى انفاق كننده را دچار نابسامانى كند ، آيه فوق بنا بر بعضى از تفاسير ، ناظر به همين معنى است ، و نيز مىتواند اشاره به اين حقيقت باشد كه بعضى از افراد ، براى شانه خالى كردن از زير بار اين دستور مهم اسلامى غالبا نيازهاى خودشان را مطرح مىكنند ، قرآن مىگويد : بسيارى از شما اضافات و زوايدى از زندگى خود داريد حد اقل از آنها انتخاب كنيد و انفاق نمائيد .\r\n","description":"","footnote":"","page_name":" 129 ","page_number":129},
  {"content":"\r\n\r\n5 - انديشه در همه چيز\r\nجمله « * ( لَعَلَّكُمْ تَتَفَكَّرُونَ فِي الدُّنْيا وَالآخِرَةِ ) * » درس مهمى به مسلمانان مىآموزد كه آنها هيچكارى را چه در زندگى مادى و چه در زندگى معنوى ، بدون فكر و انديشه انجام ندهند ، حتى تبيين آيات الهى براى بندگان نيز براى برانگيختن انديشه‌ها و حركت به سوى تفكر است ، و چه بيچاره هستند مردمى كه نه كارهاى دينىشان روى فكر و انديشه است ، و نه كارهاى دنيايشان .\r\n","description":"","footnote":"","page_name":" 130 ","page_number":130},
  {"content":"\r\n\r\n[ سوره البقرة ‹ 2 › : آيه 221 
  ]\r\nوَ لا تَنْكِحُوا الْمُشْرِكاتِ حَتَّى يُؤْمِنَّ وَلأَمَةٌ مُؤْمِنَةٌ خَيْرٌ مِنْ مُشْرِكَةٍ وَلَوْ أَعْجَبَتْكُمْ وَلا تُنْكِحُوا الْمُشْرِكِينَ حَتَّى يُؤْمِنُوا وَلَعَبْدٌ مُؤْمِنٌ خَيْرٌ مِنْ مُشْرِكٍ وَلَوْ أَعْجَبَكُمْ أُولئِكَ يَدْعُونَ إِلَى النَّارِ وَاللَّه يَدْعُوا إِلَى الْجَنَّةِ وَالْمَغْفِرَةِ بِإِذْنِه وَيُبَيِّنُ آياتِه لِلنَّاسِ لَعَلَّهُمْ يَتَذَكَّرُونَ ‹ 221 ›\r\n\r\nترجمه :\r\n221 - و با زنان مشرك و بتپرست ، تا ايمان نياورده‌اند ، ازدواج نكنيد ! ( اگر چه جز به ازدواج با كنيزان ، دسترسى نداشته باشيد ، زيرا ) كنيز با ايمان ، از زن آزاد بتپرست ، بهتر است ، هر چند ( زيبايى ، يا ثروت ، يا موقعيت او ) شما را به شگفتى آورد . و زنان خود را به ازدواج مردان بتپرست ، تا ايمان نياورده‌اند ، در نياوريد ! ( اگر چه ناچار شويد آنها را به همسرى غلامان با ايمان در آوريد ، زيرا ) يك غلام با ايمان ، از يك مرد آزاد بتپرست ، بهتر است ، هر چند ( مال و موقعيت و زيبايى او ، ) شما را به شگفتى آورد . آنها دعوت به سوى آتش مىكنند ، و خدا دعوت به بهشت و آمرزش به فرمان خود مىنمايد ، و آيات خويش را براى مردم روشن مىسازد ، شايد متذكر شوند !\r\n\r\nشان نزول :\r\nشخصى به نام « مرثد » كه مرد شجاعى بود از طرف پيغمبر اكرم ص مامور شد كه از مدينه به مكه برود و جمعى از مسلمانان را كه آنجا بودند با خود بياورد ، وى به قصد انجام فرمان رسول خدا ص وارد مكه شد در آنجا با زن زيبايى به نام « عناق » كه در زمان جاهليت او را مىشناخت برخورد نمود آن زن او را مانند گذشته به گناه دعوت كرد اما مرثد كه ديگر مسلمان شده بود تسليم خواسته او نشد ، آن زن تقاضاى ازدواج نمود « مرثد » گفت : اين امر موكول به اجازه پيامبر ص است ، او پس\r\n","description":"","footnote":"","page_name":" 131 ","page_number":131},
  {"content":"\r\nاز انجام ماموريت خود به مدينه بازگشت و جريان را به اطلاع پيغمبر ص رساند اين آيه نازل شد و بيان داشت كه زنان مشرك و بتپرست شايسته همسرى و ازدواج با مردان مسلمان نيستند .\r\n\r\nتفسير : ازدواج با مشركان ممنوع است\r\nمطابق شان نزولى كه در بالا آمد ، اين آيه نيز در واقع پاسخ به سؤال ديگرى درباره ازدواج با مشركان است ، مىفرمايد : « با زنان مشرك و بتپرست ما دام كه ايمان نياورده‌اند ازدواج نكنيد » ( * ( وَلا تَنْكِحُوا الْمُشْرِكاتِ حَتَّى يُؤْمِنَّ ) * ) .\r\nسپس در يك مقايسه ، مىافزايد : « كنيز با ايمان از زن آزاد بتپرست بهتر است ، هر چند زيبايى او شما را به اعجاب وادارد » ( * ( وَلأَمَةٌ مُؤْمِنَةٌ خَيْرٌ مِنْ مُشْرِكَةٍ وَلَوْ أَعْجَبَتْكُمْ ) * ) .\r\nدرست است كه ازدواج با كنيزان ( مخصوصا كنيزانى كه نه بهره چندانى از زيبايى دارند و نه مال ) در عرف مردم جالب و پسنديده نيست به خصوص اينكه در مقابل آنها زن مشرك زيبا يا ثروتمندى باشد ولى ارزش ايمان ، كفه ترازوى مقايسه را به نفع كنيزان ، سنگينتر مىكند ، چرا كه هدف از ازدواج ، تنها كامجويى جنسى نيست ، زن شريك عمر انسان و مربى فرزندان او است و نيمى از شخصيت او را تشكيل مىدهد ، با اين حال چگونه مىتوان شرك و عواقب شوم آن را با زيبايى ظاهرى و مقدارى مال و ثروت ، مبادله كرد .\r\nسپس به بخش ديگرى از اين حكم پرداخته ، مىفرمايد : « دختران خود را نيز به مردان بتپرست مادامى كه ايمان نياورده‌اند ندهيد ( هر چند ناچار شويد آنها را به همسرى غلامان با ايمان در آوريد زيرا ) يك غلام با ايمان از يك مرد آزاد بتپرست بهتر است ، هر چند ( مال و موقعيت و زيبايى او ) شما را به اعجاب آورد » ( * ( وَلا تُنْكِحُوا الْمُشْرِكِينَ حَتَّى يُؤْمِنُوا وَلَعَبْدٌ مُؤْمِنٌ خَيْرٌ مِنْ مُشْرِكٍ وَلَوْ أَعْجَبَكُمْ ) * ) .\r\n","description":"","footnote":"","page_name":" 132 ","page_number":132},
  {"content":"\r\nبنا بر اين همان گونه كه از ازدواج مردان مؤمن با زنان مشرك و بتپرست نهى شده ، ازدواج مردان مشرك با زنان مؤمن نيز ممنوع است حتى غلامان با ايمان بر آنها ترجيح و اولويت دارند ، و از مردان زيبا و ثروتمند و ظاهرا با شخصيت كافر برتر و شايسته تر بلكه مساله در اين بخش از حكم ، سختتر و مشكلتر است ، چرا كه تاثير شوهر بر زن معمولا از تاثير زن بر شوهر بيشتر است .\r\nدر پايان آيه نيز دليل اين حكم الهى را براى به كار انداختن انديشه‌ها بيان مىكند ، مىفرمايد : « آنها ( يعنى مشركان ) به سوى آتش دعوت مىكنند ، در حالى كه خدا ( مؤمنانى كه مطيع فرمان او هستند ) به فرمانش دعوت به بهشت و آمرزش مىكند » ( * ( أُولئِكَ يَدْعُونَ إِلَى النَّارِ وَاللَّه يَدْعُوا إِلَى الْجَنَّةِ وَالْمَغْفِرَةِ بِإِذْنِه ) * ) .\r\nسپس مىافزايد : « و آيات خود را براى مردم روشن مىسازد ، شايد متذكر شوند » ( * ( وَيُبَيِّنُ آياتِه لِلنَّاسِ لَعَلَّهُمْ يَتَذَكَّرُونَ ) * ) .\r\n\r\nنكته‌ها :\r\n\r\n1 - فلسفه تحريم ازدواج با مشركان\r\nچنان كه ديديم آيه فوق در يك جمله كوتاه ، فلسفه اين حكم را بيان كرده كه اگر آن را بشكافيم ، چنين مىشود : ازدواج پايه اصلى تكثير نسل و پرورش و تربيت فرزندان و گسترش جامعه است ، و محيط تربيتى خانواده در سرنوشت فرزندان ، فوق العاده مؤثر است ، از يك سو آثار قطعى وراثت ، و از سوى ديگر آثار قطعى تربيت در طفوليت زيرا نوزادان ، بعد از تولد غالبا در دامان پدر و مادر پرورش مىيابند و در سالهايى كه سخت شكلپذيرند ، زير نظر آنها هستند .\r\nاز سوى سوم شرك ، خمير مايه انواع انحرافات ، و در واقع آتش سوزانى است ، هم در دنيا و هم در آخرت ، لذا قرآن اجازه نمىدهد كه مسلمانان ، خود يا فرزندانشان را در اين آتش بيفكنند ، از اين گذشته مشركان كه افراد بيگانه از\r\n","description":"","footnote":"","page_name":" 133 ","page_number":133},
  {"content":"\r\nاسلامند ، اگر از طريق ازدواج به خانه‌هاى مسلمانان راه يابند ، جامعه اسلامى گرفتار هرج و مرج و دشمنان داخلى مىشود ، ولى اين تا زمانى است كه آنها بر مشرك بودن پافشارى مىكنند ، اما راه به روى آنها باز است ، مىتوانند ايمان بياورند و در صفوف مسلمين قرار گيرند ، و به اصطلاح كفو آنها در مساله ازدواج شوند .\r\nضمنا واژه « نكاح » در لغت ، هم به معنى آميزش جنسى آمده ، هم به معنى عقد ازدواج ، و در اينجا منظور ، عقد ازدواج است ، هر چند « راغب » در « مفردات » مىگويد : « نكاح » در اصل به معنى عقد است ، سپس مجازا در آميزش جنسى به كار رفته است .\r\n\r\n2 - مشركان چه اشخاصى هستند ؟\r\nواژه « مشرك » در قرآن ، غالبا به بت پرستان اطلاق شده ، ولى بعضى از مفسران معتقدند كه مشرك شامل ساير كفار مانند يهود و نصارا و مجوس ( و به طور كلى اهل كتاب ) نيز مىشود ، زيرا هر كدام از اين طوائف براى خداوند شريكى قائل شدند ، نصارا قائل به خدايان سه گانه ( تثليث ) و مجوس قائل به خدايان دوگانه اهورمزدا و اهريمن ( ثنويت ) و يهود ، عزير را فرزند خدا مىدانستند ، ولى اين عقائد گر چه شركآور است اما با توجه به اينكه در آيات متعددى مشركان در برابر اهل كتاب قرار گرفته‌اند و با توجه به اينكه يهود و نصارا و مجوس در اصل متكى به نبوت راستين و كتاب آسمانى هستند ، معلوم مىشود كه منظور قرآن از مشرك ، همان بتپرست است .\r\nحديث معروفى كه از پيامبر ص نقل شده كه در ضمن وصاياى خود فرمود :\r\n« مشركان را از جزيرة العرب بيرون كنيد » شاهد اين مدعى است چرا كه به طور مسلم اهل كتاب از جزيرة العرب اخراج نشدند بلكه به عنوان يك اقليت مذهبى طبق دستور قرآن با دادن جزيه در پناه اسلام زندگى مىكردند .\r\n\r\n3 - اين آيه منسوخ نشده است\r\nبعضى از مفسران گفته‌اند كه حكم در آيه فوق ، منسوخ شده و ناسخ آن آيه\r\n","description":"","footnote":"","page_name":" 134 ","page_number":134},
  {"content":"\r\n« وَالْمُحْصَناتُ مِنَ الَّذِينَ أُوتُوا الْكِتابَ » ( 1 ) مىباشد ، كه اجازه ازدواج با زنان اهل كتاب را مىدهد .\r\nاين تصور از آنجا پيدا شده كه گمان كرده‌اند آيه مورد بحث ، ازدواج با همه كفار را تحريم كرده ، بنا بر اين آيه 5 سوره مائده كه اجازه ازدواج با كفار اهل كتاب را مىدهد ، ناسخ اين حكم مىباشد ( يا مخصص آن است ) ولى با توجه به آنچه در تفسير آيه فوق گفته شد معلوم مىشود كه اين آيه فقط نظر به ازدواج با بت پرستان دارد ، نه كفار اهل كتاب ، مانند يهود و نصارا ، ( البته در مورد ازدواج با كفار اهل كتاب ، نيز قرائنى در آيه و روايات اهل بيت ع است كه نشان مىدهد منظور فقط ازدواج موقت است ) .\r\n\r\n4 - تشكيل خانواده بايد با دقت و مطالعه باشد\r\nبعضى از مفسران معاصر ، در اينجا اشاره به نكته ظريفى كرده‌اند ، و آن اينكه :\r\nآيه مورد بحث و 21 آيه ديگر كه به دنبال آن مىآيد احكام مربوط به تشكيل خانواده را در ابعاد مختلف بيان مىكند ، و در اين آيات دوازده حكم در اين رابطه بيان شده است : 1 - حكم ازدواج با مشركان 2 - تحريم نزديكى در حال حيض 3 - حكم قسم به عنوان مقدمه اى براى مساله ايلاء ( منظور از ايلاء آن است كه كسى سوگند ياد كند با همسرش نزديكى نكند ) 4 - حكم ايلاء و به دنبال آن طلاق ، 5 - عده نگه داشتن زنان مطلقه ، 6 - عدد طلاقها 7 - نگه داشتن زن با نيكى يا رها كردن با نيكى 8 - حكم شير دادن نوزادان 9 - عده زنى كه شوهرش وفات كرده 10 - خواستگارى از زن قبل از تمام شدن عده او 11 - مهر زنان مطلقه قبل از دخول 12 - حكم متعه ( هديه دادن ) به زن بعد از وفات شوهر يا طلاق گرفتن و اين احكام با تذكرات اخلاقى و تعبيراتى كه نشان مىدهد مساله تشكيل خانواده نوعى عبادت پروردگار است ، و بايد همراه با فكر و انديشه باشد آميخته شده است ( 2 ) .\r\n\r\n","description":"","footnote":"\r\n( 1 ) سوره مائده ، آيه 5 .\r\n( 2 ) تفسير فى ظلال القرآن ، جلد اول صفحه 344 تا 346 .\r\n","page_name":" 135 ","page_number":135},
  {"content":"\r\n\r\n[ سوره البقرة ‹ 2 › : آيات 222 تا 223 
  ]\r\nوَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَلا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّه إِنَّ اللَّه يُحِبُّ التَّوَّابِينَ وَيُحِبُّ الْمُتَطَهِّرِينَ ‹ 222 › نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَقَدِّمُوا لأَنْفُسِكُمْ وَاتَّقُوا اللَّه وَاعْلَمُوا أَنَّكُمْ مُلاقُوه وَبَشِّرِ الْمُؤْمِنِينَ ‹ 224 ›\r\n\r\nترجمه :\r\n222 - و از تو ، در باره خون حيض سؤال مىكنند ، بگو : « چيز زيانبار و آلوده اى است » ، از اين رو در حالت قاعدگى ، از زنان كناره گيرى كنيد ! و با آنها نزديكى ننماييد ، تا پاك شوند ! و هنگامى كه پاك شدند ، از طريقى كه خدا به شما فرمان داده ، با آنها آميزش كنيد ! خداوند ، توبه كنندگان را دوست دارد ، و پاكان را ( نيز ) دوست دارد .\r\n223 - زنان شما ، محل بذرافشانى شما هستند ، پس هر زمان كه بخواهيد ، مىتوانيد با آنها آميزش كنيد . و ( سعى نمائيد از اين فرصت بهره گرفته ، با پرورش فرزندان صالح ) اثر نيكى براى خود ، از پيش بفرستيد ! و از خدا بپرهيزيد و بدانيد او را ملاقات خواهيد كرد و به مؤمنان ، بشارت ده !\r\n\r\nشان نزول :\r\nزنان در هر ماه به مدت حد اقل سه روز و حد اكثر ده روز قاعده مىشوند و آن عبارت از خونى است كه با اوصاف خاصى كه در كتب فقه آمده از رحم زن خارج مىگردد ، زن را در چنين حال « حائض » و آن خون را خون « حيض » مىگويند ، آيين كنونى يهود و نصارا احكام ضد يكديگر در مورد آميزش مردان با چنين زنانى دارند كه براى هر كس حالت استفهام ايجاد مىنمايد .\r\n","description":"","footnote":"","page_name":" 136 ","page_number":136},
  {"content":"\r\nجمعى از يهود مىگويند معاشرت مردان با اين گونه زنان مطلقا حرام است هر چند كه به صورت غذا خوردن سر يك سفره و يا زندگى در يك اطاق باشد مثلا مىگويند جايى كه زن حائض بنشيند مرد نبايد بنشيند ، اگر نشست بايد لباس خود را بشويد و الا نجس است ، و نيز اگر در رختخواب او بخوابد لباس و بدن را بايد شستشو دهد ، بطور خلاصه زن را در اين مدت يك موجود ناپاك و لازم الاجتناب مىدانند .\r\nدر مقابل اين گروه نصارا هستند كه مىگويند : هيچ گونه فرقى ميان حالت حيض زنان و غير حيض نيست ، همه گونه معاشرت حتى آميزش جنسى با آنان بى مانع است ! مشركين عرب به خصوص آنها كه در مدينه زندگى مىكردند ، كم و بيش به خلق و خوى يهود انس گرفته بودند و با زنان حائض مانند يهود رفتار مىكردند و در زمان عادت ماهيانه از آنها جدا مىشدند ، همين اختلاف در آيين و افراط و تفريطهاى غير قابل گذشت سبب شد كه بعضى از مسلمانان از پيغمبر اكرم ص در اين باره سؤال كنند ، در پاسخ آنان اين آيه نازل شد\r\n\r\nتفسير : حكم زنان در عادت ماهيانه\r\nدر نخستين آيه به سؤال ديگرى برخورد مىكنيم و آن درباره عادت ماهيانه زنان است ، مىفرمايد : « درباره ( خون ) حيض از تو سؤال مىكنند بگو چيز زيان آورى است » ( * ( وَيَسْئَلُونَكَ عَنِ الْمَحِيضِ قُلْ هُوَ أَذىً ) * ) .\r\nو بلافاصله مىافزايد : « حال كه چنين است از زنان در حالت قاعدگى كناره گيرى نمائيد ، و با آنها آميزش جنسى نكنيد تا پاك شوند » ( * ( فَاعْتَزِلُوا النِّساءَ فِي الْمَحِيضِ وَلا تَقْرَبُوهُنَّ حَتَّى يَطْهُرْنَ ) * ) .\r\n","description":"","footnote":"","page_name":" 137 ","page_number":137},
  {"content":"\r\n« ولى هنگامى كه پاك شوند ، از طريقى كه خدا به شما فرمان داده با آنها آميزش كنيد كه خداوند توبه كنندگان و پاكان را دوست دارد » ( * ( فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّه إِنَّ اللَّه يُحِبُّ التَّوَّابِينَ وَيُحِبُّ الْمُتَطَهِّرِينَ ) * ) .\r\n« محيض » مصدر ميمى و به معنى عادت ماهيانه است ، در معجم مقاييس اللغه ، آمده است كه اين واژه ، در اصل به معنى خارج شدن آب قرمز از درختى است به نام سمره ، ( سپس به عادت ماهيانه زنان اطلاق شده است ) ولى در تفسير « فخر رازى » آمده كه حيض در اصل به معنى سيل است ، و لذا هنگامى كه سيل جريان پيدا كند ، گفته مىشود حاض السيل ، و حوض را نيز به همين مناسبت حوض مىگويند كه آب به سوى آن جريان پيدا مىكند .\r\nولى از گفته « راغب » در « مفردات » عكس اين استفاده مىشود كه اين واژه در اصل به معنى همان خون عادت است ( سپس به معانى ديگر اطلاق شده ) .\r\nو در هر حال منظور در اينجا ، همان خون است كه قرآن ، آن را اذى ( چيز آلوده يا زيانآور ) معرفى كرده است ، و در حقيقت اين جمله ، فلسفه حكم اجتناب از آميزش جنسى زنان را در حالت قاعدگى كه در جمله بعد آمده است بيان مىكند ، زيرا آميزش در چنين حالتى ، علاوه بر اينكه تنفرآور است ، زيانهاى بسيارى به بار مىآورد كه طب امروز نيز آن را اثبات كرده ، از جمله احتمال عقيم شدن مرد و زن ، و ايجاد يك محيط مساعد براى پرورش ميكرب بيماريهاى آميزشى ( مانند سفليس و سوزاك ) و نيز التهاب اعضاء تناسلى زن و وارد شدن خون آلوده به داخل عضو تناسلى مرد و غير اينها كه در كتب طب آمده است ، لذا پزشكان ، آميزش جنسى با چنين زنانى را ممنوع اعلام مىكنند .\r\nمنشا پيدايش خون حيض ، مربوط به احتقان و پر خون شدن عروق رحم ، سپس پوسته پوسته شدن مخاط آن ، و جريان خونهاى موجود است ، ترشح خون مزبور ، ابتداء نامنظم و بى رنگ است ، ولى به زودى سرخ رنگ و منظم مىشود و در\r\n","description":"","footnote":"","page_name":" 138 ","page_number":138},
  {"content":"\r\nاواخر كار بار ديگر كم رنگ و نامرتب مىگردد ( 1 ) .\r\nاصولا خونى كه هنگام عادت ماهيانه دفع مىشود ، خونى است كه هر ماه در عروق داخلى رحم ، براى تغذيه جنين احتمالى جمع مىگردد ، زيرا مىدانيم رحم زن در هر ماه توليد يك تخمك مىكند ، و مقارن آن عروق داخلى رحم به عنوان آماده باش براى تغذيه نطفه مملو از خون مىشود ، اگر در اين موقع كه تخمك وارد رحم مىشود ، اسپرم كه نطفه مرد است در آنجا موجود باشد ، تشكيل نطفه و جنين مىدهد و خونهاى موجود در عروق رحم صرف تغذيه آن مىشود ، در غير اين صورت ، بر اثر پوسته پوسته شدن مخاط رحم ، و شكافتن جدار رگها ، خون موجود خارج مىشود و اين همان خون حيض است ، و از اينجا دليل ديگرى براى ممنوع بودن آميزش جنسى در اين حال به دست مىآيد ، زيرا رحم زن در موقع تخليه اين خونها هيچ گونه آمادگى طبيعى براى پذيرش نطفه ندارد و لذا از آن صدمه مىبيند .\r\nجمله « يطهرن » به گفته بسيارى از مفسران به معنى پاك شدن زنان از خون حيض است ، و اما جمله « * ( فَإِذا تَطَهَّرْنَ ) * » را بسيارى به معنى غسل كردن گرفته‌اند ، بنا بر اين طبق جمله اول ، به هنگام پاك شدن از خون ، آميزش جنسى جايز است هر چند غسل نكرده باشد و طبق جمله دوم ، تا غسل نكند جايز نيست ( 2 ) .\r\nبنا بر اين آيه خالى از ابهام نيست ، ولى با توجه به اينكه جمله دوم تفسيرى است بر جمله اول و نتيجه آن - لذا با فاء تفريع عطف شده - به نظر مىرسد كه تطهرن نيز به معنى پاك شدن از خون است ، بنا بر اين با پاك شدن از عادت ، آميزش مجاز است ، به خصوص اينكه در آغاز آيه هيچ سخنى از وجوب غسل در ميان نبود و اين همان قولى است كه فقهاى بزرگ نيز در فقه به آن فتوا داده‌اند كه بعد از پاك شدن از خون حتى قبل از غسل ، آميزش جنسى جايز است ، ولى بدون شك ، بهتر\r\n\r\n","description":"","footnote":"\r\n( 1 ) اقتباس از اعجاز قرآن ، صفحه 55 و 56 .\r\n( 2 ) دومى مفهوم شرط ، و اولى مفهوم غايت است .\r\n","page_name":" 139 ","page_number":139},
  {"content":"\r\nاين است كه بعد از غسل كردن باشد .\r\nجمله « * ( مِنْ حَيْثُ أَمَرَكُمُ اللَّه ) * » ( از آن طريق كه خداوند دستور داده ) مىتواند تاكيدى بر جمله قبل باشد ، يعنى فقط در حال پاكى زنان ، آميزش جنسى داشته باشيد نه در غير اين حالت ، و ممكن است مفهوم وسيعتر و كلىترى از آن استفاده كرد ، يعنى بعد از پاك شدن نيز ، آميزش بايد در چهار چوب فرمان خدا باشد ، اين فرمان مىتواند فرمان تكوينى پروردگار يا فرمان تشريعى او باشد زيرا خداوند براى بقاى نوع انسان ، جاذبه مخصوصى در ميان دو جنس مخالف ، نسبت به يكديگر قرار داده ، و به همين دليل آميزش جنسى لذت خاصى براى هر دو طرف دارد ، ولى مسلم است ، كه هدف نهايى بقاء نسل بوده ، و اين جاذبه و لذت مقدمه آن است بنا بر اين لذت جنسى بايد ، تنها در مسير بقاى نسل قرار گيرد ، و به همين جهت استمناء و لواط و مانند آن ، نوعى انحراف از اين فرمان تكوينى و ممنوع است .\r\nو نيز ممكن است مراد امر تشريعى باشد ، يعنى بعد از پاك شدن زنان از عادت ماهانه ، بايد جهات حلال و حرام را در حكم شرع در نظر بگيريد .\r\nبعضى نيز گفته‌اند : مفهوم اين جمله ممنوع بودن آميزش جنسى با همسران از غير طريق معمولى مىباشد ، ولى با توجه به اينكه در آيات گذشته سخنى از اين مطلب در ميان نبوده ، اين تفسير مناسب به نظر نمىرسد ( 1 ) .\r\nدر آيه دوم ، اشاره زيبايى به هدف نهايى آميزش جنسى كرده ، مىفرمايد :\r\n« همسران شما محل بذرافشانى شما هستند » ( * ( نِساؤُكُمْ حَرْثٌ لَكُمْ ) * ) .\r\n« بنا بر اين هر زمان بخواهيد مىتوانيد با آنها آميزش نمائيد\r\n\r\n","description":"","footnote":"\r\n( 1 ) توجه داشته باشيد كه « حيث » هم به عنوان ظرف مكان ، و هم به عنوان زمان ، آمده است ، و در اينجا مىتواند اشاره به زمان مجاز بودن آميزش جنسى يعنى زمان پاكى باشد .\r\n","page_name":" 140 ","page_number":140},
  {"content":"\r\n« ( * ( فَأْتُوا حَرْثَكُمْ أَنَّى شِئْتُمْ ) * ) .\r\nدر اينجا زنان تشبيه به مزرعه شده‌اند ، و اين تشبيه ممكن است براى بعضى سنگين آيد كه چرا اسلام درباره نيمى از نوع بشر چنين تعبيرى كرده است در حالى كه نكته باريكى در اين تشبيه نهفته شده ، در حقيقت قرآن مىخواهد ضرورت وجود زن را در اجتماع انسانى نشان دهد كه زن وسيله اطفاء شهوت و هوسرانى مردان نيست ، بلكه وسيله اى است براى حفظ حيات نوع بشر ، اين سخن در برابر آنها كه نسبت به جنس زن همچون يك بازيچه يا وسيله هوسبازى مىنگرند ، هشدارى محسوب مىشود .\r\n« حرث » مصدر است و به معنى بذرافشانى است و گاهى به خود مزرعه نيز اطلاق مىشود .\r\n« انى » از اسماء شرط است و غالبا به معنى « متى » كه به معنى زمان است استعمال مىشود ، و در اين صورت آن را « انى » زمانيه مىگويند و گاهى نيز به معنى مكان است ، مانند آنچه در آيه 37 سوره آل عمران آمده : قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّه ، « زكريا گفت اى مريم ! اين غذا ( ى بهشتى ) را از كجا آورده اى ؟ ، گفت : از نزد خدا » .\r\nاگر « انى » در آيه فوق زمانيه باشد ، توسعه زمانى مساله آميزش جنسى را بيان مىكند ، يعنى در هر ساعتى از شب و روز مجاز هستيد و اگر مكانيه باشد ، توسعه در مكان و چگونگى انواع آميزش است .\r\nاين احتمال نيز وجود دارد كه اشاره به هر دو جنبه باشد و به اين ترتيب ، دو همسر مىتوانند هر گونه و در هر زمان و مكان ، از لذت جنسى بهره گيرند ، ( جز آنچه در قانون شرع ممنوع شده است ) .\r\nسپس در ادامه آيه مىافزايد : « با اعمال صالح و پرورش فرزندان صالح ، آثار نيكى براى خود از پيش بفرستيد » ( * ( وَقَدِّمُوا لأَنْفُسِكُمْ ) * ) .\r\n","description":"","footnote":"","page_name":" 141 ","page_number":141},
  {"content":"\r\nاشاره به اينكه هدف نهايى از آميزش جنسى ، لذت و كامجويى نيست بلكه بايد از اين موضوع ، براى ايجاد و پرورش فرزندان شايسته ، استفاده كرد ، و آن را به عنوان يك ذخيره معنوى براى فرداى قيامت از پيش بفرستيد ، اين سخن هشدار مىدهد كه بايد در انتخاب همسر ، اصولى را رعايت كنيد كه به اين نتيجه مهم ، يعنى تربيت فرزندان صالح و نسل شايسته انسانى منتهى شود .\r\nدر حديثى نيز از پيامبر اسلام ص مىخوانيم كه فرمود :\r\nاذا مات الانسان انقطع امله الا عن ثلاث : صدقة جارية و علم ينتفع به و ولد صالح يدعوا له ،\r\n« هنگامى كه انسان مىميرد اميد او جز از سه چيز قطع مىشود : صدقات جاريه ( اموالى كه از منافع آن مرتبا بهره گيرى مىشود ) و علمى كه از آن سود مىبرند و فرزند صالحى كه براى او دعا مىكند » ( 1 ) .\r\nدر حديث ديگرى از امام صادق ع مىخوانيم كه فرمود :\r\nليس يتبع الرجل بعد موته من الاجر الا ثلاث خصال : صدقة اجراها فى حياته فهى تجرى بعد موته ، و سنة هدى سنها فهى تعمل بها بعد موته ، و ولد صالح يستغفر له ،\r\n« هيچ گونه اجر و پاداشى بعد از مرگ به دنبال انسان نمىآيد مگر سه چيز : صدقه جاريه اى كه در حيات خود فراهم ساخته و بعد از مرگش ادامه دارد ( مانند بناهاى خير ) و سنت هدايتگرى كه آن را بر قرار كرده و بعد از مرگ او به آن عمل مىكنند ، و فرزند صالحى كه براى او استغفار كند » ( 2 ) .\r\nهمين مضمون در روايات متعدد ديگرى نيز وارد شده است ، و در بعضى از روايات ، شش موضوع ذكر شده كه اولين آنها فرزند صالح است ( 3 ) .\r\nبه اين ترتيب فرزندان صالح در كنار آثار علمى و تاليف كتابهاى هدايت كننده\r\n\r\n","description":"","footnote":"\r\n( 1 ) مجمع البيان ، جلد 1 صفحه 321 .\r\n( 2 ) بحار الانوار ، جلد 6 صفحه 294 حديث شماره 4 .\r\n( 3 ) همان مدرك ، صفحه 293 حديث شماره 1 .\r\n","page_name":" 142 ","page_number":142},
  {"content":"\r\nو تاسيس بناهاى خير همچون مسجد و بيمارستان و كتابخانه قرار گرفته‌اند .\r\nو در پايان آيه ، دستور به تقوا مىدهد و مىفرمايد : « تقواى الهى پيشه كنيد و بدانيد او را ملاقات خواهيد كرد ، و به مؤمنان بشارت دهيد » بشارت رحمت الهى و سعادت و نجات در سايه تقوا ( * ( وَاتَّقُوا اللَّه وَاعْلَمُوا أَنَّكُمْ مُلاقُوه وَبَشِّرِ الْمُؤْمِنِينَ ) * ) .\r\nاز آنجا كه مساله آميزش جنسى ، مساله اى است مهم ، و با پرجاذبه ترين غرايز انسان سر و كار دارد ، خداوند در اين جمله‌هاى آخر ، مؤمنان را به دقت در اين امر ، و پرهيز از هر گونه گناه و انحراف ، دعوت فرموده و به آنها هشدار مىدهد كه بدانيد همگى به ملاقات پروردگار خواهيد شتافت و تنها راه نجات ايمان و تقواى در سايه ايمان است .\r\n\r\nنكته : دستور عادلانه اسلام در مورد عادت ماهيانه زنان\r\nاقوام پيشين در مورد زنان در عادت ماهيانه عقائد مختلفى داشتند : يهود فوق العاده سخت گيرى مىكردند و در اين ايام به كلى از زنان در همه چيز جدا مىشدند ، در خوردن و آشاميدن و مجلس و بستر ، و در تورات كنونى احكام شديدى در اين باره ديده مىشود . ( 1 )\r\nو به عكس آنها مسيحيان هيچ گونه محدوديت و ممنوعيتى براى خود ، در برخورد با زنان ، در اين ايام قائل نبودند ، و اما بت پرستان عرب ، دستور و سنت\r\n\r\n","description":"","footnote":"\r\n( 1 ) در باب 15 از سفر لاويان تورات چنين مىخوانيم : « اگر زنى صاحبه جريان باشد و جريان از بدنش خون حيض باشد تا هفت روز جدا خواهد بود و هر كس كه او را مس كند تا به شام ناپاك باشد - و هر چيزى كه وقت جدا ماندنش بر آن بخوابد ناپاك و هر چه كه بر آن نشسته باشد ناپاك باشد - و هر كسى كه بسترش را لمس نمايد لباس خود را بشويد و خويشتن را با آب شستشو دهد و تا به شام ناپاك باشد . . . » و احكام ديگرى از اين قبيل .\r\n","page_name":" 143 ","page_number":143},
  {"content":"\r\nخاصى نزد آنها در اين زمينه يافت نمىشد ، ولى ساكنان مدينه و اطراف آن ، بعضى از آداب يهود را در اين زمينه اقتباس كرده بودند ، و در معاشرت با زنان در حال حيض ، سختگيريهايى داشتند ، در حالى كه ساير عرب چنين نبودند ، و حتى شايد آميزش جنسى را در اين حال جالب مىدانستند و معتقد بودند اگر فرزندى نصيب آنها شود بسيار خونريز خواهد بود ، و اين از صفات بارز و مطلوب ، نزد اعراب باديه نشين خونريز بود ( 1 ) .\r\n2 - ذكر طهارت و توبه در كنار يكديگر در آيات فوق ممكن است اشاره به اين باشد كه طهارت ، مربوط به پاكيزگى ظاهر ، و توبه اشاره به پاكيزگى باطن است .\r\nاين احتمال نيز وجود دارد كه طهارت در اينجا به معنى آلوده نشدن به گناه بوده باشد يعنى خداوند ، هم كسانى را كه آلوده به گناه نشده‌اند دوست دارد و هم كسانى كه بعد از آلودگى توبه كنند ، و در زمره پاكان در آيند .\r\nضمنا اشاره به مساله توبه در اينجا ممكن است ناظر به اين باشد كه بعضى بر اثر فشار غريزه جنسى نمىتوانستند خويشتن دارى كنند و بر خلاف امر خدا به گناه آلوده مىشدند ، سپس از عمل خود نادم شده و ناراحت مىگشتند ، براى اينكه راه بازگشت را به روى خود بسته نبينند و از رحمت حق مايوس نشوند ، طريق توبه را به آنها نشان مىدهد ( 2 ) .\r\n\r\n","description":"","footnote":"\r\n( 1 ) اقتباس از تفسير الميزان ، جلد دوم ، صفحه 208 ذيل آيه مورد بحث - در كتاب « انيس الاعلام » جلد 2 صفحه 106 و 107 نيز شرح مبسوطى با ذكر مدارك در اين باره آمده است .\r\n( 2 ) درباره حقيقت « توبه » و شرائط آن ، مشروحا در جلد 3 ذيل آيه 17 سوره نساء و در جلد 14 ذيل آيه 5 سوره نور ، بحث كرده‌ايم .\r\n","page_name":" 144 ","page_number":144},
  {"content":"\r\n\r\n[ سوره البقرة ‹ 2 › : آيات 224 تا 225 
  ]\r\nوَ لا تَجْعَلُوا اللَّه عُرْضَةً لأَيْمانِكُمْ أَنْ تَبَرُّوا وَتَتَّقُوا وَتُصْلِحُوا بَيْنَ النَّاسِ وَاللَّه سَمِيعٌ عَلِيمٌ ‹ 224 › لا يُؤاخِذُكُمُ اللَّه بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما كَسَبَتْ قُلُوبُكُمْ وَاللَّه غَفُورٌ حَلِيمٌ ‹ 225 ›\r\n\r\nترجمه :\r\n224 - خدا را در معرض سوگندهاى خود قرار ندهيد ! و براى اينكه نيكى كنيد ، و تقوا پيشه سازيد ، و در ميان مردم اصلاح كنيد ( سوگند ياد ننماييد ) ! و خداوند شنوا و داناست .\r\n225 - خداوند شما را به خاطر سوگندهايى كه بدون توجه ياد مىكنيد ، مؤاخذه نخواهد كرد ، اما به آنچه دلهاى شما كسب كرده ، ( و سوگندهايى كه از روى اراده و اختيار ، ياد مىكنيد ، ) مؤاخذه مىكند . و خداوند ، آمرزنده و بردبار است .\r\n\r\nشان نزول :\r\nميان داماد و دختر يكى از ياران پيامبر ص به نام « عبد اللَّه بن رواحه » اختلافى روى داد او سوگند ياد كرد كه براى اصلاح كار آنها هيچ گونه دخالتى نكند و در اين راه گامى بر ندارد . آيه فوق نازل شد و اين گونه سوگندها را ممنوع و بى اساس قلمداد كرد .\r\n\r\nتفسير : تا مىتوانيد سوگند نخوريد\r\nچنان كه در شان نزول خوانديم : دو آيه فوق ناظر به سوء استفاده از مساله سوگند است ، و مقدمه اى محسوب مىشود براى بحث آيات آينده كه از ايلاء و سوگند در مورد ترك آميزش جنسى با همسران سخن مىگويد .\r\nدر نخستين آيه مىفرمايد : « خدا را در معرض سوگندهاى خود براى ترك نيكى و تقوا و اصلاح در ميان مردم قرار ندهيد و ( بدانيد ) خدا شنوا و دانا است »\r\n","description":"","footnote":"","page_name":" 145 ","page_number":145},
  {"content":"\r\nسخنان شما را مىشنود و از نيات شما آگاه است ( * ( وَلا تَجْعَلُوا اللَّه عُرْضَةً لأَيْمانِكُمْ أَنْ تَبَرُّوا وَتَتَّقُوا وَتُصْلِحُوا بَيْنَ النَّاسِ وَاللَّه سَمِيعٌ عَلِيمٌ ) * ) ( 1 ) .\r\n« ايمان » جمع « يمين » به معنى سوگند است ، و « عرضه » ( بر وزن غرفه ) به معنى در معرض قرار گرفتن چيزى است ، مثلا جنسى را كه به بازار براى فروش مىبرند و در معرض معامله قرار مىدهند ، عرضه مىنامند ، گاهى به موانع نيز ، عرضه اطلاق مىشود ، زيرا در معرض انسان و بر سر راه او قرار دارد .\r\nبعضى نيز گفته‌اند : منظور اين است كه حتى براى كارهاى نيك ، اعم از كوچك و بزرگ ، قسم ياد نكنيد ، و نام خدا را كوچك ننماييد ، و به اين ترتيب سوگند ياد كردن جز در مواردى كه هدف مهمى در كار باشد عمل نامطلوب است اين موضوع در احاديث زيادى نيز به چشم مىخورد ، از جمله اينكه در حديثى امام صادق ع مىفرمايد :\r\nو لا تحلفوا باللَّه صادقين و لا كاذبين فان اللَّه سبحانه يقول * ( وَلا تَجْعَلُوا اللَّه عُرْضَةً لأَيْمانِكُمْ ) * :\r\n« هيچ گاه سوگند به خدا ياد نكنيد چه راستگو باشيد ، چه دروغگو ، زيرا خداوند سبحان مىفرمايد : خدا را در معرض سوگندهاى خود قرار ندهيد » ( 2 ) .\r\nاحاديث متعدد ديگرى نيز در اين زمينه نقل شده است ( 3 ) .\r\nدر اين صورت تناسب آن با شان نزول چنين است كه سوگند ياد كردن در كارهاى خوب عملى پسنديده نيست تا چه رسد به اينكه كسى سوگند ياد كند كارهاى خوب را ترك كند .\r\n\r\n","description":"","footnote":"\r\n( 1 ) مطابق اين تفسير كلمه « لا » در تقدير است و در اصل لئلا تبروا بوده است ، و اين معنى با شان نزول كاملا سازگار است ، اين احتمال نيز وجود دارد كه عرضة به معنى مانع باشد ، يعنى سوگند به نام خدا را مانع انجام كار نيك و اصلاح در ميان مردم قرار ندهيد ( در واقع تقدير چنين مىشود : لا تجعلوا اللَّه بسبب ايمانكم حاجزا ان تبروا و تتقوا ) ولى توجيه اول ، مناسبتر به نظر مىرسد .\r\n( 2 ) كافى ، مطابق نقل نور الثقلين ، جلد 1 صفحه 218 حديث 833 و وسائل الشيعه ، جلد 16 صفحه 116 حديث 5 .\r\n( 3 ) همان مدرك حديث 832 و 834 و وسائل الشيعه ، جلد 16 صفحه 115 به بعد .\r\n","page_name":" 146 ","page_number":146},
  {"content":"\r\nدر آيه بعد براى تكميل اين مطلب كه قسم نبايد مانع كار خير شود مىفرمايد :\r\n« خداوند شما را به خاطر سوگندهايى كه بدون توجه ياد مىكنيد مؤاخذه نخواهد كرد » ( * ( لا يُؤاخِذُكُمُ اللَّه بِاللَّغْوِ فِي أَيْمانِكُمْ ) * ) .\r\n« اما به آنچه دلهاى شما كسب كرده ( و سوگندهايى كه از روى اراده و اختيار ياد مىكنيد ) مؤاخذه مىكند و خداوند آمرزنده و داراى حلم است » ( * ( وَلكِنْ يُؤاخِذُكُمْ بِما كَسَبَتْ قُلُوبُكُمْ وَاللَّه غَفُورٌ حَلِيمٌ ) * ) .\r\nدر اين آيه خداوند به دو نوع سوگند اشاره كرده است ، نوع اول قسمهاى لغو است كه هيچ گونه اثرى ندارد و نبايد به آن اعتنا كرد ، اين نوع قسمها آنهايى است كه مردم بدون توجه ، تكيه كلام خود قرار مىدهند و به آن عادت كرده‌اند و در هر كارى « لا و اللَّه » ( نه به خدا قسم . . . ) يا « بلى و اللَّه » ( آرى به خدا سوگند . . . ) مىگويند ، اين نوع قسمها را قسم لغو مىنامند .\r\nزيرا لغو در لغت به تمام كارها و سخنانى گفته مىشود كه داراى هدف مشخصى نيست ، يا از روى اراده و تصميم سر نمىزند .\r\nبنا بر اين سوگندهايى كه انسان در حال غضب ( در صورتى كه غضب سبب بيرون رفتن از حال عادى شود ) ياد مىكند ، جزء قسمهاى لغو است و طبق آيه فوق ، خداوند مؤاخذه اى بر اين گونه قسمها نمىكند و نبايد به آن ترتيب اثر داد ( هر چند انسان بايد خود را چنان تربيت كند كه اين گونه سوگندها را نيز كنار بگذارد ) ، به هر حال اين گونه قسمها واجب العمل نيست و مخالفت آن كفاره ندارد . زيرا از روى اراده و تصميم نيست .\r\nجمله « * ( وَاللَّه غَفُورٌ حَلِيمٌ ) * » مىتواند اشاره اى به اين معنى بوده باشد .\r\nنوع دوم سوگندهايى است كه از روى اراده و تصميم انجام مىگيرد و به تعبير قرآن قلب انسان آن را كسب مىكند ، اين گونه قسم معتبر است و بايد به آن پايبند بود ، و مخالفت با آن ، هم گناه دارد ، و هم موجب كفاره مىشود مگر در مواردى كه بعدا اشاره خواهد شد ، اين همان است كه در سوره مائده آيه 89 از آن تعبير به « بِما\r\n","description":"","footnote":"","page_name":" 147 ","page_number":147},
  {"content":"\r\nعَقَّدْتُمُ الأَيْمانَ « شده است ، يعنى سوگندهايى كه از روى اراده محكم كرده‌ايد .\r\n\r\nنكته : سوگندهاى بى اعتبار\r\nقسم ياد كردن از نظر اسلام كار خوبى نيست ، ولى در عين حال حرام نمىباشد ، و اگر به خاطر هدفهاى مهم تربيتى و اجتماعى و اصلاحى انجام گيرد ممكن است واجب يا مستحبّ گردد ، ولى با اين حال يك سلسله از سوگندهاست كه از نظر اسلام به كلى بى اعتبار است ، از جمله :\r\n1 - سوگندهايى كه به غير نام خدا باشد ، حتى قسم خوردن به نام پيامبر ص و ائمه هدى ع واجب العمل نيست ، يعنى اگر كسى به غير نام خدا قسم ياد كند ملزم به انجام آن نمىباشد و مخالفت آن كفاره ندارد .\r\n2 - سوگندهايى كه براى انجام كار حرام يا مكروه ، يا ترك واجب و مستحبّ باشد آن هم اعتبارى ندارد ، مثل اينكه كسى سوگند ياد كند كه دين خود را نپردازد يا با بستگان خويش ترك رابطه كند ، يا از اصلاح ذات البين خوددارى نمايد همان گونه كه كرارا ديده شده ، بعضى از اشخاص به سبب خاطره بدى كه از يك اصلاح ذات البين پيدا مىكنند قسم ياد مىكنند كه هرگز سراغ چنين كارى نروند ، به اين گونه سوگندها نبايد اعتنا كرد ، هر چند با نام خدا باشد و يكى از تفسيرهاى « * ( لا يُؤاخِذُكُمُ اللَّه بِاللَّغْوِ فِي أَيْمانِكُمْ ) * » همين است ، ولى قسمهايى كه به نام خدا باشد ، و موضوع آن كار خوب يا لا اقل كار مباحى است ، وفا كردن به آن واجب است ، و اگر كسى با آن مخالفت كند كفاره دارد .\r\nكفاره آن اطعام ده مسكين يا لباس پوشاندن بر ده نفر نيازمند و يا آزاد كردن يك برده است ( اين معنى در آيه 89 سوره مائده آمده است ) و اكنون كه برده وجود ندارد بايد يكى از دو كار اول را انجام داد .\r\n","description":"","footnote":"","page_name":" 148 ","page_number":148},
  {"content":"\r\n\r\n[ سوره البقرة ‹ 2 › : آيات 226 تا 227 
  ]\r\nلِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ اللَّه غَفُورٌ رَحِيمٌ ‹ 226 › وَإِنْ عَزَمُوا الطَّلاقَ فَإِنَّ اللَّه سَمِيعٌ عَلِيمٌ ‹ 227 ›\r\n\r\nترجمه :\r\n226 - كسانى كه زنان خود را « ايلاء » مىنمايند [ سوگند ياد مىكنند كه با آنها ، آميزش جنسى ننمايند ، 
  ] حق دارند چهار ماه انتظار بكشند . ( و در ضمن اين چهار ماه ، وضع خود را با همسر خويش ، از نظر ادامه زندگى يا طلاق ، روشن سازند . ) اگر ( در اين فرصت ، ) بازگشت كنند ، ( چيزى بر آنها نيست ، زيرا ) خداوند ، آمرزنده و مهربان است .\r\n227 - و اگر تصميم به جدايى گرفتند ، ( آن هم با شرايطش مانعى ندارد ، ) خداوند شنوا و داناست .\r\n\r\nتفسير : مبارزه با يك رسم زشت جاهلى\r\nدر دوران جاهليت زن هيچ گونه ارزش و مقامى در جامعه عرب نداشت و به همين جهت براى جدايى از او يا تحت فشار قرار دادن زن ، طرق زشتى وجود داشت كه يكى از آنها « ايلاء » ( 1 ) - به معنى سوگند خوردن بر ترك عمل زناشويى - بود به اين ترتيب كه هر زمان مردى از همسر خود متنفر مىشد ، سوگند ياد مىكرد كه با او همبستر نگردد و با اين راه غير انسانى همسر خود را در تنگناى شديدى قرار مىداد ، نه او را رسما طلاق مىداد تا آزادانه شوهر انتخاب كند ، و نه بعد از اين سوگند حاضر مىشد آشتى كرده و با همسر خود زندگى مطلوبى داشته باشد البته خود مردان غالبا تحت فشار قرار نمىگرفتند ، چون همسران متعددى داشتند .\r\n\r\n","description":"","footnote":"\r\n( 1 ) « ايلاء » از ماده « الو » آمده كه به معنى قدرتنمايى و تصميم است ، و از آنجا كه سوگند نمونه اى از آن مىباشد اين واژه بر آن اطلاق شده است .\r\n","page_name":" 149 ","page_number":149},
  {"content":"\r\nآيات مورد بحث با اين سنت غلط مبارزه كرده و طريق گشودن اين سوگند را بيان مىكند ، مىفرمايد : « كسانى كه از زنان خود ايلاء مىكنند ( سوگند براى ترك آميزش جنسى مىخوردند ) حق دارند چهار ماه انتظار كشند » ( * ( لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ ) * ) .\r\nاين چهار ماه مهلت براى اين است كه وضع خويش را با همسر خود روشن كنند و زن را از اين نابسامانى ، نجات دهند .\r\nسپس مىافزايد : « اگر ( در اين فرصت ) تصميم به بازگشت گرفتند ، خداوند آمرزنده و مهربان است » ( * ( فَإِنْ فاؤُ فَإِنَّ اللَّه غَفُورٌ رَحِيمٌ ) * ) .\r\nآرى خداوند گذشته او را در اين مساله و همچنين شكستن سوگند را بر او مىبخشد - هر چند كفاره آن چنان كه خواهيم گفت به قوت خود باقى است .\r\n« و اگر تصميم به جدايى گرفتند ( آن هم با شرايطش مانعى ندارد ) خداوند شنوا و دانا است » ( * ( وَإِنْ عَزَمُوا الطَّلاقَ فَإِنَّ اللَّه سَمِيعٌ عَلِيمٌ ) * ) .\r\nو هر گاه مرد هيچ يك از اين دو راه را انتخاب نكند ، نه به زندگى سالم زناشويى باز گردد ، و نه زن را با طلاق رها سازد ، در اين جا حاكم شرع دخالت مىكند و مرد را به زندان مىاندازد و بر او سخت مىگيرد كه بعد از گذشتن چهار ماه ، مجبور شود يكى از دو راه را انتخاب كند و زن را از حال بلاتكليفى در آورد .\r\nبه اين ترتيب با اينكه اسلام حكم « ايلاء » ( سوگند خوردن بر ترك آميزش جنسى ) را به كلى ابطال نكرده اما آثار سوء آن را از بين برده ، زيرا به كسى اجازه نمىدهد كه از اين راه ، همسرش را سرگردان سازد ، و اگر مىبينيم مدت چهار ماه به عنوان ضرب الاجل تعيين كرده نه به خاطر اين است كه مىتوان از اين طريق مقدارى از حقوق زناشويى را باطل كرد بلكه از اين نظر است كه آميزش جنسى به عنوان يك واجب شرعى در هر چهار ماه لازم است ( البته اين در صورتى است كه زن بر اثر طول مدت به گناه نيفتد ، لذا در مورد زنان جوان كه بيم گرفتارى در گناه\r\n","description":"","footnote":"","page_name":" 150 ","page_number":150},
  {"content":"\r\nباشد لازم است اين فاصله كمتر شود ) .\r\n\r\nنكته‌ها :\r\n\r\n1 - ايلاء يك حكم استثنايى است\r\nدر آيات گذشته ، سخن از سوگندهاى لغو و بى اثر بود و گفتيم هر سخنى كه براى كار خلافى باشد ، جزء سوگندهاى لغو و بيهوده است و شكستن آن هيچ محذورى ندارد و مطابق اين حكم بايد سوگند بر ترك وظيفه زناشويى مطلقا اثرى نداشته باشد در حالى كه در اسلام براى آن كفاره قرار داده شده ( 1 ) ( همان كفاره شكستن قسم كه در بحث سابق گفته شد ) اين در حقيقت مجازاتى است براى مردان لجوج كه به اين شيوه ناجوانمردانه براى ابطال حقوق زن متوسل نشوند و اين كار را تكرار نكنند .\r\n\r\n2 - مقايسه حكم اسلام و دنياى غرب\r\nدر غرب و سنتهاى جاهلى آنها نيز چيزى شبيه ايلاء وجود دارد كه آن را جدايى جسمانى مىنامند .\r\nتوضيح اينكه : از آنجا كه طلاق در ميان مسيحيان نيست ، بعد از انقلاب كبير فرانسه يكى از راههايى كه براى جدايى ميان زن و مردى كه حاضر نبودند با هم زندگى كنند تصويب شد جدايى جسمى بود و آن اين بود كه زن و مرد موقتا از هم جدا شده و در خانه‌هاى جداگانه زندگى مىكردند ( وظيفه انفاق از سوى مرد و تمكين از سوى زن ساقط مىشد ، ولى رابطه ازدواج بر قرار بود ) با اين حال نه مرد مىتوانست همسر ديگرى اختيار كند و نه زن مىتوانست شوهر نمايد ، مدت اين\r\n\r\n","description":"","footnote":"\r\n( 1 ) اگر مرد قبل از چهار ماه ، آميزش جنسى كند ، كفاره آن مسلم و اجماعى است ، و اگر بعد از چهار ماه باشد اين حكم در ميان فقهاء مشهور است ، هر چند بعضى كفاره را در اين صورت انكار كرده‌اند .\r\n","page_name":" 151 ","page_number":151},
  {"content":"\r\nجدايى ممكن بود تا سه سال ادامه پيدا كند ، بعد از اين مدت ناچار بودند جدايى را رها ساخته و با هم زندگى كنند ( 1 ) .\r\nگر چه دنياى غرب اين جدايى را تا سه سال اجازه مىدهد ، ولى اسلام حاضر نشد - بيش از چهار ماه كه اگر سوگند هم ياد نكند چنين فاصله اى مباح است - اين وضع نابسامان ادامه يابد ، مرد بايد بعد از اين مدت وضع خود را روشن سازد ، و اگر سرپيچى كند حكومت اسلامى مىتواند او را تحت فشار شديد قرار دهد تا كار را يكسره كند .\r\n\r\n3 - اوصاف الهى در پايان هر آيه\r\nقابل توجه اينكه در بسيارى از آيات قرآن ، اوصافى از خداوند ، پايانگر بحثها است ، اين اوصاف هميشه رابطه مستقيمى با محتواى آيه دارد ، و چنان نيست كه انتخاب آن بدون رابطه نزديكى صورت گرفته باشد .\r\nاز جمله در آيات مورد بحث هنگامى كه سخن از ايلاء و تصميم بر شكستن اين قسم گناه آلود مىگويد ، آيه به جمله « * ( غَفُورٌ رَحِيمٌ ) * » ختم مىشود ، اشاره به اينكه اين حركت صحيح ، سبب مىشود كه گذشته گناه آلود مشمول غفران رحمت الهى گردد ، و هنگامى كه سخن از تصميم بر طلاق در ميان است ، روى اوصاف « * ( سَمِيعٌ عَلِيمٌ ) * » تكيه مىشود ، يعنى خداوند سخنان شما را مىشنود و از انگيزه طلاق و جدايى آگاه است ، و شما را بر طبق آن جزا مىدهد .\r\n\r\n","description":"","footnote":"\r\n( 1 ) حقوق زن در اسلام و اروپا\r\n","page_name":" 152 ","page_number":152},
  {"content":"\r\n\r\n[ سوره البقرة ‹ 2 › : آيه 228 
  ]\r\nوَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ وَلا يَحِلُّ لَهُنَّ أَنْ يَكْتُمْنَ ما خَلَقَ اللَّه فِي أَرْحامِهِنَّ إِنْ كُنَّ يُؤْمِنَّ بِاللَّه وَالْيَوْمِ الآخِرِ وَبُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجالِ عَلَيْهِنَّ دَرَجَةٌ وَاللَّه عَزِيزٌ حَكِيمٌ ‹ 228 ›\r\n\r\nترجمه :\r\n228 - زنان مطلقه ، بايد به مدت سه مرتبه عادت ماهانه ديدن ( و پاك شدن ) انتظار بكشند ! [ عده نگهدارند 
  ] و اگر به خدا و روز رستاخيز ، ايمان دارند براى آنها حلال نيست كه آنچه را خدا در رحمهايشان آفريده ، كتمان كنند . و همسرانشان ، براى باز گرداندن آنها ( و از سر گرفتن زندگى زناشويى ) در اين مدت ، ( از ديگران ) سزاوارترند ، در صورتى كه ( به راستى ) خواهان اصلاح باشند . و براى زنان ، همانند وظايفى كه بر دوش آنهاست ، حقوق شايسته اى قرار داده شده ، و مردان بر آنان برترى دارند ، و خداوند توانا و حكيم است .\r\n\r\nتفسير : عده يا حريم ازدواج ؟\r\nدر آيه قبل سخن از طلاق بود و در اين بخش از احكام طلاق و يا آنچه مربوط به آن است بيان مىشود و در مجموع پنج حكم در آن بيان شده :\r\nنخست درباره عده مىفرمايد : « زنان مطلقه بايد به مدت سه بار پاك شدن انتظار بكشند » ( * ( وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ ) * ) .\r\n« قروء » جمع « قرء » ( بر وزن قفل ) هم به معنى عادت ماهيانه و هم پاك شدن از آن گفته شده ، ولى اين دو معنى را مىتوان در يك مفهوم كلى جمع كرد و آن انتقال از يكى از دو حالت به حالت ديگر است ، « راغب » در « مفردات » معتقد است كه\r\n","description":"","footnote":"","page_name":" 153 ","page_number":153},
  {"content":"\r\n« قرء » در حقيقت ، اسم براى داخل شدن از حالت حيض به پاكى است ، و چون هر دو عنوان در آن مطرح است گاهى بر حالت حيض و گاهى به پاكى اطلاق مىشود ، از بعضى از روايات و بسيارى از كتب لغت نيز استفاده مىشود كه قرء به معنى جمع است و چون در حالت پاكى زن خون عادت در وجود او جمع مىشود ، اين واژه به پاكى اطلاق شده است ، به هر حال در روايات متعددى ، تصريح شده كه منظور از ثلاثة قروء كه حد عده است سه مرتبه پاك شدن زن از خون حيض است ( 1 ) .\r\nو از آنجا كه طلاق بايد در حال پاكى كه با شوهر خود آميزش جنسى نكرده باشد انجام گيرد ، اين پاكى يك مرتبه محسوب مىشود ، و هنگامى كه بعد از آن دو بار عادت ببيند و پاك شود ، به محض اينكه پاكى سوم به اتمام رسيد و لحظه اى عادت شد ، عده تمام شده و ازدواج او در همان حالت جايز است . ولى علاوه بر اين روايات ، اين حقيقت را از خود آيه نيز مىتوان استفاده كرد زيرا :\r\nاولا « قرء » دو جمع دارد ، يكى قروء ، ديگرى اقراء ، و بعضى تصريح كرده‌اند كه « قرء » به معنى پاكى جمعش قروء ، و « قرء » به معنى حيض ، جمعش اقراء است بنا بر اين قروء در آيه فوق به معنى ايام پاكى زن مىباشد نه ايام حيض ( 2 ) .\r\nثانيا همان گونه كه در بالا اشاره شد ، قرء اصلا به معنى جمع شدن است ، و جمع شدن با حالت طهر و پاكى ، تناسب بيشترى دارد ، زيرا در اين حالت خون در رحم تدريجا جمع مىگردد ، و در هنگام عادت بيرون مىريزد و پراكنده مىشود ( 3 ) .\r\nدومين حكم ، اين است كه « براى آنها حلال نيست كه آنچه را در رحم آنان آفريده شده كتمان كنند ، اگر به خدا و روز رستاخيز ايمان دارند\r\n\r\n","description":"","footnote":"\r\n( 1 ) به نور الثقلين ، جلد 1 ، صفحه 220 و 221 مراجعه شود .\r\n( 2 ) قاموس اللغة ، ماده قرء .\r\n( 3 ) لسان العرب ، ماده قرء .\r\n","page_name":" 154 ","page_number":154},
  {"content":"\r\n« ( * ( وَلا يَحِلُّ لَهُنَّ أَنْ يَكْتُمْنَ ما خَلَقَ اللَّه فِي أَرْحامِهِنَّ إِنْ كُنَّ يُؤْمِنَّ بِاللَّه وَالْيَوْمِ الآخِرِ ) * ) .\r\nقابل توجه اينكه مساله آغاز و پايان ايام عده را كه معمولا خود زن مىفهمد نه ديگرى بر عهده او گذارده ، و گفتار او را سند قرار داده لذا امام صادق ع در تفسير آيه فوق مىفرمايد : قد فوض اللَّه الى النساء ثلاثة اشياء الحيض و الطهر و الحمل : « خداوند سه چيز را به زنان واگذار كرده عادت ماهانه ، پاك شدن و حامله بودن » ( 1 ) .\r\nاز آيه فوق نيز مىتوان اين معنى را اجمالا استفاده كرد زيرا مىفرمايد براى زن جايز نيست آنچه را خداوند در رحم او آفريده كتمان كند ، و بر خلاف واقع سخن گويد ، يعنى سخن او مورد قبول است .\r\nجمله « * ( ما خَلَقَ اللَّه فِي أَرْحامِهِنَّ ) * » به گفته جمعى از مفسران ، دو معنى مىتواند داشته باشد ، « فرزند » و « عادت ماهانه » ، زيرا هر دو را خداوند در رحم زن آفريده است ، يعنى نبايد حمل خود را مخفى كند و بگويد به عادت ماهانه مبتلا مىشود ، تا مدت عده را كمتر كند ( زيرا عده زن باردار وضع حمل است ) و در مورد عادت ماهانه ، چه از نظر شروع ، و چه از نظر پايان ، نيز نبايد خلاف گويى كند ، استفاده هر دو معنى از تعبير فوق نيز بعيد به نظر نمىرسد .\r\nسومين حكمى كه از آيه استفاده مىشود ، اين است كه شوهر در عده طلاق رجعى ، حق رجوع دارد ، مىفرمايد : « همسران آنها براى رجوع به آنها ( و از سر گرفتن زندگى مشترك ) در اين مدت عده ( از ديگران ) سزاوارترند هر گاه خواهان اصلاح باشند » ( * ( وَبُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً ) * ) ( 2 ) .\r\n\r\n","description":"","footnote":"\r\n( 1 ) مجمع البيان ، جلد 1 صفحه 326 ( ذيل آيه مورد بحث ) .\r\n( 2 ) « بعوله » جمع « بعل » ( بر وزن نعل ) به معنى شوهر است « راغب » در « مفردات » و بعضى گفته‌اند به زن و شوهر هر دو اطلاق مىشود ( تفسير كبير جلد 6 صفحه 93 ) و گاه گفته شده كه از اين واژه ، نوعى معنى برترى فهميده مىشود .\r\n","page_name":" 155 ","page_number":155},
  {"content":"\r\nدر واقع در موقعى كه زن در عده طلاق رجعى است ، شوهر مىتواند بدون هيچ گونه تشريفات ، زندگى زناشويى را از سر گيرد ، با هر سخن و يا عملى كه به قصد بازگشت باشد ، اين معنى حاصل مىشود ، منتها با جمله « * ( إِنْ أَرادُوا إِصْلاحاً ) * » اين حقيقت را بيان كرده كه بايد هدف از رجوع و بازگشت ، اصلاح باشد ، نه همچون دوران جاهليت كه مردان با سوء استفاده از اين حق ، زنان را تحت فشار قرار داده و در حالتى ميان داشتن شوهر و مطلقه بودن ، نگه مىداشتند .\r\nاين حق در صورتى است كه راستى از كار خود پشيمان شده و بخواهد به طور جدى زندگى خانوادگى را از سر گيرد ، و هدفش ايجاد ضرر و بلا تكليف ساختن زن نباشد .\r\nضمنا از اينكه در ذيل آيه ، مساله رجوع مطرح شده استفاده مىشود كه حكم عده نگه داشتن در آغاز آيه ، نيز مربوط به اين گروه از زنان است ، و به تعبير ديگر ، آيه به طور كلى از طلاق رجعى ، سخن مىگويد ، بنا بر اين مانعى ندارد كه بعضى از اقسام طلاق ، اصلا عده نداشته باشد .\r\nسپس به بيان چهارمين حكم پرداخته ، مىفرمايد : « و براى زنان همانند وظايفى كه بر دوش آنها است حقوق شايسته اى قرار داده شده و مردان بر آنها برترى دارند » ( * ( وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجالِ عَلَيْهِنَّ دَرَجَةٌ ) * ) .\r\nبه گفته مرحوم « طبرسى » در « مجمع البيان » ، اين جمله از كلمات عجيب و جالب و جامعى است كه فوايد بسيارى را در بر دارد ( 1 ) و در واقع بحث را به مسائل مهمترى فراتر از طلاق و عده كشانيده و به مجموعه حقوق زناشويى مردان و زنان ، اشاره مىكند و مىگويد : « همانطور كه براى مرد حقوقى بر عهده زنان گذارده شده همچنين زنان حقوقى بر مردان دارند كه آنها موظف به رعايت آنند زيرا در اسلام\r\n\r\n","description":"","footnote":"\r\n( 1 ) مجمع البيان ، جلد 1 صفحه 327 .\r\n","page_name":" 156 ","page_number":156},
  {"content":"\r\nهرگز حق يك طرفه نيست ، و هميشه به صورت متقابل مىباشد .\r\nواژه « معروف » كه به معنى كار نيك و شناخته شده و معقول و منطقى است ، در اين سلسله آيات دوازده بار تكرار شده ( از آيه مورد بحث تا 241 ) تا هشدارى به مردان و زنان باشد كه هرگز از حق خود ، سوء استفاده نكنند بلكه با احترام به حقوق متقابل يكديگر در تحكيم پيوند زناشويى و جلب رضاى الهى بكوشند .\r\nجمله « * ( وَلِلرِّجالِ عَلَيْهِنَّ دَرَجَةٌ ) * » در حقيقت تكميلى است بر آنچه در باره حقوق متقابل زن و مرد قبلا گفته شد ، و در واقع مفهومش اين است كه مساله عدالت ميان زن و مرد به اين معنى نيست كه آنها در همه چيز برابرند و همراه يكديگر گام بردارند ، آيا راستى لازم است آن دو در همه چيز مساوى باشند ؟\r\nبا توجه به اختلاف دامنه دارى كه بين نيروهاى جسمى و روحى زن و مرد وجود دارد ، پاسخ اين سؤال روشن مىشود ، جنس زن براى انجام وظايفى متفاوت با مرد آفريده شده و به همين دليل احساسات متفاوتى دارد قانون آفرينش ، وظيفه حساس مادرى و پرورش نسلهاى نيرومند را بر عهده او گذارده ، به همين دليل سهم بيشترى از عواطف و احساسات به او داده است ، در حالى كه طبق اين قانون ، وظايف خشن و سنگينتر اجتماعى بر عهده جنس مرد گذارده شده ، و سهم بيشترى از تفكر به او اختصاص يافته بنا بر اين اگر بخواهيم عدالت را اجرا كنيم بايد پاره اى از وظايف اجتماعى كه نياز بيشترى به انديشه و مقاومت و تحمل شدائد دارد بر عهده مردان گذارده شود ، و وظايفى كه عواطف و احساسات بيشترى را مىطلبد بر عهده زنان ، و به همين دليل مديريت خانواده بر عهده مرد ، و معاونت آن بر عهده زن گذارده شده است و به هر حال اين مانع از آن نخواهد بود كه زنان در اجتماع ، كارها و وظايفى را كه با ساختمان جسم و جان آنها مىسازد ، عهده دار شوند ، و در كنار انجام وظيفه مادرى ، وظايف حساس ديگرى را نيز انجام دهند .\r\nو نيز اين تفاوت مانع از آن نخواهد بود كه از نظر مقامات معنوى و دانش و\r\n","description":"","footnote":"","page_name":" 157 ","page_number":157},
  {"content":"\r\nتقوا ، گروهى از زنان از بسيارى از مردان پيشرفته تر باشند .\r\nاينكه بعضى از روشنفكران اصرار دارند كه اين دو جنس را مساوى در همه چيز قلمداد كنند ، اصرارى است كه با واقعيتها هرگز نمىسازد ، و مطالعات مختلف علمى آن را انكار مىكند ، حتى در جوامعى كه شعار مساوات و برابرى در تمام جهات ، همه جا را پر كرده ، عملا غير آن ديده مىشود ، مثلا مديريت سياسى و نظامى تمام جوامع بشرى - جز در موارد استثنايى همه در دست مردان است ، حتى در جوامع غربى كه شعار اصلى شعار مساوات است ، اين معنى به وضوح ديده مىشود .\r\nبه هر حال قوانينى همچون بودن حق طلاق ، يا رجوع در عده يا قضاوت به دست مردان ، ( جز در موارد خاصى كه به زن يا حاكم شرع حق طلاق داده مىشود ) از همين جا سرچشمه مىگيرد ، و نتيجه مستقيم همين واقعيت است .\r\nبعضى از مفسران گفته‌اند كه جمله « * ( لِلرِّجالِ عَلَيْهِنَّ دَرَجَةٌ ) * » ، تنها نظر به مساله رجوع در عده طلاق دارد ( 1 ) .\r\nولى روشن است كه اين تفسير با ظاهر آيه سازگار نيست ، زيرا قبل از آن يك قانون كلى در باره حقوق زن و رعايت عدالت ، به صورت « * ( وَلَهُنَّ مِثْلُ الَّذِي عَلَيْهِنَّ بِالْمَعْرُوفِ ) * » بيان شده ، سپس جمله مورد بحث به صورت يك قانون كلى ديگر به دنبال آن قرار گرفته است .\r\nو بالاخره در پايان آيه مىخوانيم : « خداوند توانا و حكيم است » ( * ( وَاللَّه عَزِيزٌ حَكِيمٌ ) * ) .\r\nو در واقع پاسخى است براى آنها كه در اين زمينه ايراد مىگيرند ، و اشاره اى است به اينكه حكمت و تدبير الهى ، ايجاب مىكند كه هر كس در جامعه به وظايفى بپردازد كه قانون آفرينش براى او تعيين كرده است ، و با ساختمان جسم و جان او هماهنگ است ، حكمت خداوند ايجاب مىكند كه در برابر وظايفى كه بر عهده\r\n\r\n","description":"","footnote":"\r\n( 1 ) تفسير فى ظلال القرآن ، جلد 1 صفحه 360 .\r\n","page_name":" 158 ","page_number":158},
  {"content":"\r\nزنان گذارده ، حقوق مسلمى قرار گيرد ، تا تعادلى ميان وظيفه و حق بر قرار شود .\r\n\r\nنكته‌ها :\r\n\r\n1 - عده ، وسيله اى براى صلح و بازگشت\r\nگاهى در اثر عوامل مختلف ، زمينه روحى به وضعى در مىآيد كه پديد آمدن يك اختلاف جزئى و نزاع كوچك حس انتقام را آن چنان شعله ور مىسازد كه فروغ عقل و و جدان را خاموش مىكند .\r\nو غالبا تفرقه‌هاى خانوادگى در همين حالات رخ مىدهد . اما بسيار مىشود كه اندك مدتى كه از اين كشمكش گذشت زن و مرد به خود آمده پشيمان مىشوند خصوصا از اين جهت كه مىبينند با متلاشى شدن كانون خانواده در مسير ناراحتيهاى گوناگونى قرار خواهند گرفت .\r\nاينجاست كه آيه مورد بحث مىگويد : زنها بايد مدتى عده نگه دارند و صبر كنند تا اين امواج زودگذر بگذرد و ابرهاى تيره نزاع و دشمنى از آسمان زندگى آنان پراكنده شوند مخصوصا با دستورى كه اسلام در باره خارج نشدن زن از خانه در طول مدت عده داده است حسن تفكر در او برانگيخته مىشود ، و در بهبود روابط او با شوهر كاملا مؤثر است و لذا در سوره طلاق آيه 1 مىخوانيم كه : « لا تُخْرِجُوهُنَّ مِنْ بُيُوتِهِنَّ . . . لا تَدْرِي لَعَلَّ اللَّه يُحْدِثُ بَعْدَ ذلِكَ أَمْراً » ، « آنان را از منزلشان خارج نسازيد . . . چه مىدانيد شايد خدا گشايشى رساند و صلحى پيش آيد » .\r\nغالبا به خاطر آوردن لحظات گرم و شيرين قبل از طلاق كافى است كه مهر و صميميت از دست رفته را باز آورد و فروغ ضعيف گشته محبت را تقويت كند .\r\n\r\n2 - عده ، وسيله حفظ نسل\r\nيكى ديگر از فلسفه‌هاى عده روشن شدن وضع زن از نظر باردارى است\r\n","description":"","footnote":"","page_name":" 159 ","page_number":159},
  {"content":"\r\nراست است كه يك بار ديدن عادت ماهانه معمولا دليل بر عدم باردارى زن است ولى گاه ديده شده كه زن در عين باردارى عادت ماهيانه را در آغاز حمل مىبيند از اين رو براى رعايت كامل اين موضوع دستور داده شده كه زن سه بار عادت ماهيانه ببيند و پاك شود تا بطور قطع عدم باردارى از شوهر سابق روشن گردد و بتواند ازدواج مجدد كند . البته عده فوايد ديگرى هم دارد كه در جاى خود به آن اشاره خواهد شد .\r\n\r\n3 - حق و وظيفه جدايى ناپذيرند\r\nدر اينجا قرآن به يك اصل اساسى اشاره كرده است ، و آن اينكه هر جا « وظيفه اى » وجود دارد در كنار آن « حقى » هم ثابت است ، يعنى وظيفه از حق هرگز جدا نيست مثلا پدر و مادر وظايفى در برابر فرزندان خود دارند ، همين سبب مىشود كه حقوقى نيز به گردن آنها داشته باشند ، يا اينكه قاضى موظف است براى بسط و تعميم عدالت حد اكثر كوشش را بنمايد در مقابل ، حقوق فراوانى هم براى او قرار داده شده است اين موضوع حتى در مورد پيامبران و امتها نيز ثابت است .\r\nدر آيه مورد بحث نيز اشاره به اين حقيقت شده و مىفرمايد : به همان اندازه كه زنان وظايفى دارند حقوقى هم براى آنها قرار داده شده است و از تساوى اين « حقوق » با آن « وظايف » « اجراى عدالت » در حق آنان عملى مىگردد .\r\nعكس اين معنى نيز ثابت است كه اگر براى كسى حقى قرار داده شده در مقابل وظايفى هم به عهده او خواهد بود و لذا نمىتوانيم كسى را پيدا كنيم كه حقى در موردى داشته باشد بدون اينكه وظيفه اى بر دوش او قرار گيرد .\r\n\r\n4 - سرگذشت دردناك زنان در طول تاريخ\r\nزن در طول تاريخ جريان پر ماجرا و دردآلودى دارد كه از مهمترين مباحث « جامعه شناسى » روز به شمار مىرود ، به طور كلى دوران زندگى زن را به دو دوره مىتوان تقسيم كرد : نخست دوران ما قبل تاريخ كه امروز اطلاع صحيحى از وضع\r\n","description":"","footnote":"","page_name":" 160 ","page_number":160},
  {"content":"\r\nزن در آن دوره ، در دست ما نيست ، و شايد در آن دوران از حقوق طبيعى بيشترى برخوردار بوده است .\r\nبا شروع تاريخ بشر نوبت به دوره دوم رسيد ، در اين دوره در بعضى از جوامع زن به عنوان يك شخصيت غير مستقل در كليه حقوق اقتصادى ، سياسى و اجتماعى شناخته مىشد ، و اين وضع در پاره اى از كشورها تا قرون اخير ادامه داشت اين طرز تفكر در باره زن حتى در قانون مدنى به اصطلاح مترقى فرانسه هم ديده مىشود كه به عنوان نمونه به چند ماده از موادى كه در باره روابط مالى زوجين سخن مىگويد اشاره مىشود .\r\n« از ماده 215 و 217 استفاده مىگردد كه زن شوهردار نمىتواند بدون اجازه و امضاى شوهر خود هيچ عمل حقوقى را انجام دهد و هر گونه معامله براى او محتاج به اذن شوهر است » ( البته در صورتى كه شوهر نخواهد از قدرتش سوء استفاده كرده و بدون علت موجه از اجازه دادن امتناع ورزد ) .\r\n« طبق ماده 1242 شوهر حق دارد به تنهايى در دارايى مشترك بين زن و مرد هر گونه تصرف كه بخواهد بكند و اجازه زن هم لازم نيست » ( البته با اين قيد كه هر معامله اى كه از حدود اداره كردن خارج باشد موافقت و امضاى زن لازم نيست ) .\r\nو از اين بالاتر « در ماده 1428 حق اداره كليه اموال اختصاصى زن هم به مرد محول شده » ( البته با اين قيد كه در هر گونه معامله اى كه از حدود اداره كردن خارج باشد موافقت و امضاى زن نيز لازم است ) ( 1 ) .\r\nدر محيط پيدايش اسلام يعنى حجاز نيز قبل از ظهور پيغمبر اكرم ص با زن همان معامله انسان وابسته غير مستقل انجام مىشد ، رفتار آنها شباهت زيادى به بشرهاى نيمه وحشى داشت زيرا به وضع رسوا و ننگينى از زن بهره بردارى مىكردند زن در محيط آنها آن چنان بى اراده و بى اختيار بود كه گاهى جهت ارتزاق\r\n\r\n","description":"","footnote":"\r\n( 1 ) حقوق زن در اسلام و اروپا\r\n","page_name":" 161 ","page_number":161},
  {"content":"\r\nصاحب خود در معرض كرايه قرار مىگرفت ، محروميت از تمدن ، و ابتلاى به فقر آنها را گرفتار خشونت عجيبى كرده بود كه جنايت معروف « وأد » ( زنده به گور كردن ) را در مورد آنها مرتكب مىشدند .\r\n\r\n5 - مرحله نوين در زندگى زن\r\nبا ظهور اسلام و تعليمات ويژه آن زندگى زن وارد مرحله نوينى گرديد كه با دو مرحله گذشته فاصله زيادى داشت در اين دوره ديگر مستقل شد و از كليه حقوق فردى و اجتماعى و انسانى برخوردار گرديد پايه تعليمات اسلام در مورد زن همان است كه در آيات مورد بحث مىخوانيم : « * ( وَلَهُنَّ مِثْلُ الَّذِي عَلَيْهِنَّ بِالْمَعْرُوفِ ) * » ، يعنى زن همان اندازه كه در اجتماع وظايف سنگينى دارد حقوق قابل توجهى نيز داراست اسلام زن را مانند مرد برخوردار از روح كامل انسانى و اراده و اختيار دانسته و او را در مسير تكامل كه هدف خلقت است مىبيند لذا هر دو را در يك صف قرار داده و با خطابهاى « يا ايها الناس » و « يا ايها الذين آمنوا » مخاطب ساخته برنامه‌هاى تربيتى و اخلاقى و علمى را براى آنها لازم كرده است و با آياتى مثل « وَمَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَأُولئِكَ يَدْخُلُونَ الْجَنَّةَ » . ( 1 )\r\nوعده برخوردار شدن از سعادت كامل به هر دو جنس داده ، و با آياتى مانند « مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَلَنُحْيِيَنَّه حَياةً طَيِّبَةً وَلَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ » ( 2 ) مىگويد : كه هر كدام از زن و مرد مىتوانند به دنبال انجام برنامه‌هاى اسلام و وظايف الهى به تكامل معنوى و مادى برسند و به حياتى « طيب » و پاكيزه كه سراسر سعادت و نور است گام نهند .\r\nاسلام زن را مانند مرد به تمام معنى مستقل و آزاد مىداند و قرآن با آياتى\r\n\r\n","description":"","footnote":"\r\n( 1 ) سوره غافر ، آيه 40 .\r\n( 2 ) سوره نحل ، آيه 97 .\r\n","page_name":" 162 ","page_number":162},
  {"content":"\r\nنظير « كُلُّ نَفْسٍ بِما كَسَبَتْ رَهِينَةٌ » ( 1 ) و يا « مَنْ عَمِلَ صالِحاً فَلِنَفْسِه وَمَنْ أَساءَ فَعَلَيْها » ( 2 ) .\r\nاين آزادى را براى عموم افراد اعم از زن و مرد بيان مىدارد و لذا در برنامه‌هاى مجازاتى هم مىبينم در آياتى مثل : « الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ » ( 3 ) و مانند آن هر دو را به مجازات واحدى محكوم مىكند .\r\nاز طرفى چون استقلال لازمه اراده و اختيار است لذا اسلام اين استقلال را در كليه حقوق اقتصادى مىآورد . و انواع و اقسام ارتباطات مالى را براى زن بلامانع دانسته و او را مالك درآمد و سرمايه‌هاى خويش مىشمارد در سوره نساء آيه 32 مىخوانيم : « لِلرِّجالِ نَصِيبٌ مِمَّا اكْتَسَبُوا وَلِلنِّساءِ نَصِيبٌ مِمَّا اكْتَسَبْنَ » با توجه به لغت ( اكتساب ) كه بر خلاف ( كسب ) براى بدست آوردن مالى است كه نتيجه اش متعلق به شخص به دست آورنده است ( 4 ) و همچنين با در نظر گرفتن قانون كلى :\r\n« الناس مسلطون على اموالهم » ( همه مردم بر اموال خويش مسلطاند ) به دست مىآيد كه چگونه اسلام به استقلال اقتصادى زن احترام گذارده و تفاوتى بين زن و مرد نگذاشته است .\r\nخلاصه آنكه زن در اسلام يك ركن اساسى اجتماع به شمار مىرود و هرگز نبايد با او معامله يك موجود فاقد اراده و وابسته و نيازمند به قيم نمود .\r\n\r\n6 - مساوات يا عدالت ؟\r\nتنها مطلبى كه بايد به آن توجه داشت ( و در اسلام به آن توجه خاصى شده ) ولى بعضى روى يك سلسله احساسات افراطى و حساب نشده آن را انكار مىكنند\r\n\r\n","description":"","footnote":"\r\n( 1 ) سوره مدثر ، آيه 38 .\r\n( 2 ) سوره فصلت ، آيه 46 .\r\n( 3 ) سوره نور ، آيه 2 .\r\n( 4 ) به كتاب « مفردات راغب » رجوع شود - البته اين نكته در مواردى است كه لغت كسب و اكتساب در برابر هم آمده باشد .\r\n","page_name":" 163 ","page_number":163},
  {"content":"\r\nمساله تفاوتهاى روحى و جسمى زن و مرد و تفاوت وظايف آنها است .\r\nما هر چه را انكار كنيم اين حقيقت را نمىتوانيم انكار نمائيم كه بين اين دو جنس هم از نظر جسمى و هم از نظر روحى تفاوت زيادى است كه ذكر آنها در كتب مختلف ما را از تكرار آنها بى نياز مىسازد و خلاصه همه آنها اين است كه چون زن پايگاه وجود و پيدايش انسان است و رشد نونهالان در دامن او انجام مىپذيرد همانطور كه جسما متناسب با حمل و پرورش و تربيت نسلهاى بعد آفريده شده از نظر روحى هم سهم بيشترى از عواطف و احساسات دارد .\r\nبا وجود اين اختلافات دامنه دار آيا مىتوان گفت زن و مرد بايد در تمام شؤون همراه يكديگر گام برداشته و در تمام كارها صد در صد مساوى باشند .\r\nمگر نه اين است كه بايد طرفدار عدالت در اجتماع بود آيا عدالت غير از اين است كه هر كس به وظيفه خود پرداخته و از مواهب و مزاياى وجودى خويش بهره مند گردد ؟\r\nبنا بر اين آيا دخالت دادن زن در كارهايى كه خارج از تناسب روحى و جسمى اوست بر خلاف عدالت نمىباشد ؟ ! اينجاست كه مىبينيم اسلام در عين طرفدارى از عدالت ، مرد را در پاره اى از كارهاى اجتماعى كه به خشونت و يا دقت بيشترى نيازمند است ، مانند : سرپرستى كانون خانه و . . . مقدم داشته و مقام معاونت را به زن واگذار كرده است .\r\nيك « خانه » و يك « اجتماع » هر كدام احتياج به مدير دارند و مساله مديريت در آخرين مرحله خود بايد در يك شخص منتهى گردد ، و گرنه كشمكش و هرج و مرج بر قرار خواهد شد .\r\nبا اين وضع آيا بهتر است كه مرد براى اين كار نامزد گردد يا زن ؟ همه محاسبات دور از تعصب مىگويد وضع ساختمانى مرد ايجاب مىكند كه مديريت خانواده به عهده او نهاده شود و زن « معاون » او گردد .\r\n","description":"","footnote":"","page_name":" 164 ","page_number":164},
  {"content":"\r\nگر چه جمعى اصرار دارند اين واقعيتها را ناديده بگيرند ، ولى وضع زندگى حتى در جهان امروز و حتى در كشورهايى كه به زنان آزادى و مساوات كامل داده‌اند نشان مىدهد كه عملا مطلب همان است كه در بالا گفته شد اگر چه در سخن خلاف آن گفته شود !\r\n","description":"","footnote":"","page_name":" 165 ","page_number":165},
  {"content":"\r\n\r\n[ سوره البقرة ‹ 2 › : آيه 229 
  ]\r\nالطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ وَلا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلَّا أَنْ يَخافا أَلَّا يُقِيما حُدُودَ اللَّه فَإِنْ خِفْتُمْ أَلَّا يُقِيما حُدُودَ اللَّه فَلا جُناحَ عَلَيْهِما فِيمَا افْتَدَتْ بِه تِلْكَ حُدُودُ اللَّه فَلا تَعْتَدُوها وَمَنْ يَتَعَدَّ حُدُودَ اللَّه فَأُولئِكَ هُمُ الظَّالِمُونَ ‹ 229 ›\r\n\r\nترجمه :\r\n229 - طلاق ، ( طلاقى كه رجوع و بازگشت دارد ، ) دو مرتبه است ، ( و در هر مرتبه ، ) بايد به طور شايسته همسر خود را نگاهدارى كند ( و آشتى نمايد ) ، يا با نيكى او را رها سازد ( و از او جدا شود ) . و براى شما حلال نيست كه چيزى از آنچه به آنها داده‌ايد ، پس بگيريد ، مگر اينكه دو همسر ، بترسند كه حدود الهى را بر پا ندارند . اگر بترسيد كه حدود الهى را رعايت نكنند ، مانعى براى آنها نيست كه زن ، فديه و عوضى بپردازد ( و طلاق بگيرد ) . اينها حدود و مرزهاى الهى است ، از آن ، تجاوز نكنيد ! و هر كس از آن تجاوز كند ، ستمگر است .\r\n\r\nشان نزول :\r\nزنى خدمت يكى از همسران پيامبر ص رسيد و از شوهرش شكايت كرد كه او پيوسته وى را طلاق مىدهد و سپس رجوع مىكند تا به اين وسيله به زيان و ضرر افتد - و در جاهليت چنين بود كه مرد حق داشت همسرش را هزار بار طلاق بدهد و رجوع كند و حدى براى آن نبود ، هنگامى كه اين شكايت به محضر پيغمبر اكرم ص رسيد آيه فوق نازل گشت و حد طلاق را سه بار قرار داد . ( 1 )\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 329 ( اين شان نزول در تفسير كبير و قرطبى و روح المعانى نيز ذيل آيه مورد بحث آمده است ) .\r\n","page_name":" 166 ","page_number":166},
  {"content":"\r\n\r\nتفسير : يا زندگى زناشويى معقول يا جدايى شايسته !\r\nدر تفسير آيه قبل به اينجا رسيديم كه قانون « عده » و « رجوع » براى اصلاح وضع خانواده و جلوگيرى از جدايى و تفرقه است ، ولى بعضى از تازه مسلمانان مطابق دوران جاهليت ، از آن سوء استفاده مىكردند ، و براى اينكه همسر خود را تحت فشار قرار دهند پى در پى او را طلاق داده و قبل از تمام شدن عده رجوع مىكردند ، و به اين وسيله زن را در تنگناى شديدى قرار مىدادند .\r\nآيه فوق نازل شد و از اين عمل زشت و ناجوانمردانه جلوگيرى كرد ، مىفرمايد : « طلاق ( منظور طلاقى است كه رجوع و بازگشت دارد ) دو مرتبه است » ( * ( الطَّلاقُ مَرَّتانِ ) * ) .\r\nسپس مىافزايد : « در هر يك از اين دو بار يا بايد همسر خود را بطور شايسته نگاهدارى كند و آشتى نمايد ، يا با نيكى او را رها سازد و براى هميشه از او جدا شود » ( * ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * ) .\r\nبنا بر اين طلاق سوم ، رجوع و بازگشتى ندارد ، و هنگامى كه دو نوبت كشمكش و طلاق و سپس صلح و رجوع انجام گرفت ، بايد كار را يكسره كرد ، و به تعبير ديگر اگر در اين دو بار ، محبت و صميميت از دست رفته ، بازگشت مىتواند با همسرش زندگى كند و از طريق صلح و صفا در آيد ، در غير اين صورت اگر زن را طلاق داد ديگر حق رجوع به او ندارد مگر با شرايطى كه در آيه بعد خواهد آمد .\r\nبايد توجه داشت ، « امساك » به معنى نگهدارى ، و « تسريح » به معنى رها ساختن است ، و جمله « * ( تَسْرِيحٌ بِإِحْسانٍ ) * » بعد از جمله « * ( الطَّلاقُ مَرَّتانِ ) * » اشاره به طلاق سوم مىكند كه آن دو را با رعايت موازين انصاف و اخلاق ، از هم جدا مىسازد ( در روايات متعددى آمده است كه منظور از « * ( تَسْرِيحٌ بِإِحْسانٍ ) * » همان طلاق\r\n","description":"","footnote":"","page_name":" 167 ","page_number":167},
  {"content":"\r\nسوم است ) . ( 1 )\r\nبنا بر اين منظور از جدا شدن توأم با احسان و نيكى اين است كه حقوق آن زن را بپردازد و بعد از جدايى ، ضرر و زيانى به او نرساند و پشت سر او سخنان نامناسب نگويد ، و مردم را به او بدبين نسازد ، و امكان ازدواج مجدد را از او نگيرد .\r\nبنا بر اين همانگونه كه نگاهدارى زن و آشتى كردن بايد با معروف و نيكى و صفا و صميميت همراه باشد ، جدايى نيز بايد توأم با احسان گردد .\r\nو لذا در ادامه آيه مىفرمايد : « براى شما حلال نيست كه چيزى را از آنچه به آنها داده‌ايد پس بگيريد » ( * ( وَلا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً ) * ) .\r\nبنا بر اين ، شوهر نمىتواند هنگام جدايى چيزى را كه به عنوان مهر به زن داده است باز پس گيرد و اين يك مصداق جدايى بر پايه احسان است ( در سوره نساء آيات 20 و 21 ، اين حكم به طور مشروحتر بيان شده است كه شرح آن خواهد آمد ) .\r\nبعضى از مفسران مفهوم اين جمله را وسيعتر از « مهر » دانسته و گفته‌اند چيزهاى ديگرى را كه به او بخشيده است نيز باز پس نمىگيرد ( 2 ) .\r\nجالب توجه اينكه در مورد رجوع و آشتى تعبير به معروف يعنى كارى كه در عرف ناپسند نباشد شده ، ولى در مورد جدايى تعبير به احسان آمده است كه چيزى بالاتر از معروف است ، تا مرارت و تلخى جدايى را براى زن به اين وسيله جبران نمايد . ( 3 )\r\nدر ادامه آيه به مساله طلاق « خلع » اشاره كرده مىگويد : تنها در يك فرض ، باز پس گرفتن مهر مانعى ندارد ، و آن در صورتى است كه زن تمايل به ادامه زندگى زناشويى نداشته باشد ، و « دو همسر از اين بترسند كه با ادامه زندگى زناشويى\r\n\r\n","description":"","footnote":"\r\n( 1 ) تفسير عياشى ، جلد 1 صفحه 116 .\r\n( 2 ) تفسير كبير ، جلد 6 صفحه 99 .\r\n( 3 ) الميزان ، جلد 2 صفحه 234 ( ذيل آيه ) .\r\n","page_name":" 168 ","page_number":168},
  {"content":"\r\nحدود الهى را بر پا ندارند « ( * ( إِلَّا أَنْ يَخافا أَلَّا يُقِيما حُدُودَ اللَّه ) * ) .\r\nسپس مىافزايد : « اگر بترسيد كه حدود الهى را رعايت نكنند ، گناهى بر آن دو نيست كه زن فديه ( عوضى ) بپردازد » و طلاق بگيرد ( * ( فَإِنْ خِفْتُمْ أَلَّا يُقِيما حُدُودَ اللَّه فَلا جُناحَ عَلَيْهِما فِيمَا افْتَدَتْ بِه ) * ) .\r\nدر حقيقت در اينجا سرچشمه جدايى ، زن است ، و او بايد غرامت اين كار را بپردازد و به مردى كه مايل است با او زندگى كند اجازه دهد با همان مهر ، همسر ديگرى انتخاب كند .\r\nقابل توجه اينكه : ضمير در جمله « * ( أَلَّا يُقِيما ) * » به صورت تثنيه اشاره به دو همسر آمده است و در جمله « * ( فَإِنْ خِفْتُمْ ) * » به صورت جمع مخاطب ، اين تفاوت ممكن است اشاره به لزوم نظارت حكام شرع بر اين گونه طلاقها باشد و يا اشاره به اينكه تشخيص عدم امكان ادامه زناشويى توأم با رعايت حدود الهى به عهده زن و شوهر گذارده نشده است .\r\nزيرا بسيار مىشود كه آنها بر اثر عصبانيت موضوعات كوچكى را دليل بر عدم امكان ادامه زوجيت مىشمرند . بلكه بايد اين مساله از نظر عرف عام و توده مردم و كسانى كه با آن دو همسر آشنا هستند ثابت گردد كه در اين صورت اجازه طلاق خلع داده شده است .\r\nو در پايان آيه به تمام احكامى كه در اين آيه بيان شده اشاره كرده ، مىفرمايد :\r\n« اينها حدود و مرزهاى الهى است از آن تجاوز نكنيد و آنها كه از آن تجاوز مىكنند ستمگرانند » ( * ( تِلْكَ حُدُودُ اللَّه فَلا تَعْتَدُوها وَمَنْ يَتَعَدَّ حُدُودَ اللَّه فَأُولئِكَ هُمُ الظَّالِمُونَ ) * ) .\r\n","description":"","footnote":"","page_name":" 169 ","page_number":169},
  {"content":"\r\n\r\nنكته‌ها :\r\n\r\n1 - لزوم تعدد مجالس طلاق\r\nاز جمله « * ( الطَّلاقُ مَرَّتانِ ) * » استفاده مىشود كه دو يا سه طلاق در يك مجلس انجام نمىشود و بايد در جلسات متعددى واقع شود ، به خصوص اينكه تعدد طلاق براى آن است كه فرصت بيشترى براى رجوع باشد شايد بعد از كشمكش اول صلح و صفا برقرار گردد .\r\nو اگر در مرحله نخست صلح و سازشى نشد در دفعه دوم ، ولى وقوع چند طلاق در يك نوبت اين راه را به كلى مسدود مىسازد و آنان را براى هميشه از هم جدا مىگرداند ، و تعدد طلاق را عملا بى اثر مىكند .\r\nاين حكم از نظر شيعه مورد قبول است ولى در ميان اهل تسنن اختلاف نظر وجود دارد اگر چه بيشتر آنان معتقدند سه طلاق در يك مجلس ، واقع مىشود .\r\nولى نويسنده تفسير « المنار » از « مسند احمد بن حنبل » و « صحيح مسلم » ( دو كتاب اصيل اهل سنت ) نقل مىكند : « اين حكم كه سه طلاق در يك مجلس يك طلاق بيشتر محسوب نمىشود از زمان پيامبر اكرم ص تا دو سال از خلافت عمر مورد اتفاق همه اصحاب بوده است ولى از آن زمان خليفه دوم حكم كرد كه در يك مجلس سه طلاق واقع مىگردد » !\r\n\r\n2 - مفتى اعظم اهل تسنن و نظر شيعه در مساله طلاق\r\nبا اين كه معروف اين است كه خليفه دوم نيز چنان حكم كرد كه سه طلاق در يك مجلس جايز است ولى مساله مورد اتفاق اهل سنت نيست از جمله كسانى كه بر خلاف علماى ديگر اهل سنت در اين مساله نظر شيعه را انتخاب نموده رئيس سابق دانشگاه الازهر و مفتى بزرگ عالم تسنن « شيخ محمود شلتوت » بود او مىنويسد :\r\n« از دير زمانى كه در دانشكده شرق به بررسى و مقايسه بين مذاهب\r\n","description":"","footnote":"","page_name":" 170 ","page_number":170},
  {"content":"\r\nپرداخته‌ام بسيار اتفاق افتاده كه به آراء و نظريه‌هاى مختلف مذاهب در پاره اى از مسائل مراجعه كرده‌ام و چون استدلالات شيعه را محكم و استوار ديده‌ام در برابر آن خاضع گشته و همان نظريه شيعه را انتخاب كرده‌ام « سپس چند نمونه از آن را نقل مىكند كه يكى از آنها همين مساله تعدد طلاق است در اين باره مىنويسد :\r\n« سه طلاق در يك جلسه و با يك عبارت از نظر مذاهب چهارگانه عامه ، سه طلاق محسوب مىشود ، ولى طبق عقيده شيعه اماميه يك طلاق بيشتر به حساب نمىآيد و چون راستى از نظر قانون ( و ظاهر آيات قرآن ) رأى شيعه حق است ، ديگر نظريه عامه ارزش فتوايى خود را از دست داده است » . ( 1 )\r\n\r\n3 - مرزهاى الهى\r\nدر اين آيه و آيات فراوان ديگرى از قرآن مجيد ، تعبير لطيفى درباره قوانين الهى به چشم مىخورد و آن تعبير به « حد » و « مرز » است . و به اين ترتيب معصيت و مخالفت با اين قوانين تجاوز از حد و مرز محسوب مىگردد . در حقيقت در ميان كارهايى كه انسان انجام مىدهد يك سلسله مناطق ممنوعه وجود دارد كه ورود در آن فوق العاده خطرناك است . قوانين و احكام الهى اين مناطق را مشخص مىكند و بسان علائمى است كه در اين گونه مناطق قرار مىدهند و لذا در آيه 187 از سوره بقره مىبينيم كه حتى از نزديك شدن به اين مرزها نهى شده است . « تِلْكَ حُدُودُ اللَّه فَلا تَقْرَبُوها » زيرا نزديكى به اين مرزها انسان را بر لب پرتگاه قرار مىدهد و نيز در روايات وارده از طرق اهل بيت ع مىخوانيم كه از موارد شبهه ناك نهى فرموده‌اند و گفته‌اند : « اين كار در حكم نزديك شدن به مرز است و چه بسا با يك غفلت انسانى كه به مرز نزديك شده گام در آن طرف بگذارد و گرفتار هلاكت و نابودى شود » .\r\n\r\n","description":"","footnote":"\r\n( 1 ) رسالة الاسلام ، شماره اول سال 11 صفحه 108 به نقل از پاورقى كنز العرفان ، جلد 2 صفحه 271 .\r\n","page_name":" 171 ","page_number":171},
  {"content":"\r\n\r\n[ سوره البقرة ‹ 2 › : آيه 230 
  ]\r\nفَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ اللَّه وَتِلْكَ حُدُودُ اللَّه يُبَيِّنُها لِقَوْمٍ يَعْلَمُونَ ‹ 230 ›\r\n\r\nترجمه :\r\n230 - اگر ( بعد از دو طلاق و رجوع ، بار ديگر ) او را طلاق داد ، از آن به بعد ، زن بر او حلال نخواهد بود ، مگر اينكه همسر ديگرى انتخاب كند ( و با او آميزش جنسى نمايد . در اين صورت ، ) اگر ( همسر دوم ) او را طلاق گفت ، گناهى ندارد كه بازگشت كنند ، ( و با همسر اول ، دوباره ازدواج نمايد ، ) در صورتى كه اميد داشته باشند كه حدود الهى را محترم مىشمرند . اينها حدود الهى است كه ( خدا ) آن را براى گروهى كه آگاهند ، بيان مىنمايد .\r\n\r\nشان نزول :\r\nدر حديثى آمده است كه : زنى خدمت پيامبر اكرم ص رسيد و عرض كرد : من همسر پسر عمويم « رفاعه » بودم او سه بار مرا طلاق داد ، پس از او با مردى به نام عبد الرحمن بن زبير ازدواج كردم ، اتفاقا او هم مرا طلاق داد بى آنكه در اين مدت آميزش جنسى بين من و او انجام گيرد ، آيا مىتوانم به شوهر اولم بازگردم ؟\r\nحضرت فرمود : نه ، تنها در صورتى مىتوانى كه با همسر دوم آميزش جنسى كرده باشى ، در اين هنگام آيه فوق نازل شد . ( 1 )\r\n\r\nتفسير : جدايى مشروط !\r\nدر آيه قبل سخن از دو طلاق به ميان آمده بود كه بعد از طلاق دوم ، دو همسر\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 330 ( با تلخيص ) اين شان نزول در تفسير روح المعانى ، قرطبى و مراغى نيز آمده است .\r\n","page_name":" 172 ","page_number":172},
  {"content":"\r\nيا بايد راه الفت و صلح را پيش گيرند و يا از هم جدا شوند .\r\nاين آيه در حقيقت حكم تبصره اى دارد كه به حكم سابق ملحق مىشود مىفرمايد : « اگر ( بعد از دو طلاق و رجوع ، بار ديگر ) او را طلاق داد ، زن بر او بعد از آن حلال نخواهد شد مگر اينكه همسر ديگرى انتخاب كند ، ( و با او آميزش جنسى نمايد در اين صورت اگر همسر دوم ) او را طلاق داد ، گناهى ندارد كه آن دو بازگشت كنند ، ( و آن زن با همسر اولش بار ديگر ازدواج نمايد ) مشروط بر اينكه اميد داشته باشند كه حدود الهى را محترم مىشمرند » ( * ( فَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ اللَّه ) * ) .\r\nو در پايان تاكيد مىكند : « اينها حدود الهى است كه براى افرادى كه آگاهند بيان مىكند » ( * ( وَتِلْكَ حُدُودُ اللَّه يُبَيِّنُها لِقَوْمٍ يَعْلَمُونَ ) * ) .\r\nاز رواياتى كه از پيشوايان بزرگ اسلام رسيده استفاده مىشود كه اولا : ازدواج با شخص دوم بايد دائمى باشد و به دنبال اجراى عقد ، عمل زناشويى نيز انجام گيرد ، اين دو شرط را از خود آيه نيز ممكن است اجمالا استفاده كرد ، اما اينكه عقد دائمى باشد به خاطر اينكه جمله « * ( فَإِنْ طَلَّقَها ) * » گواه به آن است ، زيرا طلاق تنها در عقد دائم تصور مىشود ، و اما انجام عمل زناشويى را مىتوان از جمله « * ( حَتَّى تَنْكِحَ زَوْجاً غَيْرَه ) * » استفاده كرد ، زيرا به گفته بعضى از ادباى عرب ، هنگامى كه گفته شود نكح فلان فلانة به معنى عقد بستن است ، و اما هر گاه گفته شود نكح زوجته به معنى انجام آميزش جنسى است ( زيرا فرض سخن در جايى است كه او زوجه باشد ، بنا بر اين به كار بردن نكاح در مورد زوجه چيزى جز آميزش جنسى نمىتواند باشد ) . ( 1 )\r\nعلاوه بر اين ، مطلق منصرف به فرد غالب مىشود و غالبا عقد ازدواج با\r\n\r\n","description":"","footnote":"\r\n( 1 ) تفسير كبير ، جلد 6 صفحه 104 .\r\n","page_name":" 173 ","page_number":173},
  {"content":"\r\nآميزش همراه است ، و از همه اينها گذشته همان گونه كه بعدا اشاره خواهد شد ، اين حكم فلسفه اى دارد كه تنها با اجراى صيغه عقد ، حاصل نمىشود .\r\n\r\nنكته : محلل يك عامل باز دارنده در برابر طلاق\r\nمعمول فقها اين است كه همسر دوم را در اين گونه موارد محلل مىنامند چون باعث حلال شدن زن ( البته بعد از طلاق و عده ) با همسر اول مىشود و به نظر مىرسد كه منظور شارع مقدس اين بوده است كه با اين حكم جلو طلاقهاى پى در پى را بگيرد .\r\nتوضيح اينكه : همان گونه كه ازدواج يك امر حياتى و ضرورى است طلاق هم در شرايط خاصى ، ضرورت پيدا مىكند ، و لذا اسلام بر خلاف مسيحيت تحريف يافته ، طلاق را مجاز شمرده ، ولى از آنجا كه از هم پاشيدن خانواده‌ها زيانهاى جبران ناپذيرى براى فرد و اجتماع دارد ، با استفاده از عوامل مختلفى ، طلاق را تا آنجا كه ممكن است محدود ساخته ، و احكامى تشريع نموده كه با توجه به آنها طلاق به حد اقل مىرسد .\r\nموضوع الزام به ازدواج مجدد يا محلل كه بعد از سه طلاق در آيه بالا آمده است يكى از آن عوامل محسوب مىشود ، زيرا ازدواج رسمى زن بعد از سه طلاق با مرد ديگر مخصوصا با اين قيد كه بايد آميزش جنسى نيز صورت گيرد سد بزرگى براى ادامه طلاق و طلاقكشى است .\r\nبه كسى كه مىخواهد دست به طلاق سوم بزند هشدار مىدهد كه راه بازگشت براى او ممكن است براى هميشه بسته شود ، زيرا راه بازگشت از مسير يك ازدواج دائم با مرد ديگرى مىگذرد ، و همسر دوم ممكن است او را طلاق ندهد و به فرض كه طلاق بدهد اين جريان مىتواند و جدان و عواطف مرد را جريحه دار سازد و لذا\r\n","description":"","footnote":"","page_name":" 174 ","page_number":174},
  {"content":"\r\nتا مجبور نشود ، دست به چنين كارى نخواهد زد .\r\nدر حقيقت موضوع محلل و به تعبير ديگر ازدواج دائمى مجدد زن با همسر ديگر مانعى بر سر راه مردان هوسباز و فريبكار است تا زن را بازيچه هوى و هوس خود نسازند و به طور نامحدود از قانون طلاق و رجوع استفاده نكنند ، و در عين حال راه بازگشت نيز به كلى بسته نشده است .\r\nشرائطى كه در اين ازدواج شده مانند : دائم بودن ، مىفهماند هدف ازدواج جديد اين نبوده كه راه را براى به هم رسيدن زن به شوهر اول هموار كند زيرا چه بسا شوهر دوم حاضر به طلاق نشود ، ازدواج موقت نيست كه زمان آن پايان يابد بنا بر اين از اين قانون نمىتوان سوء استفاده كرد .\r\nبا توجه به آنچه در بالا آمد مىتوان گفت : هدف اين بوده است كه مرد و زن بعد از سه مرتبه طلاق ، با ازدواج ديگرى از هم جدا شوند تا هر يك زندگى دلخواه خود را پيش گيرد ، و مساله ازدواج كه امر مقدسى است دستخوش تمايلات شيطانى همسر اول نشود ، ولى در عين حال اگر از همسر دوم هم جدا شد ، راه بازگشت را به روى آن دو نبسته است . و نكاح آنها مجددا حلال مىشود ، و لذا نام محلل به همسر دوم داده‌اند .\r\nبا توجه به آنچه گفته شد اين نكته به خوبى روشن مىشود كه بحث از ازدواج واقعى و جدى است ، و اگر كسى از اول قصد ازدواج دائم نداشته باشد و تنها صورت سازى كند تا عنوان محلل حاصل شود ، چنين ازدواجى باطل است و هيچ اثرى براى حلال شدن زن به شوهر اول نخواهد داشت و حديث معروفى كه از پيغمبر اكرم ص در بسيارى از كتب تفسير نقل شده\r\nلعن اللَّه المحلل و المحلل له\r\n: « خداوند لعنت كند محلل و آن كسى را كه محلل براى او اقدام مىكند » ( 1 ) ممكن\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 331 - اين حديث را قرطبى و المنار و مراغى نيز ذيل آيه مورد بحث نقل كرده‌اند .\r\n","page_name":" 175 ","page_number":175},
  {"content":"\r\nاست اشاره به همين ازدواجهاى صورى و ساختگى باشد .\r\nبعضى نيز گفته‌اند كه اگر ازدواج دائمى جدى بكند ، و نيتش اين باشد كه راه را براى بازگشت زن به شوهر اول هموار سازد ، ازدواج او باطل است و آن زن به شوهر اول حلال نمىشود ، بعضى نيز گفته‌اند اگر قصد او ازدواج جدى بوده باشد هر چند هدف نهاييش گشودن راه براى همسر اول باشد ، آن ازدواج صحيح است ، هر چند مكروه مىباشد به شرط اينكه چنين مطلبى جزء شرايط عقد ذكر نشود .\r\nو از اينجا روشن مىشود كه هياهوى بعضى از مغرضان و بى خبران كه بدون آگاهى از شرايط و ويژگيهاى اين مساله آن را مورد هجوم قرار داده‌اند و كلماتى از سر اغراض شخصى نسبت به مقدسات اسلام و يا ناآگاهى از احكام آن به هم بافته‌اند ، كمترين ارزشى ندارد و تنها دليل بر جهل و كينه توزى آنها نسبت به اسلام است و گر نه اين حكم الهى با شرائطى كه ذكر شد عاملى است براى باز داشتن از طلاقهاى مكرر و پايان دادن به خودكامگى بعضى از مردان و سامان بخشيدن به نظام نكاح و زناشويى .\r\n","description":"","footnote":"","page_name":" 176 ","page_number":176},
  {"content":"\r\n\r\n[ سوره البقرة ‹ 2 › : آيه 231 
  ]\r\nوَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَلا تُمْسِكُوهُنَّ ضِراراً لِتَعْتَدُوا وَمَنْ يَفْعَلْ ذلِكَ فَقَدْ ظَلَمَ نَفْسَه وَلا تَتَّخِذُوا آياتِ اللَّه هُزُواً وَاذْكُرُوا نِعْمَتَ اللَّه عَلَيْكُمْ وَما أَنْزَلَ عَلَيْكُمْ مِنَ الْكِتابِ وَالْحِكْمَةِ يَعِظُكُمْ بِه وَاتَّقُوا اللَّه وَاعْلَمُوا أَنَّ اللَّه بِكُلِّ شَيْءٍ عَلِيمٌ ‹ 231 ›\r\n\r\nترجمه :\r\n231 - و هنگامى كه زنان را طلاق داديد ، و به آخرين روزهاى « عده » رسيدند ، يا به طرز صحيحى آنها را نگاه داريد ( و آشتى كنيد ) ، و يا به طرز پسنديده اى آنها را رها سازيد ! و هيچ گاه به خاطر زيان رساندن و تعدى كردن ، آنها را نگاه نداريد ! و كسى كه چنين كند ، به خويشتن ستم كرده است . ( و با اين اعمال ، و سوء استفاده از قوانين الهى ، ) آيات خدا را به استهزا نگيريد ! و به ياد بياوريد نعمت خدا را بر خود ، و كتاب آسمانى و علم و دانشى كه بر شما نازل كرده ، و شما را با آن ، پند مىدهد ! و از خدا بپرهيزيد و بدانيد خداوند از هر چيزى آگاه است ( و از نيات كسانى كه از قوانين او ، سوء استفاده مىكنند ، با خبر است ) !\r\n\r\nتفسير : باز هم محدوديتهاى ديگر طلاق\r\nبه دنبال آيات گذشته ، اين آيه نيز اشاره به محدوديتهاى ديگرى در امر طلاق مىكند تا از ناديده گرفتن حقوق زن جلوگيرى كند .\r\nدر آغاز مىگويد : « هنگامى كه زنان را طلاق داديد و به آخرين روزهاى عده رسيدند ( باز مىتوانيد با آنها آشتى كنيد ) يا به طرز پسنديده اى آنها را نگاه داريد ، و\r\n","description":"","footnote":"","page_name":" 177 ","page_number":177},
  {"content":"\r\nيا به طرز پسنديده اى رها سازيد « ( * ( وَإِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ ) * ) .\r\nيا صميمانه تصميم به ادامه زندگى زناشويى بگيريد و يا اگر زمينه را مساعد نمىبينيد با نيكى از هم جدا شويد ، نه با جنگ و جدال و اذيت و آزار و انتقامجويى .\r\nسپس به مفهوم مقابل آن اشاره كرده ، مىفرمايد : « هرگز به خاطر ضرر زدن و تعدى كردن ، آنها را نگه نداريد » ( * ( وَلا تُمْسِكُوهُنَّ ضِراراً لِتَعْتَدُوا ) * ) .\r\nاين جمله در حقيقت تفسير كلمه « معروف » است ، زيرا در جاهليت گاه بازگشت به زناشويى را وسيله انتقامجويى قرار مىدادند ، لذا با لحن قاطعى مىگويد : « هرگز نبايد چنين فكرى در سر بپرورانيد » .\r\n« چرا كه هر كس چنين كند به خويشتن ظلم و ستم كرده » ( * ( وَمَنْ يَفْعَلْ ذلِكَ فَقَدْ ظَلَمَ نَفْسَه ) * ) .\r\nپس اين كارهاى نادرست تنها ستم بر زن نيست ، بلكه ظلم و ستمى است كه شما بر خود كرده‌ايد زيرا :\r\nاولا : رجوع و بازگشتى كه به قصد حقكشى و آزار باشد هيچ گونه آرامشى در آن نمىتوان يافت و محيط زندگى زناشويى براى هر دو جهنم سوزانى مىشود .\r\nثانيا : از نظر اسلام زن و مرد در نظام خلقت ، عضو يك پيكرند بنا بر اين پايمال كردن حقوق زن ، تعدى و ظلم به خود خواهد بود .\r\nثالثا : مردان با اين ظلم و ستم در واقع به استقبال كيفر الهى مىروند و چه ستمى بر خويشتن از اين بالاتر .\r\nسپس به همگان هشدار مىدهد و مىفرمايد : « آيات خدا را به استهزاء نگيريد » ( * ( وَلا تَتَّخِذُوا آياتِ اللَّه هُزُواً ) * ) .\r\nاين تعبير نيز مىتواند اشاره به كارهاى خلاف عصر جاهليت باشد كه رسوبات آن در افكار مانده بود .\r\n","description":"","footnote":"","page_name":" 178 ","page_number":178},
  {"content":"\r\nدر حديثى آمده است كه در عصر جاهليت بعضى از مردان هنگامى كه طلاق مىدادند مىگفتند : هدف ما بازى و شوخى بود و همچنين هنگامى كه برده اى را آزاد يا زنى را به ازدواج خود در مىآوردند .\r\nآيه فوق نازل شد و به آنها هشدار داد و پيامبر ص فرمود : هر كس زنى را طلاق دهد يا برده اى را آزاد كند يا با زنى ازدواج كند يا به ازدواج ديگرى درآورد بعد مدعى شود كه بازى و شوخى مىكرده ، از او قبول نخواهد شد و به عنوان جدى پذيرفته مىشود . ( 1 )\r\nاين احتمال نيز وجود دارد كه آيه ناظر به حال كسانى است كه براى اعمال خلاف خود كلاه شرعى درست مىكنند و ظواهر را دستاويز قرار مىدهند قرآن اين كار را نوعى استهزاء به آيات الهى شمرده ، و از جمله همين مساله ازدواج و طلاق و بازگشت در زمان عده به نيت انتقامجويى و آزار زن و تظاهر به اينكه از حق قانونى خود استفاده مىكنيم مىباشد .\r\nبنا بر اين نبايد با چشمپوشى از روح احكام الهى و چسبيدن به ظواهر خشك و قالبهاى بى روح ، آيات الهى را بازيچه و ملعبه خود قرار داد كه گناه اين كار شديدتر ، و مجازاتش دردناكتر است .\r\nسپس مىافزايد : « نعمت خدا را بر خود به ياد آوريد و آنچه از كتاب آسمانى و دانش بر شما نازل كرده و شما را با آن پند مىدهد » ( * ( وَاذْكُرُوا نِعْمَتَ اللَّه عَلَيْكُمْ وَما أَنْزَلَ عَلَيْكُمْ مِنَ الْكِتابِ وَالْحِكْمَةِ يَعِظُكُمْ بِه ) * ) .\r\n« و تقواى الهى پيشه كنيد و بدانيد خداوند به هر چيزى داناست » ( * ( وَاتَّقُوا اللَّه وَاعْلَمُوا أَنَّ اللَّه بِكُلِّ شَيْءٍ عَلِيمٌ ) * ) .\r\nاين هشدارها به خاطر آن است كه اولا توجه داشته باشند كه خداوند آنها را\r\n\r\n","description":"","footnote":"\r\n( 1 ) تفسير قرطبى ، جلد 2 صفحه 964 - شبيه همين معنى با تفاوت مختصرى در تفسير مراغى جلد 2 صفحه 179 آمده است .\r\n","page_name":" 179 ","page_number":179},
  {"content":"\r\nاز خرافات و آداب و رسوم زشت جاهليت در مورد ازدواج و طلاق و غير آن رهايى بخشيده و به احكام حياتبخش اسلام راهنمايى كرده ، قدر آن را بشناسند و حق آنها را ادا كنند و ثانيا : در مورد حقوق زنان ، از موقعيت خود سوء استفاده نكنند و بدانند كه خداوند حتى از نيات آنها آگاه است . ( 1 )\r\n\r\n","description":"","footnote":"\r\n( 1 ) بنا بر اين جمله « * ( وَما أَنْزَلَ عَلَيْكُمْ مِنَ الْكِتابِ وَالْحِكْمَةِ ) * » ممكن است عطف بيان « * ( نِعْمَتَ اللَّه ) * » بوده باشد و يا از قبيل عطف خاص بر عام ، و در اين صورت نعمت اللَّه مفهوم وسيعى دارد كه تمام نعمتهاى الهى را شامل مىشود ، از جمله نعمت محبت و الفت كه خداوند در ميان دو همسر آفريده است .\r\n","page_name":" 180 ","page_number":180},
  {"content":"\r\n\r\n[ سوره البقرة ‹ 2 › : آيه 232 
  ]\r\nوَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ ذلِكَ يُوعَظُ بِه مَنْ كانَ مِنْكُمْ يُؤْمِنُ بِاللَّه وَالْيَوْمِ الآخِرِ ذلِكُمْ أَزْكى لَكُمْ وَأَطْهَرُ وَاللَّه يَعْلَمُ وَأَنْتُمْ لا تَعْلَمُونَ ‹ 232 ›\r\n\r\nترجمه :\r\n232 - و هنگامى كه زنان را طلاق داديد و عده خود را به پايان رسانيدند ، مانع آنها نشويد كه با همسران ( سابق ) خويش ، ازدواج كنند ! اگر در ميان آنان ، به طرز پسنديده اى تراضى برقرار گردد . اين دستورى است كه تنها افرادى از شما ، كه ايمان به خدا و روز قيامت دارند ، از آن ، پند مىگيرند ( و به آن ، عمل مىكنند ) . اين ( دستور ) ، براى رشد ( خانواده‌هاى ) شما مؤثرتر ، و براى شستن آلودگيها مفيدتر است ، و خدا مىداند و شما نمىدانيد .\r\n\r\nشان نزول :\r\nيكى از ياران پيامبر ص به نام « معقل بن يسار » خواهرى به نام « جملاء » داشت كه از همسرش عاصم بن عدى طلاق گرفته بود ، بعد از پايان عده مايل بود بار ديگر به عقد همسرش درآيد ، ولى برادرش از اين كار مانع شد ، آيه فوق نازل شد و او را از مخالفت با چنين ازدواجى نهى كرد .\r\nو نيز گفته‌اند كه آيه هنگامى نازل شد كه « جابر بن عبد اللَّه » با ازدواج مجدد دختر عمويش با شوهر سابق خويش مخالفت مىورزيد . ( 1 )\r\nو شايد در جاهليت چنين حقى به غالب بستگان نزديك مىدادند كه در امر ازدواج زنان و دختران خويشاوند دخالت كنند ، شك نيست كه برادر و پسر عمو از\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 332 - بسيارى از مفسران ديگر مانند قرطبى ، تفسير كبير ، تفسير روح المعانى و فى ظلال القرآن ، هر دو شان نزول يا يكى از آن دو را ذيل آيه مورد بحث نقل كرده‌اند .\r\n","page_name":" 181 ","page_number":181},
  {"content":"\r\nنظر فقه شيعه هيچ گونه ولايتى به خواهر و دختر عموى خود ندارند و آيه فوق مىخواهد اين گونه دخالتهاى غير مجاز را نفى كند ، بلكه چنان كه خواهيم ديد از آيه فوق حكم وسيعترى حتى درباره اولياء استفاده مىشود كه حتى پدر و جد - تا چه رسد به بستگان ديگر و يا بيگانگان - حق ندارند با چنين ازدواجهايى مخالفت كنند .\r\n\r\nتفسير : شكستن يكى ديگر از زنجيرهاى اسارت زنان\r\nهمان گونه كه قبلا اشاره شد در زمان جاهليت زنان در زنجير اسارت مردان بودند و بى آنكه به اراده و تمايل آنان توجه شود مجبور بودند زندگى خود را طبق تمايلات مردان خودكامه تنظيم كنند .\r\nاز جمله در مورد انتخاب همسر ، به خواسته و ميل زن هيچ گونه اهميتى داده نمىشد حتى اگر زن با اجازه ولى ، ازدواج مىكرد سپس از همسرش جدا مىشد باز پيوستن ثانوى او به همسر اول ، بستگى به اراده مردان فاميل داشت و بسيار مىشد با اينكه زن و شوهر بعد از جدايى علاقه به بازگشت داشتند مردان خويشاوند روى پندارها و موهوماتى مانع مىشدند .\r\nقرآن صريحا اين روش را محكوم كرده ، مىگويد : « هنگامى كه زنان را طلاق داديد و عده خود را به پايان رسانيدند ، مانع آنها نشويد كه با همسران ( سابق ) خويش ازدواج كنند اگر در ميان آنها رضايت به طرز پسنديده اى حاصل شود » ( * ( وَإِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ ) * ) .\r\nاين در صورتى است كه مخاطب در اين آيه اولياء و مردان خويشاوند باشند ، ولى اين احتمال نيز داده شده است كه مخاطب در آن ، همسر اول باشد ، يعنى\r\n","description":"","footnote":"","page_name":" 182 ","page_number":182},
  {"content":"\r\nهنگامى كه زنى را طلاق داديد مزاحم ازدواج مجدد او با شوهران ديگر نشويد ، زيرا بعضى از افراد لجوج هم در گذشته و هم امروز بعد از طلاق دادن زن ، نسبت به ازدواج او با همسر ديگرى حساسيت به خرج مىدهند كه چيزى جز يك انديشه جاهلى نيست . ( 1 )\r\nضمنا در آيه سابق بلوغ اجل ، به معنى رسيدن به روزهاى آخر عده بود در حالى كه در آيه مورد بحث به قرينه ازدواج مجدد ، منظور پايان كامل عده است . ( 2 )\r\nبنا بر اين از آيه استفاده مىشود كه زنان « ثيبه » ( آنان كه لا اقل يك بار ازدواج كرده‌اند ) در ازدواج مجدد خود هيچ گونه نيازى به جلب موافقت اولياء ندارند حتى مخالفت آنها بى اثر است .\r\nسپس در ادامه آيه ، بار ديگر هشدار مىدهد و مىفرمايد : « اين دستورى است كه تنها افرادى از شما كه ايمان به خدا و روز قيامت دارند از آن پند مىگيرند » ( * ( ذلِكَ يُوعَظُ بِه مَنْ كانَ مِنْكُمْ يُؤْمِنُ بِاللَّه وَالْيَوْمِ الآخِرِ ) * ) .\r\nو باز براى تاكيد بيشتر مىگويد : « اين براى پاكى و نمو ( خانواده‌هاى شما ) مؤثرتر و براى شستن آلودگيها مفيدتر است و خدا مىداند و شما نمىدانيد » ( * ( ذلِكُمْ أَزْكى لَكُمْ وَأَطْهَرُ وَاللَّه يَعْلَمُ وَأَنْتُمْ لا تَعْلَمُونَ ) * ) .\r\nاين بخش از آيه ، در واقع مىگويد : اين احكام همه به نفع شما بيان شده منتهى كسانى مىتوانند از آن بهره گيرند كه سرمايه ايمان به مبدأ و معاد را داشته باشند ، و بتوانند تمايلات خود را كنترل كنند .\r\nو به تعبير ديگر اين جمله مىگويد : نتيجه عمل به اين دستورها صد در صد به خود شما مىرسد ، ولى ممكن است بر اثر كمى معلومات ، به فلسفه اين احكام\r\n\r\n","description":"","footnote":"\r\n( 1 ) بعضى تفسير دوم را ترجيح داده‌اند به خاطر اينكه با آيات قبل كه مخاطب عموما شوهران مىباشند هماهنگ است ( ولى اين اشكال را دارد كه تعبير ازواجهن نسبت به همسران آينده يك تعبير مجازى است به علاوه با شان نزول آيه نيز سازگار نيست ) .\r\n( 2 ) به اصطلاح در آيه سابق ، غايت جزء مغيى بود و در اينجا خارج از مغيى\r\n","page_name":" 183 ","page_number":183},
  {"content":"\r\nواقف نشويد ، اما خدايى كه از اسرار آنها آگاه است به خاطر حفظ طهارت و پاكيزگى خانواده‌هاى شما اين قوانين را مقرر فرموده است .\r\nقابل توجه اينكه : عمل به اين دستورها ، هم موجب تزكيه و هم موجب طهارت معرفى شده ( * ( أَزْكى لَكُمْ وَأَطْهَرُ ) * ) .\r\nيعنى هم آلودگيها را كه بر اثر غلط كارى دامنگير خانواده‌ها مىشود بر طرف مىسازد ، و هم مايه نمو و تكامل و خير و بركت است ، ( فراموش نبايد كرد كه « تزكيه » در اصل از « زكات » به معنى نمو گرفته شده است .\r\nبعضى از مفسران جمله « * ( أَزْكى لَكُمْ ) * » را اشاره به ثوابهايى مىدانند كه با عمل به اين دستورها حاصل مىشود ، و جمله « اطهر » را اشاره به پاك شدن از گناهان .\r\nبديهى است حوادثى پيش مىآيد كه دو همسر با تمام علاقه اى كه به يكديگر دارند تحت تاثير آن از هم جدا مىشوند ، بعد كه آثار مرگبار جدايى را با چشم خود مىبينند پشيمان شده و تصميم به بازگشت مىگيرند ، سختگيرى و تعصب در برابر بازگشت آنها ، ضربه سنگينى به هر دو مىزند و اى بسا مايه انحراف و آلودگى آنها شود ، و اگر فرزندانى در اين وسط باشند - كه غالبا هستند - سرنوشت بسيار دردناكى خواهند داشت و مسئول اين عواقب شوم كسانى هستند كه از آشتى آنها جلوگيرى مىكنند .\r\n","description":"","footnote":"","page_name":" 184 ","page_number":184},
  {"content":"\r\n\r\n[ سوره البقرة ‹ 2 › : آيه 233 
  ]\r\nوَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ وَعَلَى الْمَوْلُودِ لَه رِزْقُهُنَّ وَكِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلَّا وُسْعَها لا تُضَارَّ والِدَةٌ بِوَلَدِها وَلا مَوْلُودٌ لَه بِوَلَدِه وَعَلَى الْوارِثِ مِثْلُ ذلِكَ فَإِنْ أَرادا فِصالًا عَنْ تَراضٍ مِنْهُما وَتَشاوُرٍ فَلا جُناحَ عَلَيْهِما وَإِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ وَاتَّقُوا اللَّه وَاعْلَمُوا أَنَّ اللَّه بِما تَعْمَلُونَ بَصِيرٌ ‹ 234 ›\r\n\r\nترجمه :\r\n233 - مادران ، فرزندان را دو سال تمام ، شير مىدهند . ( اين ) براى كسى است كه بخواهد دوران شيرخوارگى را تكميل كند . و بر آن كس كه فرزند براى او متولد شده [ پدر 
  ] ، لازم است خوراك و پوشاك مادر را به طور شايسته ( در مدت شير دادن بپردازد ، حتى اگر طلاق گرفته باشد . ) هيچ كس موظف به بيش از مقدار توانايى خود نيست ! نه مادر ( به خاطر اختلاف با پدر ) حق ضرر زدن به كودك را دارد ، و نه پدر . و بر وارث او نيز لازم است اين كار را انجام دهد [ هزينه مادر را در دوران شيرخوارگى تامين نمايد 
  ] . و اگر آن دو ، با رضايت يكديگر و مشورت ، بخواهند كودك را ( زودتر ) از شير باز گيرند ، گناهى بر آنها نيست . و اگر ( با عدم توانايى ، يا عدم موافقت مادر ) خواستيد دايه اى براى فرزندان خود بگيريد ، گناهى بر شما نيست ، به شرط اينكه حق گذشته مادر را به طور شايسته بپردازيد . و از ( مخالفت فرمان ) خدا به پرهيزيد و بدانيد خدا ، به آنچه انجام مىدهيد ، بيناست !\r\n\r\nتفسير : هفت دستور در باره شير دادن نوزادان\r\nاين آيه كه در واقع ادامه بحثهاى مربوط به مسائل ازدواج و زناشويى است ،\r\n","description":"","footnote":"","page_name":" 185 ","page_number":185},
  {"content":"\r\nبه سراغ يك مساله مهم ، يعنى مساله « رضاع » ( شير دادن ) و با تعبيراتى بسيار كوتاه و فشرده و در عين حال پر محتوا و آموزنده جزئيات اين مساله را بازگو مىكند .\r\n1 - نخست مىگويد : « مادران فرزندان خود را دو سال تمام شير مىدهند » ( * ( وَالْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ ) * ) .\r\n« والدات » جمع « والده » ، در لغت عرب به معنى مادر است ، ولى « ام » معنى وسيعترى دارد كه گاه به مادر يا مادر مادر ، و گاه به ريشه و اساس هر چيزى اطلاق مىشود .\r\nدر اين بخش از آيه ، حق شير دادن در دو سال شيرخوارگى به مادر داده شده ، و او است كه مىتواند در اين مدت از فرزند خود نگاهدارى كند و به اصطلاح حق حضانت در اين مدت از آن مادر است ، هر چند ولايت بر اطفال صغير به عهده پدر گذاشته شده است ، اما از آنجا كه تغذيه جسم و جان نوزاد در اين مدت با شير و عواطف مادر پيوند ناگسستنى دارد اين حق به مادر داده شده ، علاوه بر اين عواطف مادر نيز بايد رعايت شود ، زيرا او نمىتواند آغوش خود را در چنين لحظات حساسى از كودكش خالى ببيند و در برابر وضع نوزادش بى تفاوت باشد ، بنا بر اين قرار دادن حق حضانت و نگاهدارى و شير دادن براى مادر يك نوع حق دو جانبه است كه هم براى رعايت حال فرزند است و هم مادر ، و تعبير « اولادهن » ( فرزندانشان ) اشاره لطيفى به اين مطلب است .\r\nگر چه ظاهر اين جمله مطلق است ، و زنان مطلقه و غير مطلقه را شامل مىشود ، ولى جمله‌هاى بعد نشان مىدهد كه اين آيه به زنان مطلقه نظر دارد هر چند مادران ديگر نيز از چنين حقى برخوردارند ، اما در صورت نبودن جدايى و طلاق ، عملا اثر ندارد .\r\n2 - سپس مىافزايد « اين براى كسى است كه بخواهد دوران شيرخوارگى را كامل كند » ( * ( لِمَنْ أَرادَ أَنْ يُتِمَّ الرَّضاعَةَ ) * ) .\r\n","description":"","footnote":"","page_name":" 186 ","page_number":186},
  {"content":"\r\nيعنى مدت شير دادن طفل لازم نيست ، همواره دو سال باشد ، دو سال براى كسى است كه مىخواهد شير دادن را كامل كند ، ولى مادران حق دارند با توجه به وضع نوزاد و رعايت سلامت او اين مدت را كمتر كنند .\r\nدر رواياتى كه از طرق اهل بيت ع به ما رسيده دوران كامل شيرخوارگى دو سال ، و كمتر از آن ، بيست و يك ماه معرفى شده است ( 1 ) .\r\nبعيد نيست اين معنى از ضميمه كردن آيه فوق با آيه وَحَمْلُه وَفِصالُه ثَلاثُونَ شَهْراً : « باردارى او و از شير گرفتنش ، سى ماه است » ( 2 ) نيز استفاده شود ، زيرا مىدانيم معمولا دوران باردارى نه ماه است و هر گاه آن را از سى ماه كم كنيم بيست و يك ماه باقى مىماند كه مدت معمولى شير دادن خواهد بود ، بلكه با توجه به اينكه آنچه در سوره احقاف آمده نيز به صورت الزامى است ، مادران حق دارند با در نظر گرفتن ، مصلحت و سلامت نوزاد ، مدت شيرخوارگى را از بيست و يك ماه نيز كمتر كنند .\r\n3 - هزينه زندگى مادر از نظر غذا و لباس در دوران شير دادن بر عهده پدر نوزاد است تا مادر با خاطرى آسوده بتواند فرزند را شير دهد لذا در ادامه آيه مىفرمايد : « و بر آن كسى كه فرزند براى او متولد شده ( پدر ) لازم است ، خوراك و پوشاك مادران را به طور شايسته بپردازد » ( * ( وَعَلَى الْمَوْلُودِ لَه رِزْقُهُنَّ وَكِسْوَتُهُنَّ بِالْمَعْرُوفِ ) * ) .\r\nدر اينجا تعبير به « المولود له » ( كسى كه فرزند براى او متولد شده ) به جاى تعبير به « اب - والد » ( پدر ) قابل توجه است ، گويى مىخواهد عواطف پدر را در راه انجام وظيفه مزبور ، بسيج كند ، يعنى اگر هزينه كودك و مادرش در اين موقع بر عهده\r\n\r\n","description":"","footnote":"\r\n( 1 ) وسائل الشيعه ، جلد 15 صفحه 177 ( باب اقل مدة الرضاع و اكثره ) حديث 2 و 5 در بعضى از اين روايات آمده كه هر قدر از 21 ماه كمتر شود به نوزاد ستم شده است .\r\n( 2 ) سوره احقاف ، آيه 15 .\r\n","page_name":" 187 ","page_number":187},
  {"content":"\r\nمرد گذارده شده به خاطر اين است كه فرزند او و ميوه دل او است ، نه يك فرد بيگانه .\r\nتوصيف به « معروف » ( به طور شايسته ) نشان مىدهد كه پدران در مورد لباس و غذاى مادر ، بايد آنچه شايسته و متعارف و مناسب حال او است را در نظر بگيرند ، نه سختگيرى كنند و نه اسراف .\r\nو براى توضيح بيشتر مىفرمايد : « هيچ كس موظف نيست بيش از مقدار توانايى خود را انجام دهد » ( * ( لا تُكَلَّفُ نَفْسٌ إِلَّا وُسْعَها ) * ) .\r\nبنا بر اين هر پدرى به اندازه توانايى خود وظيفه دارد ، بعضى اين جمله را به منزله علت براى اصل حكم دانسته‌اند ، و بعضى به عنوان تفسير حكم سابق ، ( و هر دو در نتيجه يكى است ) .\r\n4 - سپس به بيان حكم مهم ديگرى پرداخته ، مىفرمايد : « نه مادر ( به خاطر اختلاف با پدر ) حق دارد به كودك ضرر زند ، و نه پدر » به خاطر اختلاف با مادر ( * ( لا تُضَارَّ والِدَةٌ بِوَلَدِها وَلا مَوْلُودٌ لَه بِوَلَدِه ) * ) .\r\nيعنى ، هيچ يك از اين دو حق ندارند سرنوشت كودك را وجه المصالحه اختلافات خويش قرار دهند ، و بر جسم و روح نوزاد ، ضربه وارد كنند .\r\nمردان نبايد حق حضانت و نگاهدارى مادران را با گرفتن كودكان در دوران شيرخوارگى از آنها پايمال كنند ، كه زيانش به فرزند رسد و مادران نيز نبايد از اين حق شانه خالى كرده و به بهانه‌هاى گوناگون از شير دادن كودك خوددارى كرده يا پدر را از ديدار فرزندش محروم سازند .\r\nاين احتمال نيز در تفسير آيه داده شده است كه منظور آن است كه نه پدر مىتواند حق زناشويى زن را به خاطر ترس از باردار شدن و در نتيجه زيان ديدن شير خوار ، سلب كند ، و نه مادر مىتواند شوهر را از اين حق به همين دليل باز دارد .\r\n","description":"","footnote":"","page_name":" 188 ","page_number":188},
  {"content":"\r\nولى تفسير اول با ظاهر آيه سازگارتر است ( 1 ) .\r\nتعبير به « ولدها » و « ولده » نيز براى تشويق پدران و مادران به رعايت حال كودكان شير خوار است ، به اضافه نشان مىدهد كه نوزاد متعلق به هر دو مىباشد ، نه مطابق رسوم جاهليت كه فرزند را فقط متعلق به پدر مىدانستند و براى مادر هيچ سهمى قائل نبودند .\r\n5 - سپس به حكم ديگرى مربوط به بعد از مرگ پدر مىپردازد ، مىفرمايد : « و بر وارث او نيز لازم است اين كار را انجام دهد » ( * ( وَعَلَى الْوارِثِ مِثْلُ ذلِكَ ) * ) .\r\nيعنى : آنها بايد نيازهاى مادر را در دورانى كه به كودك شير مىدهد تامين كنند - در اينجا بعضى احتمالات ديگر در تفسير آيه داده شده كه ضعيف به نظر مىرسد .\r\n6 - در ادامه آيه ، سخن از مساله باز داشتن كودك از شير به ميان آمده و اختيار آن را به پدر و مادر واگذاشته ، هر چند در جمله‌هاى سابق زمانى براى شير دادن كودك تعيين شده بود ، ولى پدر و مادر با توجه به وضع جسمى و روحى او ، و توافق با يكديگر مىتوانند كودك را در هر موقع مناسب از شير باز دارند ، مىفرمايد : « اگر آن دو با رضايت و مشورت يكديگر بخواهند كودك را ( زودتر از دو سال يا بيست و يك ماه ) از شير باز گيرند گناهى بر آنها نيست » ( * ( فَإِنْ أَرادا فِصالًا عَنْ تَراضٍ مِنْهُما وَتَشاوُرٍ فَلا جُناحَ عَلَيْهِما ) * ) .\r\nدر واقع پدر و مادر بايد مصالح فرزند را در نظر بگيرند و با هم فكرى و توافق و به تعبير قرآن تراضى و تشاور ، براى باز گرفتن كودك از شير برنامه اى تنظيم كنند ، و در اين كار از كشمكش و مشاجره و پرداختن به مصالح خود و پايمال كردن مصالح كودك به پرهيزند .\r\n7 - گاه مىشود كه مادر از حق خود در مورد شير دادن و حضانت و\r\n\r\n","description":"","footnote":"\r\n( 1 ) بنا بر تفسير اول ، فعل « لا تضار » در واقع فعل معلوم است ، و بنا بر تفسير دوم فعل مجهول ، هر چند تلفظ در هر دو يكسان است - دقت كنيد .\r\n","page_name":" 189 ","page_number":189},
  {"content":"\r\nنگاهدارى فرزند خوددارى مىكند و يا به راستى مانعى براى او پيش مىآيد ، در اين صورت بايد راه چاره اى انديشيد و لذا در ادامه آيه مىفرمايد : « اگر ( با عدم توانايى يا عدم موافقت مادر ) خواستيد دايه اى براى فرزندان خود بگيريد ، گناهى بر شما نيست ، هر گاه حق گذشته مادر را بطور شايسته بپردازيد » ( * ( وَإِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ ) * ) .\r\nدر تفسير جمله « * ( إِذا سَلَّمْتُمْ ما آتَيْتُمْ بِالْمَعْرُوفِ ) * » ، نظرات گوناگونى از سوى مفسران اظهار شده ، گروهى تفسير بالا را پذيرفته‌اند كه انتخاب دايه به جاى مادر ، پس از رضايت طرفين ، بى مانع است مشروط بر اينكه اين امر سبب از بين رفتن حقوق مادر ، نسبت به گذشته نشود ، بلكه حق او نسبت به مدتى كه شير مىدهد طبق عادت پرداخته شود .\r\nدر حالى كه بعضى آن را ناظر به حق دايه دانسته‌اند و گفته‌اند بايد حق او طبق عرف عادت پرداخت شود ، بعضى نيز گفته‌اند منظور از اين جمله توافق پدر و مادر در مساله انتخاب دايه است . و بنا بر اين تاكيدى مىشود بر جمله قبل ، ولى اين تفسير ضعيف به نظر مىرسد و صحيحتر همان تفسير اول و دوم مىباشد و مرحوم « طبرسى » تفسير اول را ترجيح داده است ( 1 ) .\r\nو در پايان آيه به همگان هشدار مىدهد كه « تقواى الهى پيشه كنيد و بدانيد خدا به آنچه انجام مىدهيد بينا است » ( * ( وَاتَّقُوا اللَّه وَاعْلَمُوا أَنَّ اللَّه بِما تَعْمَلُونَ بَصِيرٌ ) * ) .\r\nمبادا كشمكش ميان مرد و زن ، روح انتقامجويى را در آنها زنده كند و سرنوشت يكديگر و يا كودكان مظلوم را به خطر اندازند ، همه بايد بدانند خدا دقيقا مراقب اعمال آنها است .\r\nاين احكام دقيق و حساب شده و هشدارهاى آميخته به آن به خوبى نشان مىدهد كه اسلام تا چه حد براى حقوق كودكان و همچنين مادران اهميت قائل\r\n\r\n","description":"","footnote":"\r\n( 1 ) تفسير مجمع البيان ، جلد 1 و 2 صفحه 336 .\r\n","page_name":" 190 ","page_number":190},
  {"content":"\r\nشده است و رعايت حد اكثر عدالت را در اين زمينه سفارش مىكند ، آرى اسلام بر خلاف آنچه در دنياى ستمكاران وجود دارد كه حقوق ضعيفان هميشه پايمال مىشود ، حد اكثر اهميت را به حفظ حقوق آنان داده است .\r\n","description":"","footnote":"","page_name":" 191 ","page_number":191},
  {"content":"\r\n\r\n[ سوره البقرة ‹ 2 › : آيات 234 تا 235 
  ]\r\nوَ الَّذِينَ يُتَوَفَّوْنَ مِنْكُمْ وَيَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَعَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ وَاللَّه بِما تَعْمَلُونَ خَبِيرٌ ‹ 234 › وَلا جُناحَ عَلَيْكُمْ فِيما عَرَّضْتُمْ بِه مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّه أَنَّكُمْ سَتَذْكُرُونَهُنَّ وَلكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه وَاعْلَمُوا أَنَّ اللَّه يَعْلَمُ ما فِي أَنْفُسِكُمْ فَاحْذَرُوه وَاعْلَمُوا أَنَّ اللَّه غَفُورٌ حَلِيمٌ ‹ 235 ›\r\n\r\nترجمه :\r\n234 - و كسانى كه از شما مىميرند و همسرانى باقى مىگذارند ، بايد چهار ماه و ده روز ، انتظار بكشند ( و عده نگه دارند ) ! و هنگامى كه به آخر مدتشان رسيدند ، گناهى بر شما نيست كه هر چه مىخواهند ، در باره خودشان به طور شايسته انجام دهند ( و با مرد دلخواه خود ، ازدواج كنند ) . و خدا به آنچه عمل مىكنيد ، آگاه است .\r\n235 - و گناهى بر شما نيست كه به طور كنايه ، ( از زنانى كه همسرانشان مرده‌اند ) خواستگارى كنيد ، و يا در دل تصميم بر اين كار بگيريد ( بدون اينكه آن را اظهار كنيد ) . خداوند مىدانست شما به ياد آنها خواهيد افتاد ، ( و با خواسته طبيعى شما به شكل معقول ، مخالف نيست ، ) ولى پنهانى با آنها قرار زناشويى نگذاريد ، مگر اينكه به طرز پسنديده اى ( به طور كنايه ) اظهار كنيد ! ( ولى در هر حال ، ) اقدام به ازدواج ننماييد ، تا عده آنها سر آيد ! و بدانيد خداوند آنچه را در دل داريد ، مىداند ! از مخالفت او به پرهيزيد و بدانيد خداوند ، آمرزنده و بردبار است ( و در مجازات بندگان ، عجله نمىكند ) !\r\n","description":"","footnote":"","page_name":" 192 ","page_number":192},
  {"content":"\r\n\r\nتفسير : خرافاتى كه زنان را بيچاره مىكرد !\r\nيكى از مسائل و مشكلات اساسى زنان ازدواج بعد از مرگ شوهر است ، از آنجا كه ازدواج فورى زن با همسر ديگر بعد از مرگ شوهر با محبت و دوستى و حفظ احترام شوهر سابق و تعيين به خالى بودن رحم از نطفه همسر پيشين سازگار نيست و به علاوه موجب جريحه دار ساختن عواطف بستگان متوفى است ، آيه فوق ازدواج مجدد زنان را مشروط به عده نگه داشتن به مدت چهار ماه و ده روز ذكر كرده است رعايت حريم زندگانى زناشويى حتى بعد از مرگ با همسر موضوعى است فطرى و لذا هميشه در قبائل مختلف آداب و رسوم گوناگونى براى اين منظور بوده است گر چه گاهى در اين رسوم آن چنان افراط مىكردند كه عملا زنان را در بنبست و اسارت قرار مىدادند و گاهى جنايت آميزترين كارها را در مورد او مرتكب مىشدند به عنوان نمونه : بعضى از قبائل پس از مرگ شوهر زن را آتش زده و يا بعضى او را با مرد دفن مىكردند ، برخى زن را براى هميشه از ازدواج مجدد محروم ساخته و گوشه نشين مىكردند و در پاره اى از قبائل زنها موظف بودند مدتى كنار قبر شوهر زير خيمه سياه و چركين با لباسهاى مندرس و كثيف دور از هر گونه آرايش و زيور و حتى شستشو به سر برده و بدين وضع شب و روز خود را بگذرانند . ( 1 )\r\nآيه فوق بر تمام اين خرافات و جنايات خط بطلان كشيده و به زنان بيوه اجازه مىدهد بعد از نگاهدارى عده و حفظ حريم زوجيت گذشته اقدام به ازدواج كنند ، مىفرمايد : « كسانى كه از شما مىميرند و همسرانى از خود باقى مىگذارند ، آنها بايد چهار ماه و ده روز انتظار بكشند و هنگامى كه مدتشان سر آمد ، گناهى بر\r\n\r\n","description":"","footnote":"\r\n( 1 ) اسلام و عقائد و آراء بشرى ، صفحه 617 .\r\n","page_name":" 193 ","page_number":193},
  {"content":"\r\nشما نيست كه هر چه مىخواهند در باره خودشان به طور شايسته انجام دهند « و با مرد دلخواه خود ازدواج كنند . ( * ( وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَعَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ ) * ) .\r\nو از آنجا كه گاه اولياء و بستگان زن ، دخالتهاى بى موردى در كار او مىكنند و يا منافع خويش را در ازدواج آينده زن در نظر مىگيرند ، در پايان آيه خداوند به همه هشدار مىدهد و مىفرمايد : « خداوند از هر كارى كه انجام مىدهيد آگاه است » و هر كس را به جزاى اعمال نيك و بد خود مىرساند ( * ( وَاللَّه بِما تَعْمَلُونَ خَبِيرٌ ) * ) .\r\nجمله « * ( فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ ) * » با توجه به اينكه مخاطب ، مردان فاميل هستند ، نشان مىدهد كه گويى آزاد گذاشتن زن را بعد از مرگ شوهر ، براى خود گناه مىدانستند و به عكس تضييق و سختگيرى را وظيفه مىشمردند ، اين آيه به وضوح مىگويد آنها را آزاد بگذاريد و هيچ گناهى بر شما نيست ( در ضمن از اين تعبير استفاده مىشود كه ولايت پدر و جد نيز در اينجا ساقط است ) ولى به زنان نيز يادآورى مىكند كه آنها از آزادى خود سوء استفاده نكنند و به طور شايسته ( بالمعروف ) براى انتخاب شوهر جديد ، اقدام نمايند .\r\nطبق رواياتى كه از پيشوايان اسلام به ما رسيده است زنان موظفند در اين مدت شكل سوگوارى خود را حفظ كنند ، يعنى مطلقا آرايش نكنند ، ساده باشند و البته فلسفه نگاهدارى اين چنين عده اى نيز همين را ايجاب مىكند .\r\nاسلام زنان را به حدى از آداب و رسوم خرافى دوران جاهلى نجات داد كه برخى پنداشتند حتى در همين مدت كوتاه عده هم مىتوانند ازدواج كنند ، يكى از همين زنان كه چنين مىپنداشت ، روزى خدمت پيغمبر اكرم ص آمد و مىخواست اجازه براى ازدواج مجدد بگيرد ، از پيغمبر اكرم ص سؤال كرد آيا اجازه مىدهيد سرمه كشيده و خود را آرايش دهم ؟\r\nحضرت فرمود : شما زنان موجودات عجيبى هستيد ! تا قبل از اسلام عده\r\n","description":"","footnote":"","page_name":" 194 ","page_number":194},
  {"content":"\r\nوفات را در سختترين شرايط و گاه تا آخر عمر مىگذرانديد در حالى كه به خود حتى حق شستشو هم نمىداديد اينك كه اسلام براى حرمت خانواده و رعايت حق زوجيت به شما دستور داده مدت كوتاهى ساده بسر بريد طاقت نمىآوريد . ( 1 )\r\nجالب توجه اين كه در احكام اسلامى در مورد عده به اين معنى تصريح شده كه اگر هيچ گونه احتمالى در مورد باردارى زن در ميان نباشد باز بايد زنانى كه همسرانشان وفات يافته‌اند عده نگاهدارند .\r\nو نيز به همين دليل آغاز عده مرگ شوهر نيست بلكه موقعى است كه خبر مرگ شوهر به زن مىرسد هر چند بعد از ماهها باشد ، و اين خود مىرساند كه تشريع اين حكم قبل از هر چيز به خاطر حفظ احترام و حريم زوجيت است ، اگر چه مساله باردارى احتمالى زن در اين قانون مسلما مورد توجه بوده است .\r\nآيه بعد به يكى از احكام مهم زنانى كه در عده هستند ( به تناسب بحثى كه در باره عده وفات گذشت ) اشاره كرده ، مىفرمايد : « گناهى بر شما نيست كه از روى كنايه ( از زنانى كه در عده وفات هستند ) خواستگارى كنيد ، و يا در دل تصميم داشته باشيد ، خدا مىدانست شما به ياد آنها خواهيد افتاد ، ولى با آنها در تنهايى با صراحت وعده ازدواج نگذاريد ، مگر اينكه به طرز شايسته اى ( با كنايه ) اظهار كنيد » ( * ( وَلا جُناحَ عَلَيْكُمْ فِيما عَرَّضْتُمْ بِه مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّه أَنَّكُمْ سَتَذْكُرُونَهُنَّ وَلكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً ) * ) .\r\nاين دستور در واقع براى آن است كه هم حريم ازدواج سابق حفظ شده باشد و هم زنان بيوه ، از حق تعيين سرنوشت آينده خود محروم نگردند ، دستورى كه هم عادلانه است و هم توأم با حفظ احترام طرفين .\r\nدر حقيقت اين يك امر طبيعى است كه با فوت شوهر ، زن به سرنوشت آينده\r\n\r\n","description":"","footnote":"\r\n( 1 ) تفسير المنار ، جلد 2 صفحه 422 .\r\n","page_name":" 195 ","page_number":195},
  {"content":"\r\nخود فكر مىكند و مردانى نيز ممكن است - به خاطر شرايط سهلتر كه زنان بيوه دارند - در فكر ازدواج با آنان باشند ، از طرفى بايد حريم زوجيت سابق نيز حفظ شود ، آنچه در بالا آمد ، دستور حساب شده اى است كه همه اين مسائل در آن رعايت شده است .\r\nجمله « * ( وَلكِنْ لا تُواعِدُوهُنَّ سِرًّا ) * » مىفهماند كه علاوه بر لزوم خوددارى از خواستگارى آشكار ، نبايد در خفا و پنهانى ، با چنين زنانى در مدت عده ملاقات كرد و با صراحت خواستگارى نمود ، مگر اينكه صحبت به گونه اى باشد كه با آداب اجتماعى و موضوع مرگ شوهر سازش داشته باشد يعنى در پرده و با كنايه صورت گيرد .\r\nتعبير به « عرضتم » از ماده « تعريض » ، به گفته راغب در مفردات ، به معنى سخنى است كه تاب دو معنى داشته باشد ، راست و دروغ يا ظاهر و باطن .\r\nو به گفته مفسر بزرگوار مرحوم « طبرسى » در « مجمع البيان » ، تعريض ضد تصريح است ، در اصل از « عرض » گرفته شده كه به معنى كناره و گوشه چيزى است ( 1 ) .\r\nدر روايات اسلامى در تفسير اين آيه براى خواستگارى كردن به طور سربسته و به اصطلاح قرآن « قول معروف » مثالهايى ذكر شده به عنوان نمونه در حديثى از امام صادق ع مىخوانيم كه فرمود : قول معروف اين است كه مثلا مرد به زن مورد نظرش بگويد : انى فيك لراغب و انى للنساء لمكرم ، فلا تسبقينى بنفسك ، « من به تو علاقه دارم زنان را گرامى مىدارم ، در مورد كار خود از من پيشى مگير » ( 2 ) .\r\nهمين مضمون يا شبيه به آن در كلمات بسيارى از فقهاء آمده است .\r\nنكته قابل توجه اينكه گر چه آيه فوق ، بعد از آيه عده وفات قرار گرفته ، ولى فقهاء تصريح كرده‌اند كه حكم بالا ، مخصوص عده وفات نيست بلكه شامل غير آن\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 338 .\r\n( 2 ) نور الثقلين ، جلد 1 ، صفحه 232 حديث 905 .\r\n","page_name":" 196 ","page_number":196},
  {"content":"\r\nنيز مىشود .\r\nمرحوم صاحب « حدائق » ، فقيه و محدث معروف ، مىگويد : اصحاب ما تصريح كرده‌اند كه تعريض و كنايه نسبت به خواستگارى در مورد زنى كه در عده رجعى است ، حرام است ، اما نسبت به زن مطلقه غير رجعيه هم از سوى شوهرش و هم از سوى ديگران جايز است ، ولى تصريح به آن براى هيچكدام جايز نيست . . .\r\nاما در عده بائن ، تعريض از ناحيه شوهر و ديگران جايز است ولى تصريح تنها از سوى شوهر جايز است نه ديگرى - شرح بيشتر اين موضوع را در كتب فقهى مخصوصا در ادامه كلام صاحب حدائق مطالعه فرمائيد . ( 1 )\r\nسپس در ادامه آيه مىفرمايد : « ( ولى در هر حال ) عقد نكاح را نبنديد تا عده آنها به سر آيد » ( * ( وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه ) * ) .\r\nو به طور مسلم اگر كسى در عده ، عقد ازدواج ببندد باطل است ، بلكه اگر آگاهانه اين كار را انجام دهد سبب مىشود كه آن زن براى هميشه نسبت به او حرام گردد .\r\nو به دنبال آن مىفرمايد : « بدانيد خداوند آنچه را در دل داريد مىداند از مخالفت او به پرهيزيد و بدانيد كه خداوند آمرزنده داراى حلم است » و در مجازات بندگان عجله نمىكند ( * ( وَاعْلَمُوا أَنَّ اللَّه يَعْلَمُ ما فِي أَنْفُسِكُمْ فَاحْذَرُوه وَاعْلَمُوا أَنَّ اللَّه غَفُورٌ حَلِيمٌ ) * ) .\r\nو به اين ترتيب خداوند از تمام نيات و اعمال بندگانش آگاه است و متخلفان را به سرعت مجازات نمىكند « لا تعزموا » از ماده « عزم » به معنى قصد است ، و هنگامى كه مىفرمايد : * ( وَلا تَعْزِمُوا عُقْدَةَ النِّكاحِ ) * ، در واقع نهى از انجام عقد ازدواج به صورت مؤكد است ، يعنى حتى نيت چنين كارى را در زمان عده نكنيد .\r\n\r\n","description":"","footnote":"\r\n( 1 ) حدائق جلد 24 صفحه 90 .\r\n","page_name":" 197 ","page_number":197},
  {"content":"\r\n\r\n[ سوره البقرة ‹ 2 › : آيات 236 تا 237 
  ]\r\nلا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَمَتِّعُوهُنَّ عَلَى الْمُوسِعِ قَدَرُه وَعَلَى الْمُقْتِرِ قَدَرُه مَتاعاً بِالْمَعْرُوفِ حَقًّا عَلَى الْمُحْسِنِينَ ‹ 236 › وَإِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَقَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ وَأَنْ تَعْفُوا أَقْرَبُ لِلتَّقْوى وَلا تَنْسَوُا الْفَضْلَ بَيْنَكُمْ إِنَّ اللَّه بِما تَعْمَلُونَ بَصِيرٌ ‹ 237 ›\r\n\r\nترجمه :\r\n236 - اگر زنان را قبل از آميزش جنسى يا تعيين مهر ، ( به عللى ) طلاق دهيد ، گناهى بر شما نيست . ( و در اين موقع ، ) آنها را ( با هديه اى مناسب ، ) بهره مند سازيد ! آن كس كه توانايى دارد ، به اندازه توانايىاش ، و آن كس كه تنگدست است ، به اندازه خودش ، هديه اى شايسته ( كه مناسب حال دهنده و گيرنده باشد ) بدهد ! و اين بر نيكوكاران ، الزامى است .\r\n237 - و اگر زنان را ، پيش از آنكه با آنها تماس بگيريد و ( آميزش جنسى كنيد ) طلاق دهيد ، در حالى كه مهرى براى آنها تعيين كرده‌ايد ، ( لازم است ) نصف آنچه را تعيين كرده‌ايد ( به آنها بدهيد ) مگر اينكه آنها ( حق خود را ) ببخشند ، يا ( در صورتى كه صغير و سفيه باشند ، ولى آنها ، يعنى ) آن كس كه گره ازدواج به دست اوست ، آن را ببخشد . و گذشت كردن شما ( و بخشيدن تمام مهر به آنها ) بپرهيزكارى نزديكتر است . و گذشت و نيكوكارى را در ميان خود فراموش نكنيد ، كه خداوند به آنچه انجام مىدهيد ، بيناست !\r\n\r\nتفسير : چگونگى اداى مهر\r\nباز در ادامه احكام طلاق در اين دو آيه احكام ديگرى بيان شده است .\r\n","description":"","footnote":"","page_name":" 198 ","page_number":198},
  {"content":"\r\nنخست مىفرمايد : « گناهى بر شما نيست اگر زنان را قبل از اينكه با آنها تماس پيدا كنيد ( و آميزش جنسى انجام دهيد ) و تعيين مهر نمائيد ، طلاق دهيد » ( * ( لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً ) * ) . ( 1 )\r\nالبته اين در صورتى است كه مرد يا زن و مرد بعد از عقد ازدواج و پيش از عمل زناشويى ، متوجه شوند كه به جهاتى نمىتوانند با هم زندگى كنند ، چه بهتر كه در اين موقع با طلاق از هم جدا شوند ، زيرا در مراحل بعد كار مشكلتر مىشود .\r\nو به هر حال اين تعبير ، پاسخى است براى آنها كه تصور مىكردند طلاق قبل از عمل زناشويى يا قبل از تعيين مهر ، صحيح نيست ، قرآن مىگويد : چنين طلاقى گناهى ندارد و صحيح است ( و اى بسا جلو مفاسد بيشترى را بگيرد ) .\r\nبعضى نيز « جناح » را در اينجا به معنى « مهر » گرفته‌اند كه بر دوش شوهر سنگينى مىكند يعنى به هنگام طلاق قبل از عمل زناشويى و تعيين مهر هيچ گونه مهرى بر عهده شما نيست . گر چه بعضى از مفسران ( 2 ) شرح زيادى درباره اين تفسير گفته‌اند ، ولى به كار بردن كلمه جناح ، به معنى مهر مانوس نيست .\r\nبعضى نيز احتمال داده‌اند كه معنى جمله بالا اين است : كه طلاق زنها قبل از آميزش در همه حال جايز است ( خواه در حال عادت ماهيانه باشند يا نه ) در حالى كه بعد از آميزش حتما بايد در حال پاكى خالى از آميزش باشد ( 3 ) اين تفسير بسيار بعيد به نظر مىرسد ، زيرا با جمله « * ( أَوْ تَفْرِضُوا لَهُنَّ فَرِيضَةً ) * » سازگار نيست .\r\nسپس به بيان حكم ديگرى در اين رابطه مىپردازد و مىفرمايد : « در چنين حالى بايد آنها را ( با هديه مناسبى ) بهره مند سازيد » ( * ( وَمَتِّعُوهُنَّ ) * ) .\r\nبنا بر اين اگر نه مهرى تعيين شده و نه آميزشى حاصل گشته ، شوهر بايد\r\n\r\n","description":"","footnote":"\r\n( 1 ) « مس » در لغت به معنى تماس پيدا كردن و در اينجا كنايه از عمل زناشويى است ، و « فريضه » به معنى واجب است و در اينجا منظور ، مهر است .\r\n( 2 ) تفسير كبير ، جلد 6 صفحه 137 .\r\n( 3 ) همان مدرك .\r\n","page_name":" 199 ","page_number":199},
  {"content":"\r\nهديه اى كه مناسب با شئون زن باشد ، بعد از طلاق به او بپردازد ولى در پرداخت اين هديه ، قدرت توانايى شوهر نيز بايد در نظر گرفته شود ، و لذا در دنباله آيه مىگويد : « بر آن كس كه توانايى دارد به اندازه تواناييش ، و بر آن كس كه تنگدست است به اندازه خودش هديه شايسته اى لازم است ، و اين حقى است بر نيكوكاران » ( * ( عَلَى الْمُوسِعِ قَدَرُه وَعَلَى الْمُقْتِرِ قَدَرُه مَتاعاً بِالْمَعْرُوفِ حَقًّا عَلَى الْمُحْسِنِينَ ) * ) .\r\n« موسع » به معنى توانگر ، و « مقتر » به معنى تنگدست است ( از ماده قتر به معنى بخل و تنگ نظرى نيز آمده است ) مانند : ( وَكانَ الإِنْسانُ قَتُوراً ) . ( 1 )\r\nبنا بر اين توانگران بايد به اندازه خود و تنگدستان نيز درخور توانايىشان اين هديه را بپردازند ، و شئون زن نيز در اين جهت در نظر گرفته شده است .\r\nجمله « * ( مَتاعاً بِالْمَعْرُوفِ ) * » مىتواند اشاره اى به همه اينها باشد يعنى هديه اى به طور شايسته و دور از اسراف و بخل ، و مناسب حال دهنده و گيرنده .\r\nاز آنجا كه اين هديه اثر قابل ملاحظه اى در جلوگيرى از حس انتقامجويى و رهايى زن از عقده هايى كه ممكن است ، بر اثر گسستن پيوند زناشويى حاصل شود ، در آيه فوق آن را وابسته به روحيه نيكوكارى و احسان كرده و مىگويد : * ( حَقًّا عَلَى الْمُحْسِنِينَ ) * ( 2 ) : « اين عمل بر نيكوكاران لازم است » يعنى بايد آميخته با روح نيكوكارى و مسالمت باشد .\r\nناگفته پيدا است تعبير به « نيكوكاران » نه به خاطر اين است كه حكم مزبور جنبه الزامى ندارد بلكه براى تحريك احساسات خيرخواهانه افراد در راه انجام اين وظيفه است و گرنه همانطور كه اشاره شد اين حكم جنبه الزامى دارد .\r\nنكته جالب ديگرى كه از آيه استفاده مىشود اين است كه : قرآن از هديه اى\r\n\r\n","description":"","footnote":"\r\n( 1 ) سوره اسراء ، آيه 100 .\r\n( 2 ) « حقا » مىتواند صفت « متاعا » بوده باشد ، يا حال و يا مفعول مطلق براى فعل محذوفى - « متاعا » نيز مفعول مطلق است ، براى جمله « * ( وَمَتِّعُوهُنَّ ) * » .\r\n","page_name":" 200 ","page_number":200},
  {"content":"\r\nكه مرد بايد به زن بپردازد تعبير به « متاع » كرده است و متاع در لغت به معناى چيزهايى است كه انسان از آنها بهره مند و متمتع مىشود و غالبا به غير پول و وجه نقد اطلاق مىگردد زيرا از پول بطور مستقيم نمىتوان استفاده كرد بلكه بايد تبديل به متاع شود روى همين جهت قرآن از هديه تعبير به متاع كرده است .\r\nو اين موضوع از نظر روانى اثر خاصى دارد زيرا بسيار مىشود كه هديه اى از اجناس قابل استفاده مانند خوراك و پوشاك و نظاير آن كه براى اشخاص برده مىشود هر چند كم قيمت باشد اثرى در روح آنها مىگذارد كه اگر آن را تبديل به پول كنند هرگز آن اثر را نخواهد داشت و لذا در رواياتى كه در اين زمينه به ما رسيده مىبينيم غالبا ائمه اطهار نمونه‌هاى هديه را امثال لباس و مواد غذايى و يا زمين زراعتى ذكر كرده‌اند .\r\nضمنا از آيه به خوبى استفاده مىشود كه در ازدواج دائم تعيين مهر از قبل لازم نيست و طرفين مىتوانند بعد از عقد روى آن توافق كنند ( 1 ) و نيز استفاده مىشود كه اگر قبل از تعيين مهر و آميزش جنسى ، طلاق صورت گيرد مهر واجب نخواهد بود و « هديه » مزبور جانشين « مهر » مىشود .\r\nبايد توجه كرد كه زمان و مكان در مقدار « هديه مناسب » مؤثر است .\r\nدر آيه بعد سخن از زنانى به ميان آمده كه براى آنها تعيين مهر شده است ولى قبل از آميزش و عروسى ، جدا مىشوند ، مىفرمايد : « اگر آنها را طلاق دهيد پيش از آنكه با آنان تماس پيدا كنيد ( و آميزش انجام شود ) در حالى كه مهرى براى آنها تعيين كرده‌ايد ، لازم است نصف آنچه را تعيين كرده‌ايد به آنها بدهيد\r\n\r\n","description":"","footnote":"\r\n( 1 ) البته اگر در ازدواج دائم تعيين مهر نكنند مهر ساقط نمىشود ، بلكه مهر المثل ( مهرى معادل زنان شبيه او ) تعلق مىگيرد مگر اينكه قبل از آميزش جنسى طلاق داده شود در اين صورت تنها هديه اى كه در بالا اشاره شده واجب مىگردد .\r\n","page_name":" 201 ","page_number":201},
  {"content":"\r\n« ( * ( وَإِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَقَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ ) * ) .\r\nاين حكم قانونى مساله است ، كه به زن حق مىدهد نصف تمام مهريه را بدون كم و كاست بگيرد هر چند آميزشى حاصل نشده باشد .\r\nولى بعدا به سراغ جنبه‌هاى اخلاقى و عاطفى مىرود و مىفرمايد : « مگر اينكه آنها حق خود را ببخشند » ( و يا اگر صغير و سفيه هستند ، ولى آنان يعنى ) آن كس كه گره ازدواج به دست او است آن را ببخشد « ( * ( إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ ) * ) .\r\nروشن است كه ولى در صورتى مىتواند از حق صغير صرف نظر كند كه مصلحت صغير ايجاب نمايد .\r\nبنا بر اين حكم پرداخت نصف مهر ، صرف نظر از مساله عفو و بخشش است .\r\nاز آنچه گفتيم روشن مىشود كه منظور از « * ( الَّذِي بِيَدِه عُقْدَةُ النِّكاحِ ) * » ( كسى كه گره ازدواج به دست او است ) ولى صغير يا سفيه است ، زيرا او است كه حق دارد اجازه ازدواج بدهد ، ولى بعضى از مفسران چنين پنداشته‌اند كه منظور شوهر است ، يعنى هر گاه شوهر تمام مهر را قبلا پرداخته باشد ( آن چنان كه در ميان بسيارى از اعراب معمول بوده ) حق دارد نصف آن را باز پس گيرد مگر اينكه ببخشد و صرف نظر كند .\r\nاما دقت در آيه نشان مىدهد كه صحيح همان تفسير اول است ، زيرا روى سخن در آيه با شوهران است ، به همين دليل آنها را مخاطب قرار داده و مىگويد :\r\n« و ان طلقتموهن » ( اگر آنها را طلاق داديد ) در حالى كه جمله « * ( أَوْ يَعْفُوَا الَّذِي بِيَدِه عُقْدَةُ النِّكاحِ ) * » به صورت فعل غائب ذكر شده و مناسب نيست كه منظور از آن ، شوهران باشند .\r\nآرى در جمله بعد مىگويد : « عفو و گذشت شما ( و پرداختن تمام مهر ) به پرهيزكارى نزديكتر است و نيكوكارى و فضل را در ميان خود فراموش نكنيد كه\r\n","description":"","footnote":"","page_name":" 202 ","page_number":202},
  {"content":"\r\nخداوند به آنچه انجام مىدهيد بينا است « ( * ( وَأَنْ تَعْفُوا أَقْرَبُ لِلتَّقْوى وَلا تَنْسَوُا الْفَضْلَ بَيْنَكُمْ إِنَّ اللَّه بِما تَعْمَلُونَ بَصِيرٌ ) * ) .\r\nبه طور مسلم مخاطب در اين جمله شوهرانند و در نتيجه در جمله قبل سخن از گذشت اولياء و در اين جمله سخن از گذشت شوهران است .\r\nو جمله « * ( وَلا تَنْسَوُا الْفَضْلَ بَيْنَكُمْ ) * » خطابى است به عموم مسلمانان كه روح گذشت و بزرگوارى را در تمام اين موارد فراموش نكنند .\r\nرواياتى كه از پيشوايان معصوم ع به ما رسيده است نيز آيه را به همين صورت تفسير مىكند ، و مفسران شيعه با توجه به مضمون آيه و روايات اهل بيت ع نيز همين نظر را انتخاب كرده‌اند و گفته‌اند منظور از اين عبارت اولياء زوجه هستند ، البته مواردى پيش مىآيد كه سر سختى كردن در گرفتن نصف مهر ، آن هم قبل از عروسى ممكن است احساسات شوهر و اقوامش را جريحه دار كند و در صدد انتقامجويى بر آيند و ممكن است حيثيت و آبروى زن را در معرض خطر قرار دهد اين جا است كه گاه ، پدر براى حفظ مصلحت دختر خود ، لازم مىبيند كه از حق او گذشت نمايد .\r\nجمله « * ( وَأَنْ تَعْفُوا أَقْرَبُ لِلتَّقْوى ) * » ( عفو و گذشت شما به پرهيزكارى نزديكتر است ) ، وظيفه مردان را در برابر زنان مطلقه خود بيان مىكند ، كه اگر تمام مهر را پرداخته‌اند چيزى پس نگيرند و اگر نپرداخته‌اند همه آن را بپردازند و از نيمى كه حق آنها است صرف نظر كنند ، زيرا مسلم است دختر يا زنى كه بعد از عقد يا پيش از عروسى از شوهر خود جدا مىشود ضربه سختى مىخورد و از نظر اجتماعى و روانى مواجه با مشكلاتى است و بى شك گذشت شوهر و پرداخت تمام مهر ، تا حدى مرهم بر اين جراحات مىگذارد .\r\nلحن مجموعه آيه ، بر اصل اساسى « معروف » و « احسان » ، در اين مسائل تاكيد مىكند ، كه حتى طلاق و جدايى آميخته با نزاع و كشمكش و تحريك روح\r\n","description":"","footnote":"","page_name":" 203 ","page_number":203},
  {"content":"\r\nانتقامجويى نباشد ، بلكه بر اساس بزرگوارى و احسان و عفو و گذشت ، قرار گيرد ، زيرا اگر مرد و زنى نتوانند ، با هم زندگى كنند و به دلائلى از هم جدا شوند دليلى ندارد كه ميان آنها عداوت و دشمنى حاكم گردد .\r\n","description":"","footnote":"","page_name":" 204 ","page_number":204},
  {"content":"\r\n\r\n[ سوره البقرة ‹ 2 › : آيات 238 تا 239 
  ]\r\nحافِظُوا عَلَى الصَّلَواتِ وَالصَّلاةِ الْوُسْطى وَقُومُوا لِلَّه قانِتِينَ ‹ 238 › فَإِنْ خِفْتُمْ فَرِجالًا أَوْ رُكْباناً فَإِذا أَمِنْتُمْ فَاذْكُرُوا اللَّه كَما عَلَّمَكُمْ ما لَمْ تَكُونُوا تَعْلَمُونَ ‹ 239 ›\r\n\r\nترجمه :\r\n238 - در انجام همه نمازها ، ( به خصوص ) نماز وسطى [ نماز ظهر 
  ] كوشا باشيد ! و از روى خضوع و اطاعت ، براى خدا بپاخيزيد .\r\n239 - و اگر ( به خاطر جنگ ، يا خطر ديگرى ) بترسيد ، ( نماز را ) در حال پياده يا سواره انجام دهيد ! اما هنگامى كه امنيت خود را باز يافتيد ، خدا را ياد كنيد ! [ نماز را به صورت معمولى بخوانيد ! 
  ] همانگونه كه خداوند ، چيزهايى را كه نمىدانستيد ، به شما تعليم داد .\r\n\r\nشان نزول :\r\nجمعى از منافقان گرمى هوا را بهانه براى ايجاد تفرقه در صفوف مسلمين قرار داده بودند و در نماز جماعت شركت نمىكردند و به دنبال آنها بعضى از مؤمنين نيز از شركت در جماعت خوددارى كرده بودند و جماعت مسلمين كاهش يافت ، پيغمبر اكرم ص از اين جهت ناراحت بود حتى آنها را تهديد به مجازات شديد كرد ، لذا در حديثى از « زيد بن ثابت » نقل شده كه پيامبر ص در گرماى فوق العاده نيمروز تابستان نماز ( ظهر ) را با جماعت مىگذارد و اين نماز براى اصحاب و ياران سختترين نماز بود ، به طورى كه گاه پشت سر پيامبر ص يك صف يا دو صف بيشتر نبود ، در اينجا فرمود : من تصميم گرفته‌ام خانه كسانى را كه در نماز ما شركت نمىكنند بسوزانم ، آيه فوق نازل شد و اهميت نماز ظهر را ( با\r\n","description":"","footnote":"","page_name":" 205 ","page_number":205},
  {"content":"\r\nجماعت ) تاكيد كرد ( 1 ) .\r\nاين تشديد نشان مىدهد كه مساله عدم شركت ، تنها به خاطر گرمى هوا نبود ، بلكه گروهى مىخواستند با اين بهانه به تضعيف اسلام و پيامبر ص و ايجاد شكاف در صفوف مسلمين بپردازند كه پيامبر ص با اين لحن شديد در مقابل آنها موضع گيرى فرمود .\r\n\r\nتفسير : اهميت نماز ، مخصوصا نماز « وسطى »\r\nاز آنجا كه نماز مؤثرترين رابطه انسان با خدا است ، و در صورتى كه با شرائط صحيح انجام گيرد دل را لبريز از عشق و محبت خدا مىكند و در پرتو آن انسان بهتر مىتواند خود را از آلودگى به گناه پاك سازد ، در آيات قرآن تاكيد فراوانى روى آن شده ، از جمله در نخستين آيه فوق مىفرمايد : « در انجام همه نمازها مخصوصا نماز وسطى ، مداومت كنيد و در حفظ آن كوشا باشيد » ( * ( حافِظُوا عَلَى الصَّلَواتِ وَالصَّلاةِ الْوُسْطى ) * ) .\r\n« و با خضوع و خشوع و توجه كامل ، براى خدا بپاخيزيد » ( * ( وَقُومُوا لِلَّه قانِتِينَ ) * ) .\r\nمبادا گرما و سرما و گرفتاريهاى دنيا و پرداختن به مال و همسر و فرزند شما را از اين امر مهم باز دارد .\r\nدر اينكه : منظور از « صلوة وسطى » ( نماز ميانه ) چيست ؟ مفسران ، تفسيرهاى زيادى ذكر كرده‌اند ، در تفسير مجمع البيان شش قول ، و در تفسير فخر رازى هفت قول ، و در تفسير قرطبى ده قول ، و در تفسير روح المعانى سيزده قول نقل شده است .\r\n\r\n","description":"","footnote":"\r\n( 1 ) تفسير مجمع البيان ، جلد 1 و 2 صفحه 342 - همين مضمون در تفسير « الدر المنثور » ذيل آيه فوق ( طبق نقل الميزان ) آمده است .\r\n","page_name":" 206 ","page_number":206},
  {"content":"\r\nبعضى آن را نماز ظهر ، و بعضى نماز عصر ، و بعضى نماز مغرب و بعضى نماز عشا و بعضى نماز صبح و بعضى نماز جمعه ، و بعضى نماز شب يا خصوص نماز وتر دانسته‌اند و براى هر يك از اين اقوال توجيهى ذكر شده ، ولى با قرائن مختلفى كه در دست است روشن است كه منظور همان نماز ظهر است زيرا علاوه بر اينكه نماز ظهر در وسط روز انجام مىشود ، و شان نزول آيه نيز گواهى مىدهد ، و روايات متعددى كه از معصومين ع نقل شده بر آن تاكيد دارند ( 1 ) .\r\nتاكيد روى اين نماز به خاطر اين بوده كه بر اثر گرمى هواى نيمروز تابستان ، يا گرفتاريهاى شديد كسب و كار ، نسبت به آن كمتر اهميت مىدادند ، آيه فوق اهميت نماز وسطى ، و لزوم محافظت بر آن را مورد تاكيد قرار داده است .\r\n« قانتين » از ماده « قنوت » به دو معنى آمده است : 1 - پيروى و اطاعت كردن 2 - خضوع و خشوع و تواضع ، ولى بعيد نيست كه در آيه فوق به هر دو معنى باشد چنان كه در حديثى از امام صادق ع مىخوانيم كه در تفسير جمله « * ( وَقُومُوا لِلَّه قانِتِينَ ) * » فرمود : « منظور اين است كه نماز را با خضوع و توجه به خداوند بجا آوريد » .\r\nو در حديث ديگرى مىفرمايد : « يعنى از روى اطاعت بپاخيزيد » ( 2 ) .\r\nدر آيه بعد تاكيد مىكند كه در سختترين شرائط حتى در صحنه جنگ نبايد نماز فراموش شود منتها در چنين وضعى ، بسيارى از شرائط نماز همچون رو به قبله بودن و انجام ركوع و سجود به طور متعارف ، ساقط مىشود ، لذا مىفرمايد : « و اگر\r\n\r\n","description":"","footnote":"\r\n( 1 ) مشهور در ميان فقهاى شيعه اين است كه منظور نماز ظهر است بلكه ادعاى اجماع بر آن شده و چندين روايت معتبر كه در كتاب وسائل الشيعه ، جلد 3 صفحه 14 باب 5 نقل شده است به اين معنى گواهى مىدهد ، و قول شاذ و ضعيفى مىگويد : منظور نماز عصر است ( فقهاى اهل سنت غالبا طرفدار اين هستند كه منظور ، نماز عصر است ) و به رواياتى استدلال كرده‌اند كه سند قابل ملاحظه اى ندارد و اصحاب از آن اعراض كرده‌اند ( شرح بيشتر را در كتب فقهى مطالعه فرمائيد ) .\r\n( 2 ) به تفسير مجمع البيان و الميزان ، ذيل آيه مورد بحث مراجعه شود .\r\n","page_name":" 207 ","page_number":207},
  {"content":"\r\n( به خاطر جنگ يا خطر ديگرى ) بترسيد بايد ( نماز را ) در حال پياده يا سواره انجام دهيد « و ركوع و سجود را با ايماء و اشاره بجا آوريد ( * ( فَإِنْ خِفْتُمْ فَرِجالًا أَوْ رُكْباناً ) * ) .\r\n« اما هنگامى كه امنيت خود را باز يافتيد ، خدا را ياد كنيد ، آن چنان كه به شما ، چيزهايى را تعليم داد كه نمىدانستيد » و نماز را در اين حال به صورت معمولى و با تمام آداب و شرائط انجام دهيد ( * ( فَإِذا أَمِنْتُمْ فَاذْكُرُوا اللَّه كَما عَلَّمَكُمْ ما لَمْ تَكُونُوا تَعْلَمُونَ ) * ) .\r\nروشن است شكرانه اين تعليم الهى كه طرز نماز خواندن در حالت امن و خوف را به انسانها آموخته ، همان عمل كردن بر طبق آن است .\r\n« رجال » در اينجا جمع « راجل » به معنى پياده ، و « ركبان » جمع « راكب » ، به معنى سواره است ، و منظور اين است كه به هنگام خوف از حمله دشمن مىتوانيد نماز را در حالتى كه سواره ، يا پياده و در حال حركت و فعاليت هستيد انجام دهيد .\r\nدر حديثى از امير مؤمنان على ع نقل شده كه در بعضى از جنگها دستور داد تا نماز را به هنگام جنگ با تسبيح و تكبير و لا إله الا اللَّه بجا آورند ( 1 ) و نيز در حديث ديگرى مىخوانيم كه\r\nان النبى ص صلى يوم الاحزاب ايماء\r\n: « پيامبر ص در جنگ احزاب با اشاره نماز خواند » ( 2 ) .\r\nو نيز از امام كاظم ع روايت شده كه در پاسخ اين سؤال كه اگر شخصى گرفتار حيوان درنده اى شود ، و وقت نماز فرا رسد و از ترس آن درنده نتواند حركت كند چگونه نماز بخواند ؟ فرمود : با همان وضعى كه دارد بايد نماز را بخواند هر چند پشت به قبله باشد ، و ركوع و سجود را با اشاره در حالى كه ايستاده است انجام دهد ( 3 ) .\r\n\r\n","description":"","footnote":"\r\n( 1 ) نور الثقلين ، جلد 1 صفحه 239 حديث 949 .\r\n( 2 ) مجمع البيان ، ذيل آيه مورد بحث .\r\n( 3 ) وسائل الشيعه ، جلد 5 صفحه 483 ( باب 3 حديث 3 با تلخيص و نقل به معنى ) احاديث ديگرى نيز در اين باب به اين مضمون آمده است .\r\n","page_name":" 208 ","page_number":208},
  {"content":"\r\nاين نماز همان نماز خوف است كه فقهاء در كتابهاى فقهى به طور مشروح ، پيرامون آن بحث كرده‌اند ، بنا بر اين آيه فوق تاكيد بر اين معنى دارد كه محافظت بر نمازها ، تنها در حال امنيت نيست ، بلكه در همه حال بايد نماز را بجا آورد تا پيوند بندگان با آفريدگار جهان ، هميشه بر قرار باشد و به يقين از اين طريق نقطه اتكاء و اميدى براى انسان به وجود مىآيد ، و او را در غلبه بر مشكلات ، پيروز خواهد ساخت .\r\n\r\nنكته : نقش نماز در تقويت روحيه‌ها\r\nممكن است كسانى تصور كنند كه تا اين حد اصرار و تاكيد در باره نماز يك نوع سختگيرى محسوب مىشود و شايد انسان را از وظائف خطيرى كه براى دفاع از خود در چنين لحظات دارد غافل سازد .\r\nدر حالى كه اين يك اشتباه بزرگ است معمولا انسان در اين حالات بيش از هر چيز نياز به تقويت روحيه دارد و اگر ترس و وحشت و ضعف روحيه بر او غلبه كند شكست او تقريبا قطعى خواهد بود ، چه عملى بهتر از نماز و پيوند با خدايى كه فرمانش در تمام جهان هستى نافذ است و همه چيز در برابر اراده او سهل و آسان است ، مىتواند روحيه سربازان مجاهد يا كسانى كه مواجه با خطرى شده‌اند را تقويت كند ! گذشته از اين شواهد فراوانى در مجاهدات مسلمين صدر اول ديده مىشود ، در اخبار مربوط به جنگ چهارم مسلمانان با صهيونيستها كه در رمضان سال 1393 - هجرى قمرى - روى داد مىخوانيم كه توجه سربازان اسلام به نماز و مبانى اسلام اثر فوق العاده اى در تقويت روحى آنها و پيروزى بر دشمن داشت .\r\n","description":"","footnote":"","page_name":" 209 ","page_number":209},
  {"content":"\r\nبه هر حال اهميت و تاثير نماز ، بيش از آن است كه در اين مختصر بگنجد ، بى شك نماز اگر با همه آداب بخصوص با حضور قلب كه روح آن است انجام شود ، تاثير فوق العاده مثبتى در فرد و جامعه دارد ، و مىتواند بسيارى از مشكلات را حل كند ، و جامعه را از بسيارى از مفاسد برهاند و در حوادث سخت و پيچيده ، يار و ياور انسان باشد . ( 1 )\r\n\r\n","description":"","footnote":"\r\n( 1 ) براى توضيح بيشتر درباره « فوائد نماز » به تفسير نمونه ، جلد 16 صفحه 289 ( ذيل آيه 45 سوره عنكبوت ) مراجعه نمائيد .\r\n","page_name":" 210 ","page_number":210},
  {"content":"\r\n\r\n[ سوره البقرة ‹ 2 › : آيات 240 تا 242 
  ]\r\nوَ الَّذِينَ يُتَوَفَّوْنَ مِنْكُمْ وَيَذَرُونَ أَزْواجاً وَصِيَّةً لأَزْواجِهِمْ مَتاعاً إِلَى الْحَوْلِ غَيْرَ إِخْراجٍ فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ وَاللَّه عَزِيزٌ حَكِيمٌ ‹ 240 › وَلِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ ‹ 241 › كَذلِكَ يُبَيِّنُ اللَّه لَكُمْ آياتِه لَعَلَّكُمْ تَعْقِلُونَ ‹ 242 ›\r\n\r\nترجمه :\r\n240 - و كسانى كه از شما در آستانه مرگ قرار مىگيرند و همسرانى از خود به جا مىگذارند . بايد براى همسران خود وصيت كنند كه تا يك سال ، آنها را ( با پرداختن هزينه زندگى ) بهره مند سازند ، به شرط اينكه آنها ( از خانه شوهر ) بيرون نروند ( و اقدام به ازدواج مجدد نكنند ) . و اگر بيرون روند ، ( حقى در هزينه ندارند ، ولى ) گناهى بر شما نيست نسبت به آنچه در باره خود ، به طور شايسته انجام مىدهند . و خداوند ، توانا و حكيم است .\r\n241 - و براى زنان مطلقه ، هديه مناسبى لازم است ( كه از طرف شوهر ، پرداخت گردد ) اين ، حقى است بر مردان پرهيزكار .\r\n242 - اين چنين ، خداوند آيات خود را براى شما شرح مىدهد ، شايد انديشه كنيد !\r\n\r\nتفسير : بخش ديگرى از احكام طلاق\r\nدر اين آيات بار ديگر به مساله ازدواج و طلاق و امورى در اين رابطه باز مىگردد . و نخست در باره شوهرانى سخن مىگويد كه در آستانه مرگ قرار گرفته و همسرانى از خود به جاى مىگذارند ، مىفرمايد : « و كسانى كه از شما مىميرند - يعنى در آستانه مرگ قرار مىگيرند - و همسرانى از خود باقى مىگذارند بايد براى همسران خود وصيت كنند كه تا يك سال آنها را بهره مند سازند ، و از خانه بيرون\r\n","description":"","footnote":"","page_name":" 211 ","page_number":211},
  {"content":"\r\nنكنند « در خانه شوهر ، باقى بمانند و هزينه زندگى آنها پرداخت شود ( * ( وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً وَصِيَّةً لأَزْواجِهِمْ مَتاعاً إِلَى الْحَوْلِ غَيْرَ إِخْراجٍ ) * ) .\r\nالبته اين در صورتى است كه آنها از خانه شوهر بيرون نروند « و اگر بيرون روند ( حقى در هزينه و سكنى ندارند ولى ) گناهى بر شما نيست ، نسبت به آنچه در باره خود از كار شايسته ( مانند انتخاب شوهر مجدد بعد از تمام شدن عده ) انجام دهند » ( * ( فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ ) * ) .\r\nدر پايان آيه ، گويا براى اينكه چنين زنانى از آينده خود نگران نباشند آنها را دلدارى داده ، مىفرمايد : خداوند قادر است كه راه ديگرى بعد از فقدان شوهر پيشين در برابر آنها بگشايد ، و اگر مصيبتى به آنها رسيده حتما حكمتى در آن بوده است ، زيرا « خداوند توانا و حكيم است » ( * ( وَاللَّه عَزِيزٌ حَكِيمٌ ) * ) .\r\nاگر از روى حكمتش درى را ببندد ، به لطفش در ديگرى را خواهد گشود و جاى نگرانى نيست .\r\nبنا بر آنچه در بالا گفته شد ، معلوم مىشود جمله « يتوفون » در اينجا به معنى مردن نيست ، بلكه به قرينه ذكر وصيت به معنى قرار گرفتن در آستانه مرگ است .\r\nجمله « * ( فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ ) * » مطابق تفسير بالا دليل بر اين است كه پرداختن هزينه زندگى تا يك سال از حقوق زن بر ورثه شوهر مىباشد ، و هر گاه زن به دلخواه خود نخواست در خانه شوهر بماند ، و از نفقه استفاده كند ، كسى مسئوليتى در برابر او نخواهد داشت و نيز اگر بخواهد اقدام به ازدواج تازه كند مانعى ندارد .\r\nولى بعضى براى اين جمله ، تفسير ديگرى ذكر كرده‌اند و آن اينكه اگر مدت يك سال را صبر نمود و پس از آن ، از خانه شوهر بيرون رفت و ازدواج نمود ، مانعى ندارد .\r\nمطابق تفسير دوم نگاهدارى عده به مدت يك سال بر زن لازم است ، و مطابق\r\n","description":"","footnote":"","page_name":" 212 ","page_number":212},
  {"content":"\r\nتفسير اول لازم نيست و به تعبير ديگر ادامه عده تا يك سال بنا بر تفسير اول ، يك حق است و بنا بر تفسير دوم يك حكم ، ولى ظاهر آيه با تفسير اول سازگارتر است چرا كه ظاهر جمله اخير اين است كه جنبه استثناء از حكم قبل دارد .\r\n\r\nنكته : آيا اين آيه نسخ شده است ؟\r\nبسيارى از مفسران معتقدند كه اين آيه به وسيله آيه 234 همين سوره كه قبلا گذشت و در آن ، عده وفات چهار ماه و ده روز تعيين شده بود نسخ شده است ، و مقدم بودن آن آيه بر اين آيه از نظر ترتيب و تنظيم قرآنى دليل بر اين نيست كه قبلا نازل شده است ، زيرا مىدانيم تنظيم آيات يك سوره بر طبق تاريخ نزول نيست ، بلكه گاهى آياتى كه بعد نازل شده در آغاز سوره قرار گرفته ، و آياتى كه قبل نازل شده در اواخر سوره ، و اين به خاطر مناسبت آيات و به دستور پيغمبر اكرم ص صورت گرفته است .\r\nو نيز گفته‌اند حق نفقه يك سال ، قبل از نزول آيات ارث بوده و بعد از آن كه براى زن ، ارث قرار داده شد ، اين حق از بين رفت ، بنا بر اين آيه فوق ، از دو جهت ( از نظر مقدار زمان عده و از نظر نفقه ) نسخ شده است .\r\nمرحوم « طبرسى » در « مجمع البيان » مىگويد : همه علما اتفاق دارند كه اين آيه منسوخ است ، سپس حديثى از امام صادق ع نقل مىكند كه ( در عصر جاهليت ) هنگامى كه مرد از دنيا مىرفت تا يك سال از مال شوهر ، نفقه او را مىدادند سپس بدون ميراث ، خارج مىشد ، بعدا آيه يك چهارم و يك هشتم ( مربوط به ارث زن ) ، اين آيه را نسخ كرد .\r\nبنا بر اين بايد نفقه زن در مدت عده ، از ارث او باشد ، و نيز از آن حضرت نقل مىكند كه فرمود : آيه مربوط به نگه داشتن عده در چهار ماه و ده روز و همچنين آيه\r\n","description":"","footnote":"","page_name":" 213 ","page_number":213},
  {"content":"\r\nارث ، اين آيه را نسخ كرده ( 1 ) .\r\nبر هر حال ، از كلمات بزرگان استفاده مىشود كه عده وفات در زمان جاهليت يك سال بوده و رسوم خرافى و شاقى براى زن در اين مدت قائل بودند ، اسلام در آغاز ، آن رسوم خرافى را از بين برد ، ولى عده وفات را در مدت يك سال تثبيت كرد ، سپس آن را به چهار ماه و ده روز تبديل نمود ، و تنها زينت كردن و آرايشهاى مختلف را در اين مدت براى زن ممنوع شمرد .\r\nاز گفته « فخر رازى » استفاده مىشود كه معروف ميان مفسرين اهل سنت نيز همين است كه آيه فوق ، به وسيله آيات ارث و عده چهار ماه و ده روز ، منسوخ شده است ( 2 ) .\r\nولى اگر اجماع و اتفاق علما و روايات متعدد در اين زمينه نبود ، ممكن بود گفته شود ، بين اين آيات تضادى وجود ندارد ، عده چهار ماه و ده روز ، يك حكم الهى است ، اما نگهدارى عده تا يك سال و ماندن در خانه شوهر و استفاده از نفقه او يك حق است ، يعنى به زن اين حق داده مىشود كه اگر مايل باشد تا يك سال در خانه شوهر متوفاى خود بماند و هزينه زندگى او طبق وصيت شوهر در تمام اين مدت پرداخت شود ، و اگر مايل نبود مىتواند بعد از چهار ماه و ده روز از خانه شوهر بيرون رود ، يا اقدام به ازدواج نمايد و در عين حال طبعا هزينه زندگى او از مال شوهر سابق قطع خواهد شد .\r\nولى با توجه به روايات متعددى كه از طرق اهل بيت ع نقل شده و شهرت حكم نسخ يا اتفاق علما بر آن ، قبول چنين تفسيرى ممكن نيست ، هر چند با ظواهر آيات قابل تطبيق باشد .\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 345 ذيل آيه مورد بحث .\r\n( 2 ) تفسير كبير ، جلد 6 صفحه 158 .\r\n","page_name":" 214 ","page_number":214},
  {"content":"\r\nدر آيه بعد به يكى ديگر از احكام طلاق پرداخته ، مىفرمايد : « براى زنان مطلقه ، هديه شايسته اى است اين حقى است بر پرهيزكاران » كه از طرف شوهر پرداخت مىشود ( * ( وَلِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ ) * ) .\r\nگر چه ظاهر آيه ، همه زنان مطلقه را شامل مىشود ، ولى به قرينه آيه 236 كه گذشت ، اين حكم در مورد زنانى است كه مهرى براى آنها به هنگام عقد قرار داده نشده و قبل از آميزش ، طلاق داده مىشوند ، و در حقيقت تاكيدى است ، بر حكم مزبور ، تا مورد غفلت واقع نشود .\r\nاين احتمال نيز وجود دارد كه حكم مزبور ، همه زنان مطلقه را شامل شود ، منتها در مورد بالا جنبه واجب دارد ، و در موارد ديگر جنبه مستحبّ ، و به هر حال يكى از دستورهاى كاملا انسانى است كه در اسلام وارد شده و براى پيشگيرى از انتقامجويىها و كينه توزىهاى ناشى از طلاق اثر مثبتى دارد .\r\nبعضى نيز گفته‌اند كه پرداختن هديه شايسته در مورد همه زنان مطلقه واجب است ، و امرى جدا از مهر است ، ولى ظاهرا در ميان علماى شيعه - همان گونه كه از عبارت مرحوم طبرسى در مجمع البيان استفاده مىشود - كسى قائل به اين قول نيست ( مرحوم صاحب جواهر نيز تصريح مىكند كه هديه مزبور ، جز در همان مورد خاص واجب نيست ، و اين مساله اجماعى است ) ( 1 ) .\r\nاين احتمال نيز داده شده كه منظور از آن ، نفقه است كه بسيار احتمال ضعيفى است .\r\nبه هر حال ، اين هديه ، طبق رواياتى كه از ائمه معصومين ع نقل شده ، بعد از پايان عده و جدايى كامل پرداخت مىشود ، نه در عده طلاق رجعى ، و به تعبير ديگر ، هديه خداحافظى است ، نه وسيله اى براى بازگشت ( 2 ) .\r\n\r\n","description":"","footnote":"\r\n( 1 ) جواهر الكلام ، جلد 31 ، صفحه 58 .\r\n( 2 ) نور الثقلين ، جلد 1 صفحه 240 حديث 956 و 957 .\r\n","page_name":" 215 ","page_number":215},
  {"content":"\r\nدر آخرين آيه مورد بحث كه آخرين آيه مربوط به مساله طلاق است ، مىفرمايد : « اين چنين خداوند آيات خود را براى شما شرح مىدهد شايد انديشه كنيد » ( * ( كَذلِكَ يُبَيِّنُ اللَّه لَكُمْ آياتِه لَعَلَّكُمْ تَعْقِلُونَ ) * ) .\r\nبديهى است كه منظور از انديشه كردن و تعقل ، آن است كه مبدأ حركت به سوى عمل باشد ، و گر نه انديشه تنها درباره احكام ، نتيجه اى نخواهد داشت .\r\nاز مطالعه در آيات و روايات اسلامى بدست مىآيد كه غالبا « عقل » در مواردى به كار مىرود كه « ادراك » و فهم با « عواطف و احساسات » آميخته گردد و به دنبال آن عمل باشد ، مثلا اگر قرآن در بسيارى از بحثهاى خداشناسى نمونه هايى از نظام شگفتانگيز اين جهان را بيان كرده و سپس مىگويد ما اين آيات را بيان مىكنيم « * ( لَعَلَّكُمْ تَعْقِلُونَ ) * » ( تا شما تعقل كنيد ) منظور اين نيست كه تنها اطلاعاتى از نظام طبيعت در مغز خود جاى دهيد زيرا علوم طبيعى اگر كانون دل و عواطف را تحت تاثير قرار ندهد و هيچگونه تاثيرى در ايجاد محبت و دوستى و آشنايى با آفريدگار جهان نداشته باشد ارتباطى با مسائل توحيدى و خداشناسى نخواهد داشت .\r\nو همچنين است اطلاعاتى كه جنبه عملى دارد ، در صورتى « تعقل » به آنها گفته مىشود كه « عمل » هم داشته باشد در تفسير « الميزان » ( 1 ) مىخوانيم كه تعقل در زمينه اى استعمال مىشود كه به دنبال درك و فهم ، انسان وارد مرحله عمل گردد و آياتى مانند : ( وَقالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ ) « دوزخيان مىگويند اگر گوش شنوا داشتيم و تعقل مىكرديم در صف اهل جهنم نبوديم » ( 2 ) يا آيه ( أَ فَلَمْ يَسِيرُوا فِي الأَرْضِ فَتَكُونَ لَهُمْ قُلُوبٌ يَعْقِلُونَ بِها ) « آيا در زمين سياحت\r\n\r\n","description":"","footnote":"\r\n( 1 ) الميزان جلد 2 صفحه 250 - 249 .\r\n( 2 ) سوره ملك ، آيه 10 .\r\n","page_name":" 216 ","page_number":216},
  {"content":"\r\nنكردند تا دلهايى داشته باشند كه به وسيله آن بفهمند « ( 1 ) شاهد اين گفتار است .\r\nزيرا اگر مجرمين روز قيامت آرزوى تعقل در دنيا را مىكنند منظور تعقلى است كه آميخته با عمل باشد و يا اگر خدا مىگويد مردم سير و سياحت كنند و با نظر و مطالعه به اوضاع جهان چيزهايى بفهمند مقصود درك و فهمى است كه به دنبال آن مسير خود را عوض كرده و به راه راست گام نهند .\r\nو به تعبير ديگر ، اگر فكر و انديشه ، ريشه دار باشد ، ممكن نيست آثار آن در عمل ظاهر نشود ، چگونه ممكن است انسانى به طور قطع اعتقاد به مسموم بودن غذايى داشته باشد و آن را بخورد و يا عقيده قاطع به تاثير دارويى براى درمان يك بيمارى خطرناك داشته باشد و اقدام به خوردن آن نكند .\r\n\r\n","description":"","footnote":"\r\n( 1 ) سوره حج ، آيه 46 .\r\n","page_name":" 217 ","page_number":217},
  {"content":"\r\n\r\n[ سوره البقرة ‹ 2 › : آيه 243 
  ]\r\nأَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ فَقالَ لَهُمُ اللَّه مُوتُوا ثُمَّ أَحْياهُمْ إِنَّ اللَّه لَذُو فَضْلٍ عَلَى النَّاسِ وَلكِنَّ أَكْثَرَ النَّاسِ لا يَشْكُرُونَ ‹ 244 ›\r\n\r\nترجمه :\r\n243 - آيا نديدى جمعيتى را كه از ترس مرگ ، از خانه‌هاى خود فرار كردند ؟ و آنان ، هزارها نفر بودند ( كه به بهانه بيمارى طاعون ، از شركت در ميدان جهاد خوددارى نمودند ) . خداوند به آنها گفت : بميريد ! ( و به همان بيمارى ، كه آن را بهانه قرار داده بودند ، مردند ) . سپس خدا آنها را زنده كرد ، ( و ماجراى زندگى آنها را درس عبرتى براى آيندگان قرار داد . ) خداوند نسبت به بندگان خود احسان مىكند ، ولى بيشتر مردم ، شكر ( او را ) بجا نمىآورند .\r\n\r\nشان نزول :\r\nدر يكى از شهرهاى « شام » بيمارى طاعون راه يافت و با سرعتى عجيب و سرسامآور مردم يكى پس از ديگرى از دنيا مىرفتند در اين ميان عده بسيارى به اين اميد كه شايد از چنگال مرگ رهايى يابند آن محيط و ديار را ترك گفتند از آنجا كه آنها پس از فرار از محيط خود و رهايى از مرگ در خود احساس قدرت و استقلالى نموده و با ناديده گرفتن اراده الهى و چشم دوختن به عوامل طبيعى دچار غرور شدند پروردگار ، آنها را نيز در همان بيابان به همان بيمارى نابود ساخت .\r\nاز بعضى روايات استفاده مىشود كه اصل آمدن بيمارى مزبور در اين سرزمين به عنوان مجازات بود ، زيرا پيشوا و رهبر آنان از آنان خواست كه خود را براى مبارزه آماده كنند و از شهر خارج گردند آنها به بهانه اينكه در محيط جنگ مرض طاعون است از رفتن به ميدان جنگ خوددارى كردند پروردگار آنها را به همان چيزى كه از آن هراس داشتند و بهانه فرار قرار داده بودند مبتلا ساخت و بيمارى طاعون در آنها شايع شد آنها خانه‌هاى خود را خالى كرده و براى نجات از\r\n","description":"","footnote":"","page_name":" 218 ","page_number":218},
  {"content":"\r\nطاعون فرار كردند و در بيابان همگى از بين رفتند مدتها از اين جريان گذشت و حزقيل ( 1 ) كه يكى از پيامبران بنى اسرائيل بود از آنجا عبور نمود و از خدا خواست كه آنها را زنده كند خداوند دعاى او را اجابت نمود و آنها به زندگى بازگشتند .\r\n\r\nتفسير : چگونه مردند و چگونه زنده شدند ؟\r\nاين آيه ، همانگونه كه در شان نزول آمد ، اشاره سر بسته و در عين حال آموزنده اى است . به سرگذشت عجيب يكى از اقوام پيشين ، كه بيمارى مسرى و وحشتناكى در محيط آنها ظاهر گشت ، و هزاران نفر ، از آن منطقه فرار كردند ، مىفرمايد : « آيا نديدى كسانى را كه از خانه خود از ترس مرگ فرار كردند در حالى كه هزاران نفر بودند » ( * ( أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ ) * ) .\r\nمسلم است كه جمله « * ( أَ لَمْ تَرَ ) * » ( آيا نديدى ) در اينجا به معنى آيا نمىدانى است ، زيرا در ادبيات عرب هر گاه بخواهند مطلبى را به طور كامل مجسم سازند و آن را به عنوان يك امر واضح قلمداد كنند مخاطب را با جمله « ا لم تر » خطاب مىكنند ، گر چه مخاطب در اين جمله ، پيامبر است ، ولى در واقع ، منظور همه افرادند .\r\nگر چه آيه فوق اشاره به عدد خاصى نكرده ، و تنها واژه « الوف » كه به معنى هزارها است ، به كار برده ، ولى بعضى از روايات ، تعداد نفرات آنها را ده هزار و بعضى هفتاد يا هشتاد هزار ذكر مىكند ( 2 ) .\r\nسپس به عاقبت كار آنها اشاره كرده ، مىفرمايد : « خداوند به آنها فرمود :\r\nبميريد « و به آن بيمارى كه آن را بهانه قرار داده بودند مردند ( * ( فَقالَ لَهُمُ اللَّه مُوتُوا ) * ) .\r\n\r\n","description":"","footnote":"\r\n( 1 ) « حزقيل » طبق بعضى از روايات سومين پيشواى بنى اسرائيل بعد از موسى ع بود .\r\n( 2 ) به تفسير مجمع البيان و قرطبى و روح البيان ، ذيل آيه مورد بحث مراجعه شود .\r\n","page_name":" 219 ","page_number":219},
  {"content":"\r\n« سپس خداوند آنها را زنده كرد » تا ماجراى زندگى آنان درس عبرتى براى ديگران باشد ( * ( ثُمَّ أَحْياهُمْ ) * ) .\r\nروشن است كه منظور از « موتوا » ( بميريد ) ، يك امر لفظى نيست ، بلكه امر تكوينى خداوند است كه بر سراسر جهان هستى و عالم حيات ، حكومت مىكند يعنى خداوند ، عوامل مرگ آنها را فراهم ساخت ، و به سرعت همگى از ميان رفتند ، اين امر ، همانند امرى است كه در آيه 82 سوره يس آمده : إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ : « امر او تنها اين است كه هنگامى كه چيزى را اراده كند مىگويد ايجاد شو و فورا موجود مىشود » ! جمله « * ( ثُمَّ أَحْياهُمْ ) * » اشاره به زنده شدن آن جمعيت ، پس از مرگ است و همانگونه كه در شان نزول خوانديم به دعاى حزقيل پيامبر ، صورت گرفت ، و از آنجا كه بازگشت آنان به حيات ، يكى از نعمتهاى روشن الهى بود ، ( هم از نظر خودشان ، و هم از نظر عبرت مردم ) در پايان آيه مىفرمايد : « خداوند نسبت به بندگان خود احسان مىكند ، ولى بيشتر مردم ، شكر او را به جا نمىآورند » ( * ( إِنَّ اللَّه لَذُو فَضْلٍ عَلَى النَّاسِ وَلكِنَّ أَكْثَرَ النَّاسِ لا يَشْكُرُونَ ) * ) .\r\nنه تنها اين گروه ، بلكه همه انسانها مشمول الطاف و عنايات و نعمتهاى اويند .\r\n\r\nنكته‌ها :\r\n\r\n1 - آيا اين ماجرا يك حادثه تاريخى بوده يا تمثيل است ؟\r\nآيا آنچه در داستان فوق آمده است يك حادثه واقعى تاريخى است كه قرآن به طور سر بسته به آن اشاره كرده و شرح آن در روايات آمده است و يا از قبيل ذكر مثال براى مجسم ساختن حقايق عقلى ، در لباسهاى حسى است ، از آنجا كه سرگذشت مزبور جنبه‌هاى غير عادى دارد ، و هضم آن براى بعضى از مفسران مشكل شده از اينرو وقوع چنين حادثه اى را انكار كرده‌اند و منظور از آيه را تنها يك\r\n","description":"","footnote":"","page_name":" 220 ","page_number":220},
  {"content":"\r\n« مثال » شمرده‌اند كه حال جمعيتى را كه در پيكار و مبارزه با دشمن سستى مىكنند و به دنبال آن شكست مىخورند ، و سپس درس عبرت گرفته و بيدار مىشوند و نهضت و مبارزه را از نو شروع مىكنند و سرانجام پيروز مىگردند شرح مىدهد .\r\nو طبق اين تفسير جمله « موتوا » ( بميريد ) كه در آيه آمده ، كنايه از شكست به دنبال سستى و ركود است و جمله « احياهم » ( خداوند آنها را زنده كرد ) اشاره به آگاهى و بيدارى و به دنبال آن پيروزى است .\r\nطبق اين تفسير رواياتى كه در اين زمينه وارد شده و آن را به صورت يك حادثه تاريخى تشريح مىكند . رواياتى مجعول و اسرائيلى است ! اما بايد گفت گر چه استفاده مساله « شكست » و « پيروزى » به دنبال « سستى » و « بيدارى » از آيه مزبور موضوع جالبى است ولى انكار نمىتوان كرد كه ظاهر آيه به صورت بيان يك حادثه تاريخى مىباشد و نه تنها يك مثال ! آيه حكايت حال جمعى از پيشينيان را بيان مىكند كه به دنبال فرار از يك حادثه وحشتناك مردند و سپس خداوند آنها را زنده كرد اگر غير عادى بودن حادثه سبب توجيه و تاويل آن شود بايد با تمام معجزات پيامبران نيز اين كار را كرد .\r\nخلاصه اگر پاى اين گونه توجيهات و تفسيرها به قرآن كشيده شود ، مىتوان علاوه بر انكار معجزات پيامبران ، غالب مباحث تاريخى قرآن را انكار كرد و آنها را از قبيل « تمثيل » يا به تعبير امروز به شكل « سمبليك » دانست و مثلا سرگذشت « هابيل » و « قابيل » را مثالى براى مبارزه عدالت و حقجويى با قساوت و سنگدلى دانست و در اين صورت همه مباحث تاريخى قرآن ارزش خود را از دست خواهد داد .\r\nبه علاوه با اين تعبير نمىتوان همه رواياتى كه در زمينه تفسير آيه وارد شده است را ناديده گرفت زيرا بعضى از آنها در متون معتبر نقل شده و نسبت جعل يا اسرائيلى بودن به آنها بسيار نارواست .\r\n","description":"","footnote":"","page_name":" 221 ","page_number":221},
  {"content":"\r\n\r\n2 - درس عبرت\r\nهمان گونه كه در شان نزول آمد ، آيه فوق ، اشاره به گروهى از بنى اسرائيل مىكند ، كه براى فرار از زير بار مسئوليت جهاد ، دست به بهانه تراشى زدند و خداوند آنها را مبتلا به بيمارى طاعون كرد ، كه همه را به طور سريع و برقآسا ، از ميان برد ، آن چنان كه هيچ دشمن خطرناكى در ميدان جنگ قادر به آن نيست ، يعنى تصور نكنيد با فرار از زير بار مسئوليت و توسل به بهانه‌هاى مختلف مىتوانيد در امان بمانيد ، تصور نكنيد كه در برابر قدرت پروردگار ، مىتوانيد مقاومت كنيد ، خدا مىتواند با دشمن بسيار كوچكى ، مانند ميكرب طاعون يا و با كه حتى با چشم ديده نمىشود ، شما را چنان درو كند كه اثرى از شما باقى نماند .\r\n\r\n3 - مساله « رجعت » و بازگشت به دنيا\r\nنكته ديگرى كه در اينجا شايان توجه است مساله امكان « رجعت » است كه از اين آيه به خوبى استفاده مىشود .\r\nتوضيح اينكه : در تاريخ گذشتگان مواردى را مىيابيم كه افرادى بعد از مرگ ، به اين جهان بازگشتند مانند ماجراى جمعى از بنى اسرائيل كه همراه موسى ع به كوه طور رفتند كه در آيه 55 و 56 سوره بقره آمده و داستان عزير يا ارميا كه در آيه 259 همين سوره آمده ، و همچنين حادثه اى كه در آيه مورد بحث به آن اشاره شده است .\r\nبنا بر اين مانعى ندارد كه همين مساله در آينده نيز تكرار شود .\r\nدانشمند معروف شيعه مرحوم « صدوق » نيز به همين آيه براى امكان مساله رجعت استدلال كرده و مىگويد : يكى از عقايد ما اعتقاد بر رجعت است ( كه گروهى از انسانهاى پيشين بار ديگر در همين دنيا به زندگى باز مىگردند ) .\r\nو نيز مىتواند اين آيه سندى براى مساله معاد و احياى مردگان در قيامت باشد .\r\n","description":"","footnote":"","page_name":" 222 ","page_number":222},
  {"content":"\r\n\r\n[ سوره البقرة ‹ 2 › : آيات 244 تا 245 
  ]\r\nوَ قاتِلُوا فِي سَبِيلِ اللَّه وَاعْلَمُوا أَنَّ اللَّه سَمِيعٌ عَلِيمٌ ‹ 244 › مَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً وَاللَّه يَقْبِضُ وَيَبْصُطُ وَإِلَيْه تُرْجَعُونَ ‹ 245 ›\r\n\r\nترجمه :\r\n244 - و در راه خدا ، پيكار كنيد ! و بدانيد خداوند ، شنوا و داناست .\r\n245 - كيست كه به خدا « قرض الحسنه اى » دهد ، ( و از اموالى كه خدا به او بخشيده ، انفاق كند ، ) تا آن را براى او ، چندين برابر كند ؟ و خداوند است كه ( روزى بندگان را ) محدود يا گسترده مىسازد ، ( و انفاق ، هرگز باعث كمبود روزى آنها نمىشود ) . و به سوى او باز مىگرديد ( و پاداش خود را خواهيد گرفت ) .\r\n\r\nشان نزول :\r\nدر شان نزول آيه دوم ، چنين نقل كرده‌اند كه : روزى پيامبر اكرم ص فرمود : هر كس صدقه اى بدهد دو برابر آن در بهشت خواهد داشت ، « ابو الدحداح انصارى » عرض كرد ، اى رسول خدا من دو باغ دارم اگر يكى از آنها را به عنوان صدقه بدهم دو برابر آن را در بهشت خواهم داشت ، فرمود : آرى ، عرض كرد : ام الدحداح نيز با من خواهد بود فرمود : آرى ، عرض كرد : فرزندان نيز با منند ؟ فرمود : آرى ، سپس او باغى را كه بهتر بود ، به عنوان صدقه به پيامبر ص داد ، آيه فوق نازل شد ، و صدقه او را دو هزار هزار برابر براى او كرد و اين است معنى * ( أَضْعافاً كَثِيرَةً ) * .\r\nابو الدحداح بازگشت و همسرش ام الدحداح و فرزندان را در آن باغى ديد كه صدقه قرار داده بود به در باغ ايستاد و نخواست وارد آن شود ، و همسرش را صدا زد و گفت : من اين باغ را صدقه قرار داده‌ام و دو برابرش را در بهشت خريدارى كرده‌ام و تو و فرزندان نيز با من خواهيد بود ، همسرش گفت مبارك است آنچه را فروخته و آنچه را خريده اى ، پس همگى از باغ خارج شدند و آن را به پيامبر ص\r\n","description":"","footnote":"","page_name":" 223 ","page_number":223},
  {"content":"\r\nتسليم كرد ، پيامبر ص فرمود : « چه بسيار نخله هايى در بهشت كه شاخه هايش براى ابى الدحداح آويزان شده است » ( 1 ) .\r\n\r\nتفسير : جهاد با جان و مال\r\nاز اينجا آيات مربوط به جهاد ، شروع مىشود ، و به دنبال آن داستانى در همين زمينه از اقوام پيشين مىآيد و با توجه به سرگذشتى كه در آيه قبل در باره جمعى از بنى اسرائيل نقل شد كه آنها به بهانه طاعون از جهاد فرار كردند و سرانجام ، با همان طاعون از ميان رفتند ، رابطه بين اين آيات و آيات قبل روشن مىگردد .\r\nنخست مىفرمايد : « در راه خدا پيكار كنيد ، و بدانيد خداوند شنوا و دانا است » سخنان شما را مىشنود و از انگيزه‌هاى درونى شما و نياتتان در امر جهاد آگاه است ( * ( وَقاتِلُوا فِي سَبِيلِ اللَّه وَاعْلَمُوا أَنَّ اللَّه سَمِيعٌ عَلِيمٌ ) * ) .\r\nسپس مىافزايد : « كيست كه به خدا وام نيكويى دهد ( و از اموالى كه او بخشيده است در طريق جهاد و در طريق حمايت مستمندان ، انفاق كنند تا خداوند آن را براى او ، چندين برابر كند » ( * ( مَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً ) * ) .\r\nبنا بر اين وام دادن به خداوند به معنى « انفاق فى سبيل اللَّه » است و به گفته بعضى از مفسران ، انفاقهايى است كه در راه جهاد مىشود ، زيرا در آن زمان تهيه هزينه‌هاى مختلف جهاد ، بر دوش مبارزان مسلمان بود ، در حالى كه بعضى ديگر معتقدند هر گونه انفاقى را شامل مىشود ، هر چند بعد از آيه جهاد وارد شده\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 349 .\r\n","page_name":" 224 ","page_number":224},
  {"content":"\r\nاست ( 1 ) .\r\nولى تفسير دوم با ظاهر آيه سازگارتر است ، به خصوص اينكه معنى اول را نيز در بر مىگيرد ، و اصولا انفاق در راه خدا ، و كمك به نيازمندان و حمايت از محرومان ، همان كار جهاد را مىكند ، زيرا هر دو مايه استقلال و سربلندى جامعه اسلامى است .\r\n« اضعاف » جمع « ضعف » ( بر وزن شعر ) به معنى دو يا چند برابر كردن چيزى است ، و با توجه اينكه اين واژه به صورت جمع در آيه آمده و با كلمه « كثيرة » ، تاكيد شده ، به علاوه جمله « يضاعف » نيز تاكيد بيشترى را از يضعف مىرساند ( آن چنان كه ارباب لغت گفته‌اند ) ( 2 ) از مجموع اين جهات ، استفاده مىشود ، كه خداوند ، براى انفاق كنندگان پاداش بسيار فراوانى قرار داده ، و انفاق در راه خدا همچون بذر مستعدى است كه در زمين آماده اى افشانده شود ، و به وسيله بارانهاى پى در پى آبيارى گردد ، و ده‌ها و گاه صدها برابر ، نتيجه دهد ( همان گونه كه در آيه 261 همين سوره خواهد آمد ) .\r\nو در پايان آيه مىفرمايد : « خداوند ( روزى بندگان را ) محدود و گسترده مىكند و همه شما به سوى او باز مىگرديد » ( * ( وَاللَّه يَقْبِضُ وَيَبْصُطُ وَإِلَيْه تُرْجَعُونَ ) * ) .\r\nاشاره به اينكه تصور نكنيد انفاق و بخشش ، اموال شما را كم مىكند زيرا گسترش و محدوديت ، روزى شما به دست خدا است و او توانايى دارد در عوض اموال انفاق شده ، به مراتب بيش از آن را در اختيار شما قرار دهد ، بلكه با توجه به ارتباط و به هم پيوستگى افراد اجتماع با يكديگر ، همان اموال انفاق شده در واقع به شما باز مىگردد .\r\n\r\n","description":"","footnote":"\r\n( 1 ) به تفسير كبير ، جلد 6 ، صفحه 166 مراجعه كنيد .\r\n( 2 ) « راغب » در « مفردات » در ماده « ضعف » ، مىگويد بعضى گفته‌اند : ضاعفت ابلغ من ضعفته .\r\n","page_name":" 225 ","page_number":225},
  {"content":"\r\nاين از نظر دنيا ، و از نظر آخرت ، فراموش نكنيد كه همه به سوى او باز مىگرديد و پاداشهاى بزرگ شما آنجا است .\r\n\r\nنكته : چرا تعبير به قرض ؟\r\nدر چندين آيه از قرآن مجيد ( و از جمله آيه بالا ) در مورد انفاق در راه خدا تعبير به قرض و وام دادن به پروردگار آمده است ، و اين نهايت لطف خداوند نسبت به بندگان را از يك سو و كمال اهميت مساله انفاق را از سوى ديگر مىرساند ، با اينكه مالك حقيقى سراسر هستى او است ، و انسانها تنها به عنوان نمايندگى خداوند ، در بخش كوچكى از آن ، تصرف مىكنند چنان كه در آيه 7 سوره حديد مىخوانيم : آمِنُوا بِاللَّه وَرَسُولِه وَأَنْفِقُوا مِمَّا جَعَلَكُمْ مُسْتَخْلَفِينَ فِيه : « ايمان به خدا و رسولش بياوريد و از آنچه خداوند شما را در آن نماينده خود ساخته ، انفاق كنيد » ولى با اين حال بر مىگردد و از بنده خود استقراض مىكند ، آن هم استقراضى با چنين سود بسيار فراوان ، « كرم بين و لطف خداوندگار » ! در نهج البلاغه آمده است كه مىفرمايد :\r\nو استقرضكم و له خزائن السموات و الارض و هو الغنى الحميد و انما اراد ان يبلوكم ايكم احسن عملا\r\n: « خداوند از شما در خواست قرض كرده در حالى كه گنجهاى آسمان و زمين از آن او است و بى نياز و ستوده ، ( آرى اينها نه از جهت نياز او است ) بلكه مىخواهد شما را بيازمايد كه كدام يك نيكوكارتريد » ( 1 ) .\r\n\r\n","description":"","footnote":"\r\n( 1 ) نهج البلاغه ، بخش آخر خطبه 183 .\r\n","page_name":" 226 ","page_number":226},
  {"content":"\r\n\r\n[ سوره البقرة ‹ 2 › : آيات 246 تا 252 
  ]\r\nأَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّه قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا قالُوا وَما لَنا أَلَّا نُقاتِلَ فِي سَبِيلِ اللَّه وَقَدْ أُخْرِجْنا مِنْ دِيارِنا وَأَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَاللَّه عَلِيمٌ بِالظَّالِمِينَ ‹ 246 › وَقالَ لَهُمْ نَبِيُّهُمْ إِنَّ اللَّه قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَه الْمُلْكُ عَلَيْنا وَنَحْنُ أَحَقُّ بِالْمُلْكِ مِنْه وَلَمْ يُؤْتَ سَعَةً مِنَ الْمالِ قالَ إِنَّ اللَّه اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَاللَّه يُؤْتِي مُلْكَه مَنْ يَشاءُ وَاللَّه واسِعٌ عَلِيمٌ ‹ 247 › وَقالَ لَهُمْ نَبِيُّهُمْ إِنَّ آيَةَ مُلْكِه أَنْ يَأْتِيَكُمُ التَّابُوتُ فِيه سَكِينَةٌ مِنْ رَبِّكُمْ وَبَقِيَّةٌ مِمَّا تَرَكَ آلُ مُوسى وَآلُ هارُونَ تَحْمِلُه الْمَلائِكَةُ إِنَّ فِي ذلِكَ لآيَةً لَكُمْ إِنْ كُنْتُمْ مُؤْمِنِينَ ‹ 248 › فَلَمَّا فَصَلَ طالُوتُ بِالْجُنُودِ قالَ إِنَّ اللَّه مُبْتَلِيكُمْ بِنَهَرٍ فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه فَشَرِبُوا مِنْه إِلَّا قَلِيلًا مِنْهُمْ فَلَمَّا جاوَزَه هُوَ وَالَّذِينَ آمَنُوا مَعَه قالُوا لا طاقَةَ لَنَا الْيَوْمَ بِجالُوتَ وَجُنُودِه قالَ الَّذِينَ يَظُنُّونَ أَنَّهُمْ مُلاقُوا اللَّه كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّه وَاللَّه مَعَ الصَّابِرِينَ ‹ 249 › وَلَمَّا بَرَزُوا لِجالُوتَ وَجُنُودِه قالُوا رَبَّنا أَفْرِغْ عَلَيْنا صَبْراً وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ ‹ 250 ›\r\nفَهَزَمُوهُمْ بِإِذْنِ اللَّه وَقَتَلَ داوُدُ جالُوتَ وَآتاه اللَّه الْمُلْكَ وَالْحِكْمَةَ وَعَلَّمَه مِمَّا يَشاءُ وَلَوْ لا دَفْعُ اللَّه النَّاسَ بَعْضَهُمْ بِبَعْضٍ لَفَسَدَتِ الأَرْضُ وَلكِنَّ اللَّه ذُو فَضْلٍ عَلَى الْعالَمِينَ ‹ 251 › تِلْكَ آياتُ اللَّه نَتْلُوها عَلَيْكَ بِالْحَقِّ وَإِنَّكَ لَمِنَ الْمُرْسَلِينَ ‹ 252 ›\r\n","description":"","footnote":"","page_name":" 227 ","page_number":227},
  {"content":"\r\n\r\nترجمه :\r\n246 - آيا مشاهده نكردى جمعى از بنى اسرائيل را بعد از موسى ، كه به پيامبر خود گفتند :\r\n« زمامدار ( و فرماندهى ) براى ما انتخاب كن ! تا ( زير فرمان او ) در راه خدا پيكار كنيم . پيامبر آنها گفت : « شايد اگر دستور پيكار به شما داده شود ، ( سرپيچى كنيد ، و ) در راه خدا ، جهاد و پيكار نكنيد ! » گفتند : « چگونه ممكن است در راه خدا پيكار نكنيم ، در حالى كه از خانه‌ها و فرزندانمان رانده شده‌ايم ، ( و شهرهاى ما به وسيله دشمن اشغال ، و فرزندان ما اسير شده‌اند ) ؟ ! » اما هنگامى كه دستور پيكار به آنها داده شد ، جز عده كمى از آنان ، همه سرپيچى كردند . و خداوند از ستمكاران ، آگاه است .\r\n247 - و پيامبرشان به آنها گفت : « خداوند ( طالوت ) را براى زمامدارى شما مبعوث ( و انتخاب ) كرده است ، » گفتند : « چگونه او بر ما حكومت كند ، با اينكه ما از او شايسته تريم ، و او ثروت زيادى ندارد ؟ ! » گفت : « خدا او را بر شما برگزيده ، و او را در علم و ( قدرت ) جسم ، وسعت بخشيده است . خداوند ، ملكش را به هر كس بخواهد ، مىبخشد ، و احسان\r\n","description":"","footnote":"","page_name":" 228 ","page_number":228},
  {"content":"\r\nخداوند ، وسيع است ، و ( از لياقت افراد براى منصبها ) آگاه است . »\r\n248 - و پيامبرشان به آنها گفت : « نشانه حكومت او ، اين است كه ( صندوق عهد ) به سوى شما خواهد آمد . ( همان صندوقى كه ) در آن ، آرامشى از پروردگار شما ، و يادگارهاى خاندان موسى و هارون قرار دارد ، در حالى كه فرشتگان ، آن را حمل مىكنند . در اين موضوع ، نشانه اى ( روشن ) براى شماست ، اگر ايمان داشته باشيد . »\r\n249 - و هنگامى كه طالوت ( به فرماندهى لشكر بنى اسرائيل منصوب شد ، و ) سپاهيان را با خود بيرون برد ، به آنها گفت : « خداوند ، شما را به وسيله يك نهر آب ، آزمايش مىكند ، آنها ( كه به هنگام تشنگى ، ) از آن بنوشند ، از من نيستند ، و آنها كه جز يك پيمانه با دست خود ، بيشتر از آن نخورند ، از من هستند ! » جز عده كمى ، همگى از آن آب نوشيدند . سپس هنگامى كه او ، و افرادى كه با او ايمان آورده بودند ، ( و از بوته آزمايش ، سالم به در آمدند ، ) از آن نهر گذشتند ، ( از كمى نفرات خود ، ناراحت شدند ، و عده اى ) گفتند : « امروز ، ما توانايى مقابله با » جالوت « و سپاهيان او را نداريم . » اما آنها كه مىدانستند خدا را ملاقات خواهند كرد ( و به روز رستاخيز ، ايمان داشتند ) گفتند ، « چه بسيار گروه‌هاى كوچكى كه به فرمان خدا ، بر گروه‌هاى عظيمى پيروز شدند ! » و خداوند ، با صابران ( و استقامت كنندگان ) است .\r\n250 - و هنگامى كه در برابر « جالوت » و سپاهيان او قرار گرفتند گفتند : « پروردگارا ! پيمانه شكيبايى و استقامت را بر ما بريز ! و قدمهاى ما را ثابت بدار ! و ما را بر جمعيت كافران ، پيروز بگردان ! 251 - سپس به فرمان خدا ، آنها سپاه دشمن را به هزيمت واداشتند . و » داوود « ( نوجوان نيرومند و شجاعى كه در لشكر » طالوت « بود ) ، » جالوت « را كشت ، و خداوند ، حكومت و دانش را به او بخشيد ، و از آنچه مىخواست به او تعليم داد . و اگر خداوند ، بعضى از مردم را به وسيله بعضى ديگر دفع نمىكرد ، زمين را فساد فرا مىگرفت ، ولى خداوند نسبت به جهانيان ، لطف و احسان دارد .\r\n252 - اينها ، آيات خداست كه به حق ، بر تو مىخوانيم ، و تو ، از رسولان ( ما ) هستى .\r\n","description":"","footnote":"","page_name":" 229 ","page_number":229},
  {"content":"\r\n\r\nتفسير :\r\n\r\nفراز عبرتانگيزى از تاريخ بنى اسرائيل\r\nپيش از آنكه به تفسير اين آيات بپردازيم ، لازم است به گوشه اى از تاريخ بنى اسرائيل كه اين آيات ناظر به آن است اشاره كنيم :\r\nقوم يهود كه در زير سلطه فرعونيان ضعيف و ناتوان شده بودند بر اثر رهبريهاى خردمندانه موسى ع از آن وضع اسفانگيز نجات يافته و به قدرت و عظمت رسيدند .\r\nخداوند به بركت اين پيامبر نعمتهاى فراوانى به آنها بخشيده كه از جمله صندوق عهد بود - كه به زودى در باره تاريخچه و محتويات آن بحث خواهيم كرد .\r\nقوم يهود با حمل اين صندوق در جلوى لشكر يك نوع اطمينان خاطر و توانايى روحى پيدا مىكردند و اين قدرت و عظمت تا مدتى بعد از موسى ع ادامه داشت ولى همين پيروزيها و نعمتها كم كم باعث غرور آنها شد و تن به قانون شكنى دادند ، سرانجام به دست فلسطينيان شكستخورده و قدرت و نفوذ خويش را همراه صندوق عهد از دست دادند به دنبال آن چنان دچار پراكندگى و اختلاف شدند كه در برابر كوچكترين دشمنان قدرت دفاع نداشتند تا جايى كه دشمنان گروه كثيرى از آنها را از سرزمين خود بيرون راندند و حتى فرزندان آنها را به اسارت گرفتند .\r\nاين وضع سالها ادامه داشت تا آنكه خداوند پيامبرى به نام « اشموئيل » را براى نجات و ارشاد آنها برانگيخت آنها نيز كه از ظلم و جور دشمنان به تنگ آمده بودند و دنبال پناهگاهى مىگشتند گرد او اجتماع كردند و از او خواستند رهبر و اميرى براى آنها انتخاب كند تا همگى تحت فرمان و هدايت او يك دل و يك رأى با دشمن نبرد كنند تا عزت از دست رفته را باز يابند .\r\nاشموئيل كه به روحيات و سستهمتى آنان به خوبى آشنا بود در جواب گفت از آن بيم دارم كه چون فرمان جهاد در رسد از دستور امير و رهبر خود سرپيچى\r\n","description":"","footnote":"","page_name":" 230 ","page_number":230},
  {"content":"\r\nكنيد و از مقابله و پيكار با دشمن شانه خالى نمائيد .\r\nآنها گفتند چگونه ممكن است ما از فرمان امير سرباز زنيم و از انجام وظيفه دريغ نمائيم در حالى كه دشمن ما را از وطن خود بيرون رانده و سرزمينهاى ما را اشغال نموده و فرزندان ما را به اسارت برده است ! « اشموئيل » كه ديد جمعيت با تشخيص درد به سراغ طبيب آمده‌اند و گويا رمز عقبماندگى خود را درك كرده‌اند . به درگاه خداوند روى آورده و خواسته قوم را به پيشگاه وى عرضه داشت ، به او وحى شد كه « طالوت » را به پادشاهى ايشان برگزيدم .\r\nاشموئيل عرض كرد خداوندا من هنوز طالوت را نديده و نمىشناسم .\r\nوحى آمد ما او را به جانب تو خواهيم فرستاد ، هنگامى كه او نزد تو آمد فرماندهى سپاه را به او واگذار و پرچم جهاد را به دست وى بسپار .\r\n\r\nطالوت كيست ؟\r\nطالوت مردى بلند قامت و تنومند و خوشاندام بود اعصابى محكم و نيرومند داشت از نظر قواى روحى نيز بسيار زيرك ، دانشمند و با تدبير بود بعضى علت انتخاب نام طالوت را براى وى همان طول قامت او مىدانند ولى با اين همه شهرتى نداشت و با پدرش در يكى از دهكده‌ها در ساحل رودخانه اى مىزيست و چهار پايان پدر را به چرا مىبرد و كشاورزى مىكرد .\r\nروزى بعضى از چهار پايان در بيابان گم شدند طالوت به اتفاق يكى از دوستان خود به جستجوى آنها در اطراف رودخانه به گردش در آمد اين وضع تا چند روز ادامه يافت تا اينكه به نزديك شهر « صوف » رسيدند .\r\nدوست وى گفت ما اكنون به سرزمين « صوف » شهر اشموئيل پيامبر رسيده‌ايم بيا نزد وى رويم شايد در پرتو وحى و فروغ رأى به گم شده خويش راه يابيم ، هنگامى كه وارد شهر شدند با اشموئيل برخورد كردند همين كه چشمان\r\n","description":"","footnote":"","page_name":" 231 ","page_number":231},
  {"content":"\r\nاشموئيل و طالوت به يكديگر افتاد ميان دلهاى آنان آشنايى بر قرار شد .\r\nاشموئيل از همان لحظه طالوت را شناخت و دانست كه اين جوان همان است كه از طرف خداوند براى فرماندهى جمعيت تعيين شده هنگامى كه طالوت سرگذشت خود را براى اشموئيل شرح داد گفت اما چهار پايان هم اكنون در راه دهكده رو به باغستان پدرت روانه هستند از ناحيه آنها نگران مباش ولى من تو را براى كارى بسيار بزرگتر از آن دعوت مىكنم خداوند تو را مامور نجات بنى اسرائيل ساخته است طالوت نخست از اين پيشنهاد تعجب كرد و سپس با خوشوقتى آن را پذيرفت اشموئيل به قوم خود گفت خداوند طالوت را به فرماندهى شما برگزيده لازم است همگى از وى پيروى نمائيد و خود را براى جهاد با دشمن آماده سازيد .\r\nبنى اسرائيل كه براى فرمانده و رئيس لشكر امتيازاتى از نظر نسب و ثروت لازم مىدانستند و هيچكدام را در طالوت نمىديدند در برابر اين انتصاب سخت به حيرت افتادند زيرا به عقيده آنها وى نه از خاندان لاوى بود كه سابقه نبوت داشتند و نه از خاندان يوسف و يهودا كه داراى سابقه حكومت بودند بلكه از خاندان « بنيامين » گمنام بود و از نظر مالى تهى دست لذا به عنوان اعتراض گفتند او چگونه مىتواند بر ما حكومت كند ما از او سزاوارتريم ؟ ! اشموئيل كه آنان را سخت در اشتباه مىديد گفت خداوند او را بر شما امير قرار داده و شايستگى فرماندهى و رهبرى به نيروى جسمى و قدرت روحى است كه هر دو به اندازه كافى در طالوت هست و از اين نظر بر شما برترى دارد ولى آنها نشانه اى كه دليل بر اين انتخاب از ناحيه خدا باشد مطالبه كردند .\r\nاشموئيل گفت نشانه آن اين است كه تابوت ( صندوق عهد ) كه از يادگارهاى مهم انبياء بنى اسرائيل است و مايه دلگرمى و اطمينان شما در جنگها بوده در حالى كه جمعى از فرشتگان آن را حمل مىنمايند به سوى شما باز مىگردد و چيزى نگذشت كه صندوق عهد بر آنها ظاهر شد آنها با ديدن اين نشانه فرماندهى طالوت\r\n","description":"","footnote":"","page_name":" 232 ","page_number":232},
  {"content":"\r\nرا پذيرفتند .\r\n\r\n« طالوت » زمام كشور را به دست گرفت !\r\n« طالوت » فرماندهى سپاه را به عهده گرفت و در مدتى كوتاه لياقت و شايستگى خود را در اداره امور مملكت و فرماندهى سپاه به اثبات رسانيد سپس آنها را براى مبارزه با دشمنى كه همه چيز آنها را به خطر انداخته بود دعوت كرد و به آنها تاكيد كرد تنها كسانى با من حركت كنند كه تمام فكرشان در جهاد باشد و آنها كه بنائى نيمه كاره يا معامله اى نيمه تمام و امثال آن دارند در اين پيكار شركت نكنند . به زودى جمعيتى به ظاهر زياد و نيرومند جمع شدند و به جانب دشمن حركت كردند .\r\nبر اثر راهپيمايى در برابر آفتاب همگى تشنه شدند ، طالوت براى اين كه به فرمان خدا آنها را آزمايش و تصفيه كند گفت به زودى در مسير خود به رودخانه اى مىرسيد خداوند بوسيله آن شما را آزمايش مىكند كسانى كه از آن بنوشند و سيراب شوند از من نيستند و آنها كه جز مقدار كمى ننوشند از من هستند ! همين كه چشم آنها به نهر آب افتاد خوشحال شدند و به سرعت خود را به آن رسانيدند و سيراب گشتند . تنها عده معدودى بر سر پيمان باقى ماندند .\r\nطالوت متوجه شد كه لشكر او از اكثريتى بى اراده و سست عهد و اقليتى از افراد با ايمان تشكيل شده است از اين رو اكثريت بى انضباط و نافرمان را رها كرد و با همان جمع قليل با ايمان از شهر بيرون آمد و به سوى ميدان جهاد پيش رفت .\r\nسپاه كوچك « طالوت » از كمى نفرات متوحش شده به طالوت گفتند ما توانايى در برابر اين سپاه قدرتمند را نداريم اما آنها كه ايمان راسخ به رستاخيز داشتند و دلهايشان از محبت خدا لبريز بود ، از زيادى و نيرومندى سپاه دشمن و كمى عده خود نهراسيدند ، با كمال شجاعت به طالوت گفتند : تو آنچه را صلاح مىدانى فرمان ده ما نيز همه جا همراه تو خواهيم بود و به خواست خدا با همين\r\n","description":"","footnote":"","page_name":" 233 ","page_number":233},
  {"content":"\r\nعدد كم با آنها جهاد خواهيم كرد ، چه بسا جمعيتهاى كم كه به اراده پروردگار بر جمعيتهاى زياد پيروز شدند و خدا با استقامت كنندگان است .\r\nطالوت با آن عده كم اما مؤمن و مجاهد آماده كارزار شد ، آنها از درگاه خداوند در خواست شكيبايى و پيروزى كردند ، همين كه آتش جنگ شعله ور شد ، « جالوت » از لشكر خويش بيرون آمد و در بين دو لشكر مبارز طلبيد ، صداى رعبآور وى دلها را مىلرزاند و كسى را جرأت ميدان رفتن او نبود . در اين ميان نوجوانى به نام « داوود » كه شايد بر اثر كمى سن براى جنگ هم به ميدان نيامده بود ، بلكه براى كمك به برادران بزرگتر خود كه در صف جنگجويان بودند از طرف پدرش ماموريت داشت ، ولى با اين حال بسيار چابك و ورزيده بود ، با فلاخنى كه در دست داشت يكى دو سنگ آن چنان ماهرانه پرتاب كرد كه درست بر پيشانى و سر « جالوت » كوبيده شدند و او در ميان وحشت و تعجب سپاهيانش به زمين سقوط كرد و كشته شد ، با كشته شدن جالوت ترس و هراس عجيبى به سپاهيانش دست داد و سرانجام از برابر صفوف لشكر « طالوت » فرار كردند و بنى اسرائيل پيروز شدند ( 1 ) .\r\n\r\n","description":"","footnote":"\r\n( 1 ) اقتباس از تفسير مجمع البيان و در المنثور و قصص قرآن ( با تلخيص ) .\r\n","page_name":" 234 ","page_number":234},
  {"content":"\r\n\r\nاكنون به تفسير آيات باز مىگرديم :\r\nدر نخستين آيه ، روى سخن را به پيغمبر اكرم ص كرده ، مىفرمايد : « آيا نديدى جمعى از اشراف بنى اسرائيل را بعد از موسى ع كه به پيامبر خود گفتند :\r\nزمامدارى براى ما انتخاب كن تا ( تحت فرماندهى او ) در راه خدا پيكار كنيم ؟ « ( * ( أَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّه ) * ) .\r\nواژه « ملاء » در لغت به معنى اشياء يا اشخاصى است كه چشم را پر مىكند و شگفتى بيننده را برمىانگيزد ، به همين جهت به جمعيت زيادى كه داراى رأى و عقيده واحدى ، باشند ملا گفته مىشود ، و نيز به اشراف و بزرگان هر قوم و ملتى « ملا » مىگويند ، زيرا هر كدام از اين دو گروه به خاطر كميت يا كيفيت خاص خود چشم بيننده را پر مىكند .\r\nهمانطور كه قبلا اشاره شد ، اين آيه اشاره به جمعيت زيادى از بنى اسرائيل مىكند كه يك صدا از پيامبر خويش تقاضاى امير و رهبرى كردند تا بتوانند به فرماندهى او با جالوت كه تمام حيثيت دينى و اجتماعى و اقتصادى آنها را به خطر افكنده بود پيكار كنند .\r\nقابل توجه اينكه آنها براى رفع تجاوز دشمن كه ايشان را از سرزمينشان بيرون رانده بود ، مىخواستند مبارزه كنند ، در عين حال نام آن را فى سبيل اللَّه ( در راه خدا گذاردند ) از اين تعبير روشن مىشود كه آنچه به آزادى و نجات انسانها از اسارت و رفع ظلم كمك كند ، « فى سبيل اللَّه » محسوب مىشود ، علاوه بر اين پيكار مزبور ، جنبه دينى و مذهبى نيز داشت .\r\nبعضى نام اين پيامبر را « شمعون » و بعضى « اشموئيل » ، و بعضى « يوشع » ، ذكر كرده‌اند ، ولى مشهور در ميان مفسران همان اشموئيل است كه عربى آن\r\n","description":"","footnote":"","page_name":" 235 ","page_number":235},
  {"content":"\r\nاسماعيل مىباشد ، و از امام باقر ع نيز در روايتى نقل شده است ( 1 ) .\r\nبه هر حال پيامبرشان كه از وضع آنان نگران بود ، و آنها را ثابت قدم در عهد و پيمان نمىديد به آنها گفت : « اگر دستور پيكار به شما داده شود شايد ( سرپيچى كنيد و ) در راه خدا پيكار نكنيد » ( * ( قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا ) * ) .\r\nآنها در پاسخ گفتند : « چگونه ممكن است در راه خدا پيكار نكنيم در حالى كه از خانه و فرزندانمان رانده شديم » شهرهاى ما به وسيله دشمن اشغال و فرزندانمان اسير شده‌اند ( * ( قالُوا وَما لَنا أَلَّا نُقاتِلَ فِي سَبِيلِ اللَّه وَقَدْ أُخْرِجْنا مِنْ دِيارِنا وَأَبْنائِنا ) * ) .\r\nو به اين ترتيب اعلام وفادارى به عهد و پيمان خود كردند ، ولى با اين همه هيچ يك از نام خدا و فرمان او ، حفظ استقلال و موجوديتشان ، و آزادى فرزندان ، نتوانست جلو پيمان شكنى آنها را بگيرد ، و لذا در ادامه اين آيه مىخوانيم :\r\n« هنگامى كه دستور پيكار به آنها داده شد جز عده كمى همگى سرپيچى كردند و خداوند به ( احوال ) ستمكاران آگاه است » و مىشناسد و به آنها كيفر مىدهد ( * ( فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَاللَّه عَلِيمٌ بِالظَّالِمِينَ ) * ) .\r\nبعضى از مفسران ، عده وفاداران را 313 نفر نوشته‌اند ، همانند سربازان وفادار اسلام در جنگ بدر ( 2 ) .\r\nدر هر صورت پيامبرشان ، طبق وظيفه اى كه داشت به در خواست آنها پاسخ گفت ، و طالوت را به فرمان خدا براى زمامدارى آنان برگزيد و به آنها گفت : « خداوند طالوت را براى زمامدارى شما برانگيخته است\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 350 .\r\n( 2 ) روح المعانى ، و تفسير كبير ذيل آيات مورد بحث .\r\n","page_name":" 236 ","page_number":236},
  {"content":"\r\n« ( * ( وَقالَ لَهُمْ نَبِيُّهُمْ إِنَّ اللَّه قَدْ بَعَثَ لَكُمْ طالُوتَ مَلِكاً ) * ) .\r\nمطابق اين آيه انتخاب طالوت به عنوان زمامدارى و فرماندهى لشكر بنى اسرائيل از سوى خدا بوده و شايد جمله « قد بعث » ( برانگيخت ) اشاره به همان چيزى باشد كه در شرح اين داستان گذشت كه حوادث غير منتظره اى طالوت را به شهر آن پيامبر ع و مجلس او كشانيد ، و اين انتخاب الهى صورت گرفت ، ضمنا از تعبير « ملكا » چنين بر مىآيد كه طالوت ، تنها فرمانده لشكر نبود بلكه زمامدار كشور هم بود ( 1 ) .\r\nاز اينجا مخالفت شروع شد ، گروهى گفتند : « چگونه او بر ما حكومت داشته باشد با اينكه ما از او شايسته تريم ، و او ثروت زيادى ندارد » ( * ( قالُوا أَنَّى يَكُونُ لَه الْمُلْكُ عَلَيْنا وَنَحْنُ أَحَقُّ بِالْمُلْكِ مِنْه وَلَمْ يُؤْتَ سَعَةً مِنَ الْمالِ ) * ) .\r\nاين نخستين اعتراض و پيمان شكنى بود كه بنى اسرائيل در برابر آن پيامبر ع كردند ، و با اينكه او تصريح كرده بود انتخاب طالوت از طرف خدا است آنها در واقع به انتخاب خداوند اعتراض كردند كه ما از او سزاوارتريم زيرا داراى دو شرط لازم براى زمامدارى هستيم ، نسب عالى و ثروت فراوان و همانطور كه قبلا در شرح داستان آمده طالوت جوانى از يك قبيله گمنام بنى اسرائيل و از نظر مالى يك كشاورز ساده بود .\r\nولى قرآن پاسخ دندان شكنى را كه آن پيامبر به گمراهان بنى اسرائيل داد چنين بازگو مىكند « گفت خداوند او را بر شما برگزيده و علم و ( قدرت ) جسم او را وسعت بخشيده » ( * ( قالَ إِنَّ اللَّه اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ ) * ) .\r\nاينكه مىبينيد خداوند او را برگزيده و زمامدار شما قرار داده به خاطر اين\r\n\r\n","description":"","footnote":"\r\n( 1 ) صاحب « كشاف » ، طالوت را نامى عجمى مىداند ، مانند جالوت و داوود ، و بعضى نيز گفته‌اند كه نامى است عربى و از ماده « طول » گرفته شده كه اشاره به قامت بلند او است ( تفسير كبير ، جلد 6 صفحه 172 ) .\r\n","page_name":" 237 ","page_number":237},
  {"content":"\r\nاست كه از نظر هوش و فرزانگى و علم ، پر مايه است و از نظر نيروى جسمانى ، قوى و پر قدرت .\r\nيعنى اولا اين گزينش خداوند حكيم است و ثانيا شما سخت در اشتباهيد و شرايط اساسى رهبرى را فراموش كرده‌ايد ، نسبت عالى و ثروت ، هيچ امتيازى براى رهبرى نيست چون هر دو امر اعتبارى و بيرون ذاتى است ، ولى علم و دانش و نيروى جسمانى دو امتياز واقعى و درون ذاتى است كه تاثير عميقى در مساله رهبرى دارد . رهبر بايد با علم و دانش خود ، مصلحت جامعه اى را كه در رأس آن است تشخيص دهد و با قدرت خود آن را به موقع اجرا در آورد ، با علم و تدبير خود نقشه صحيح براى پيكار با دشمن بكشد و با نيروى جسمانى آن را پياده كند .\r\nتعبير به « بسطة » ( گسترش ) اشاره به اين است كه وسعت وجودى انسان در پرتو علم و قدرت است ، هر قدر اينها افزوده شود هستى انسان گسترده تر مىشود .\r\nدر اينجا گسترش علم بر گسترش نيروى جسمانى ، مقدم داشته شده ، زيرا شرط اول علم و آگاهى است .\r\nضمنا از اين تعبير استفاده مىشود كه امامت و رهبرى ، گزينش الهى است ، و او است كه شايستگىها را تشخيص مىدهد ، اگر در فرزندان پيامبر اين شايستگى را ببيند امامت را در آنجا قرار مىدهد ، و اگر در جاى ديگر ، در آنجا قرار مىدهد ، و اين همان چيزى است كه دانشمندان شيعه به آن معتقدند و از آن دفاع مىكنند .\r\nسپس مىافزايد : « خداوند ، ملك خود را به هر كس بخواهد مىبخشد و خداوند ( احسانش ) وسيع و گسترده و دانا ( به لياقت و شايستگى افراد ) است » ( * ( وَاللَّه يُؤْتِي مُلْكَه مَنْ يَشاءُ وَاللَّه واسِعٌ عَلِيمٌ ) * ) .\r\nاين جمله ممكن است اشاره به شرط سومى براى رهبرى باشد و آن فراهم شدن امكانات و وسائل مختلف از سوى خدا است زيرا ممكن است رهبرى از نظر علم و قدرت كاملا پر مايه باشد ولى در شرائط و ظرفى قرار گيرد كه هيچگونه\r\n","description":"","footnote":"","page_name":" 238 ","page_number":238},
  {"content":"\r\nآمادگى براى پيشرفت اهداف او نداشته باشد ، مسلما چنين رهبرى به پيروزى درخشانى نخواهد رسيد ، قرآن مىگويد : خدا حكومت الهى را به هر كس بخواهد مىبخشد يعنى شرائط و وسائل لازم را براى او فراهم مىسازد ( اين سخن ممكن است دنباله كلام آن پيامبر باشد و يا از كلام خداوند در قرآن ) .\r\nآيه بعد نشان مىدهد كه گويا بنى اسرائيل هنوز به ماموريت طالوت از سوى خداوند حتى با تصريح پيامبرشان اشموئيل ، اطمينان پيدا نكرده بودند و از او خواهان نشانه و دليل شدند ، « پيامبر آنها به آنان گفت ، نشانه حكومت او اين است كه صندوق عهد به سوى شما خواهد آمد كه در آن آرامشى از سوى پروردگارتان براى شما است ، همان صندوقى كه يادگارهاى خاندان موسى و هارون در آن است ، در حالى كه فرشتگان آن را حمل مىكنند ، در اين موضوع ، نشانه روشنى براى شما است ، اگر ايمان داشته باشيد » ( * ( وَقالَ لَهُمْ نَبِيُّهُمْ إِنَّ آيَةَ مُلْكِه أَنْ يَأْتِيَكُمُ التَّابُوتُ فِيه سَكِينَةٌ مِنْ رَبِّكُمْ وَبَقِيَّةٌ مِمَّا تَرَكَ آلُ مُوسى وَآلُ هارُونَ تَحْمِلُه الْمَلائِكَةُ إِنَّ فِي ذلِكَ لآيَةً لَكُمْ إِنْ كُنْتُمْ مُؤْمِنِينَ ) * ) .\r\n\r\nنكته‌ها :\r\n\r\n1 - تابوت يا صندوق عهد چه بود ؟\r\n« تابوت » در لغت به معنى صندوقى است كه از چوب مىسازند و اينكه مىبينيم به صندوق نقل و انتقال جنازه‌ها تابوت مىگويند به همين مناسبت است ، اما بايد توجه داشت كه معنى اصلى تابوت اختصاصى به مردگان ندارد بلكه هر گونه صندوق چوبى را شامل مىشود .\r\nدر باره اين كه تابوت بنى اسرائيل و به عبارت ديگر « صندوق عهد » چه بوده و به دست چه كسى ساخته شد و محتويات آن را چه چيز تشكيل مىداد در روايات\r\n","description":"","footnote":"","page_name":" 239 ","page_number":239},
  {"content":"\r\nو تفاسير ما و همچنين در كتب « عهد قديم » ( تورات ) سخن بسيار است و از همه روشنتر چيزى است كه در احاديث اهل بيت ع و گفته‌هاى بعضى از مفسران مانند ابن عباس آمده است و آن اينكه : « تابوت » همان صندوقى بود كه مادر موسى او را در آن گذاشت و به دريا افكند و هنگامى كه به وسيله عمال فرعون از دريا گرفته شد و موسى را از آن بيرون آوردند هم چنان در دستگاه فرعون نگهدارى مىشد و سپس به دست بنى اسرائيل افتاد ، بنى اسرائيل اين صندوق خاطره انگيز را محترم مىشمردند و به آن تبرك مىجستند .\r\nموسى در واپسين روزهاى عمر خود الواح مقدس را كه احكام خدا بر آن نوشته شده بود به ضميمه زره خود و يادگارهاى ديگرى در آن نهاد ، و به وصى خويش « يوشع بن نون » سپرد و به اين ترتيب اهميت اين صندوق در نظر بنى اسرائيل بيشتر شده و لذا در جنگهايى كه ميان آنان و دشمنان واقع مىشد آن را با خود مىبردند ، و اثر روانى و معنوى خاصى در آنها مىگذارد ، و لذا گفته‌اند تا هنگامى كه اين صندوق خاطره انگيز با آن محتويات مقدس در ميانشان بود ، با سربلندى زندگى مىكردند ، ولى تدريجا مبانى دينى آنها ضعيف شد و دشمنان بر آنها چيره شدند و آن صندوق را از آنها گرفتند ، اما « اشموئيل » طبق آيات مورد بحث به آنها وعده داد كه به زودى صندوق عهد ، به عنوان يك نشانه بر صدق گفتار او به آنها باز خواهد گشت .\r\nاز جمله « * ( فِيه سَكِينَةٌ مِنْ رَبِّكُمْ وَبَقِيَّةٌ مِمَّا تَرَكَ آلُ مُوسى وَآلُ هارُونَ ) * » بر مىآيد كه اولا صندوق عهد ، همانطور كه گفتيم محتوياتى داشت كه جمعيت بنى اسرائيل را آرامش مىبخشيد و در حوادث گوناگون نفوذ معنوى و اثر روانى در آنها داشت « * ( فِيه سَكِينَةٌ مِنْ رَبِّكُمْ ) * » و ثانيا قسمتى از يادگارهاى خاندان موسى و خاندان هارون نيز بعدها به محتويات آن افزوده شده بود .\r\nبايد توجه داشت كه « سكينة » از ماده « سكون » به معنى آرامش است و\r\n","description":"","footnote":"","page_name":" 240 ","page_number":240},
  {"content":"\r\nمنظور از آن در اينجا آرامش دل و جان مىباشد .\r\n« اشموئيل » به بنى اسرائيل خاطر نشان ساخت كه صندوق عهد بار ديگر به ميان شما باز مىگردد و آرامش از دست رفته خود را خواهيد يافت و در حقيقت صندوقى كه علاوه بر جنبه معنوى و تاريخى چيزى بالاتر از پرچم و شعار براى بنى اسرائيل بود و وجود آن را نشانه استقلال و موجوديت خود مىدانستند و با مشاهده آن به ياد تجديد دوران عظمت پيشين مىافتادند ، به آنها باز مىگشت ، طبيعى است اين بشارت بزرگى براى بنى اسرائيل محسوب مىشد .\r\n\r\n2 - منظور از حمل كردن فرشتگان ( * ( تَحْمِلُه الْمَلائِكَةُ ) * ) چيست ؟\r\nچگونه فرشتگان صندوق عهد را آوردند ؟ در پاسخ اين سؤال نيز مفسران سخنان بسيار گفته‌اند ، از همه روشنتر اينكه : در تواريخ آمده است هنگامى كه « صندوق عهد » به دست بت پرستان فلسطين افتاد و آن را به بتخانه خود بردند ، به دنبال آن گرفتار ناراحتيهاى فراوانى شدند ، بعضى گفتند اينها همه از آثار « صندوق عهد » است لذا تصميم گرفتند آن را از شهر و ديار خود بيرون بفرستند ، و چون كسى حاضر به بيرون بردن آن نبود ، ناچار آن را به دو گاو بستند و آنها را در بيابان سر دادند ، اتفاقا اين جريان درست مقارن با نصب « طالوت » به فرماندهى بنى اسرائيل بود ، فرشتگان خدا ماموريت يافتند كه اين دو حيوان را به سوى شهر « اشموئيل » برانند هنگامى كه بنى اسرائيل « صندوق عهد » را در ميان خود ديدند ، آن را به عنوان آيت و نشانه اى از طرف خداوند بر ماموريت طالوت تلقى كردند .\r\nبنا بر اين گر چه در ظاهر آن دو گاو آن را به شهر آوردند لكن در واقع به وسيله فرشتگان الهى اين كار انجام شد ، به همين جهت حمل صندوق به فرشتگان نسبت داده شده است .\r\nاصولا فرشته و ملك در قرآن و اخبار معنى وسيعى دارد كه علاوه بر موجودات روحانى عاقل ، يك سلسله از نيروهاى مرموز اين جهان را نيز در بر\r\n","description":"","footnote":"","page_name":" 241 ","page_number":241},
  {"content":"\r\nمىگيرد .\r\nاز آنچه گفته شد به خوبى استفاده مىشود كه با اين نشانه‌هاى اعجاز آميز مساله رهبرى و فرماندهى الهى « طالوت » ثابت شد ، اما همانگونه كه از جمله « * ( إِنْ كُنْتُمْ مُؤْمِنِينَ ) * » استفاده مىشود ، باز افراد ضعيف الايمان تسليم حق نشدند و دنباله اين داستان ، اين حقيقت را آشكار خواهد ساخت .\r\nسرانجام به رهبرى و فرماندهى طالوت تن در دادند و او لشكرهاى فراوانى را بسيج كرد و به راه افتاد ، در اينجا بود كه بنى اسرائيل در برابر آزمون عجيبى قرار گرفتند بهتر است اين سخن را از زبان قرآن در ادامه اين آيات ، بشنويم ، مىفرمايد :\r\n« هنگامى كه طالوت ( به فرماندهى لشكر بنى اسرائيل منصوب شد و سپاهيان ) را با خود بيرون برد ، به آنها گفت : خداوند شما را با يك نهر آب امتحان مىكند ، آنها كه از آن بنوشند از من نيستند و آنها كه جز يك پيمان با دست خود ، بيشتر از آن نچشند از منند » ( * ( فَلَمَّا فَصَلَ طالُوتُ بِالْجُنُودِ قالَ إِنَّ اللَّه مُبْتَلِيكُمْ بِنَهَرٍ فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه ) * ) . ( 1 )\r\nدر اينجا لشكريان طالوت در برابر آزمون بزرگى قرار گرفتند ، و آن مساله مقاومت شديد در برابر تشنگى ، و چنين آزمونى براى لشكر طالوت - مخصوصا با سابقه بدى كه براى بنى اسرائيل در بعضى جنگها داشتند - ضرورت داشت ، چرا كه پيروزى هر جمعيتى ، بستگى به مقدار انضباط و قدرت ايمان و استقامت در مقابل\r\n\r\n","description":"","footnote":"\r\n( 1 ) « فصل » در اصل به معنى بريدن و قطع كردن است و در اينجا به معنى جدا سازى مىباشد ( جدا شدن از شهر و ديار ) و « جنود » جمع « جند » در اصل به معنى زمينى است كه داراى سنگهاى بزرگ و روى هم انباشته اى باشد ، سپس به هر چيز متراكم و چشمگير اطلاق شده و معمولا به انبوه لشكر « جند » مىگويند .\r\nو تعبير به « * ( لَمْ يَطْعَمْه ) * » به جاى لم يشربه اشاره به اين است كه آنها بيش از يك كف از آب آن نهر ننوشند و حتى در دهان نكنند و نچشند .\r\n","page_name":" 242 ","page_number":242},
  {"content":"\r\nدشمن و اطاعت از دستور رهبر و فرمانده دارد .\r\nطالوت مىخواست بداند انبوه لشكر تا چه اندازه ، فرمان او را اطاعت مىكنند ، به ويژه اينكه آنها با ترديد و دودلى و حتى اعتراض ، رهبرى او را پذيرفته بودند ، گر چه در ظاهر تسليم شده بودند ولى شايد هنوز در باطن ، شك و ترديد بر دلهاى آنها حكومت مىكرد ، به همين دليل مامور مىشود كه آنها را امتحان كند ، تا روشن شود ، آيا اين سربازان كه مىخواهند در برابر شمشير آتشبار دشمن بايستند ، توانايى تحمل مقدارى تشنگى را دارند يا نه ؟\r\nولى اكثريت آنها - همانطور كه در شرح داستان قبلا خوانديم و در آيه مورد بحث به طور فشرده به آن اشاره شده از بوته اين امتحان سالم بيرون نيامدند ، چنان كه قرآن مىگويد : « آنها همگى جز عده كمى از آنها ، از آن آب نوشيدند » ( * ( فَشَرِبُوا مِنْه إِلَّا قَلِيلًا مِنْهُمْ ) * ) .\r\nو به اين ترتيب ، دومين تصفيه در ارتش طالوت انجام يافت ، زيرا « تصفيه اول » همان بود كه به هنگام اعلام بسيج عمومى گفته بود كسانى كه تجارت يا بناى نيمه كاره و امثال آن دارند ، همراه من نيايند .\r\nسپس مىافزايد : « هنگامى كه او ( طالوت ) و افرادى كه به وى ايمان آورده بودند ( و از بوته آزمايش سالم به در آمدند ) ، از آن نهر گذشتند گفتند : امروز ما ( با اين جمعيت اندك ) توانايى مقابله با جالوت و سپاهيان او را نداريم » ( * ( فَلَمَّا جاوَزَه هُوَ وَالَّذِينَ آمَنُوا مَعَه قالُوا لا طاقَةَ لَنَا الْيَوْمَ بِجالُوتَ وَجُنُودِه ) * ) .\r\nاين جمله به خوبى نشان مىدهد كه همان گروه اندك كه از آزمايش تشنگى سالم به در آمدند همراه او حركت كردند ، ولى همانها نيز وقتى فكر كردند كه به زودى در برابر ارتش عظيم و نيرومند جالوت قرار مىگيرند فريادشان از كمى نفرات بلند شد و اين سومين مرحله آزمايش بود ، زيرا تنها گروه كوچكترى از اين گروه اندك ، اعلام آمادگى و وفادارى كامل كردند ، چنان كه قرآن در ادامه اين آيه\r\n","description":"","footnote":"","page_name":" 243 ","page_number":243},
  {"content":"\r\nمىفرمايد : « آنها كه مىدانستند خدا را ملاقات خواهند كرد ( و به روز رستاخيز و وعده‌هاى الهى ايمان داشتند ) گفتند : چه بسيار گروه‌هاى كوچكى كه به فرمان خدا بر گروه‌هاى عظيمى پيروز شدند و خداوند با صابران ( و استقامت كنندگان ) همراه است » ( * ( قالَ الَّذِينَ يَظُنُّونَ أَنَّهُمْ مُلاقُوا اللَّه كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّه وَاللَّه مَعَ الصَّابِرِينَ ) * ) . ( 1 )\r\nاين جمله به خوبى نشان مىدهد كسانى كه ايمان راسخ به روز رستاخيز داشتند به بقيه هشدار دادند كه نبايد به « كميت » جمعيت نگاه كرد ، بلكه بايد « كيفيت » را در نظر گرفت ، زيرا بسيار شده كه جمعيت كم از نظر نفرات ، اما با كيفيتى بالا ، از جهت ايمان و اراده و تصميم و متكى به عنايات الهى به اذن اللَّه بر جمعيتهاى انبوه پيروز شدند .\r\nبايد توجه داشت كه « يظنون » در اينجا به معنى « يعلمون » مىباشد ، يعنى كسانى كه به رستاخيز ، يقين داشتند و وعده‌هاى الهى را در مورد پاداش مجاهدان راستين مىدانستند ( زيرا ظن در بسيارى از موارد به معنى يقين به كار مىرود و اگر آن را به معنى گمان هم بدانيم باز بى تناسب نخواهد بود زيرا مفهوم آيه چنين مىشود كه گمان به رستاخيز تا چه رسد به علم و يقين ، انسان را در برابر اهداف الهى مصمم مىسازد همانگونه كه گمان به منافع ، در كارهاى مهم همچون كشاورزى و تجارت و صنعت صاحبان آنها را مصمم مىكند .\r\nدر باره اينكه چرا به روز قيامت ، روز لقاى پروردگار گفته شده در ذيل آيه 46 همين سوره به مقدار كافى بحث كرديم .\r\n\r\n","description":"","footnote":"\r\n( 1 ) « فئة » از ماده « فىء » در اصل به معنى بازگشت است و از آنجا كه جمعيتى كه پشتيبان يكديگرند هر يك به كمك ديگرى باز مىگردد ، به آنها « فئه » ( بر وزن هبه ) اطلاق شده است .\r\n","page_name":" 244 ","page_number":244},
  {"content":"\r\nدر آيه بعد ، مساله رويارويى دو لشكر مطرح شده ، مىفرمايد : « به هنگامى كه آنها ( لشكر طالوت و بنى اسرائيل ) در برابر جالوت و سپاهيان او قرار گرفتند گفتند :\r\nپروردگارا ! صبر و استقامت را بر ما فرو ريز و گامهاى ما را استوار بدار ، و ما را بر جمعيت كافران پيروز گردان « ( * ( وَلَمَّا بَرَزُوا لِجالُوتَ وَجُنُودِه قالُوا رَبَّنا أَفْرِغْ عَلَيْنا صَبْراً وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ ) * ) .\r\n« برزوا » از ماده « بروز » ، به معنى ظهور است ، و از آنجا كه وقتى انسان در ميدان جنگ ، آماده و ظاهر مىشود ، ظهور و بروز دارد به اين كار ، مبارزه يا « براز » مىگويند .\r\nاين آيه مىگويد : هنگامى كه طالوت و سپاه او ، به جايى رسيدند كه لشكر نيرومند جالوت ، نمايان و ظاهر شد ، و در برابر آن قدرت عظيم صف كشيدند ، دست به دعا برداشتند و از خداوند سه چيز طلب كردند ، نخست صبر و شكيبايى و استقامت ، در آخرين حد آن ، لذا تعبير به « * ( أَفْرِغْ عَلَيْنا صَبْراً ) * » كردند كه از ماده « افراغ » به معنى ريختن آب يا ماده سيال ديگر از ظرف ، به طورى كه ظرف كاملا خالى شود ، نكره بودن « صبر » نيز تاكيدى به اين مطلب است .\r\nتكيه بر ربوبيت پروردگار « ربنا » و تعبير به افراغ كه به معنى خالى كردن پيمانه است ، و تعبير به « على » كه بيانگر نزول از طرف بالا است و تعبير به « صبرا » كه در اين گونه موارد دلالت بر عظمت دارد ، هر كدام نكته اى در بر دارد كه مفهوم اين دعا را كاملا عميق و پر مايه مىكند .\r\nدومين تقاضاى آنها از خدا اين بود كه گامهاى ما را استوار بدار تا از جا كنده نشود و فرار نكنيم ، در حقيقت دعاى اول جنبه باطنى و درونى داشت و اين دعا جنبه ظاهرى و برونى دارد و مسلما ثبات قدم از نتائج روح استقامت و صبر است .\r\nسومين تقاضاى آنها اين بود كه « ما را بر اين قوم كافر يارى فرما و پيروز كن » كه در واقع هدف اصلى را تشكيل مىدهد و نتيجه نهايى صبر و استقامت و ثبات قدم\r\n","description":"","footnote":"","page_name":" 245 ","page_number":245},
  {"content":"\r\nاست .\r\nبه يقين خداوند چنين بندگانى را تنها نخواهد گذاشت هر چند عدد آنها كم و عدد دشمن زياد باشد ، لذا در آيه بعد مىفرمايد : « آنها به فرمان خدا سپاه دشمن را شكست دادند و به هزيمت واداشتند » ( * ( فَهَزَمُوهُمْ بِإِذْنِ اللَّه ) * ) .\r\n« و داوود ( جوان كم سن و سال و نيرومند شجاعى كه در لشكر طالوت بود ) جالوت را كشت » ( * ( وَقَتَلَ داوُدُ جالُوتَ ) * ) .\r\nدر اينجا چگونگى كشته شدن آن پادشاه ستمگر به دست داوود جوان و تازه كار در جنگ ، تشريح نشده ولى همانگونه كه در شرح داستان آمد با فلاخنى كه در دست داشت ، يكى دو سنگ آن چنان ماهرانه پرتاب كرد كه درست بر پيشانى و سر جالوت كوبيده شد و در آن فرو نشست و فريادى كشيد و فرو افتاد ، و ترس و وحشت تمام سپاه او را فرا گرفت و به سرعت فرار كردند گويا خداوند مىخواست قدرت خويش را در اينجا نشان دهد كه چگونه پادشاهى با آن عظمت و لشكرى انبوه به وسيله نوجوان تازه به ميدان آمده اى آن هم با يك سلاح ظاهرا بى ارزش ، از پاى در مىآيد .\r\nسپس مىافزايد : « خداوند حكومت و دانش را به او بخشيد و از آنچه مىخواست به او تعليم داد » ( * ( وَآتاه اللَّه الْمُلْكَ وَالْحِكْمَةَ وَعَلَّمَه مِمَّا يَشاءُ ) * ) .\r\nضمير در اين دو جمله به داوود بر مىگردد كه در واقع فاتح اين جنگ بود .\r\nگر چه در اين آيه تصريح نشده كه اين داوود همان داوود ، پيامبر بزرگ بنى اسرائيل ، پدر سليمان است ، ولى جمله * ( آتاه اللَّه الْمُلْكَ وَالْحِكْمَةَ وَعَلَّمَه مِمَّا يَشاءُ ) * ، نشان مىدهد كه او به مقام نبوت رسيد زيرا اين گونه تعبيرات معمولا در باره انبياى الهى است به خصوص كه شبيه اين تعبير در آيه 20 سوره ( ص ) در باره داوود آمده است ، وَشَدَدْنا مُلْكَه وَآتَيْناه الْحِكْمَةَ : « پايه حكومت او را محكم ساختيم و\r\n","description":"","footnote":"","page_name":" 246 ","page_number":246},
  {"content":"\r\nبه او دانش و تدبير داديم « .\r\nاز رواياتى كه در تفسير اين آيه نقل شده ، نيز به روشنى استفاده مىشود كه او همان داوود ، پيامبر بنى اسرائيل است .\r\nاين تعبير ممكن است اشاره به علم تدبير كشوردارى و ساختن زره و وسائل جنگى و مانند آن باشد كه داوود ع در حكومت بسيار عظيم خود به آن نياز داشت زيرا خداوند هر مقامى را كه به كسى مىسپارد آمادگيهاى لازم را نيز به او مىبخشد .\r\nو در پايان آيه به يك قانون كلى اشاره كرده ، مىگويد : « و اگر خداوند بعضى از مردم را به وسيله بعضى ديگر دفع نكند سراسر روى زمين فاسد مىشود ، ولى خداوند نسبت به تمام جهانيان ، لطف و احسان دارد » ( * ( وَلَوْ لا دَفْعُ اللَّه النَّاسَ بَعْضَهُمْ بِبَعْضٍ لَفَسَدَتِ الأَرْضُ وَلكِنَّ اللَّه ذُو فَضْلٍ عَلَى الْعالَمِينَ ) * ) .\r\nخداوند نسبت به جهانيان لطف و مرحمت دارد كه جلو همه گير شدن و همگانى شدن فساد را در روى زمين مىگيرد .\r\nدرست است كه سنت پروردگار بر اين قرار گرفته كه در اين دنيا اصل آزادى اراده و اختيار ، حكومت كند و انسانها در انتخاب راه خير و شر آزاد باشند ولى هنگامى كه طغيان ستمگران جهان را در معرض فساد و تباهى عمومى قرار دهد خداوند جمعى از بندگان خود را برمىانگيزد و يارى مىكند كه جلو طغيان آنها را بگيرند و حالت اهريمنى آنها را در هم بكوبند و اين يكى از الطاف پروردگار بر بندگان است .\r\nشبيه همين معنى در آيه 40 سوره حج نيز آمده است ، مىفرمايد : وَلَوْ لا دَفْعُ اللَّه النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ : « اگر خداوند به وسيله بعضى از بندگان خود ، بعض ديگر را دفع نكند ، صومعه‌ها و كليساها و معابد يهود و مساجد مسلمين ويران مىگردد » .\r\nو اين آيات ، بشارت است براى مؤمنان كه در مواقعى كه در فشار شديد از\r\n","description":"","footnote":"","page_name":" 247 ","page_number":247},
  {"content":"\r\nسوى طاغوتها و جباران قرار مىگيرند در انتظار نصرت و پيروزى الهى باشيد .\r\n\r\nآيا اين آيه اشاره به مساله تنازع بقاء دارد ؟\r\nدر اينجا سؤالى مطرح است و آن اينكه آيا اين آيه اشاره به مساله تنازع بقا كه يكى از اصول چهارگانه فرضيه داروين در مساله تكامل انواع است نمىباشد ؟\r\nفرضيه اى كه مىگويد بايد جنگ و تنازع همواره در ميان بشر باشد و اگر نباشد ركود و سستى و فساد ، همه را فرا خواهد گرفت و نسل بشر به عقب بر خواهد گشت ولى تنازع و جنگ دائمى سبب مىشود كه نيرومندان بمانند و ضعيفان در اين نظام پايمال شوند و از ميان بروند ، و به اين ترتيب انتخاب اصلح صورت گيرد .\r\n\r\nپاسخ :\r\nاين تفسير در صورتى امكان دارد كه ما رابطه آيه را به كلى از ما قبل آن قطع كنيم و حتى آيه همانند آن را در سوره حج از نظر دور داريم ، ولى با توجه به آنها روشن مىشود كه آيه مورد بحث ، ناظر به مبارزه با افراد طغيانگر و ستمكار است كه اگر خداوند از طرق مختلف جلو آنها را نگيرد ، تمامى روى زمين به فساد كشيده مىشود ، بنا بر اين جنگ را به عنوان يك اصل كلى در زندگى انسانها ، مقدس نمىشمرد .\r\nبه علاوه آنچه به عنوان قانون « تنازع بقاء » گفته مىشود و يادگار اصول چهارگانه « داروين » در مساله تكامل انواع است نه تنها يك قانون مسلم علمى نيست بلكه فرضيه اى است ابطال شده و حتى طرفداران تكامل انواع امروز به هيچ وجه روى اصل تنازع بقاء تكيه نمىكنند و تكامل جانداران را مربوط به مساله « جهش » مىدانند ( 1 ) .\r\nاز همه اينها گذشته به فرض اين كه فرضيه تنازع بقاء را يك اصل علمى\r\n\r\n","description":"","footnote":"\r\n( 1 ) براى توضيح بيشتر به كتاب « آخرين فرضيه تكامل » مراجعه نمائيد .\r\n","page_name":" 248 ","page_number":248},
  {"content":"\r\nبدانيم بايد از آن فقط در مورد زندگى جانوران استفاده كرد و زندگى انسان هرگز نمىتواند بر اساس آن بنا شود زيرا تكامل انسان در پرتو « تعاون بقاء » است نه تنازع بقاء ! چنين به نظر مىرسد كه تعميم فرضيه تنازع بقاء به جهان انسانيت يك نوع طرز تفكر استعمارى است كه بعضى از جامعه شناسان سرمايه دارى براى توجيه جنگهاى خونين و نفرتانگيز حكومتهاى خود به آن متوسل شده‌اند و خواسته‌اند جنگ و نزاع را يك ناموس طبيعى و يك وسيله براى تكامل و پيشرفت جوامع انسانى معرفى كنند و به اين ترتيب بر روى جنايات خود يك سرپوش علمى بگذارند ، كسانى كه ناآگاه تحت تاثير افكار ضد انسانى آنها قرار گرفته و آيه فوق را بر آن تطبيق كرده‌اند مسلما از تعليمات قرآنى دور افتاده‌اند ، زيرا قرآن صريحا مىگويد « يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً » ( اى افراد با ايمان همگى داخل در صلح و صفا شويد ) . ( 1 )\r\nجاى تعجب است كه بعضى از مفسران اسلامى مانند نويسنده « المنار » و همچنين « مراغى » در تفسير خود چنان تحت تاثير اين فرضيه واقع شده‌اند كه آن را يكى از سنن الهى پنداشته و آيه فوق را به آن تفسير نموده‌اند و چنين پنداشته‌اند كه اين فرضيه از ابداعات قرآن است و نه از ابتكارات داروين ! ولى همانگونه كه گفتيم نه آيه فوق ناظر به آن است و نه اين فرضيه اصل و اساسى دارد بلكه اصل حاكم بر روابط انسانها تعاون بقاء است و نه تنازع بقاء ! آخرين آيه مىفرمايد : « اينها آيات خدا است كه به حق بر تو مىخوانيم و تو\r\n\r\n","description":"","footnote":"\r\n( 1 ) سوره بقره ، آيه 208 .\r\n","page_name":" 249 ","page_number":249},
  {"content":"\r\nاز رسولان هستى « ( * ( تِلْكَ آياتُ اللَّه نَتْلُوها عَلَيْكَ بِالْحَقِّ وَإِنَّكَ لَمِنَ الْمُرْسَلِينَ ) * ) .\r\nاين آيه به داستانهاى متعددى كه در آيات گذشته در باره بنى اسرائيل آمد اشاره مىكند و مىگويد : هر كدام نشانه اى از قدرت و عظمت پروردگار است ( و پاك از هر گونه خرافه و افسانه ) و از سوى خداوند بر پيامبر ص نازل گرديده است ، و اين خود يكى از نشانه‌هاى صدق گفتار و نبوت او است .\r\n","description":"","footnote":"","page_name":" 250 ","page_number":250},
  {"content":"\r\n\r\n[ سوره البقرة ‹ 2 › : آيه 253 
  ]\r\nتِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّه وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ وَلَوْ شاءَ اللَّه مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ وَلكِنِ اخْتَلَفُوا فَمِنْهُمْ مَنْ آمَنَ وَمِنْهُمْ مَنْ كَفَرَ وَلَوْ شاءَ اللَّه مَا اقْتَتَلُوا وَلكِنَّ اللَّه يَفْعَلُ ما يُرِيدُ ‹ 254 ›\r\n\r\nترجمه :\r\n253 - بعضى از آن رسولان را بر بعضى ديگر برترى داديم ، برخى از آنها ، خدا با او سخن مىگفت ، و بعضى را درجاتى برتر داد ، و به عيسى بن مريم ، نشانه‌هاى روشن داديم ، و او را با « روح القدس » تاييد نموديم ، ( ولى فضيلت و مقام آن پيامبران ، مانع اختلاف امتها نشد . )\r\nو اگر خدا مىخواست ، كسانى كه بعد از آنها بودند ، پس از آن همه نشانه‌هاى روشن كه براى آنها آمد ، جنگ و ستيز نمىكردند ، ( اما خدا مردم را مجبور نساخته ، و آنها را در پيمودن راه سعادت ، آزاد گذارده است ، ) ولى اين امتها بودند كه با هم اختلاف كردند ، بعضى ايمان آوردند و بعضى كافر شدند ، ( و جنگ و خونريزى بروز كرد . و باز ) اگر خدا مىخواست ، با هم پيكار نمىكردند ، ولى خداوند آنچه را مىخواهد ، ( از روى حكمت ) انجام مىدهد ( و هيچ كس را به قبول چيزى مجبور نمىكند ) .\r\n\r\nتفسير : نقش پيامبران در زندگى انسانها\r\nاين آيه اشاره اى به درجات انبياء و مراتب آنها و گوشه اى از رسالت آنها در جامعه انسانى مىكند ، نخست مىفرمايد : « آن رسولان را بعضى بر بعضى برترى\r\n","description":"","footnote":"","page_name":" 251 ","page_number":251},
  {"content":"\r\nداديم « ( * ( تِلْكَ الرُّسُلُ فَضَّلْنا بَعْضَهُمْ عَلى بَعْضٍ ) * ) .\r\n« تلك » اسم اشاره به بعيد است و مىدانيم اين تعبير گاهى براى احترام به موقعيت و مقام اشخاص به كار مىرود ، اشاره به اينكه موقعيت پيامبران به قدرى بالا است كه گويى از دسترسها دور است .\r\nدر اينكه منظور از « رسل » همه پيامبران و رسولان الهى است ، يا رسولانى كه در آيات گذشته اين سوره نامشان به ميان آمد ، يا به داستان آنها اشاره شده ، مانند ابراهيم ، موسى ، عيسى ، داوود ، اشموئيل ، و يا همه رسولانى كه در موقع نزول اين آيه نامشان در قرآن بوده است ؟\r\nدر ميان مفسران گفتگو است ، ولى بيشتر به نظر مىرسد كه منظور از آن ، همه پيامبران خدا بوده باشد ، زيرا واژه « الرسل » به اصطلاح « جمع محلى به لام » است و دلالت بر عموم دارد .\r\nتعبير به « * ( فَضَّلْنا بَعْضَهُمْ عَلى بَعْضٍ ) * » به روشنى مىرساند كه همه پيامبران الهى با اينكه از نظر نبوت و رسالت ، همانند بودند از جهت مقام يكسان نبودند زيرا هم شعاع ماموريت آنان متفاوت بوده ، و هم ميزان فداكاريهاى آنان با هم تفاوت داشته است .\r\nسپس به ويژگى بعضى از آنان پرداخته ، مىفرمايد : « بعضى از آنان را خدا با او سخن گفت » ( * ( مِنْهُمْ مَنْ كَلَّمَ اللَّه ) * ) .\r\nواضح است كه منظور از آن ، حضرت موسى ع مىباشد كه به عنوان كليم اللَّه معروف شده و در آيه 164 سوره نساء در باره او مىفرمايد : وَكَلَّمَ اللَّه مُوسى تَكْلِيماً ، « خداوند با موسى سخن گفت » .\r\nو اين احتمال كه منظور از آن پيامبر اسلام ص باشد و منظور از تكلم ، همان سخنانى باشد كه در شب معراج با او گفت ، يا منظور وحى الهى باشد كه در آيه 51 سوره شورى « وَما كانَ لِبَشَرٍ أَنْ يُكَلِّمَه اللَّه إِلَّا وَحْياً . . . » عنوان تكلم به آن اطلاق\r\n","description":"","footnote":"","page_name":" 252 ","page_number":252},
  {"content":"\r\nشده ، بسيار بعيد به نظر مىرسد ، زيرا وحى در مورد تمام پيامبر است و با تعبير « منهم » كه به اصطلاح « من » تبعيضيه است سازگار نيست .\r\nسپس مىافزايد : « و درجات بعضى را بالا برد » ( * ( وَرَفَعَ بَعْضَهُمْ دَرَجاتٍ ) * ) .\r\nبا توجه به اينكه : در آغاز اين آيه ، تفاوت درجات پيامبران ذكر شده ، ممكن است منظور از اين تكرار ، فرد يا افراد خاصى باشد كه نمونه كامل آن پيامبر گرامى اسلام ص است كه آيينش كاملترين و آخرين آيينها بود ، و كسى كه رسالت او ، آوردن كاملترين اديان باشد ، بايد خود او نيز از همه برتر باشد ، به خصوص اينكه در آيه 41 سوره نساء ، پيامبر اسلام ص را در قيامت به عنوان گواه همه پيامبران شمرده ، در حالى كه هر پيامبرى گواه امت خويش است « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً » .\r\nگواه ديگر اين موضوع اين است كه در جمله سابق اشاره به فضيلت موسى ع بود و در جمله آينده ، تصريح به مقام مسيح ع مىكند و تناسب بحث ايجاب مىنمايد كه اين جمله نيز اشاره به موقعيت پيامبر اسلام ص باشد زيرا اين سه پيامبر هر كدام پيشواى يكى از مذاهب بزرگ جهان هستند ، و اگر نام پيامبر اسلام ص در وسط آن دو قرار گرفته جاى تعجب نيست ، مگر نه اين است كه آيين او حد وسط ميان آيينها است و همه چيز به طور متعادل در آن پياده شده همانگونه كه قرآن مىگويد : وَكَذلِكَ جَعَلْناكُمْ أُمَّةً وَسَطاً . ( 1 )\r\nولى گفته مىشود كه جمله‌هاى آينده اين آيه نشان مىدهد كه منظور از جمله « * ( وَرَفَعَ بَعْضَهُمْ دَرَجاتٍ ) * » ، بعضى از پيامبران پيشين مانند ابراهيم و امثال او بوده ، زيرا به صورت فعل ماضى مىفرمايد : * ( وَلَوْ شاءَ اللَّه مَا اقْتَتَلَ الَّذِينَ مِنْ بَعْدِهِمْ ) * : « اگر خدا مىخواست امت اين پيامبران بعد از آنان به جنگ و ستيز با هم بر\r\n\r\n","description":"","footnote":"\r\n( 1 ) سوره بقره ، آيه 143 .\r\n","page_name":" 253 ","page_number":253},
  {"content":"\r\nنمىخاستند « .\r\nسپس به سراغ امتياز حضرت مسيح ع رفته مىفرمايد : « ما به عيسى بن مريم نشانه‌هاى روشن داديم ، و او را با روح القدس تاييد كرديم » ( * ( وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ ) * ) .\r\nنشانه‌هاى روشن ، اشاره به معجزاتى مانند شفاى بيماران غير قابل علاج و احياى مردگان ، و معارف عالى دينى است .\r\nمنظور از « روح القدس » پيك وحى خداوند يعنى جبرئيل ، يا نيروى مرموز معنوى خاصى است ، كه در « اولياء اللَّه » - با تفاوتهايى وجود دارد - و در تفسير آيه 87 سوره بقره ، مشروحا بحث شد ، و اگر در اينجا تاييد به روح القدس را در باره حضرت مسيح ع بيان فرموده به خاطر آن است كه سهم بيشترى نسبت به بسيارى از پيامبران ، در او بوده است .\r\nدر ادامه آيه اشاره به وضع امتها و اختلافات آنها بعد از انبياء كرده ، مىفرمايد : « اگر خدا مىخواست كسانى كه بعد از آنان بودند ، پس از آنكه آن همه نشانه‌هاى روشن براى آنان آمد ، به جنگ و ستيز با يكديگر نمىپرداختند » ( * ( وَلَوْ شاءَ اللَّه مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ ) * ) .\r\nيعنى اگر خدا مىخواست ، قدرت داشت كه آنها را به اجبار از جنگ و ستيز باز دارد ولى سنت الهى بر اين بوده و هست كه مردم را در انتخاب راه آزاد گذارد ، ولى آنها از آزادى خود سوء استفاده كردند « و راه اختلاف پيمودند » ( * ( وَلكِنِ اخْتَلَفُوا ) * ) .\r\n« پس بعضى از آنها ايمان آوردند و بعضى كافر شدند » ( * ( فَمِنْهُمْ مَنْ آمَنَ وَمِنْهُمْ مَنْ كَفَرَ ) * ) .\r\nمسلما اين اختلاف از خود مردم و هوى و هوسهاى آنها سرچشمه گرفت و گرنه در ميان پيامبران الهى اختلافى نبود ، و همه يك هدف را تعقيب مىكردند .\r\n","description":"","footnote":"","page_name":" 254 ","page_number":254},
  {"content":"\r\nبار ديگر تاكيد مىكند : اين كار براى خدا آسان بود كه به حكم اجبار جلو اختلافات آنها را بگيرد ، زيرا « اگر خدا مىخواست هرگز آنها با يكديگر جنگ نمىكردند ولى خداوند آن را كه اراده كرده ( و بر طبق حكمت و هماهنگ با هدف آفرينش انسان است و آن آزادى اراده و مختار بودن است ) انجام مىدهد » ( * ( وَلَوْ شاءَ اللَّه مَا اقْتَتَلُوا وَلكِنَّ اللَّه يَفْعَلُ ما يُرِيدُ ) * ) .\r\nبدون شك گروهى از اين آزادى نتيجه منفى مىگيرند ولى در مجموع وجود آزادى از مهمترين اركان تكامل انسان است ، زيرا تكامل اجبارى تكامل محسوب نمىشود .\r\nضمنا از اين آيه كه دو بار مساله اجبار در آن مطرح شده به خوبى بطلان اعتقاد به جبر ، روشن مىگردد ، و اثبات مىكند كه خداوند انسانها را آزاد گذارده ، گروهى ايمان را مىپذيرند و گروهى كفر را .\r\n\r\nنكته :\r\n\r\nسرچشمه اختلاف پيروان اديان\r\nبعضى از نويسندگان غربى به اديان و مذاهب ايراد گرفته‌اند كه آنها موجب تفرقه و نفاق ميان افراد بشر شده‌اند و خونهاى زيادى در اين راه ريخته شده زيرا تاريخ ، جنگهاى مذهبى فراوانى را به خاطر دارد . و به اين ترتيب خواسته‌اند مذاهب را محكوم و آنها را مايه جنگ و نزاع بدانند .\r\n\r\nدر برابر اين سخن بايد توجه داشت كه :\r\nاولا - همانطور كه در آيه بالا نيز اشاره شده اختلافات در حقيقت ميان پيروان راستين و حقيقى مذاهب نبوده بلكه ميان « پيروان » و « مخالفان » مذهب صورت گرفته است و اگر مشاهده مىكنيم كه در ميان پيروان مذاهب مختلف نيز جنگ و ستيزهايى رخ داده نه به خاطر تعليمات مذهبى آنها بوده است ، بلكه به خاطر تحريف مذاهب و تعصبهاى ناروا و آميختن مذاهب آسمانى با خرافات صورت\r\n","description":"","footnote":"","page_name":" 255 ","page_number":255},
  {"content":"\r\nگرفته است .\r\nثانيا - امروز مذهب ( يا لا اقل تاثير مذهب ) از قسمتى از جوامع بشرى بر چيده شده در حالى كه مىبينيم جنگها به صورت وحشتناكترى گسترش يافته است . و با ابعاد وسيعتر و شدت بيشتر در نقاط مختلف دنيا ادامه دارد آيا اينها به خاطر مذهب است ؟ يا اين كه روح سركش جمعى از انسانها سرچشمه واقعى اين جنگها است منتها يك روز در لباس مذهب و روز ديگر در لباس مكتبهاى سياسى و اقتصادى ، و روزهاى ديگر در قالبهاى ديگر خودنمايى مىكند . بنا بر اين مذهب در اين ميان گناهكار نيست ، اين افراد سركش هستند كه گناهكارند و آتش جنگها را به بهانه‌هاى گوناگون شعله ور مىسازند .\r\nثالثا - مذاهب آسمانى « مخصوصا اسلام » بر اثر خاصيت ضد نژاد پرستى و مليت پرستى سبب شدند كه بسيارى از مرزهاى نژادى و جغرافيايى و قبيله اى بر چيده شوند و جنگهايى كه از آنها سرچشمه مىگرفت طبعا از ميان رفت و به اين ترتيب قسمتى از جنگها در پرتو مذهب از تاريخ زندگى بشر حذف شد ، به علاوه روح صلح و دوستى و اخلاق و عواطف انسانى كه مورد توجه همه مذاهب آسمانى بوده است اثر عميقى در كم كردن خصومتها و نفرتهاى اقوام مختلف داشته و دارد .\r\nرابعا - يكى از رسالتهاى مذاهب آسمانى آزاد ساختن طبقات محروم و رنجديده بوده است و به همين دليل جنگهايى در ميان پيامبران و پيروان آنها با ستمگران و استثمار كنندگان همچون فرعونها و نمرودها در مىگرفته است .\r\nاين جنگها كه در حقيقت جهاد آزادى بخش انسانها محسوب مىشدند نه تنها براى مذاهب عيب نبودند بلكه نقطه قوت آنها به حساب مىآيند ، درگيريهايى كه پيامبر اسلام ص با مشركان عرب و رباخواران مكه از يك سو و با قيصرها و كسرىها از سوى ديگر داشت همه از اين قبيل بودند .\r\n","description":"","footnote":"","page_name":" 256 ","page_number":256},
  {"content":"\r\n\r\n[ سوره البقرة ‹ 2 › : آيه 254 
  ]\r\nيا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيه وَلا خُلَّةٌ وَلا شَفاعَةٌ وَالْكافِرُونَ هُمُ الظَّالِمُونَ ‹ 254 ›\r\n\r\nترجمه :\r\n254 - اى كسانى كه ايمان آورده‌ايد ! از آنچه به شما روزى داده‌ايم ، انفاق كنيد ! پيش از آنكه روزى فرا رسد كه در آن ، نه خريد و فروش است ( تا بتوانيد سعادت و نجات از كيفر را براى خود خريدارى كنيد ) ، و نه دوستى ( و رفاقتهاى مادى سودى دارد ) ، و نه شفاعت ، ( زيرا شما شايسته شفاعت نخواهيد بود . ) و كافران ، خود ستمگرند ، ( هم به خودشان ستم مىكنند ، هم به ديگران ) .\r\n\r\nتفسير : انفاق يكى از مهمترين اسباب نجات در قيامت !\r\nبه دنبال آيات گذشته كه از قسمتى از سرگذشت امتهاى پيشين و جهاد و حكومت الهى و اختلافاتى كه بعد از پيامبران داشتند ، بحث مىنمود ، در اين آيه روى سخن را به مسلمانان كرده و به يكى از وظائفى كه سبب وحدت جامعه و تقويت حكومت و بنيه دفاعى و جهاد مىشود اشاره مىكند و مىفرمايد : « اى كسانى كه ايمان آورده‌ايد ! از آنچه به شما روزى داده‌ايم انفاق كنيد » ( * ( يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ ) * ) .\r\nگر چه جمله « * ( مِمَّا رَزَقْناكُمْ ) * » ( از آنچه به شما روزى داده‌ايم ) مفهوم وسيعى دارد كه هم انفاقهاى مالى واجب و مستحبّ را شامل مىشود و هم انفاقهاى معنوى مانند علم و دانش و امور ديگر ، ولى با توجه به تهديدى كه در ذيل آيه آمده ، بعيد نيست منظور ، انفاق واجب يعنى زكات و مانند آن باشد ، به علاوه ، انفاق واجب است كه بنيه بيت المال و حكومت را تقويت مىكند ، ضمنا از تعبير به « مما » استفاده مىشود كه انفاق واجب هميشه بخشى از مال را در بر مىگيرد نه همه آن را .\r\n","description":"","footnote":"","page_name":" 257 ","page_number":257},
  {"content":"\r\nمرحوم « طبرسى » در « مجمع البيان » ، عموميت آيه را نسبت به انفاقهاى واجب و مستحبّ ترجيح مىدهد معتقد است ذيل آيه مشتمل بر تهديدى نيست بلكه خبر از حوادث وحشتناك روز قيامت مىدهد ( 1 ) .\r\nولى با توجه به آخرين جمله آيه كه كافران را ظالمان مىشمرد ، اشاره اى است كه ترك انفاق نوعى كفر و ظلم است و اين جز در انفاقات واجب ، تصور نمىشود .\r\nسپس مىافزايد : امروز كه توانايى داريد انفاق كنيد « پيش از آنكه روزى فرا رسد كه نه خريد و فروش در آن است و نه رابطه دوستى و نه شفاعت » ( * ( مِنْ قَبْلِ أَنْ يَأْتِيَ يَوْمٌ لا بَيْعٌ فِيه وَلا خُلَّةٌ وَلا شَفاعَةٌ ) * ) . ( 2 )\r\nاشاره به اينكه راه‌هاى نجاتى كه در دنيا از طرق مادى وجود دارد هيچكدام در آنجا نيست ، نه بيع و معامله اى مىتوانيد انجام دهيد كه سعادت و نجات از عذاب را براى خود بخريد و نه دوستيهاى مادى اين جهان كه با سرمايه‌هاى خود كسب مىكنيد در آنجا نفعى به حال شما دارد زيرا آنها نيز به نوبه خود گرفتار اعمال خويشاند و از خود به ديگرى نمىپردازند و نه شفاعت در آنجا به حال شما سودى دارد زيرا شفاعت الهى در سايه كارهاى الهى انجام مىگيرد كه انسان را شايسته شفاعت مىكند و شما آن را انجام نداده‌ايد و اما شفاعتهاى مادى كه با مال و ثروت در اين دنيا قابل بدست آوردن است در آنجا وجود نخواهد داشت .\r\nبنا بر اين شما با ترك انفاق و انباشتن اموال و بخل نسبت به ديگران تمام درهاى نجات را به روى خود بسته‌ايد .\r\nو در پايان آيه مىفرمايد : « كافران همان ظالماناند\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 360 .\r\n( 2 ) « خلة » از ماده « خلل » به معنى فاصله ميان دو چيز است و از آنجا كه دوستى و محبت در لابلاى وجود انسان و روح او ، حلول مىكند و فاصله‌ها را پر مىنمايد ، اين واژه به معنى دوستى عميق آمده است .\r\n","page_name":" 258 ","page_number":258},
  {"content":"\r\n« ( * ( وَالْكافِرُونَ هُمُ الظَّالِمُونَ ) * ) .\r\nاشاره به اينكه آنها كه انفاق و زكات را ترك مىكنند هم به خويشتن ستم روا مىدارند و هم به ديگران .\r\nقرآن در اين جمله مىخواهد اين حقيقت را روشن سازد كه :\r\nاولا - كافران به خود ستم مىكنند زيرا با ترك انفاق واجب و ساير وظائف دينى و انسانى ، خود را از بزرگترين سعادتها محروم مىسازند ، و اين اعمال آنها است كه در آن جهان دامانشان را مىگيرد و خداوند در باره آنها ستمى نكرده است .\r\nثانيا - افراد كافر به اجتماعشان نيز ستم مىكنند و اصولا كفر سرچشمه قساوت ، سنگدلى ، مادىگرى و دنيا پرستى است و اينها همه سرچشمه‌هاى اصلى ظلم و ستم هستند .\r\nيادآورى اين نكته نيز لازم است كه كفر در اين آيه به قرينه اين كه بعد از دستور انفاق واقع شده به معنى سرپيچى و گناه و تخلف از دستور خدا است و استعمال كفر به اين معنى در قرآن و احاديث اسلامى نظاير بسيار دارد .\r\n","description":"","footnote":"","page_name":" 259 ","page_number":259},
  {"content":"\r\n\r\n[ سوره البقرة ‹ 2 › : آيه 255 
  ]\r\nاللَّه لا إِله إِلَّا هُوَ الْحَيُّ الْقَيُّومُ لا تَأْخُذُه سِنَةٌ وَلا نَوْمٌ لَه ما فِي السَّماواتِ وَما فِي الأَرْضِ مَنْ ذَا الَّذِي يَشْفَعُ عِنْدَه إِلَّا بِإِذْنِه يَعْلَمُ ما بَيْنَ أَيْدِيهِمْ وَما خَلْفَهُمْ وَلا يُحِيطُونَ بِشَيْءٍ مِنْ عِلْمِه إِلَّا بِما شاءَ وَسِعَ كُرْسِيُّه السَّماواتِ وَالأَرْضَ وَلا يَؤُدُه حِفْظُهُما وَهُوَ الْعَلِيُّ الْعَظِيمُ ‹ 255 ›\r\n\r\nترجمه :\r\n255 - هيچ معبودى نيست جز خداوند يگانه زنده ، كه قائم به ذات خويش است ، و موجودات ديگر ، قائم به او هستند ، هيچگاه خواب سبك و سنگينى او را فرا نمىگيرد ، ( و لحظه اى از تدبير جهان هستى ، غافل نمىماند ، ) آنچه در آسمانها و آنچه در زمين است ، از آن اوست ، كيست كه در نزد او ، جز به فرمان او شفاعت كند ؟ ! ( بنا بر اين ، شفاعت شفاعت كنندگان ، براى آنها كه شايسته شفاعتاند ، از مالكيت مطلقه او نمىكاهد . ) آنچه را در پيش روى آنها [ بندگان 
  ] و پشت سرشان است مىداند ، ( و گذشته و آينده ، در پيشگاه علم او ، يكسان است . ) و كسى از علم او آگاه نمىگردد ، جز به مقدارى كه او بخواهد . ( اوست كه به همه چيز آگاه است ، و علم و دانش محدود ديگران ، پرتوى از علم بى پايان و نامحدود اوست . ) تخت ( حكومت ) او ، آسمانها و زمين را در بر گرفته ، و نگاهدارى آن دو [ آسمان و زمين 
  ] ، او را خسته نمىكند . بلندى مقام و عظمت ، مخصوص اوست .\r\n\r\nمقدمه : « آية الكرسى » يكى از مهمترين آيات قرآن\r\nدر اهميت و فضيلت اين آيه همين بس كه از پيامبر گرامى اسلام ص نقل شده است كه از ابى بن كعب سؤال كرد و فرمود : كدام آيه برترين آيه كتاب اللَّه است ؟ عرض كرد : * ( اللَّه لا إِله إِلَّا هُوَ الْحَيُّ الْقَيُّومُ ) * ، پيامبر ص دست بر سينه او زد و\r\n","description":"","footnote":"","page_name":" 260 ","page_number":260},
  {"content":"\r\nفرمود : دانش بر تو گوارا باد ، سوگند به كسى كه جان محمد ص در دست او است اين آيه داراى دو زبان و دو لب است كه در پايه عرش الهى تسبيح و تقديس خدا مىگويد .\r\nدر حديث ديگرى از على ع از پيامبر ص مىخوانيم كه فرمود :\r\nسيد القرآن البقرة و سيد البقرة آية الكرسى يا على ان فيها لخمسين كلمة فى كل كلمة خمسون بركة\r\n: « برگزيده قرآن سوره بقره و برگزيده بقره ، آية الكرسى است ، در آن پنجاه كلمه است و در هر كلمه اى پنجاه بركت است » .\r\nو در حديث ديگرى از امام باقر ع آمده است : « هر كس آية الكرسى را يك بار بخواند ، خداوند هزار امر ناخوش آيند از امور ناخوش آيند دنيا ، و هزار امر ناخوش آيند از آخرت را از او بر طرف مىكند كه آسانترين ناخوش آيند دنيا ، فقر ، و آسانترين ناخوش آيند آخرت ، عذاب قبر است » . ( 1 )\r\nروايات در فضيلت اين آيه شريفه بسيار زياد است و در كتب علماى شيعه و اهل سنت نقل شده است با دو حديث ديگرى از رسول اللَّه ص اين بحث را پايان مىدهيم ، فرمود :\r\nاعطيت آية الكرسى من كنز تحت العرش و لم يؤتها نبى كان قبلى\r\n: « آية الكرسى از گنجى زير عرش الهى به من داده شده است و به هيچ پيامبرى قبل از من داده نشد » ( 2 ) .\r\nدر حديث ديگرى آمده است كه دو برادر به حضور پيامبر ص رسيدند و عرض كردند براى تجارت به شام مىرويم ، به ما تعليم دهيد چه بگوييم ( تا از شر اشرار مصون بمانيم ) فرمود : هنگامى كه به منزلگاهى رسيديد و نماز عشا را خوانديد ، موقعى كه يكى از شما در بستر قرار مىگيرد ، تسبيح فاطمه زهرا ع\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 360 و 361 .\r\n( 2 ) تفسير برهان جلد 1 صفحه 245 - بحار الانوار جلد 89 صفحه 264 حديث 7 ( باب فضائل سوره يذكر فيها البقره و آية الكرسى ) براى اطلاع بيشتر به بحار الانوار جلد 89 صفحه 262 تا 272 مراجعه فرمائيد .\r\n","page_name":" 261 ","page_number":261},
  {"content":"\r\nبگويد و سپس آية الكرسى بخواند\r\nفانه محفوظ من كل شىء حتى يصبح\r\n: « مسلما او از همه چيز در امان خواهد بود تا صبح » ، سپس در ذيل اين حديث آمده است كه در يكى از منزلگاهها دزدان قصد هجوم به آنها را داشتند اما هر چه تلاش كردند موفق نشدند ( 1 ) .\r\nبه يقين اين همه اهميت كه به آية الكرسى داده شده است به خاطر محتواى مهم و برجسته آن است كه ضمن تفسير آن ملاحظه خواهيم كرد .\r\n\r\nتفسير :\r\n\r\nمجموعه اى از صفات جمال و جلال او\r\nابتدا از ذات اقدس الهى و مساله توحيد اسماء حسنى و صفات او شروع مىكند ، مىفرمايد : « خداوند هيچ معبودى جز او نيست » ( * ( اللَّه لا إِله إِلَّا هُوَ ) * ) .\r\n« اللَّه » نام مخصوص خداوند و به معنى ذاتى است كه جامع همه صفات كمال و جلال و جمال است ، او پديد آورنده جهان هستى است ، به همين دليل هيچ معبودى شايستگى پرستش جز او ندارد ، و از آنجا كه در معنى « اللَّه » يگانگى افتاده است ، جمله * ( لا إِله إِلَّا هُوَ ) * تاكيدى بر آن است .\r\nسپس مىافزايد : « خداوندى كه زنده و قائم به ذات خويش است و موجودات ديگر عالم قائم به او هستند » ( * ( الْحَيُّ الْقَيُّومُ ) * ) .\r\n« حى » از ماده « حيات » به معنى زندگى است ، و اين واژه مانند هر صفت مشبهه ديگر دلالت بر دوام دارد و بديهى است كه حيات در خداوند حيات حقيقى است چرا كه حياتش عين ذات او است نه همچون موجودات زنده در عالم خلقت كه حيات آنها عارضى است و لذا گاهى زنده‌اند و سپس مىميرند ، اما در خداوند چنين نيست ، چنان كه در آيه 58 سوره فرقان مىخوانيم :\r\n\r\n","description":"","footnote":"\r\n( 1 ) بحار الانوار ، جلد 89 صفحه 266 ( با تلخيص ) .\r\n","page_name":" 262 ","page_number":262},
  {"content":"\r\nوَ تَوَكَّلْ عَلَى الْحَيِّ الَّذِي لا يَمُوتُ ، « توكل بر ذات زنده اى كن كه هرگز نمىميرد » . اين از يك سو ، از سوى ديگر حيات كامل ، حياتى است كه آميخته با مرگ نباشد ، بنا بر اين حيات حقيقى حيات او است كه از ازل تا ابد ادامه دارد اما حيات انسان ، به خصوص در اين جهان كه آميخته با مرگ است نمىتواند حيات حقيقى بوده باشد لذا در آيه 64 سوره عنكبوت مىخوانيم : « وَما هذِه الْحَياةُ الدُّنْيا إِلَّا لَهْوٌ وَلَعِبٌ وَإِنَّ الدَّارَ الآخِرَةَ لَهِيَ الْحَيَوانُ » « زندگى اين جهان بازيچه اى بيش نيست و زندگى حقيقى ( از نظرى ) زندگى سراسرى ديگر است » ! روى اين دو جهت حيات و زندگى حقيقى مخصوص خدا است .\r\n\r\nزنده بودن خداوند چه مفهومى دارد ؟\r\nدر تعبيرات معمولى ، موجود زنده به موجودى مىگويند كه داراى نمو - تغذيه - توليد مثل و جذب و دفع و احيانا داراى حس و حركت باشد ولى بايد به اين نكته توجه داشت كه ممكن است افراد كوته بين حيات را در مورد خداوند نيز چنين فرض كنند با اين كه مىدانيم او هيچ يك از اين صفات را ندارد و اين همان قياسى است كه بشر را در باره خداشناسى به اشتباه مىاندازد ، زيرا صفات خدا را با صفات خود مقايسه مىكند .\r\nولى حيات به معنى وسيع و واقعى كلمه عبارت است از « علم » و « قدرت » بنا بر اين وجودى كه داراى علم و قدرت بى پايان است حيات كامل دارد ، حيات خداوند مجموعه علم و قدرت اوست و در حقيقت به واسطه علم و قدرت موجود زنده از غير زنده تشخيص داده مىشود ، اما نمو و حركت و تغذيه و توليد مثل از آثار موجوداتى است كه ناقص و محدودند و داراى كمبودهايى هستند كه بوسيله تغذيه و توليد مثل و حركت آن را تامين مىكنند ، اما آن كس كه كمبودى ندارد اين امور هم در باره او مطرح نيست .\r\nو اما « قيوم » صيغه مبالغه از ماده « قيام » است ، به همين دليل به وجودى گفته\r\n","description":"","footnote":"","page_name":" 263 ","page_number":263},
  {"content":"\r\nمىشود كه قيام او به ذات او است ، و قيام همه موجودات به او مىباشد ، و علاوه بر اين قائم به تدبير امور مخلوقات نيز مىباشد .\r\nروشن است كه قيام به معنى ايستادن است و در گفتگوهاى روزمره به هيئت مخصوصى گفته مىشود كه مثلا انسان را به حالت عمودى بر زمين نشان مىدهد ، و از آنجا كه اين معنى در باره خداوند كه از جسم و صفات جسمانى منزه است مفهومى ندارد ، به معنى انجام كار خلقت و تدبير و نگهدارى است ، زيرا هنگامى كه انسان مىخواهد كارى را انجام دهد برمىخيزد ، آرى او است كه همه موجودات جهان را آفريده ، و تدبير و نگاهدارى و تربيت و پرورش آنها را به عهده گرفته است و به طور دائم و بدون هيچگونه وقفه قيام به اين امور دارد .\r\nاز اين بيان روشن مىشود كه قيوم در واقع ، ريشه و اساس تمام صفات فعل الهى است ( منظور از صفات فعل ، صفاتى است كه رابطه خدا را با موجودات جهان بيان مىكند ) مانند آفريدگار ، روزى دهنده ، زنده كننده ، هدايت كننده ، و مانند اينها ، اوست كه روزى مىدهد ، اوست كه زنده مىكند و اوست كه مىميراند و اوست كه هدايت مىكند بنا بر اين صفات خالق و رازق و هادى و محيى و مميت ، همه در وصف قيوم جمعاند .\r\nو از اينجا روشن مىشود اينكه بعضى مفهوم آن را محدود به قيام به امر خلقت و يا فقط امر روزى دادن و مانند آن دانسته‌اند در واقع اشاره به يكى از مصداقهاى قيام كرده‌اند در حالى كه مفهوم آن گسترده است و همه آنها را شامل مىشود ، زيرا همانگونه كه گفتيم به معنى كسى است كه قائم به ذات است و ديگران قيام به او دارند و محتاج به اويند .\r\nدر حقيقت « حى » ، تمام صفات الهى مانند علم و قدرت و سميع و بصير بودن و مانند آن را شامل مىشود و قيوم ، نياز تمام موجودات را به او بازگو مىكند و لذا گفته‌اند اين دو با هم اسم اعظم الهى است .\r\n","description":"","footnote":"","page_name":" 264 ","page_number":264},
  {"content":"\r\nسپس در ادامه آيه مىافزايد : « هيچگاه خواب سبك و سنگينى او را فرا نمىگيرد » و لحظه اى از تدبير جهان غافل نمىشود ( * ( لا تَأْخُذُه سِنَةٌ وَلا نَوْمٌ ) * ) .\r\n« سنة » از ماده « وسن » به گفته بسيارى از مفسران به معنى سستى مخصوصى است كه در آغاز خواب روى مىدهد ، يا به تعبير ديگر به معنى خواب سبك است ، و « نوم » به معنى خواب ، يعنى حالتى است كه قسمت عمده حواس انسان ، از كار مىافتد ، در واقع ، سنه خوابى است كه به چشم عارض مىشود ، اما وقتى عميقتر شد و به قلب عارض شد ، « نوم » گفته مىشود .\r\nجمله « * ( لا تَأْخُذُه سِنَةٌ وَلا نَوْمٌ ) * » تاكيدى است بر حى و قيوم بودن خداوند زيرا قيام كامل مطلق به تدبير امور عالم هستى در صورتى است كه حتى يك لحظه غفلت در آن نباشد ، و لذا هر چيز كه با اصل قيوميت خداوند سازگار نباشد ، خود به خود از ساحت مقدس او ، منتفى است حتى ضعيفترين عاملى كه موجب سستى در كار او باشد مانند خواب سبك كه در ذات پاك او نيست .\r\nاما اينكه چرا « سنة » بر « نوم » ، مقدم داشته شده با اينكه قاعدتا فرد قوىتر را جلوتر ذكر مىكنند ، و سپس به فرد ضعيف اشاره مىنمايند ، به خاطر اين است كه از نظر ترتيب طبيعى نخست سنه ( خواب سبك ) دست مىدهد و سپس عميقتر شده تبديل به نوم مىگردد .\r\nبه هر حال اين جمله ، اشاره به اين حقيقت است كه فيض و لطف تدبير خداوند دائمى است ، و لحظه قطع نمىگردد ، و همچون بندگان نيست كه بر اثر خوابهاى سبك و سنگين ، يا عوامل ديگر غافل شود .\r\nضمنا تعبير به « * ( لا تَأْخُذُه ) * » ( او را نمىگيرد ) در مورد خواب ، تعبير جالبى است كه چگونگى تسلط خواب را بر انسان مجسم مىسازد گويى خواب همچون موجود قوى پنجه اى است كه انسان را در چنگال خود اسير و گرفتار مىسازد ، و\r\n","description":"","footnote":"","page_name":" 265 ","page_number":265},
  {"content":"\r\nناتوانى قوىترين انسانها به هنگام بىتابى در برابر آن كاملا محسوس است ( 1 ) .\r\nسپس به مالكيت مطلقه خداوند اشاره كرده ، مىفرمايد : « براى او است آنچه در آسمانها و زمين است » ( * ( لَه ما فِي السَّماواتِ وَما فِي الأَرْضِ ) * ) .\r\nو اين در واقع پنجمين وصف از اوصاف الهى است كه در اين آيه آمده ، زيرا قبل از آن اشاره به توحيد و حى و قيوم بودن ، و عدم غلبه خواب بر ذات پاك او شده است .\r\nدر واقع اين مالكيت ، نتيجه همان قيوميت است زيرا هنگامى كه قيام به امور عالم و تدبير آنها و همچنين خالقيت مخصوص ذات او باشد ، مالكيت همه چيز نيز از آن او است .\r\nبنا بر اين آنچه انسان در اختيار دارد و از آن استفاده مىكند ، ملك حقيقى او نيست تنها چند روزى اين امانت با شرائطى كه از ناحيه مالك حقيقى تعيين شده به دست او سپرده شده و حق تصرف در آنها را دارد و به اين ترتيب مالكان معمولى موظفاند شرائطى را كه مالك حقيقى تعيين كرده كاملا رعايت كنند و گرنه مالكيت آنها باطل و تصرفاتشان غير مجاز است ، اين شرائط همان احكامى است كه خداوند براى امور مالى و اقتصادى تعيين كرده است .\r\nناگفته پيدا است توجه به اين صفت كه همه چيز مال خدا است اثر تربيتى مهمى در انسانها دارد ، زيرا هنگامى كه بدانند آنچه دارند از خودشان نيست و چند روزى به عنوان عاريت يا امانت به دست آنها سپرده شده اين عقيده به طور مسلم ، انسان را از تجاوز به حقوق ديگران و استثمار و استعمار و احتكار و حرص و بخل و طمع باز مىدارد ( 2 ) .\r\n\r\n","description":"","footnote":"\r\n( 1 ) در باره حقيقت خواب و نظرات مختلفى كه در اين زمينه است در تفسير سوره يوسف بحث مشروحى آمده است .\r\n( 2 ) تعبير به « ما » در جمله « * ( ما فِي السَّماواتِ وَما فِي الأَرْضِ ) * » كه معمولا براى موجودات غير عاقل آورده مىشود ، در حالى كه موجودات عاقل نيز مملوك او هستند به خاطر تغليب است چرا كه غلبه و اكثريت با موجودات غير عاقل است .\r\n","page_name":" 266 ","page_number":266},
  {"content":"\r\nدر ششمين توصيف مىفرمايد : « كيست كه در نزد او جز به فرمانش شفاعت كند » ( * ( مَنْ ذَا الَّذِي يَشْفَعُ عِنْدَه إِلَّا بِإِذْنِه ) * ) .\r\nاين در واقع پاسخى است به ادعاى واهى بت پرستان كه مىگفتند ما اينها ( بتها ) را به خاطر آن مىپرستيم كه در پيشگاه خدا براى ما شفاعت كنند همان گونه كه در آيه 3 سوره زمر آمده است ما نَعْبُدُهُمْ إِلَّا لِيُقَرِّبُونا إِلَى اللَّه زُلْفى .\r\nدر واقع با يك استفهام انكارى مىگويد هيچ كس بدون فرمان خدا نمىتواند در پيشگاه او شفاعت كند ، و اين جمله نيز تاكيدى است بر قيوميت خداوند و مالكيت مطلقه او نسبت به تمامى موجودات عالم ، يعنى اگر مىبينيد كسانى در پيشگاه خدا شفاعت مىكنند ( مانند انبياء و اولياء ) دليل بر آن نيست كه آنها مالك چيزى هستند و استقلال در اثر دارند بلكه اين مقام شفاعت را نيز خدا به آنها بخشيده ، بنا بر اين شفاعت آنان ، چون به فرمان خدا است دليل ديگرى بر قيوميت و مالكيت او محسوب مىشود .\r\n\r\nنكته : شفاعت چيست ؟\r\nدر باره شفاعت در جلد اول تفسير ذيل آيه 48 سوره بقره مشروحا بحث كرده‌ايم لذا در اينجا به اشاره اى كوتاه قناعت مىكنيم .\r\n« شفاعت » عبارت است از كمك نمودن يك موجود قوى به موجود ضعيفتر تا بتواند به آسانى مراحل رشد خود را با موفقيت طى كند . البته معمولا اين كلمه ( شفاعت ) در مورد شفاعت از گناهكاران به كار مىرود ، اما مفهوم شفاعت به معنى وسيعتر تمام عوامل و انگيزه‌ها و اسباب عالم هستى را شامل مىشود ، مثلا زمين و آب و هوا و نور آفتاب چهار عامل هستند كه دانه گياه را در رسيدن به مرحله يك درخت يا يك گياه كامل شفاعت و هدايت مىكند ، اگر شفاعت را در آيه\r\n","description":"","footnote":"","page_name":" 267 ","page_number":267},
  {"content":"\r\nفوق به اين معنى وسيع بگيريم نتيجه اين مىشود كه وجود عوامل و اسباب مختلف عالم هستى هرگز مالكيت مطلقه خداوند را محدود نمىكند و چيزى از آن نمىكاهد زيرا تاثير همه اين اسباب به فرمان او است و در حقيقت نشانه اى از قيوميت و مالكيت او مىباشد .\r\nاما بعضى چنين مىپندارند كه عنوان « شفاعت » در مفاهيم مذهبى شبيه يك نوع توصيه‌هاى بى دليل اجتماعى و به اصطلاح « پارتىبازى » است و مفهوم آن اين است كه افراد آنچه مىتوانند گناه كنند ، هنگامى كه از فرق تا قدم آلوده شدند دست به دامن شفيعى زنند و بگويند :\r\n\r\n« آن دم كه مردمان به شفيعى زنند دست\r\nمائيم و دست و دامن اولاد فاطمه « !\r\n\r\nولى نه اين ايراد كنندگان منطق دين را در مساله شفاعت در يافته‌اند و نه آن دسته از گنهكاران جسور و بىپروا ، زيرا همانطور كه در بالا اشاره شد « شفاعت » كه به وسيله بندگان خاص خدا انجام مىگيرد همانند « شفاعت تكوينى » است كه به وسيله عوامل طبيعى صورت مىگيرد يعنى همانطور كه اگر در درون يك دانه گياه عامل حيات و سلول زنده وجود نداشته باشد تابش هزاران سال آفتاب و يا وزش نسيم و ريزش قطرات حياتبخش باران هيچگونه تاثيرى در نمو و رشد آن نخواهد كرد ، شفاعت اولياى خدا نيز براى افراد نالايق بى اثر است ، يعنى اصولا آنها براى اين گونه اشخاص شفاعتى نخواهند داشت .\r\n« شفاعت » نيازمند به يك نوع ارتباط معنوى ميان شفاعت كننده و شفاعت شونده است و به اين ترتيب كسى كه اميد شفاعت را دارد موظف است در اين جهان ارتباط معنوى با شخصى كه انتظار دارد از او شفاعت كند بر قرار سازد و اين ارتباط در حقيقت يك نوع وسيله تربيت براى شفاعت شونده خواهد بود كه او را به افكار و اعمال و مكتب شخص « شفاعت كننده » نزديك مىكند و در نتيجه شايسته شفاعت مىشود و به اين ترتيب شفاعت يك عامل تربيت است نه يك وسيله\r\n","description":"","footnote":"","page_name":" 268 ","page_number":268},
  {"content":"\r\nپارتىبازى و فرار از زير بار مسئوليت و از اينجا روشن مىشود كه شفاعت تغييرى در اراده پروردگار نسبت به گناهكار نمىدهد ، بلكه اين گناهكار است كه با ارتباط معنوى با شفاعت كننده نوعى تكامل و پرورش مىيابد و به سرحدى مىرسد كه شايسته عفو خدا مىگردد ( دقت كنيد ! ) .\r\nبا اين اشاره به دنباله تفسير آيه باز مىگرديم .\r\nدر هفتمين توصيف مىفرمايد : « آنچه را پيش روى آنها ( بندگان ) و پشت سر آنها است مىداند و از گذشته و آينده آنان آگاه است » ( * ( يَعْلَمُ ما بَيْنَ أَيْدِيهِمْ وَما خَلْفَهُمْ ) * ) .\r\nدر واقع ، اين جمله دليلى است بر آنچه در جمله قبل پيرامون شفاعت آمده بود ، يعنى خداوند از گذشته و آينده شفيعان آگاه است و آنچه بر خود آنها نيز پنهان است مىداند بنا بر اين آنها نمىتوانند موضوع تازه اى در باره كسانى كه مىخواهند از آنها شفاعت كنند به پيشگاه خدا عرضه بدارند تا توجه او را به شفاعتشدگان جلب كنند .\r\nتوضيح اينكه : در شفاعتهاى معمولى ، شفاعت كننده از يكى از دو طريق وارد مىشود ، يا اطلاعاتى در باره شايستگى و لياقت شفاعت شونده در اختيار آن شخص بزرگ مىگذارد ، و از وى مىخواهد كه در حكمش تجديد نظر كند ، يا رابطه شفاعت شونده را با شفاعت كننده بيان مىدارد تا به خاطر علاقه اى كه اين شخص بزرگ به شفاعت كننده دارد ، حكمش را تغيير دهد روشن است كه هر يك از اين دو موضوع ، فرع بر اين است كه شفاعت كننده اطلاعاتى داشته باشد كه نزد شخصى كه در پيشگاه او شفاعت مىكند وجود نداشته باشد اما اگر او احاطه كامل علمى به همه چيز و همه كس داشته باشد ، هيچ كس نمىتواند نزد او براى كسى شفاعت كند ، زيرا هم لياقتهاى افراد را مىداند و هم ارتباط آنها را با يكديگر ، بنا بر اين تنها با اذن او شفاعت صحيح است .\r\n","description":"","footnote":"","page_name":" 269 ","page_number":269},
  {"content":"\r\nاينها همه در صورتى است كه ضمير در « * ( ما بَيْنَ أَيْدِيهِمْ وَما خَلْفَهُمْ ) * » به شفيعان يا شفاعتشدگان برگردد ، ولى اين احتمال نيز داده شده است كه بازگشت ضمير به تمام موجودات عاقل كه در آسمانها و زمين قرار دارند باشد كه در ضمن به جمله « * ( لَه ما فِي السَّماواتِ وَما فِي الأَرْضِ ) * » آمده بود ، و تاكيدى است به قدرت كامله پروردگار بر همه چيز و عدم توانايى ديگران ، زيرا آن كسى كه از گذشته و آينده خود بى خبر است و از غيب آسمانها و زمين آگاهى ندارد ، قدرتش بسيار محدود است ، به عكس كسى كه از همه چيز در هر عصر و زمان در گذشته و آينده آگاه است قدرتش بى پايان مىباشد و به همين دليل هر كارى حتى شفاعت بايد به فرمان او صورت گيرد .\r\nو به اين ترتيب ميان هر دو معنى مىتوان جمع كرد .\r\nدر اينكه منظور از « * ( ما بَيْنَ أَيْدِيهِمْ وَما خَلْفَهُمْ ) * » چيست ؟ مفسران احتمالات متعددى داده‌اند ، بعضى گفته‌اند منظور از * ( ما بَيْنَ أَيْدِيهِمْ ) * ، امور دنيا است كه در پيش روى انسان قرار دارد ، * ( وَما خَلْفَهُمْ ) * به معنى امور آخرت است كه پشت سر انسان مىباشد و بعضى به عكس معنى كرده‌اند .\r\nبعضى نيز آن را اشاره به اجل انسان ، يا اعمال خير و شر او دانسته‌اند و يا امورى را كه مىدانند و نمىدانند .\r\nاما با مراجعه به آيات قرآن استفاده مىشود كه اين دو تعبير در بعضى از موارد در مورد مكان به كار رفته مانند آيه 17 سوره اعراف كه از قول شيطان نقل مىكند لآتِيَنَّهُمْ مِنْ بَيْنِ أَيْدِيهِمْ وَمِنْ خَلْفِهِمْ وَعَنْ أَيْمانِهِمْ وَعَنْ شَمائِلِهِمْ : « من از پيش رو و پشت سر و از طرف راست و چپ به سراغ آنها مىروم » واضح است كه در اينجا اين دو تعبير ناظر به مكان است ، و لذا چپ و راست را نيز اضافه كرده است .\r\nو گاه به معنى قبل و بعد زمانى است ، مانند آنچه در آيه 170 سوره آل عمران\r\n","description":"","footnote":"","page_name":" 270 ","page_number":270},
  {"content":"\r\nآمده ، مىفرمايد : وَيَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ : « شهيدان راه خدا به كسانى كه هنوز پشت سر آنها قرار دارند و به آنان ملحق نشده‌اند بشارت مىدهند » روشن است كه در اينجا ناظر به زمان است .\r\nولى در آيه مورد بحث ممكن است اشاره به معنى جامعى بوده باشد كه هر دو را در برگيرد ، يعنى خداوند آنچه در گذشته و آينده بوده و هست و همچنين آنچه در پيش روى مردم قرار دارد و از آن آگاه است و آنچه در پشت سر آنها است و از آنان پوشيده و پنهان است ، همه را مىداند و از همه آگاه است ، و به اين ترتيب پهنه زمان و مكان ، همه در پيشگاه علم او روشن است ، پس هر كار - حتى شفاعت - بايد به اذن او باشد .\r\nدر هشتمين توصيف ، مىفرمايد : « آنها جز به مقدارى كه او بخواهد احاطه به علم او ندارند » و تنها بخش كوچكى از علوم را كه مصلحت دانسته در اختيار ديگران گذارده است ( * ( وَلا يُحِيطُونَ بِشَيْءٍ مِنْ عِلْمِه إِلَّا بِما شاءَ ) * ) . ( 1 )\r\nو به اين ترتيب علم و دانش محدود ديگران ، پرتوى از علم بى پايان او است .\r\nاين جمله نيز در حقيقت تاكيدى است بر جمله سابق ، در جهت محدود بودن علم شفيعان در برابر علم پروردگار ، زيرا آنها احاطه به معلومات خداوند ندارند ، و تنها به آن مقدار كه او اراده كند با خبر مىشوند .\r\nاز اين جمله دو نكته ديگر نيز استفاده مىشود : نخست اينكه هيچ كس از خود علمى ندارد و تمام علوم و دانشهاى بشرى از ناحيه خدا است .\r\nاو است كه تدريجا پرده از اسرار حيرتانگيز جهان آفرينش بر مىدارد و حقايق جديدى را در اختيار انسانها مىگذارد ، و معلومات آنان را گسترش مىبخشد .\r\n\r\n","description":"","footnote":"\r\n( 1 ) بسيارى از مفسران ، « علم » را در اينجا به معنى معلوم تفسير كرده‌اند و تناسب معنى آيه و همچنين من تبعيضيه نيز همين را اقتضا مىكند - مجمع البيان ، تفسير كبير ، روح البيان ، و قرطبى ذيل آيه مورد بحث .\r\n","page_name":" 271 ","page_number":271},
  {"content":"\r\nديگر اينكه : خداوند ممكن است بعضى از علوم پنهان و اسرار غيب را در اختيار كسانى كه مىخواهد قرار دهد ، و بنا بر اين پاسخى است به آنها كه تصور مىكنند علم غيب براى بشر غير ممكن است ، و نيز تفسيرى است براى آياتى كه نفى علم غيب از بشر مىكند ، يعنى انسان ذاتا چيزى از اسرار غيب نمىداند مگر به مقدارى كه خدا بخواهد ، و به او تعليم دهد ( توضيح بيشتر و مشروحتر در باره اين موضوع به خواست خدا ، ذيل آيات مربوط به علم غيب مخصوصا آيه 26 سوره جن خواهد آمد ) .\r\nتعبير به « * ( لا يُحِيطُونَ ) * » نيز اشاره لطيفى است به حقيقت علم كه آن يك نوع احاطه است .\r\nدر نهمين و دهمين توصيف ، مىفرمايد : « كرسى ( حكومت ) او آسمانها و زمين را در بر گرفته و حفظ و نگاهدارى آسمان و زمين براى او گران نيست » ( * ( وَسِعَ كُرْسِيُّه السَّماواتِ وَالأَرْضَ وَلا يَؤُدُه حِفْظُهُما ) * ) .\r\nو در يازدهمين و دوازدهمين ، توصيف مىگويد : « و او است بلند مرتبه و با عظمت » ( * ( وَهُوَ الْعَلِيُّ الْعَظِيمُ ) * ) .\r\n\r\nنكته‌ها :\r\n\r\n1 - منظور از عرش و كرسى چيست ؟\r\n« كرسى » از نظر ريشه لغوى از « كرس » ( بر وزن ارث ) گرفته شده كه به معنى اصل و اساس مىباشد و گاهى نيز به هر چيزى كه بهم پيوسته و تركيب شده است گفته مىشود و به همين جهت به تختهاى كوتاه « كرسى » مىگويند و نقطه مقابل آن « عرش » است كه به معنى چيز « مسقف » يا خود سقف و يا تخت پايه بلند مىآيد .\r\nو از آنجا كه استاد و معلم به هنگام تدريس و تعليم بر كرسى مىنشيند گاهى كلمه كرسى كنايه از علم مىباشد و نظر به اينكه « كرسى » تحت اختيار و زير نفوذ و\r\n","description":"","footnote":"","page_name":" 272 ","page_number":272},
  {"content":"\r\nسيطره انسان است گاهى به صورت كنايه از « حكومت » و « قدرت » و فرمانروايى بر منطقه اى به كار مىرود .\r\nدر آيه بالا مىخوانيم كه كرسى خداوند همه آسمانها و زمين را در بر مىگيرد ، كرسى در اينجا به چند معنى مىتواند باشد :\r\n\r\nالف : منطقه قلمرو حكومت\r\n- يعنى خداوند بر همه آسمانها و زمين حكومت مىكند و منطقه نفوذ او همه جا را در بر گرفته و به اين ترتيب كرسى خداوند مجموعه عالم ماده اعم از زمين و ستارگان و كهكشانها و سحابيها است .\r\nطبيعى است كه عرش طبق اين معنى بايد مرحله اى بالاتر و عالىتر از جهان ماده بوده باشد ( زيرا گفتيم عرش در لغت به معنى سقف و سايه بان و تختهاى پايه بلند است به عكس كرسى ) و در اين صورت معنى عرش عالم ارواح و فرشتگان و جهان ما وراء طبيعت خواهد بود البته اين در صورتى است كه عرش و كرسى در مقابل هم قرار گيرند كه يكى به معنى « عالم ماده و طبيعت » و ديگرى به معنى « عالم ما وراء طبيعت » است ولى چنان كه در ذيل آيه 54 سوره اعراف خواهد آمد عرش معانى ديگرى نيز دارد و مخصوصا اگر در مقابل كرسى ذكر نشود ممكن است به معنى مجموع عالم هستى بوده باشد .\r\n\r\nب : منطقه نفوذ علم\r\n- يعنى علم خداوند به جميع آسمانها و زمين احاطه دارد و چيزى از قلمرو نفوذ علم او بيرون نيست زيرا همانطور كه گفتيم كرسى گاهى كنايه از علم مىباشد . در روايات متعددى نيز روى اين معنى تكيه شده است از جمله حفص بن غياث از امام صادق ع ، نقل مىكند كه از آن حضرت پرسيدم :\r\nمنظور از « * ( وَسِعَ كُرْسِيُّه السَّماواتِ وَالأَرْضَ ) * چيست ؟\r\nفرمود : منظور علم او است ( 1 ) .\r\n\r\nج : موجودى وسيعتر از تمام آسمانها و زمين\r\n- كه از هر سو آنها را احاطه\r\n\r\n","description":"","footnote":"\r\n( 1 ) تفسير نور الثقلين ، جلد اول صفحه 259 شماره 1036 .\r\n","page_name":" 273 ","page_number":273},
  {"content":"\r\nكرده است و به اين ترتيب معنى آيه چنين مىشود : كرسى خداوند همه آسمانها و زمين را در بر گرفته و آنها را احاطه كرده است .\r\nدر حديثى از امير مؤمنان على ع اين تفسير نقل شده آنجا كه مىفرمايد :\r\n« الكرسى محيط بالسماوات و الارض و ما بينهما و ما تحت الثرى\r\n« ( 1 ) .\r\n« كرسى احاطه به زمين و آسمانها و آنچه ما بين آنها و آنچه در زير اعماق زمين قرار گرفته است دارد » .\r\nحتى از پاره اى از روايات استفاده مىشود كه كرسى به مراتب از آسمانها و زمين وسيعتر است بطورى كه مجموعه آنها در برابر كرسى همچون حلقه اى است كه در وسط بيابانى قرار داشته باشد از جمله از امام صادق ع نقل شده كه فرمود :\r\n« ما السماوات و الارض عند الكرسى الا كحلقة خاتم فى فلاة و ما الكرسى عند العرش الا كحلقة فى فلاة\r\n« ( 2 ) ( آسمانها و زمين در برابر كرسى همچون حلقه انگشترى است در وسط يك بيابان و كرسى در برابر عرش همچون حلقه اى است در وسط يك بيابان ) البته معنى اول و دوم كاملا مفهوم و روشن است ولى معنى سوم چيزى است كه هنوز علم و دانش بشر نتوانسته است از آن پرده بر دارد زيرا وجود چنان عالمى كه آسمانها و زمين را در بر گرفته باشد و به مراتب وسيعتر از جهان ما باشد هنوز از طرق متداول علمى اثبات نشده است ، در عين حال هيچگونه دليلى بر نفى آن نيز در دست نيست ، بلكه همه دانشمندان معترفاند كه وسعت آسمان و زمين در نظر ما با پيشرفت وسائل و ابزار مطالعات نجومى روز به روز بيشتر مىشود و هيچ كس نمىتواند ادعا كند كه وسعت عالم هستى به همين اندازه است كه علم امروز موفق به كشف آن شده است بلكه به احتمال قوى عوالم بىشمار ديگرى وجود دارد كه از قلمرو ديد وسائل امروز ما بيرون است .\r\n\r\n","description":"","footnote":"\r\n( 1 ) تفسير نور الثقلين ، جلد اول ، صفحه 260 حديث شماره 1042 .\r\n( 2 ) مجمع البيان ، جلد 1 و 2 صفحه 362 .\r\n","page_name":" 274 ","page_number":274},
  {"content":"\r\nناگفته نماند كه تفسيرهاى سه گانه بالا هيچ منافاتى با هم ندارد و جمله « * ( وَسِعَ كُرْسِيُّه السَّماواتِ وَالأَرْضَ ) * » مىتواند هم اشاره به نفوذ حكومت مطلقه و قدرت پروردگار در آسمانها و زمين باشد و هم نفوذ علمى او و هم جهانى وسيعتر از اين جهان كه آسمان و زمين را در بر گرفته است . و در هر صورت اين جمله ، جمله‌هاى ما قبل آيه را كه در باره وسعت علم پروردگار بود تكميل مىكند .\r\nنتيجه اين كه حكومت و قدرت پروردگار همه آسمانها و زمين را فرا گرفته و كرسى علم و دانش او به همه اين عوالم احاطه دارد و چيزى از قلمرو حكومت و نفوذ علمى او بيرون نيست .\r\nدر جمله * ( وَلا يَؤُدُه حِفْظُهُما ) * - « يؤده » در اصل از ريشه « اود » بر وزن « قول » به معنى ثقل و سنگينى مىباشد - يعنى حفظ آسمانها و زمين براى خداوند هيچگونه سنگينى و مشقتى ندارد . زيرا او همانند مخلوقات و بندگان خود نيست كه قدرتشان محدود باشد و گاهى از نگهدارى چيزى خسته و ناتوان شوند قدرت او نامحدود است و براى يك قدرت نامحدود اصولا سنگينى و سبكى ، مشقت و آسانى مفهومى ندارد اين مفاهيم همه در مورد قدرتهاى محدود صدق مىكند ! از آنچه در بالا گفتيم روشن مىشود كه ضمير « يؤده » به خداوند بر مىگردد جمله‌هاى سابق آيه و جمله بعد نيز گواه بر اين معنى است زيرا ضماير آنها نيز همه بازگشت به خداوند مىكند بنا بر اين احتمال بازگشت ضمير به كرسى به اين معنى كه « حفظ آسمانها و زمين براى كرسى سنگين و ثقيل نيست » بسيار ضعيف به نظر مىرسد .\r\nجمله « * ( وَهُوَ الْعَلِيُّ الْعَظِيمُ ) * » در حقيقت دليلى براى جمله‌هاى سابق است ، يعنى خداوندى كه برتر و بالاتر از شبيه و شريك و هر گونه كمبود و عيب و نقصان است ، و خداوندى كه عظيم و بزرگ است و بى نهايت است هيچ كارى براى او مشكل نيست و هيچ گاه از اداره و تدبير جهان هستى خسته و ناتوان و غافل و بى خبر\r\n","description":"","footnote":"","page_name":" 275 ","page_number":275},
  {"content":"\r\nنمىگردد و علم او به همه چيز احاطه دارد .\r\n\r\n2 - آيا آية الكرسى همين يك آيه است ؟\r\nآيا آية الكرسى فقط همين يك آيه است كه در بالا گفته شد كه از * ( اللَّه لا إِله إِلَّا هُوَ ) * شروع مىشود ، و به * ( وَهُوَ الْعَلِيُّ الْعَظِيمُ ) * ختم مىگردد ، يا اينكه دو آيه بعد نيز جزء آن است ، بنا بر اين اگر در جايى مثل نماز ليلة الدفن دستور داده شده آية الكرسى بخوانند ، بايد هر سه آيه خوانده شود .\r\nقرائنى در دست است كه نشان مىدهد ، همان يك آيه است .\r\n1 - تمام رواياتى كه در فضيلت آن وارد شده و از آن تعبير به آية الكرسى كرده همه نشان مىدهد كه يك آيه بيش نيست .\r\n2 - تعبير به كرسى فقط در همان آيه اول است و نامگذارى به آية الكرسى نيز مربوط به همين آيه است .\r\n3 - در بعضى از احاديث به همين معنى تصريح شده مانند حديثى كه در امالى شيخ از امير مؤمنان على ع نقل شده است كه ضمن بيان فضيلت آية الكرسى از * ( اللَّه لا إِله إِلَّا هُوَ ) * شروع فرمود تا * ( وَهُوَ الْعَلِيُّ الْعَظِيمُ ) * .\r\n4 - در مستدرك سفينة البحار ، از مجمع نقل مىكند\r\n« و آية الكرسى معروفة و هى الى قوله * ( وَهُوَ الْعَلِيُّ الْعَظِيمُ ) * » « آية الكرسى معروف است و آن تا * ( وَهُوَ الْعَلِيُّ الْعَظِيمُ ) * است » ( 1 ) .\r\n5 - در حديثى از امام على بن الحسين ع مىخوانيم كه پيامبر اكرم ص فرمود : كسى كه چهار آيه از اول سوره بقره و آية الكرسى و دو آيه بعد از آن و سه آيه از آخر بقره را بخواند ، هرگز ناخوشايندى در خودش و مالش نمىبيند و شيطان به او نزديك نمىشود ، و قرآن را فراموش نمىكند ( 2 ) .\r\n\r\n","description":"","footnote":"\r\n( 1 ) مستدرك سفينة البحار ، جلد 9 صفحه 97 .\r\n( 2 ) بحار الانوار ، جلد 89 صفحه 265 .\r\n","page_name":" 276 ","page_number":276},
  {"content":"\r\nاز اين تعبير نيز استفاده مىشود كه آية الكرسى يك آيه است .\r\n6 - در بعضى از روايات وارد شده كه آية الكرسى پنجاه كلمه است و در هر كلمه اى پنجاه بركت است ( 1 ) شمارش كلمات آيه نيز نشان مىدهد كه تا * ( وَهُوَ الْعَلِيُّ الْعَظِيمُ ) * پنجاه كلمه است .\r\nآرى در بعضى از روايات دستور داده شده است كه تا « * ( هُمْ فِيها خالِدُونَ ) * » بخواند ، بى آنكه عنوان آية الكرسى ، مطرح باشد .\r\nبه هر حال آنچه از قرائن بالا استفاده مىشود اين است كه آية الكرسى يك آيه بيشتر نيست .\r\n\r\n3 - دليل اهميت آية الكرسى\r\nاهميت فوق العاده آية الكرسى از اين نظر است كه مجموعه اى از معارف اسلامى و صفات خداوند اعم از صفات ذات و فعل ، مخصوصا مساله توحيد در ابعاد مختلف را در بر گرفته ، اين اوصاف كه به دوازده بخش بالغ مىشود و هر كدام مىتواند ناظر به يكى از مسائل تربيتى انسان باشد قابل دقت است و به گفته ابو الفتوح رازى هر يك از اين صفات ، يكى از مذاهب باطله را نفى مىكند ( و به اين ترتيب ، دوازده تفكر باطل و نادرست به وسيله آن اصلاح مىشود ) ( 2 ) .\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 361 .\r\n( 2 ) تفسير ابو الفتوح رازى ، جلد 2 صفحه 327 .\r\n","page_name":" 277 ","page_number":277},
  {"content":"\r\n\r\n[ سوره البقرة ‹ 2 › : آيه 256 
  ]\r\nلا إِكْراه فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَيُؤْمِنْ بِاللَّه فَقَدِ اسْتَمْسَكَ بِالْعُرْوَةِ الْوُثْقى لا انْفِصامَ لَها وَاللَّه سَمِيعٌ عَلِيمٌ ‹ 256 ›\r\n\r\nترجمه :\r\n256 - در قبول دين ، اكراهى نيست . ( زيرا ) راه درست از راه انحرافى ، روشن شده است . بنا بر اين ، كسى كه به طاغوت [ بت و شيطان ، و هر موجود طغيانگر 
  ] كافر شود و به خدا ايمان آورد ، به دستگيره محكمى چنگ زده است ، كه گسستن براى آن نيست . و خداوند ، شنوا و داناست .\r\n\r\nشان نزول :\r\nمفسر معروف اسلامى « طبرسى » در « مجمع البيان » در شان نزول آيه نقل مىكند : مردى از اهل مدينه بنام « ابو حصين » دو پسر داشت برخى از بازرگانانى كه به مدينه كالا وارد مىكردند هنگام برخورد با اين دو پسر آنان را به عقيده و آيين مسيح دعوت كردند ، آنان هم سخت تحت تاثير قرار گرفته و به اين كيش وارد شدند و هنگام مراجعت نيز به اتفاق بازرگانان به شام رهسپار گرديدند .\r\n« ابو حصين » از اين جريان سخت ناراحت شد و به پيامبر ص اطلاع داد و از حضرت خواست كه آنان را به مذهب خود برگرداند و سؤال كرد آيا مىتواند آنان را با اجبار به مذهب خويش باز گرداند ؟\r\nآيه فوق نازل گرديد و اين حقيقت را بيان داشت كه : « در گرايش به مذهب اجبار و اكراهى نيست » .\r\nدر تفسير « المنار » نقل شده كه ابو حصين خواست دو فرزند خود را با اجبار به اسلام باز گرداند ، آنان به عنوان شكايت نزد پيغمبر آمدند « ابو حصين » به پيامبر عرض كرد من چگونه به خود اجازه دهم كه فرزندانم وارد آتش گردند و من ناظر آن\r\n","description":"","footnote":"","page_name":" 278 ","page_number":278},
  {"content":"\r\nباشم آيه مورد بحث به همين منظور نازل شد .\r\n\r\nتفسير : دين اجبارى نيست\r\nآية الكرسى در واقع مجموعه اى از توحيد و صفات جمال و جلال خدا بود كه اساس دين را تشكيل مىدهد ، و چون در تمام مراحل با دليل عقل قابل استدلال است و نيازى به اجبار و اكراه نيست ، در اين آيه مىفرمايد : « در قبول دين هيچ اكراهى نيست ( زيرا ) راه درست از بيراهه آشكار شده است » ( * ( لا إِكْراه فِي الدِّينِ قَدْ تَبَيَّنَ الرُّشْدُ مِنَ الْغَيِّ ) * ) .\r\n« رشد » از نظر لغت عبارت است از راه يا بى و رسيدن به واقع ، در برابر « غى » كه به معنى انحراف از حقيقت و دور شدن از واقع است .\r\nاز آنجا كه دين و مذهب با روح و فكر مردم سر و كار دارد و اساس و شالوده اش بر ايمان و يقين استوار است خواه و ناخواه راهى جز منطق و استدلال نمىتواند داشته باشد و جمله « * ( لا إِكْراه فِي الدِّينِ ) * » در واقع اشاره اى به همين است .\r\nبه علاوه همانگونه كه از شان نزول آيه استفاده مىشود ، بعضى از ناآگاهان از پيامبر اسلام ص مىخواستند كه او همچون حكام جبار با زور و فشار اقدام به تغيير عقيده مردم ( هر چند در ظاهر ) كند ، آيه فوق صريحا به آنها پاسخ داد كه دين و آيين چيزى نيست كه با اكراه و اجبار تبليغ گردد ، به خصوص اينكه در پرتو دلائل روشن و معجزات آشكار ، راه حق از باطل آشكار شده و نيازى به اين امور نيست .\r\nاين آيه پاسخ دندان شكنى است به آنها كه تصور مىكنند اسلام در بعضى از موارد جنبه تحميلى و اجبارى داشته و با زور و شمشير و قدرت نظامى پيش رفته است .\r\nجايى كه اسلام اجازه نمىدهد پدرى فرزند خويش را براى تغيير عقيده\r\n","description":"","footnote":"","page_name":" 279 ","page_number":279},
  {"content":"\r\nتحت فشار قرار دهد ، تكليف ديگران روشن است ، اگر چنين امرى مجاز بود ، لازم بود اين اجازه ، قبل از هر كس به پدر در باره فرزندش داده شود ، در حالى كه چنين حقى به او داده نشده است .\r\nو از اينجا روشن مىشود كه اين آيه تنها مربوط به اهل كتاب نيست آن چنان كه بعضى از مفسران پنداشته‌اند ، و همچنين حكم آيه هرگز منسوخ نشده است آن چنان كه بعضى ديگر گفته‌اند بلكه حكمى است جاودانى و هماهنگ با منطق عقل .\r\nسپس به عنوان يك نتيجه گيرى از جمله گذشته مىافزايد : « پس كسى كه به طاغوت ( بت و شيطان و انسانهاى طغيانگر ) كافر شود و به خدا ايمان آورد ، به دستگيره محكمى دست زده است كه گسستن براى آن وجود ندارد » ( * ( فَمَنْ يَكْفُرْ بِالطَّاغُوتِ وَيُؤْمِنْ بِاللَّه فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها ) * ) .\r\n« طاغوت » صيغه مبالغه از ماده « طغيان » به معنى تعدى و تجاوز از حد و مرز است ، و به هر چيزى كه سبب تجاوز از حد گردد گفته مىشود ، از اين رو شياطين ، بتها ، حكام جبار و مستكبر و هر معبودى غير از پروردگار و هر مسيرى كه به غير حق منتهى مىشود ، همه طاغوت است ( بايد توجه داشت كه اين كلمه هم به معنى مفرد و هم به معنى جمع به كار مىرود ) .\r\nدر اين جمله قرآن مىگويد : هر كس به « طاغوت » كافر شود و از آن روى گرداند و به خدا ايمان آورد به دستگيره محكمى دست زده است كه هرگز گسسته نمىشود .\r\nدر اين كه منظور از « طاغوت » در آيه چيست ؟ مفسران سخنان بسيارى گفته‌اند بعضى آن را به معنى شيطان و بعضى به معنى كاهنان و بعضى به معنى ساحران تفسير كرده‌اند ، ولى چنين به نظر مىرسد كه منظور ، همه آنها بلكه وسيعتر از آنها بوده باشد . يعنى همان مفهوم عامى كه از كلمه طاغوت استفاده مىشود كه هر موجود طغيان گر و هر آيين و مسير انحرافى و نادرست را در بر مىگيرد .\r\n","description":"","footnote":"","page_name":" 280 ","page_number":280},
  {"content":"\r\nآيه در حقيقت دليلى است براى جمله‌هاى سابق كه در دين و مذهب نيازى به اكراه نيست . زيرا دين دعوت به سوى خدا كه منبع هر خير و بركت و هر سعادتى است مىكند ، در حالى كه ديگران دعوت به سوى ويرانگرى و انحراف و فساد مىنمايند ، و به هر حال دست زدن به دامن ايمان به خدا همانند دست زدن به يك دستگيره محكم نجات است كه هرگز امكان گسستن ندارد .\r\nو در پايان مىفرمايد : « و خداوند شنوا و دانا است » ( * ( وَاللَّه سَمِيعٌ عَلِيمٌ ) * ) .\r\nاشاره به اينكه مساله كفر و ايمان چيزى نيست كه با تظاهر انجام گيرد ، زيرا خداوند سخنان همه را اعم از آنچه آشكارا مىگويند يا در جلسات خصوصى و نهانى ، همه را مىشنود ، و همچنين از مكنون دلها و ضماير آگاه است ، بنا بر اين كفر يا ايمان هر كس براى او روشن مىباشد .\r\nاين جمله در حقيقت تشويقى است براى مؤمنان واقعى ، و تهديدى است براى منافقان كه از پوشش ظاهرى اسلام سوء استفاده مىكنند .\r\n\r\nنكته : مذهب نمىتواند تحميلى باشد\r\nاصولا اسلام و هر مذهب حق از دو جهت نمىتواند جنبه تحميلى داشته باشد :\r\nالف - بعد از آن همه دلائل روشن و استدلال منطقى و معجزات آشكار ، نيازى به اين موضوع نيست ، آنها متوسل به زور و تحميل مىشوند كه فاقد منطق باشند ، نه اسلام با آن منطق روشن و استدلالهاى نيرومند .\r\nب - اصولا دين كه از يك سلسله اعتقادات قلبى ريشه و مايه مىگيرد ممكن نيست تحميلى باشد زور و شمشير و قدرت نظامى در اعمال و حركات جسمانى ما مىتواند اثر بگذارد نه در افكار و اعتقادات ما .\r\n","description":"","footnote":"","page_name":" 281 ","page_number":281},
  {"content":"\r\nاز آنچه گفته شد پاسخ تبليغات مسموم دشمنان اسلام از جمله كليسا روشن مىشود زيرا جمله اى صريحتر از « * ( لا إِكْراه فِي الدِّينِ ) * » كه در متن قرآن آمده است در اين زمينه نمىتوان پيدا كرد .\r\nالبته آنها براى تحريف به مجاهدات و جنگهاى اسلامى متشبث مىشوند در حالى كه از بررسى جنگهاى اسلامى به خوبى آشكار مىشود كه قسمتى از اين جنگها جنبه دفاعى داشته ، و قسمت ديگرى كه جنبه جهاد ابتدايى داشته است براى كشورگشايى و اجبار افراد به آيين اسلام نبوده بلكه براى واژگون كردن نظامات غلط و ظالمانه و اجازه يافتن مردم براى مطالعه آزاد در باره مذهب و شيوه‌هاى زندگى اجتماعى بوده است .\r\nشاهد گوياى اين سخن اين است كه در تاريخ اسلام كرارا ديده مىشود كه مسلمانان هنگامى كه شهرها را فتح مىكردند ، پيروان مذاهب ديگر را همانند مسلمانها آزادى مىدادند .\r\nو اگر ماليات مختصرى به نام « جزيه » از آنان دريافت مىشد به خاطر تامين امنيت و هزينه نيروهاى حافظ امنيت بود زيرا كه جان و مال و ناموس آنها در پناه اسلام محفوظ بود و حتى مراسم عبادى خويش را آزادانه انجام مىدادند .\r\nتمام كسانى كه با تاريخ اسلام سرو كار دارند اين حقيقت را مىدانند و حتى مسيحيانى كه در باره اسلام كتاب نوشته‌اند به اين موضوع اعتراف كرده‌اند . مثلا در كتاب « تمدن اسلام و عرب » مىخوانيم : « رفتار مسلمانان با جمعيتهاى ديگر به قدرى ملايم بود كه رؤساى مذهبى آنان اجازه داشتند براى خود مجالس مذهبى تشكيل دهند » .\r\nو در پاره اى از تواريخ نقل شده : جمعى از مسيحيان كه براى گزارشها و تحقيقاتى خدمت پيامبر ص رسيده بودند مراسم نيايش مذهبى خود را آزادانه در مسجد پيامبر ص در مدينه انجام دادند .\r\n","description":"","footnote":"","page_name":" 282 ","page_number":282},
  {"content":"\r\nاصولا اسلام در سه مورد به قدرت نظامى توسل مىجسته است :\r\n1 - در مورد محو آثار شرك و بت پرستى ، زيرا از نظر اسلام بت پرستى دين و آيين نيست بلكه انحراف ، بيمارى و خرافه است و هرگز نبايد اجازه داد جمعى در يك مسير صد در صد غلط و خرافى پيش روند و به سقوط كشانده شوند ، لذا اسلام بت پرستان را از راه تبليغ به سوى توحيد دعوت كرد و آنجا كه مقاومت كردند متوسل به زور شد بتخانه‌ها را در هم كوبيد و از هر گونه تظاهرى به نام بت و بت پرستى جلوگيرى كرد تا اين بيمارى روحى و فكرى به كلى ريشه كن گردد ، و آيات قتال با مشركين مانند آيه 193 سوره بقره و قاتِلُوهُمْ حَتَّى لا تَكُونَ فِتْنَةٌ : « به كارزار با مشركين ادامه دهيد تا آنكه شرك از روى زمين برافتد . » نظر به همين موضوع دارد و بنا بر اين هيچگونه تباين و تضادى بين آيه مورد بحث و اين آيات نيست تا سخن از نسخ پيش آيد .\r\n2 - در برابر كسانى كه نقشه نابودى و حمله به مسلمانان را مىكشند دستور « جهاد دفاعى » و توسل به قدرت نظامى داده شده است و شايد بيشتر جنگهاى اسلامى در زمان پيامبر ص از همين قبيل باشد به عنوان نمونه جنگ احد - احزاب - حنين - موته - و تبوك را مىتوان نام برد .\r\n3 - براى كسب آزادى در تبليغ زيرا هر آيينى حق دارد به طور آزاد به صورت منطقى خود را معرفى كند و اگر كسانى مانع از اين كار شوند مىتواند با توسل به زور اين حق را به دست آورد .\r\n","description":"","footnote":"","page_name":" 283 ","page_number":283},
  {"content":"\r\n\r\n[ سوره البقرة ‹ 2 › : آيه 257 
  ]\r\nاللَّه وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَالَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ ‹ 257 ›\r\n\r\nترجمه :\r\n257 - خداوند ، ولى و سرپرست كسانى است كه ايمان آورده‌اند ، آنها را از ظلمتها ، به سوى نور بيرون مىبرد . ( اما ) كسانى كه كافر شدند ، اولياى آنها طاغوتها هستند ، كه آنها را از نور ، به سوى ظلمتها بيرون مىبرند ، آنها اهل آتشاند و هميشه در آن خواهند ماند .\r\n\r\nتفسير : نور ايمان و ظلمات كفر\r\nبا اشاره اى كه در مساله ايمان و كفر و روشن بودن حق از باطل و راه راست از مسير انحرافى در آيه قبل آمده بود در اينجا وضع مؤمنان و كافران را از نظر راهنما و رهبر مشخص مىكند ، مىفرمايد : « خداوند ولى و سرپرست كسانى است كه ايمان آورده‌اند » ( * ( اللَّه وَلِيُّ الَّذِينَ آمَنُوا ) * ) .\r\nو در پرتو اين ولايت و رهبرى « آنها را از ظلمتها به سوى نور خارج مىسازد » ( * ( يُخْرِجُهُمْ مِنَ الظُّلُماتِ إِلَى النُّورِ ) * ) .\r\nلغت « ولى » چنان كه بعدا به طور مشروح در ذيل آيه إِنَّما وَلِيُّكُمُ اللَّه وَرَسُولُه . . . ( 1 ) خواهد آمد در اصل به معنى « نزديكى و عدم جدايى » است به همين جهت به سرپرست و مربى و راهبر « ولى » گفته مىشود ، به دوستان و رفقاى صميمى نيز اين واژه اطلاق مىگردد اما روشن است كه در آيه مورد بحث به معنى اول است و لذا مىفرمايد :\r\n\r\n","description":"","footnote":"\r\n( 1 ) سوره مائده ، آيه 55 .\r\n","page_name":" 284 ","page_number":284},
  {"content":"\r\n« خداوند كه ولى مؤمنان است آنها را از تاريكيها به نور هدايت مىكند » .\r\nممكن است گفته شود كه هدايت مؤمنان از ظلمتها به نور تحصيل حاصل است ولى با توجه به سلسله مراتب هدايت و ايمان روشن مىشود كه چنين نيست زيرا مؤمنان در مسير هدايت و قرب الى اللَّه ، شديدا محتاج راهنماييهاى الهى در هر مرحله هستند ، و نيازمند هدايتهاى او در هر قدم و در هر كار و برنامه‌اند ، درست شبيه آنچه شبانه روز در نمازها مىگوييم : اهْدِنَا الصِّراطَ الْمُسْتَقِيمَ ، « خدايا پيوسته ما را به راه راست هدايت فرما » .\r\nسپس مىافزايد : « اما كسانى كه كافر شدند ، اولياء آنها طاغوت ( بت و شيطان و افراد جبار و منحرف ) هستند كه آنها را از نور به سوى ظلمتها بيرون مىبرند » ( * ( وَالَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ ) * ) .\r\n« به همين دليل آنها اهل آتشاند و براى هميشه در آن خواهند بود » ( * ( أُولئِكَ أَصْحابُ النَّارِ هُمْ فِيها خالِدُونَ ) * ) .\r\n\r\nنكته‌ها :\r\n1 - تشبيه « ايمان » و « كفر » به « نور » و « ظلمت » رساترين تشبيهى است كه در اين مورد به نظر مىرسد نور منبع حيات و همه بركات و آثار حياتى و سرچشمه رشد و نمو و تكامل و جنبش و تحرك است نور آرام بخش و مطمئن كننده و آگاه كننده و نشان دهنده است در حالى كه ظلمت رمز سكوت و مرگ ، خواب و نادانى ، ظلالت و وحشت مىباشد ايمان و كفر نيز چنين هستند .\r\n2 - نكته ديگر اين كه : در اين آيه و آيات مشابه آن در قرآن مجيد ظلمت به صيغه « جمع » آورده شده ( ظلمات ) و نور به صيغه « مفرد » و اين اشاره به آن است كه در راه حق هيچگونه پراكندگى و دوگانگى وجود ندارد بلكه سراسر وحدت و\r\n","description":"","footnote":"","page_name":" 285 ","page_number":285},
  {"content":"\r\nيگانگى است .\r\nمسير حق مانند خط مستقيمى است كه ميان دو نقطه كشيده شود كه هميشه يكى است و تعدد در آن ممكن نيست .\r\nولى باطل و كفر مركز انواع اختلافها و پراكندگيها است حتى اهل باطل در باطل خود هماهنگ نيستند و وحدت هدف ندارند درست مانند خطوط انحرافى است كه در ميان دو نقطه كشيده مىشود كه تعداد آن در دو طرف « خط مستقيم » بىشمار و نامحدود است .\r\nاين احتمال را نيز بعضى داده‌اند كه صفوف باطل نسبت به اهل حق زيادتر است .\r\n3 - ممكن است گفته شود كه كفار نورى ندارند كه از آن خارج شوند ، ولى با توجه به اينكه نور ايمان در فطرت همه وجود دارد اين تعبير كاملا صحيح به نظر مىرسد .\r\n4 - ناگفته پيدا است كه خداوند نه به اجبار مؤمنان را از ظلمات ( گناه و جهل و صفات رذيله و دورى از حق ) به نور خارج مىكند و نه كفار را به اجبار از فطرت توحيدى بيرون مىبرد بلكه اعمال آنها است كه ايجاب چنين سرنوشتى را از سوى پروردگار مىكند .\r\n","description":"","footnote":"","page_name":" 286 ","page_number":286},
  {"content":"\r\n\r\n[ سوره البقرة ‹ 2 › : آيه 258 
  ]\r\nأَ لَمْ تَرَ إِلَى الَّذِي حَاجَّ إِبْراهِيمَ فِي رَبِّه أَنْ آتاه اللَّه الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَيُمِيتُ قالَ أَنَا أُحْيِي وَأُمِيتُ قالَ إِبْراهِيمُ فَإِنَّ اللَّه يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ وَاللَّه لا يَهْدِي الْقَوْمَ الظَّالِمِينَ ‹ 258 ›\r\n\r\nترجمه :\r\n258 - آيا نديدى ( و آگاهى ندارى از ) كسى [ نمرود 
  ] كه با ابراهيم در باره پروردگارش محاجه و گفتگو كرد ؟ زيرا خداوند به او حكومت داده بود ، ( و بر اثر كمى ظرفيت ، از باده غرور سرمست شده بود ، ) هنگامى كه ابراهيم گفت : « خداى من آن كسى است كه زنده مىكند و مىميراند . » او گفت : « من نيز زنده مىكنم و مىميرانم ! » ( و براى اثبات اين كار و مشتبه ساختن بر مردم دستور داد دو زندانى را حاضر كردند ، فرمان آزادى يكى و قتل ديگرى را داد ) ابراهيم گفت : « خداوند ، خورشيد را از افق مشرق مىآورد ، ( اگر راست مىگويى كه حاكم بر جهان هستى تويى ، ) خورشيد را از مغرب بياور ! » ( در اينجا ) آن مرد كافر ، مبهوت و وامانده شد . و خداوند ، قوم ستمگر را هدايت نمىكند .\r\n\r\nتفسير : محاجه ابراهيم با طاغوت زمان !\r\nبه دنبال آيه قبل كه از هدايت مؤمنان در پرتو ولايت و راهنمايى پروردگار و گمراهى كافران بر اثر پيروى از طاغوت سخن مىگفت خداوند چند نمونه ذكر مىكند كه يكى از آنان نمونه روشنى است كه در آيه مورد بحث آمده است ، و آن ماجراى گفتگو و محاجه ابراهيم قهرمان بتشكن با جبار زمان خود « نمرود » است ، مىفرمايد : « آيا نديدى ( آگاهى ندارى ) از كسى كه با ابراهيم در باره پروردگارش محاجه و گفتگو كرد » ( * ( أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّه ) * ) .\r\n","description":"","footnote":"","page_name":" 287 ","page_number":287},
  {"content":"\r\nو در يك جمله اشاره به انگيزه اصلى اين محاجه مىكند و مىگويد : « به خاطر اين بود كه خداوند به او حكومت داده بود » و بر اثر كمى ظرفيت از باده كبر و غرور ، سرمست شده بود ( * ( أَنْ آتاه اللَّه الْمُلْكَ ) * ) .\r\nو چه بسيارند كسانى كه در حال عادى ، انسانهاى معتدل ، سر به راه ، مؤمن و بيدارند اما هنگامى كه به مال و مقام و نوايى برسند همه چيز را به دست فراموشى مىسپارند ، و مهمترين مقدسات را زير پا مىنهند .\r\nو در ادامه مىافزايد : در آن هنگام كه از ابراهيم ع پرسيد خداى تو كيست كه به سوى او دعوت مىكنى ؟ « ابراهيم گفت : همان كسى است كه زنده مىكند و مىميراند » ( * ( إِذْ قالَ إِبْراهِيمُ رَبِّيَ الَّذِي يُحْيِي وَيُمِيتُ ) * ) .\r\nدر حقيقت بزرگترين شاهكار آفرينش يعنى قانون حيات و مرگ را به عنوان نشانه روشنى از علم و قدرت پروردگار مطرح ساخت .\r\nولى نمرود جبار راه تزوير و سفسطه را پيش گرفت و براى اغفال مردم و اطرافيان خود « گفت : من نيز زنده مىكنم و مىميرانم » و قانون حيات و مرگ در دست من است ( * ( قالَ أَنَا أُحْيِي وَأُمِيتُ ) * ) .\r\nو براى اثبات اين مدعاى دروغين طبق روايت معروفى دست به حيله اى زد و دستور داد دو نفر زندانى را حاضر كردند و فرمان داد يكى را آزاد كنند و ديگرى را به قتل برسانند سپس رو به ابراهيم و حاضران كرد و گفت : « ديديد چگونه حيات و مرگ به دست من است ؟ » .\r\nولى ابراهيم ع براى خنثى كردن اين توطئه ، دست به استدلال ديگرى زد كه دشمن نتواند در برابر ساده لوحان در مورد آن مغالطه كند ، « ابراهيم گفت :\r\nخداوند ، خورشيد را از ( افق مشرق ) مىآورد ( اگر تو راست مىگويى كه حاكم بر جهان هستى مىباشى ) خورشيد را از طرف مغرب بياور « ( * ( قالَ إِبْراهِيمُ فَإِنَّ اللَّه يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ ) * ) .\r\n","description":"","footnote":"","page_name":" 288 ","page_number":288},
  {"content":"\r\nاينجا بود كه « آن مرد كافر ، مبهوت و وامانده شد » ( * ( فَبُهِتَ الَّذِي كَفَرَ ) * ) .\r\nآرى « خداوند قوم ظالم را هدايت نمىكند » ( * ( وَاللَّه لا يَهْدِي الْقَوْمَ الظَّالِمِينَ ) * ) .\r\nو به اين ترتيب آن مرد مست و مغرور سلطنت و مقام ، خاموش و مبهوت و ناتوان گشت و نتوانست در برابر منطق زنده ابراهيم ع سخنى بگويد ، و اين بهترين راه براى خاموش كردن اين گونه افراد لجوج است .\r\nبا اينكه مسلم است كه مساله حيات و مرگ از جهاتى مهمتر از مساله طلوع و غروب آفتاب است و سند گوياترى بر علم و قدرت پروردگار محسوب مىشود و به همين دليل ابراهيم نخست به آن استدلال كرد ، و اگر افراد با فكر و روشن ضميرى در آن مجلس بودند طبعا با اين دليل قانع شدند زيرا هر كس مىداند مساله آزاد كردن و كشتن يك زندانى ، هيچگونه ربطى به مساله حيات و مرگ طبيعى واقعى ندارد ، ولى براى آن دسته كه درك كافى نداشتند و ممكن بود تحت تاثير سفسطه آن جبار حيله گر قرار گيرند ، دست به استدلال دوم زد و مساله طلوع و غروب خورشيد را مطرح ساخت تا حق بر هر دو دسته روشن گردد ( 1 ) .\r\nو چه خوب كرد ابراهيم ع كه اول مساله حيات و مرگ را پيش كشيد تا آن جبار مدعى شركت با پروردگار در تدبير عالم گردد ، سپس مساله طلوع و غروب آفتاب را عنوان كرد كه او در آن ، به كلى وامانده شد .\r\nضمنا از جمله « * ( وَاللَّه لا يَهْدِي الْقَوْمَ الظَّالِمِينَ ) * » معلوم مىشود كه گر چه هدايت و ضلالت بدست خدا است اما مقدمات آن از سوى بندگان فراهم مىگردد ، ظلم و ستم و گناه همچون ابرهاى تيره و تارى ، بر آيينه قلب سايه مىافكند و اجازه درك حقايق به او نمىدهد .\r\n\r\n","description":"","footnote":"\r\n( 1 ) اينكه استدلال دوم با « فاء » شروع شده گويا اشاره به اين است كه استدلال دوم به معنى صرف نظر كردن از استدلال اول نيست ، بلكه چيزى افزون بر آن است .\r\n","page_name":" 289 ","page_number":289},
  {"content":"\r\n\r\nنكته‌ها :\r\n1 - چه كسى با ابراهيم در اين جلسه روبرو بود ، و با او محاجه كرد ؟\r\nدر قرآن تصريح به نام او نشده ولى همين اندازه مىفرمايد : * ( أَنْ آتاه اللَّه الْمُلْكَ ) * يعنى به خاطر غرورى كه از حكومت خودكامه پيدا كرده بود با ابراهيم به محاجه برخاست ، ولى در روايتى كه از على ع در تفسير « در المنثور » نقل شده و همچنين در تواريخ آمده است نام او « نمرود بن كنعان » بود .\r\n2 - گر چه در آيه فوق زمان اين بحث و گفتگو مشخص نشده اما از قرائن بر مىآيد كه اين موضوع بعد از بت شكنى ابراهيم و نجات او از آتش بوده است زيرا مسلم است كه قبل از به آتش افكندن ابراهيم مجالى براى اين گفتگوها نبوده و اصولا بت پرستان حق چنين مباحثه اى را به او نمىداند و آنها ابراهيم را يك مجرم و گنهكار مىشناختند كه مىبايد هر چه زودتر به كيفر اعمال خود و قيام بر ضد خدايان مقدس برسد ، آنها در اين موقع تنها از علت اقدام به بت شكنى پرسش كردند و سپس با نهايت عصبانيت و خشونت دستور آتشسوزى او را صادر نمودند اما هنگامى كه او از آتش به طرز شگفتانگيزى نجات يافت توانست به اصطلاح به حضور نمرود برسد و با او به بحث و گفتگو نشيند .\r\n3 - از آيه به خوبى بر مىآيد كه نمرود هرگز از اين بحث و گفتگو در جستجوى حقيقت نبود ، بلكه مىخواست گفتار باطل خود را به كرسى بنشاند و شايد به كار بردن كلمه « حاج » نيز به همين منظور باشد زيرا اين كلمه غالبا در همين موارد به كار مىرود .\r\n4 - از آيه به خوبى بر مىآيد كه جبار آن زمان مدعى الوهيت بود ، نه تنها به اين معنى كه او را پرستش كنند بلكه علاوه بر اين خود را آفريدگار عالم هستى نيز معرفى مىكرد يعنى هم خود را معبود مىدانست ، و هم خالق .\r\nو جاى تعجب هم نيست هنگامى كه مردم در برابر سنگ و چوب به سجده\r\n","description":"","footnote":"","page_name":" 290 ","page_number":290},
  {"content":"\r\nبيفتند و علاوه بر پرستش ، آنها را در امور جهان مؤثر و سهيم بدانند اين فرصت براى يك « جبار اغفالگر » پيش مىآيد كه از ساده لوحى مردم استفاده كند و آنها را به سوى خود دعوت نمايد و خود را همچون بتى جلوه دهد كه هم او را بپرستند و هم به خالقيت او گردن نهند .\r\n5 - تاريخچه بت پرستى : براى بت پرستى به زحمت مىتوان تاريخچه اى نشان داد و آغاز آن را تعيين نمود بلكه از قديمترين ايامى كه امروز از آن آگاهى داريم اين موضوع در ميان افراد بشر كه داراى افكارى منحط و در سطح پايين بوده‌اند وجود داشته است .\r\nدر حقيقت بت پرستى يك نوع تحريف در عقيده خدا پرستى است همان عقيده اى كه جزء فطرت و سرشت انسان است و از آنجا كه اين سرشت هميشه در انسان بوده تحريف آن در ميان افراد منحط نيز هميشه وجود داشته است . و لذا مىتوان گفت تاريخ بت پرستى با تاريخ پيدايش انسان تقريبا همراه بوده است .\r\nتوضيح اينكه : انسان به مقتضاى سرشت و خلقت خويش متوجه نيروى ما فوق طبيعت بوده است اين سرشت با استدلالهاى روشنى از نظام هستى كه نشان دهنده وجود يك مبدأ عالم و قادر بوده است تاييد مىشده و انسان از اين دو طريق ( سرشت و عقل ) هميشه كم و بيش با آن مبدأ هستى آشنايى داشته است ولى همانطور كه اگر احساس گرسنگى كه در وجود كودك است به موقع ، رهبرى نشود و غذاى سالم در اختيار او قرار نگيرد كودك دست خود را به چيزهايى مانند خاك دراز مىكند و كم كم به آن خو مىگيرد و سلامت خود را از دست مىدهد ، انسان نيز اگر در مسير فطرت و عقل از نظر خداجويى رهبرى نشود رو به خدايان ساختگى و انواع بتها كرده و در برابر آنها سر تعظيم فرود مىآورد و صفات خدايى را براى آنها قائل مىشود .\r\nاز يك سو احتياج به تذكر ندارد كه افراد كوته بين و سفيه سعى دارند همه\r\n","description":"","footnote":"","page_name":" 291 ","page_number":291},
  {"content":"\r\nچيز را در قالب حسى ببينند و اساسا فكر آنها از منطقه محسوسات گام بيرون نگذاشته ، به همين دليل پرستش خداى ناديده براى آنها مشكل و سنگين است و ميل دارند خداى خود را در يك قالب حسى بريزند ، اين جهل و بى خبرى هنگامى كه با « سرشت خدا پرستى » آميخته شد به شكل بت پرستى و خداى حسى خودنمايى مىكند .\r\nاز سوى ديگر گفته مىشود اقوام پيشين روى احترام خاصى كه براى پيامبران و بزرگان مذهب قائل بودند بعد از وفات آنها مجسمه‌هاى ياد بود آنها را مىساختند و روح قهرمان سازى كه در افراد ضعيف و كم فكر است آنها را وادار مىكرد كه براى آن بزرگان و سپس براى مجسمه‌هاى آنها مقامات و نفوذ فوق العاده اى قائل شوند و آنها را به سرحد الوهيت برسانند و اين خود سرچشمه ، ديگرى براى بت پرستى بود .\r\nيكى ديگر از سرچشمه‌هاى بت پرستى اين بود كه يك سلسله از موجودات كه منشا بركات و فوائدى در زندگى انسان بودند مانند ماه و خورشيد و آتش و آب توجه او را به خود جلب مىكردند آنها به عنوان قدردانى در برابر اين منابع سر تعظيم فرود مىآورند بدون اينكه افق فكر خود را وسيعتر سازند و سبب نخستين و آفريدگار جهان را در ما وراى آنها ببينند اين احترامات عظيم با گذشت زمان شكل بت پرستى به خود گرفت .\r\nالبته ريشه همه اشكال بت پرستى يك چيز است و آن انحطاط فكرى و جهل و نادانى بشر و عدم رهبرى صحيح او در مسائل خداجويى و خداشناسى است كه با تعليم و تربيت و راهنمايى انبياء به خوبى قابل پيشگيرى مىباشد .\r\n","description":"","footnote":"","page_name":" 292 ","page_number":292},
  {"content":"\r\n\r\n[ سوره البقرة ‹ 2 › : آيه 259 
  ]\r\nأَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها قالَ أَنَّى يُحْيِي هذِه اللَّه بَعْدَ مَوْتِها فَأَماتَه اللَّه مِائَةَ عامٍ ثُمَّ بَعَثَه قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَشَرابِكَ لَمْ يَتَسَنَّه وَانْظُرْ إِلى حِمارِكَ وَلِنَجْعَلَكَ آيَةً لِلنَّاسِ وَانْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَه قالَ أَعْلَمُ أَنَّ اللَّه عَلى كُلِّ شَيْءٍ قَدِيرٌ ‹ 259 ›\r\n\r\nترجمه :\r\n259 - يا همانند كسى كه از كنار يك آبادى ( ويران شده ) عبور كرد ، در حالى كه ديوارهاى آن ، به روى سقفها فرو ريخته بود ، ( و اجساد و استخوانهاى اهل آن ، در هر سو پراكنده بود ، او با خود ) گفت : « چگونه خدا اينها را پس از مرگ ، زنده مىكند ؟ ! » ( در اين هنگام ، ) خدا او را يكصد سال ميراند ، سپس زنده كرد ، و به او گفت : « چه قدر درنگ كردى ؟ » گفت : « يك روز ، يا بخشى از يك روز . » فرمود : « نه ، بلكه يكصد سال درنگ كردى ! نگاه كن به غذا و نوشيدنى خود ( كه همراه داشتى ، با گذشت سالها ) هيچگونه تغيير نيافته است ! ( خدايى كه يك چنين مواد فاسدشدنى را در طول اين مدت ، حفظ كرده ، بر همه چيز قادر است ! ) ولى به الاغ خود نگاه كن ( كه چگونه از هم متلاشى شده ! اين زنده شدن تو پس از مرگ ، هم براى اطمينان خاطر توست ، و هم ) براى اينكه تو را نشانه اى براى مردم ( در مورد معاد ) قرار دهيم . ( اكنون ) به استخوانها ( ى مركب سوارى خود ) نگاه كن كه چگونه آنها را برداشته ، به هم پيوند مىدهيم ، و گوشت بر آن مىپوشانيم ! » هنگامى كه ( اين حقايق ) بر او آشكار شد ، گفت : « مىدانم خدا بر هر كارى توانا است . »\r\n","description":"","footnote":"","page_name":" 293 ","page_number":293},
  {"content":"\r\n\r\nتفسير : داستان شگفتانگيز « عزير »\r\nاين آيه كه به صورت عطف بر آيه گذشته ذكر شده است ، سرگذشت ديگرى از يكى از انبياء پيشين را بيان مىكند ، كه مشتمل بر شواهد زنده اى بر مسائل معاد است و عطف اين دو آيه به يكديگر ممكن است از اين نظر باشد كه در آيه قبل سخن پيرامون توحيد و شناسايى خدا بود و در اين آيه و آيه بعد از آن ( آيه 260 ) سخن در باره معاد و زندگى بعد از مرگ است .\r\nاين احتمال نيز از سوى بعضى از مفسران داده شده است كه در ذيل آية الكرسى سخن از هدايت الهى مىگويد سپس در آياتى كه بعد از آن آمده به يكى از طرق هدايت كه بيان دلائل عقلى است اشاره مىكند ( داستان ابراهيم ع و نمرود ) و در آيه مورد بحث و آيه آينده ، از دلائل حسى استفاده شده است كه مساله را در جنبه‌هاى شهودى مطرح مىكند ( 1 ) .\r\nبه هر حال مناسب است قبلا اجمالى از داستان اين آيه را كه در تواريخ اسلامى آمده از نظر بگذرانيم سپس به تفسير آيه بپردازيم .\r\nآيه اشاره به سرگذشت كسى مىكند كه در اثناى سفر خود در حالى كه بر مركبى سوار بود و مقدارى آشاميدنى و خوراكى همراه داشت از كنار يك آبادى گذشت در حالى كه به شكل وحشتناكى در هم ريخته و ويران شده بود و اجساد و استخوانهاى پوسيده ساكنان آن به چشم مىخورد هنگامى كه اين منظره وحشتزا را ديد گفت چگونه خداوند اين مردگان را زنده مىكند ؟\r\nالبته اين سخن از روى انكار و ترديد نبود بلكه از روى تعجب بود زيرا قرائن موجود در آيه نشان مىدهد كه او يكى از پيامبران ع بوده كه در ذيل آيه\r\n\r\n","description":"","footnote":"\r\n( 1 ) تفسير الميزان ، ذيل آيه مورد بحث .\r\n","page_name":" 294 ","page_number":294},
  {"content":"\r\nمىخوانيم خداوند با او سخن گفته است و روايات نيز اين حقيقت را تاييد مىكند چنان كه بعدا اشاره خواهيم كرد .\r\nدر اين هنگام خداوند جان او را گرفت و يكصد سال بعد او را زنده كرد و از او سؤال نمود چقدر در اين بيابان بوده اى ؟ او كه خيال مىكرد مقدار كمى بيشتر در آنجا درنگ نكرده فورا در جواب عرض كرد : يك روز يا كمتر ! به او خطاب شد كه يكصد سال در اينجا بوده اى اكنون به غذا و آشاميدنى خود نظرى بيفكن و ببين چگونه در طول اين مدت به فرمان خداوند هيچگونه تغييرى در آن پيدا نشده است ولى براى اينكه بدانى يكصد سال از مرگ تو گذشته است نگاهى به مركب سوارى خود كن و ببين از هم متلاشى و پراكنده شده و مشمول قوانين عادى طبيعت گشته و مرگ آن را از هم متفرق ساخته است سپس نگاه كن و ببين چگونه اجزاى پراكنده آن را جمعآورى كرده و زنده مىكنيم او هنگامى كه اين منظره را ديد گفت مىدانم كه خداوند بر هر چيزى توانا است يعنى هم اكنون آرامش خاطر يافتم و مساله رستاخيز مردگان در نظر من شكل حسى به خود گرفت .\r\nدر باره اينكه او كداميك از پيامبران بوده احتمالات گوناگونى داده شده است بعضى او را « ارميا » و بعضى « خضر » دانسته‌اند ولى مشهور و معروف اين است كه « عزير » بوده است و در حديثى از امام صادق ع نيز اين موضوع تاييد شده است ( 1 ) .\r\nهمچنين در باره اينكه اين آبادى كجا بوده است بعضى آن را بيت المقدس دانسته‌اند كه بر اثر حملات « بختنصر » ويران و در هم كوبيده شد اما اين احتمال بعيد به نظر مىرسد . . .\r\nاكنون به تفسير آيه بر مىگرديم .\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 370 .\r\n","page_name":" 295 ","page_number":295},
  {"content":"\r\nنخست مىفرمايد : « يا همانند كسى كه از كنار يك آبادى عبور مىكرد در حالى كه ديوارهاى آن به روى سقفها فرو ريخته بود ، ( و اجساد و استخوانهاى اهل آن در هر سو پراكنده بود ، او از روى تعجب با خود ) گفت : چگونه خدا اينها را بعد از مرگ زنده مىكند » ( * ( أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها قالَ أَنَّى يُحْيِي هذِه اللَّه بَعْدَ مَوْتِها ) * ) .\r\n« عروش » جمع « عرش » در اينجا به معنى سقف است ، و « خاوية » در اصل به معنى خالى است و در اينجا كنايه از ويران شدن است زيرا خانه‌هاى آباد معمولا مسكونى است و خانه هايى كه خالى مىشود يا به خاطر ويرانى است و يا بر اثر خالى بودن تدريجا ويران خواهد شد بنا بر اين جمله « * ( وَهِيَ خاوِيَةٌ عَلى عُرُوشِها ) * » چنين معنى مىدهد كه خانه‌هاى آنان ويران شده بود ، به اين صورت كه نخست سقف آنها فرود آمده و سپس ديوارها به روى آنها افتاده بود ، اين نوع ويرانى ، ويرانى كامل و تمام عيار است ، زيرا به هنگام ويرانى معمولا نخست سقف آن ويران مىگردد و بعد ديوارها مدتى سر پا مىايستد ، سپس روى ويرانه‌هاى سقف فرو مىغلتد .\r\nبعضى تصريح كرده‌اند كه مفهوم « عرش » با « سقف » متفاوت است ، سقف تنها به قسمت بالاى عمارت گفته مىشود ولى عرش عبارت از سقفى است كه همراه با پايه‌ها باشد .\r\nاز قرائن چنين استفاده مىشود كه در اين ماجرا كسى همراه آن پيامبر نبود ، و هنگامى كه چشمش به استخوانهاى متلاشى شده اهل قريه افتاد ، به آنها اشاره كرد و اين سؤال را از خويشتن نمود كه چگونه خداوند اينها را بعد از مرگشان زنده مىكند ؟\r\nدر ادامه آيه مىفرمايد : « خداوند او را يكصد سال ميراند ، سپس او را زنده كرد و به او گفت : چقدر درنگ كردى ؟ گفت : يك روز يا قسمتى از يك روز فرمود :\r\n","description":"","footnote":"","page_name":" 296 ","page_number":296},
  {"content":"\r\n( نه ) بلكه يكصد سال درنگ كردى « ( * ( فَأَماتَه اللَّه مِائَةَ عامٍ ثُمَّ بَعَثَه قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ ) * ) .\r\nاكثر مفسران از اين جمله چنين فهميده‌اند كه خداوند جان آن پيامبر ص را گرفت و بعد از يكصد سال ، از نو زنده كرد ، و جمله « اماته » كه از ماده موت به معنى مرگ است ، همين مفهوم را مىبخشد .\r\nولى بعضى از مفسران به اصطلاح روشنفكر مانند نويسنده « المنار » و همچنين مراغى ، اصرار دارند كه آن را اشاره به يك نوع خواب و فقدان حس و حركت بدانند ، كه دانشمندان امروز آن را « سبات » مىنامند و آن اين است كه موجودى زنده براى مدتى طولانى در يك نوع خواب عميق فرو رود ، اما شعله‌هاى حيات در او خاموش نشود . سپس اضافه مىكند : « آنچه تا كنون در مورد اين خوابهاى طولانى اتفاق افتاده بيش از چند سال نبوده ، بنا بر اين رسيدن به يكصد سال غير عادى است ، ولى مسلم است هنگامى كه اين موضوع تا چند سال امكان داشته باشد تا يكصد سال نيز ممكن خواهد بود و آنچه در قبول امور خارق عادت لازم است اين است كه كار ممكن باشد نه محال عقلى » ( 1 ) .\r\nولى ظاهرا هيچگونه دليلى در آيه بر اين گفتار نيست ، بلكه ظاهر آيه اين است كه پيامبر مزبور از دنيا رفت و پس از يكصد سال زندگى را از سر گرفت البته چنين مرگ و حياتى يك موضوع كاملا خارق العاده است ولى در هر حال محال نيست و از طرفى حوادث خارق العاده در قرآن نيز منحصر به اين مورد نيست كه بخواهيم آن را توجيه و يا تاويل كنيم .\r\nآرى اگر منظور از ذكر خوابهاى طولانى چند ساله يا مثلا آنچه در باره بسيارى از حيوانات به عنوان « زمستان خوابى » ديده مىشود كه سراسر زمستان را\r\n\r\n","description":"","footnote":"\r\n( 1 ) تفسير المنار و مراغى ( ذيل آيه مورد بحث ) .\r\n","page_name":" 297 ","page_number":297},
  {"content":"\r\nمىخوابند و به هنگام گرم شدن هوا بيدار مىشوند و يا مثلا مساله انجماد طبيعى بعضى از حيوانات و يا انجماد مصنوعى بعضى از جانداران ديگر بدست بشر براى يك مدت طولانى بدون اينكه بميرند ، اين باشد كه مساله مرگ و زندگى پس از يكصد سال امر ممكنى شمرده شود سخن خوبى به نظر مىرسد و معنى اين سخن چنين خواهد بود كه : « خدايى كه مىتواند جانداران را صدها سال در يك خواب طولانى يا حالت انجماد فرو برد و سپس بيدار كند و به حال اول باز گرداند قادر است كه مردگان را پس از مرگ زنده كند » .\r\nاصولا با قبول اصل معاد و زنده شدن مردگان در رستاخيز و همچنين با قبول خوارق عادات و معجزات پيامبران ، اين اصرار دليلى ندارد كه همه آيات قرآن را به يك سلسله مسائل عادى و طبيعى تفسير كنيم و مرتكب همه گونه خلاف ظاهر در آيات بشويم زيرا اين كار نه صحيح است و نه لزومى دارد ! و به گفته بعضى از مفسران گويا ما فراموش كرده‌ايم كه در آغاز موجود بى جانى بوديم سپس خداوند ما را زنده كرد ، چه مانعى دارد نظير آن مرگ و حيات تكرار گردد .\r\nجمله « * ( لَبِثْتُ يَوْماً أَوْ بَعْضَ يَوْمٍ ) * » ، نشان مىدهد كه آن پيامبر ، موقع مرگ و زنده شدنش در دو ساعت مختلف از روز بوده ، مثلا مرگ او پيش از ظهر بوده و زنده شدنش بعد از ظهر و لذا به شك افتاد كه آيا يك شبانه روز بر او گذشته يا تنها چند ساعتى از يك روز به همين دليل با ترديد گفت يك روز يا قسمتى از يك روز ، ولى به زودى به او خطاب شد كه نه بلكه يكصد سال در اينجا مانده اى .\r\nسپس براى اينكه آن پيامبر ، اطمينان بيشترى به اين مساله پيدا كند ، به او دستور داده شد كه به غذا و نوشيدنى كه همراه داشته و همچنين مركب سوارىاش نگاهى بيفكند كه اولى كاملا سالم مانده بود و دومى به كلى متلاشى شده بود ، تا هم گذشت زمان را مشاهده كند ، و هم قدرت خدا را بر نگهدارى هر چه اراده داشته باشد ، مىفرمايد : به او گفته شد « پس حالا نگاه كن به غذا و نوشيدنيت ( كه همراه\r\n","description":"","footnote":"","page_name":" 298 ","page_number":298},
  {"content":"\r\nداشتى ببين كه با گذشت سالها ) هيچگونه تغييرى نيافته « ( * ( فَانْظُرْ إِلى طَعامِكَ وَشَرابِكَ لَمْ يَتَسَنَّه ) * ) . ( 1 )\r\n« * ( لَمْ يَتَسَنَّه ) * » از ماده « سنه » به معنى سال است ، يعنى سال بر آن نگذشته است ولى در اينجا كنايه از عدم تغيير و فاسد نشدن است ، يعنى به آنها نگاه كن كه با گذشت آن همه سال ، گويى سال و زمانى بر آن نگذشته و تغييرى در آن حاصل نشده اشاره به اينكه خدايى كه مىتواند غذا و نوشيدنى تو را كه قاعدتا بايد زود فاسد گردد ، به حال او نگه دارد ، زنده كردن مردگان براى او مشكل نيست . زيرا ادامه حيات چنين غذاى فاسدشدنى كه عمر آن معمولا بسيار كوتاه است ، در اين مدت طولانى ساده تر از زنده كردن مردگان نيست ( 2 ) .\r\nدر اينكه اين غذا و نوشيدنى چه بوده در آيه منعكس نيست ، بعضى غذاى او را انجير و نوشيدنى او را يك نوع آب ميوه ذكر كرده‌اند و مىدانيم كه هر دو بسيار زود فاسد مىشوند ، و بقاى آنها در مدت طولانى موضوع مهمى است ، بعضى هم آن را انگور و شير ذكر كرده‌اند .\r\nسپس مىافزايد : « ولى نگاه به الاغ خود كن ( كه چگونه از هم متلاشى شده براى اينكه اطمينان به زندگى پس از مرگ پيدا كنى ) و تو را نشانه اى براى مردم قرار دهيم » آن را زنده مىسازيم ( * ( وَانْظُرْ إِلى حِمارِكَ وَلِنَجْعَلَكَ آيَةً لِلنَّاسِ ) * ) .\r\nالبته قرآن بيش از اين چيزى در باره مركب آن پيامبر نگفته ، اما از جمله‌هاى بعد استفاده مىشود كه مركب او با گذشت زمان به كلى متلاشى شده بود و تنها استخوانهاى پوسيده اى از آن باقى مانده بود ، زيرا در غير اين صورت هيچگونه\r\n\r\n","description":"","footnote":"\r\n( 1 ) در اينكه « * ( لَمْ يَتَسَنَّه ) * » از ماده « سنه » گرفته شده بسيارى از مفسران مانند طبرسى ، فخر رازى ، قرطبى ، بر سوى در روح البيان و ابو الفتوح رازى متفقالقولاند ، راغب در مفردات در ماده « سنه » به اين معنى اشاره كرده است هر چند در ماده سن طور ديگرى آن را تفسير نموده است .\r\n( 2 ) بايد توجه داشت كه جمله « * ( لَمْ يَتَسَنَّه ) * » اگر از ماده « سنه » باشد ، هاء در آن اصلى است ، و اگر از ماده « سن » يا « سنو » باشد ، هاء سكت است و به هر حال فعل به صورت مفرد ذكر شده ، در حالى كه ضمير مستتر در آن به طعام و شراب بر مىگردد و بايد تثنيه باشد اما چون منظور در اينجا جنس خوراكى و نوشيدنى است همه يك چيز حساب شده و به صورت مفرد آمده است .\r\n","page_name":" 299 ","page_number":299},
  {"content":"\r\nنشانه اى براى گذشت يكصد سال وجود نداشت و اين خود عجيب است كه حيوانى كه امكان عمر نسبتا طولانى دارد اين چنين از هم متلاشى شود ، اما ميوه و آب ميوه يا شير كه به سرعت بايد فاسد شود كمترين تغييرى در طعم و بوى آن حاصل نگردد و اين نهايت قدرتنمايى خدا در امر حيات و مرگ است .\r\nبه هر حال در تكميل همين مساله مىافزايد : « به استخوانها نگاه كن ( كه از مركب سواريت باقى مانده ) و ببين چگونه آنها را بر مىداريم و به هم پيوند مىدهيم و گوشت بر آن مىپوشانيم » ( * ( وَانْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً ) * ) .\r\n« ننشزها » از ماده « نشوز » به معنى مرتفع و بلند شدن است ، و در اينجا به معنى برداشتن از روى زمين و پيوستن آنها به يكديگر است ، يعنى نگاه كن كه چگونه آنها را به هم پيوند مىدهيم و گوشت به آنها مىپوشانيم و زنده مىكنيم .\r\nو اينكه بعضى از مفسران احتمال داده‌اند ، منظور استخوانهاى خود آن پيامبر است بسيار عجيب و بعيد به نظر مىرسد ، زيرا اين گفتگوها بعد از زنده شدن او مىباشد ، همچنين احتمال اراده استخوانهاى پوسيده اهل آن آبادى ( 1 ) زيرا قبل از اين جمله ، سخن از حمار و مركب سوارى بوده نه مردم قريه .\r\nو در پايان آيه مىفرمايد : « هنگامى كه با مشاهده اين نشانه‌هاى واضح ( همه چيز ) براى او روشن شد گفت : مىدانم كه خدا بر هر كارى قادر است » ( * ( فَلَمَّا تَبَيَّنَ لَه قالَ أَعْلَمُ أَنَّ اللَّه عَلى كُلِّ شَيْءٍ قَدِيرٌ ) * ) .\r\nيعنى علم و آگاهى من كامل شد و به مرحله شهود رسيد ، و قابل توجه اينكه نگفت الان دانستم ( مانند گفتار زليخا در مورد يوسف الآنَ حَصْحَصَ الْحَقُّ : « الان حق آشكار گشت » ( 2 ) بلكه گفت : مىدانم ، يعنى اعتراف به علم و آگاهى خود مىكنم .\r\n\r\n","description":"","footnote":"\r\n( 1 ) كشاف ، جلد 1 صفحه 307 .\r\n( 2 ) سوره يوسف ، آيه 51 .\r\n","page_name":" 300 ","page_number":300},
  {"content":"\r\n\r\n[ سوره البقرة ‹ 2 › : آيه 260 
  ]\r\nوَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَاعْلَمْ أَنَّ اللَّه عَزِيزٌ حَكِيمٌ ‹ 260 ›\r\n\r\nترجمه :\r\n260 - و ( به خاطر بياور ) هنگامى را كه ابراهيم گفت : « خدايا ! به من نشان بده چگونه مردگان را زنده مىكنى ؟ » فرمود : « مگر ايمان نياورده اى ؟ ! » عرض كرد : « آرى ، ولى مىخواهم قلبم آرامش يابد . » فرمود : « در اين صورت ، چهار نوع از مرغان را انتخاب كن ! و آنها را ( پس از ذبح كردن ، ) قطعه قطعه كن ( و در هم بياميز ) ! سپس بر هر كوهى ، قسمتى از آن را قرار بده ، بعد آنها را بخوان ، به سرعت به سوى تو مىآيند ! و بدان خداوند قادر و حكيم است ، ( هم از ذرات بدن مردگان آگاه است ، و هم توانايى بر جمع آنها دارد ) » .\r\n\r\nتفسير : صحنه ديگرى از معاد در اين دنيا\r\nبه دنبال داستان عزير در مورد مساله معاد داستان ديگرى از ابراهيم ع در اينجا مطرح شده است ، تا آن بحث كاملتر گردد .\r\nبيشتر مفسران و نويسندگان تاريخ ، در ذيل اين آيه داستان زير را نقل كرده‌اند :\r\nروزى ابراهيم ع از كنار دريايى مىگذشت مردارى را ديد كه در كنار دريا افتاده ، در حالى كه مقدارى از آن داخل آب و مقدارى ديگر در خشكى قرار داشت و پرندگان و حيوانات دريا و خشكى از دو سو آن را طعمه خود قرار داده‌اند حتى گاهى بر سر آن با يكديگر نزاع مىكنند ديدن اين منظره ابراهيم را به فكر مساله اى انداخت كه همه مىخواهند چگونگى آن را بطور تفصيل بدانند و آن كيفيت زنده\r\n","description":"","footnote":"","page_name":" 301 ","page_number":301},
  {"content":"\r\nشدن مردگان پس از مرگ است او فكر مىكرد كه اگر نظير اين حادثه براى جسد انسانى رخ دهد و بدن او جزء بدن جانداران ديگر شود مساله رستاخيز كه بايد با همين بدن جسمانى صورت گيرد چگونه خواهد شد ؟ ! ابراهيم ع گفت پروردگارا ! به من نشان بده چگونه مردگان را زنده مىكنى ؟\r\nخداوند فرمود مگر ايمان به اين مطلب ندارى ؟\r\nاو پاسخ داد : ايمان دارم لكن مىخواهم آرامش قلبى پيدا كنم .\r\nخداوند به او دستور داد كه چهار پرنده را بگيرد و آنها را ذبح نمايد و گوشتهاى آنها را در هم بياميزد ، سپس آنها را چند قسمت كند و هر قسمتى را بر سر كوهى بگذارد بعد آنها را بخواند تا صحنه رستاخيز را مشاهده كند او چنين كرد و با نهايت تعجب ديد اجزاى مرغان از نقاط مختلف جمع شده نزد او آمدند و حيات و زندگى را از سر گرفتند ! در برابر اين نقل معروف ، يكى از مفسران بنام « ابو مسلم » نظر ديگرى ابراز داشته كه مفسر مشهور فخر رازى آن را در كتاب خود آورده است و از آنجا كه نظريه ابو مسلم با اينكه بر خلاف نظريه ساير مفسران است مورد تاييد يكى از مفسران معاصر ( نويسنده تفسير المنار ) قرار گرفته به نقل آن مىپردازيم .\r\nنامبرده مىگويد : آيه هيچگونه دلالتى بر اين موضوع ندارد كه ابراهيم ع مرغانى را كشت و سپس به فرمان خدا زنده شدند ، بلكه آيه بيان يك مثال براى روشن شدن مساله رستاخيز است ، يعنى : « اى ابراهيم ! چهار پرنده را بگير و با خود مانوس ساز ، بطورى كه هر وقت آنها را بخوانى به سوى تو آيند ، اگر چه هر كدام را بر سر كوهى بگذارى ، اين كار چه اندازه براى تو آسان است مساله زنده كردن مردگان و جمع كردن اجزاء پراكنده آنها از نقاط مختلف جهان براى خداوند به همين سادگى است » ! بنا بر اين منظور از فرمانى كه خداوند به ابراهيم در باره پرندگان چهارگانه داد\r\n","description":"","footnote":"","page_name":" 302 ","page_number":302},
  {"content":"\r\nاين نبوده است كه راستى دست به چنين كارى بزند ، بلكه صرفا به منظور بيان يك مثال و تشبيه است ، درست مثل اين كه كسى مىخواهد به ديگرى بگويد من فلان كار را با سهولت و سرعت انجام مىدهم مىگويد : تو يك جرعه آب بنوش من اين كار را مىكنم ، يعنى به همين سادگى است نه اينكه واقعا او موظف است جرعه آبى بنوشد ! پيروان نظريه دوم به كلمه « * ( فَصُرْهُنَّ إِلَيْكَ ) * » استدلال كرده‌اند و گفته‌اند : اين جمله هنگامى كه با كلمه « الى » متعدى شود به معنى « تمايل دادن و مانوس ساختن » است ، بنا بر اين مفهوم جمله اين مىشود كه « مرغان مزبور را با خود مانوس كن » بعلاوه ضميرهاى « صرهن » و « منهن » و « ادعهن » همه به مرغان باز مىگردد ، اين در صورتى صحيح است كه ما تفسير دوم را بپذيريم ، زيرا طبق تفسير اول بعضى از اين ضميرها به خود مرغان بر مىگردد و بعضى به اجزاى آنها و اين مناسب به نظر نمىرسد .\r\nالبته « پاسخ » اين استدلالات را ضمن تفسير آيه خواهيم گفت ، اما آنچه اشاره به آن در اينجا لازم است اين است كه آيه به روشنى اين حقيقت را مىفهماند كه ابراهيم ع تقاضاى مشاهده حسى صحنه رستاخيز را كرده بود تا مايه آرامش قلب او گردد ، بديهى است ذكر يك مثال و تشبيه نه صحنه اى را مجسم مىسازد و نه مايه آرامش خاطر است ، در حقيقت ابراهيم از طريق عقل و منطق به رستاخيز ايمان داشت ولى مىخواست از طريق احساس و شهود نيز آن را دريابد .\r\nاكنون به تفسير آيه باز مىگرديم ، تا اين حقيقت روشنتر شود نخست مىفرمايد : « به خاطر بياور ، هنگامى را كه ابراهيم ع گفت : خدايا به من نشان ده چگونه مردگان را زنده مىكنى ؟ » ( * ( وَإِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى ) * ) .\r\nاز جمله « * ( أَرِنِي كَيْفَ . . . ) * » ( به من نشان ده چگونه . . . ) به خوبى استفاده مىشود\r\n","description":"","footnote":"","page_name":" 303 ","page_number":303},
  {"content":"\r\nكه او مىخواست با رؤيت و شهود ، ايمان خود را قوىتر كند آن هم در باره چگونگى رستاخيز نه در باره اصل آن و لذا در آيات گذشته خوانديم كه او با صراحت به نمرود گفت : « پروردگار من كسى است كه زنده مىكند و مىميراند » .\r\nبه همين دليل در ادامه اين سخن ، هنگامى كه خداوند « فرمود : آيا ايمان نياورده اى ؟ » ( * ( قالَ أَ وَلَمْ تُؤْمِنْ ) * ) .\r\nاو در جواب عرض كرد : « آرى ايمان آوردم ولى مىخواهم قلبم آرامش يابد » ( * ( قالَ بَلى وَلكِنْ لِيَطْمَئِنَّ قَلْبِي ) * ) .\r\nگويى خدا مىخواست اين تقاضاى ابراهيم در نظر مردم به عنوان تزلزل ايمان محسوب نشود ، لذا از او سؤال شد مگر ايمان نياورده اى ؟ تا او در اين زمينه توضيح دهد و سوء تفاهمى براى كسى به وجود نيايد .\r\nضمنا از اين جمله استفاده مىشود كه استدلال و برهان علمى و منطقى ممكن است يقين بياورد ، اما آرامش خاطر نياورد ، زيرا استدلال عقل انسان را راضى مىكند ، و چه بسا در اعماق دل و عواطف او نفوذ نكند ( درست مثل اينكه استدلال به انسان مىگويد : كارى از مرده ساخته نيست ولى با اين حال بعضى از افراد . از مرده مىترسند مخصوصا هنگام شب و تنهايى نمىتوانند در كنار مرده بمانند ، زيرا استدلال فوق در اعماق وجودشان نفوذ نكرده اما كسانى كه دائما با مردگان سر و كار دارند و به غسل و كفن و دفن مشغولاند هرگز چنين ترسى را ندارند ) .\r\nبه هر حال آنچه عقل و دل را سيراب مىكند ، شهود عينى است ، و اين موضوع مهمى است كه در جاى خود بايد شرح بيشترى پيرامون آن داده شود ! تعبير به اطمينان و آرامش نشان مىدهد كه افكار انسانى قبل از وصول به مرحله شهود دائما در حركت و جولان و فراز و نشيب است ، اما به مرحله شهود كه رسيد آرام مىگيرد و تثبيت مىشود .\r\n","description":"","footnote":"","page_name":" 304 ","page_number":304},
  {"content":"\r\nدر اينجا به ابراهيم دستور داده مىشود كه براى رسيدن به مطلوبش دست به اقدام عجيبى بزند ، آن گونه كه قرآن در ادامه اين آيه ، بيان كرده ، خداوند فرمود :\r\n« حال كه چنين است چهار نوع از مرغان را انتخاب كن و آنها را ( پس از ذبح كردن ) قطعه قطعه كن ( و در هم بياميز ) سپس بر هر كوهى قسمتى از آن را قرار بده ، بعد آنها را بخوان به سرعت به سوى تو مىآيند » ( * ( قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً ) * ) .\r\nاين را ببين « و بدان خداوند توانا و حكيم است » ( * ( وَاعْلَمْ أَنَّ اللَّه عَزِيزٌ حَكِيمٌ ) * ) .\r\nهم تمام ذرات بدن مردگان را به خوبى مىشناسد ، و هم توانايى بر جمع آنها دارد .\r\nجمله « صرهن » در اصل از ريشه صور ( بر وزن غور ) گرفته شده كه به معنى « قطع كردن » و « متمايل نمودن » و « بانگ زدن » است ، كه از ميان اين سه معنى در اينجا همان معنى نخست منظور است يعنى چهار مرغ انتخاب كن و آنها را ذبح نموده و قطعه قطعه كرده در هم بياميز .\r\nزيرا هدف اين بوده كه نمونه رستاخيز و زنده شدن مردگان را به هنگامى كه اجزاى بدن آنها متلاشى مىشود ، و هر ذره‌اى به گوشه اى مىافتد و با ديگر ذرات از بدنهاى ديگر مىآميزد ، با چشم خود مشاهده كند .\r\nآنها كه جمله « * ( فَصُرْهُنَّ إِلَيْكَ ) * » را به معنى مانوس كردن و متمايل كردن مرغان گرفته‌اند ، گويا از مفهوم كلمه « جزءا » و همچنين هدف اصلى اين كار ، غفلت كرده‌اند .\r\nابراهيم ع اين كار را كرد ، و آنها را صدا زد ، در اين هنگام اجزاى پراكنده هر يك از مرغان ، جدا و جمع شده و به هم آميختند و زندگى را از سر گرفتند و اين موضوع ، به ابراهيم ع نشان داد ، كه همين صحنه در مقياس بسيار وسيعتر ، در رستاخيز انجام خواهد شد .\r\n","description":"","footnote":"","page_name":" 305 ","page_number":305},
  {"content":"\r\nبعضى از كلمه « سعيا » خواسته‌اند استفاده كنند كه مرغان پس از زنده شدن پرواز نكردند بلكه با پاى خود به سوى ابراهيم دويدند ، زيرا سعى معمولا در لغت عرب به معنى « راه رفتن سريع » است ، از « خليل بن احمد » ، اديب معروف عرب نيز نقل شده است ، كه ابراهيم ع در حال راه رفتن بود كه مرغان به سوى او آمدند ( يعنى « سعيا » حال از براى ابراهيم ع است نه مرغان ) . ( 1 )\r\nولى قرائن نشان مىدهد كه « سعيا » در اينجا كنايه از پرواز سريع است .\r\n\r\nنكته‌ها :\r\n\r\n1 - يك امر خارق العاده :\r\nبى شك اين حادثه كه در مورد مرغان روى داد ، يك امر كاملا خارق العاده بود ، همانگونه كه جريان قيامت و رستاخيز نيز خارق العاده است ، و مىدانيم كه خدا حاكم بر قوانين طبيعت است نه محكوم آنها ، بنا بر اين انجام چنين كارهاى خارقالعاده اى براى او مساله پيچيده اى نيست . و همانگونه كه قبلا اشاره كرديم اصرار بعضى از مفسران روشنفكر ، بر اينكه تفسير مشهور را در اينجا رها كنند و بگويند مطلقا نه ذبحى واقع شده و نه قطعه قطعه كردن ، بلكه منظور اين است كه مرغان را در حال زنده بودن ، به خود مانوس و متمايل ساز ، و سپس آنها را صدا زن تا به سوى تو آيند ، سخن بسيار ضعيف و سستى است كه هيچ تناسبى نه با مساله معاد دارد و نه داستان ابراهيم ع و مشاهد صحنه كنار دريا ، و سپس تقاضاى مشاهده صحنه رستاخيز .\r\nقابل توجه اينكه به گفته « فخر رازى » تمام مفسران اسلام ، در مورد تفسير مشهور اتفاق نظر دارند جز ابو مسلم كه آن را انكار كرده است ( 2 ) .\r\n\r\n2 - چهار مرغ مختلف :\r\nشكى نيست كه مرغان چهارگانه مزبور از چهار نوع مختلف بوده‌اند زيرا در غير اين صورت هدف ابراهيم ع كه بازگشت اجزاى هر\r\n\r\n","description":"","footnote":"\r\n( 1 ) البحر المحيط ، جلد دوم صفحه 300 ذيل آيه مورد بحث .\r\n( 2 ) تفسير كبير ، جلد 7 صفحه 41 .\r\n","page_name":" 306 ","page_number":306},
  {"content":"\r\nيك به بدن اصلى خود بوده است تامين نمىشد و طبق بعضى از روايات معروف اين چهار مرغ « طاووس » ، « خروس » ، « كبوتر » و « كلاغ » بوده‌اند كه از جهات گوناگون با هم اختلاف فراوان دارند و بعضى آنها را مظهر روحيات و صفات مختلف انسانها مىدانند ، طاووس مظهر خودنمايى ، زيبايى و تكبر ، خروس مظهر تمايلات شديد جنسى ، و كبوتر مظهر لهو و لعب و بازيگرى ، و كلاغ مظهر آرزوهاى دور و دراز !\r\n\r\n3 - تعداد كوه‌ها\r\nتعداد كوه هايى كه ابراهيم اجزاى مرغان را بر آنها گذارد در قرآن صريحا نيامده است ولى در روايات اهل بيت ع ده عدد معرفى شده‌اند و به همين دليل در روايات مىخوانيم : اگر كسى وصيت كند جزئى از مال او را در موردى مصرف كنند و مقدار آن را معين نسازد دادن يك دهم كافى است . ( 1 )\r\n\r\n4 - اين حادثه چه موقع اتفاق افتاد ؟\r\nآيا به هنگامى كه ابراهيم در بابل بود يا پس از ورود به شام ، به نظر مىرسد پس از ورود به شام بوده است زيرا سرزمين بابل كوهى ندارد .\r\n\r\n5 - معاد جسمانى :\r\nبيشتر آياتى كه در قرآن مجيد در باره رستاخيز وارد شده توضيح و تشريحى براى « معاد جسمانى » است ، اصولا كسانى كه با آيات معاد در قرآن سر و كار دارند مىدانند معاد در قرآن جز به شكل « معاد جسمانى » عرضه نشده است ، به اين معنى كه به هنگام رستاخيز هم اين « جسم » باز مىگردد و هم « روح و جان » ، و لذا در قرآن از آن به « احياء موتى » ( زنده كردن مردگان ) تعبير شده است و اگر رستاخيز تنها جنبه روحانى داشت زنده كردن اصلا مفهومى نداشت .\r\nآيه مورد بحث نيز با صراحت تمام موضوع بازگشت اجزاى پراكنده همين بدن را مطرح مىكند ، كه ابراهيم ع با چشم خود نمونه آن را ديد .\r\n\r\n6 - شبهه آكل و ماكول :\r\nاز شرحى كه سابقا درباره انگيزه تقاضاى ابراهيم ع نسبت به مشاهده صحنه زنده شدن مردگان ذكر كرديم ( داستان افتادن مرده حيوانى\r\n\r\n","description":"","footnote":"\r\n( 1 ) تفسير نور الثقلين ، جلد اول صفحه 278 .\r\n","page_name":" 307 ","page_number":307},
  {"content":"\r\nدر لب دريا و خوردن حيوانات دريا و خشكى از آن ) استفاده مىشود كه بيشتر توجه ابراهيم ع در اين تقاضا به اين بوده كه چگونه بدن حيوانى كه جزء بدن حيوانات ديگر شده ، مىتواند به صورت اصلى باز گردد ؟ و اين همان است كه ما در علم عقايد از آن به عنوان « شبهه آكل و ماكول » نام مىبريم .\r\nتوضيح اينكه : در رستاخيز ، خدا انسان را با همين بدن مادى باز مىگرداند ، و به اصطلاح هم جسم انسان و هم روح انسان بر مىگردد .\r\nاكنون اين « سؤال » پيش مىآيد كه اگر بدن انسانى خاك شد و به وسيله ريشه درختان جزء گياه و ميوه اى گرديد و انسان ديگرى آن را خورده و جزء بدن او شد ، يا فى المثل اگر در سالهاى قحطى ، انسانى از گوشت بدن انسان ديگرى تغذيه كند ، به هنگام رستاخيز . اجزاى خورده شده جزء كدام يك از دو بدن خواهد گرديد ؟ اگر جزء بدن اول گردد ، بدن دوم ناقص مىشود و اگر به عكس جزء بدن دوم باقى بماند اولى ناقص و يا نابود خواهد شد .\r\n\r\nپاسخ :\r\nاز طرف فلاسفه و دانشمندان علم عقايد پاسخهاى گوناگونى به اين ايراد قديمى داده شده است ، كه گفتگو در باره همه آنها در اينجا ضرورتى ندارد .\r\nبعضى از دانشمندان كه نتوانسته‌اند پاسخ قانع كننده اى براى آن بيابند آيات مربوط به معاد جسمانى را توجيه و تاويل كرده‌اند و شخصيت انسان را منحصر به روح و صفات روحى او دانسته‌اند ، در حالى كه نه شخصيت انسان تنها وابسته به روح است ، و نه آيات مربوط به معاد جسمانى چنان است كه بتوان آنها را تاويل كرد ، بلكه همانطور كه گفتيم صراحت كامل در اين معنى دارد .\r\nبعضى نيز يك نوع معاد به ظاهر جسمانى قائل شده‌اند كه با معاد روحانى فرق چندانى ندارد . در حالى كه در اينجا راه روشنترى با توجه به متون آيات وجود دارد كه با علوم روز نيز كاملا سازگار است و توضيح آن نياز به چند مقدمه دارد :\r\n","description":"","footnote":"","page_name":" 308 ","page_number":308},
  {"content":"\r\n1 - مىدانيم كه اجزاء بدن انسان بارها از زمان كودكى تا هنگام مرگ عوض مىشود ، حتى سلولهاى مغزى با اينكه از نظر تعداد كم و زياد نمىشوند باز از نظر اجزاء عوض مىگردند ، زيرا از يك طرف « تغذيه » مىكنند و از سوى ديگر « تحليل » مىروند و اين خود باعث تبديل كامل آنها با گذشت زمان است ، خلاصه اينكه در مدتى كمتر از ده سال تقريبا هيچ يك از ذرات پيشين بدن انسان باقى نمىماند .\r\nولى بايد توجه داشت كه ذرات قبلى به هنگامى كه در آستانه مرگ قرار مىگيرند همه خواص و آثار خود را به سلولهاى نو و تازه مىسپارند ، به همين دليل خصوصيات جسمى انسان از رنگ و شكل و قيافه گرفته ، تا بقيه كيفيات جسمانى ، با گذشت زمان ثابت هستند و اين نيست مگر به خاطر انتقال صفات به سلولهاى تازه ( دقت كنيد ) .\r\nبنا بر اين آخرين اجزاى بدن هر انسانى كه پس از مرگ تبديل به خاك مىشود داراى مجموعه صفاتى است كه در طول عمر كسب كرده و تاريخ گويايى است از سرگذشت جسم انسان در تمام عمر ! 2 - درست است كه اساس شخصيت انسان را روح انسان تشكيل مىدهد ، ولى بايد توجه داشت كه « روح » همراه « جسم » پرورش و تكامل مىيابد ، و هر دو در يكديگر تاثير متقابل دارند و لذا همانطور كه دو جسم از تمام جهت با هم شبيه نيستند دو روح نيز از تمام جهات با هم شباهت نخواهند داشت .\r\nبه همين دليل هيچ روحى بدون جسمى كه با آن پرورش و تكامل پيدا كرده نمىتواند فعاليت كامل و وسيع داشته باشد . و لذا در رستاخيز بايد همان جسم سابق باز گردد ، تا روح با پيوستن به آن فعاليت خود را در يك مرحله عالىتر از سر گيرد و از نتائج اعمالى كه انجام داده بهره مند شود .\r\n3 - هر يك از ذرات بدن انسان تمام مشخصات جسمى او را در بر دارد يعنى اگر راستى هر يك از سلولهاى بدن را بتوانيم پرورش دهيم تا به صورت يك انسان\r\n","description":"","footnote":"","page_name":" 309 ","page_number":309},
  {"content":"\r\nكامل در آيد آن انسان تمام صفات شخصى را كه اين جزء از او گرفته شده دارا خواهد بود ( دقت كنيد ) .\r\nمگر روز نخست يك سلول بيشتر بود ؟ همان يك « سلول نطفه » تمام صفات او را در بر داشت و تدريجا از راه تقسيم به دو سلول تبديل شد ، و دو سلول به چهار سلول و به همين ترتيب تمام سلولهاى بدن انسان به وجود آمدند . بنا بر اين هر يك از سلولهاى بدن انسان شعبه اى از سلول نخستين مىباشد كه اگر همانند او پرورش بيابد انسانى شبيه به او از هر نظر خواهد ساخت كه عين صفات او را دارا باشد .\r\nاكنون با در نظر گرفتن مقدمات سه گانه فوق به پاسخ اصل ايراد مىپردازيم :\r\nآيات قرآن صريحا مىگويد : آخرين ذراتى كه در بدن انسان در هنگام مرگ وجود دارد روز قيامت به همان بدن باز مىگردد ( 1 ) بنا بر اين اگر انسان ديگرى ، از او تغذيه كرده ، اين اجزاء از بدن او خارج شده و به بدن صاحب اصلى بر مىگردد ، تنها چيزى كه در اينجا خواهد بود اين است كه لا بد بدن دوم ناقص مىشود ، ولى بايد گفت در حقيقت ناقص نمىشود بلكه كوچك مىشود ، زيرا اجزاى بدن او در تمام بدن دوم پراكنده شده بود كه به هنگامى كه از او گرفته شد به همان نسبت مجموع بدن دوم لاغر و كوچكتر مىشود ، مثلا يك انسان شصت كيلويى چهل كيلو از وزن بدن خود را كه مال ديگرى بوده از دست خواهد داد و تنها بدن كوچكى به اندازه كودكى از او باقى مىماند .\r\nولى آيا اين موضوع مىتواند مشكلى ايجاد كند ؟ مسلما نه ، زيرا اين بدن كوچك تمام صفات شخص دوم را بدون كم و كاست در بر دارد و به هنگام رستاخيز همچون فرزندى كه كوچك است و سپس بزرگ مىشود پرورش مىيابد ، و به\r\n\r\n","description":"","footnote":"\r\n( 1 ) به آياتى كه مىگويد : « مردم از قبور خود زنده مىشوند » مراجعه شود .\r\n","page_name":" 310 ","page_number":310},
  {"content":"\r\nصورت انسان كاملى محشور مىگردد ، اين نوع تكامل و پرورش به هنگام رستاخيز هيچ اشكال عقلى و نقلى ندارد .\r\nآيا اين پرورش هنگام رستاخيز فورى است يا تدريجى ؟ بر ما روشن نيست ، اما اينقدر مىدانيم هر كدام باشد هيچ اشكالى توليد نمىكند و در هر دو صورت مسئله حل شده است .\r\nتنها در اينجا يك سؤال باقى مىماند و آن اين كه اگر تمام بدن انسانى از اجزاء ديگرى تشكيل شده باشد در آن صورت تكليف چيست ؟\r\nاما پاسخ اين سؤال نيز روشن است كه چنين چيزى اصولا محال مىباشد ، زيرا مسئله « آكل و ماكول » فرع بر اين است كه بدنى اول موجود باشد و از بدن ديگر تغذيه كند و پرورش يابد ، و با توجه به اين موضوع ممكن است تمام ذرات بدن اول از بدن دوم تشكيل گردد ، بايد بدنى قبلا فرض كنيم تا از بدن ديگرى بخورد بنا بر اين بدن ديگر حتما جزء او خواهد شد نه كل او ( دقت كنيد ) .\r\nبا توجه به آنچه گفتيم روشن مىشود كه مساله معاد جسمانى با همين بدن هيچگونه اشكالى توليد نمىكند و نيازى به توجيه آياتى كه صريحا اين مطلب را ثابت كرده است نداريم .\r\n","description":"","footnote":"","page_name":" 311 ","page_number":311},
  {"content":"\r\n\r\n[ سوره البقرة ‹ 2 › : آيه 261 
  ]\r\nمَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّه كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَاللَّه يُضاعِفُ لِمَنْ يَشاءُ وَاللَّه واسِعٌ عَلِيمٌ ‹ 261 ›\r\n\r\nترجمه :\r\n261 - كسانى كه اموال خود را در راه خدا انفاق مىكنند ، همانند بذرى هستند كه هفت خوشه بروياند ، كه در هر خوشه ، يكصد دانه باشد ، و خداوند آن را براى هر كس بخواهد ( و شايستگى داشته باشد ) ، دو يا چند برابر مىكند ، و خدا ( از نظر قدرت و رحمت ، ) وسيع ، و ( به همه چيز ) داناست .\r\n\r\nتفسير : آغاز آيات انفاق - انفاق مايه رشد آدمى است !\r\nمساله انفاق يكى از مهمترين مسائلى است كه اسلام روى آن تاكيد دارد و قرآن مجيد تاكيد فراوان روى آن نموده است ، كه آيه فوق نخستين آيه از يك مجموعه آيات است كه در سوره بقره پيرامون انفاق سخن مىگويد و شايد ذكر آنها پشت سر آيات مربوط به معاد از اين نظر باشد كه يكى از مهمترين اسباب نجات در قيامت ، انفاق و بخشش در راه خدا است .\r\nبعضى نيز گفته‌اند : اين آيات پيوندى دارد با آيات جهاد ، و انفاق در راه جهاد كه قبل از آيات مربوط به معاد و توحيد ، در همين سوره آمده بود .\r\nنخست مىفرمايد : « مثل كسانى كه اموال خود را در راه خدا انفاق مىكنند همانند بذرى است كه هفت خوشه بروياند » ( * ( مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّه كَمَثَلِ حَبَّةٍ أَنْبَتَتْ سَبْعَ سَنابِلَ ) * ) .\r\n« و در هر خوشه اى يكصد دانه باشد » كه مجموعا از يك دانه هفتصد دانه بر\r\n","description":"","footnote":"","page_name":" 312 ","page_number":312},
  {"content":"\r\nمىخيزد ( * ( فِي كُلِّ سُنْبُلَةٍ مِائَةُ حَبَّةٍ ) * ) .\r\nتازه پاداش آنها منحصر به اين نيست ، بلكه : « خداوند آن را براى هر كس بخواهد ( و شايستگى در آنها و انفاق آنها را از نظر نيت و اخلاص و كيفيت و كميت ببيند ) دو يا چند برابر مىكند » ( * ( وَاللَّه يُضاعِفُ لِمَنْ يَشاءُ ) * ) .\r\nو اين همه پاداش از سوى خدا عجيب نيست « چرا كه او ( از نظر رحمت و قدرت ) وسيع و از همه چيز آگاه است » ( * ( وَاللَّه واسِعٌ عَلِيمٌ ) * ) .\r\nبعضى از مفسران گفته‌اند : منظور از انفاق در آيه فوق تنها انفاق در راه جهاد است زيرا اين آيه در واقع تاكيدى است بر آنچه در آيات گذشته قبل از داستان عزير و ابراهيم و طالوت آمده بود ، ولى حق اين است كه مفهوم آيه گسترده است و حتى پيوند آن با آيات گذشته نيز نمىتواند دليل بر تخصيص اين آيه و آيات آينده شود ، زيرا فى سبيل اللَّه مفهوم وسيعى دارد كه هر مصرف نيكى را شامل مىشود ، به علاوه آيات آينده نشان مىدهد كه بحث انفاق در اينجا مستقلا دنبال مىشود و در روايات اسلامى نيز به تعميم معنى آيه نيز اشاره شده است ( 1 ) .\r\nنكته قابل توجه اينكه در اين آيه كسانى كه در راه خدا انفاق مىكنند به دانه پر بركتى كه در زمين مستعدى افشانده شود تشبيه شده‌اند در حالى كه قاعدتا بايد عمل آنها تشبيه به اين دانه شود ، نه خود اينها ، و لذا بسيارى از مفسران گفته‌اند كه در آيه محذوفى وجود دارد مانند كلمه « صدقات » قبل از « الذين » ، يا كلمه « باذر » قبل از « حبة » و مانند آن .\r\nولى هيچگونه دليلى بر حذف و تقدير در آيه نيست و تشبيه افراد انفاق كننده به دانه‌هاى پر بركت تشبيه جالب و عميقى است گويا قرآن مىخواهد بگويد : عمل\r\n\r\n","description":"","footnote":"\r\n( 1 ) مرحوم « طبرسى » در « مجمع البيان » بعد از آنكه گسترده بودن مفهوم آيه را شرح مىدهد مىگويد :\r\nو هو المروى عن ابى عبد اللَّه ع ، از امام صادق ع نيز همين نقل شده است - مجمع البيان ، جلد 1 و 2 صفحه 374 .\r\n","page_name":" 313 ","page_number":313},
  {"content":"\r\nهر انسانى پرتوى از وجود او است ، و هر قدر عمل گسترش يابد ، وجود انسان در حقيقت توسعه يافته است .\r\nبه تعبير ديگر ، قرآن عمل انسان را از وجود او جدا نمىداند و هر دو را اشكال مختلفى از يك حقيقت مىشمرد ، بنا بر اين هيچگونه حذف و تقديرى در آيه نيست و اشاره به اين است كه انسانهاى نيكوكار در پرتو نيكىهايشان نمو و رشد معنوى پيدا مىكنند و اين افراد همچون بذرهاى پر ثمرى هستند كه به هر طرف ريشه و شاخه مىگستراند و همه جا را زير بال و پر خود مىگيرد .\r\nكوتاه سخن اينكه : در مورد هر تشبيهى علاوه بر ادات تشبيه سه چيز لازم است ، « مشبه » و « مشبه به » و « وجه تشبيه » ، و در اينجا « مشبه » انسان انفاق كننده است و « مشبه به » بذرهاى پر بركت ، و وجه تشبيه نمو و رشد آن است ، و ما معتقديم كه انسان انفاق كننده در پرتو عملش رشد فوق العاده معنوى و اجتماعى پيدا مىكند ، و نيازى به هيچگونه تقدير نيست .\r\nشبيه اين معنى در آيه 265 همين سوره آمده است .\r\nاين نكته نيز در ميان مفسران مورد بحث است كه تعبير به * ( أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ ) * كه اشاره به دانه اى است كه هفتصد دانه يا بيشتر ، از آن به دست مىآيد ، يك تشبيه فرضى است كه وجود خارجى ندارد ( زيرا در مورد دانه‌هاى گندم هرگز از يك دانه هفتصد دانه برنخاسته است ) و يا منظور دانه هايى همچون دانه‌هاى ارزن است ، ولى جالب اينكه چند سال قبل كه سال پر بارانى بود ، در مطبوعات اين خبر انتشار يافت كه در بعضى از شهرهاى جنوبى ، در پاره اى از مزارع بوته‌هاى گندمى بسيار بلند و پر خوشه ديده شده ، كه در بعضى موارد در يك بوته ، حدود چهار هزار دانه گندم شمارش شده است ، و اين خود مىرساند كه تشبيه بالا ، يك تشبيه كاملا واقعى است نه خيالى .\r\nجمله « يضاعف » از ماده « ضعف » ( بر وزن شعر ) به معنى دو برابر يا چند\r\n","description":"","footnote":"","page_name":" 314 ","page_number":314},
  {"content":"\r\nبرابر است ، و با توجه به آنچه در بالا اشاره شد كه دانه هايى پيدا مىشود كه چند هزار دانه محصول مىدهد ، اين تعبير نيز يك تشبيه واقعى است .\r\n\r\nنكته : انفاق مهمترين طريق حل مشكل فاصله طبقاتى\r\nيكى از مشكلات بزرگ اجتماعى كه همواره انسان دچار آن بوده و هم اكنون با تمام پيشرفتهاى صنعتى و مادى كه نصيب بشر شده نيز با آن مواجه است مشكل فاصله طبقاتى است به اين معنى كه فقر و بيچارگى و تهيدستى در يك طرف و تراكم اموال در طرف ديگر قرار گيرد . عده اى آن قدر ثروت بيندوزند كه حساب اموالشان را نتوانند داشته باشند و عده ديگرى از فقر و تهيدستى رنج برند ، بطورى كه تهيه لوازم ضرورى زندگى از قبيل غذا و مسكن و لباس ساده براى آنان ممكن نباشد .\r\nبديهى است جامعه اى كه قسمتى از آن بر پايه غناء و ثروت و بخش مهم ديگر آن بر فقر و گرسنگى بنا شود قابل دوام نبوده . و هرگز به سعادت واقعى نخواهد رسيد . در چنين جامعه اى دلهره و اضطراب و نگرانى و بدبينى و بالاخره دشمنى و جنگ اجتنابناپذير است .\r\nگر چه در گذشته اين اختلاف در جوامع انسانى بوده است ولى بايد گفت متاسفانه در زمان ما اين فاصله طبقاتى به مراتب بيشتر و خطرناكتر شده است . زيرا از يك سو ، درهاى كمكهاى انسانى و تعاون به معنى حقيقى ، به روى مردم بسته شده و رباخوارى كه يكى از موجبات بزرگ فاصله طبقاتى است با شكلهاى مختلف به روى آنها باز است . پيدايش كمونيسم و مانند آن و خونريزيها و جنگهاى كوچك و بزرگ و وحشتناك كه در قرن اخير اتفاق افتاد و هنوز هم در گوشه و كنار جهان ادامه دارد و غالبا از ريشه اقتصادى مايه مىگيرد و عكس العمل محروميت اكثريت جوامع انسانى است ، گواه اين حقيقت است .\r\n","description":"","footnote":"","page_name":" 315 ","page_number":315},
  {"content":"\r\nبا اين كه دانشمندان و مكتبهاى اقتصادى جهان به فكر چاره و حل اين مشكل بزرگ اجتماعى بوده‌اند و هر كدام راهى را انتخاب كرده‌اند ، كمونيسم از راه الغاى مالكيت فردى ، و سرمايه دارى از راه گرفتن مالياتهاى سنگين و تشكيل مؤسسات عام المنفعه ( كه به تشريفات بيشتر شبيه است تا به حل فاصله طبقاتى ) به گمان خود به مبارزه با آن برخاسته‌اند ولى حقيقت اين است كه هيچكدام نتوانسته‌اند گام مؤثرى در اين راه بر دارند زيرا حل اين مشكل با روح ماديگرى كه بر جهان حكومت مىكند ممكن نيست .\r\nبا دقت در آيات قرآن مجيد آشكار مىشود كه يكى از اهداف اسلام اين است كه اختلافات غير عادلانه اى كه در اثر بىعدالتيهاى اجتماعى در ميان طبقه غنى و ضعيف پيدا مىشود از بين برود و سطح زندگى كسانى كه نمىتوانند نيازمنديهاى زندگيشان را بدون كمك ديگران رفع كنند بالا بيايد و حد اقل لوازم زندگى را داشته باشند ، اسلام براى رسيدن به اين هدف برنامه وسيعى در نظر گرفته است - تحريم رباخوارى بطور مطلق ، و وجوب پرداخت مالياتهاى اسلامى از قبيل زكات و خمس و صدقات و مانند آنها و تشويق به انفاق - وقف و قرض الحسنه و كمكهاى مختلف مالى قسمتى از اين برنامه را تشكيل مىدهد ، و از همه مهمتر زنده كردن روح ايمان و برادرى انسانى در ميان مسلمانان است .\r\n","description":"","footnote":"","page_name":" 316 ","page_number":316},
  {"content":"\r\n\r\n[ سوره البقرة ‹ 2 › : آيه 262 
  ]\r\nالَّذِينَ يُنْفِقُونَ أَمْوالَهُمْ فِي سَبِيلِ اللَّه ثُمَّ لا يُتْبِعُونَ ما أَنْفَقُوا مَنًّا وَلا أَذىً لَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ‹ 262 ›\r\n\r\nترجمه :\r\n262 - كسانى كه اموال خود را در راه خدا انفاق مىكنند ، سپس به دنبال انفاقى كه كرده‌اند ، منت نمىگذارند و آزارى نمىرسانند ، پاداش آنها نزد پروردگارشان ( محفوظ ) است ، و نه ترسى دارند ، و نه غمگين مىشوند .\r\n\r\nتفسير : چه انفاقى با ارزش است ؟\r\nدر آيه قبل اهميت انفاق در راه خدا به طور كلى بيان شد ، ولى در آيه مورد بحث بعضى از شرائط آن ذكر مىشود . ( ضمنا از تعبيرات اين آيه به خوبى استفاده مىشود كه تنها انفاق در جهاد ، منظور نيست ) .\r\nمىفرمايد : « كسانى كه اموال خود را در راه خدا انفاق مىكنند سپس به دنبال انفاقى كه كرده‌اند منت نمىگذارند و آزارى نمىرسانند پاداش آنها ، نزد پروردگارشان است » ( * ( الَّذِينَ يُنْفِقُونَ أَمْوالَهُمْ فِي سَبِيلِ اللَّه ثُمَّ لا يُتْبِعُونَ ما أَنْفَقُوا مَنًّا وَلا أَذىً لَهُمْ أَجْرُهُمْ عِنْدَ رَبِّهِمْ ) * ) . ( 1 )\r\n« علاوه بر اين نه ترسى بر آنها است و نه غمگين مىشوند » ( * ( وَلا خَوْفٌ عَلَيْهِمْ وَلا هُمْ يَحْزَنُونَ ) * ) .\r\nاز اين آيه به خوبى استفاده مىشود كه انفاق در راه خدا در صورتى در پيشگاه پروردگار مورد قبول واقع مىشود كه به دنبال آن منت و چيزى كه موجب\r\n\r\n","description":"","footnote":"\r\n( 1 ) « من » در لغت به معنى همان وزنه سنگين است ، سپس به معناى نعمت مهمى بخشيدن است . كه اگر جنبه عملى داشته باشد كارى بسيار خوب ( و منتهاى خداوند از اين قبيل است ) و اگر جنبه لفظى و به رخ كشيدن داشته باشد ، بسيار بد است و در آيه فوق منظور همين معنى است .\r\n","page_name":" 317 ","page_number":317},
  {"content":"\r\nآزار و رنجش نيازمندان است نباشد .\r\nبنا بر اين كسانى كه در راه خداوند بذل مال مىكنند ولى به دنبال آن منت مىگذارند يا كارى كه موجب آزار و رنجش است مىكنند در حقيقت با اين عمل ناپسند اجر و پاداش خود را از بين مىبرند .\r\nآنچه در اين آيه بيشتر جلب توجه مىكند اين است كه قرآن در واقع سرمايه زندگى انسان را منحصر به سرمايه‌هاى مادى نمىداند ، بلكه سرمايه‌هاى روانى و اجتماعى را نيز به حساب آورده است .\r\nكسى كه چيزى به ديگرى مىدهد و منتى بر او مىگذارد و يا با آزار خود او را شكسته دل مىسازد ، در حقيقت چيزى به او نداده است زيرا اگر سرمايه اى به او داده سرمايه اى هم از او گرفته است و چه بسا آن تحقيرها و شكستهاى روحى به مراتب بيش از مالى باشد كه به او بخشيده است .\r\nبنا بر اين اگر چنين اشخاصى اجر و پاداش نداشته باشند كاملا طبيعى و عادلانه خواهد بود بلكه مىتوان گفت چنين افراد در بسيارى از موارد بدهكارند نه طلبكار زيرا آبروى انسان به مراتب برتر و بالاتر از ثروت و مال است .\r\nنكته ديگر اينكه منت گذاردن و اذيت كردن در آيه با كلمه « ثم » كه معمولا براى فاصله بين دو حادثه ( و به اصطلاح براى تراخى ) است ذكر شده بنا بر اين معنى آيه چنين مىشود كسانى كه انفاق مىكنند و بعدا منتى نمىگذارند و آزارى نمىرسانند پاداش آنها نزد پروردگار محفوظ است .\r\nو اين خود مىرساند كه منظور قرآن تنها اين نيست كه پرداخت انفاق مؤدبانه و محترمانه و خالى از منت باشد بلكه در زمانهاى بعد نيز نبايد با يادآورى آن منتى بر گيرنده انفاق گذارده شود ، و اين نهايت دقت اسلام را در خدمات خالص انسانى مىرساند .\r\nبايد توجه داشت كه منت و آزارى كه موجب عدم قبول انفاق مىشود اختصاص به مستمندان ندارد بلكه در كارهاى عمومى و اجتماعى از قبيل جهاد در\r\n","description":"","footnote":"","page_name":" 318 ","page_number":318},
  {"content":"\r\nراه خدا و كارهاى عام المنفعه كه احتياج به بذل مال دارد نيز رعايت اين موضع لازم است .\r\nجمله « * ( لَهُمْ أَجْرُهُمْ عِنْدَ رَبِّهِمْ ) * » به انفاق كنندگان اطمينان مىدهد كه پاداششان نزد پروردگار محفوظ است تا با اطمينان خاطر در اين راه گام بردارند زيرا چيزى كه نزد خدا است نه خطر نابودى دارد و نه نقصان ، بلكه تعبير « ربهم » ( پروردگارشان ) ممكن است اشاره به اين باشد كه خداوند آنها را پرورش مىدهد و بر آن مىافزايد .\r\nجمله « * ( وَلا خَوْفٌ عَلَيْهِمْ وَلا هُمْ يَحْزَنُونَ ) * » ، اشاره به اين است كه آنها هيچ نوع نگرانى نخواهند داشت ، زيرا خوف ، همانگونه كه در سابق هم اشاره شد نسبت به امور آينده است ، و حزن و اندوه ، نسبت به امور گذشته ، بنا بر اين با توجه به اينكه پاداش انفاق كنندگان در پيشگاه خدا محفوظ است ، نه از آينده خود در رستاخيز ترسى دارند و نه از آنچه در راه خدا بخشيده‌اند ، اندوهى به دل راه مىدهند .\r\nبعضى نيز گفته‌اند آنها ترسى از فقر و كينه و بخل و مغبون شدن ندارند و نه غمى از آنچه انفاق كرده‌اند .\r\nدر حديثى از پيغمبر اكرم ص مىخوانيم :\r\nمن اسدى الى مؤمن معروفا ثم آذاه بالكلام او من عليه فقد ابطل صدقته\r\n: « كسى كه به فرد با ايمانى نيكى عطا كند ، سپس او را با سخنى آزار دهد ، يا منتى بر او بگذارد ، به يقين انفاق خود را باطل كرده است » ( 1 ) .\r\nولى آنها كه چنين نكرده‌اند ، بيمى از باطل شدن انفاقها به خود راه نمىدهند ، اسلام در اين زمينه به قدرى دقيق است كه بعضى از علماء پيشين گفته‌اند : « هر گاه انفاقى به كسى كنى و بدانى كه سلام كردن تو به او ، بر او سخت و گران است و يادآور خاطره بخشش ، بر او سلام نكن » ( 2 ) .\r\n\r\n","description":"","footnote":"\r\n( 1 ) تفسير برهان ، جلد 1 صفحه 253 حديث 1 .\r\n( 2 ) تفسير ابو الفتوح رازى ، جلد 2 صفحه 364 .\r\n","page_name":" 319 ","page_number":319},
  {"content":"\r\n\r\n[ سوره البقرة ‹ 2 › : آيه 263 
  ]\r\nقَوْلٌ مَعْرُوفٌ وَمَغْفِرَةٌ خَيْرٌ مِنْ صَدَقَةٍ يَتْبَعُها أَذىً وَاللَّه غَنِيٌّ حَلِيمٌ ‹ 264 ›\r\n\r\nترجمه :\r\n263 - گفتار پسنديده ( در برابر نيازمندان ) ، و عفو ( و گذشت از خشونتهاى آنها ) ، از بخششى كه آزارى به دنبال آن باشد ، بهتر است ، و خداوند ، بى نياز و بردبار است .\r\n\r\nتفسير : برخورد خوب بهتر از انفاق با منت است\r\nاين آيه در حقيقت تكميلى است نسبت به آيه قبل ، در زمينه ترك منت و آزار به هنگام انفاق ، مىفرمايد : « گفتار پسنديده ( در برابر ارباب حاجت ) و عفو و گذشت ( از خشونتهاى آنان ) از بخششى كه آزارى به دنبال آن باشد بهتر است » ( * ( قَوْلٌ مَعْرُوفٌ وَمَغْفِرَةٌ خَيْرٌ مِنْ صَدَقَةٍ يَتْبَعُها أَذىً ) * ) .\r\nاين را نيز بدانيد كه آنچه در راه خدا انفاق مىكنيد در واقع براى نجات خويشتن ذخيره مىنماييد ، « و خداوند ( از آن ) بى نياز و ( در برابر خشونت و ناسپاسى شما ) بردبار است » ( * ( وَاللَّه غَنِيٌّ حَلِيمٌ ) * ) .\r\n\r\nنكته‌ها :\r\n1 - آيه فوق منطق اسلام را در مورد ارزشهاى اجتماعى اشخاص ، و حيثيت مردم روشن مىسازد و عمل آنهايى را كه در حفظ اين سرمايه‌هاى انسانى مىكوشند و ارباب حاجت را با گفتار نيكو و احيانا راهنماييهاى لازم بهره مند كرده ، و هرگز اسرار آنها را فاش نمىسازند ، از بخشش افراد خود خواه و كوته نظرى كه در برابر كمك مختصرى هزار گونه زخم زبان به افراد آبرومند مىزنند و شخصيت آنها را در هم مىشكنند ، برتر و بالاتر مىشمرد . در حقيقت اين گونه اشخاص همانطور كه اشاره كرديم بيش از اندازه كه نفع مىرسانند ضرر مىزنند و اگر سرمايه اى\r\n","description":"","footnote":"","page_name":" 320 ","page_number":320},
  {"content":"\r\nمىدهند سرمايه هايى را نيز بر باد مىدهند .\r\nاز آنچه در بالا گفتيم روشن مىشود كه « * ( قَوْلٌ مَعْرُوفٌ ) * » معنى وسيعى دارد و هر گونه سخن نيك ، دلدارى و دلجويى و راهنمايى را شامل مىشود .\r\nبعضى نيز گفته‌اند كه منظور از آن امر به معروف است ( 1 ) ولى اين احتمال مناسب به نظر نمىرسد .\r\n« مغفرة » به معنى « عفو و گذشت » در برابر خشونت ارباب حاجت است .\r\nآنها كه بر اثر هجوم گرفتاريها پيمانه صبرشان لبريز شده و گاهى بدون هيچگونه تمايل درونى سخنان خشونت آميزى بر زبان جارى مىسازند .\r\nاين افراد در واقع از اجتماع ظالمى كه حق آنها را نداده به اين وسيله مىخواهند انتقام بگيرند و كمترين جبرانى كه اجتماع و افراد متمكن در برابر محروميت آنان مىتوانند بكنند همين است كه سخنان آنها را كه جرقه‌هاى آتش درون آنان است با تحمل بشنوند و با ملايمت خاموش سازند .\r\nبديهى است كه تحمل خشونت آنها و گذشت از برخوردهاى زننده آنان از عقده هايشان مىكاهد از اين رو اهميت اين دستور اسلامى روشنتر مىگردد .\r\nبعضى كلمه « مغفرة » را در اينجا به معنى ريشه اصلى آن كه پوشانيدن و مستور ساختن است گرفته‌اند و اين كلمه را اشاره به پرده پوشى بر اسرار حاجتمندان آبرومند دانسته‌اند .\r\nولى اين تفسير با آنچه در بالا گفتيم منافاتى ندارد ، زيرا اگر مغفرت به معنى وسيع تفسير شود هم « عفو و گذشت » را در بر خواهد داشت هم « پوشانيدن و مستور داشتن » اسرار نيازمندان را .\r\nدر تفسير « مجمع البيان » از پيغمبر گرامى اسلام ص نقل شده كه فرمود :\r\n« اذا سئل السائل فلا تقطعوا عليه مسألته حتى يفرغ منها ثم ردوا عليه\r\n\r\n","description":"","footnote":"\r\n( 1 ) در تفسير البحر المحيط ، جلد دوم صفحه 307 به عنوان يك قول نقل شده .\r\n","page_name":" 321 ","page_number":321},
  {"content":"\r\nبوقار و لين اما بذل يسير او رد جميل فانه قد ياتيكم من ليس بانس و لا جان ينظرون كيف صنيعكم فيما خولكم اللَّه تعالى\r\n« . در اين حديث پيامبر ص گوشه اى از آداب انفاق را روشن ساخته مىفرمايد :\r\n« هنگامى كه حاجتمندى از شما چيزى بخواهد گفتار او را قطع نكنيد تا تمام مقصود خويش را شرح دهد ، سپس با وقار و ادب و ملايمت به او پاسخ بگوييد ، يا چيزى كه در قدرت داريد در اختيارش بگذاريد و يا به طرز شايسته اى او را باز گردانيد زيرا ممكن است سؤال كننده فرشته اى باشد كه مامور آزمايش شما است تا ببيند در برابر نعمتهايى كه خداوند به شما ارزانى داشته چگونه عمل مىكنيد » ( 1 ) .\r\n2 - جمله‌هاى كوتاهى كه در آخر آيات معمولا ذكر شده است و صفاتى از صفات خداوند را بيان مىكند با مضمون همان آيات حتما ارتباط دارد و با توجه به اين نكته منظور را از جمله * ( وَاللَّه غَنِيٌّ حَلِيمٌ ) * : « خدا بى نياز و بردبار است » گويا اين است كه : چون بشر طبعا طغيانگر است با رسيدن به مقام و ثروت خود را بى نياز گمان مىكند و اين حالت گاهى موجب پرخاشگرى و بد زبانى او نسبت به محرومان و مستمندان مىشود لذا مىفرمايد : « غنى بالذات » خدا است در حقيقت او است كه از همه چيز بى نياز است و بى نيازى بشر در واقع سرابى بيش نيست و نبايد موجب غرور و طغيانگرى و بى اعتنايى او نسبت به فقراء گردد ، به علاوه خداوند در برابر ناسپاسى مردم بردبار است افراد با ايمان نيز بايد چنين باشند .\r\nو نيز ممكن است جمله مزبور اشاره به اين باشد كه خداوند از انفاقهاى شما بى نياز است و آنچه انجام مىدهيد به سود خود شما است ، بنا بر اين منتى بر كسى نداريد به علاوه او در برابر خشونتهاى شما بردبار است و در عقوبت عجله نمىكند تا بيدار شويد و خود را اصلاح كنيد .\r\n\r\n","description":"","footnote":"\r\n( 1 ) مجمع البيان ، جلد 1 - 2 صفحه 375 .\r\n","page_name":" 322 ","page_number":322},
  {"content":"\r\n\r\n[ سوره البقرة ‹ 2 › : آيات 264 تا 265 
  ]\r\nيا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَالأَذى كَالَّذِي يُنْفِقُ مالَه رِئاءَ النَّاسِ وَلا يُؤْمِنُ بِاللَّه وَالْيَوْمِ الآخِرِ فَمَثَلُه كَمَثَلِ صَفْوانٍ عَلَيْه تُرابٌ فَأَصابَه وابِلٌ فَتَرَكَه صَلْداً لا يَقْدِرُونَ عَلى شَيْءٍ مِمَّا كَسَبُوا وَاللَّه لا يَهْدِي الْقَوْمَ الْكافِرِينَ ‹ 264 › وَمَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّه وَتَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ وَاللَّه بِما تَعْمَلُونَ بَصِيرٌ ‹ 265 ›\r\n\r\nترجمه :\r\n264 - اى كسانى كه ايمان آورده‌ايد ! بخششهاى خود را با منت و آزار ، باطل نسازيد ! همانند كسى كه مال خود را براى نشان دادن به مردم ، انفاق مىكند ، و به خدا و روز رستاخيز ، ايمان نمىآورد ، ( كار او ) همچون قطعه سنگى است كه بر آن ، ( قشر نازكى از ) خاك باشد ، ( و بذرهايى در آن افشانده شود ، ) و رگبار باران به آن برسد ، ( و همه خاكها و بذرها را بشويد ، ) و آن را صاف ( و خالى از خاك و بذر ) رها كند . آنها از كارى كه انجام داده‌اند ، چيزى به دست نمىآورند ، و خداوند ، جمعيت كافران را هدايت نمىكند .\r\n265 - و ( كار ) كسانى كه اموال خود را براى خشنودى خدا ، و تثبيت ( ملكات انسانى در ) روح خود ، انفاق مىكنند ، همچون باغى است كه در نقطه بلندى باشد ، و بارانهاى درشت به آن برسد ، ( و از هواى آزاد و نور آفتاب ، به حد كافى بهره گيرد ، ) و ميوه خود را دو چندان دهد ( كه هميشه شاداب و با طراوت است . ) و خداوند به آنچه انجام مىدهيد ، بيناست .\r\n","description":"","footnote":"","page_name":" 323 ","page_number":323},
  {"content":"\r\n\r\nتفسير : دو مثال جالب در مورد انگيزه‌هاى انفاق\r\nدر دو آيه بالا ، نخست اشاره به اين حقيقت شده كه افراد با ايمان نبايد انفاقهاى خود را به خاطر منت و آزار ، باطل و بى اثر سازند .\r\nسپس دو مثال جالب براى انفاقهاى آميخته با منت و آزار و رياكارى و خودنمايى و همچنين انفاقهايى كه از ريشه اخلاص و عواطف دينى و انسانى سرچشمه گرفته بيان مىكند .\r\nمىفرمايد : « اى كسانى كه ايمان آورده‌ايد ! بخششهاى خود را با منت و آزار باطل نسازيد » ( * ( يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَالأَذى ) * ) .\r\nسپس اين عمل را تشبيه به انفاقهايى كه توأم با رياكارى و خودنمايى است مىكند ، مىفرمايد : « اين همانند كسى است كه مال خود را براى نشان دادن به مردم انفاق مىكند و ايمان به خدا و روز رستاخيز ندارد » ( * ( كَالَّذِي يُنْفِقُ مالَه رِئاءَ النَّاسِ وَلا يُؤْمِنُ بِاللَّه وَالْيَوْمِ الآخِرِ ) * ) .\r\nو بعد مىافزايد : « ( كار او ) همچون قطعه سنگ صافى است كه بر آن ( قشر نازكى از ) خاك باشد ( و بذرهايى در آن افشانده شود ) و باران درشت به آن برسد ، ( و خاك و بذرها را بشويد ) و آن را صاف رها سازد آنها از كارى كه انجام داده‌اند چيزى به دست نمىآورند » ( * ( فَمَثَلُه كَمَثَلِ صَفْوانٍ عَلَيْه تُرابٌ فَأَصابَه وابِلٌ فَتَرَكَه صَلْداً لا يَقْدِرُونَ عَلى شَيْءٍ مِمَّا كَسَبُوا ) * ) . ( 1 )\r\nچه تعبير لطيف و رسا و گويايى ؟ ! قطعه سنگ محكمى را در نظر بگيريد كه قشر رقيقى از خاك روى آن را پوشانده باشد و بذرهاى مستعدى نيز در آن خاك\r\n\r\n","description":"","footnote":"\r\n( 1 ) « صفوان » به معنى قطعه سنگ بزرگ و صاف است كه چيزى در آن نفوذ نمىكند و چيزى بر آن قرار نمىگيرد ، و « وابل » به معنى باران سنگين دانه درشت است ، و لذا به كارهاى سخت و سنگين و مصيبت بار نيز اطلاق شده است ، و « صلدا » نيز به معنى سنگ صافى است كه چيزى بر آن نمىرويد .\r\n","page_name":" 324 ","page_number":324},
  {"content":"\r\nافشانده شود و در معرض هواى آزاد و تابش آفتاب قرار گيرد ، سپس باران دانه درشت پر بركتى بر آن ببارد ، با اينكه تمام وسايل نمو و رشد در اينجا فراهم است ، ولى به خاطر يك كمبود ، همه چيز از بين مىرود و اين باران كارى جز اين نمىكند كه آن قشر باريك را همراه بذرها مىشويد و پراكنده مىسازد و سنگ سخت غير قابل نفوذ را كه هيچ گياهى بر آن نمىرويد با قيافه خشونتبارش آشكار مىسازد ، چرا كه بذرها در محل نامناسبى افشانده شده بود ، ظاهرى آراسته و درونى خشن و غير قابل نفوذ داشت و تنها قشر نازكى از خاك روى آن را گرفته بود ، در حالى كه پرورش گياه و درخت نياز به خاك عميقى دارد كه براى پذيرش ريشه‌ها و ذخيره آب و تغذيه گياه آماده باشد .\r\nاين گونه است اعمال رياكارانه و انفاقهاى آميخته با منت و آزار كه از دلهاى سخت و قساوتمند سرچشمه مىگيرد و صاحبانش هيچ بهره اى از آن نمىبرند و تمام زحماتشان بر باد مىرود .\r\nو در پايان آيه مىفرمايد : « و خداوند گروه كافران را هدايت نمىكند » ( * ( وَاللَّه لا يَهْدِي الْقَوْمَ الْكافِرِينَ ) * ) .\r\nاشاره به اينكه خداوند توفيق هدايت را از آنها مىگيرد چرا كه با پاى خود ، راه كفر و ريا و منت و آزار را پوييدند ، و چنين كسانى شايسته هدايت نيستند ، و به اين ترتيب انفاقهاى ريايى و آميخته با منت و آزار ، همه در يك رديف قرار گرفته‌اند .\r\nدر آيه بعد مثال زيباى ديگرى براى نقطه مقابل اين گروه بيان مىكند ، آنها كسانى هستند كه در راه خدا روى ايمان و اخلاص ، انفاق مىكنند ، مىفرمايد : « و مثل كسانى كه اموال خود را براى خشنودى خدا و استوار كردن ( ملكات عالى انسانى ) در روح خود انفاق مىكنند ، همچون باغى است كه در نقطه بلندى باشد ، و بارانهاى درشت و پى در پى به آن برسد ( و به خاطر بلند بودن مكان ، از هواى آزاد و\r\n","description":"","footnote":"","page_name":" 325 ","page_number":325},
  {"content":"\r\nنور آفتاب به حد كافى بهره گيرد و آن چنان رشد و نمو كند كه ) ميوه خود را دو چندان دهد « ( * ( وَمَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّه وَتَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ ) * ) .\r\nسپس مىافزايد : « و اگر باران درشتى بر آن نبارد لا اقل بارانهاى ريز و شبنم بر آن مىبارد » و باز هم ميوه و ثمر مىدهد و شاداب و با طراوت است ( * ( فَإِنْ لَمْ يُصِبْها وابِلٌ فَطَلٌّ ) * ) . ( 1 )\r\nو در پايان مىفرمايد : « خداوند به آنچه انجام مىدهيد آگاه است » ( * ( وَاللَّه بِما تَعْمَلُونَ بَصِيرٌ ) * ) .\r\nاو مىداند آيا انفاق انگيزه الهى دارد يا رياكارانه است ، آميخته با منت و آزار است يا محبت و احترام .\r\n\r\nنكته‌ها :\r\n1 - از جمله « * ( لا تُبْطِلُوا صَدَقاتِكُمْ بِالْمَنِّ وَالأَذى ) * » ، ( انفاقهاى خود را با منت و آزار باطل نكنيد ) استفاده مىشود كه پاره اى از اعمال ممكن است نتايج اعمال نيك را از بين ببرد و اين همان مساله احباط است كه شرح آن در ذيل آيه 217 همين سوره گذشت .\r\n2 - تشبيه عمل رياكارانه به قطعه سنگى كه قشر نازكى از خاك روى آن را پوشانيده است بسيار گويا است زيرا افراد رياكار باطن خشن و بى ثمر خود را با چهره اى از خير خواهى و نيكوكارى مىپوشانند و اعمالى كه هيچگونه ريشه ثابتى در وجود آنها ندارد انجام مىدهند اما حوادث زندگى به زودى پرده را كنار مىزند و باطن آنها را آشكار مىسازد .\r\n\r\n","description":"","footnote":"\r\n( 1 ) « طل » به معنى باران دانه ريز است كه گاه به صورت غبار به روى گياهان مىريزد و گاه به شبنم نيز گفته مىشود .\r\n","page_name":" 326 ","page_number":326},
  {"content":"\r\n3 - جمله « * ( ابْتِغاءَ مَرْضاتِ اللَّه وَتَثْبِيتاً مِنْ أَنْفُسِهِمْ ) * » انگيزه‌هاى انفاق صحيح و الهى را بيان مىكند و آن دو چيز است : « طلب خشنودى خدا » و « تقويت روح ايمان و ايجاد آرامش در دل و جان » اين جمله مىگويد : انفاق كنندگان واقعى كسانى هستند كه تنها به خاطر خشنودى خدا و پرورش فضائل انسانى و تثبيت اين صفات در درون جان خود و همچنين پايان دادن به اضطراب و ناراحتيهايى كه بر اثر احساس مسئوليت در برابر محرومان در و جدان آنها پيدا مىشود اقدام به انفاق مىكنند ( بنا بر اين « من » در آيه به معنى « فى » خواهد بود ) .\r\n4 - جمله « * ( وَاللَّه بِما تَعْمَلُونَ بَصِيرٌ ) * » كه در آخر آيه دوم ذكر شده ، هشدارى است به همه كسانى كه مىخواهند عمل نيكى انجام دهند كه مراقب باشند كوچكترين آلودگى از نظر نيت يا طرز كار پيدا نكنند زيرا خداوند كاملا مراقب اعمال آنها است .\r\n","description":"","footnote":"","page_name":" 327 ","page_number":327},
  {"content":"\r\n\r\n[ سوره البقرة ‹ 2 › : آيه 266 
  ]\r\nأَ يَوَدُّ أَحَدُكُمْ أَنْ تَكُونَ لَه جَنَّةٌ مِنْ نَخِيلٍ وَأَعْنابٍ تَجْرِي مِنْ تَحْتِهَا الأَنْهارُ لَه فِيها مِنْ كُلِّ الثَّمَراتِ وَأَصابَه الْكِبَرُ وَلَه ذُرِّيَّةٌ ضُعَفاءُ فَأَصابَها إِعْصارٌ فِيه نارٌ فَاحْتَرَقَتْ كَذلِكَ يُبَيِّنُ اللَّه لَكُمُ الآياتِ لَعَلَّكُمْ تَتَفَكَّرُونَ ‹ 266 ›\r\n\r\nترجمه :\r\n266 - آيا كسى از شما دوست دارد كه باغى از درختان خرما و انگور داشته باشد كه از زير درختان آن ، نهرها بگذرد ، و براى او در آن ( باغ ) ، از هر گونه ميوه اى وجود داشته باشد ، در حالى كه به سن پيرى رسيده و فرزندانى ( كوچك و ) ضعيف دارد ، ( در اين هنگام ، ) گردبادى ( كوبنده ) ، كه در آن آتش ( سوزانى ) است ، به آن برخورد كند و شعله ور گردد و بسوزد ؟ ! ( همين طور است حال كسانى كه انفاقهاى خود را ، با ريا و منت و آزار ، باطل مىكنند . ) اين چنين خداوند آيات خود را براى شما آشكار مىسازد ، شايد بينديشيد ( و با انديشه ، راه حق را بيابيد ) !\r\n\r\nتفسير : يك مثال جالب ديگر براى انفاقهاى آلوده به ريا و منت\r\nدر اين آيه مثال گوياى ديگرى ، براى مساله انفاق آميخته با رياكارى و منت و آزار و اينكه چگونه اين كارهاى نكوهيده آثار آن را از بين مىبرد بيان شده است ، مىفرمايد : « آيا هيچ يك از شما دوست دارد كه باغى از درختان خرما و انواع انگور داشته باشد كه از زير درختانش نهرها جارى باشد ، و براى او در آن باغ از تمام انواع ميوه‌ها موجود باشد ، و در حالى كه به سن پيرى رسيده و فرزندانى ( خردسال و ) ضعيف دارد ، ناگهان در اين هنگام گرد بادى شديد كه در آن آتش سوزانى است به آن برخورد كند و شعله ور گردد و بسوزد » ( * ( أَ يَوَدُّ أَحَدُكُمْ أَنْ تَكُونَ لَه جَنَّةٌ مِنْ نَخِيلٍ\r\n","description":"","footnote":"","page_name":" 328 ","page_number":328},
  {"content":"\r\n* ( وَأَعْنابٍ تَجْرِي مِنْ تَحْتِهَا الأَنْهارُ لَه فِيها مِنْ كُلِّ الثَّمَراتِ وَأَصابَه الْكِبَرُ وَلَه ذُرِّيَّةٌ ضُعَفاءُ فَأَصابَها إِعْصارٌ فِيه نارٌ فَاحْتَرَقَتْ ) * ) .\r\nترسيمى است بسيار زيبا از حال اين گونه اشخاص كه با ريا و منت و آزار ، خط بطلان بر انفاق خويش مىكشند ، پير مرد سالخورده اى را در نظر مجسم مىكند كه فرزندان خرد سال و كوچكى اطراف او را گرفته‌اند و تنها راه تامين زندگى حال و آينده آنان ، باغ سر سبز و خرمى است با درختان خرما و انگور و ميوه‌هاى ديگر ، درختانى كه پيوسته آب جارى از كنارش مىگذرد و زحمتى براى آبيارى ندارد ، ناگهان گردباد آتشبارى مىوزد و آن را مبدل به خاكستر مىكند ، چنين انسانى چه حسرت و اندوه مرگبارى دارد ، حال كسانى كه اعمال نيكى انجام مىدهند و سپس با ريا و منت و آزار آن را از بين مىبرند ، چنين است ، زحمت فراوانى كشيده‌اند ، و در آن روز كه نياز به نتيجه آن دارند ، همه را خاكستر مىبينند چرا كه گرد باد آتشبار ريا و منت و آزار آن را سوزانده است .\r\nو در پايان آيه به دنبال اين مثال بليغ و گويا ، مىفرمايد : « اين گونه خداوند آيات خود را براى شما بيان مىكند ، شايد بينديشيد » و راه حق را از باطل تشخيص دهيد ( * ( كَذلِكَ يُبَيِّنُ اللَّه لَكُمُ الآياتِ لَعَلَّكُمْ تَتَفَكَّرُونَ ) * ) .\r\nآرى سرچشمه بدبختيهاى انسان مخصوصا كارهاى ابلهانه اى همچون منت گذاردن و ريا كه سودش ناچيز و زيانش سريع و عظيم است ترك انديشه و تفكر است ، و خداوند همگان را به آن دعوت مىكند .\r\n\r\nنكته‌ها :\r\n1 - اين مثالهاى پى در پى كه هر كدام از ديگرى گوياتر و ظريفتر است همه در ارتباط با مسائل زراعى است ، چرا كه نه تنها براى مردم مدينه كه اين آيات در\r\n","description":"","footnote":"","page_name":" 329 ","page_number":329},
  {"content":"\r\nآنجا نازل شد و مردمى زراعت پيشه بودند ، بلكه براى تمام مردم دنيا كه به هر حال بخشى از زندگى آنان را مسائل زراعى تشكيل مىدهد آموزنده بوده و هست .\r\n2 - از جمله « * ( وَأَصابَه الْكِبَرُ وَلَه ذُرِّيَّةٌ ضُعَفاءُ ) * » ( صاحب آن باغ ، پير و سالخورده باشد و فرزندانى كوچك و ناتوان داشته باشد ) استفاده مىشود كه انفاق و بخشش در راه خدا و كمك به نيازمندان همچون باغ خرمى است كه هم خود انسان از ثمرات آن بهره مند مىشود و هم فرزندان او ، در حالى كه رياكارى و منت و آزار ، هم سبب محروميت خود او مىشود و هم نسلهاى آينده كه بايد از ثمرات و بركات اعمال نيك او بهره مند گردند محروم خواهند شد ، و اين خود دليل بر آن است كه نسلهاى آينده در نتائج اعمال نيك نسلهاى گذشته سهيم هستند ، از نظر اجتماعى نيز چنين است زيرا محبوبيت و اعتمادى كه پدران بر اثر كار نيك در افكار عمومى پيدا مىكنند ، سرمايه بزرگى براى فرزندان آنها خواهد بود .\r\n3 - جمله « * ( إِعْصارٌ فِيه نارٌ ) * » ( گرد بادى كه در آن آتشى باشد ) ممكن است اشاره به گرد بادهاى ناشى از بادهاى « سموم » و سوزان و خشك كننده باشد و يا گردبادى كه از روى خرمن آتشى بگذرد و طبق معمول كه گرد باد هر چه را بر سر راه خود بيابد با خود همراه مىبرد آن را از زمين برداشته و به نقطه ديگرى بپاشد ، و ممكن است اشاره به گرد بادى باشد كه به همراه صاعقه به نقطه اى اصابت كند و همه چيز را تبديل به خاكستر نمايد و در هر حال اشاره به نابودى سريع و مطلق است . ( 1 )\r\n\r\n","description":"","footnote":"\r\n( 1 ) « اعصار » در لغت به معنى گردباد است كه به هنگام وزش باد از دو سوى مخالف تشكيل مىگردد و به شكل عمودى است كه يك سر آن به زمين چسبيده و سر ديگر آن در آسمان است و گاه بسيارى از اشياء را با خود مىبرد .\r\n","page_name":" 330 ","page_number":330},
  {"content":"\r\n\r\n[ سوره البقرة ‹ 2 › : آيه 267 
  ]\r\nيا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَمِمَّا أَخْرَجْنا لَكُمْ مِنَ الأَرْضِ وَلا تَيَمَّمُوا الْخَبِيثَ مِنْه تُنْفِقُونَ وَلَسْتُمْ بِآخِذِيه إِلَّا أَنْ تُغْمِضُوا فِيه وَاعْلَمُوا أَنَّ اللَّه غَنِيٌّ حَمِيدٌ ‹ 267 ›\r\n\r\nترجمه :\r\n267 - اى كسانى كه ايمان آورده‌ايد ! از قسمتهاى پاكيزه اموالى كه ( از طريق تجارت ) به دست آورده‌ايد ، و از آنچه از زمين براى شما خارج ساخته‌ايم ( از منابع و معادن و درختان و گياهان ) ، انفاق كنيد ! و براى انفاق ، به سراغ قسمتهاى ناپاك نرويد در حالى كه خود شما ، ( به هنگام پذيرش اموال ، ) حاضر نيستيد آنها را بپذيريد ، مگر از روى اغماض و كراهت ! و بدانيد خداوند ، بى نياز و شايسته ستايش است .\r\n\r\nشان نزول :\r\nاز امام صادق ع نقل شده كه اين آيه در باره جمعى نازل شد كه ثروتهايى از طريق رباخوارى در زمان جاهليت جمعآورى كرده بودند و از آن در راه خدا انفاق مىكردند ، خداوند آنها را از اين كار نهى كرد . و دستور داد از اموال پاك و حلال در راه خدا انفاق كنند .\r\nدر تفسير « مجمع البيان » پس از نقل اين حديث ، از على ع نقل مىكند كه حضرت فرمود : اين آيه در باره كسانى نازل گرديد كه به هنگام انفاق خرماهاى خشك و كم گوشت و نامرغوب را با خرماى خوب مخلوط مىكردند و بعد انفاق مىنمودند به آنها دستور داده شد كه از اين كار به پرهيزند .\r\nاين دو شان نزول هيچگونه منافاتى با هم ندارند و ممكن است آيه در مورد هر دو دسته نازل شده باشد ، كه يكى ناظر به پاكى معنوى و ديگرى ناظر به مرغوبيت مادى و ظاهرى است .\r\nولى بايد توجه داشت كه طبق آيه 275 سوره بقره كسانى كه در زمان\r\n","description":"","footnote":"","page_name":" 331 ","page_number":331},
  {"content":"\r\nجاهليت اموالى از طريق رباخوارى جمعآورى كرده بودند و پس از نزول آيه خوددارى از ادامه رباخوارى نمودند ، اموال گذشته بر آنها حرام نبوده است يعنى اين قانون شامل گذشته نمىشود ، ولى مسلم است كه اين مال در عين حلال بودن با اموال ديگر فرق داشت و در حقيقت شبيه اموالى بود كه از طرق مكروه به دست بيايد !\r\n\r\nتفسير : از چه اموالى بايد انفاق كرد ؟\r\nدر پاسخ آيه گذشته ثمرات انفاق و صفات انفاق كنندگان و اعمالى كه ممكن است اين كار انسانى و خداپسندانه را آلوده كند و پاداش آن را از بين ببرد بيان شد ، در اين آيه - كه ششمين آيه ، در اين سلسله است - سخن از چگونگى اموالى است كه بايد انفاق گردد .\r\nنخست مىفرمايد : « اى كسانى كه ايمان آورده‌ايد ! از اموال پاكيزه اى كه ( از طريق تجارت ) به دست آورده‌ايد و از آنچه از زمين براى شما خارج كرده‌ايم ( از منابع و معادن زير زمينى و از كشاورزى و زراعت و باغ ) انفاق كنيد » ( * ( يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَمِمَّا أَخْرَجْنا لَكُمْ مِنَ الأَرْضِ ) * ) .\r\nجمله « * ( ما كَسَبْتُمْ ) * » ، ( آنچه كسب كرده‌ايد ) اشاره به درآمدهاى تجارى است و جمله « * ( مِمَّا أَخْرَجْنا لَكُمْ مِنَ الأَرْضِ ) * » ( از آنچه از زمين براى شما خارج ساخته‌ايم ) اشاره به انواع درآمدهاى زراعى و كشاورزى و همچنين معادن زير زمينى است ، بنا بر اين تمام انواع درآمدها را شامل مىشود ، زيرا سرچشمه تمام اموالى كه انسان دارد ، زمين و منابع گوناگون آن است حتى صنايع و دامدارى و مانند آن ، همه از زمين مايه مىگيرد .\r\nاين تعبير ضمنا اشاره اى به اين حقيقت است كه ما منابع اينها را در اختيار\r\n","description":"","footnote":"","page_name":" 332 ","page_number":332},
  {"content":"\r\nشما گذاشتيم بنا بر اين نبايد از انفاق كردن بخشى از طيبات و پاكيزه‌ها و « سرگل » آن در راه خدا دريغ كنيد .\r\nسپس براى تاكيد هر چه بيشتر مىافزايد : « به سراغ قسمتهاى ناپاك نرويد تا از آن انفاق كنيد در حالى كه خود شما حاضر نيستيد آن را بپذيريد ، مگر از روى اغماض و كراهت » ( * ( وَلا تَيَمَّمُوا الْخَبِيثَ مِنْه تُنْفِقُونَ وَلَسْتُمْ بِآخِذِيه إِلَّا أَنْ تُغْمِضُوا فِيه ) * ) . ( 1 )\r\nاز آنجا كه بعضى از مردم عادت دارند هميشه از اموال بى ارزش و آنچه تقريبا از مصرف افتاده و قابل استفاده خودشان نيست انفاق كنند و اين گونه انفاقها علاوه بر اينكه سود چندانى به حال نيازمندان ندارد ، يك نوع اهانت و تحقير نسبت به آنها است ، و موجب تربيت معنوى و پرورش روح انسانى نيز نمىباشد ، اين جمله صريحا مردم را از اين كار نهى مىكند و آن را با دليل لطيفى همراه مىسازد ، و آن اينكه ، شما خودتان حاضر نيستيد اين گونه اموال را بپذيريد مگر از روى كراهت و ناچارى چرا در باره برادران مسلمان ، و از آن بالاتر خدايى كه در راه او انفاق مىكنيد و همه چيز شما از او است راضى به اين كار مىشويد .\r\nدر حقيقت ، آيه به نكته لطيفى اشاره مىكند كه انفاق در راه خدا ، يك طرفش مؤمنان نيازمندند ، و طرف ديگر خدا ، و با اين حال اگر اموال پست و بى ارزش انتخاب شود ، از يك سو تحقيرى است نسبت به نيازمندان كه ممكن است على رغم تهيدستى مقام بلندى از نظر ايمان و انسانيت داشته باشند و روحشان آزرده شود و از سوى ديگر سوء ادبى است نسبت به مقام شامخ پروردگار .\r\nجمله « * ( لا تَيَمَّمُوا ) * » ( قصد نكنيد ) ممكن است اشاره به اين باشد كه اگر در\r\n\r\n","description":"","footnote":"\r\n( 1 ) « تيمم » در اصل به معنى قصد چيزى كردن است ، در اينجا نيز به همان معنى آمده است ، و تيمم معروف را از اين جهت تيمم گفته‌اند كه انسان قصد مىكند از خاك پاك زمين استفاده كند ، چنان كه قرآن مىگويد : * ( فَتَيَمَّمُوا صَعِيداً طَيِّباً ) * ( نساء : 43 ) .\r\n","page_name":" 333 ","page_number":333},
  {"content":"\r\nلابلاى اموالى كه انفاق مىكنيد بدون توجه چيز نامرغوبى باشد ، مشمول اين سخن نيست . سخن اين است كه از روى عمد اقدام به چنين كارى نكنيد .\r\nتعبير به « طيبات » ( پاكيزه‌ها ) هم پاكيزگى ظاهرى را شامل مىشود ، و ارزش داشتن براى مصرف ، و هم پاكيزگى معنوى ، يعنى اموال شبهه ناك و حرام زيرا افراد با ايمان از پذيرش همه اينها كراهت دارند ، و جمله « * ( إِلَّا أَنْ تُغْمِضُوا فِيه ) * » شامل همه مىشود و اين كه بعضى از مفسران آن را منحصر به يكى از اين دو دانسته‌اند صحيح به نظر نمىرسد .\r\nنظير اين آيه در سوره آل عمران آيه 92 نيز آمده است آنجا كه مىفرمايد : لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ : « هرگز به حقيقت نيكوكارى نمىرسيد ، مگر آنكه از آنچه دوست داريد ، انفاق كنيد » . البته اين آيه بيشتر روى اثرات معنوى انفاق تكيه مىكند .\r\nو در پايان آيه مىفرمايد : « بدانيد خداوند بى نياز و شايسته ستايش است » ( * ( وَاعْلَمُوا أَنَّ اللَّه غَنِيٌّ حَمِيدٌ ) * ) .\r\nيعنى نه تنها نيازى به انفاق شما ندارد ، و از هر نظر غنى است ، بلكه تمام نعمتها را او در اختيار شما گذارده ، و لذا حميد و شايسته ستايش است .\r\nبعضى احتمال داده‌اند كه « حميد » در اينجا به معنى اسم فاعل باشد ( ستايش كننده ) نه به معنى محمود و ستايش شده ، يعنى در عين اينكه از انفاق شما بى نياز است شما را به خاطر اموال پاكيزه اى كه انفاق مىكنيد ، مورد ستايش قرار مىدهد .\r\n\r\nنكته :\r\nشك نيست كه انفاق در راه خدا براى تقرب به ذات پاك او است و مردم هنگامى كه مىخواهند به سلاطين و شخصيتهاى بزرگ تقرب جويند ، بهترين اموال خود را به عنوان تحفه و هديه براى آنها مىبرند ، در حالى كه انسانهاى ضعيفى\r\n","description":"","footnote":"","page_name":" 334 ","page_number":334},
  {"content":"\r\nهمچون خودشاناند ، چگونه ممكن است انسان به خداوند بزرگى كه تمام عالم هستى از اوست ، به وسيله اموال بى ارزش و از مصرف افتاده ، تقرب جويد ، و اينكه مىبينيم در زكات واجب و حتى در قربانى نبايد از نوع نامرغوب استفاده كرد ، نيز در همين راستا است ، به هر حال بايد اين فرهنگ قرآنى در ميان همه مسلمين زنده شود كه براى انفاق ، بهترين را انتخاب نمايند .\r\n","description":"","footnote":"","page_name":" 335 ","page_number":335},
  {"content":"\r\n\r\n[ سوره البقرة ‹ 2 › : آيه 268 
  ]\r\nالشَّيْطانُ يَعِدُكُمُ الْفَقْرَ وَيَأْمُرُكُمْ بِالْفَحْشاءِ وَاللَّه يَعِدُكُمْ مَغْفِرَةً مِنْه وَفَضْلًا وَاللَّه واسِعٌ عَلِيمٌ ‹ 268 ›\r\n\r\nترجمه :\r\n268 - شيطان ، شما را ( به هنگام انفاق ) ، وعده فقر و تهيدستى مىدهد ، و به فحشا ( و زشتيها ) امر مىكند ، ولى خداوند وعده « آمرزش » و « فزونى » به شما مىدهد ، و خداوند ، قدرتش وسيع ، و ( به هر چيز ) داناست . ( به همين دليل ، به وعده‌هاى خود ، وفا مىكند . )\r\n\r\nتفسير : مبارزه با موانع انفاق\r\nدر ادامه آيات انفاق در اينجا به يكى از موانع مهم آن پرداخته و آن وسوسه‌هاى شيطانى در زمينه انفاق است ، كه انسان را از فقر و تنگدستى مىترساند ، به خصوص اگر اموال خوب و قابل استفاده را انفاق كند ، و چه بسا اين وسوسه‌هاى شيطانى مانع از انفاقهاى مستحبى در راه خدا و حتى انفاقهاى واجب مانند زكات و خمس گردد .\r\nدر اين راستا مىفرمايد : « شيطان به هنگام انفاق به شما وعده فقر و تهيدستى مىدهد » ( * ( الشَّيْطانُ يَعِدُكُمُ الْفَقْرَ ) * ) .\r\nو مىگويد : تامين آينده خود و فرزندانتان را فراموش نكنيد و از امروز فردا را ببينيد و آنچه بر خويشتن روا است بر ديگرى روا نيست و امثال اين وسوسه‌هاى گمراه كننده ، به علاوه « او شما را وادار به معصيت و گناه مىكند » ( * ( وَيَأْمُرُكُمْ بِالْفَحْشاءِ ) * ) .\r\n« فحشاء » به معنى هر كار زشت و بسيار قبيح است ، و در اينجا به تناسب بحث ، به معنى بخل و ترك انفاق كه در بسيارى از موارد ، نوعى معصيت و گناه است آمده ( هر چند واژه فحشاء در مواردى به معنى گناه بى عفتى آمده ، ولى\r\n","description":"","footnote":"","page_name":" 336 ","page_number":336},
  {"content":"\r\nمىدانيم در اينجا تناسب چندانى ندارد ) حتى بعضى از مفسران تصريح كرده‌اند كه عرب به شخص بخيل ، فاحش مىگويد . ( 1 )\r\nاين احتمال نيز داده شده كه فحشاء در اينجا به معنى انتخاب اموال غير قابل مصرف براى انفاق است ، و نيز گفته شده : منظور از آن هر معصيتى است زيرا شيطان به وسيله ترس از فقر و تهيدستى انسان را وادار به كسب مال از انواع طرق نامشروع مىكند .\r\nتعبير به امر كردن شيطان ، اشاره به همان وسوسه‌هاى او است ، و اصولا هر نوع فكر منفى و بازدارنده و كوتاه بيننده ، سرچشمه اش تسليم در برابر وسوسه‌هاى شيطانى است ، و در مقابل ، هر گونه فكر مثبت سازنده و آميخته با بلند نظرى ، سرچشمه اش الهامات الهى و فطرت پاك خدادادى است .\r\nدر توضيح اين سخن بايد گفت : در نظر ابتدايى انفاق و بذل مال ، چيزى جز « كم كردن » مال نيست و اين همان نظر كوته بينانه شيطانى است ، ولى با دقت و ديد وسيع مىبينيم كه انفاق ضامن بقاى اجتماع و تحكيم عدالت اجتماعى ، و سبب كم كردن فاصله طبقاتى و پيشرفت همگانى و عمومى مىباشد و مسلم است كه با پيشرفت اجتماع ، افرادى كه در آن اجتماع زندگى مىكنند نيز در رفاه و آسايش خواهند بود و اين همان نظر واقعبينانه الهى است .\r\nقرآن به اين وسيله مسلمانان را توجه مىدهد كه انفاق اگر به ظاهر ، چيزى از شما كم مىكند در واقع چيزهايى بر سرمايه شما مىافزايد ، هم از نظر معنوى و هم از نظر مادى .\r\nدر دنياى امروز كه نتيجه و اثر اختلافات طبقاتى و پايمال شدن ثروتها به خاطر به هم خوردن تعادل تقسيم ثروت به روشنى به چشم مىخورد درك معنى\r\n\r\n","description":"","footnote":"\r\n( 1 ) تفسير روح البيان ، جلد 1 صفحه 431 ( ذيل آيه مورد بحث ) .\r\n","page_name":" 337 ","page_number":337},
  {"content":"\r\nآيه فوق چندان مشكل نيست .\r\nضمنا از آيه استفاده مىشود كه يك نوع ارتباط ميان « ترك نمودن انفاق » و « فحشاء » وجود دارد البته اگر « فحشاء » به معنى بخل باشد ارتباط آن از اين جهت است كه ترك انفاق و بخششهاى مالى ، آرام آرام صفت « بخل » را كه از بدترين صفات است در انسان ايجاد مىكند و اگر « فحشاء » را به معنى مطلق گناه يا گناه جنسى بگيريم باز ارتباط آن با ترك انفاق بر كسى پوشيده نيست ، زيرا سرچشمه بسيارى از گناهان ، و بىعفتيها و خودفروشيها ، فقر و تهيدستى است علاوه بر همه اينها ، انفاق يك سلسله آثار و بركات معنوى دارد كه جاى انكار نيست .\r\nسپس مىافزايد : « خداوند آمرزش از سوى خود و فضل و بخشش را به شما وعده مىدهد » ( * ( وَاللَّه يَعِدُكُمْ مَغْفِرَةً مِنْه وَفَضْلًا ) * ) .\r\nدر تفسير « مجمع البيان » از امام صادق ع نقل شده است كه : هنگام انفاق دو چيز از طرف خدا است و دو چيز از ناحيه شيطان آنچه از جانب خداست يكى « آمرزش گناهان » و ديگرى « وسعت و افزونى اموال » و آنچه از طرف شيطان است يكى وعده فقر و تهيدستى و ديگرى امر به فحشاء است .\r\nبنا بر اين منظور از مغفرة ، آمرزش گناهان است و منظور از فضل همانطور كه از ابن عباس نقل شده زياد شدن سرمايه‌ها در پرتو انفاق مىباشد .\r\nجالب توجه اينكه از امير مؤمنان على ع نقل شده كه فرمود : « هنگامى كه در سختى و تنگدستى افتاديد به وسيله انفاق كردن ، با خدا معامله كنيد » ( انفاق كنيد تا از تهيدستى نجات يابيد ) ( 1 ) .\r\nو در پايان آيه مىفرمايد : « خداوند قادر و توانا و عالم است » ( * ( وَاللَّه واسِعٌ عَلِيمٌ ) * ) .\r\n\r\n","description":"","footnote":"\r\n( 1 ) « نهج البلاغه » كلمات قصار شماره 258 .\r\n","page_name":" 338 ","page_number":338},
  {"content":"\r\nاشاره به اين حقيقت است كه چون خداوند قدرتى وسيع و علمى بى پايان دارد مىتواند به وعده خويش عمل كند بنا بر اين بايد به وعده او دلگرم بود نه وعده شيطان « فريبكار » و « ناتوان » كه انسان را به گناه مىكشاند و چون از آينده آگاه نيست و قدرتى ندارد ، وعده او جز گمراهى و تشويق به نادانى نخواهد بود .\r\n","description":"","footnote":"","page_name":" 339 ","page_number":339},
  {"content":"\r\n\r\n[ سوره البقرة ‹ 2 › : آيه 269 
  ]\r\nيُؤْتِي الْحِكْمَةَ مَنْ يَشاءُ وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَما يَذَّكَّرُ إِلَّا أُولُوا الأَلْبابِ ‹ 269 ›\r\n\r\nترجمه :\r\n269 - ( خدا ) دانش و حكمت را به هر كس بخواهد ( و شايسته بداند ) مىدهد ، و به هر كس دانش داده شود ، خير فراوانى داده شده است . و جز خردمندان ، ( اين حقايق را درك نمىكنند ، و ) متذكر نمىگردند .\r\n\r\nتفسير : برترين نعمتهاى الهى\r\nبا توجه به آنچه در آيه قبل گذشت ، كه به هنگام انفاق ، وسوسه‌هاى شيطانى دائر به فقر و جذبه‌هاى رحمانى در باره مغفرت و فضل الهى آدمى را به اين سو و آن سو مىكشد ، در آيه مورد بحث سخن از حكمت و معرفت و دانش مىگويد ، چرا كه تنها حكمت است كه مىتواند بين اين دو كشش الهى و شيطانى فرق بگذارد ، و انسان را به وادى مغفرت و فضل بكشاند و از وسوسه‌هاى گمراه كننده ترس از فقر برهاند .\r\nيا به تعبير ديگر خداوند به بعضى از افراد بر اثر پاكى و جهاد با نفس ، نوعى علم و بينش مىدهد كه آثار و فوائد اطاعت الهى و از جمله انفاق و نقش حياتى آن در اجتماع را درك كند و ميان آن و وساوس شيطانى فرق بگذارد .\r\nمىفرمايد : « خداوند دانش را به هر كس بخواهد ( و شايسته بداند ) مىدهد » ( * ( يُؤْتِي الْحِكْمَةَ مَنْ يَشاءُ ) * ) .\r\nدر تفسير « حكمت » معانى زيادى ذكر شده از جمله « معرفت و شناخت اسرار جهان هستى » و « آگاهى از حقايق قرآن » و « رسيدن به حق از نظر گفتار و عمل » و « معرفت و شناسايى خدا » و « آن نور الهى كه وسوسه‌هاى شيطانى را از الهامات\r\n","description":"","footnote":"","page_name":" 340 ","page_number":340},
  {"content":"\r\nالهى جدا مىسازد « .\r\nو ظاهر اين است حكمت يك معنى وسيعى دارد كه تمام اين امور ، حتى نبوت را كه بعضى از معانى آن شمرده‌اند شامل مىشود كه آن نوعى از علم و آگاهى است ، و در اصل از ماده حكم ( بر وزن حرف ) به معنى منع گرفته شده و از آنجا كه علم و دانش و تدبير ، انسان را از كارهاى خلاف باز مىدارد به آن حكمت گفته‌اند .\r\nبديهى است منظور از جمله « * ( مَنْ يَشاءُ ) * » ( هر كس را كه بخواهد ) اين نيست كه خداوند بدون هيچ علتى حكمت و دانش را به اين و آن مىدهد ، بلكه اراده و مشيت خداوند همه جا آميخته است ، با شايستگىهاى افراد ، يعنى هر كس را شايسته ببيند از اين سرچشمه زلال حياتبخش سيراب مىنمايد ، سپس مىفرمايد :\r\n« و هر كس كه به او دانش داده شود خير فراوانى داده شده است » ( * ( وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً ) * ) .\r\nو به گفته آن حكيم : « هر كس را كه عقل دادى چه ندادى و هر كس را كه عقل ندادى چه دادى ! » .\r\nقابل توجه اينكه بخشنده حكمت خدا است در عين حال در اين جمله نامى از او به ميان نيامده تنها مىفرمايد : « به هر كس حكمت داده شود خير فراوانى داده شده است » .\r\nاين تعبير گويا اشاره به اين است كه دانش و حكمت ذاتا خوب است از هر جا و از ناحيه هر كه باشد تفاوتى در نيكى آن نيست .\r\nقابل توجه اين كه در اين جمله مىفرمايد : به هر كس دانش و حكمت داده شد خير و بركت فراوان داده شده است نه « خير مطلق » زيرا خير و سعادت مطلق تنها در دانش نيست بلكه دانش تنها يكى از عوامل مهم آن است و در پايان آيه مىفرمايد : « تنها خردمندان متذكر مىشوند » ( * ( وَما يَذَّكَّرُ إِلَّا أُولُوا الأَلْبابِ ) * ) .\r\n« تذكر » به معنى « يادآورى » و « نگاهدارى علوم و دانشها » در درون روح\r\n","description":"","footnote":"","page_name":" 341 ","page_number":341},
  {"content":"\r\nاست . و « الباب » جمع « لب » به معنى « مغز » است و از آنجا كه مغز هر چيز بهترين و اساسىترين قسمت آن است به « عقل » و « خرد » « لب » گفته مىشود .\r\nاين جمله مىگويد : تنها صاحبان عقل و خرد اين حقايق را حفظ مىكنند و به ياد مىآورند و از آن بهره مند مىشوند اگر چه همه افراد ( جز مجانين و ديوانگان ) صاحب عقلاند اما اولوا الالباب به همه آنها گفته نمىشود . بلكه منظور آنهايى هستند كه عقل و خرد خود را به كار مىگيرند و در پرتو اين چراغ پر فروغ ، راه زندگى و سعادت را مىيابند .\r\nاين بحث را با سخن يكى از دانشمندان اسلامى پايان مىدهيم ( كه احتمالا اين سخن را از پيامبر اكرم ص شنيده است ) « گاه مىشود كه خداوند اراده عذاب و مجازات مردم روى زمين را مىكند ، ولى هنگامى كه بشنود معلمى به كودكان حكمت مىآموزد ، به خاطر اين عمل ، عذاب را از آنها دور مىسازد » ( 1 ) .\r\n\r\n","description":"","footnote":"\r\n( 1 ) تفسير قرطبى ، جلد 2 صفحه 1138 .\r\n","page_name":" 342 ","page_number":342},
  {"content":"\r\n\r\n[ سوره البقرة ‹ 2 › : آيات 270 تا 271 
  ]\r\nوَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّه يَعْلَمُه وَما لِلظَّالِمِينَ مِنْ أَنْصارٍ ‹ 270 › إِنْ تُبْدُوا الصَّدَقاتِ فَنِعِمَّا هِيَ وَإِنْ تُخْفُوها وَتُؤْتُوهَا الْفُقَراءَ فَهُوَ خَيْرٌ لَكُمْ وَيُكَفِّرُ عَنْكُمْ مِنْ سَيِّئاتِكُمْ وَاللَّه بِما تَعْمَلُونَ خَبِيرٌ ‹ 271 ›\r\n\r\nترجمه :\r\n270 - و هر چيز را كه انفاق مىكنيد ، يا ( اموالى را كه ) نذر كرده‌ايد ( در راه خدا انفاق كنيد ) ، خداوند آنها را مىداند . و ستمگران ياورى ندارند .\r\n271 - اگر انفاقها را آشكار كنيد ، خوب است ! و اگر آنها را مخفى ساخته و به نيازمندان بدهيد ، براى شما بهتر است ! و قسمتى از گناهان شما را مىپوشاند ، ( و در پرتو بخشش در راه خدا ، بخشوده خواهيد شد . ) و خداوند به آنچه انجام مىدهيد ، آگاه است .\r\n\r\nتفسير : چگونگى انفاقها\r\nبه دنبال آيات گذشته كه در باره انفاق و بخشش در راه خدا و انتخاب اموال خوب براى اين كار ، توأم با اخلاق و اخلاص بحث مىكرد در اين دو آيه ، سخن از چگونگى انفاقها و علم خداوند نسبت به آن است .\r\nدر آيه نخست مىفرمايد : « آنچه را كه انفاق مىكنيد يا نذرهايى كه ( در اين زمينه كرده‌ايد ) خداوند همه آنها را مىداند » ( * ( وَما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّه يَعْلَمُه ) * ) .\r\nكم باشد يا زياد ، خوب باشد يا بد ، از طريق حلال تهيه شده باشد يا حرام ، با اخلاص همراه باشد يا توأم با ريا ، همراه با منت و آزار باشد يا بدون آن ، از اموالى\r\n","description":"","footnote":"","page_name":" 343 ","page_number":343},
  {"content":"\r\nباشد كه خداوند دستور انفاق آن را داده است يا به وسيله نذر بر خود واجب كرده باشيد ، هر گونه باشد ، خدا از تمام جزئيات آن آگاه است و جزاى آن را از خوب و بد به تناسب آن خواهد داد .\r\nو در پايان آيه مىفرمايد : « و ظالمان ياورى ندارند » ( * ( وَما لِلظَّالِمِينَ مِنْ أَنْصارٍ ) * ) .\r\n« ظالمان » در اينجا اشاره به ثروتاندوزان بخيل و انفاق كنندگان رياكار ، و منتگذاران و مردمآزاران است ، كه خداوند آنها را يارى نمىكند و انفاقشان نيز در دنيا و آخرت ياورشان نخواهد بود .\r\nيا كسانى كه به خاطر ترك انفاق به محرومان و تهيدستان هم به آنها ظلم كردند و هم به جامعه و هم به خويشتن .\r\nيا كسانى كه انفاقها را در محل شايسته خود به كار نگرفتند زيرا ظلم به معنى وسيع كلمه ، به معنى هر گونه كارى است كه در غير مورد خود انجام گيرد ، و از آنجا كه منافاتى در ميان اين معانى سه گانه نيست ممكن است هر سه در مفهوم آيه جمع باشد .\r\nآرى آنها نه در دنيا يار و ياورى دارند و نه در قيامت شفاعت كننده اى و اين خاصيت ظلم و ستم ، در هر چهره و به هر شكل است .\r\nضمنا از اين آيه استفاده مىشود كه نذر مشروعيت دارد و بايد به آن عمل كرد . و اين از امورى بوده كه قبل از اسلام وجود داشته ، و اسلام بر آن صحه گذاشته است .\r\nدر دومين آيه سخن از چگونگى انفاق از نظر آشكار و پنهان بودن است ، مىفرمايد : « اگر انفاقها را آشكار كنيد ، چيز خوبى است ، و اگر آنها را مخفى ساخته و به نيازمندان بدهيد براى شما بهتر است » ( * ( إِنْ تُبْدُوا الصَّدَقاتِ فَنِعِمَّا هِيَ وَإِنْ\r\n","description":"","footnote":"","page_name":" 344 ","page_number":344},
  {"content":"\r\n* ( تُخْفُوها وَتُؤْتُوهَا الْفُقَراءَ فَهُوَ خَيْرٌ لَكُمْ ) * ) .\r\n« و بخشى از گناهان شما را مىپوشاند ( و در پرتو اين كار بخشوده خواهيد شد ) و خداوند به آنچه انجام مىدهيد ، آگاه است » ( * ( وَيُكَفِّرُ عَنْكُمْ مِنْ سَيِّئاتِكُمْ وَاللَّه بِما تَعْمَلُونَ خَبِيرٌ ) * ) .\r\n\r\nنكته‌ها :\r\n1 - ترديدى نيست كه انفاق علنى و آشكار در راه خدا و اختفاى آن هر كدام اثر مفيدى دارد ، زيرا هنگامى كه انسان به طور آشكار و علنى مال خود را در راه خدا انفاق مىكند اگر انفاق واجب باشد گذشته از اين كه مردم تشويق به اين گونه كارهاى نيك مىشوند ، رفع اين تهمت نيز از انسان مىگردد كه به وظيفه واجب خود عمل نكرده است .\r\nو اگر انفاق مستحبّ باشد ، در حقيقت يك نحوه تبليغ عملى است كه مردم را به كارهاى خير و حمايت از محرومان و انجام كارهاى نيك اجتماعى و عام المنفعه تشويق مىكند .\r\nو چنانچه انفاق به طور مخفى ، و دور از انظار مردم انجام شود ، به طور قطع ريا و خودنمايى در آن كمتر است ، و خلوص بيشترى در آن خواهد بود ، مخصوصا در باره كمك به محرومان ، آبروى آنها بهتر حفظ مىشود ، و لذا آيه فوق مىگويد :\r\n« هر يك از دو كار در مورد خود خوب و شايسته است » .\r\nبعضى از مفسران گفته‌اند اين دستور تنها در باره انفاقهاى مستحبى است و انفاقهاى واجب از قبيل زكات و مانند آن بهتر است هميشه آشكار و علنى باشد .\r\nولى مسلم است كه هيچ يك از اين دو دستور ( اظهار و اخفاى انفاق ) جنبه عمومى و همگانى ندارد بلكه موارد مختلف است در پاره اى از موارد كه اثر تشويقى آن بيشتر است و لطمه اى به اخلاص نمىزند ، بهتر است اظهار گردد ، و در مواردى كه افراد آبرومندى هستند كه حفظ آبروى آنها ايجاب مىكند انفاق به\r\n","description":"","footnote":"","page_name":" 345 ","page_number":345},
  {"content":"\r\nصورت مخفى انجام گيرد و بيم رياكارى و عدم اخلاص مىرود مخفى ساختن آن بهتر خواهد بود .\r\nدر بعضى احاديث تصريح شده كه انفاقهاى واجب بهتر است اظهار گردد ، و اما انفاقهاى مستحبّ بهتر است مخفيانه انجام گيرد .\r\nاز امام صادق ع نقل شده كه فرمود : « زكات واجب را به طور آشكار از مال جدا كنيد و به طور آشكار انفاق نمائيد اما انفاقهاى مستحبّ اگر مخفى باشد بهتر است » ( 1 ) .\r\nاين احاديث با آنچه در بالا گفتيم منافات ندارد ، زيرا انجام وظائف واجب كمتر آميخته به ريا مىشود ، چون وظيفه اى است كه در محيط اسلامى هر كس ناچار است آن را انجام دهد و همچون يك ماليات قطعى است كه بايد همه بپردازند ، بنا بر اين اظهار آن بهتر است و اما انفاقهاى مستحبى چون جنبه الزامى ندارد ممكن است اظهار آن به خلوص نيت بزند لذا اختفاى آن شايسته تر مىباشد .\r\n2 - از جمله « * ( وَيُكَفِّرُ عَنْكُمْ مِنْ سَيِّئاتِكُمْ ) * » استفاده مىشود كه انفاق در راه خدا در آمرزش گناهان اثر عميق دارد زيرا بعد از دستور انفاق در اين جمله مىفرمايد : « و گناهان شما را مىپوشاند » .\r\nالبته مفهوم اين سخن آن نيست كه بر اثر انفاق كوچكى ، همه گناهان بخشوده خواهد شد ، بلكه با توجه به كلمه « من » كه معمولا براى « تبعيض » به كار مىرود استفاده مىشود كه انفاق قسمتى از گناهان را مىپوشاند . روشن است كه آن قسمت بستگى به « مقدار انفاق » و « ميزان اخلاص » دارد .\r\nدر باره اينكه انفاق سبب آمرزش مىشود از طرق اهل بيت ع و اهل تسنن روايات زيادى وارد شده است از جمله در حديثى آمده است : « انفاق نهانى خشم\r\n\r\n","description":"","footnote":"\r\n( 1 ) الزكاة المفروضة تخرج علانية و تدفع علانية و غير الزكاة ان دفعته سرا فهو افضل - تفسير مجمع البيان جلد 1 و 2 صفحه 384 ، نقل از على بن ابراهيم جلد 1 صفحه 93 .\r\n","page_name":" 346 ","page_number":346},
  {"content":"\r\nخدا را فرو مىنشاند ، و همانطور كه آب آتش را خاموش مىكند گناه انسان را از بين مىبرد « ( 1 ) .\r\nو نيز در روايتى آمده است : « هفت كس هستند كه خداوند آنها را در سايه لطف خود قرار مىدهد ، در روزى كه سايه اى جز سايه او نيست : پيشواى دادگر ، و جوانى كه در بندگى پروردگار پرورش مىيابد ، و كسى كه قلب او با سجده پيوسته است ، و كسانى كه يكديگر را براى خدا دوست دارند با محبت گرد هم آيند و با محبت متفرق شوند ، و كسى كه زن زيباى صاحب مقامى او را به گناه دعوت كند و او بگويد من از خدا مىترسم ، و كسى كه انفاق نهانى مىكند بطورى كه دست راست او از انفاقى كه دست چپ او كرده آگاه نمىگردد ! و كسى كه تنها به ياد خدا مىافتد و قطره اشكى از گوشه‌هاى چشم او سرازير مىشود » ( 2 ) .\r\n3 - ضمنا مفهوم جمله « * ( وَاللَّه بِما تَعْمَلُونَ خَبِيرٌ ) * » اين است كه خدا عالم است به آنچه انفاق مىكنيد ، چه آشكار باشد و چه مخفى و همچنين او از نيات شما آگاه است كه اظهار و اخفاى انفاق را به چه منظور و هدفى انجام مىدهيد .\r\nدر هر حال آنچه در انفاق مؤثر است نيت پاك و خلوص در عمل است ، به علاوه دانستن و ندانستن مردم اثرى ندارد و آنچه مهم است علم خداست زيرا اوست كه جزاى اعمال انسان را مىدهد و از نهان و آشكار آگاه است .\r\n\r\n","description":"","footnote":"\r\n( 1 ) « صدقة السر تطفى غضب الرب و تطفى الخطيئة كما يطفى الماء النار » ! - مجمع البيان ، جلد 1 و 2 صفحه 385 .\r\n( 2 ) سبعة يظلهم اللَّه فى ظله يوم لا ظل الا ظله : الامام العدل و الشاب الذى نشا فى عبادة اللَّه تعالى و رجل قلبه يتعلق بالمساجد حتى يعود اليها ، و رجلان تحابا فى اللَّه و اجتمعا عليه و تفرقا عليه و رجل دعته امرأة ذات منصب و جمال فقال انى اخاف اللَّه تعالى ، و رجل تصدق بصدقة فاخفاها حتى لم تعلم يمينه ما تنفق شماله ، و رجل ذكر اللَّه خاليا ففاضت عيناه « . - مجمع البيان ، جلد 1 و 2 صفحه 385 .\r\n","page_name":" 347 ","page_number":347},
  {"content":"\r\n\r\n[ سوره البقرة ‹ 2 › : آيه 272 
  ]\r\nلَيْسَ عَلَيْكَ هُداهُمْ وَلكِنَّ اللَّه يَهْدِي مَنْ يَشاءُ وَما تُنْفِقُوا مِنْ خَيْرٍ فَلأَنْفُسِكُمْ وَما تُنْفِقُونَ إِلَّا ابْتِغاءَ وَجْه اللَّه وَما تُنْفِقُوا مِنْ خَيْرٍ يُوَفَّ إِلَيْكُمْ وَأَنْتُمْ لا تُظْلَمُونَ ‹ 272 ›\r\n\r\nترجمه :\r\n272 - هدايت آنها ( به طور اجبار ، ) بر تو نيست ، ( بنا بر اين ، ترك انفاق به غير مسلمانان ، براى اجبار به اسلام ، صحيح نيست ، ) ولى خداوند ، هر كه را بخواهد ( و شايسته بداند ) ، هدايت مىكند . و آنچه را از خوبيها و اموال انفاق مىكنيد ، براى خودتان است ، ( ولى ) جز براى رضاى خدا ، انفاق نكنيد ! و آنچه از خوبيها انفاق مىكنيد ، ( پاداش آن ) به طور كامل به شما داده مىشود ، و به شما ستم نخواهد شد .\r\n\r\nشان نزول :\r\nدر تفسير « مجمع البيان » از ابن عباس نقل شده كه : مسلمانان حاضر نبودند به غير مسلمين انفاق كنند ، آيه فوق نازل شد و به آنها اجازه داد كه در مواقع لزوم اين كار را انجام دهند .\r\nشان نزول ديگرى براى آيه فوق نقل شده كه بى شباهت به شان نزول اول نيست و آن اين كه : زن مسلمانى به نام « اسماء » در سفر « عمرة القضاء » در خدمت پيغمبر اكرم ص بود ، مادر و جده آن زن به سراغ او آمدند و از او كمكى خواستند ، و از آنجا كه آن دو نفر مشرك و بتپرست بودند « اسماء » از كمك به آنها امتناع ورزيد ، گفت : بايد از پيامبر ص اجازه بگيرم زيرا شما پيرو آيين من نيستيد ، سپس نزد پيامبر ص آمد اجازه خواست ، آيه مورد بحث نازل گرديد .\r\n\r\nتفسير : انفاق و كمكهاى انسانى به غير مسلمانان\r\nدر آيات قبل مساله انفاق و بخشش در راه خدا به طور كلى مطرح بود ، و در\r\n","description":"","footnote":"","page_name":" 348 ","page_number":348},
  {"content":"\r\nاين آيه سخن از جواز انفاق به غير مسلمانان است ، به اين معنى كه نبايد انفاق بر بينوايان غير مسلمان را ترك كنند به منظور اينكه تحت فشار قرار گيرند و اسلام را اختيار كنند و هدايت شوند .\r\nمىفرمايد : « هدايت آنها ( به طور اجبار ) بر تو نيست » ( * ( لَيْسَ عَلَيْكَ هُداهُمْ ) * ) .\r\nبنا بر اين ترك انفاق بر آنها براى اجبار آنها به اسلام صحيح نمىباشد اين سخن گر چه خطاب به پيامبر اكرم ص است ، ولى در واقع همه مسلمانان را شامل مىشود .\r\nسپس مىافزايد : « ولى خداوند هر كه را بخواهد ( و شايسته بداند ) هدايت مىكند » ( * ( وَلكِنَّ اللَّه يَهْدِي مَنْ يَشاءُ ) * ) .\r\nو بعد از اين يادآورى به ادامه بحث فوائد انفاق در راه خدا مىپردازد و مىگويد : « آنچه را از خوبيها انفاق كنيد براى خودتان است » ( * ( وَما تُنْفِقُوا مِنْ خَيْرٍ فَلأَنْفُسِكُمْ ) * ) .\r\n« ولى جز براى خدا انفاق نكنيد » ( * ( وَما تُنْفِقُونَ إِلَّا ابْتِغاءَ وَجْه اللَّه ) * ) .\r\nاين در صورتى است كه جمله خبريه « * ( وَما تُنْفِقُونَ ) * » را به معنى نهى بگيريم ، يعنى انفاق شما در صورتى سود بخش است كه به خاطر خدا انجام گيرد .\r\nاين احتمال نيز وجود دارد كه جمله به همان معنى خبريه باشد ، يعنى شما مسلمانان جز براى رضاى خدا و جلب خشنودى او انفاق نمىكنيد .\r\nو در آخرين جمله باز به عنوان تاكيد بيشتر مىفرمايد : « آنچه از خوبيها انفاق مىكنيد به شما تحويل داده مىشود ، و هرگز ستمى بر شما نخواهد شد » ( * ( وَما تُنْفِقُوا مِنْ خَيْرٍ يُوَفَّ إِلَيْكُمْ وَأَنْتُمْ لا تُظْلَمُونَ ) * ) .\r\nيعنى گمان نكنيد كه از انفاق خود سود مختصرى مىبريد ، بلكه تمام آنچه را انفاق مىكنيد به طور كامل به شما باز مىگرداند ، آن هم در روزى كه شديدا به آن نيازمنديد ، بنا بر اين در انفاقهاى خود كاملا دست و دل باز باشيد .\r\n","description":"","footnote":"","page_name":" 349 ","page_number":349},
  {"content":"\r\nضمنا با توجه به اينكه : ظاهر اين جمله اين است كه خود آنچه انفاق شده به انسان باز گردانده مىشود ( نه ثواب آن ) ، آيه مىتواند دليلى بر تجسم اعمال بوده باشد كه در جاى خود به طور مشروح خواهد آمد ( 1 ) .\r\n\r\nنكته‌ها :\r\n\r\n1 - آيه فوق مىگويد :\r\nهمانطور كه بخششهاى الهى و نعمتهاى او در اين جهان شامل حال همه انسانها ( صرف نظر از عقيده و آيين آنها ) مىشود مؤمنان هم بايد به هنگام انفاقهاى مستحبى و رفع نيازمنديهاى بينوايان در مواقع لزوم ، رعايت حال غير مسلمانان را نيز بكنند .\r\nالبته اين در صورتى است كه انفاق بر غير مسلمانان به خاطر يك كمك انسانى باشد و موجب تقويت كفر و پيشبرد نقشه‌هاى شوم دشمنان نگردد بلكه آنها را به روح انساندوستى اسلام آگاه سازد .\r\n\r\n2 - هدايت اقسام گوناگونى دارد :\r\nروشن است كه منظور از عدم وجوب هدايت مردم بر پيامبر اين نيست كه او موظف به ارشاد و تبليغ آنها نباشد زيرا ارشاد و تبليغ روشنترين و اساسىترين برنامه پيامبر است ، بلكه منظور اين است كه او موظف نيست كه آنها را تحت فشار قرار دهد و اجبار بر هدايت نمايد .\r\nآيا منظور از اين هدايت ، هدايت تكوينى است يا تشريعى ؟ زيرا هدايت انواعى دارد .\r\n\r\nالف ) هدايت تكوينى -\r\nمنظور از هدايت تكوينى اين است كه خداوند يك سلسله عوامل پيشرفت و تكامل در موجودات مختلف جهان ، اعم از انسان و ساير جانداران ، حتى موجودات بىجان آفريده ، كه آنها را به سوى تكامل مىبرد .\r\n\r\n","description":"","footnote":"\r\n( 1 ) اين مساله به طور مشروح ، ذيل آيه 30 سوره آل عمران در همين جلد خواهد آمد .\r\n","page_name":" 350 ","page_number":350},
  {"content":"\r\nرشد و تكامل جنين در شكم مادر ، و نمو پيشرفت دانه‌هاى گياهان در دل زمين ، و حركت كرات مختلف منظومه شمسى در مدار خود ، و مانند آن ، نمونه‌هاى مختلفى از هدايت تكوينى هستند ، اين نوع هدايت مخصوص خدا است و وسيله آن عوامل و اسباب طبيعى و ما وراء طبيعى است . قرآن مجيد مىگويد :\r\n« رَبُّنَا الَّذِي أَعْطى كُلَّ شَيْءٍ خَلْقَه ثُمَّ هَدى » ( خدايى كه آفرينش ويژه هر موجودى را به او بخشيد ، و سپس او را هدايت و رهبرى كرد ) ( 1 ) .\r\n\r\nب ) هدايت تشريعى -\r\nمنظور از اين هدايت راهنمايى افراد از طريق تعليم و تربيت ، و قوانين مفيد و حكومت عادلانه و پند و اندرز و موعظه است . اين نوع هدايت بوسيله پيامبران و امامان و افراد صالح و مربيان دلسوز انجام مىشود و در قرآن به آن كرارا اشاره شده است . قرآن مجيد مىگويد :\r\n« ذلِكَ الْكِتابُ لا رَيْبَ فِيه هُدىً لِلْمُتَّقِينَ » ( اين كتاب بزرگ ترديدى در آن نيست و وسيله هدايت پرهيزكاران است ) ( 2 ) .\r\n\r\nج ) هدايت به معنى فراهم ساختن وسيله -\r\nاين نوع هدايت كه گاهى از آن به عنوان « توفيق » ياد مىشود عبارت از اين است كه وسائل لازم را در اختيار افراد بگذارند تا با ميل و اراده خود از آن براى پيشرفت استفاده كنند ، مثلا ساختن مدرسه ، مسجد ، كانونهاى تربيتى ، تهيه برنامه‌ها و كتابهاى لازم و تربيت مبلغان و معلمان شايسته ، همه داخل در اين قسم از هدايت هستند و در حقيقت اين قسم از هدايت برزخى است بين هدايت تكوينى و تشريعى . قرآن مىگويد :\r\n« وَالَّذِينَ جاهَدُوا فِينا لَنَهْدِيَنَّهُمْ سُبُلَنا » ( و كسانى كه در راه ما مجاهده كنند آنها را به راههاى خود هدايت مىكنيم ) . ( 3 )\r\n\r\nد ) هدايت به سوى نعمتها و پاداشها\r\n- منظور از اين هدايت بهره مند\r\n\r\n","description":"","footnote":"\r\n( 1 ) سوره طه ، آيه 50 .\r\n( 2 ) سوره بقره ، آيه 2 .\r\n( 3 ) سوره عنكبوت ، آيه 69 .\r\n","page_name":" 351 ","page_number":351},
  {"content":"\r\nساختن افراد شايسته از نتيجه اعمال نيكشان در سراى ديگر است ، اين نوع هدايت مخصوص افراد با ايمان و درستكار است ، قرآن مجيد مىگويد :\r\n« سَيَهْدِيهِمْ وَيُصْلِحُ بالَهُمْ » اين جمله كه بعد از ذكر فداكارى شهيدان راه خدا آمده است مىگويد :\r\n« خداوند آنها را هدايت مىكند و حال آنها را بهبودى مىبخشد » ( 1 ) . بديهى است اين نوع هدايت تنها مربوط به برخوردارى آنان از نتائج سودمند عملشان در جهان ديگر است .\r\nاما در واقع اين چهار نوع هدايت مراحل مختلفى از يك « حقيقت » هستند كه هر كدام بعد از ديگرى قرار گرفته است . زيرا نخست هدايت تكوينى خداوند به سراغ انسان مىآيد و عقل و فكر و قواى ديگر را در اختيار او مىگذارد ( هدايت تكوينى ) .\r\nو سپس هدايت و راهنمايى انبياء شروع مىشود و آنها مردم را به راه حق دعوت مىكنند ( هدايت به معنى ارشاد و تبليغ ) .\r\nو بعد از آن با ورود در مرحله عمل ، توفيق پروردگار شامل حال آنها مىشود و راه‌ها براى آنها هموار مىگردد و مرحله سوم هدايت را به اين طريق مىپيمايند ( هدايت به معنى توفيق ) .\r\nو در پايان در جهان ديگر از نتائج اعمال خود بهره مند مىگردند ( هدايت به سوى پاداشها ) .\r\nاز اين چهار نوع هدايت يك قسم آن ( ارشاد و تبليغ ) از وظائف حتمى پيامبران و امامان است و قسم ديگرى از آن كه هموار ساختن راه باشد به مقدار وسيعى جزء برنامه‌هاى حكومت الهى پيامبران و امامان است ولى بقيه مخصوص ذات خدا است .\r\n\r\n","description":"","footnote":"\r\n( 1 ) سوره محمد ، آيه 5 .\r\n","page_name":" 352 ","page_number":352},
  {"content":"\r\nبنا بر اين هر جا در قرآن نفى هدايت از پيغمبر شده همانند آيه فوق منظور دو قسم اول نيست .\r\nگر چه در جمله « * ( وَلكِنَّ اللَّه يَهْدِي مَنْ يَشاءُ ) * » ( خدا هر كس را بخواهد هدايت مىكند ) اين امر منوط به اراده خداوند شده اما اين هدايتهاى پروردگار مسلما بدون حساب و حكمت نمىباشد ، يعنى بى جهت يكى را هدايت و ديگرى را محروم نمىكند ، بلكه افراد بايد قبلا « شايستگى » خود را براى هدايت احراز كنند تا از آن بهره مند گردند .\r\nبه هر حال از آيه فوق حقيقت ديگرى را نيز مىتوان استفاده كرد و آن اين كه اگر در ميان مسلمانان افرادى بعد از اين همه تاكيد در باره دورى از ريا و منت و آزار باز انفاقهاى خود را آلوده به اين امور سازند ، ناراحت نباش وظيفه تو تنها بيان احكام و فراهم ساختن يك محيط اجتماعى سالم است و هرگز موظف نيستى كه آنها را مجبور به اين امور سازى - روشن است كه اين تفسير منافاتى با تفسير سابق ندارد و ممكن است هر دو را از آيه استفاده كرد .\r\n\r\n3 - اثر انفاق در زندگى انفاق كنندگان\r\nجمله « * ( وَما تُنْفِقُوا مِنْ خَيْرٍ فَلأَنْفُسِكُمْ ) * » مىگويد منافع انفاق به خود شما بازگشت مىكند و به اين وسيله انفاق كنندگان را تشويق به اين عمل انسانى مىنمايد ، مسلما انسان هنگامى كه بداند نتيجه كار او به خود او باز مىگردد بيشتر به آن كار علاقه مند خواهد شد .\r\nممكن است در ابتدا چنين به نظر برسد كه منظور از بازگشت منافع انفاق به انفاق كننده ، همان پاداش و نتائج اخروى آن باشد .\r\nالبته اين معنى صحيح است ولى نبايد تصور كرد كه سود انفاق تنها جنبه اخروى دارد ، بلكه از نظر اين دنيا نيز به سود آنها است هم از جنبه « معنوى » و هم از\r\n","description":"","footnote":"","page_name":" 353 ","page_number":353},
  {"content":"\r\nجنبه « مادى » : از نظر معنوى ، روح گذشت و بخشش و فداكارى و نوع دوستى و برادرى را در انفاق كننده پرورش مىدهد و در حقيقت وسيله مؤثرى براى تكامل روحى و پرورش شخصيت اوست .\r\nو اما از نظر مادى « افراد محروم و بينوا » در يك اجتماع ، موجب انفجارهاى خطرناك مىگردد ، همان انفجارهايى كه گاهى تمام اصل مالكيت را در خود فرو مىبرد و تمام ثروتها را مىبلعد و نابود مىسازد .\r\nانفاق فاصله طبقاتى را كم مىكند و خطراتى را كه از اين رهگذر متوجه افراد اجتماع مىشود از ميان مىبرد ، انفاق آتش خشم و شعله‌هاى سوزان طبقات محروم را فرو مىنشاند و روح انتقام و كينه توزى را از آنها مىگيرد .\r\nبنا بر اين انفاق از نظر « امنيت اجتماعى » و « سلامت اقتصادى » و « جهات مختلف مادى و معنوى » به سود انفاق كنندگان نيز هست .\r\n\r\n4 - « وجه اللَّه » چه معنى دارد ؟\r\n« وجه » در لغت به معنى « صورت » است و گاهى به معنى « ذات » به كار برده مىشود . بنا بر اين « وجه اللَّه » يعنى ذات خدا . انفاق كنندگان نظرشان بايد ذات پاك پروردگار باشد ، پس ذكر كلمه وجه در اين آيه و مانند آن متضمن يك نوع تاكيد است زيرا هنگامى كه گفته شود « براى ذات خدا » تاكيد آن از « براى خدا » بيشتر است ، يعنى حتما براى خدا باشد و نه ديگرى .\r\nبه علاوه معمولا صورت انسان شريفترين قسمت ظاهرى بدن اوست ، زيرا اعضاى مهم بينايى و گويايى در آن قرار گرفته است به همين دليل هنگامى كه كلمه وجه به كار برده شود شرافت و اهميت را مىرساند ، در اينجا هم « بطور كنايه » در مورد خداوند به كار برده شده است و در واقع يك نوع احترام و اهميت از آن فهميده مىشود ، بديهى است كه خدا نه جسم است و نه صورت دارد .\r\n","description":"","footnote":"","page_name":" 354 ","page_number":354},
  {"content":"\r\n\r\n[ سوره البقرة ‹ 2 › : آيه 273 
  ]\r\nلِلْفُقَراءِ الَّذِينَ أُحْصِرُوا فِي سَبِيلِ اللَّه لا يَسْتَطِيعُونَ ضَرْباً فِي الأَرْضِ يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً وَما تُنْفِقُوا مِنْ خَيْرٍ فَإِنَّ اللَّه بِه عَلِيمٌ ‹ 274 ›\r\n\r\nترجمه :\r\n273 - ( انفاق شما ، مخصوصا بايد ) براى نيازمندانى باشد كه در راه خدا ، در تنگنا قرار گرفته‌اند ، ( و توجه به آيين خدا ، آنها را از وطنهاى خويش آواره ساخته ، و شركت در ميدان جهاد ، به آنها اجازه نمىدهد تا براى تامين هزينه زندگى ، دست به كسب و تجارتى بزنند ، ) نمىتوانند مسافرتى كنند ( و سرمايه اى به دست آورند ، ) و از شدت خويشتن دارى ، افراد ناآگاه آنها را بىنياز مىپندارند ، اما آنها را از چهره هايشان مىشناسى ، و هرگز با اصرار چيزى از مردم نمىخواهند . ( اين است مشخصات آنها ! ) و هر چيز خوبى در راه خدا انفاق كنيد ، خداوند از آن آگاه است .\r\n\r\nشان نزول :\r\nاز امام باقر ع چنين نقل شده است كه : اين آيه در باره اصحاب « صفه » نازل شده است ( اصحاب صفه در حدود چهارصد نفر از مسلمانان مكه و اطراف مدينه بودند كه نه خانه اى در مدينه داشتند و نه خويشاوندانى كه به منزل آنها بروند از اين جهت در مسجد پيامبر مسكن گزيده بودند و آمادگى خود را براى شركت در ميدانهاى جهاد اعلام داشته بودند ) .\r\nولى چون اقامت آنها در مسجد با شئون مسجد سازگار نبود دستور داده شد به صفه ( سكوى بزرگ و وسيع ) كه در بيرون مسجد قرار داشت منتقل شوند ، آيه فوق نازل شد و به مردم دستور داد كه به اين دسته از برادران خود از كمكهاى ممكن\r\n","description":"","footnote":"","page_name":" 355 ","page_number":355},
  {"content":"\r\nمضايقه نكنند آنها همچنين كردند ( 1 ) .\r\nبعضى از مفسران تصريح كرده‌اند كه آنها پاسداران پيامبر ص و محافظان او بوده‌اند ( 2 ) .\r\n\r\nتفسير : بهترين مورد انفاق\r\nباز در ادامه آداب و احكام انفاق ، در اين آيه بهترين مواردى كه انفاق در آنجا بايد صورت گيرد ، بيان شده است ، و آن كسانى هستند كه داراى صفات سه گانه اى كه در اين آيه آمده است باشند در بيان اولين وصف آنان مىفرمايد : انفاق شما به خصوص « بايد براى كسانى باشد كه در راه خدا ، محصور شده‌اند » ( * ( لِلْفُقَراءِ الَّذِينَ أُحْصِرُوا فِي سَبِيلِ اللَّه ) * ) .\r\nيعنى كسانى كه به خاطر اشتغال به جهاد در راه خدا و نبرد با دشمن و يادگيرى فنون جنگى يا تحصيل علوم لازم ديگر از تلاش براى معاش و تامين هزينه زندگى باز مانده‌اند ، كه يك نمونه روشن آن ، اصحاب صفه در عصر پيامبر اكرم ص بودند ( 3 ) .\r\nسپس براى تاكيد مىافزايد : « همانها كه نمىتوانند سفرى كنند » و سرمايه اى به دست آورند ( * ( لا يَسْتَطِيعُونَ ضَرْباً فِي الأَرْضِ ) * ) .\r\nتعبير به « ضرب فى الارض » به جاى سفر ، به خاطر آن است كه مسافران مخصوصا آنها كه براى هدفهاى مهمى پياده به سفر مىروند ، پيوسته پاى بر زمين\r\n\r\n","description":"","footnote":"\r\n( 1 ) مجمع البيان - ابو الفتوح رازى - البحر المحيط - قرطبى - روح المعانى و تفسيرهاى ديگر ( با تفاوتهايى در عبارت ) .\r\n( 2 ) فى ظلال القرآن ، ذيل آيه مورد بحث .\r\n( 3 ) « حصر » به معنى حبس و منع و تضييق است ، و در اينجا به معنى تمام امورى است كه انسان را از تامين معاش باز مىدارد .\r\n","page_name":" 356 ","page_number":356},
  {"content":"\r\nمىكوبند و پيش مىروند .\r\nبنا بر اين كسانى كه مىتوانند تامين زندگى كنند ، بايد مشقت و رنج سفر را تحمل كرده ، از دسترنج ديگران استفاده نكنند مگر اينكه كار مهمترى همچون جهاد در راه خدا يا فرا گرفتن علوم واجب ، مانع از سفر گردد .\r\nو در دومين توصيف از آنان ، مىفرمايد : « كسانى كه افراد نادان و بى اطلاع ، آنها را از شدت عفاف غنى مىپندارند » ( * ( يَحْسَبُهُمُ الْجاهِلُ أَغْنِياءَ مِنَ التَّعَفُّفِ ) * ) .\r\nولى اين سخن به آن مفهوم نيست كه اين نيازمندان با شخصيت قابل شناخت نيستند لذا مىافزايد : « آنها را از چهره هايشان مىشناسى » ( * ( تَعْرِفُهُمْ بِسِيماهُمْ ) * ) .\r\n« سيما » در لغت به معنى علامت و نشانه است ( 1 ) و اين كه در فارسى امروز آن را به معنى چهره و صورت به كار مىبرند ، معنى تازه اى است و گرنه در مفهوم عربى آن ، چنين معنايى ذكر نشده است ، به هر حال منظور اين است كه آنها گر چه سخنى از حال خود نمىگويند ولى در چهره هايشان نشانه هايى از رنجهاى درونى وجود دارد كه براى افراد فهميده آشكار است ، آرى « رنگ رخساره خبر مىدهد از سر درون » .\r\nو در سومين توصيف از آنان مىفرمايد : آنها چنان بزرگوارند كه : « هرگز چيزى با اصرار از مردم نمىخواند » ( * ( لا يَسْئَلُونَ النَّاسَ إِلْحافاً ) * ) . ( 2 )\r\nاصولا آنها از مردم چيزى نمىخواهند تا چه رسد به اينكه اصرار در سؤال داشته باشند ، و به تعبير ديگر معمول نيازمندان عادى اصرار در سؤال است اما آنها يك نيازمند عادى نيستند .\r\n\r\n","description":"","footnote":"\r\n( 1 ) بعضى آن را از ماده « وسم » و بعضى آن را از ماده « سوم » ، گرفته‌اند .\r\n( 2 ) « الحاف » از همان ماده « لحاف » به معنى آن پوشش خاص است ، و اصرار در سؤال را از اين جهت الحاف گفته‌اند كه قلب انسان يا طرف مقابل را مىپوشاند .\r\n","page_name":" 357 ","page_number":357},
  {"content":"\r\nبنا بر اين اگر قرآن مىگويد : « آنها با اصرار سؤال نمىكنند » مفهومش اين نيست كه بدون اصرار سؤال مىكنند ، بلكه مفهومش اين است آنها فقير عادى نيستند تا سؤال كنند زيرا سؤال آنها معمولا توأم با اصرار و الحاف است ، به قرينه اينكه مىگويد : « آنها را از سيمايشان بايد شناخت » نه از سؤالشان و الا جمله « * ( يَحْسَبُهُمُ الْجاهِلُ أَغْنِياءَ مِنَ التَّعَفُّفِ ) * » مفهومى نداشت .\r\nاحتمال ديگرى در تفسير اين آيه نيز هست و آن اينكه آنها در حال عادى هرگز سؤال نمىكنند ، ( و هر گاه اضطرار شديد آنها را ، مجبور به اظهار حال خود كند ، ) هرگز اصرار نمىورزند .\r\nبعضى نيز گفته‌اند منظور اين است كه آنها در ترك سؤال كردن اصرار دارند .\r\n( ولى اين احتمال خلاف ظاهر آيه است ) .\r\nو در پايان آيه ، باز همگان را به انفاق از هر گونه خيرات تشويق كرده ، مىفرمايد : « و هر چيز خوبى در راه خدا انفاق كنيد خداوند از آن آگاه است » ( * ( وَما تُنْفِقُوا مِنْ خَيْرٍ فَإِنَّ اللَّه بِه عَلِيمٌ ) * ) .\r\nاين جمله براى تشويق انفاق كنندگان است خصوصا انفاق به افرادى كه داراى عزت نفس و طبع بلندند و چه بسا در اين موارد بخششهايى در پوشش غير انفاق ، ولى در واقع به قصد انفاق ، صورت مىگيرد تا طرف مقابل ناراحت نشود ، مسلما خداوند از اين نيات پنهانى آگاه است و آنها را به تناسب نيت و زحماتشان بهره مند مىسازد .\r\n\r\nنكته : سؤال كردن بدون حاجت حرام است !\r\nيكى از گناهان بزرگ تكدى و سؤال و تقاضاى از مردم بدون نياز است ، و در روايات متعددى از اين كار ، نكوهش شده ، در حديثى از پيغمبر اكرم ص\r\n","description":"","footnote":"","page_name":" 358 ","page_number":358},
  {"content":"\r\nمىخوانيم :\r\nلا تحل الصدقة لغنى\r\n: « صدقات براى افراد بى نياز حرام است » .\r\nو در حديث ديگرى از همان حضرت آمده است :\r\nمن سئل و عنده ما يغنيه فانما يستكثر من جمر جهنم\r\n: « كسى كه از مردم در خواست كند در حالى كه به مقدار كفايت دارد ، آتش دوزخ را براى خود افزون مىسازد » ( 1 ) .\r\nهمچنين در روايات وارد شده كه : « شهادت سائل به كف پذيرفته نيست » ( 2 ) .\r\n\r\n","description":"","footnote":"\r\n( 1 ) تفسير مراغى ، جلد 3 صفحه 50 .\r\n( 2 ) وسائل الشيعه ، جلد 18 صفحه 281 ، كتاب الشهادات ، باب 35 .\r\n","page_name":" 359 ","page_number":359},
  {"content":"\r\n\r\n[ سوره البقرة ‹ 2 › : آيه 274 
  ]\r\nالَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ‹ 274 ›\r\n\r\nترجمه :\r\n274 - آنها كه اموال خود را ، شب و روز ، پنهان و آشكار ، انفاق مىكنند ، مزدشان نزد پروردگارشان است ، نه ترسى بر آنهاست ، و نه غمگين مىشوند .\r\n\r\nشان نزول :\r\nدر احاديث بسيارى آمده است كه اين آيه در باره على ع نازل شده است زيرا آن حضرت چهار درهم داشت ، درهمى را در شب و درهمى را در روز و درهمى را آشكارا و درهمى را در نهان انفاق كرد و اين آيه نازل شد ( 1 ) .\r\nولى مىدانيم نزول آيه در يك مورد خاص ، مفهوم آن را محدود نمىكند ، و شمول حكم را نسبت به ديگران ، نفى نمىنمايد .\r\n\r\nتفسير : انفاق به هر شكل و صورت مطلوب است\r\nباز در اين آيه سخن از مساله ديگرى در ارتباط با انفاق در راه خدا است و آن كيفيات مختلف و متنوع انفاق است ، مىفرمايد : « آنها كه اموال خود را در شب و روز ، پنهان و آشكار ، انفاق مىكنند پاداششان نزد پروردگارشان است\r\n\r\n","description":"","footnote":"\r\n( 1 ) نور الثقلين ، جلد 1 صفحه 290 و 291 - نويسنده الدر المنثور آن را از ابن عساكر و طبرانى و ابو حاتم و ابن جرير و جمعى ديگر نقل كرده است . و به گفته بعضى اين آيه به اتفاق علماى شيعه و اكثر علماى اهل سنت در شان على بن ابى طالب ع نازل شده است . . .\r\nاز علماى اهل سنت : واحدى ، ثعلبى ، خوارزمى ، سدى ، كلبى ، زمخشرى ، طافى ، قشيرى ، ماوردى ، ابن مغازلى ، ابن ابى الحديد و غير آنها نيز اين حديث نقل شده است . - به تفسير برهان و تفسير اثنى عشرى ، ذيل آيه مورد بحث مراجعه شود .\r\n","page_name":" 360 ","page_number":360},
  {"content":"\r\n« ( * ( الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً فَلَهُمْ أَجْرُهُمْ عِنْدَ رَبِّهِمْ ) * ) .\r\nناگفته پيدا است كه انتخاب اين روشهاى مختلف رعايت شرائط بهتر براى انفاق است ، يعنى انفاق كنندگان بايد در انفاق خود به هنگام شب يا روز ، پنهان يا آشكار ، جهات اخلاقى و اجتماعى را در نظر بگيرند ، آنجا كه انفاق به نيازمندان موجبى براى اظهار ندارد ، آن را مخفى سازند تا هم آبروى آنان حفظ شود ، و هم خلوص بيشترى در آن باشد ، و آنجا كه مصالح ديگرى مانند تعظيم شعائر و تشويق و ترغيب ديگران در كار است ، و انفاق جنبه شخصى ندارد ، تا هتك احترام كسى شود ( مانند انفاق براى جهاد و بناهاى خير و امثال آن ) و با اخلاص نيز منافات ندارد آشكارا انفاق نمايند .\r\nبعيد نيست كه مقدم داشتن شب بر روز ، و پنهان بر آشكار ( در آيه مورد بحث ) اشاره به اين باشد كه مخفى بودن انفاق بهتر است مگر موجبى براى اظهار باشد ، هر چند بايد در همه حال و به هر شكل ، انفاق فراموش نشود .\r\nمسلما چيزى كه نزد پروردگار است ( مخصوصا با تكيه بر صفت ربوبيت كه ناظر به پرورش و تكامل است ) چيز كم ، يا كم ارزشى نخواهد بود ، و تناسب با الطاف و عنايات پروردگار خواهد داشت كه هم بركات دنيا ، و هم حسنات آخرت و قرب الى اللَّه را شامل مىشود .\r\nسپس مىافزايد : « نه ترسى بر آنها است و نه غمگين مىشوند » ( * ( وَلا خَوْفٌ عَلَيْهِمْ وَلا هُمْ يَحْزَنُونَ ) * ) .\r\nمىدانيم انسان چون براى ادامه و اداره زندگى خويش خود را بىنياز از مال و ثروت نمىداند معمولا هنگامى كه آن را از دست مىدهد اندوهناك مىگردد و براى آينده خود نگران مىشود ، زيرا نمىداند در آينده وضع او چگونه خواهد بود ، و همين امر در بسيارى از مواقع مانع انفاق مىگردد ، مگر آنها كه از يك سو به وعده‌هاى الهى ايمان داشته باشند و از سوى ديگر آثار اجتماعى انفاق را بدانند ،\r\n","description":"","footnote":"","page_name":" 361 ","page_number":361},
  {"content":"\r\nچنين افرادى از انفاق در راه خدا خوف و وحشتى از آينده ندارند و به خاطر از دست دادن قسمتى از ثروت خود اندوهگين نمىشوند ، زيرا مىدانند در مقابل چيزى كه از دست داده‌اند به مراتب بيشتر ، از فضل پروردگار و از بركات فردى و اجتماعى و اخلاقى آن در اين جهان و آن جهان بهره مند خواهند شد .\r\n","description":"","footnote":"","page_name":" 362 ","page_number":362},
  {"content":"\r\n\r\n[ سوره البقرة ‹ 2 › : آيات 275 تا 277 
  ]\r\nالَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَأَحَلَّ اللَّه الْبَيْعَ وَحَرَّمَ الرِّبا فَمَنْ جاءَه مَوْعِظَةٌ مِنْ رَبِّه فَانْتَهى فَلَه ما سَلَفَ وَأَمْرُه إِلَى اللَّه وَمَنْ عادَ فَأُولئِكَ أَصْحابُ النَّارِ هُمْ فِيها خالِدُونَ ‹ 275 › يَمْحَقُ اللَّه الرِّبا وَيُرْبِي الصَّدَقاتِ وَاللَّه لا يُحِبُّ كُلَّ كَفَّارٍ أَثِيمٍ ‹ 276 › إِنَّ الَّذِينَ آمَنُوا وَعَمِلُوا الصَّالِحاتِ وَأَقامُوا الصَّلاةَ وَآتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ‹ 277 ›\r\n\r\nترجمه :\r\n275 - كسانى كه ربا مىخورند ، ( در قيامت ) بر نمىخيزند مگر مانند كسى كه بر اثر تماس شيطان ، ديوانه شده ( و نمىتواند تعادل خود را حفظ كند ، گاهى زمين مىخورد ، گاهى به پا مىخيزد ) . اين ، به خاطر آن است كه گفتند : « داد و ستد هم مانند ربا است ( و تفاوتى ميان آن دو نيست . ) » در حالى كه خدا بيع را حلال كرده ، و ربا را حرام ! ( زيرا فرق ميان اين دو ، بسيار است . ) و اگر كسى اندرز الهى به او رسد ، و ( از رباخوارى ) خوددارى كند ، سودهايى كه در سابق [ قبل از نزول حكم تحريم 
  ] به دست آورده ، مال اوست ، ( و اين حكم ، گذشته را شامل نمىگردد ، ) و كار او به خدا واگذار مىشود ، ( و گذشته او را خواهد بخشيد . ) اما كسانى كه باز گردند ( و بار ديگر مرتكب اين گناه شوند ) ، اهل آتشاند ، و هميشه در آن\r\n","description":"","footnote":"","page_name":" 363 ","page_number":363},
  {"content":"\r\nمىمانند .\r\n276 - خداوند ، ربا را نابود مىكند ، و صدقات را افزايش مىدهد ! و خداوند ، هيچ انسان ناسپاس گنهكارى را دوست نمىدارد .\r\n277 - كسانى كه ايمان آوردند و اعمال صالح انجام دادند و نماز را بر پا داشتند و زكات را پرداختند ، اجرشان نزد پروردگارشان است ، و نه ترسى بر آنهاست ، و نه غمگين مىشوند .\r\n\r\nتفسير : رباخوارى نقطه مقابل انفاق\r\nبه دنبال بحث در باره انفاق در راه خدا و بذل مال براى حمايت از نيازمندان در اين آيات از مساله رباخوارى كه درست بر ضد انفاق است ، سخن مىگويد و در حقيقت هدف آيات گذشته را تكميل مىكند ، زيرا رباخوارى موجب افزايش فقر در جامعه و تراكم ثروت در دست عده اى محدود و محروميت اكثر افراد اجتماع است ، انفاق سبب پاكى دل و طهارت نفوس و آرامش جامعه ، و رباخوارى سبب پيدايش بخل و كينه و نفرت و ناپاكى است .\r\nاين آيات با شدت تمام ، ممنوعيت حكم ربا را شرح مىدهد ولى از لحن آن پيدا است كه قبل از آن در باره ربا گفتگوهايى شده است و با توجه به تاريخ نزول سوره‌هاى قرآن ، مطلب همين گونه است .\r\nزيرا در سوره روم كه طبق ترتيب نزول قرآن سىامين سوره اى است كه در مكه نازل شده سخن از ربا به ميان آمده و در هيچ يك از سوره‌هاى « مكى » غير از آن به مطلبى در باره ربا برخورد نمىكنيم ولى در اين سوره كلام در باره ربا تنها به صورت اندرز اخلاقى آمده و مىفرمايد : رباخوارى در پيشگاه پروردگار كار پسنديده اى نيست وَما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّه ( 1 )\r\n\r\n","description":"","footnote":"\r\n( 1 ) سوره روم ، آيه 39 .\r\n","page_name":" 364 ","page_number":364},
  {"content":"\r\n« از نظر افراد كوتاه بين ممكن است ثروت به وسيله رباخوارى زياد گردد اما در پيشگاه خداوند چيزى بر آن افزوده نخواهد شد » .\r\nسپس بعد از هجرت در سه سوره ديگر از سوره هايى كه در مدينه نازل شده بحث از ربا به ميان آمده است كه به ترتيب عبارتند از سوره بقره - آل عمران - نساء - گر چه سوره بقره قبل از آل عمران نازل شده اما بعيد نيست كه خصوص آيه 130 سوره آل عمران كه حكم صريح تحريم ربا را بيان مىكند قبل از سوره بقره و آيات فوق نازل شده باشد .\r\nبه هر حال اين آيه و ساير آيات مربوط به ربا هنگامى نازل شد كه رباخوارى با شدت هر چه تمامتر در مكه و مدينه و جزيره عربستان رواج داشت ، و يكى از عوامل مهم زندگى طبقاتى و ناتوانى شديد طبقه زحمتكش و طغيان اشراف بود و لذا مبارزه قرآن با ربا بخش مهمى از مبارزات اجتماعى اسلام را تشكيل مىدهد .\r\nبا توجه به اين نكته به تفسير آيه باز مىگرديم :\r\nنخست در يك تشبيه گويا و رسا ، حال رباخواران را مجسم مىسازد ، مىفرمايد : « كسانى كه ربا مىخورند ، بر نمىخيزند مگر مانند كسى كه بر اثر تماس شيطان با او ديوانه شده » و نمىتواند تعادل خود را حفظ كند ، گاه به زمين مىخورد و گاه بر مىخيزد ( * ( الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ) * ) . ( 1 )\r\nدر اين جمله شخص رباخوار ، تشبيه به آدم مصروع يا ديوانه بيمار گونه اى شده كه به هنگام راه رفتن قادر نيست تعادل خود را حفظ كند و به طور صحيح گام بر دارد .\r\nآيا منظور ترسيم حال آنان در قيامت و به هنگام ورود در صحنه رستاخيز\r\n\r\n","description":"","footnote":"\r\n( 1 ) « يتخبطه » از ماده « خبط » به معنى عدم حفظ تعادل بدن به هنگام راه رفتن يا برخاستن است .\r\n","page_name":" 365 ","page_number":365},
  {"content":"\r\nاست ؟ يعنى آنها به هنگام ورود در عرصه محشر به شكل ديوانگان و مصروعان محشور مىشوند ؟\r\nاكثر مفسران اين احتمال را پذيرفته‌اند .\r\nولى بعضى مىگويند منظور تجسم حال آنها در زندگى اين دنيا است ، زيرا عمل آنها همچون ديوانگان است ، آنها فاقد تفكر صحيح اجتماعى هستند و حتى نمىتوانند منافع خود را در نظر بگيرند و مسائلى مانند تعاون ، همدردى ، عواطف انسانى ، نوع دوستى براى آنها ، مفهومى ندارد و پرستش ثروت آن چنان چشم عقل آنها را كور كرده كه نمىفهمند استثمار طبقات زير دست ، و غارت كردن دسترنج آنان بذر دشمنى را در دلهاى آنها مىپاشد ، و به انقلابها و انفجارهاى اجتماعى كه اساس مالكيت را به خطر مىافكند منتهى مىشود ، و در اين صورت امنيت و آرامش در چنين اجتماعى وجود نخواهد داشت ، بنا بر اين او هم نمىتواند راحت زندگى كند ، پس مشى او مشى ديوانگان است .\r\nاما از آنجا كه وضع انسان در جهان ديگر تجسمى از اعمال او در اين جهان است ممكن است آيه اشاره به هر دو معنى باشد ، آرى رباخواران كه قيامشان در دنيا بىرويه و غير عاقلانه و آميخته با « ثروتاندوزى جنون آميز » است ، در جهان ديگر نيز بسان ديوانگان محشور مىشوند .\r\nجالب اينكه در روايات معصومين ع به هر دو قسمت اشاره شده است در روايتى در تفسير آيه مىخوانيم كه امام صادق ع فرمود : « آكل الربا لا يخرج من الدنيا حتى يتخبطه الشيطان » يعنى ، « رباخوار از دنيا بيرون نمىرود مگر اين كه به نوعى از جنون مبتلا خواهد شد » ( 1 ) .\r\nو در روايت ديگر براى مجسم ساختن حال رباخواران شكمباره كه تنها به\r\n\r\n","description":"","footnote":"\r\n( 1 ) تفسير عياشى ، جلد 1 صفحه 152 حديث 503 .\r\n","page_name":" 366 ","page_number":366},
  {"content":"\r\nفكر منافع خويشاند و ثروتشان و بال آنها خواهد شد از پيامبر ص چنين نقل شده كه فرمود : « هنگامى كه به معراج رفتم دسته اى را ديدم به حدى شكم آنان بزرگ بود كه هر چه جديت مىكردند برخيزند و راه روند ، براى آنان ممكن نبود ، و پى در پى به زمين مىخوردند از جبرئيل سؤال كردم اينها چه افرادى هستند و جرمشان چيست ؟\r\nجواب داد : اينها رباخواران هستند ( 1 ) .\r\nحديث اول حالت آشفتگى انسان را در اين جهان منعكس مىسازد و حديث دوم حالات رباخواران در صحنه قيامت را بيان مىكند و هر دو مربوط به يك حقيقت است ، همانطور كه افراد پرخور ، فربهى زننده و بىرويه اى پيدا مىكنند ، ثروتمندانى كه از راه رباخوارى فربه مىشوند نيز زندگى اقتصادى ناسالمى دارند كه و بال آنها است .\r\n\r\nسؤال :\r\nدر اينجا سؤالى پيش مىآيد و آن اين است كه آيا سرچشمه جنون و صرع از شيطان است كه در آيه بالا به آن اشاره شده است با اين كه مىدانيم صرع و جنون از بيماريهاى روانى هستند و غالبا عوامل شناخته شده اى دارند .\r\n\r\nپاسخ :\r\nجمعى معتقد هستند كه تعبير « مس شيطان » كنايه از بيمارى روانى و جنون است و اين تعبير در ميان عرب معمول بوده نه اينكه واقعا شيطان تاثيرى در روح انسان بگذارد ولى هيچ بعيد نيست كه بعضى از كارهاى شيطانى و اعمال بىرويه و نادرست سبب يك نوع جنون شيطانى گردد ، يعنى به دنبال آن اعمال ، شيطان در شخص اثر بگذارد و تعادل روانى او را بر هم زند از اين گذشته اعمال شيطانى و نادرست هنگامى كه روى هم متراكم گردد اثر طبيعى آن از دست رفتن حس\r\n\r\n","description":"","footnote":"\r\n( 1 ) تفسير نور الثقلين ، جلد اول صفحه 291 حديث 1157 .\r\n","page_name":" 367 ","page_number":367},
  {"content":"\r\nتشخيص صحيح و قدرت بر تفكر منطقى مىباشد .\r\nسپس به گوشه اى از منطق رباخواران اشاره كرده ، مىفرمايد : « اين به خاطر آن است كه آنها گفتند : بيع هم مانند ربا است » و تفاوتى ميان اين دو نيست ( * ( ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا ) * ) .\r\nيعنى هر دو از انواع مبادله است كه با رضايت طرفين انجام مىشود .\r\nولى قرآن در پاسخ آنها مىگويد : چگونه اين دو ممكن است يكسان باشد « حال آنكه خداوند بيع را حلال كرده و ربا را حرام » ( * ( وَأَحَلَّ اللَّه الْبَيْعَ وَحَرَّمَ الرِّبا ) * ) .\r\nمسلما اين تفاوت ، دليل و فلسفه اى داشته كه خداوند حكيم ، به خاطر آن چنين حكمى را صادر كرده است ، قرآن در اين باره توضيح بيشترى نداده و شايد به خاطر وضوح آن بوده است ، زيرا :\r\nاولا - در خريد و فروش معمولى هر دو طرف به طور يكسان در معرض سود و زيان هستند ، گاهى هر دو سود مىكنند و گاهى هر دو زيان ، گاهى يكى سود و ديگرى زيان مىكند در حالى كه در « معاملات ربوى » رباخوار هيچگاه زيان نمىبيند و تمام زيانهاى احتمالى بر دوش طرف مقابل سنگينى خواهد كرد و به همين دليل است كه مؤسسات ربوى روز به روز وسيعتر و سرمايه دارتر مىشوند و در برابر تحليل رفتن طبقات ضعيف بر حجم ثروت آنها دائما افزوده مىشود .\r\nثانيا - در تجارت و خريد و فروش معمولى طرفين در مسير « توليد و مصرف » گام بر مىدارند در صورتى كه رباخوار هيچ عمل مثبتى در اين زمينه ندارد .\r\nثالثا - با شيوع رباخوارى سرمايه‌ها در مسيرهاى ناسالم مىافتد و پايه‌هاى اقتصاد كه اساس اجتماع است متزلزل مىگردد ، در حالى كه تجارت صحيح موجب گردش سالم ثروت است .\r\nرابعا - رباخوارى منشا دشمنيها و جنگهاى طبقاتى است ، در حالى كه\r\n","description":"","footnote":"","page_name":" 368 ","page_number":368},
  {"content":"\r\nتجارت صحيح چنين نيست و هرگز جامعه را به زندگى طبقاتى و جنگهاى ناشى از آن سوق نمىدهد .\r\nسپس راه را به روى توبه كاران باز گشوده ، مىفرمايد : « هر كس اندرز الهى به او رسد و ( از رباخوارى ) خوددارى كند ، سودهايى كه در سابق ( قبل از حكم تحريم ربا ) به دست آورده مال او است و كار او به خدا واگذار مىشود » و گذشته او را خدا خواهد بخشيد ( * ( فَمَنْ جاءَه مَوْعِظَةٌ مِنْ رَبِّه فَانْتَهى فَلَه ما سَلَفَ وَأَمْرُه إِلَى اللَّه ) * ) .\r\n« اما كسانى كه ( به خيره سرى ادامه دهند ) و باز گردند ( و اين گناه را هم چنان ادامه دهند ) آنها اهل دوزخاند و جاودانه در آن مىمانند » ( * ( وَمَنْ عادَ فَأُولئِكَ أَصْحابُ النَّارِ هُمْ فِيها خالِدُونَ ) * ) . در جمله قبل تصريح شده بود كه اين قانون مانند هر قانون ديگر گذشته را شامل نمىشود ، و به اصطلاح عطف به ما سبق نمىگردد ، زيرا اگر قوانين بخواهد زمان قبل از تشريع خود را شامل شود ، مشكلات فراوانى در زندگى مردم به وجود مىآيد ، به همين دليل هميشه قوانين از زمانى كه رسميت مىيابد اجرا مىشود .\r\nالبته معنى اين سخن آن نيست كه اگر رباخواران طلبهايى از افراد داشتند مىتوانستند بعد از نزول آيه چيزى بيش از سرمايه خود از آنها بگيرند ، بلكه منظور اين است سودهايى كه قبل از نزول آيه گرفته‌اند بر آنها مباح شده است .\r\nجمله « * ( وَأَمْرُه إِلَى اللَّه ) * » گر چه ظاهرش اين است كه آينده اين گونه افراد از نظر عفو و مجازات روشن نيست ، بلكه بسته به لطف الهى است ، ولى با توجه به جمله قبل از آن ( * ( فَلَه ما سَلَفَ ) * ) ، معلوم مىشود كه منظور همان عفو است ، گويا اهميت گناه ربا سبب شده است كه حتى حكم عفو در باره كسانى كه قبل از نزول آيه دست به اين كار زده‌اند به طور صريح گفته نشود .\r\nدر معنى اين جمله ، احتمالات ديگرى نيز داده‌اند كه چون بر خلاف ظاهر\r\n","description":"","footnote":"","page_name":" 369 ","page_number":369},
  {"content":"\r\nبود از نقل آن صرف نظر شد ( 1 ) .\r\nدر پايان اين آيه اشاره به عذاب جاويدان شده بود ، با اينكه مىدانيم چنين عذابى مخصوص كفار است ، نه افراد با ايمان گنهكار ، گويا اين تعبير اشاره به آن است كه رباخواران كه اصرار بر ربا دارند ، ايمان درستى ندارند ، چرا كه با اين قانون مسلم الهى كه مخالفت با آن ، همچون جنگ با خداوند است به مخالفت برخاستند و يا اينكه رباخوارى مستمر و دائم سبب مىشود كه آنها بدون ايمان از دنيا بروند و عاقبتشان تيره و تار گردد .\r\nاين احتمال نيز وجود دارد كه خلود در اينجا مانند آيه 93 سوره نساء كه حكم عذاب جاودان و خلود را در باره قاتلان افراد بى گناه ذكر كرده به معنى مجازات طولانى باشد نه ابدى و جاويدان .\r\nدر آيه بعد مقايسه اى بين ربا و انفاق در راه خدا مىكند ، مىفرمايد : « خداوند ربا را نابود مىكند و صدقات را افزايش مىدهد » ( * ( يَمْحَقُ اللَّه الرِّبا وَيُرْبِي الصَّدَقاتِ ) * ) .\r\nسپس مىافزايد : « خداوند هيچ انسان بسيار ناسپاس گنهكار را ( كه آن همه بركات انفاق را فراموش كرده و به سراغ آتش سوزان رباخوارى مىرود ) دوست نمىدارد » ( * ( وَاللَّه لا يُحِبُّ كُلَّ كَفَّارٍ أَثِيمٍ ) * ) .\r\n« محق » به معنى نقصان و نابودى تدريجى است ، و « ربا » نمو و رشد تدريجى است از آنجا كه رباخوار به وسيله ثروتى كه در دست دارد حاصل دسترنج طبقه زحمتكش را جمع مىكند و گاه با اين وسيله به هستى و زندگى آنان خاتمه مىدهد\r\n\r\n","description":"","footnote":"\r\n( 1 ) تفسير قرطبى ، جلد دوم صفحه 1169 . در اينجا چهار تفسير ذكر كرده است . و در مجمع البيان نيز ذيل آيه مورد بحث ، احتمالات متعددى ذكر شده است .\r\n","page_name":" 370 ","page_number":370},
  {"content":"\r\nو يا لا اقل بذر دشمنى و كينه در دل آنان مىپاشد به طورى كه تدريجا تشنه خون رباخوار مىگردند و جان و مالش را در معرض خطر قرار مىدهند .\r\nقرآن مىگويد : « خدا سرمايه‌هاى ربوى را به نابودى سوق مىدهد » اين نابودى تدريجى كه براى افراد رباخوار هست براى اجتماع رباخوار نيز مىباشد .\r\nدر مقابل ، كسانى كه با عواطف انسانى و دلسوزى در اجتماع گام مىنهند و از سرمايه و اموالى كه تحت اختيار دارند انفاق كرده و در رفع نيازمنديهاى مردم مىكوشند ، با محبت و عواطف عمومى مواجه مىگردند و سرمايه آنها نه تنها در معرض خطر نيست بلكه با همكارى عمومى ، رشد طبيعى خود را مىنمايد اين است كه قرآن مىگويد « و انفاقها را افزايش مىدهد » .\r\nاين حكم در فرد و اجتماع يكى است ، در اجتماعى كه به نيازمنديهاى عمومى رسيدگى شود قدرت فكرى و جسمى طبقه زحمتكش و كارگر كه اكثريت اجتماع را تشكيل مىدهد به كار مىافتد و به دنبال آن يك نظام صحيح اقتصادى كه بر پايه همكارى عمومى و بهره گيرى عموم استوار است به وجود مىآيد .\r\n« كفار » ( از ماده كفور بر وزن فجور ) به كسى گويند كه بسيار ناسپاس و كفران كننده باشد و « اثيم » كسى است كه گناه زياد مرتكب مىشود .\r\nجمله فوق مىگويد : رباخواران نه تنها با ترك انفاق و قرض الحسنه و صرف مال در راه نيازمنديهاى عمومى شكر نعمتى كه خداوند به آنها ارزانى داشته به جا نمىآورند بلكه آن را وسيله هر گونه ظلم و ستم و گناه و فساد قرار مىدهند و طبيعى است كه خدا چنين كسانى را دوست نمىدارد .\r\nو در آخرين آيه مورد بحث سخن از گروه با ايمانى مىگويد كه درست نقطه مقابل رباخوارانند ، مىفرمايد : « كسانى كه ايمان آوردند و عمل صالح انجام دادند و زكات را پرداختند اجر و پاداششان نزد خدا است ، نه ترسى بر آنان است و نه\r\n","description":"","footnote":"","page_name":" 371 ","page_number":371},
  {"content":"\r\nغمگين مىشوند « ( * ( إِنَّ الَّذِينَ آمَنُوا وَعَمِلُوا الصَّالِحاتِ وَأَقامُوا الصَّلاةَ وَآتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ) * ) .\r\nدر برابر رباخواران ناسپاس و گنهكار ، كسانى كه در پرتو ايمان ، خود پرستى را ترك گفته و عواطف فطرى خود را زنده كرده و علاوه بر ارتباط با پروردگار و بر پا داشتن نماز ، به كمك و حمايت نيازمندان مىشتابند و از اين راه از تراكم ثروت و به وجود آمدن اختلافات طبقاتى و به دنبال آن هزار گونه جنايت جلوگيرى مىكنند پاداش خود را نزد پروردگار خواهند داشت و در هر دو جهان از نتيجه عمل نيك خود بهره مند مىشوند .\r\nطبيعى است ديگر عوامل اضطراب و دلهره براى اين دسته به وجود نمىآيد خطرى كه در راه سرمايه داران مفت خوار بود و لعن و نفرينهايى كه به دنبال آن نثار آنها مىشد براى اين دسته نيست .\r\nو بالاخره از « آرامش كامل » برخوردار بوده هيچگونه اضطراب و غمى نخواهند داشت همانگونه كه در پايان آيه آمده « * ( وَلا خَوْفٌ عَلَيْهِمْ وَلا هُمْ يَحْزَنُونَ ) * » .\r\n","description":"","footnote":"","page_name":" 372 ","page_number":372},
  {"content":"\r\n\r\n[ سوره البقرة ‹ 2 › : آيات 278 تا 281 
  ]\r\nيا أَيُّهَا الَّذِينَ آمَنُوا اتَّقُوا اللَّه وَذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ ‹ 278 › فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّه وَرَسُولِه وَإِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَلا تُظْلَمُونَ ‹ 279 › وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَأَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ ‹ 280 › وَاتَّقُوا يَوْماً تُرْجَعُونَ فِيه إِلَى اللَّه ثُمَّ تُوَفَّى كُلُّ نَفْسٍ ما كَسَبَتْ وَهُمْ لا يُظْلَمُونَ ‹ 281 ›\r\n\r\nترجمه :\r\n278 - اى كسانى كه ايمان آورده‌ايد ! از ( مخالفت فرمان ) خدا به پرهيزيد ، و آنچه از ( مطالبات ) ربا باقى مانده ، رها كنيد ، اگر ايمان داريد ! 279 - اگر ( چنين ) نمىكنيد ، بدانيد خدا و رسولش ، با شما پيكار خواهند كرد ! و اگر توبه كنيد ، سرمايه‌هاى شما ، از آن شماست [ اصل سرمايه ، بدون سود 
  ] ، نه ستم مىكنيد ، و نه بر شما ستم وارد مىشود .\r\n280 - و اگر ( بدهكار ، ) قدرت پرداخت نداشته باشد ، او را تا هنگام توانايى ، مهلت دهيد ! ( و در صورتى كه به راستى قدرت پرداخت را ندارد ، ) براى خدا به او ببخشيد بهتر است ، اگر ( منافع اين كار را ) بدانيد ! 281 - و از روزى به پرهيزيد ( و بترسيد ) كه در آن روز ، شما را به سوى خدا باز مىگردانند ، سپس به هر كس ، آنچه انجام داده ، به طور كامل باز پس داده مىشود ، و به آنها ستم نخواهد شد .\r\n( چون هر چه مىبينند ، نتايج اعمال خودشان است . )\r\n","description":"","footnote":"","page_name":" 373 ","page_number":373},
  {"content":"\r\n\r\nشان نزول :\r\nدر تفسير على بن ابراهيم ( 1 ) آمده است : پس از نزول آيات ربا شخصى به نام « خالد بن وليد » خدمت پيامبر اكرم ص حاضر شده عرضه داشت : پدرم چون با « طائفه ثقيف » معاملات ربوى داشت و مطالباتش را وصول نكرده بود وصيت كرده است مبلغى از سودهاى اموال او كه هنوز پرداخت نشده است تحويل بگيرم آيا اين عمل براى من جايز است ؟\r\nآيات فوق نازل شد و مردم را به شدت از اين كار نهى كرد .\r\nدر روايت ديگرى آمده است كه پيامبر ص بعد از نزول اين آيه فرمود :\r\nالا ان كل ربا من ربا الجاهلية موضوع و اول ربا اضعه ربا العباس بن عبد المطلب\r\n: « آگاه باشيد تمام مطالبات ربوى كه در زمان جاهليت مردم از يكديگر داشته‌اند همگى بايد فراموش شود و نخستين مطالبات ربوى كه من آن را به دست فراموشى مىسپارم مطالبات عباس بن عبد المطلب است » ( 2 ) .\r\nاز اين جمله به خوبى استفاده مىشود كه پيامبر ص به هنگامى كه قلم سرخ بر مطالبات ربوى زمان جاهليت مىكشيد از بستگان خود شروع كرد و اگر در ميان آنها افراد ثروتمندى مانند عباس بودند كه در زمان جاهليت همچون ديگر ثروتمندان آلوده بودند پيامبر نخست مطالبات آنها را الغاء كرد .\r\nو نيز در روايات آمده است كه پيامبر اسلام ص بعد از نزول اين آيات به فرماندار مكه دستور داد كه اگر آل مغيره كه از رباخواران معروف بودند دست از كار خود بر ندارند با آنها بجنگد ( 3 ) .\r\n\r\n","description":"","footnote":"\r\n( 1 ) تفسير على بن ابراهيم ، جلد 1 صفحه 93 .\r\n( 2 ) مجمع البيان ، جلد 1 - 2 صفحه 392 و الدر المنثور ، جلد 2 صفحه 109 با كمى تفاوت .\r\n( 3 ) الدر المنثور ، جلد 2 صفحه 108 - 107 .\r\n","page_name":" 374 ","page_number":374},
  {"content":"\r\n\r\nتفسير : رباخوارى گناهى عظيم است\r\nدر آيه نخست خداوند افراد با ايمان را مخاطب قرار داده و براى تاكيد بيشتر در مساله تحريم ربا مىفرمايد : « اى كسانى كه ايمان آورده‌ايد ! از خدا به پرهيزيد و آنچه از ربا باقى مانده رها كنيد اگر ايمان داريد » ( * ( يا أَيُّهَا الَّذِينَ آمَنُوا اتَّقُوا اللَّه وَذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ ) * ) .\r\nجالب اينكه : آيه فوق هم با ايمان به خدا شروع شده و هم با ايمان ختم شده است . و در واقع تاكيدى است بر اين معنى كه رباخوارى با روح ايمان سازگار نيست ، بنا بر اين هنگامى ايمان براى آنها حاصل مىشود كه تقوا را پيشه كنند و باقى مانده ربا يعنى مطالباتى كه در اين زمينه دارند رها سازند .\r\nمنظور اين نيست كه رباخواران كافرند آن گونه كه خوارج در مورد گناهان كبيره به طور كلى مىپندارند بلكه با ايمان راسخ و ثمر بخش سازگار نيست .\r\nدر آيه بعد لحن سخن را تغيير داده و پس از اندرزهايى كه در آيات پيشين گذشت با شدت با رباخواران برخورد كرده ، هشدار مىدهد كه اگر به كار خود هم چنان ادامه دهند و در برابر حق و عدالت تسليم نشوند و به مكيدن خون مردم محروم مشغول باشند ، پيامبر اسلام ص ناچار است با توسل به جنگ جلو آنها را بگيرد ، مىفرمايد : « اگر چنين نمىكنيد بدانيد با جنگ ، با خدا و رسول او روبرو خواهيد بود » ( * ( فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّه وَرَسُولِه ) * ) .\r\nاين همان جنگى است كه طبق قانون فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّه « با گروهى كه متجاوز است پيكار كنيد تا به فرمان خدا گردن نهد » ( 1 ) انجام مىگيرد .\r\n\r\n","description":"","footnote":"\r\n( 1 ) سوره حجرات ، آيه 9 .\r\n","page_name":" 375 ","page_number":375},
  {"content":"\r\nلذا در روايتى مىخوانيم هنگامى كه امام صادق ع شنيد شخص رباخوارى با نهايت جرات ربا مىخورد و نام آن را « لبا » ( شير آغاز يا آغوز ) مىنهد .\r\nفرمود : « اگر دست بر او يابم ، او را به قتل مىرسانم » ( 1 ) .\r\nالبته از اين حديث استفاده مىشود كه حكم قتل در مورد كسانى است كه منكر تحريم ربا هستند .\r\n« فاذنوا » از ماده « اذن » هر گاه با « لام » متعدى شود به معنى اجازه دادن است و هر گاه با « باء » متعدى گردد به معنى علم و آگاهى است ، بنا بر اين « * ( فَأْذَنُوا بِحَرْبٍ مِنَ اللَّه ) * » مفهومش اين است آگاه باشيد كه خدا و رسولش با شما رباخواران ، پيكار خواهد كرد ، و در واقع اعلان جنگ از سوى خدا و رسول به اين گروه خيره سر است .\r\nبنا بر اين آنچه در سخنان بعضى معروف است كه در ترجمه آيه مىگويند :\r\n« اعلان جنگ با خدا بدهيد » درست نيست ( 2 ) .\r\nدر هر حال از آيه بالا بر مىآيد كه حكومت اسلامى مىتواند با توسل به زور جلو رباخوارى را بگيرد . ( ضمنا آمدن حرب به صورت نكره دليل بر اهميت جنگ است ) .\r\nسپس مىافزايد : « و اگر توبه كنيد سرمايه‌هاى شما از آن شما است نه ستم مىكنيد ، و نه ستم بر شما مىشود » ( * ( وَإِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَلا تُظْلَمُونَ ) * ) .\r\nيعنى اگر توبه كنيد و دستگاه رباخوارى را برچينيد حق داريد سرمايه‌هاى اصلى خود را كه در دست مردم داريد ( به استثناى سود ) از آنها جمعآورى كنيد و اين قانون كاملا عادلانه است زيرا كه هم از ستم كردن شما بر ديگران جلوگيرى\r\n\r\n","description":"","footnote":"\r\n( 1 ) وسائل الشيعة ، جلد 12 صفحه 429 ( باب ثبوت القتل و الكفر باستحلال الربا - حديث 1 ) .\r\n( 2 ) تفسير « فاذنوا » به « فاعلموا » را غالب مفسران مانند طبرسى در مجمع البيان ، ابو الفتوح رازى ، فخر رازى ، آلوسى در روح المعانى و علامه طباطبائى در الميزان و غير آنها ذكر كرده‌اند .\r\n","page_name":" 376 ","page_number":376},
  {"content":"\r\nمىكند و هم از ستم وارد شدن بر شما ، و در اين صورت نه ظالم خواهيد بود و نه مظلوم .\r\nجمله « * ( لا تَظْلِمُونَ وَلا تُظْلَمُونَ ) * » گر چه در مورد رباخواران آمده ولى در حقيقت يك شعار وسيع پر مايه اسلامى است كه مىگويد : به همان نسبت كه مسلمانان بايد از ستمگرى به پرهيزند از تن دادن به ظلم و ستم نيز بايد اجتناب كنند ، اصولا اگر ستمكش نباشد ستمگر كمتر پيدا مىشود و اگر مسلمانان آمادگى كافى براى دفاع از حقوق خود داشته باشند كسى نمىتواند به آنها ستم كند بايد پيش از آنكه به ظالم بگوييم ستم مكن به مظلوم بگوييم تن به ستم مده .\r\nدر آيه بعد مىفرمايد : « اگر ( بدهكار ) داراى سختى و گرفتارى باشد او را تا هنگام توانايى مهلت دهيد » ( * ( وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ ) * ) . ( 1 )\r\nدر اينجا يكى از حقوق بدهكاران را بيان مىفرمايد كه اگر آنها از پرداختن اصل بدهى خود ( نه سود ) نيز عاجز باشند ، نه تنها نبايد به رسم جاهليت سود مضاعفى بر آنها بست و آنها را تحت فشار قرار داد ، بلكه بايد براى پرداختن اصل بدهى نيز به آنها مهلت داده شود ، و اين يك قانون كلى در باره تمام بدهكاران است .\r\nحتى در قوانين اسلام كه در واقع تفسيرى است براى آيه فوق ، تصريح شده كه هيچگاه نمىتوان خانه و وسائل زندگى ضرورى افراد را به خاطر بدهى آنها توقيف كرد يا از آنها گرفت ، بلكه طلبكاران تنها از ما زاد آن مىتوانند حق خود را بگيرند و اين حمايت روشنى است از حقوق قشرهاى ضعيف جامعه .\r\nو در پايان آيه مىفرمايد : « و ( چنانچه قدرت پرداخت ندارند ) ببخشيد براى شما بهتر است اگر بدانيد » ( * ( وَأَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ ) * ) .\r\n\r\n","description":"","footnote":"\r\n( 1 ) « كان » در جمله فوق ، ممكن است تامه باشد كه نياز به خبر ندارد و يا ناقصه باشد و در تقدير چنين است « ان كان هناك ذو عسرة » .\r\n","page_name":" 377 ","page_number":377},
  {"content":"\r\nاين در واقع گامى فراتر از مسائل حقوقى است ، اين يك مساله اخلاقى و انسانى است كه بحث حقوقى سابق را تكميل مىكند و به طلبكاران مىگويد : در اين گونه موارد كه بدهكاران سخت در مضيقه‌اند اگر بدهى آنان بخشوده شود ، از هر نظر براى شما ، بهتر است ، احساس كينه توزى و انتقام را به محبت و صميميت مبدل مىسازد و افراد ضعيف جامعه را به فعاليت مجددى كه نتيجه اش عايد همگان مىشود ، وامىدارد و اضافه بر اينها صدقه و انفاقى در راه خدا محسوب مىشود كه ذخيره روز بازپسين است .\r\nو در آخرين آيه مورد بحث با يك هشدار شديد ، مساله ربا را پايان مىدهد و مىفرمايد : « از روزى به پرهيزيد كه در آن به سوى خدا باز مىگرديد » ( * ( وَاتَّقُوا يَوْماً تُرْجَعُونَ فِيه إِلَى اللَّه ) * ) .\r\n« سپس به هر كس آنچه را انجام داده باز پس داده مىشود » ( * ( ثُمَّ تُوَفَّى كُلُّ نَفْسٍ ما كَسَبَتْ ) * ) .\r\n« و به آنها ستمى نخواهد شد » بلكه هر چه مىبينند نتيجه اعمال خودشان است ( * ( وَهُمْ لا يُظْلَمُونَ ) * ) .\r\nمعمول قرآن مجيد اين است كه پس از بيان ريزه كارىهاى احكام و برنامه‌هاى اسلامى در بسيارى از موارد ، يك تذكر كلى و عمومى و جامع براى تاكيد و تحكيم آنچه قبلا گفته شده است بيان مىدارد تا احكام و برنامه‌هاى پيشين كاملا در فكر و جان نفوذ كند . لذا در اين آيه مردم را متوجه رستاخيز و كيفر اعمال بدكاران ساخته و به آنها هشدار مىدهد كه توجه داشته باشند ، روزى در پيش است كه همه اعمال انسان بدون كم و كاست به او داده مىشود و تمام آنچه را كه در بايگانى عالم هستى نگهدارى شده يك جا به دست وى مىسپارند آن گاه است كه از نتائج شوم آنها وحشت مىكند اما اين محصول چيزى است كه خود او كشته است و كسى به او\r\n","description":"","footnote":"","page_name":" 378 ","page_number":378},
  {"content":"\r\nستم نكرده بلكه اين خود او است كه به خويش ستم روا داشته است « * ( وَهُمْ لا يُظْلَمُونَ ) * » .\r\nضمنا اين آيه يكى ديگر از شواهد تجسم اعمال انسان در جهان ديگر مىباشد :\r\n\r\nنكته‌ها :\r\n1 - جالب توجه اينكه در تفسير « الدر المنثور » از چندين طريق نقل شده كه اين آيه آخرين آيه اى است كه بر پيامبر اسلام ص نازل شده است و با توجه به مضمون آن هيچ بعيد به نظر نمىرسد و اگر سوره بقره آخرين سوره اى كه بر پيامبر ص نازل گرديده نيست منافاتى با اين موضوع ندارد ، زيرا مىدانيم گاهى آياتى كه بعدا نازل شده به فرمان پيامبر ص در سوره‌هاى قبل قرار گرفته است .\r\n\r\n2 - زيانهاى رباخوارى\r\nالف - رباخوارى تعادل اقتصادى را در جامعه‌ها به هم مىزند و ثروتها را در يك قطب اجتماع جمع مىكند زيرا جمعى بر اثر آن فقط سود مىبرند و زيانهاى اقتصادى همه متوجه جمعى ديگر مىگردد و اگر مىشنويم فاصله ميان كشورهاى ثروتمند و فقير جهان روز به روز بيشتر مىگردد يك عامل آن همين است و به دنبال آن بروز جنگهاى خونين است .\r\nب - رباخوارى يك نوع تبادل اقتصادى ناسالم است كه عواطف و پيوندها را سست مىكند و بذر كينه و دشمنى را در دلها مىپاشد و در واقع رباخوارى بر اين اصل استوار است كه رباخوار فقط سود پول خود را مىبيند و هيچ توجهى به ضرر و زيان بدهكار ندارد .\r\nاينجا است كه بدهكار چنين مىفهمد كه ربا خوار پول را وسيله بيچاره ساختن او و ديگران قرار داده است .\r\nج - درست است كه ربا دهنده در اثر احتياج تن به ربا مىدهد اما هرگز اين بىعدالتى را فراموش نخواهد كرد و حتى كار به جايى مىرسد كه فشار پنجه\r\n","description":"","footnote":"","page_name":" 379 ","page_number":379},
  {"content":"\r\nربا خوار را هر چه تمامتر بر گلوى خود احساس مىكند اين موقع است كه سراسر وجود بدهكار بيچاره به رباخوار لعن و نفرين مىفرستد ، تشنه خون او مىشود و با چشم خود مىبيند كه هستى و درآمدى كه به قيمت جانش تمام شده به جيب رباخوار ريخته مىشود ، در اين شرائط بحرانى است كه ده‌ها جنايت وحشتناك رخ مىدهد ، بدهكار گاهى دست به انتحار و خودكشى مىزند و گاهى در اثر شدت ناراحتى طلبكار را با وضع فجيعى مىكشد و گاه به صورت يك بحران اجتماعى و انفجار عمومى و انقلاب همگانى درمىآيد .\r\nاين گسستگى پيوند تعاون و همكارى در ميان ملتها و كشورهاى ربا دهنده و ربا گيرنده نيز آشكارا به چشم مىخورد ملتهايى كه مىبينند ثروتشان به عنوان ربا به جيب ملت ديگرى ريخته مىشود با بغض و كينه و نفرتى خاص به آن ملت مىنگرند و در عين اينكه نياز به قرض داشته‌اند منتظرند روزى عكس العمل مناسبى از خود نشان دهند .\r\nاين است كه مىگوييم رباخوارى از نظر اخلاقى اثر فوق العاده بدى در روحيه وام گيرنده به جا مىگذارد و كينه او را در دل خودش مىيابد و پيوند تعاون و همكارى اجتماعى را بين افراد و ملتها سست مىكند ( 1 ) .\r\nد - در روايات اسلامى در ضمن جمله كوتاه و پر معنايى به اثر سوء اخلاقى ربا اشاره شده است در كتاب « وسائل الشيعه » در مورد علت تحريم ربا مىخوانيم ، هشام بن سالم مىگويد : امام صادق ع فرمودند :\r\nانما حرم اللَّه عز و جل الربا لكيلا يمتنع الناس من اصطناع المعروف\r\n: « خداوند ربا را حرام كرده تا مردم از كار نيك امتناع نورزند » . ( 2 ) ( 3 )\r\n\r\n","description":"","footnote":"\r\n( 1 ) به كتاب « رباخوارى يا استعمار اقتصادى » مراجعه شود .\r\n( 2 ) وسائل الشيعه ، جلد 12 ابواب ربا باب 1 صفحه 422 .\r\n( 3 ) شرح بيشتر در باره زيانهاى رباخوارى را در كتاب « خطوط اساسى اقتصاد اسلامى » شرح داده‌ايم .\r\n","page_name":" 380 ","page_number":380},
  {"content":"\r\n\r\n[ سوره البقرة ‹ 2 › : آيه 282 
  ]\r\nيا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه وَلْيَكْتُبْ بَيْنَكُمْ كاتِبٌ بِالْعَدْلِ وَلا يَأْبَ كاتِبٌ أَنْ يَكْتُبَ كَما عَلَّمَه اللَّه فَلْيَكْتُبْ وَلْيُمْلِلِ الَّذِي عَلَيْه الْحَقُّ وَلْيَتَّقِ اللَّه رَبَّه وَلا يَبْخَسْ مِنْه شَيْئاً فَإِنْ كانَ الَّذِي عَلَيْه الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّه بِالْعَدْلِ وَاسْتَشْهِدُوا شَهِيدَيْنِ مِنْ رِجالِكُمْ فَإِنْ لَمْ يَكُونا رَجُلَيْنِ فَرَجُلٌ وَامْرَأَتانِ مِمَّنْ تَرْضَوْنَ مِنَ الشُّهَداءِ أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى وَلا يَأْبَ الشُّهَداءُ إِذا ما دُعُوا وَلا تَسْئَمُوا أَنْ تَكْتُبُوه صَغِيراً أَوْ كَبِيراً إِلى أَجَلِه ذلِكُمْ أَقْسَطُ عِنْدَ اللَّه وَأَقْوَمُ لِلشَّهادَةِ وَأَدْنى أَلَّا تَرْتابُوا إِلَّا أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلَّا تَكْتُبُوها وَأَشْهِدُوا إِذا تَبايَعْتُمْ وَلا يُضَارَّ كاتِبٌ وَلا شَهِيدٌ وَإِنْ تَفْعَلُوا فَإِنَّه فُسُوقٌ بِكُمْ وَاتَّقُوا اللَّه وَيُعَلِّمُكُمُ اللَّه وَاللَّه بِكُلِّ شَيْءٍ عَلِيمٌ ‹ 282 ›\r\n\r\nترجمه :\r\n282 - اى كسانى كه ايمان آورده‌ايد ! هنگامى كه بدهى مدت دارى ( به خاطر وام يا داد و ستد ) به يكديگر پيدا كنيد ، آن را بنويسيد ! و بايد نويسنده اى از روى عدالت ، ( سند را ) در ميان شما\r\n","description":"","footnote":"","page_name":" 381 ","page_number":381},
  {"content":"\r\nبنويسد ! و كسى كه قدرت بر نويسندگى دارد ، نبايد از نوشتن - همانطور كه خدا به او تعليم داده - خوددارى كند ! پس بايد بنويسد ، و آن كس كه حق بر عهده اوست ، بايد املا كند ، و از خدا كه پروردگار اوست به پرهيزد ، و چيزى را فروگذار ننمايد ! و اگر كسى كه حق بر ذمه اوست ، سفيه يا ( از نظر عقل ) ضعيف ( و مجنون ) است ، يا ( به خاطر لال بودن ، ) توانايى بر املا كردن ندارد ، بايد ولى او ( به جاى او ، ) با رعايت عدالت ، املا كند ! و دو نفر از مردان ( عادل ) خود را ( بر اين حق ) شاهد بگيريد ! و اگر دو مرد نبودند ، يك مرد و دو زن ، از كسانى كه مورد رضايت و اطمينان شما هستند ، انتخاب كنيد ! ( و اين دو زن ، بايد با هم شاهد قرار گيرند ، ) تا اگر يكى انحرافى يافت ، ديگرى به او ياد آورى كند . و شهود نبايد به هنگامى كه آنها را ( براى شهادت ) دعوت مىكنند ، خوددارى نمايند ! و از نوشتن ( بدهى خود ، ) چه كوچك باشد يا بزرگ ، ملول نشويد ( هر چه باشد بنويسيد ) ! اين ، در نزد خدا به عدالت نزديكتر ، و براى شهادت مستقيمتر ، و براى جلوگيرى از ترديد و شك ( و نزاع و گفتگو ) بهتر مىباشد ، مگر اينكه داد و ستد نقدى باشد كه بين خود ، دست به دست مىكنيد .\r\nدر اين صورت ، گناهى بر شما نيست كه آن را ننويسيد . ولى هنگامى كه خريد و فروش ( نقدى ) مىكنيد ، شاهد بگيريد ! و نبايد به نويسنده و شاهد ، ( به خاطر حقگويى ، ) زيانى برسد ( و تحت فشار قرار گيرند ) ! و اگر چنين كنيد ، از فرمان پروردگار خارج شده‌ايد . از خدا به پرهيزيد و خداوند به شما تعليم مىدهد ، خداوند به همه چيز داناست .\r\n\r\nتفسير : تنظيم اسناد تجارى در طولانىترين آيه قرآن\r\nبعد از بيان احكامى كه مربوط به انفاق در راه خدا و همچنين مساله رباخوارى بود در اين آيه كه طولانىترين آيه قرآن است ، احكام و مقررات دقيقى براى امور تجارى و اقتصادى بيان كرده تا سرمايه‌ها هر چه بيشتر رشد طبيعى خود را پيدا كنند و بنبست و اختلاف و نزاعى در ميان مردم رخ ندهد .\r\nدر اين آيه نوزده دستور مهم در مورد داد و ستد مالى به ترتيب ذيل بيان شده\r\n","description":"","footnote":"","page_name":" 382 ","page_number":382},
  {"content":"\r\nاست ( 1 ) .\r\n1 - در نخستين حكم مىفرمايد : « اى كسانى كه ايمان آورده‌ايد ! هنگامى كه بدهى مدت دارى ( به خاطر وام دادن يا معامله ) به يكديگر پيدا كنيد آن را بنويسيد » ( * ( يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه ) * ) .\r\nضمنا از اين تعبير ، هم مساله مجاز بودن قرض و وام روشن مىشود و هم تعيين مدت براى وامها .\r\nقابل توجه اينكه در آيه ، كلمه « دين » به كار برده شده نه قرض ، زيرا قرض تنها در مبادله دو چيز كه مانند يكديگرند به كار مىرود ، مثل اينكه چيزى را وام مىگيرد كه بعدا همانند آن را برگرداند ولى دين هر گونه بدهكارى را شامل مىشود ، خواه از طريق قرض گرفتن باشد يا معاملات ديگر مانند اجاره و صلح و خريد و فروش ، كه يكى از طرفين چيزى را به ذمه بگيرد ، بنا بر اين آيه مورد بحث شامل عموم بدهىهايى مىشود كه در معاملات وجود دارد ، مانند سلف و نسيه ، در عين اينكه قرض را هم شامل مىشود ، و اينكه بعضى آن را مخصوص بيع سلف دانسته‌اند كاملا بى دليل است هر چند ممكن است شان نزول آن بيع سلف باشد .\r\n2 و 3 - سپس براى اينكه جلب اطمينان بيشترى شود ، و قرار داد از مداخلات احتمالى طرفين سالم بماند ، مىافزايد : « بايد نويسنده اى از روى عدالت ( سند بدهكارى را ) بنويسد » ( * ( وَلْيَكْتُبْ بَيْنَكُمْ كاتِبٌ بِالْعَدْلِ ) * ) .\r\nبنا بر اين ، اين قرار داد بايد به وسيله شخص سومى تنظيم گردد و آن شخص عادل باشد . گر چه ظاهر اين جمله و جمله سابق اين است كه نوشتن چنين قراردادهايى واجب است زيرا امر دلالت بر وجوب دارد ، و به همين دليل بعضى از فقهاى اهل سنت ، اين كار را واجب مىدانند ، ولى مشهور ميان بزرگان علماى شيعه\r\n\r\n","description":"","footnote":"\r\n( 1 ) البته بعضى از احكام نيز به طور ضمنى ( نه به دلالت مطابقى ) از آن استفاده مىشود كه اگر آنها را بر احكام نوزده گانه فوق بيفزاييم ، بالغ بر بيست و يك حكم يا بيشتر خواهد شد .\r\n","page_name":" 383 ","page_number":383},
  {"content":"\r\nو اهل سنت به خاطر دلائل ديگر ، استحباب آن است . ( يا اينكه امر جنبه ارشادى و راهنمايى براى پيشگيرى از نزاع و درگيرى دارد ) از آيه بعد كه مىفرمايد : ( * ( فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه ) * ) : « اگر به يكديگر اطمينان داشته باشيد آن كس كه حقى بر گردن او است بايد به موقع حق را بپردازد ( گو اينكه نوشته اى در كار نباشد ) » استفاده مىشود كه اين حكم مربوط به جايى است كه اطمينان كامل در بين نباشد و احتمال بروز اختلافاتى باشد .\r\nاين نكته نيز قابل ملاحظه است كه عدالت در عبارت فوق ، وصفى براى كتابت است ، ولى از آن معلوم مىشود كه بايد نويسنده عادل باشد تا نوشتنش از روى عدالت صورت گيرد .\r\n4 - « كسى كه قدرت بر نويسندگى دارد نبايد از نوشتن خوددارى كند و همانطور كه خدا به او تعليم داده است بايد بنويسد » ( * ( وَلا يَأْبَ كاتِبٌ أَنْ يَكْتُبَ كَما عَلَّمَه اللَّه فَلْيَكْتُبْ ) * ) .\r\nيعنى به پاس اين موهبتى كه خدا به او داده نبايد از نوشتن قرارداد شانه خالى كند ، بلكه بايد طرفين معامله را در اين امر مهم كمك نمايد ( مخصوصا در محيطهايى مانند محيط نزول آيه كه افراد با سواد كم باشند ) .\r\nجمله « * ( كَما عَلَّمَه اللَّه ) * » مطابق تفسير فوق ، براى تاكيد و تشويق بيشتر است ولى احتمال دارد كه اشاره به حكم ديگرى باشد ، و آن رعايت نهايت امانت در نوشتن است ، يعنى آن چنان كه خدا به او تعليم داده ، سند را دقيقا تنظيم نمايد .\r\nآيا قبول دعوت براى تنظيم اسناد وجوب عينى دارد ؟ مسلما نه ، زيرا با انجام بعضى از ديگران ساقط مىشود ، به همين دليل بعضى از فقهاء حكم به وجوب كفايى آن كرده‌اند ولى بسيارى گفته‌اند كه اين كار نيز مستحبّ است و نوعى تعاون « بالبر و التقوى » ( كمك در انجام نيكىها ) محسوب مىشود ، و از جمله‌هاى آينده اين آيه نيز ممكن است پاره اى از شواهد بر استحباب به دست آورد ، ولى به هر حال\r\n","description":"","footnote":"","page_name":" 384 ","page_number":384},
  {"content":"\r\nتا آنجا كه نظام جامعه اسلامى ايجاب مىكند ، اين كار واجب است ، و در فراسوى آن ، مستحبّ مىباشد .\r\nآيا نويسنده مىتواند اجرتى بگيرد و هزينه دوات و كاغذ و قلم بر عهده كيست ؟ شايد بعضى تصور كرده‌اند همه اينها بر عهده كاتب است و حق اجرت را نيز ندارد ، ولى اين سخن صحيح نيست . زيرا گرفتن اجرت بر اين گونه واجبات اشكالى ندارد و هزينه‌ها نيز به كسى تعلق مىگيرد كه كار براى او انجام مىشود .\r\n5 - « و آن كس كه حق بر ذمه او است بايد املاء كند » ( * ( وَلْيُمْلِلِ الَّذِي عَلَيْه الْحَقُّ ) * ) .\r\nمسلما يكى از طرفين معامله بايد صورت قرارداد را بگويد تا كاتب بنويسد اما كدام يك از طرفين ؟ آيه مىگويد : آن كس كه حق بر گردن او است بايد املاء كند ، اصولا هميشه امضاى اصلى در اسناد ، امضاى بدهكار است و هنگامى كه با املاى او انجام بگيرد ، جلو هر گونه انكارى را خواهد گرفت ( 1 ) .\r\n6 - « بدهكار بايد از خدا به پرهيزد و چيزى را فروگذار نكند » ( * ( وَلْيَتَّقِ اللَّه رَبَّه وَلا يَبْخَسْ مِنْه شَيْئاً ) * ) .\r\n7 - « هر گاه كسى كه حق بر ذمه او است ( بدهكار ) سفيه يا ( از نظر عقل ) ضعيف ( و مجنون ) باشد و يا ( به خاطر لال بودن ) توانايى بر املاء كردن ندارد ، بايد ولى او املاء كند » ( * ( فَإِنْ كانَ الَّذِي عَلَيْه الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّه ) * ) .\r\nبنا بر اين در مورد سه طايفه ، « ولى » بايد املاء كند ، كسانى كه سفيه‌اند و نمىتوانند ضرر و نفع خويش را تشخيص دهند و امور مالى خويش را سر و سامان\r\n\r\n","description":"","footnote":"\r\n( 1 ) « و ليملل » در اصل از ماده « ملة » به معنى دين و احكام الهى است ، و بعضى گفته‌اند از ماده « ملال » است ، و چون در املاء كردن تكرار ملالتانگيز مىباشد به آن گفته مىشود ( گاهى به صورت املاء و گاهى به صورت املال ) .\r\n","page_name":" 385 ","page_number":385},
  {"content":"\r\nبخشند ( هر چند ديوانه نيستند ) و كسانى كه از نظر فكرى ضعيفاند يا مانند كودكان كم سن و سال و پيران فرتوت و كم هوش يا ديوانه‌ها و افراد گنگ و لال ، و يا كسانى كه توانايى املاء كردن را ندارند هر چند گنگ نباشند .\r\nاز اين جمله احكام ديگرى نيز به طور ضمنى استفاده مىشود ، از جمله ممنوع بودن تصرفات مالى سفيهان و ضعيف العقلها و همچنين مساله جواز دخالت ولى در اين گونه امور .\r\n8 - « ولى » نيز بايد در املاء و اعتراف به بدهى كسانى كه تحت ولايت او هستند ، « عدالت را رعايت كند » ( بالعدل ) .\r\nنه چيزى بيش از حق آنها بگويد و نه به زيان آنها گام بردارد .\r\n9 - سپس اضافه مىكند : « علاوه بر اين ، دو شاهد بگيريد » ( * ( وَاسْتَشْهِدُوا شَهِيدَيْنِ ) * ) . ( 1 )\r\n10 و 11 - اين دو شاهد بايد « از مردان شما باشند » ( * ( مِنْ رِجالِكُمْ ) * ) .\r\nيعنى هم بالغ ، هم مسلمان باشند ( تعبير به رجال ، بالغ بودن را مىرساند و اضافه كردن آن به ضمير « كم » اسلام را ، زيرا مخاطب در اينجا گروه مسلمين است ) .\r\n12 - « و اگر دو مرد نباشند كافى است يك مرد و دو زن شهادت دهند » ( * ( فَإِنْ لَمْ يَكُونا رَجُلَيْنِ فَرَجُلٌ وَامْرَأَتانِ ) * ) .\r\n13 - « از كسانى كه مورد رضايت و اطمينان شما باشند » ( * ( مِمَّنْ تَرْضَوْنَ مِنَ الشُّهَداءِ ) * ) .\r\nاز اين جمله مساله عادل بودن و مورد اعتماد و اطمينان بودن شهود ، استفاده مىشود كه در روايات اسلامى نيز به طور گسترده به آن اشاره شده است .\r\n\r\n","description":"","footnote":"\r\n( 1 ) بعضى گفته‌اند : تفاوت ميان « شاهد » و « شهيد » اين است كه شاهد به كسى گفته مىشود كه در واقعه حضور پيدا مىكند تا بتواند گواه بر آن باشد ، و شهيد كسى است كه اداى شهادت مىكند - كنز العرفان ، جلد 2 صفحه 50 .\r\n","page_name":" 386 ","page_number":386},
  {"content":"\r\nضمنا بعضى از اين تعبير استفاده كرده‌اند كه شاهد بايد متهم نباشد ( مانند كسى كه در آن دعوا منافع خاصى دارد ) .\r\n14 - در صورتى كه شهود مركب از دو مرد باشند هر كدام مىتوانند مستقلا شهادت بدهند اما در صورتى كه يك مرد و دو زن باشند ، بايد آن دو زن به اتفاق يكديگر اداء شهادت كنند « تا اگر يكى انحرافى يافت ، ديگرى به او يادآورى كند » ( * ( أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى ) * ) .\r\nزيرا زنان به خاطر عواطف قوى ممكن است تحت تاثير واقع شوند ، و به هنگام اداء شهادت به خاطر فراموشى يا جهات ديگر ، مسير صحيح را طى نكنند ، و لذا يكى ، ديگرى را يادآورى مىكند ، البته اين احتمال در باره مردان نيز هست ، ولى در حدى پايينتر و كمتر .\r\n15 - يكى ديگر از احكام اين باب اين است كه « هر گاه ، شهود را ( براى تحمل شهادت ) دعوت كنند ، خوددارى ننمايند » ( * ( وَلا يَأْبَ الشُّهَداءُ إِذا ما دُعُوا ) * ) .\r\nبنا بر اين تحمل شهادت به هنگام دعوت براى اين كار ، واجب است .\r\nاين احتمال نيز داده شده كه هم پذيرفتن دعوت براى تحمل شهادت ( ديدن واقعه ) لازم است ، و هم براى اداى شهادت .\r\n16 - بدهى كم باشد يا زياد آن را نوشت چرا كه سلامت روابط اقتصادى كه مورد نظر اسلام است ايجاب مىكند كه در قراردادهاى مربوط به بدهكاريهاى كوچك نيز از نوشتن سند كوتاهى نشود ، و لذا در جمله بعد مىفرمايد : « و از نوشتن ( بدهى ) كوچك يا بزرگى كه داراى مدت است ملول و خسته نشويد » ( * ( وَلا تَسْئَمُوا أَنْ تَكْتُبُوه صَغِيراً أَوْ كَبِيراً إِلى أَجَلِه ) * ) . ( 1 )\r\n\r\n","description":"","footnote":"\r\n( 1 ) مقدم داشتن « صغير » بر « كبير » به خاطر آن است كه بى اعتنايى مردم به معاملات كوچك يا سبب مىشود كه مقيد به نوشتن آن نباشند ، و همين امر منشا كشمكشهايى مىشود ، و يا اينكه ممكن است مردم خيال كنند نوشتن مسائل كوچك دليل بر خسيس بودن است كه قرآن آن را به اين وسيله نفى مىكند .\r\n","page_name":" 387 ","page_number":387},
  {"content":"\r\nسپس مىافزايد : « اين در نزد خدا به عدالت نزديكتر و براى شهادت مستقيمتر ، و براى جلوگيرى از شك و ترديد بهتر است » ( * ( ذلِكُمْ أَقْسَطُ عِنْدَ اللَّه وَأَقْوَمُ لِلشَّهادَةِ وَأَدْنى أَلَّا تَرْتابُوا ) * ) .\r\nدر واقع اين جمله اشاره به فلسفه احكام فوق در مورد نوشتن اسناد معاملاتى است ، مىگويد : تنظيم اسناد و دقت در آن از يك سو ضامن اجراى عدالت و از سوى ديگر ، موجب تقويت و اطمينان شهود به هنگام اداى شهادت و از سوى سوم مانع ايجاد بدبينى در ميان افراد جامعه مىشود .\r\nاين جمله به خوبى نشان مىدهد كه اسناد تنظيم شده مىتواند به عنوان شاهد و مدركى مورد توجه قضات قرار گيرد ، هر چند متاسفانه جمعى از فقهاء اعتناء چندانى به آن نكرده‌اند .\r\n17 - سپس يك مورد را از اين حكم استثناء كرده ، مىفرمايد : « مگر اينكه داد و ستد نقدى باشد كه ( جنس و قيمت را ) در ميان خود دست به دست كنيد ، در آن صورت گناهى بر شما نيست كه آن را ننويسيد » ( * ( إِلَّا أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلَّا تَكْتُبُوها ) * ) .\r\n« * ( تِجارَةً حاضِرَةً ) * » به معنى معامله نقد است ، و جمله « * ( تُدِيرُونَها بَيْنَكُمْ ) * » ( در ميان خود دست به دست بگردانيد ) تاكيدى بر نقد بودن معامله است .\r\nضمنا از كلمه « * ( فَلَيْسَ عَلَيْكُمْ جُناحٌ ) * » ( مانعى ندارد ) استفاده مىشود كه در صورت معامله نقدى هم اگر سندى تنظيم كنند بجا است ، زيرا بسيار مىشود كه در معاملات نقدى نيز كشمكشهايى در مساله پرداختن وجه معامله و مقدار آن يا مسائل مربوط به خيارات پيدا مىشود كه اگر سند كتبى در ميان باشد به آنها پايان مىدهد .\r\n18 - در معامله نقدى گر چه تنظيم سند و نوشتن آن لازم نيست ، ولى شاهد گرفتن براى آن بهتر است ، زيرا جلوى اختلافات احتمالى آينده را مىگيرد لذا\r\n","description":"","footnote":"","page_name":" 388 ","page_number":388},
  {"content":"\r\nمىفرمايد : « هنگامى كه خريد و فروش ( نقدى ) مىكنيد ، شاهد بگيريد » ( * ( وَأَشْهِدُوا إِذا تَبايَعْتُمْ ) * ) .\r\nاين احتمال نيز وجود دارد كه منظور شاهد گرفتن در تمام معاملات است خواه نقدى باشد يا نسيه ، و به هر حال فقهاى شيعه و اهل سنت - جز گروه اندكى - اين دستور را يك امر استحبابى مىدانند نه وجوبى - در آيه بعد نيز شاهدى بر اين مساله وجود دارد .\r\nو مسلم است كه معاملات بسيار كوچك روزانه ، ( مثل خريدن نان و غذا و مانند آن ) را شامل نمىشود .\r\n19 - در آخرين حكمى كه در اين آيه ذكر شده ، مىفرمايد : « هيچگاه نبايد نويسنده سند و شهود ( به خاطر بيان حق و عدالت ) مورد ضرر و آزار قرار گيرند » ( * ( وَلا يُضَارَّ كاتِبٌ وَلا شَهِيدٌ ) * ) .\r\n« كه اگر چنين كنيد از فرمان خدا خارج شديد » ( * ( فَإِنَّه فُسُوقٌ بِكُمْ ) * ) .\r\nو به اين ترتيب قرآن به كاتبان و شاهدان ، مصونيت و امنيت مىدهد ، و مؤكدا از مردم مىخواهد كه متعرض اين اقامه كنندگان حق و عدالت نشوند .\r\nاز آنچه گفتيم روشن شد كه جمله « * ( وَلا يُضَارَّ ) * » به صورت فعل مجهول است يعنى اين گروه نبايد آزار ببينند ، نه اينكه به صورت فعل معلوم باشد به معنى نبايد تحريف كنند و آزار دهند - كه جمعى از مفسران ذكر كرده‌اند - زيرا اين حكم در آغاز همين آيه آمده است و نيازى به تكرار ندارد .\r\nو در پايان آيه بعد از ذكر آن همه احكام ، مردم را « دعوت به تقوا و پرهيزكارى و اطاعت فرمان خدا مىكند » ( * ( وَاتَّقُوا اللَّه ) * ) .\r\nو سپس يادآورى مىنمايد كه « خداوند آنچه مورد نياز شما در زندگى مادى و معنوى است به شما تعليم مىدهد » ( * ( وَيُعَلِّمُكُمُ اللَّه ) * ) .\r\n« و او از همه مصالح و مفاسد مردم آگاه است و آنچه خير و صلاح آنان است\r\n","description":"","footnote":"","page_name":" 389 ","page_number":389},
  {"content":"\r\nبراى آنها مقرر مىدارد « ( * ( وَاللَّه بِكُلِّ شَيْءٍ عَلِيمٌ ) * ) .\r\n\r\nنكته‌ها :\r\n1 - احكام دقيقى كه در اين آيه در مورد تنظيم سند ، براى معاملات ذكر شده است ، آن هم با ذكر جزئيات در تمام مراحل ، در طولانىترين آيه قرآن مجيد ، بيانگر توجه عميقى است كه قرآن ، نسبت به امور اقتصادى مسلمين و نظم كار آنها دارد ، مخصوصا با توجه به اينكه اين كتاب آسمانى در جامعه عقب مانده اى نازل گشت كه حتى سواد خواندن و نوشتن در آن ، بسيار كم بود و حتى آورنده اين قرآن ، درسى نخوانده بود و به مكتب نرفته بود ، و اين خود دليلى است بر عظمت قرآن از يك سو ، و اهميت نظام اقتصادى مسلمين از سوى ديگر .\r\n« على بن ابراهيم » در تفسير معروفش مىگويد : در خبر آمده است كه در سوره بقره پانصد حكم اسلامى است و در اين آيه پانزده حكم به خصوص وارد شده است ( 1 ) .\r\nهمانگونه كه ديديم تعداد احكام اين آيه به نوزده حكم مىرسد بلكه اگر احكام ضمنى آن را نيز در نظر بگيريم ، عدد بيش از اين خواهد بود تا آنجا كه فاضل مقداد در كنز العرفان بيست و يك حكم به اضافه فروع متعدد ديگرى از آن استفاده كرده ، بنا بر اين سخن مذكور كه تعداد احكام اين آيه را پانزده شمرده ، به خاطر ادغام كردن بعضى از آنها در يكديگر است .\r\n2 - جمله‌هاى « * ( وَاتَّقُوا اللَّه ) * » ، « * ( وَيُعَلِّمُكُمُ اللَّه ) * » گر چه به صورت جمله‌هاى مستقل عطف بر يكديگر آمده است ولى قرار گرفتن آنها در كنار يكديگر نشانه اى از پيوند ميان آن دو است ، و مفهوم آن اين است كه تقوا و پرهيزكارى و خدا پرستى اثر\r\n\r\n","description":"","footnote":"\r\n( 1 ) تفسير قمى ، جلد 1 صفحه 94 .\r\n","page_name":" 390 ","page_number":390},
  {"content":"\r\nعميقى در آگاهى و روشنبينى و فزونى علم و دانش دارد ، آرى هنگامى كه قلب انسان به وسيله تقوا صيقل يابد ، همچون آيينه حقايق را روشن مىسازد ، اين معنى كاملا جنبه منطقى دارد زيرا صفات زشت و اعمال ناپاك حجابهايى بر فكر انسان مىاندازد و به او اجازه نمىدهد چهره حقيقت را آن چنان كه هست ببيند ، هنگامى كه به وسيله تقوا حجابها كنار رفت ، چهره حق آشكار مىشود .\r\n\r\nحقيقت سرايى است آراسته\r\nهوى و هوس گرد برخاسته\r\n\r\n\r\nنبينى كه جايى كه برخاست گرد\r\nنبيند نظر گر چه بينا است مرد\r\n\r\nولى پاره اى از صوفيان جاهل از اين معنى سوء استفاده كرده و آن را دليل بر ترك تحصيل علوم رسمى گرفته‌اند . در حالى كه چنين سخنى مخالف بسيارى از آيات قرآن و روايات مسلم اسلامى است .\r\nحق اين است كه قسمتى از علوم را از طريق تعليم و تعلم رسمى بايد فرا گرفت و بخش ديگرى از علوم الهى را از طريق صفاى دل و شستشوى آن با آب معرفت و تقوا فراهم ساخت ، و اين همان نورى است كه خداوند در دل هر كس كه بخواهد و لايق ببيند مىاندازد « العلم نور يقذفه اللَّه فى قلب من يشاء » .\r\n","description":"","footnote":"","page_name":" 391 ","page_number":391},
  {"content":"\r\n\r\n[ سوره البقرة ‹ 2 › : آيه 283 
  ]\r\nوَ إِنْ كُنْتُمْ عَلى سَفَرٍ وَلَمْ تَجِدُوا كاتِباً فَرِهانٌ مَقْبُوضَةٌ فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه وَلْيَتَّقِ اللَّه رَبَّه وَلا تَكْتُمُوا الشَّهادَةَ وَمَنْ يَكْتُمْها فَإِنَّه آثِمٌ قَلْبُه وَاللَّه بِما تَعْمَلُونَ عَلِيمٌ ‹ 284 ›\r\n\r\nترجمه :\r\n283 - و اگر در سفر بوديد ، و نويسنده اى نيافتيد ، گروگان بگيريد ! ( گروگانى كه در اختيار طلبكار قرار گيرد . ) و اگر به يكديگر اطمينان ( كامل ) داشته باشيد ، ( گروگان لازم نيست ، و ) بايد كسى كه امين شمرده شده ( و بدون گروگان ، چيزى از ديگرى گرفته ) ، امانت ( و بدهى خود را به موقع ) بپردازد ، و از خدايى كه پروردگار اوست ، به پرهيزد و شهادت را كتمان نكنيد ! و هر كس آن را كتمان كند ، قلبش گناهكار است . و خداوند ، به آنچه انجام مىدهيد ، داناست .\r\n\r\nتفسير : ادامه سخن در تنظيم اسناد تجارى\r\nاين آيه در حقيقت با ذكر چند حكم ديگر در رابطه با مساله تنظيم اسناد تجارى مكمل آيه قبل است ، و آنها عبارتاند از :\r\n1 - « هر گاه در سفر بوديد و نويسنده اى نيافتيد ( تا اسناد معامله را براى شما تنظيم كند و قرار داد را بنويسد ) گروگان بگيريد » ( * ( وَإِنْ كُنْتُمْ عَلى سَفَرٍ وَلَمْ تَجِدُوا كاتِباً فَرِهانٌ مَقْبُوضَةٌ ) * ) .\r\nگر چه از ظاهر آيه در به دو نظر چنين استفاده مىشود كه تشريع « قانون رهن » مخصوص سفر است ، ولى با توجه به جمله « * ( وَلَمْ تَجِدُوا كاتِباً ) * » ( نويسنده اى پيدا نكنيد ) به خوبى استفاده مىشود كه منظور مواردى است كه تنظيم كننده سند پيدا نشود ، بنا بر اين هر گاه در وطن هم دسترسى به تنظيم كننده سند ، كار مشكلى باشد\r\n","description":"","footnote":"","page_name":" 392 ","page_number":392},
  {"content":"\r\nاكتفاء كردن به گروگان مانعى ندارد ، هدف اين است كه معاملات بر پايه و اساس محكمى باشد خواه اطمينان از نظر تنظيم سند و گرفتن شاهد حاصل شود يا از طريق رهن و گروگان .\r\nدر تفاسير اهل بيت ع نيز به اين حقيقت اشاره شده از جمله در منابع معروف حديث شيعه و همچنين اهل سنت آمده است كه پيامبر اكرم ص زره خود را در مدينه به عنوان گروگان نزد شخص غير مسلمانى گذاشت و مبلغى به عنوان وام از او گرفت ( 1 ) .\r\nضمنا از اين استفاده مىشود سواد خواندن و نوشتن در آن محيط به قدرى كم بود كه بسيار مىشد در سفرها در تمام قافله يك با سواد وجود نداشت .\r\n2 - گروگان حتما بايد قبض شود و در اختيار طلبكار قرار گيرد تا اثر اطمينان بخشى را داشته باشد ، لذا مىفرمايد : « گروگانى گرفته شده » ( * ( فَرِهانٌ مَقْبُوضَةٌ ) * ) .\r\nدر تفسير عياشى از امام صادق ع مىخوانيم كه فرمود : « لا رهن الا مقبوض » ، « رهنى وجود ندارد مگر آنكه طلبكار او را تحويل بگيرد » ( 2 ) .\r\n3 - سپس به عنوان يك استثنا در احكام فوق مىفرمايد : « اگر بعضى از شما نسبت به بعضى ديگر اطمينان داشته باشد ( مىتواند بدون نوشتن سند و رهن با او معامله كند و امانت خويش را به او بسپارد ) در اين صورت كسى كه امين شمرده شده است بايد امانت ( و بدهى خود را به موقع ) بپردازد و از خدايى كه پروردگار او است به پرهيزد » ( * ( فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه وَلْيَتَّقِ اللَّه رَبَّه ) * ) .\r\nآرى همانگونه كه طلبكار به او اعتماد كرده او هم بايد اعتماد و اطمينان او را محترم بشمرد و حق را بدون تاخير ادا كند و تقوا را فراموش ننمايد .\r\nقابل توجه اينكه در اينجا طلب طلبكار به عنوان يك امانت ، ذكر شده كه\r\n\r\n","description":"","footnote":"\r\n( 1 ) تفسير ابو الفتوح رازى ، جلد 2 صفحه 420 و تفسير مراغى ، ذيل آيه مورد بحث .\r\n( 2 ) نور الثقلين ، جلد 1 صفحه 301 .\r\n","page_name":" 393 ","page_number":393},
  {"content":"\r\nخيانت در آن ، گناه بزرگى است .\r\n4 - سپس همه مردم را مخاطب ساخته و يك دستور جامع در زمينه شهادت بيان مىكند و مىفرمايد : « شهادت را كتمان نكنيد و هر كس آن را كتمان كند قلبش گناهكار است » ( * ( وَلا تَكْتُمُوا الشَّهادَةَ وَمَنْ يَكْتُمْها فَإِنَّه آثِمٌ قَلْبُه ) * ) .\r\nبنا بر اين كسانى كه از حقوق ديگران آگاهند موظفاند به هنگام دعوت براى اداى شهادت آن را كتمان نكنند ، بلكه بسيارى معتقدند در مورد حقوق مردم بدون دعوت نيز بايد اداى شهادت كرد .\r\nروشن است كه اداى شهادت واجب كفايى است ، يعنى اگر بعضى اقدام بر آن كنند به گونه اى كه حق با آن ثابت شود از گردن ديگران ساقط خواهد شد .\r\nو از آنجا كه كتمان شهادت و خوددارى از اظهار آن ، به وسيله دل و روح انجام مىشود ، آن را به عنوان يك گناه قلبى معرفى كرده و مىگويد : « كسى كه چنين كند قلب او گناهكار است » ( 1 ) .\r\nو باز در پايان آيه براى تاكيد و توجه بيشتر نسبت به حفظ امانت و اداى حقوق يكديگر و عدم كتمان شهادت هشدار داده ، مىفرمايد : « خداوند نسبت به آنچه انجام مىدهيد دانا است » ( * ( وَاللَّه بِما تَعْمَلُونَ عَلِيمٌ ) * ) .\r\nممكن است مردم ندانند چه كسى قادر بر اداى شهادت است و چه كسى نيست ، و نيز ممكن است مردم ندانند در آنجا كه اسناد و گروگانى وجود ندارد ، چه كسى طلبكار و چه كسى بدهكار است ، خداوند همه اينها را مىداند و هر كس را طبق اعمالش جزا مىدهد .\r\n\r\n","description":"","footnote":"\r\n( 1 ) منظور از « قلب » در آيات قرآن ، همان روح و عقل است ، شرح بيشتر در باره اين موضوع را در جلد اول ذيل آيه 7 سوره بقره ملاحظه كنيد .\r\n","page_name":" 394 ","page_number":394},
  {"content":"\r\n\r\n[ سوره البقرة ‹ 2 › : آيه 284 
  ]\r\nلِلَّه ما فِي السَّماواتِ وَما فِي الأَرْضِ وَإِنْ تُبْدُوا ما فِي أَنْفُسِكُمْ أَوْ تُخْفُوه يُحاسِبْكُمْ بِه اللَّه فَيَغْفِرُ لِمَنْ يَشاءُ وَيُعَذِّبُ مَنْ يَشاءُ وَاللَّه عَلى كُلِّ شَيْءٍ قَدِيرٌ ‹ 284 ›\r\n\r\nترجمه :\r\n284 - آنچه در آسمانها و زمين است ، از آن خداست . و ( از اين رو ) اگر آنچه را در دل داريد ، آشكار سازيد يا پنهان ، خداوند شما را بر طبق آن ، محاسبه مىكند . سپس هر كس را بخواهد ( و شايستگى داشته باشد ) ، مىبخشد ، و هر كس را بخواهد ( و مستحق باشد ) ، مجازات مىكند . و خداوند به همه چيز قدرت دارد .\r\n\r\nتفسير : همه چيز از آن او است\r\nاين آيه در حقيقت آنچه را كه در جمله آخر آيه قبل آمد تكميل مىكند ، مىگويد : « آنچه در آسمانها و زمين است از آن خدا است و ( به همين دليل ) اگر آنچه را در دل داريد آشكار سازيد يا پنهان كنيد خداوند شما را مطابق آن محاسبه مىكند » ( * ( لِلَّه ما فِي السَّماواتِ وَما فِي الأَرْضِ وَإِنْ تُبْدُوا ما فِي أَنْفُسِكُمْ أَوْ تُخْفُوه يُحاسِبْكُمْ بِه اللَّه ) * ) .\r\n« سپس هر كس را كه بخواهد ( و شايسته بداند ) مىبخشد و هر كس را بخواهد ( و مستحق ببيند ) مجازات مىكند » ( * ( فَيَغْفِرُ لِمَنْ يَشاءُ وَيُعَذِّبُ مَنْ يَشاءُ ) * ) .\r\nيعنى تصور نكنيد اعمالى همچون كتمان شهادت و گناهان قلبى ديگر بر او مخفى مىماند كسى كه حاكم بر جهان هستى و زمين و آسمان است ، هيچ چيز بر او مخفى نخواهد بود ، بنا بر اين تعجب نكنيد ، اگر گفته شود خداوند گناهان پنهانى را نيز محاسبه مىكند و كيفر مىدهد .\r\nاين احتمال نيز وجود دارد كه آيه فوق اشاره به تمام احكامى باشد كه در آيات مختلف پيشين آمد ، مانند انفاقهاى خالصانه و انفاقهاى آميخته با ريا و\r\n","description":"","footnote":"","page_name":" 395 ","page_number":395},
  {"content":"\r\nهمچنين منت و آزار و نيز نماز و روزه و ساير احكام و عقايد .\r\nو در پايان آيه مىفرمايد : « و خداوند بر هر چيز قادر است » ( * ( وَاللَّه عَلى كُلِّ شَيْءٍ قَدِيرٌ ) * ) .\r\nهم آگاهى دارد نسبت به همه چيز اين جهان و هم قادر است لياقتها و شايستگيها را مشخص كند و هم متخلفان را كيفر دهد .\r\n\r\nنكته‌ها :\r\n1 - گاه تصور مىشود كه اين آيه با احاديث فراوانى كه مىگويد : نيت گناه ، گناه نيست مخالفت دارد .\r\nولى پاسخ آن روشن است ، زيرا آن احاديث مربوط به گناهانى است كه عمل خارجى دارد و نيت مقدمه آن است مانند : ظلم و دروغ و غصب حقوق ، نه گناهانى كه ذاتا جنبه درونى دارند و عمل قلبى محسوب مىشود ، ( مانند شرك و ريا و كتمان شهادت ) .\r\nتفسير ديگرى نيز براى اين آيه وجود دارد و آن اينكه يك عمل ممكن است به صورتهاى مختلف انجام شود ، مثلا انفاق گاه براى خدا است و گاه براى ريا و شهرتطلبى ، آيه مىگويد : اگر نيت خود را آشكار سازيد و يا پنهان كنيد خداوند از آن با خبر است ، و بر طبق آن به شما جزا مىدهد و در واقع اشاره به همان مضمون روايت\r\nلا عمل الا بنية\r\n: « هيچ عملى جز به نيت نيست » ( 1 ) دارد .\r\n2 - روشن است اينكه مىفرمايد : هر كس را بخواهد مىبخشد و هر كس را بخواهد عذاب مىكند ، خواستن بى دليل نيست ، بلكه بخشش او نيز دليلى دارد و دليلش شايستگى عفو در شخص مورد بخشش است ، و همچنين عدم بخشش و عذاب كردن .\r\n\r\n","description":"","footnote":"\r\n( 1 ) وسائل الشيعه ، جلد 1 صفحه 33 .\r\n","page_name":" 396 ","page_number":396},
  {"content":"\r\n\r\n[ سوره البقرة ‹ 2 › : آيه 285 
  ]\r\nآمَنَ الرَّسُولُ بِما أُنْزِلَ إِلَيْه مِنْ رَبِّه وَالْمُؤْمِنُونَ كُلٌّ آمَنَ بِاللَّه وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه وَقالُوا سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ‹ 285 ›\r\n\r\nترجمه :\r\n285 - پيامبر ، به آنچه از سوى پروردگارش بر او نازل شده ، ايمان آورده است . ( و او ، به تمام سخنان خود ، كاملا مؤمن مىباشد . ) و همه مؤمنان ( نيز ) ، به خدا و فرشتگان او و كتابها و فرستادگانش ، ايمان آورده‌اند ، ( و مىگويند : ) ما در ميان هيچ يك از پيامبران او ، فرق نمىگذاريم ( و به همه ايمان داريم ) . و ( مؤمنان ) گفتند : « ما شنيديم و اطاعت كرديم .\r\nپروردگارا ! ( انتظار ) آمرزش تو را ( داريم ) ، و بازگشت ( ما ) به سوى توست . »\r\n\r\nتفسير : راه و رسم ايمان\r\nسوره بقره با بيان بخشى از معارف اسلامى و اعتقادات حق آغاز شد و با همين معنى نيز كه در آيه فوق و آيه بعد از آن است پايان مىيابد ، و به اين ترتيب آغاز و پايان آن هماهنگ است .\r\nبعضى از مفسران نيز شان نزولى براى اين آيه ذكر كرده‌اند و آن اينكه هنگامى كه آيه سابق نازل شد كه اگر چيزى در دل پنهان داريد يا آشكار كنيد خداوند حساب آن را مىرسد ، گروهى از اصحاب ترسان شدند ( و مىگفتند هيچ كس از ما خالى از وسوسه‌هاى باطنى و خطورات قلبى نيست و همين معنى را خدمت رسول خدا ص عرض كردند ) آيه فوق نازل شد و راه و رسم ايمان و تضرع به درگاه خداوند و اطاعت و تسليم را به آنان آموخت ( 1 ) .\r\n\r\n","description":"","footnote":"\r\n( 1 ) اقتباس از « البحر المحيط » ، جلد 2 صفحه 363 - همين معنى در تفسير اثنى عشرى و قرطبى ذيل آيه مورد بحث آمده است .\r\n","page_name":" 397 ","page_number":397},
  {"content":"\r\nنخست مىفرمايد : « پيامبر ص به آنچه از طرف پروردگارش نازل شده است ايمان آورده » ( * ( آمَنَ الرَّسُولُ بِما أُنْزِلَ إِلَيْه مِنْ رَبِّه ) * ) .\r\nو اين از امتيازات انبياى الهى است كه عموما به مرام و مكتب خويش ايمان قاطع داشته و هيچگونه تزلزلى در اعتقاد خود نداشته‌اند ، قبل از همه خودشان مؤمن بودند ، و بيش از همه استقامت و پايمردى داشتند .\r\nدر آيه 158 سوره اعراف اين موضوع را يكى از صفات ويژه پيامبر اسلام ص شمرده مىگويد : فَآمِنُوا بِاللَّه وَرَسُولِه النَّبِيِّ الأُمِّيِّ الَّذِي يُؤْمِنُ بِاللَّه وَكَلِماتِه :\r\n« ايمان بياوريد به خدا و پيامبر و رسولش ، همان پيامبر درس نخوانده اى كه ايمان به خدا و كلمات او دارد » .\r\nسپس مىافزايد : « مؤمنان نيز به خدا و فرشتگان او و كتابها و فرستادگان وى همگى ايمان آورده‌اند و ( مىگويند ) ما در ميان پيامبران او هيچگونه فرقى نمىگذاريم » و به همگى ايمان داريم ( * ( وَالْمُؤْمِنُونَ كُلٌّ آمَنَ بِاللَّه وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه ) * ) . ( 1 )\r\nآرى مؤمنان بر خلاف « كسانى كه مىخواهند بين خدا و پيامبرانش جدايى بيفكنند و به بعضى ايمان بياورند و بعضى را انكار كنند » ( وَيُرِيدُونَ أَنْ يُفَرِّقُوا بَيْنَ اللَّه وَرُسُلِه وَيَقُولُونَ نُؤْمِنُ بِبَعْضٍ وَنَكْفُرُ بِبَعْضٍ ( 2 ) هيچگونه تفاوتى ميان رسولان الهى نمىگذارند ، و همه را از سوى خدا مىدانند ، و همگى را محترم مىشمرند .\r\nروشن است كه اين موضوع ، منافاتى با نسخ اديان پيشين به وسيله اديان بعد ندارد ، زيرا همانگونه كه سابقا اشاره شد ، تعليمات انبياء همچون تعليمات مراحل مختلف تحصيلى از ابتدايى و راهنمايى و دبيرستانى و دانشگاهى است ، گر چه\r\n\r\n","description":"","footnote":"\r\n( 1 ) جمله « * ( وَالْمُؤْمِنُونَ . . . ) * » مىتواند يك جمله مستانفه و جداگانه باشد ( آن گونه كه در بالا تفسير شد ، و مىتواند عطف به « الرسول » بوده باشد ، و تفاوت زيادى ندارد ، هر چند معنى اول مناسبتر است .\r\n( 2 ) سوره نساء ، آيه 150 .\r\n","page_name":" 398 ","page_number":398},
  {"content":"\r\nاصول آن يكى است ولى در سطوح مختلفى پياده مىشود و به هنگام ارتقاء به مرحله بالاتر برنامه‌هاى پيشين كنار مىرود ، در عين اينكه احترام همه آنها محفوظ است .\r\nسپس مىافزايد : مؤمنان علاوه بر اين ايمان راسخ و جامع ، در مقام عمل نيز « گفتند : ما شنيديم و اطاعت كرديم پروردگارا ! ( انتظار ) آمرزش تو را ( داريم ) و بازگشت ( همه ما ) به سوى تو است » ( * ( وَقالُوا سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ) * ) .\r\n« سمعنا » در بعضى از موارد به معنى فهميديم و تصديق كرديم آمده است كه يك نمونه اش همين آيه است ، يعنى دعوت پيامبرانت را با تمام وجود خود پذيرفتيم و در مقام اطاعت و پيروى در آمديم .\r\nولى خداوندا ! بالاخره ما انسانيم و گاه غرائز و هوسها بر ما چيره مىشود و دچار لغزش مىشويم ، از تو انتظار آمرزش داريم و مىدانيم كه سرانجام كار ما به سوى تو است ( 1 ) .\r\nو به اين ترتيب ايمان به مبدأ و معاد و رسولان الهى با التزام عملى به تمام دستورات الهى همراه و هماهنگ مىگردد .\r\n\r\n","description":"","footnote":"\r\n( 1 ) بسيارى از مفسران گفته‌اند كه در جمله اخير فعل محذوفى است ، و در تقدير « نسألك » يا « نريد غفرانك » بوده است .\r\n","page_name":" 399 ","page_number":399},
  {"content":"\r\n\r\n[ سوره البقرة ‹ 2 › : آيه 286 
  ]\r\nلا يُكَلِّفُ اللَّه نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَلا تَحْمِلْ عَلَيْنا إِصْراً كَما حَمَلْتَه عَلَى الَّذِينَ مِنْ قَبْلِنا رَبَّنا وَلا تُحَمِّلْنا ما لا طاقَةَ لَنا بِه وَاعْفُ عَنَّا وَاغْفِرْ لَنا وَارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ ‹ 286 ›\r\n\r\nترجمه :\r\n286 - خداوند هيچ كس را ، جز به اندازه توانايىاش ، تكليف نمىكند . ( انسان ، ) هر كار ( نيكى ) را انجام دهد ، براى خود انجام داده ، و هر كار ( بدى ) كند ، به زيان خود كرده است . ( مؤمنان مىگويند : ) پروردگارا ! اگر ما فراموش يا خطا كرديم ، ما را مؤاخذه مكن ! پروردگارا ! تكليف سنگينى بر ما قرار مده ، آن چنان كه ( به خاطر گناه و طغيان ، ) بر كسانى كه پيش از ما بودند ، قرار دادى ! پروردگارا ! آنچه طاقت تحمل آن را نداريم ، بر ما مقرر مدار ! و آثار گناه را از ما بشوى ! ما را ببخش و در رحمت خود قرار ده ! تو مولا و سرپرست مايى ، پس ما را بر جمعيت كافران ، پيروز گردان !\r\n\r\nتفسير : چند تقاضاى مهم\r\nهمانگونه كه در تفسير آيه قبل گذشت اين دو آيه ناظر به كسانى است كه از شنيدن اين جمله كه اگر چيزى را در دل پنهان داريد و آشكار سازيد خداوند آن را محاسبه كرده و مطابق آن جزا مىدهد ، نگران شدند و گفتند : هيچ يك از ما از وسوسه‌ها و خطورات قلبى خالى نيست .\r\nاين آيه مىگويد : « خداوند هيچ كس را جز به اندازه توانايىاش تكليف نمىكند » ( * ( لا يُكَلِّفُ اللَّه نَفْساً إِلَّا وُسْعَها ) * ) .\r\n","description":"","footnote":"","page_name":" 400 ","page_number":400},
  {"content":"\r\n« وسع » از نظر لغت به معنى گشايش و قدرت است ، بنا بر اين آيه ، اين حقيقت عقلى را تاييد مىكند ، كه وظايف و تكاليف الهى هيچگاه بالاتر از ميزان قدرت و توانايى افراد نيست و لذا بايد گفت تمام احكام با همين آيه تفسير و تقييد مىگردد ، و به مواردى كه تحت قدرت انسان است اختصاص مىيابد ، بديهى است يك قانونگذار حكيم و دادگر نمىتواند غير از اين قانون وضع كند ، ضمنا جمله فوق ، بار ديگر اين حقيقت را تاييد مىكند كه هيچگاه احكام شرعى از احكام عقلى و فرمان عقل و خرد جدا نمىگردد ، و اين دو در همه مراحل دوش به دوش يكديگر پيش مىروند .\r\nسپس مىافزايد : « هر كار ( نيكى ) انجام دهد براى خود انجام داده و هر كار ( بدى ) كند به زيان خود كرده است » ( * ( لَها ما كَسَبَتْ وَعَلَيْها مَا اكْتَسَبَتْ ) * ) .\r\nآرى هر كسى محصول عمل نيك و بد خود را مىچيند و در اين جهان و جهان ديگر با نتايج و عواقب آن روبرو خواهد شد .\r\nآيه فوق با اين بيان مردم را به مسئوليت خود و عواقب كار خويش متوجه مىسازد و بر افسانه جبر و اقبال و طالع و موهومات ديگرى از اين قبيل كه افرادى براى تبرئه خويش دست و پا كرده‌اند خط بطلان مىكشد .\r\nقابل توجه اينكه : در آيه شريفه در مورد اعمال نيك « كسبت » گفته شده و در مورد اعمال بد « اكتسبت » شايد تفاوت در تعبير به خاطر اين باشد كه « كسب » در باره امورى گفته مىشود كه انسان با تمايل درونى و بدون تكلف آن را انجام مىدهد و موافق فطرت او است ، در حالى كه ( اكتسب ) نقطه مقابل آن است يعنى كارهايى كه بر خلاف فطرت و نهاد آدمى مىباشد و اين خود مىرساند كه اعمال نيك مطابق فطرت و نهاد آدمى است و اعمال شر ذاتا بر خلاف فطرت است .\r\n« راغب » در « مفردات » در تفاوت اين دو تعبير مطلب ديگرى گفته است كه آن هم قابل دقت مىباشد . و آن اين كه « كسب » مخصوص كارهايى است كه فايده آن\r\n","description":"","footnote":"","page_name":" 401 ","page_number":401},
  {"content":"\r\nمنحصر به خود انسان نيست بلكه ديگران را هم در بر مىگيرد . ( مانند اعمال خير كه نتيجه آن تنها شخص انجام دهنده را شامل نمىشود ، بلكه ممكن است بستگان و نزديكان و دوستان او هم در آن سهيم باشند در حالى كه « اكتساب » در مواردى گفته مىشود كه اثر كار تنها دامنگير خود انسان مىگردد و اين در مورد گناه است . ( البته بايد توجه داشت كه اين تفاوتها در صورتى است كه « كسب » و « اكتساب » در مقابل هم قرار گيرند ) .\r\nو به دنبال اين دو اصل اساسى ( تكليف به مقدار قدرت است - و هر كسى مسئول اعمال خويش است ) از زبان مؤمنان هفت درخواست از درگاه پروردگار بيان مىكند كه در واقع آموزشى است براى همگان كه چه بگويند و چه بخواهند .\r\nنخست مىگويد : « پروردگارا ! اگر ما فراموش كرديم يا خطا نموديم ما را مؤاخذه مكن » ( * ( رَبَّنا لا تُؤاخِذْنا إِنْ نَسِينا أَوْ أَخْطَأْنا ) * ) .\r\nآنها چون مىدانند مسئول اعمال خويشاند لذا با تضرعى مخصوص ، خدا را به عنوان رب و كسى كه لطف ويژه اى در پرورششان داشته و دارد ، مىخوانند و مىگويند زندگى به هر حال خالى از فراموشى و خطا و اشتباه نيست ، ما مىكوشيم به سراغ گناه عمدى نرويم ، اما خطاها و لغزشها را تو بر ما ببخش .\r\nبحثى كه در اينجا مطرح مىگردد اين است كه : مگر امكان دارد كه پروردگار كسى را در برابر لغزشى كه از فراموشى يا عدم توجه سرچشمه گرفته مجازات نمايد ؟ تا زمينه اى براى اين درخواست بماند ؟\r\nدر پاسخ اين سؤال بايد گفت : گاهى فراموشى نتيجه سهلانگارى خود انسان است مسلم است كه اين گونه فراموشيها از انسان سلب مسئوليت نمىكند مانند اين كه : در قرآن آمده است « فَذُوقُوا بِما نَسِيتُمْ لِقاءَ يَوْمِكُمْ هذا » ، ( بچشيد عذاب خدا را\r\n","description":"","footnote":"","page_name":" 402 ","page_number":402},
  {"content":"\r\nدر برابر آن كه اين روز را فراموش كرديد ) . ( 1 )\r\nبنا بر اين فراموشكاريهايى كه زاييده سهلانگارى است قابل مجازات است .\r\nموضوع ديگرى كه بايد به آن توجه داشت اين است كه « نسيان » و « خطا » با يكديگر فرق روشنى دارد .\r\n« خطا » معمولا به كارهايى گفته مىشود كه از روى غفلت و عدم توجه از انسان سر مىزند مثل اين كه كسى به هنگام شكار تيرى را مىزند و به انسانى ، بدون قصد اصابت مىكند و او را مجروح مىنمايد . ولى « نسيان » در جايى گفته مىشود كه انسان با توجه دنبال كار مىرود ولى مشخصات حادثه را فراموش كرده ، مثل اينكه كس بى گناهى را مجازات كند به گمان اينكه گناهكار است زيرا مشخصات گناهكار واقعى را فراموش نموده است .\r\nسپس به بيان دومين درخواست آنان پرداخته ، مىگويد : « پروردگارا ! بار سنگينى بر دوش ما قرار مده آن چنان كه بر كسانى كه پيش از ما بودند ( به كيفر گناهان و طغيانشان ) قرار دادى » ( * ( رَبَّنا وَلا تَحْمِلْ عَلَيْنا إِصْراً كَما حَمَلْتَه عَلَى الَّذِينَ مِنْ قَبْلِنا ) * ) .\r\n« اصر » در اصل به معنى نگهدارى و محبوس ساختن است ، و به هر كار سنگين كه انسان را از فعاليت باز مىدارد ، گفته مىشود و نيز به عهد و پيمانها كه آدمى را محدود مىسازد ، اطلاق مىگردد . به همين دليل مجازات و كيفر را نيز گاهى « اصر » مىگويند ، در اين جمله مؤمنان از خداوند تقاضا دارند ، از تكاليف سنگين ، كه گاهى موجب تخلف افراد از اطاعت پروردگار مىگردد ، آنها را معاف دارد . و اين همان چيزى است كه در باره دستورات اسلام از زبان پيغمبر ص نقل شده . « بعثت بالحنيفية السمحة السهلة » : « به آيينى مبعوث شده‌ام كه عمل به آن براى همه\r\n\r\n","description":"","footnote":"\r\n( 1 ) سوره سجده ، آيه 14 .\r\n( 2 ) بحار الانوار ، جلد 65 صفحه 319 ( طبع بيروت ) شبيه اين معنى در فروع كافى ، جلد 5 صفحه 494 باب كراهة الرهبانية آمده است .\r\n","page_name":" 403 ","page_number":403},
  {"content":"\r\nسهل و آسان است » .\r\nدر اينجا ممكن است سؤال شود : اگر آسان بودن شريعت و آيين خوب است پس چرا در اقوام پيشين نبوده ؟ در پاسخ بايد گفت : همانطور كه از آيات قرآن استفاده مىشود تكاليف شاق براى امم پيشين ، در اصل شريعت نبوده ، بلكه پس از نافرمانيها به عنوان عقوبت و كيفر قرار داده شده است . همانطور كه بنى اسرائيل به خاطر نافرمانيها پى در پى از خوردن پاره اى از گوشتهاى حلال محروم شدند ( سوره انعام آيه 146 و سوره نساء آيه 160 ) .\r\nدر سومين در خواست مىگويند : « پروردگارا ! مجازاتهايى كه طاقت تحمل آن را نداريم براى ما مقرر مدار » ( * ( رَبَّنا وَلا تُحَمِّلْنا ما لا طاقَةَ لَنا بِه ) * ) .\r\nاين جمله ممكن است اشاره به آزمايشهاى طاقتفرسا يا مجازاتهاى سنگين دنيا و آخرت و يا هر دو باشد و شايد تعبير به « لا تحمل » در جمله قبل و « لا تحمل » ( با تشديد ) در اين جمله ، به خاطر همين است ، زيرا تعبير اول اشاره به مسائل مشكل و تعبير دوم اشاره به مسائل طاقتفرسا است .\r\nو در چهارمين و پنجمين و ششمين تقاضا مىگويند : « ما را ببخش و گناهان ما را بپوشان و مشمول رحمت خود قرار ده » ( * ( وَاعْفُ عَنَّا وَاغْفِرْ لَنا وَارْحَمْنا ) * ) .\r\n« عفو » در لغت به معنى محو كردن آثار چيزى است ، و غالبا به معنى محو آثار گناه مىآيد كه هم شامل آثار طبيعى آن مىشود ، و هم شامل مجازات آن .\r\nدر حالى كه مغفرت تنها به معنى پوشاندن گناه است .\r\nبنا بر اين مؤمنان هم از خدا مىخواهند گناهانشان را بپوشاند و هم آثار وضعى و تكوينى آن را از روح و روانشان بزدايد و هم كيفر آن را از آنان بردارد ، و سپس از او مىخواهند رحمت واسعه اش كه همه چيز را در بر مىگيرد شامل حال آنان شود .\r\nو بالاخره در هفتمين و آخرين درخواست مىگويند : « تو مولى و سرپرست\r\n","description":"","footnote":"","page_name":" 404 ","page_number":404},
  {"content":"\r\nمايى ، پس ما را بر جمعيت كافران پيروز گردان « ( * ( أَنْتَ مَوْلانا فَانْصُرْنا عَلَى الْقَوْمِ الْكافِرِينَ ) * ) .\r\nو به اين ترتيب تقاضاهاى آنان شامل دنيا و آخرت و پيروزيهاى فردى و اجتماعى و عفو و بخشش و رحمت الهى مىگردد ، و اين تقاضايى است بسيار جامع .\r\n\r\nنكته‌ها :\r\n1 - از آنجا كه در اين دو آيه خلاصه اى از تمام سوره بقره آمده است ، و روح تسليم در برابر آفريدگار جهان را به ما مىآموزد ، اين نكته خاطرنشان شده كه اگر مؤمنان از خدا مىخواهند كه از لغزشهاى آنان درگذرد و در برابر دشمنان گوناگون پيروزشان گرداند بايد برنامه « سمعنا و اطعنا » را انجام دهند و بگويند : « ما نداى مناديان را از جان و دل پذيرفتيم و در صدد پيروى از آن بر آمديم » و در اين راه از هر گونه تلاش و كوشش باز نايستند و سپس از خداوند خواستار پيروزى بر موانع و دشمنان گردند .\r\nتكرار نام خدا به عنوان « ربنا » و كسى كه لطف خاصى در پرورش آنان دارد اين حقيقت را تكميل مىكند .\r\nلذا رهبران اسلام در ضمن احاديث متعددى ، مسلمين را به خواندن اين دو آيه ترغيب كرده و ثوابهاى گوناگونى براى آن بيان داشته‌اند كه اگر زبان و دل در تلاوت اين آيات هماهنگ گردند و تنها سخن نباشد بلكه برنامه زندگى گردد ، خواندن همين دو آيه مىتواند كانون دل را با آفريدگار جهان پيوند دهد و روح و روان را صفا بخشد و عامل تحرك و فعاليت گردد .\r\n2 - از اين آيه به خوبى استفاده مىشود كه « تكليف ما لا يطاق » وجود ندارد ،\r\n","description":"","footnote":"","page_name":" 405 ","page_number":405},
  {"content":"\r\nنه در اسلام و نه در اديان ديگر و اصل آزادى اراده است ، زيرا مىگويد : هر كس در گرو اعمال نيك و بد خويش است هر كار نيكى انجام دهد براى خود انجام داده و هر كار بدى انجام دهد به زيان خود كرده است ، تقاضاى عفو و بخشش و مغفرت نيز شاهد اين مدعا است .\r\nو اين امر هماهنگ با منطق عقل و مسئله حسن و قبح است ، چرا كه خداوند حكيم هرگز چنين كارى را نمىكند و اين خود دليلى است بر نفى مساله جبر ، چگونه ممكن است خداوند بندگان را مجبور بر گناه سازد و در عين حال نهى از گناه كند ؟\r\nولى تكاليف شاق و مشكل ، امر محالى نيست همانند تكاليف شاقى كه در مورد بنى اسرائيل وجود داشته و آن هم مولود اعمال خودشان و كيفر خيره سرىهاى آنها بوده است .\r\nپايان سوره بقره 16 : 2 : 1372\r\n","description":"","footnote":"","page_name":" 406 ","page_number":406},
  {"content":"\r\n\r\n‹ 4 › سوره آل عمران اين سوره در « مدينه » نازل شده و داراى 200 آيه است .\r\n","description":"","footnote":"","page_name":" 407 ","page_number":407},
  {"content":"\r\n\r\nفضيلت تلاوت اين سوره :\r\nدر حديثى از پيامبر اكرم ص مىخوانيم :\r\nمن قرء سورة آل عمران اعطى بكل آية منها امانا على جسر جهنم\r\n: « هر كس سوره آل عمران را بخواند به تعداد آيات آن ، امانى بر پل دوزخ به او مىدهند » ( 1 ) .\r\nو در حديثى از امام صادق ع مىخوانيم :\r\nمن قرء البقرة و آل عمران جاءا يوم القيامة يظلانه على رأسه مثل الغمامتين\r\n: « كسى كه سوره بقره و آل عمران را بخواند ، در روز قيامت همچون دو ابر بر سر او سايه مىافكنند » ( 2 ) .\r\n\r\nمحتواى سوره :\r\nبه گفته بعضى از مفسران مشهور ، به نظر مىرسد كه اين سوره در خلال سالهاى جنگ بدر و جنگ احد ( سالهاى دوم و سوم هجرت ) نازل شده است و بخشى از طوفانىترين دورانهاى زندگى مسلمين را در صدر اسلام منعكس مىكند ( 3 ) .\r\nروى هم رفته محورهاى اصلى بحثهاى اين سوره ، محورهاى زير است :\r\n1 - بخش مهمى از آن از توحيد و صفات خداوند و معاد و معارف اسلامى بحث مىكند .\r\n2 - بخش ديگرى پيرامون جهاد و دستورات مهم و ظريفى در اين زمينه و همچنين درسهاى عبرتى كه در دو غزوه مهم اسلامى ( بدر و احد ) بود سخن\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 405 .\r\n( 2 ) نور الثقلين ، جلد 1 صفحه 309 .\r\n( 3 ) در آيه 13 اشاره كوتاهى به « جنگ بدر » شده و از آيه 121 تا 128 اشارات بيشترى هم به غزوه بدر و هم احد ، آمده است ، و در آيات 139 تا 144 باز اين مساله را تعقيب مىكند و در آيات بعد از آن نيز اشاراتى به آن دارد .\r\n","page_name":" 408 ","page_number":408},
  {"content":"\r\nمىگويد ، و همچنين شرح امدادهاى الهى نسبت به مؤمنان و حيات جاويدان شهيدان راه خدا .\r\n3 - در قسمتى از اين سوره ، به يك سلسله احكام اسلامى در زمينه لزوم وحدت صفوف مسلمين و خانه كعبه و فريضه حج و امر به معروف و نهى از منكر و تولى و تبرى ( دوستى با دوستان حق و دشمنى با دشمنان حق ) و مساله امانت ، و انفاق در راه خدا و ترك دروغ و مقاومت و پايمردى در مقابل دشمن و صبر و شكيبايى در مقابل مشكلات و آزمايشهاى مختلف الهى و ذكر خداوند در هر حال ، اشارات پر معنايى شده است .\r\n4 - براى تكميل اين بحثها ، بخشى از تاريخ انبياء از جمله : آدم و نوح و ابراهيم و موسى و عيسى و ساير انبياء ع و داستان مريم و مقامات اين زن بزرگ و توطئه‌هاى پيروان متمرد حضرت موسى ع و مسيح ع در برابر اسلام ، نيز ذكر شده است .\r\nمطالب اين سوره چنان به هم مربوط و هماهنگ است كه گويى همه آنها يك جا نازل شده است .\r\n","description":"","footnote":"","page_name":" 409 ","page_number":409},
  {"content":"\r\n\r\n[ سوره آلعمران ‹ 4 › : آيات 1 تا 4 
  ]\r\nبِسْمِ اللَّه الرَّحْمنِ الرَّحِيمِ\r\nالم ‹ 1 › اللَّه لا إِله إِلَّا هُوَ الْحَيُّ الْقَيُّومُ ‹ 2 › نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه وَأَنْزَلَ التَّوْراةَ وَالإِنْجِيلَ ‹ 4 › مِنْ قَبْلُ هُدىً لِلنَّاسِ وَأَنْزَلَ الْفُرْقانَ إِنَّ الَّذِينَ كَفَرُوا بِآياتِ اللَّه لَهُمْ عَذابٌ شَدِيدٌ وَاللَّه عَزِيزٌ ذُو انْتِقامٍ ‹ 4 ›\r\n\r\nترجمه :\r\nبه نام خداوند بخشنده بخشايشگر 1 - الم .\r\n2 - معبودى جز خداوند يگانه زنده و پايدار و نگهدارنده ، نيست .\r\n3 - ( همان كسى كه ) كتاب را به حق بر تو نازل كرد ، كه با نشانه‌هاى كتب پيشين ، منطبق است ، و « تورات » و « انجيل » را .\r\n4 - پيش از آن ، براى هدايت مردم فرستاد ، و ( نيز ) كتابى كه حق را از باطل مشخص مىسازد ، نازل كرد ، كسانى كه به آيات خدا كافر شدند ، كيفر شديدى دارند ، و خداوند ( براى كيفر بدكاران و كافران لجوج ، ) توانا و صاحب انتقام است .\r\n","description":"","footnote":"","page_name":" 410 ","page_number":410},
  {"content":"\r\n\r\nشان نزول :\r\nبعضى از مفسران مىگويند : هشتاد و چند آيه از اين سوره در باره فرستادگان و مسيحيان نجران ( 1 ) كه به نمايندگى از طرف آنان براى تحقيق در باره اسلام به مدينه آمده بودند ، نازل شده است .\r\nفرستادگان ، شصت نفر بودند كه چهارده نفر آنان از اشراف و برجستگان نجران محسوب مىشدند ، سه نفر از اين چهارده نفر سمت رياست داشتند و مسيحيان آن سامان در كارها و مشكلات خود به آن سه نفر مراجعه مىكردند ، يكى از آنان « عاقب » بود كه او را « عبد المسيح » نيز مىگفتند وى امير و رئيس قوم خود محسوب مىشد ، و قوم او هيچگاه با نظريه و رأى او مخالفت نمىكردند ، ديگرى « سيد » نام داشت كه او را « ايهم » نيز مىگفتند ، وى سرپرست تشريفات و تنظيم برنامه سفر و مورد اعتماد مسيحيان بود ، نفر سوم « ابو حارثه » نام داشت كه مردى دانشمند و صاحب نفوذ بود ، و كليساهاى متعددى به نام او ساخته بودند ، او تمام كتب دينى مسيحيان را حفظ داشت .\r\nاين گروه شصت نفرى در لباس مردان قبيله « بنى كعب » به مدينه آمدند و به مسجد پيامبر ص وارد شدند ، پيامبر ص نماز عصر را با مسلمانان خوانده بود ، اين شصت نفر لباسهاى زيبا و پر زرق و برق و جالب پوشيده بودند كه به گفته يكى از صحابه پيامبر ص « هرگز نديده‌ايم فرستادگانى به اين زيبايى باشند » ! موقعى كه آنها وارد مسجد شدند ، هنگام نمازشان بود ، طبق مراسم خود ، ناقوس را نواختند و به طرف مشرق ايستاده ، مشغول نماز شدند ، گروهى از اصحاب پيامبر ص خواستند مانع شوند . پيامبر ص فرمود : به آنها كارى نداشته باشيد !\r\n\r\n","description":"","footnote":"\r\n( 1 ) « نجران » محلى است در كوهستانهاى شمالى يمن به فاصله ده منزلى « صنعاء » و اراضى آن متعلق به قبيله « همدان » بوده و اين قبيله در دوره جاهليت بتى داشتند كه آن را « يعوق » مىناميده‌اند ، و به گفته ياقوت حموى ، در معجم البلدان : نجران نام چند محل بوده است .\r\n","page_name":" 411 ","page_number":411},
  {"content":"\r\nپس از نماز ، « عاقب » و « سيد » خدمت پيامبر رسيدند و با او آغاز سخن كردند پيامبر ص به آنها پيشنهاد كرد : « به آيين اسلام درآييد و در پيشگاه خداوند تسليم گرديد » .\r\nعاقب و سيد گفتند : ما پيش از تو اسلام آورده و تسليم خداوند شده‌ايم ! پيامبر ص فرمود : « شما چگونه بر آيين حق هستيد ، با اينكه اعمالتان حاكى است كه تسليم خداوند نيستيد ، چه اينكه براى خدا فرزند قايليد و عيسى را پسر خدا مىدانيد ، و صليب را عبادت و پرستش مىكنيد و گوشت خوك مىخوريد ، با اينكه تمام اين امور مخالف آيين حق است » ! عاقب و سيد گفتند : اگر عيسى پسر خدا نيست ، پس پدرش كه بوده است ؟\r\nپيامبر ص فرمود : « آيا شما قبول داريد كه هر پسرى شباهتى به پدر خود دارد ؟ » گفتند : آرى .\r\nفرمود : « آيا اينطور نيست كه خداى ما به هر چيزى ، احاطه دارد و قيوم است و روزى موجودات با اوست » .\r\nگفتند : آرى همين طور است .\r\nفرمود : « آيا عيسى اين اوصاف را داشت » .\r\nگفتند : نه .\r\nفرمود : « آيا مىدانيد كه هيچ چيزى در آسمان و زمين بر خدا مخفى نيست و خداوند به همه آنها داناست » .\r\nگفتند : آرى مىدانيم .\r\nفرمود : « عيسى غير از آنچه كه خدا به او ياد داده ، از پيش خود چيزى مىدانست » ؟\r\nگفتند : نه .\r\nفرمود : « آيا مىدانيد كه خداى ما همان است كه مسيح را در رحم مادرش همانطور كه مىخواست ، صورتگرى كرد ؟ »\r\n","description":"","footnote":"","page_name":" 412 ","page_number":412},
  {"content":"\r\nگفتند : همين طور مىباشد .\r\nفرمود : « آيا چنين نيست كه عيسى را مادرش مانند ساير كودكان در رحم حمل كرد ، و بعد همچون مادرهاى ديگر ، او را به دنيا آورد ؟ و عيسى پس از ولادت ، چون اطفال ديگر غذا مىخورد » .\r\nگفتند : آرى چنين بود .\r\nفرمود : « پس چگونه عيسى پسر خدا است با اينكه هيچگونه شباهتى به پدرش ندارد » ؟ ! سخن كه به اينجا رسيد ، همگى خاموش شدند ، در اين هنگام ، هشتاد و چند آيه از اوايل اين سوره براى توضيح معارف و برنامه‌هاى اسلام نازل گرديد ( 1 ) .\r\n\r\nتفسير : كشف مفهوم حروف مقطعه قرآن با كامپيوتر\r\nباز در آغاز اين سوره به حروف مقطعه برخورد مىكنيم « الف - لام - ميم » ( * ( الم ) * ) .\r\nدر باره حروف مقطعه قرآن ، در اول سوره بقره ، توضيحات لازم گفته شد ، كه نيازى به تكرار آن نيست ، تنها چيزى كه ذكر آن را در اينجا لازم مىدانيم نظريه اى است كه يك دانشمند مصرى اخيرا ابراز داشته ، كه از نظر اهميت موضوع فشرده آن را در اينجا مىآوريم .\r\nالبته قضاوت در باره صحت و سقم آن نيازمند بررسى فراوانى است كه شايد بر عهده آيندگان باشد و ما آن را فقط به عنوان يك « نظر » ذكر مىكنيم ( 2 ) .\r\n\r\n","description":"","footnote":"\r\n( 1 ) مجمع البيان ، جلد 1 - 2 صفحه 406 .\r\n( 2 ) متاسفانه اين دانشمند كه در آمريكا زندگى مىكند اخيرا چنان تحت تاثير آن محيط آلوده قرار گرفته كه با صراحت به مخالفت با بخشى از مسائل مسلم اسلامى برخاسته و ادعاهاى باطل و بى اساسى دارد .\r\n","page_name":" 413 ","page_number":413},
  {"content":"\r\nچندى قبل ، مجله معروف مصرى « آخر ساعة » كه از بزرگترين مجله‌هاى مصور خاورميانه محسوب مىگردد ، گزارشى در باره تحقيقات يك دانشمند مسلمان مصرى در مورد تفسير پاره اى از آيات قرآن مجيد به كمك مغزهاى الكترونيكى منتشر ساخت كه اعجاب همگان را در نقاط مختلف جهان برانگيخت .\r\nاين تحقيقات محصول سه سال كوشش پيگير و كار مداوم « دكتر رشاد خليفه » دانشمند شيميدان مصرى بود .\r\nدكتر رشاد اين تحقيقات را در آمريكا در شهر « سانتلويس » در ايالت « ميسورى » انجام داد . او هم اكنون به عنوان مستشار يك شركت غذا سازى در امريكا كار مىكند ، او براى تكميل تحقيقات خود مدتها از مغزهاى الكترونيكى استفاده نمود كه اجاره آنها در هر دقيقه 10 دلار بود كه با كمك جمعى از مسلمانان آن ديار پرداخت مىشد ! تمام كوشش استاد مزبور براى كشف معانى حروف مقطعه قرآن يعنى حروفى مانند ( ق - الم - يس ، و . . . ) صورت گرفته است ، او به كمك محاسبات پيچيده اى ثابت كرده كه رابطه نزديكى ميان حروف مزبور ، با حروف سوره اى كه در آغاز آن قرار گرفته است ، وجود دارد - دقت كنيد .\r\nبنا بر اين از مغز الكترونيكى تنها براى انجام محاسبه تعداد حروف سوره‌ها و به دست آوردن نسبت ( و به اصطلاح « درصد » ) هر يك از آن حروف كمك گرفته است نه اين كه تفسير آيات قرآن را از ماشين خواسته باشد .\r\nولى مسلما اگر اين ماشينها نبودند هيچ بشرى قادر نبود به وسيله قلم و كاغذ اين محاسبات را به آسانى انجام دهد ! اكنون به سراغ شرح كشف مزبور مىرويم .\r\nدكتر رشاد مىگويد : مىدانيم قرآن مجيد 114 سوره دارد كه از ميان آنها\r\n","description":"","footnote":"","page_name":" 414 ","page_number":414},
  {"content":"\r\n86 سوره در مكه نازل گرديده و 28 سوره در مدينه ، و از ميان مجموع سوره‌هاى قرآن 29 سوره است كه در آغاز آنها « حروف مقطعه » آمده است .\r\nجالب اين كه اين حروف مجموعا درست نصف حروف بيست و هشتگانه الفباى عربى را تشكيل مىدهد و اين حروف مقطعه عبارتند از : ( ا - ح - ر - س - ص - ط - ع - ق - ك - ل - م - ن - ه - ى ) كه گاهى آنها را « حروف نورانى » نيز مىنامند .\r\nاو مىگويد : سالها بود كه من مىخواستم بدانم معنى اين « حروف به ظاهر از هم بريده » در آغاز سوره‌هاى قرآن چيست ؟ و هر قدر به تفاسير مفسران بزرگ و آراء مختلفى كه در اين زمينه داده بودند مراجعه كردم قانع نشدم ، از خداوند بزرگ يارى جستم و به مطالعه دست زدم ، ناگهان به اين فكر افتادم كه شايد ميان اين حروف ، و حروف همان سوره اى كه آنها در آغازش قرار گرفته است رابطه اى وجود داشته باشد .\r\nاما بررسى تمام حروف چهاردگانه نورانى در 114 سوره قرآن و تعيين نسبت هر يك از آنها و محاسبات فراوان ديگرى كه مىبايد در اين زمينه بشود چيزى نبود كه بدون استخدام كامپيوتر امكانپذير باشد . لذا قبلا تمام حروف مزبور را در 114 سوره قرآن به طور جداگانه و همچنين مجموع حروف هر سوره را دقيقا تعيين كرده ، با شماره هر سوره ، به كامپيوتر ( براى انجام محاسبات بعدى ) سپردم اين كار و مقدمات ديگر در مدت دو سال عملى شد .\r\nسپس اين مغز الكترونيكى را يك سال تمام براى انجام محاسباتى كه به آن اشاره شد به كار گرفتم . نتيجه اين محاسبات بسيار درخشان بود و براى نخستين بار در تاريخ اسلام پرده از حقايق شگفتانگيزى برداشت كه اعجاز قرآن را از نظر رياضى ( علاوه بر جنبه‌هاى ديگر ) كاملا روشن مىساخت .\r\n","description":"","footnote":"","page_name":" 415 ","page_number":415},
  {"content":"\r\nمغز الكترونيكى با محاسبات خود براى ما روشن ساخت كه ميزان هر يك از حروف چهاردگانه در هر سوره از 114 سوره قرآن به نسبت مجموع حروف آن سوره ، چند درصد است .\r\nفى المثل ، پس از محاسبه مىيابيم كه نسبت حرف قاف كه يكى از حروف نورانى قرآن ( حروف مقطعه ) است در سوره « فلق » بزرگترين رقم را دارد ‹ 700 : 6 درصد ) و در درجه اول در ميان سوره‌هاى قرآن است ( البته به استثناى سوره « ق » ) ! بعد از آن سوره « قيامت » قرار دارد كه تعداد قافهاى آن نسبت به حروف سوره مزبور ‹ 907 : 3 درصد ) مىباشد و پس از آن سوره « الشمس » است ‹ 906 : 3 درصد ) .\r\nو همانطور كه ملاحظه مىكنيم تفاوت سوره « قيامت » و « الشمس » فقط يك هزارم درصد است ! و به همين ترتيب اين نسبت را در تمام 114 سوره قرآن به دست مىآوريم ( نه تنها درباره اين يك حرف بلكه در باره تمام حروف چهاردگانه نورانى ) و به اين ترتيب نسبت مجموع حروف هر يك از سوره‌ها با يكا يك اين حروف روشن مىگردد .\r\nاكنون به نتايج جالبى كه از اين محاسبات به دست آمده توجه فرمائيد :\r\n1 - نسبت حرف ( ق ) در سوره « ق » از تمام سوره‌هاى قرآن بدون استثناء بيشتر است يعنى آياتى كه در طى 23 سال ، دوران نزول قرآن ، در 113 سوره ديگر قرآن آمده آن چنان است كه حرف قاف در آنها كمتر به كار رفته است ، و اين راستى حيرتآور است كه انسانى بتواند مراقب تعداد هر يك از حروف سخنان خود در طول 23 سال باشد ، و در عين حال آزادانه مطالب خود را بدون كمترين تكلفى بيان كند . مسلما چنين كارى از عهده يك انسان بيرون است ، حتى محاسبه آن براى بزرگترين رياضىدانها بدون كمك مغزهاى الكترونيكى ممكن نيست .\r\n","description":"","footnote":"","page_name":" 416 ","page_number":416},
  {"content":"\r\nاينها همه نشان مىدهد كه نه تنها سوره‌ها و آيات قرآن بلكه « حروف قرآن » نيز روى حساب و نظام رياضى خاصى است كه فقط خداوند ، قادر بر حفظ آن مىباشد .\r\nهمچنين محاسبات نشان داد كه حرف ( ص ) در سوره « ص » نيز همين حال را دارد . يعنى مقدار آن به تناسب مجموع حروف سوره ، از هر سوره ديگر قرآن بيشتر است .\r\nو نيز حرف ( ن ) در سوره « ن و القلم » بزرگترين رقم نسبى را در 114 سوره قرآن دارد . تنها استثنايى كه در اين زمينه وجود دارد ، سوره « حجر » است كه تعداد نسبى حرف ( ن ) در آن بيشتر از سوره ( ن و القلم ) است ، اما جالب اين است كه سوره حجر يكى از سوره هايى است كه آغاز آن ( الر ) مىباشد و بعدا خواهيم ديد اين سوره‌ها كه آغاز آنها ( الر ) است بايد همگى در حكم يك سوره محسوب گردد ، و اگر چنين كنيم نتيجه مطلوب به دست خواهد آمد يعنى نسبت تعداد ( ن ) در مجموع اينها از سوره ( ن و القلم ) كمتر خواهد شد ! 2 - چهار حرف ( المص ) را در آغاز سوره اعراف در نظر بگيريد ، اگر الفها ، ميمها ، و صادهايى كه در اين سوره وجود دارد با هم جمع كنيم ، و نسبت آن را با حروف اين سوره بسنجيم ، خواهيم ديد كه از تعداد مجموع آن در هر سوره ديگر قرآن بيشتر است ! همچنين چهار حرف ( المر ) در آغاز سوره « رعد » همين حال را دارد ، و نيز پنج حرف ( كهيعص ) در آغاز سوره « مريم » اگر روى هم حساب شوند ، از مجموع اين پنج حرف در هر سوره ديگر قرآن فزونى دارند ! در اينجا به چهره تازه ترى از مسئله برخورد مىكنيم كه نه تنها يك حرف جداگانه در اين كتاب آسمانى روى حساب و نظم خاصى گسترده شده ، بلكه حروف متعدد آن نيز چنين وضع حيرتآورى را دارد - دقت كنيد .\r\n","description":"","footnote":"","page_name":" 417 ","page_number":417},
  {"content":"\r\n3 - تا كنون بحث در باره حروفى بود كه تنها در آغاز يك سوره قرآن قرار داشت ، اما حروفى كه در آغاز چند سوره قرار دارد ( مانند المر و الم ) شكل ديگرى به خود مىگيرد ، و آن اينكه بر طبق محاسبات كامپيوترى مجموع اين سه حرف مثلا ( ا - ل - م ) اگر در مجموع سوره هايى كه با « الم » آغاز مىگردد حساب شود ، و نسبت آن با مجموع حروف اين سوره‌ها بدست آيد ، از ميزان آن در هر يك از سوره‌هاى ديگر قرآن بيشتر است .\r\nدر اينجا باز مسئله صورت جالبترى به خود گرفته و آن اينكه نه تنها حروف هر سوره قرآن تحت ضابطه و حساب معينى است ، بلكه مجموع حروف سوره‌هاى مشابه نيز ضابطه و نظام واحدى دارند .\r\nضمنا نكته اين موضوع نيز روشن مىشود كه از چه رو چند سوره مختلف قرآن با « الم » يا با « المر » آغاز شده و اين يك موضوع تصادفى و بى دليل نيست .\r\n( دكتر رشاد سپس محاسبات پيچيده ترى روى سوره‌هاى مشتمل بر « حم » انجام داده است كه براى اختصار از آن صرف نظر مىكنيم ) .\r\nاستاد مزبور ضمن اين مطالعات به نكات ديگرى نيز دست يافته كه به ضميمه نكات تازه اى كه مىتوان از آن استنتاج كرد از نظر خوانندگان مىگذرانيم :\r\n\r\n1 - رسم الخط اصلى قرآن را حفظ كنيد\r\nاو مىگويد تمام اين محاسبات در صورتى صحيح است كه به رسم الخط اصلى و قديمى قرآن دست نزنيم ( مثلا اسحق و زكات و صلوة را به همين صورت بنويسيم ، نه اسحاق و زكات و صلاة ) در غير اين صورت محاسبات ما به هم خواهد خورد .\r\n\r\n2 - دليل ديگرى بر عدم تحريف قرآن\r\nاين تحقيقات نشان مىدهد كه در قرآن مجيد حتى يك حرف هم كم و زياد\r\n","description":"","footnote":"","page_name":" 418 ","page_number":418},
  {"content":"\r\nنشده ، و الا بطور مسلم محاسبات ما روى قرآن كنونى صحيح از آب درنمىآمد .\r\n\r\n3 - اشارات پر معنى\r\nدر بسيارى از سوره‌هاى قرآن كه با حروف مقطعه آغاز مىشود پس از ذكر اين حروف ، اشاره به حقانيت و عظمت قرآن شده مانند :\r\n« الم ذلِكَ الْكِتابُ لا رَيْبَ فِيه » . ( 1 )\r\nو امثال آن . و اين خود اشاره لطيفى به ارتباط حروف مزبور با اعجاز قرآن است .\r\nنتيجه بحث - از مجموع بحث فوق چنين نتيجه مىگيريم كه حروف قرآن مجيد كه در طى 23 سال بر پيامبر ص نازل شده حساب بسيار دقيق و منظمى دارد و هر يك از حروف الفبا با مجموع حروف هر سوره داراى يك نسبت رياضى كاملا دقيق است كه حفظ و نگهدارى چنين نسبتى براى بشر - بدون استفاده از مغزهاى الكترونيكى - امكانپذير نيست .\r\nشك نيست كه بررسيهاى دانشمند مزبور چون در آغاز راه است خالى از نقايصى نيست كه بايد با حوصله تمام به وسيله دانشمندان ديگر تكميل گردد ، به همين دليل ما هيچگونه تضمينى بر صحت و سقم ( درستى و نادرستى ) آن نمىدهيم تا مطالعات ديگرى روى آن انجام شود اكنون به ادامه تفسير آيات سوره مىپردازيم :\r\nدر دومين آيه مىفرمايد : « خداوند تنها معبود يگانه يكتاى جاويدان و پايدار است كه همه چيز به وجود او بستگى دارد » ( * ( اللَّه لا إِله إِلَّا هُوَ الْحَيُّ الْقَيُّومُ ) * ) .\r\nشرح و تفسير اين آيه در سوره بقره آيه 255 گذشت .\r\n\r\n","description":"","footnote":"\r\n( 1 ) سوره بقره ، آيه 2 - 1 .\r\n","page_name":" 419 ","page_number":419},
  {"content":"\r\nدر آيه بعد خطاب به پيامبر اسلام ص مىفرمايد : خداوندى كه پاينده و قيوم است « قرآن را بر تو فرستاد كه با نشانه‌هاى حق همراه و با نشانه‌هاى كتب آسمانى پيشين ، كاملا تطبيق مىكند ( 1 ) همان خدايى كه تورات و انجيل را پيش از قرآن براى راهنمايى و هدايت بشر نازل كرد » ( * ( نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه وَأَنْزَلَ التَّوْراةَ وَالإِنْجِيلَ مِنْ قَبْلُ هُدىً لِلنَّاسِ ) * ) .\r\nسپس مىافزايد « همچنين قرآن را كه حق را از باطل جدا مىسازد نازل كرد » ( * ( وَأَنْزَلَ الْفُرْقانَ ) * ) .\r\nو بعد از اتمام حجت و نزول آيات از سوى خداوند و گواهى فطرت و عقل بر صدق دعوت پيامبران ، راهى جز مجازات نيست ، و لذا در آيه فوق - به دنبال بحثى كه در باره حقانيت پيامبر ص و قرآن مجيد گذشت ، مىفرمايد : « كسانى كه به آيات خدا كافر شدند كيفر شديدى دارند » ( * ( إِنَّ الَّذِينَ كَفَرُوا بِآياتِ اللَّه لَهُمْ عَذابٌ شَدِيدٌ ) * ) .\r\nو براى اينكه تصور نشود ، توانايى خداوند بر تهديداتش جاى ترديد است ، مىافزايد : « خداوند توانا و صاحب انتقام است » ( * ( وَاللَّه عَزِيزٌ ذُو انْتِقامٍ ) * ) . ( 2 )\r\n« عزيز » در لغت به معنى هر چيز مشكل غير قابل نفوذ و غالب مىباشد . لذا زمينى كه عبور از آن به سختى انجام مىگيرد « عزاز » ناميده مىشود و نيز هر چيز كه بر اثر كميابى دسترسى به آن مشكل باشد « عزيز » ناميده مىشود . همچنين افراد نيرومند و توانا كه غلبه بر آنها « مشكل » يا « غير ممكن » است عزيز هستند و هر كجا كلمه « عزيز » بر خدا اطلاق مىشود به همين معنى است يعنى هيچكس قادر بر غلبه بر او و شكست او نيست و همه در برابر اراده و مشيت او محكوماند .\r\n\r\n","description":"","footnote":"\r\n( 1 ) شرح جمله « * ( مُصَدِّقاً لِما بَيْنَ يَدَيْه ) * » را در صفحه 207 جلد اول ، ذيل آيه 41 سوره بقره مطالعه فرمائيد .\r\n( 2 ) بعضى از مفسران گفته‌اند كه « ذو » معنى رساترى از « صاحب » دارد ، و لذا در صفات خداوند در هيچ مورد ، تعبير به صاحب نمىبينيم در حالى كه تعبير به « ذو » فراوان است - البحر المحيط ، جلد 2 صفحه 379 ) .\r\n","page_name":" 420 ","page_number":420},
  {"content":"\r\nدر جمله بالا براى اينكه كافران بدانند اين تهديد كاملا جدى است مىفرمايد : خداوند قادر است و به همين دليل كسى نمىتواند در برابر تحقق يافتن تهديدهاى او مقاومت كند ، زيرا همانطور كه او در جاى خود فوق العاده « رحيم و مهربان » است در برابر آنها كه شايسته رحمت نيستند عذاب شديد و انتقام دردناك دارد .\r\nالبته « انتقام » در اصطلاح امروز بيشتر در مواردى به كار مىرود كه اشخاص بر اثر عدم گذشت در برابر خلافكاريها يا اشتباهات ديگران دست به عمل متقابل مىزنند و حتى مصلحت خود را در عفو و گذشت در نظر نمىگيرند اين صفت مسلما صفت پسنديده اى نيست زيرا انسان در بسيارى از موارد بايد عفو و گذشت را بر مقابله به مثل مقدم بدارد ولى « انتقام » در اصل لغت به اين معنى نيست ، بلكه به معنى كيفر دادن گناهكار است و مسلم است كه مجازات گناهكاران گردنكش و ستمگر نه تنها كار پسنديده اى است بلكه صرف نظر كردن از آنها مخالف عدالت و حكمت است .\r\n\r\nنكته‌ها :\r\n1 - « حق » در اصل به معنى « مطابقت و هماهنگى » است و به همين دليل به آنچه با واقعيت موجود ، تطبيق مىكند ، حق گفته مىشود ، و اينكه به خداوند « حق » مىگويند به خاطر آن است كه ذات مقدس او بزرگترين واقعيت غير قابل انكار در عالم هستى است ، و به عبارت روشنتر : حق يعنى موضوع ثابت و پابرجايى كه باطل به آن راه ندارد .\r\nدر آيه مورد بحث ، باء « بالحق » به اصطلاح براى « مصاحبت » است ، يعنى اى پيامبر ! خداوند ، قرآن را كه همراه با نشانه‌هاى واقعيت است بر تو فرو فرستاد .\r\n2 - « تورات » در اصل يك لغت عبرى است كه به معنى « شريعت و قانون » مىباشد و سپس به كتابى كه از طرف خداوند بر موسى بن عمران ع نازل گرديد\r\n","description":"","footnote":"","page_name":" 421 ","page_number":421},
  {"content":"\r\nگفته شده ، و گاهى به مجموعه كتب « عهد عتيق » و گاهى به « اسفار پنجگانه » آن نيز گفته مىشود .\r\nتوضيح اينكه : مجموعه كتب يهود كه « عهد عتيق » ناميده شده ، مركب از تورات و چندين كتاب ديگر مىباشد ، تورات داراى پنج بخش است كه به نامهاى :\r\nسفر « پيدايش » ، سفر « خروج » ، سفر « لاويان » سفر « اعداد » ، و سفر « تثنيه » ناميده شده است ، اين قسمت از كتب عهد قديم ، شرح پيدايش جهان و انسان و مخلوقات ديگر و قسمتى از زندگى انبياء پيشين و موسى بن عمران و بنى اسرائيل و احكام اين آيين مىباشد .\r\nكتب ديگر اين مجموعه كه در واقع نوشته‌هاى مورخان بعد از موسى ع است شرح حالات پيامبران و ملوك و پادشاهان و اقوامى است كه بعد از موسى بن عمران به وجود آمده‌اند .\r\nناگفته پيدا است كه غير از اسفار پنجگانه تورات ، هيچ يك از اين كتب ، كتب آسمانى نيستند و خود يهود نيز چنين ادعايى را ندارند و حتى « زبور » داوود كه آن را به عنوان « مزامير » مىنامند ، شرح مناجاتها و اندرزهاى داوود است .\r\nو اما در مورد اسفار پنجگانه تورات ، قرائن روشنى در آنها وجود دارد كه نشان مىدهد اينها نيز كتب آسمانى نيستند ، بلكه كتابهاى تاريخى هستند كه بعد از موسى بن عمران نوشته شده است ، زيرا در آنها شرح وفات موسى ع و چگونگى تدفين او و پاره اى از حوادث بعد از وفات موسى نيز آمده است ، مخصوصا آخرين فصل سفر پنجم ( سفر تثنيه ) به وضوح ثابت مىكند كه اين كتاب ، مدتها بعد از وفات موسى بن عمران به رشته تحرير در آمده است .\r\nبه علاوه محتويات اين كتب كه آميخته با خرافات فراوان و نسبتهاى ناروا به انبياء و پيامبران الهى و بعضى سخنان كودكانه مىباشد ، گواه ديگرى بر ساختگى بودن آنها است .\r\nشواهد تاريخى نيز نشان مىدهد كه تورات اصلى از ميان رفت و بعدا پيروان\r\n","description":"","footnote":"","page_name":" 422 ","page_number":422},
  {"content":"\r\nموسى بن عمران ، اين كتابها را به رشته تحرير در آوردند ( 1 ) .\r\n3 - « انجيل » در اصل ، كلمه يونانى است كه به معنى « بشارت » يا « آموزش جديد » آمده است و نام كتابى است كه بر حضرت عيسى ع نازل شده است ، قابل توجه اينكه قرآن در آيه مورد بحث و هر جا كه از كتاب عيسى ع نام برده « انجيل » را به صورت مفرد آورده است ، و نزول آن را از طرف خدا معرفى مىكند ، بنا بر اين اناجيل بسيارى كه بين مسيحيان متداول است ، حتى معروفترين آنها يعنى انجيلهاى چهارگانه ( لوقا ، مرقس ، متى و يوحنا ) وحى الهى ، نيستند ، همانگونه كه خود مسيحيان نيز انكار نمىكنند كه اين انجيلهاى موجود ، همه به دست شاگردان ، يا شاگرد شاگردان ، حضرت مسيح ع و مدتها بعد از او نوشته شده است ، منتها آنان ادعا مىكنند كه شاگردان مسيح ، اين اناجيل را با الهام الهى نوشته‌اند .\r\nدر اينجا مناسب است بررسى فشرده اى در باره عهد جديد و اناجيل نموده و با نويسندگان آنها آشنا شويم :\r\nمهمترين كتاب مذهبى مسيحيان كه تكيه گاه عموم فرق مسيحى مىباشد و همچون كتاب آسمانى روى آن تكيه مىكنند ، مجموعه اى است كه آن را « عهد جديد » مىنامند .\r\n« عهد جديد » كه مجموع آن بيش از يك سوم عهد قديم نيست از 27 كتاب و رساله پراكنده در موضوعات كاملا مختلف تشكيل يافته به اين ترتيب :\r\n1 - انجيل متى ( 2 ) اين انجيل به وسيله « متى » يكى از شاگردان دوازده گانه مسيح ع در سال 38 ميلادى و به عقيده بعضى ديگر بين سالهاى 50 تا 60\r\n\r\n","description":"","footnote":"\r\n( 1 ) براى توضيح بيشتر به كتابهاى : الهدى الى دين المصطفى ( عربى ) ، الرحلة المدرسية ( عربى ) ، رهبر سعادت ( فارسى ) ، و قرآن و آخرين پيامبر ( فارسى ) ، مراجعه فرمائيد .\r\n( 2 ) « متى » بر وزن « حتى » در اصل به معنى خدابخش بوده است .\r\n","page_name":" 423 ","page_number":423},
  {"content":"\r\nميلادى نگارش يافته است ( 1 ) .\r\n2 - انجيل مرقس ( 2 ) طبق تصريح كتاب قاموس مقدس صفحه 792 ، مرقس از حواريون نبوده ولى انجيل خود را زير نظر « پطرس » تصنيف نموده است .\r\nمرقس در سال 68 ميلادى كشته شد .\r\n3 - انجيل لوقا - « لوقا » رفيق و همسفر « پولس » رسول بود ، پولس مدتى پس از عيسى به دين مسيح گرويد و در زمان وى ، يهودى متعصبى بود ، وفات لوقا را در حدود سنه 70 ميلادى نوشته‌اند و به گفته نويسنده قاموس مقدس ( صفحه 772 ) « تاريخ نگارش انجيل لوقا به زعم عمومى تخمينا 63 ميلادى است » .\r\n4 - انجيل يوحنا - « يوحنا » از شاگردان مسيح و از رفقا و همسفرهاى پولس مىباشد . و به گفته نويسنده مزبور به شهادت اغلب نقادين ( محققين ) تاليف آن را به اواخر قرن اول نسبت مىدهند ( 3 ) .\r\nاز مندرجات اين اناجيل كه عموما داستان به دار آويختن مسيح و حوادث بعد از آن را شرح مىدهند به خوبى ثابت مىشود كه همه اين اناجيل ، سالها بعد از مسيح نگاشته شده‌اند و هيچكدام كتاب آسمانى نازل شده بر مسيح ع نيستند .\r\n5 - اعمال رسولان ( اعمال حواريان و مبلغان صدر اول ) .\r\n6 - 14 رساله از نامه‌هاى پولس به اقوام و افراد مختلف .\r\n7 - رساله يعقوب ( بيستمين رساله از كتب و رساله‌هاى بيست و هفتگانه عهد جديد ) .\r\n8 - نامه‌هاى پطرس ( رساله 21 و 22 عهد جديد ) .\r\n9 - نامه‌هاى يوحنا ( رساله 23 و 24 و 25 عهد جديد ) .\r\n10 - نامه يهودا ( رساله 26 عهد جديد ) .\r\n\r\n","description":"","footnote":"\r\n( 1 ) قاموس مقدس ، صفحه 782 .\r\n( 2 ) « مرقس » بر وزن « هرمز » يا بر وزن « مردم » هر دو گفته شده است .\r\n( 3 ) قاموس مقدس ، صفحه 966 .\r\n","page_name":" 424 ","page_number":424},
  {"content":"\r\n11 - مكاشفه يوحنا ( آخرين قسمت عهد جديد ) .\r\nبنا بر اين طبق تصريح مورخان مسيحى و طبق گواهى صريح اناجيل و ساير كتب و رساله‌هاى عهد جديد ، هيچ يك از اينها ، كتاب آسمانى نيستند و عموما كتابهايى هستند كه بعد از مسيح ع نگاشته شده‌اند و از اين بيان ، چنين نتيجه مىگيريم كه انجيل ، كتاب آسمانى مسيح از ميان رفته و امروز در دست نيست ، تنها قسمتهايى از آن را شاگردان مسيح در اناجيل خود ، آورده‌اند كه متاسفانه آن نيز آميخته با خرافاتى شده است .\r\nاما اينكه بعضى مىگويند : مسلمانان نبايد در صحت اناجيل و تورات موجود ، ترديد كنند ، زيرا قرآن مجيد آنها را تصديق كرده است و به صحت آنها گواهى داده ، پاسخ آن را در جلد اول صفحه 210 در ذيل آيه « و آمِنُوا بِما أَنْزَلْتُ مُصَدِّقاً لِما مَعَكُمْ » مشروحا خاطر نشان كرديم .\r\n4 - پس از ذكر تورات و انجيل چنان كه ديديم به نزول قرآن اشاره شده است آن هم به عنوان « فرقان » اما اينكه چرا قرآن ، « فرقان » ناميده شده ؟ به خاطر اين است كه « فرقان » در لغت به معنى « وسيله تميز حق از باطل » است و بطور كلى هر چيزى كه حق را از باطل ، مشخص سازد ، « فرقان » نام دارد و لذا روز جنگ بدر در قرآن به عنوان « يَوْمَ الْفُرْقانِ » ( 1 ) . ناميده شده زيرا در آن روز ارتش كوچكى كه فاقد هر گونه ساز و برگ جنگى بود بر ارتش نسبتا بزرگ و نيرومندى كه از هر جهت بر او برترى داشت ، پيروز شد ، همچنين به معجزات دهگانه موسى ع نيز « فرقان » اطلاق شده است ( 2 ) .\r\n\r\n","description":"","footnote":"\r\n( 1 ) سوره انفال ، آيه 41 .\r\n( 2 ) سوره بقره ، آيه 53 .\r\n","page_name":" 425 ","page_number":425},
  {"content":"\r\n\r\n[ سوره آلعمران ‹ 4 › : آيات 5 تا 6 
  ]\r\nإِنَّ اللَّه لا يَخْفى عَلَيْه شَيْءٌ فِي الأَرْضِ وَلا فِي السَّماءِ ‹ 5 › هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ لا إِله إِلَّا هُوَ الْعَزِيزُ الْحَكِيمُ ‹ 6 ›\r\n\r\nترجمه :\r\n5 - هيچ چيز ، در آسمان و زمين ، بر خدا مخفى نمىماند . ( بنا بر اين ، تدبير آنها بر او مشكل نيست . )\r\n6 - او كسى است كه شما را در رحم ( مادران ) ، آن چنان كه مىخواهد تصوير مىكند . معبودى جز خداوند عزيز و حكيم ، نيست .\r\n\r\nتفسير : علم و قدرت بى پايان خداوند\r\nاين آيات در حقيقت ، تكميل آيات قبل است ، زيرا در آيات گذشته خوانديم :\r\nخداوند حى و قيوم است و تدبير جهان هستى به دست او است ، و كافران لجوج و سرسخت را ( هر چند كفر و بى ايمانى خود را آشكار نكنند ) كيفر مىدهد ، مسلما اين كار نياز به علم و قدرت فوق العاده اى دارد ، به همين دليل در نخستين آيه مورد بحث اشاره به علم او ، و در آيه دوم ، اشاره به توانايى او مىكند .\r\nنخست مىفرمايد : « هيچ چيز در زمين و آسمان بر خدا مخفى نمىماند » ( * ( إِنَّ اللَّه لا يَخْفى عَلَيْه شَيْءٌ فِي الأَرْضِ وَلا فِي السَّماءِ ) * ) .\r\nچگونه ممكن است چيزى بر او مخفى بماند در حالى كه او در همه جا حاضر و ناظر است و به حكم اينكه وجودش از هر نظر بى پايان و نامحدود است جايى از او خالى نيست و به ما از خود ما نزديكتر است ، بنا بر اين در عين اينكه محل و مكانى ندارد به همه چيز احاطه دارد ، اين احاطه و حضور او نسبت به همه\r\n","description":"","footnote":"","page_name":" 426 ","page_number":426},
  {"content":"\r\nچيز و در همه جا به معنى علم و آگاهى او بر همه چيز است آن هم « علم حضورى » ، نه « علم حصولى » ( 1 ) .\r\nسپس به گوشه اى از علم و قدرت خود كه در حقيقت يكى از شاهكارهاى عالم آفرينش و از مظاهر بارز علم و قدرت خدا است اشاره كرده ، مىفرمايد : « او كسى است كه شما را در رحم ( مادران ) آن گونه كه مىخواهد تصوير مىكند » ( * ( هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ ) * ) .\r\n« آرى هيچ معبودى جز آن خداوند عزيز و حكيم نيست » ( * ( لا إِله إِلَّا هُوَ الْعَزِيزُ الْحَكِيمُ ) * ) .\r\nصورتبندى انسان در شكم مادر و نقش بر آب زدن در آن محيط تاريك ظلمانى آن هم نقشهاى بديع و عجيب و پى در پى ، راستى شگفتآور است ، مخصوصا با آن همه تنوعى كه از نظر شكل و صورت و جنسيت و انواع استعدادهاى متفاوت و صفات و غرايز مختلف وجود دارد .\r\nو اگر مىبينيم معبودى جز او نيست به خاطر همين است ، كه شايسته عبوديت جز ذات پاك او نمىباشد ، بنا بر اين چرا بايد مخلوقاتى همچون مسيح ع مورد عبادت قرار گيرند و گويى اين تعبير اشاره به شان نزولى است كه در آغاز سوره ذكر شده كه مسيحيان خودشان قبول دارند مسيح در رحم مادرى همچون مريم تربيت شده پس او مخلوق است ، نه خالق ، بنا بر اين چگونه ممكن است معبود\r\n\r\n","description":"","footnote":"\r\n( 1 ) منظور از « علم حضورى » آن است كه ذات معلوم نزد عالم حاضر باشد و او بر آن احاطه داشته باشد ، و حقيقت علم به طور كامل چيزى جز اين نيست ، ولى در « علم حصولى » صورت و نقش معلوم نزد عالم حاضر است ، مثلا علم ما به ذات خودمان و به تصورات و تصديقات ذهنىمان ، علم حضورى است زيرا اينها نزد ما حاضر است اما نسبت به اشياء و موجودات خارجى ، علم حصولى داريم زيرا هرگز ذات آنها در ذهن ما حاضر نيست ، بلكه تنها نقش و صورت آنها حاضر است .\r\n","page_name":" 427 ","page_number":427},
  {"content":"\r\nواقع شود .\r\n\r\nنكته‌ها :\r\n\r\n1 - نشانه‌هاى قدرت و عظمت خدا در مراحل جنين\r\nامروز عظمت مفهوم اين آيه با توجه به پيشرفتهاى علم جنينشناسى از هر زمانى آشكارتر است چه اينكه « جنين » كه در آغاز به صورت يك موجود تك سلولى است ، هيچگونه شكل و اندام و اعضاء و دستگاه مخصوصى در آن ديده نمىشود و با سرعت عجيبى در مخفىگاه رحم هر روز شكل و نقش تازه اى به خود مىگيرد ، گويا جمعى نقاش ماهر و چيره دست در كنار آن نشسته ، و شب و روز روى آن كار مىكنند ، و از اين ذره ناچيز در مدت بسيار كوتاهى انسانى مىسازند كه ظاهرش بسيار آراسته و در درون وجودش دستگاه هايى بسيار ظريف و پيچيده و دقيق و حيرتانگيز ديده مىشود اگر از مراحل جنين عكسبردارى شود ( همانطور كه شده است ) و از مقابل چشم انسان اين عكسها يكى بعد از ديگرى عبور كند انسان به عظمت آفرينش و قدرت آفريدگار آشنايى تازه اى پيدا مىكند و بى اختيار اين شعر معروف را زمزمه خواهد كرد :\r\n\r\nزيبنده ستايش ، آن آفريدگارى است\r\nكارد چنين دلآويز نقشى ز ماء و طين\r\n\r\nو عجيب اين است كه تمام اين نقشها بر روى آب كه معروف است كه نقشى به خود نمىگيرد مىشود « كه كرده است در آب صورتگرى ؟ ! » .\r\nقابل توجه اين كه هنگامى كه عمل لقاح انجام شد و جنين به صورت نخستين خود در آمد ، خيلى سريع با تقسيم و افزايش تصاعدى ، به شكل يك دانه ميوه توت كه دانه‌هاى آن بهم متصل است مىشود كه آن را « مرولا » مىنامند ، همزمان با اين پيشرفت لخته خونى به نام جفت در كنار آن در حال تكامل است ، جفت از يك طرف با دو شريان و يك وريد به قلب مادر اتصال دارد و از طرف ديگر\r\n","description":"","footnote":"","page_name":" 428 ","page_number":428},
  {"content":"\r\nبا جنين از راه بند ناف ارتباط داشته و جنين از تمام مواد غذايى كه در خون جفت موجود است تغذيه مىنمايد .\r\nكم كم بر اثر تغذيه و تكامل و روى آوردن سلولها به خارج و « مرولا » تو خالى مىشود كه آن را « بلاستولا » مىنامند ، طولى نمىكشد كه شماره سلولهاى « بلاستولا » زياد شده تشكيل يك كيسه دو ديواره مىدهد و سپس فرورفتگى پيدا مىكند و در نتيجه جنين به دو ناحيه « سينه » و « شكم » تقسيم مىشود .\r\nجالب اين كه تا اين مرحله تمام سلولها به يكديگر شبيه هستند و از نظر ظاهر اختلافى ندارند ولى از اين مرحله به بعد صورتگرى جنين آغاز مىشود و اجزاى آن به تناسب كارهايى كه در آينده بايد انجام بدهند در آنها تغييراتى صورت مىگيرد و بافتها و دستگاههاى مختلف ظاهر مىشوند و هر گروه از سلولها عهده دار ساختن يكى از دستگاههاى بدن مانند دستگاه اعصاب ، گردش خون ، گوارش و . . . مىشوند در نتيجه جنين پس از اين مراحل در مخفىگاه رحم به صورت انسانى موزون صورتگرى مىشود ( شرح تكامل جنين و مراحل مختلف آن به خواست خداوند در ذيل آيه 12 سوره مؤمنون خاطر نشان خواهد شد ) ( 1 ) .\r\n2 - « ارحام » جمع « رحم » ( بر وزن خشن ) در اصل به معنى محلى است از شكم مادر كه بچه در آن پرورش مىيابد ، سپس به تمام نزديكانى كه در اصل از يك مادر متولد شده‌اند اطلاق شده است . و از آنجا كه در ميان آنها پيوند و محبت و دوستى است اين واژه به هر گونه عطوفت و محبت اطلاق شده است ، بعضى نيز عقيده اى بر عكس اين دارند و مىگويند مفهوم اصلى آن همان رقت قلب و عطوفت و محبت است و از آنجا كه خويشاوندان نزديك داراى چنين عطوفتى نسبت به يكديگر هستند به محل پرورش فرزند ، رحم گفته شده است .\r\n\r\n","description":"","footnote":"\r\n( 1 ) به تفسير نمونه ، جلد 14 صفحه 211 به بعد مراجعه فرمائيد .\r\n","page_name":" 429 ","page_number":429},
  {"content":"\r\n\r\n[ سوره آلعمران ‹ 4 › : آيه 7 
  ]\r\nهُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه وَما يَعْلَمُ تَأْوِيلَه إِلَّا اللَّه وَالرَّاسِخُونَ فِي الْعِلْمِ يَقُولُونَ آمَنَّا بِه كُلٌّ مِنْ عِنْدِ رَبِّنا وَما يَذَّكَّرُ إِلَّا أُولُوا الأَلْبابِ ‹ 7 ›\r\n\r\nترجمه :\r\n7 - او كسى است كه اين كتاب ( آسمانى ) را بر تو نازل كرد ، كه قسمتى از آن ، آيات « محكم » [ صريح و روشن 
  ] است ، كه اساس اين كتاب مىباشد ، ( و هر گونه پيچيدگى در آيات ديگر ، با مراجعه به اينها ، بر طرف مىگردد . ) و قسمتى از آن ، « متشابه » است [ آياتى كه به خاطر بالا بودن سطح مطلب و جهات ديگر ، در نگاه اول ، احتمالات مختلفى در آن مىرود ، ولى با توجه به آيات محكم ، تفسير آنها آشكار مىگردد . 
  ] اما آنها كه در قلوبشان انحراف است ، به دنبال متشابهاتاند ، تا فتنه انگيزى كنند ( و مردم را گمراه سازند ) ، و تفسير ( نادرستى ) براى آن مىطلبند ، در حالى كه تفسير آنها را ، جز خدا و راسخان در علم ، نمىدانند . ( آنها كه به دنبال فهم و درك اسرار همه آيات قرآن در پرتو علم و دانش الهى ) مىگويند : « ما به همه آن ايمان آورديم ، همه از طرف پروردگار ماست . » و جز صاحبان عقل ، متذكر نمىشوند ( و اين حقيقت را درك نمىكنند ) .\r\n\r\nشان نزول :\r\nدر تفسير نور الثقلين جلد اول صفحه 313 از كتاب معانى الاخبار از امام باقر ع حديثى به اين مضمون نقل شده كه : چند نفر از يهود به اتفاق « حى بن اخطب » و برادرش خدمت پيامبر اسلام ص آمدند و حروف مقطعه « الم » را دستآويز خود قرار داده ، گفتند : طبق حساب ابجد الف مساوى يك و لام مساوى\r\n","description":"","footnote":"","page_name":" 430 ","page_number":430},
  {"content":"\r\n30 و ميم مساوى 40 مىباشد و به اين ترتيب خبر داده اى كه دوران بقاى امت تو بيش از هفتاد و يك سال نيست ! پيامبر ص براى جلوگيرى از سوء استفاده آنها فرمود : شما چرا تنها « الم » را محاسبه كرده‌ايد مگر در قرآن « المص و الر » و ساير حروف مقطعه نيست ، اگر اين حروف اشاره به مدت بقاء امت من باشد چرا همه را محاسبه نمىكنيد ؟ ! ( در صورتى كه منظور از اين حروف چيز ديگرى است ) سپس آيه فوق نازل شد .\r\nدر تفسير « فى ضلال القرآن » شان نزول ديگرى نيز براى آيه نقل شده كه از نظر نتيجه با شان نزول فوق هم آهنگ است و آن اينكه جمعى از نصاراى نجران خدمت پيامبر اسلام ص آمدند و تعبير قرآن در باره مسيح وَكَلِمَتُه . . . وَرُوحٌ مِنْه ( 1 ) را دستاويز خود قرار داده و مىخواستند براى مساله « تثليث » و « خدايى » مسيح از آن سوء استفاده كنند و آن همه آياتى كه با صراحت تمام هر گونه شريك و شبيه را از خداوند نفى مىكند ناديده انگارند ، آيه فوق نازل شد و به آنها پاسخ قاطع داد .\r\n\r\nتفسير : محكم و متشابه در قرآن\r\nدر آيات پيشين سخن از نزول قرآن به عنوان يكى از دلايل آشكار نبوت پيامبر اسلام ص به ميان آمده بود ، و در اين آيه يكى از ويژگيهاى قرآن و چگونگى بيان مطالب در اين كتاب بزرگ آسمانى آمده است ، نخست مىفرمايد : « او كسى است كه اين كتاب را بر تو نازل كرد كه بخشى از آن آيات محكم ( صريح و روشن ) است كه اساس و شالوده اين كتاب است ، ( و آيات پيچيده ديگر را تفسير مىكند ) و بخشى از آن متشابه است » آياتى كه به خاطر بالا بودن سطح مطلب يا جهات ديگر ، در آغاز پيچيده به نظر مىرسد\r\n\r\n","description":"","footnote":"\r\n( 1 ) سوره نساء آيه 171 .\r\n","page_name":" 431 ","page_number":431},
  {"content":"\r\n( * ( هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ ) * ) .\r\nاين آيات متشابه محكى است براى آزمايش افراد كه عالمان راستين و فتنه گران لجوج را از هم جدا مىسازد ، لذا به دنبال آن مىفرمايد : « اما كسانى كه در قلوبشان انحراف است پيروى از متشابهات مىكنند تا فتنه انگيزى كنند و تفسير ( نادرستى بر طبق اميال خود ) براى آن مىطلبند ( تا مردم را گمراه سازند ) در حالى كه تفسير آن را جز خدا و راسخان در علم نمىدانند » ( * ( فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه وَما يَعْلَمُ تَأْوِيلَه إِلَّا اللَّه وَالرَّاسِخُونَ فِي الْعِلْمِ ) * ) . ( 1 )\r\nسپس مىافزايد : آنها هستند كه بر اثر درك صحيح معنى محكمات و متشابهات « مىگويند ما به همه آنها ايمان آورده‌ايم ( چرا كه ) همه از سوى پروردگار ما است » ( * ( يَقُولُونَ آمَنَّا بِه كُلٌّ مِنْ عِنْدِ رَبِّنا ) * ) .\r\n« ( آرى ) جز صاحبان فكر و خردمندان متذكر نمىشوند » ( * ( وَما يَذَّكَّرُ إِلَّا أُولُوا الأَلْبابِ ) * ) .\r\n\r\nنكته‌ها :\r\nدر اين آيه مباحث مهمى است كه بايد هر يك به طور مستقل مورد بحث قرار گيرد .\r\n\r\n1 - منظور از آيات محكم و متشابه چيست ؟\r\nواژه « محكم » در اصل از « احكام » به معنى ممنوع ساختن ، گرفته شده است و به همين دليل به موجودات پايدار و استوار ، محكم مىگويند ، زيرا عوامل انحرافى را مىزدايند و نيز سخنان روشن و قاطع كه هر گونه احتمال خلاف را از\r\n\r\n","description":"","footnote":"\r\n( 1 ) « زيغ » در اصل به معنى انحراف از حالت مستقيم و مايل شدن به يك طرف است و بودن زيغ در قلب ، به معنى انحراف اعتقادات از راه راست ، به طرق انحرافى است .\r\n","page_name":" 432 ","page_number":432},
  {"content":"\r\nخود دور مىسازد محكم مىگويند ( راغب در مفردات مىگويد : حكم ( و حكمه ) در اصل به معنى منع است ) و دانش را از اين جهت حكمت مىگويند كه انسان را از بديها باز مىدارد .\r\nبنا بر اين مراد از « * ( آياتٌ مُحْكَماتٌ ) * » آياتى است كه مفهوم آن به قدرى روشن است كه جاى گفتگو و بحث در آن نيست ، آياتى همچون قُلْ هُوَ اللَّه أَحَدٌ ( 1 ) « بگو او است خداى يگانه » ، لَيْسَ كَمِثْلِه شَيْءٌ ( 2 ) « هيچ چيز همانند او نيست » ، اللَّه خالِقُ كُلِّ شَيْءٍ ( 3 ) « خداوند آفريننده و آفريدگار همه چيز است » ، لِلذَّكَرِ مِثْلُ حَظِّ الأُنْثَيَيْنِ ( 4 ) « سهم ارث پسر معادل سهم دو دختر است » و هزاران آيه مانند آنها در باره عقايد و احكام و مواعظ و تواريخ ، همه از محكمات مىباشند .\r\nاين آيات ( محكمات ) در قرآن « ام الكتاب » ناميده شده ، يعنى اصل و مرجع و مفسر و توضيح دهنده آيات ديگر است .\r\nواژه « متشابه » در اصل به معنى چيزى است كه قسمتهاى مختلف آن ، شبيه يكديگر باشد ، به همين جهت به جمله‌ها و كلماتى كه معنى آنها پيچيده است و گاهى احتمالات مختلف در باره آن داده مىشود ، « متشابه » مىگويند ، و منظور از متشابهات قرآن همين است ، يعنى آياتى كه معانى آن در به دو نظر پيچيده است ، و در آغاز ، احتمالات متعددى در آن مىرود ، اگر چه با توجه به آيات محكم ، تفسير آنها روشن است .\r\nگرچه در باره محكم و متشابه ، مفسران احتمالات زيادى داده‌اند ( 5 ) ولى آنچه\r\n\r\n","description":"","footnote":"\r\n( 1 ) سوره اخلاص ، آيه 1 .\r\n( 2 ) سوره شورى ، آيه 11 .\r\n( 3 ) سوره زمر ، آيه 26 .\r\n( 4 ) سوره نساء ، آيه 11 .\r\n( 5 ) مرحوم « طبرسى » در « مجمع البيان » پنج تفسير براى آن ذكر كرده ، و « فخر رازى » چهار قول و مرحوم « علامه » در « الميزان » شانزده قول و بالاخره در « البحر المحيط » حدود بيست قول در تفسير آن آمده است .\r\n","page_name":" 433 ","page_number":433},
  {"content":"\r\nما در بالا گفتيم هم با معنى اصلى اين دو واژه كاملا مناسب است ، و هم با شان نزول آيه ، و هم با رواياتى كه در تفسير آيه وارد شده ، و هم با خود آيه مورد بحث ، سازگارتر مىباشد .\r\nزيرا در ذيل آيه فوق مىخوانيم كه افراد مغرض ، هميشه آيات متشابه را دستاويز خود قرار مىدهند ، بديهى است آنها از آياتى سوء استفاده مىكنند كه در به دو نظر تاب تفسيرهاى متعددى دارد و اين خود مىرساند كه « متشابه » به آن معنى است كه در بالا گفته شد .\r\nبراى نمونه آيات متشابه ، قسمتى از آيات مربوط به صفات خدا و چگونگى معاد را مىتوان ذكر كرد ، مانند « يَدُ اللَّه فَوْقَ أَيْدِيهِمْ » « دست خدا بالاى دستهاى آنها است » ( 1 ) كه درباره قدرت خداوند مىباشد « وَاللَّه سَمِيعٌ عَلِيمٌ » « خداوند شنوا و دانا است » ( 2 ) كه اشاره به علم خدا است و مانند « وَنَضَعُ الْمَوازِينَ الْقِسْطَ لِيَوْمِ الْقِيامَةِ » « ترازوهاى عدالت را در روز رستاخيز قرار مىدهيم » ( 3 ) كه در باره وسيله سنجش اعمال سخن مىگويد :\r\nبديهى است نه خداوند دست ( به معنى عضو مخصوص ) دارد و نه گوش ( به همين معنى ) و نه ترازوى سنجش اعمال ، شبيه ترازوهاى ماست ، بلكه اينها اشاره به مفاهيم كلى قدرت و علم و وسيله سنجش مىباشد .\r\nاين نكته نيز لازم به يادآورى است كه محكم و متشابه ، به معنى ديگرى نيز در قرآن آمده است ، در اول سوره هود مىخوانيم « كِتابٌ أُحْكِمَتْ آياتُه » در اين آيه تمام آيات قرآن ، « محكم » قلمداد شده است ، و منظور از آن ارتباط و به هم پيوستگى آيات قرآن است . و در آيه 23 سوره « زمر » مىخوانيم كِتاباً مُتَشابِهاً . . .\r\nيعنى كتابى كه تمام آيات آن ، متشابه است ، « متشابه » در اينجا يعنى همانند يكديگر\r\n\r\n","description":"","footnote":"\r\n( 1 ) سوره فتح ، آيه 10 .\r\n( 2 ) سوره بقره ، آيه 224 .\r\n( 3 ) سوره انبياء ، آيه 47 .\r\n","page_name":" 434 ","page_number":434},
  {"content":"\r\nاز نظر درستى و صحت و حقانيت .\r\nاز آنچه در باره محكم و متشابه گفتيم معلوم شد كه يك انسان واقع بين و حقيقتجو براى فهم كلمات پروردگار ، راهى جز اين ندارد كه همه آيات را در كنار هم بچيند و از آنها حقيقت را دريابد ، و اگر در ظواهر پاره اى از آيات ، در ابتداى نظر ، ابهام و پيچيدگى بيابد ، با توجه به آيات ديگر ، آن ابهام و پيچيدگى را بر طرف سازد و به كنه آن برسد .\r\nدر حقيقت ، « آيات محكم » از يك نظر همچون شاهراههاى بزرگ و « آيات متشابه » همانند جاده‌هاى فرعى هستند ، روشن است كه اگر انسان در جاده‌هاى فرعى ، احيانا سرگردان شود ، سعى مىكند خود را به نخستين شاهراه برساند و از آنجا مسير خود را اصلاح كرده و راه را پيدا كند .\r\nتعبير از محكمات به « * ( أُمُّ الْكِتابِ ) * » نيز مؤيد همين حقيقت است ، زيرا واژه « ام » در لغت به معنى اصل و اساس هر چيزى است و اگر « مادر » را « ام » مىگويند به خاطر اين است كه ريشه خانواده و پناهگاه فرزندان در حوادث و مشكلات مىباشد و به اين ترتيب ، محكمات ، اساس و ريشه و مادر آيات ديگر محسوب مىگردد .\r\n\r\n2 - چرا بخشى از آيات قرآن ، متشابه‌اند ؟\r\nبا اينكه قرآن نور و روشنايى و سخن حق و آشكار است و براى هدايت عموم مردم آمده ، چرا آيات متشابه دارد ؟ چرا محتواى بعضى از آيات آن پيچيده است كه موجب سوء استفاده فتنه انگيزها شود ؟\r\nاين موضوع بسيار با اهميتى است كه شايان دقت است ، بطور كلى ممكن است جهات ذيل ، فلسفه وجود آيات متشابه در قرآن باشد :\r\nالف ) الفاظ و عباراتى كه در گفتگوهاى انسانها به كار مىرود تنها براى نيازمنديهاى روزمره به وجود آمده ، و به همين دليل ، به محض اينكه از دايره زندگى\r\n","description":"","footnote":"","page_name":" 435 ","page_number":435},
  {"content":"\r\nمحدود مادى بشر خارج مىشويم و مثلا سخن در باره آفريدگار كه نامحدود از هر جهت است به ميان مىآيد ، به روشنى مىبينيم كه الفاظ ما قالب آن معانى نيست و ناچاريم كلماتى را به كار بريم كه از جهات مختلفى نارسايى دارد ، همين نارساييهاى كلمات ، سرچشمه قسمت قابل توجهى از متشابهات قرآن است ، آيات « يَدُ اللَّه فَوْقَ أَيْدِيهِمْ » ( 1 ) يا « الرَّحْمنُ عَلَى الْعَرْشِ اسْتَوى » ( 2 ) يا « إِلى رَبِّها ناظِرَةٌ » ( 3 ) كه تفسير هر كدام در جاى خود خواهد آمد از اين نمونه است و نيز تعبيراتى همچون « سميع » و « بصير » همه از قبيل مىباشد كه با مراجعه به آيات محكم ، تفسير آنها به خوبى روشن مىشود .\r\nب ) بسيارى از حقايق مربوط به جهان ديگر ، يا جهان ما وراى طبيعت است كه از افق فكر ما دور است و ما به حكم محدود بودن در زندان زمان و مكان ، قادر به درك عمق آنها نيستيم ، اين نارسايى افكار ما و بلند بودن افق آن معانى ، سبب ديگرى براى تشابه قسمتى از آيات است ، مانند بعضى از آيات مربوط به قيامت و امثال آن .\r\nو اين درست به آن مىماند كه كسى بخواهد براى كودكى كه در عالم جنين زندگى مىكند ، مسائل اين جهان را تشريح كند ، اگر سخنى نگويد ، كوتاهى كرده و اگر هم بگويد ناچار است مطالب را به صورت سربسته ادا كند زيرا شنونده در آن شرايط ، توانايى و استعداد بيشتر از اين را ندارد .\r\nج ) يكى ديگر از اسرار وجود متشابه در قرآن ، به كار انداختن افكار و انديشه‌ها و به وجود آوردن جنبش و نهضت فكرى در مردم است ، و اين درست به مسائل فكرى پيچيده اى مىماند كه براى تقويت افكار انديشمندان ، طرح مىشود\r\n\r\n","description":"","footnote":"\r\n( 1 ) سوره فتح ، آيه 10 .\r\n( 2 ) سوره طه ، آيه 5 .\r\n( 3 ) سوره قيامة ، آيه 23 .\r\n","page_name":" 436 ","page_number":436},
  {"content":"\r\nتا بيشتر به تفكر و انديشه و دقت و بررسى در مسائل بپردازند .\r\nد ) نكته ديگرى كه در ذكر متشابه در قرآن وجود دارد و اخبار اهل بيت ع آن را تاييد مىكند ، اين است كه وجود اين گونه آيات در قرآن ، نياز شديد مردم را به پيشوايان الهى و پيامبر ص و اوصياى او روشن مىسازد و سبب مىشود كه مردم به حكم نياز علمى به سراغ آنها بروند و رهبرى آنها را عملا به رسميت بشناسند و از علوم ديگر و راهنماييهاى مختلف آنان نيز استفاده كنند ، و اين درست به آن مىماند كه در پاره اى از كتب درسى ، شرح بعضى از مسائل به عهده معلم و استاد گذارده مىشود ، تا شاگردان ، رابطه خود را با استاد قطع نكنند و بر اثر اين نياز ، در همه چيز از افكار او الهام بگيرند و در واقع قرآن ، مصداق وصيت معروف پيامبر ص است كه فرمود : « انى تارك فيكم الثقلين كتاب اللَّه و اهل بيتى و انهما لن يتفرقا حتى يردا على الحوض » : « دو چيز گرانمايه را در ميان شما به يادگار مىگذارم : كتاب خدا و خاندانم و اين دو هرگز از هم جدا نمىشوند تا در قيامت در كنار كوثر به من برسند » .\r\nه ) مساله آزمايش افراد و شناخته شده فتنه انگيزان از مؤمنان راستين نيز فلسفه ديگرى است كه در آيه به آن اشاره شده است .\r\n\r\n3 - تاويل چيست ؟\r\nدر باره معنى « تاويل » سخن بسيار گفته‌اند ، آنچه به حقيقت نزديكتر است اين است كه تاويل در اصل لغت به معنى « بازگشت دادن چيزى » است ، بنا بر اين هر كار و يا سخنى را كه به هدف نهايى برسانيم تاويل ناميده مىشود ، مثلا اگر كسى اقدامى كند و هدف اصلى اقدام او روشن نباشد و در پايان آن را مشخص كند اين\r\n\r\n","description":"","footnote":"\r\n( 1 ) مستدرك حاكم ، جلد سوم صفحه 148 ( طبع دار المعرفة بيروت ) .\r\n","page_name":" 437 ","page_number":437},
  {"content":"\r\nكار را « تاويل » مىگويند ، همانطور كه در سرگذشت موسى ع و آن مرد دانشمند مىخوانيم كه او كارهايى در سفر خود انجام داد كه هدف آن روشن نبود ( مانند شكستن كشتى ) و به همين دليل موسى ناراحت و متوحش گرديد ، اما هنگامى كه هدف خود را در پايان كار و به هنگام جدايى براى او تشريح كرد و گفت منظورش نجات كشتى از چنگال سلطان غاصب و ستمگرى بوده است اضافه كرد :\r\n« ذلِكَ تَأْوِيلُ ما لَمْ تَسْطِعْ عَلَيْه صَبْراً » . ( 1 )\r\n« اين هدف نهايى كارى است كه تو در برابر آن صبر و تحمل نداشتى » .\r\nهمچنين اگر انسان خوابى مىبيند كه نتيجه آن روشن نيست سپس با مراجعه به كسى ، يا مشاهده صحنه اى تفسير آن خواب را دريابد به آن « تاويل » گفته مىشود ، همانطور كه يوسف ع پس از آنكه خواب مشهورش در خارج تحقق يافت و به اصطلاح به نهايت بازگشت ، گفت : هذا تَأْوِيلُ رُءْيايَ مِنْ قَبْلُ ( 2 ) « اين تفسير و نتيجه و پايان خوابى است كه ديدم » .\r\nو نيز هر گاه انسان ، سخن بگويد و مفاهيم خاص و اسرارى در آن نهفته باشد كه هدف نهايى آن سخن را تشكيل دهد به آن تاويل مىگويند .\r\nدر آيه مورد بحث ، منظور از تاويل همين معنى است يعنى در قرآن آياتى است كه اسرار و معانى عميقى دارد ، منتها افرادى كه افكارشان منحرف است ، و اغراض فاسدى دارند از پيش خود ، تفسير و معنى نادرستى براى آن ساخته و براى اغفال خود يا ديگران ، روى آن تكيه مىكنند .\r\nبنا بر اين منظور از جمله « * ( وَابْتِغاءَ تَأْوِيلِه ) * » اين است كه آنها مىخواهند تاويل آيات را به شكلى غير از آنچه هست منعكس سازند ( و ابتغاء تاويله على خلاف الحق ) .\r\n\r\n","description":"","footnote":"\r\n( 1 ) سوره كهف ، آيه 83 .\r\n( 2 ) سوره يوسف ، آيه 100 .\r\n","page_name":" 438 ","page_number":438},
  {"content":"\r\nمانند آنچه در شان نزول آيه خوانديم كه جمعى از يهود ، از حروف مقطعه قرآن ، سوء استفاده كرده ، آن را به معنى كوتاه بودن مدت آيين اسلام تفسير كرده بودند و يا مسيحيان كلمه « رُوحٌ مِنْه » را دستاويز قرار داده و براى الوهيت عيسى به آن استدلال كرده بودند ، تمام اينها از قبيل « تاويل به غير حق » و بازگشت دادن آيه به هدفى غير واقعى و نادرست محسوب مىشود .\r\n\r\n4 - « راسخون در علم » چه كسانى هستند ؟\r\nدر قرآن مجيد در دو مورد ، اين تعبير به كار رفته است يكى در اينجا و ديگرى در سوره نساء آيه 162 آنجا كه مىفرمايد :\r\n« لكِنِ الرَّاسِخُونَ فِي الْعِلْمِ مِنْهُمْ وَالْمُؤْمِنُونَ يُؤْمِنُونَ بِما أُنْزِلَ إِلَيْكَ وَما أُنْزِلَ مِنْ قَبْلِكَ » ، « دانشمندان و راسخان در علم از اهل كتاب ، به آنچه بر تو نازل شده و آنچه پيش از تو نازل گرديده است ايمان مىآورند » .\r\nهمانطور كه از معنى لغوى اين كلمه استفاده مىشود منظور از آن ، كسانى هستند كه در علم و دانش ، ثابت قدم و صاحبنظرند .\r\nالبته مفهوم اين كلمه يك مفهوم وسيع است كه همه دانشمندان و متفكران را در بر مىگيرد ، ولى در ميان آنها افراد ممتازى هستند كه درخشندگى خاصى دارند و طبعا در درجه اول ، در ميان مصاديق اين كلمه قرار گرفته‌اند و هنگامى كه اين تعبير ذكر مىشود قبل از همه نظرها متوجه آنان مىشود .\r\nو اگر مشاهده مىكنيم در روايات متعددى « راسخون فى العلم » به پيامبر گرامى اسلام ص و ائمه هدى ع تفسير شده ، روى همين نظر است ، زيرا بارها گفته‌ايم كه آيات و كلمات قرآن مفاهيم وسيعى دارد كه در ميان مصاديق آن افراد\r\n","description":"","footnote":"","page_name":" 439 ","page_number":439},
  {"content":"\r\nنمونه و فوق العاده اى ديده مىشود كه گاهى در تفسير آنها تنها از آنان نام مىبرند .\r\nدر اصول كافى از امام باقر يا امام صادق ع نقل شده است كه فرمود :\r\n« پيامبر خدا بزرگترين راسخان در علم بود و تمام آنچه را خداوند بر او نازل كرده بود از تاويل و تنزيل قرآن مىدانست ، خداوند هرگز چيزى بر او نازل نكرد كه تاويل آن را به او تعليم نكند و او و اوصياى وى همه اينها را مىدانستند » .\r\nروايات فراوان ديگرى در كتاب اصول كافى ( 1 ) و ساير كتب حديث در اين زمينه آمده است كه نويسندگان تفسير « نور الثقلين » و تفسير « برهان » در ذيل اين آيه آنها را جمعآورى نموده‌اند و همانطور كه اشاره شد تفسير « راسخون فى العلم » به پيامبر ص و ائمه هدى ع منافاتى با وسعت مفهوم اين تعبير ندارد ، لذا از ابن عباس نقل شده كه مىگفت : من هم از راسخان در علم هستم ، منتها هر كس به اندازه وسعت دانشش از اسرار و تاويل آيات قرآن ، آگاه مىگردد ، و آنان كه علمشان از علم بىپايان پروردگار سرچشمه مىگيرد طبعا به همه اسرار و تاويل قرآن آشنا هستند در حالى كه ديگران تنها قسمتى از اين اسرار را مىدانند .\r\n\r\n5 - « راسخان در علم » از معنى متشابهات آگاهند\r\nدر اينجا بحث مهمى در ميان مفسران و دانشمندان ديده مىشود كه آيا « * ( وَالرَّاسِخُونَ فِي الْعِلْمِ ) * » آغاز جمله مستقلى است و يا عطف بر « الا اللَّه » مىباشد ، و به عبارت ديگر آيا معنى آيه اين است كه : « تاويل قرآن را جز خدا و راسخون در علم نمىدانند » و يا معنى آن اين است كه « تاويل قرآن را فقط خدا مىداند ، اما راسخون در علم مىگويند گرچه تاويل آيات متشابه را نمىدانيم ، اما در برابر همه آنها تسليم هستيم و همه از طرف پروردگار ما است » .\r\n\r\n","description":"","footnote":"\r\n( 1 ) اصول كافى ، جلد 1 صفحه 213 .\r\n","page_name":" 440 ","page_number":440},
  {"content":"\r\nطرفداران هر يك از اين دو نظر براى اثبات عقيده خود شواهدى آورده‌اند ، اما آنچه با قرائن موجود در آيه و روايات مشهور هماهنگ مىباشد آن است كه « * ( وَالرَّاسِخُونَ فِي الْعِلْمِ ) * » عطف بر « اللَّه » است زيرا :\r\nاولا بسيار بعيد به نظر مىرسد كه در قرآن آياتى باشد كه اسرار آن را جز خدا نداند . مگر اين آيات براى تربيت و هدايت مردم نازل نشده است چگونه ممكن است حتى پيامبرى كه قرآن بر او نازل شده از معنى و تاويل آن بىخبر باشد ؟ ! اين درست به آن مىماند كه شخصى كتابى بنويسد كه مفهوم بعضى از جمله‌هاى آن را جز خودش هيچكس نداند ! ثانيا همانطور كه مرحوم « طبرسى » در « مجمع البيان » مىگويد : هيچگاه در ميان دانشمندان اسلام و مفسران قرآن ديده نشده است كه از بحث در باره تفسير آيه اى خوددارى كنند و بگويند اين آيه از آياتى است كه جز خدا معنى نهايى آن را نمىداند ، بلكه دائما براى كشف اسرار و معانى قرآن همگى تلاش و كوشش داشته‌اند .\r\nثالثا اگر منظور اين باشد كه راسخون در علم در برابر آنچه نمىدانند ، تسليم هستند مناسبتر اين بود كه گفته شود : راسخون در ايمان چنين هستند ، زيرا راسخ در علم بودن متناسب با دانستن تاويل قرآن است نه با ندانستن و تسليم بودن .\r\nرابعا روايات فراوانى كه در تفسير آيه نقل شده همگى تاييد مىكند كه راسخون در علم ، تاويل آيات قرآن را مىدانند ، بنا بر اين بايد عطف بر كلمه « اللَّه » باشد . تنها چيزى كه در اينجا باقى مىماند اين است كه از جمله اى در خطبه « اشباح » از نهج البلاغه استفاده مىشود كه راسخون در علم تاويل آيات را نمىدانند ، و به عجز و ناتوانى خود معترفاند :\r\nو اعلم ان الراسخين فى العلم هم الذين اغناهم عن اقتحام السدد المضروبة دون الغيوب الاقرار بجملة ما جهلوا تفسيره من الغيب المحجوب\r\n:\r\n","description":"","footnote":"","page_name":" 441 ","page_number":441},
  {"content":"\r\n« بدان راسخان در علم ، كسانى هستند كه اعتراف به عجز در برابر اسرار غيبى و آنچه از تفسير آن عاجزند ، آنان را از كاوش در پيرامون آنها بى نياز ساخته است » ( 1 ) .\r\nولى علاوه بر اين كه اين جمله با بعضى از روايات كه از خود آن حضرت نقل شده ، كه راسخون در علم را بر « اللَّه » معطوف دانسته و آنها را آگاه از تاويل قرآن معرفى نموده ( 2 ) ، سازگار نيست ، با دلايل فوق نيز تطبيق نمىكند بنا بر اين بايد اين جمله از خطبه اشباح را چنان توجيه و تفسير كرد كه با مدارك ديگرى كه در دست ما است منافات نداشته باشد .\r\n\r\n6 - نتيجه سخن در تفسير آيه\r\nاز مجموع آنچه درباره تفسير آيه فوق گفته شد چنين استفاده مىشود كه :\r\nآيات قرآن بر دو دسته هستند مفهوم قسمتى از آيات آن چنان روشن است كه جاى هيچگونه انكار و توجيه و سوء استفاده در آن نيست ، و آنها را « محكمات » گويند و قسمتى به خاطر بالا بودن سطح مطلب يا گفتگو در باره عوالمى كه از دسترس ما بيرون است مانند عالم غيب ، و جهان رستاخيز و صفات خدا ، چنان هستند كه معنى نهايى و اسرار و كنه حقيقت آنها نياز به سرمايه خاص علمى دارد كه آنها را متشابهات گويند .\r\nافراد منحرف معمولا مىكوشند اين آيات را دستاويز قرار داده و تفسيرى بر خلاف حق براى آنها درست كنند ، تا در ميان مردم ، فتنه انگيزى نمايند ، و آنها را از راه حق گمراه سازند ، اما خداوند و راسخان در علم ، اسرار اين آيات را مىدانند و براى مردم تشريح مىكنند ، آنها در پرتو علم وسيعشان آيات متشابه را همانند آيات\r\n\r\n","description":"","footnote":"\r\n( 1 ) نهج البلاغه ، خطبه 91 .\r\n( 2 ) به تفسير نور الثقلين ، جلد 1 صفحه 315 مراجعه شود .\r\n","page_name":" 442 ","page_number":442},
  {"content":"\r\nمحكم درك مىكنند و به همين دليل در مقابل همه تسليماند و مىگويند : همه آيات از طرف پروردگار ما است ، چه اينكه همه آنها اعم از محكم و متشابه در پرتو علم و دانش آنان روشن است چنان كه در متن آيه آمده است :\r\n« * ( يَقُولُونَ آمَنَّا بِه كُلٌّ مِنْ عِنْدِ رَبِّنا ) * » و به اين ترتيب رسوخ در علم سبب مىشود كه انسان هر چه بيشتر از اسرار قرآن آگاه گردد . و البته آنها كه از نظر علم و دانش در رديف اولند ( همچون پيامبر ص و ائمه هدى ع ) از همه اسرار آن آگاهند در حالى كه ديگران هر يك به اندازه دانش خود از آن چيزى مىفهمند ، و همين حقيقت است كه مردم حتى دانشمندان را به دنبال معلمان الهى براى درك اسرار قرآن مىفرستد .\r\n7 - جمله « * ( وَما يَذَّكَّرُ إِلَّا أُولُوا الأَلْبابِ ) * » كه در پايان آيه آمده ، اشاره به اين است كه اين حقايق را تنها انديشمندان مىدانند ، آنها هستند كه مىفهمند چرا قرآن بايد آيات محكم و متشابه داشته باشد ، و آنها هستند كه مىفهمند بايد آيات متشابه را در كنار آيات محكم چيد و اسرار آنها را كشف نمود ، و لذا از امام على بن موسى الرضا ع نقل شده كه فرمود :\r\nمن رد متشابه القرآن الى محكمه هدى الى صراط مستقيم\r\n« ، » كسى كه آيات متشابه را به آيات محكم باز گرداند به راه راست هدايت شده است « ( 1 ) .\r\n\r\n","description":"","footnote":"\r\n( 1 ) تفسير صافى ، ذيل آيه مورد بحث .\r\n","page_name":" 443 ","page_number":443},
  {"content":"\r\n\r\n[ سوره آلعمران ‹ 4 › : آيات 8 تا 9 
  ]\r\nرَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ‹ 8 › رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيه إِنَّ اللَّه لا يُخْلِفُ الْمِيعادَ ‹ 9 ›\r\n\r\nترجمه :\r\n8 - ( راسخان در علم ، مىگويند : ) « پروردگارا ! دلهايمان را ، بعد از آنكه ما را هدايت كردى ، ( از راه حق ) منحرف مگردان ! و از سوى خود ، رحمتى بر ما ببخش ، زيرا تو بخشنده اى ! 9 - پروردگارا ! تو مردم را ، براى روزى كه ترديدى در آن نيست ، جمع خواهى كرد ، زيرا خداوند ، از وعده خود ، تخلف نمىكند . ( ما به تو و رحمت بىپايانت ، و به وعده رستاخيز و قيامت ايمان داريم . ) »\r\n\r\nتفسير : رهايى از لغزشها\r\nاز آنجا كه آيات متشابه و اسرار نهانى آن ممكن است لغزشگاهى براى افراد گردد ، و از كوره اين امتحان ، سيه روى درآيند ، راسخون در علم و انديشمندان با ايمان ، علاوه بر به كار گرفتن سرمايه‌هاى علمى خود در فهم معنى اين آيات به پروردگار خويش پناه مىبرند ، و اين دو آيه كه از زبان راسخون در علم ، مىباشد روشنگر اين حقيقت است آنها مىگويند : « پروردگارا ! دلهاى ما را بعد از آنكه ما را هدايت نمودى ، منحرف مگردان ، و از سوى خود رحمتى بر ما ببخش زيرا تو بسيار بخشنده اى » ( * ( رَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ) * ) .\r\nبسيارند دانشمندانى كه غرور علمى ، آنان را از پاى در مىآورد و يا\r\n","description":"","footnote":"","page_name":" 444 ","page_number":444},
  {"content":"\r\nوسوسه‌هاى شياطين و هواى نفس آنها را به بيراهه‌ها مىكشاند ، اينجا است كه بايد خود را به خدا سپرد و از او هدايت خواست .\r\nحتى در بعضى از روايات آمده است كه شخص پيامبر اسلام ص نيز خود را به خدا مىسپرد ، و بسيار اين دعا را تكرار مىكرد :\r\nيا مقلب القلوب ثبت قلبى على دينك\r\n: « اى كسى كه دلها را مىگردانى قلب من را بر دين خودت ثابت بدار » ( 1 ) .\r\nو از آنجا كه عقيده به معاد و توجه به روز رستاخيز از هر چيز براى كنترل اميال و هوسها مؤثرتر است ، راسخون در علم به ياد آن روز مىافتند ، و مىگويند :\r\n« پروردگارا ! تو مردم را در آن روزى كه ترديدى در آن نيست جمع خواهى كرد زيرا خداوند از وعده خود تخلف نمىكند » ( * ( رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيه إِنَّ اللَّه لا يُخْلِفُ الْمِيعادَ ) * ) .\r\nو به اين ترتيب از هوى و هوسها و احساسات افراطى كه موجب لغزش مىگردد خود را بر كنار مىدارند .\r\nآرى اين گونه افراد هستند كه مىتوانند آيات خدا را آن چنان كه هست بفهمند و از انحراف در امان بمانند ( در حقيقت آيه اول اشاره به ايمان كامل آنها به مبدأ است ، و آيه دوم اشاره به ايمان راسخ آنها به معاد ) .\r\n\r\n","description":"","footnote":"\r\n( 1 ) تفسير مراغى ، جلد 3 صفحه 102 .\r\n","page_name":" 445 ","page_number":445},
  {"content":"\r\n\r\n[ سوره آلعمران ‹ 4 › : آيات 10 تا 11 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَلا أَوْلادُهُمْ مِنَ اللَّه شَيْئاً وَأُولئِكَ هُمْ وَقُودُ النَّارِ ‹ 10 › كَدَأْبِ آلِ فِرْعَوْنَ وَالَّذِينَ مِنْ قَبْلِهِمْ كَذَّبُوا بِآياتِنا فَأَخَذَهُمُ اللَّه بِذُنُوبِهِمْ وَاللَّه شَدِيدُ الْعِقابِ ‹ 11 ›\r\n\r\nترجمه :\r\n10 - ثروتها و فرزندان كسانى كه كافر شدند ، نمىتواند آنان را از ( عذاب ) خداوند باز دارد ، ( و از كيفر ، رهايى بخشد . ) و آنان خود ، آتشگيره دوزخند .\r\n11 - ( عادت آنان در انكار و تحريف حقايق ، ) همچون عادت آل فرعون و كسانى است كه پيش از آنها بودند ، آيات ما را تكذيب كردند ، و خداوند آنها را به ( كيفر ) گناهانشان گرفت ، و خداوند ، شديد العقاب است .\r\n\r\nتفسير :\r\nدر آيات گذشته وضع مؤمنان و غير مؤمنان در برابر آيات محكم و متشابه بيان شده بود ، در ادامه اين بحث از وضع دردناك كافران در روز قيامت پرده بر مىدارد و عواقب شوم اعمالشان را براى آنها مجسم مىسازد ، مىفرمايد : « كسانى كه كافر شدند اموال و ثروتها و فرزندانشان آنها را از خداوند بىنياز نمىكند ( و در برابر عذاب الهى به آنان كمك نمىنمايد ) و آنها آتشگيره دوزخند » ( * ( إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَلا أَوْلادُهُمْ مِنَ اللَّه شَيْئاً وَأُولئِكَ هُمْ وَقُودُ النَّارِ ) * ) .\r\nاگر تصور مىكنند فزونى ثروت و نفرات و فرزندان مىتواند آنها را از عذاب الهى در اين جهان يا در آخرت حفظ كند سخت در اشتباهند .\r\nبعضى از مفسران ، اين آيه را اشاره به يهود بنى نضير و بنى قريظه دانسته‌اند كه به اموال و فرزندان خود افتخار مىكردند ، ولى مسلما آنها يكى از مصاديق اين آيه\r\n","description":"","footnote":"","page_name":" 446 ","page_number":446},
  {"content":"\r\nبوده‌اند ، و مفهوم آن چنان گسترده است كه كفار ديروز و امروز را شامل مىشود .\r\n« وقود » - چنان كه در سابق نيز اشاره شد - به معنى « آتشگيره » و چيزى كه آتش را با آن مىافروزند ( مانند هيزم ) مىباشد ، نه آتشزنه ( مانند كبريت ) و تعبير « * ( وَأُولئِكَ هُمْ وَقُودُ النَّارِ ) * » ( و آنها هيزم آتش دوزخند ) ، مىرساند كه آتش دوزخ از درون وجود خود آنها زبانه مىكشد ، و وجود آنها است كه آنها را آتش مىزند .\r\nالبته در بعضى از آيات داريم كه آتشگيره دوزخ ، علاوه بر گنهكاران ، سنگها نيز مىباشند كه ظاهرا منظور از آن بتهايى است كه از سنگ مىساختند ، بنا بر اين آتش دوزخ از درون وجود خودشان و اعمال و معبودهاى خودشان شعله ور مىگردد .\r\nسپس به يك نمونه روشن از اقوامى كه داراى ثروت و نفرات فراوان بودند ولى به هنگام نزول عذاب ، اين امور نتوانست مانع نابودى آنان گردد اشاره كرده ، مىفرمايد : « وضع اينها همچون وضع آل فرعون و كسانى است كه قبل از آنها بودند ، آيات ما را تكذيب كردند ( و به فزونى اموال و نفرات و فرزندان مغرور شدند ) خداوند آنها را به كيفر گناهانشان گرفت و خداوند كيفرش شديد است » ( * ( كَدَأْبِ آلِ فِرْعَوْنَ وَالَّذِينَ مِنْ قَبْلِهِمْ كَذَّبُوا بِآياتِنا فَأَخَذَهُمُ اللَّه بِذُنُوبِهِمْ وَاللَّه شَدِيدُ الْعِقابِ ) * ) .\r\n« دأب » در اصل به معنى ادامه سير و حركت است و به معنى « هر كار و عادت مستمر » نيز مىآيد . در آيه فوق حال كافران معاصر پيامبر ص تشبيه به عادت مستمر و سيره نادرست آل فرعون و اقوام پيش از آنها شده است كه آيات خدا را تكذيب كردند و خداوند آنها را به گناهانشان گرفت و در همين جهان به مجازات سختى گرفتار شدند .\r\nاين در حقيقت هشدارى است به همه كافران لجوج كه سرنوشت فرعونيان و اقوام پيشين را به خاطر بياورند و مراقب اعمال خود باشند .\r\n","description":"","footnote":"","page_name":" 447 ","page_number":447},
  {"content":"\r\nدرست است كه خداوند ارحم الراحمين است ، ولى به موقع خود براى تربيت بندگان شديد العقاب نيز مىباشد و هرگز نبايد رحمت واسعه پروردگار باعث غرور كسى شود .\r\nضمنا از كلمه « دأب » استفاده مىشود كه اين برنامه غلط يعنى لجاجت در برابر حقيقت و تكذيب آيات پروردگار خوى و عادت آنها شده و به همين جهت به مجازات شديد تهديد شده‌اند زيرا تا زمانى كه « گناه و خلاف » به صورت عادت و سنت و راه و رسم در نيامده بازگشت از آن آسان ، و مجازاتش نسبتا خفيف است ولى هنگامى كه در وجود انسان نفوذ كرد هم بازگشت از آن مشكل است و هم مجازات آن سنگين ، پس چه بهتر كه كافران و گناهكاران تا دير نشده از راه نادرست باز گردند .\r\n","description":"","footnote":"","page_name":" 448 ","page_number":448},
  {"content":"\r\n\r\n[ سوره آلعمران ‹ 4 › : آيه 12 
  ]\r\nقُلْ لِلَّذِينَ كَفَرُوا سَتُغْلَبُونَ وَتُحْشَرُونَ إِلى جَهَنَّمَ وَبِئْسَ الْمِهادُ ‹ 12 ›\r\n\r\nترجمه :\r\n12 - به آنها كه كافر شدند بگو : « ( از پيروزى موقت خود در جنگ احد ، شاد نباشيد ! » به زودى مغلوب خواهيد شد ، و ( سپس در رستاخيز ) به سوى جهنم ، محشور خواهيد شد . و چه بد جايگاهى است !\r\n\r\nشان نزول :\r\nپس از جنگ « بدر » و پيروزى مسلمانان جمعى از يهود گفتند : آن پيامبر امى كه ما وصف او را در كتاب دينى خود ( تورات ) خوانده‌ايم كه در جنگ مغلوب نمىشود همين پيغمبر است ، بعضى ديگر گفتند : عجله و شتاب نكنيد تا نبرد و واقعه ديگرى واقع شود آن گاه قضاوت كنيد ، هنگامى كه جنگ احد پيش آمد ، و ظاهرا به شكست مسلمانان پايان يافت گفتند : نه ، به خدا سوگند آن پيامبرى كه در كتاب ما بشارت به آن داده شده اين نيست و به دنبال اين واقعه نه تنها مسلمان نشدند ، بلكه بر خشونت و فاصله گرفتن از پيامبر و مسلمانان افزودند ، حتى پيمانى را كه با رسول خدا ص در مورد عدم تعرض داشتند پيش از پايان مدت نقض كردند و شصت نفر سوار به اتفاق « كعب اشرف » به سوى مكه رهسپار شدند و با مشركان براى مبارزه با اسلام هم پيمان گرديده به مدينه مراجعت كردند ، در اين هنگام آيه فوق نازل شد و پاسخ دندان شكنى به آنها داد كه نتيجه را در پايان كار حساب كنيد و بدانيد به زودى همگى مغلوب خواهيد شد ( 1 ) .\r\n\r\n","description":"","footnote":"\r\n( 1 ) مجمع البيان ، جلد 2 - 1 صفحه 413 .\r\n","page_name":" 449 ","page_number":449},
  {"content":"\r\n\r\nتفسير : انتظارات غلط\r\nبا توجه به شان نزول فوق معلوم مىشود كفارى كه به اموال و ثروتها و فرزندان و نفراتشان مغرور بودند انتظار شكست اسلام را داشتند ، ولى قرآن در اين آيه با صراحت مىگويد : يقين داشته باشند كه به زودى مغلوب خواهيد شد ، روى سخن را به پيامبر كرده ، مىفرمايد : « به كافران بگو : به زودى مغلوب خواهيد شد ( در اين دنيا خوار و بىمقدار و در قيامت ) به سوى جهنم محشور و رانده خواهيد شد و چه بد جايگاهى است دوزخ » ( * ( قُلْ لِلَّذِينَ كَفَرُوا سَتُغْلَبُونَ وَتُحْشَرُونَ إِلى جَهَنَّمَ وَبِئْسَ الْمِهادُ ) * ) . ( 1 )\r\n\r\nنكته : يك پيشگويى روشن\r\nدر قرآن مجيد اخبار غيبى فراوانى است كه از ادله عظمت و اعجاز قرآن است و يك نمونه آن را در آيه فوق مىخوانيم .\r\nدر اين آيه ، خداوند صريحا به پيامبر خود بشارت مىدهد كه بر همه دشمنان پيروز خواهد شد و به كافران مىگويد علاوه بر اين كه در اين جهان شكست خواهيد خورد و مغلوب خواهيد شد در جهان ديگر نيز سرانجام شومى در پيش خواهيد داشت .\r\nبا توجه به شان نزول آيه و اينكه بعد از جنگ احد نازل شده در حالى كه مسلمانان از نظر ظاهر قدرت و نفوذ خود را از دست داده بودند و دشمنان اسلام با پيوستن به يكديگر و هم پيمان شدن ، قدرت و نيروى چشمگيرى پيدا كرده بودند .\r\n\r\n","description":"","footnote":"\r\n( 1 ) « مهاد » به گفته راغب به معنى مكان آماده و مهيا است ، و در اصل از ماده « مهد » به معنى گاهواره و محل استراحت كودك گرفته شده است .\r\n","page_name":" 450 ","page_number":450},
  {"content":"\r\nدر چنين شرايطى پيشگويى صريح آن هم در باره آينده نزديك كه از جمله « ستغلبون » ( به زودى شكست خواهيد خورد ) استفاده مىشود موضوع جالبى است ، از اين رو مىتوان آيه را از آيات اعجاز قرآن به شمار آورد زيرا خبر صريح از امور مربوط به آينده در آن است در شرايطى كه نشانه‌هاى پيروزى مسلمانان بر كفار و يهود روشن نبود .\r\nطولى نكشيد كه مضمون آيه تحقق يافت ، يهوديان مدينه ( بنى قريظه و بنى نضير ) در هم شكسته شدند و در غزوه خيبر ، مهمترين مركز قدرت آنان از هم متلاشى شد و مشركان نيز در فتح مكه براى هميشه مغلوب گشتند .\r\n","description":"","footnote":"","page_name":" 451 ","page_number":451},
  {"content":"\r\n\r\n[ سوره آلعمران ‹ 4 › : آيه 13 
  ]\r\nقَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّه وَأُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَاللَّه يُؤَيِّدُ بِنَصْرِه مَنْ يَشاءُ إِنَّ فِي ذلِكَ لَعِبْرَةً لأُولِي الأَبْصارِ ‹ 14 ›\r\n\r\nترجمه :\r\n13 - در دو گروهى كه ( در ميدان جنگ بدر ، ) با هم رو به رو شدند ، نشانه ( و درس عبرتى ) براى شما بود : يك گروه ، در راه خدا نبرد مىكرد ، و جمع ديگرى كه كافر بود ، ( در راه شيطان و بت ، ) در حالى كه آنها ( گروه مؤمنان ) را با چشم خود ، دو برابر آنچه بودند ، مىديدند . ( و اين خود عاملى براى وحشت و شكست آنها شد . ) و خداوند ، هر كس را بخواهد ( و شايسته بداند ) ، با يارى خود ، تاييد مىكند . در اين ، عبرتى است براى بينايان !\r\n\r\nشان نزول :\r\nاين آيه در مورد چگونگى جنگ « بدر » نازل شده است ، چنان كه مفسران گفته‌اند در جنگ بدر تعداد مسلمانان 313 نفر بود ، 77 نفر آنها از مهاجران و 236 نفر آنها از انصار بودند پرچم مهاجران به دست على ع بود و سعد بن عباده پرچمدار انصار بود آنان تنها با داشتن هفتاد شتر و دو اسب و شش زره و هشت شمشير در اين نبرد بزرگ شركت كرده بودند ، با اينكه سپاه دشمن بيش از هزار نفر با اسلحه كافى بودند و يكصد اسب داشتند مسلمانان با دادن بيست و دو نفر شهيد ‹ 14 نفر از مهاجران و 8 نفر از انصار ) به دشمن كه هفتاد كشته و هفتاد اسير داد غالب شدند و با پيروزى كامل به مدينه مراجعت كردند اين آيه گوشه اى از ماجراى بدر را بازگو مىكند ( 1 ) .\r\n\r\n","description":"","footnote":"\r\n( 1 ) آنچه در بالا آمد از « مجمع البيان » است ولى در « كامل ابن اثير » جلد 3 صفحه 136 آمده است : « و كان جميع من قتل من المسلمين ببدر اربعة عشر رجلا ستة من المهاجرين و ثمانية من الانصار : « جميع كسانى كه از مسلمانان در بدر كشته شدند چهارده نفر بوده‌اند ، شش نفر از مهاجرين و هشت نفر از انصار » .\r\n","page_name":" 452 ","page_number":452},
  {"content":"\r\n\r\nتفسير : جنگ بدر نمونه روشنى بود\r\nاين آيه در حقيقت بيان نمونه اى است از آنچه در آيات قبل آمده است و به كافران هشدار مىدهد كه به اموال و ثروت و كثرت نفرات مغرور نشوند كه سودى به حالشان ندارد ، يك شاهد زنده اين موضوع جنگ بدر است ، كه دشمنان اسلام با فزونى تجهيزات جنگى و نفرات و اموال ، به شكست سختى مبتلا شدند ، مىفرمايد : « در آن دو جمعيت ( كه در ميدان جنگ بدر ) با هم روبرو شدند نشانه و درس عبرتى براى شما بود » ( * ( قَدْ كانَ لَكُمْ آيَةٌ فِي فِئَتَيْنِ الْتَقَتا ) * ) .\r\n« يك گروه در راه خدا نبرد مىكرد و گروه ديگر كافر بود » و در راه شيطان و بت ( * ( فِئَةٌ تُقاتِلُ فِي سَبِيلِ اللَّه وَأُخْرى كافِرَةٌ ) * ) .\r\nچرا عبرت نگيريد در حالى كه يك ارتش كوچك و تقريبا فاقد ساز و برگ جنگى اما با ايمان استوار و محكم بر ارتش كه چند برابر او بود ، از نظر وسايل جنگى و تعداد نفرات ، پيروز گشت ، اگر تنها فزونى نفرات و امكانات مىتوانست كارگشا باشد ، بايد در جنگ بدر ظاهر شده باشد ، در حالى كه نتيجه معكوس بود ، سپس مىافزايد : « آنها ( مشركان ) اين گروه ( مؤمنان ) را با چشم خود دو برابر آنچه بودند مشاهده مىكردند » ( * ( يَرَوْنَهُمْ مِثْلَيْهِمْ رَأْيَ الْعَيْنِ ) * ) .\r\nيعنى اگر مؤمنان 313 نفر بودند ، در چشم كفار بيش از 600 نفر جلوه مىكردند تا بر وحشت آنها بيفزايد ، و اين خود يكى از عوامل شكست كفار شد .\r\nاين موضوع علاوه بر اينكه يك امداد الهى بود ، از جهتى طبيعى نيز به نظر مىرسد زيرا وقتى نبرد شروع شد ، و ضربات كوبنده مسلمانان كه از نيروى ايمان مايه مىگرفت بر پيكر لشكر دشمن وارد شد ، چنان مرعوب و متوحش شدند كه فكر مىكردند نيروى ديگرى همانند آنان به آنها پيوسته است و با دو برابر قدرت اول صحنه جنگ را در اختيار گرفته‌اند ، در حالى كه قبل از شروع جنگ مطلب بر\r\n","description":"","footnote":"","page_name":" 453 ","page_number":453},
  {"content":"\r\nعكس بود ، آنها چنان با ديده حقارت به مسلمانان نگاه مىكردند كه تعدادشان را كمتر از آنچه بود ، تصور مىكردند ، يا به تعبير ديگر خدا مىخواست قبل از شروع جنگ ، تعداد مسلمانان در نظر آنان كم جلوه كند تا با غرور و غفلت وارد جنگ شوند ، و پس از شروع جنگ دو برابر جلوه كند تا وحشت و اضطراب ، آنها را فرا گيرد و منتهى به شكست آنان گردد ولى به عكس خداوند عدد دشمنان را در نظر مسلمانان ، كم جلوه داد تا بر قدرت و قوت روحيه آنها بيفزايد .\r\nاين همان چيزى است كه در آيه 44 سوره انفال نيز به آن اشاره شده است مىفرمايد : وَإِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا وَيُقَلِّلُكُمْ فِي أَعْيُنِهِمْ لِيَقْضِيَ اللَّه أَمْراً كانَ مَفْعُولًا : « به ياد آريد هنگامى را كه با دشمن در ميدان جنگ روبرو شديد ، خداوند آنها را در نظر شما كم جلوه مىداد ( تا روحيه شما براى نبرد ضعيف نشود ) و شما را در نظر آنها كم جلوه مىداد ( تا از شروع به جنگى كه سرانجامش شكست آنها بود منصرف نشوند ) تا خداوند كارى را كه مىبايست انجام گيرد صورت بخشد » .\r\nيعنى شما نترسيد و با كمال قدرت وارد جنگ شويد ، آنها نيز در آغاز با غرور و بى اعتنايى وارد جنگ شوند و سپس صحنه دگرگون گردد ، و مسلمانان بيش از آنچه بودند ، در نظر دشمنان جلوه كنند و به شكست آنان در اين نبرد سرنوشتساز منتهى گردد ( 1 ) .\r\nدر بعضى از روايات آمده است كه يكى از مسلمانان مىگويد : قبل از جنگ بدر به ديگرى گفتم : آيا فكر مىكنى ، كفار هفتاد نفر باشند ، گفت گمان مىكنم صد\r\n\r\n","description":"","footnote":"\r\n( 1 ) تفسيرى كه در بالا گفته شد ، روى اين نظر است كه در آيه مورد بحث مرجع ضمير « يرون » كفار و مرجع ضمير « هم » مسلمانان باشد ، و اين روشنترين تفسير آيه است كه با آيه 44 سوره انفال نيز سازگار است ، اگر چه مفسران احتمالات ديگرى در باره مرجع ضميرهاى فوق داده‌اند - شرح بيشتر در باره اين موضوع ذيل آيات 41 تا 45 سوره انفال به خواست خدا خواهد آمد .\r\n","page_name":" 454 ","page_number":454},
  {"content":"\r\nنفرند ، ولى هنگامى كه در جنگ پيروز شديم و اسيران فراوانى از آنها گرفتيم به ما خبر دادند كه آنها هزار نفر بودند ( 1 ) .\r\nسپس مىافزايد : « خداوند هر كس را بخواهد با يارى خود تقويت مىكند » ( * ( وَاللَّه يُؤَيِّدُ بِنَصْرِه مَنْ يَشاءُ ) * ) .\r\nهمانگونه كه بارها گفته‌ايم خواست و مشيت خدا بى حساب نيست و همواره آميخته با حكمت او است ، و تا شايستگىهايى در افراد نباشد آنها را تاييد و تقويت نمىكند .\r\nقابل توجه اينكه : تاييد و پيروزى خداوند در اين حادثه تاريخى ، نسبت به مسلمانان دو جانبه بود ، هم يك « پيروزى نظامى » بود و هم يك « پيروزى منطقى » از اين نظر پيروزى نظامى بود كه ارتش كوچكى با نداشتن امكانات كافى بر ارتشى كه چند برابر او بود و از امكانات فراوانى بهره مىگرفت پيروز شد .\r\nو اما پيروزى منطقى از اين نظر بود كه خداوند صريحا اين پيروزى را قبل از آغاز جنگ به مسلمانان وعده داده بود ، و اين دليلى بر حقانيت اسلام شد .\r\nدر پايان آيه مىفرمايد : « در اين عبرتى است براى صاحبان چشم و بينش » ( * ( إِنَّ فِي ذلِكَ لَعِبْرَةً لأُولِي الأَبْصارِ ) * ) .\r\nآرى آنها كه چشم بصيرت دارند ، و حقيقت را آن چنان كه هست مىبينند از اين پيروزى همه جانبه افراد با ايمان درس عبرت مىگيرند و مىدانند سرمايه اصلى پيروزى ايمان است و ايمان ( 2 ) .\r\n\r\n","description":"","footnote":"\r\n( 1 ) تفسير قرطبى ، جلد 2 صفحه 1268 .\r\n( 2 ) « عبرة » در اصل از ماده « عبور » گرفته شده است كه به معنى گذشتن از حالى به حال ديگر يا از جايى به جاى ديگر است ، و به اشك چشم « عبرة » ( بر وزن حسرت ) مىگويند زيرا از چشم عبور مىكند و به كلمات كه از زبانها و گوشها مىگذرد نيز عبارت مىگويند ، و عبرت گرفتن از حوادث نيز به خاطر آن گفته مىشود كه انسان از آنچه مىبيند مىگذرد و از حقايقى در پشت سر آن آگاه مىشود .\r\n","page_name":" 455 ","page_number":455},
  {"content":"\r\n\r\n[ سوره آلعمران ‹ 4 › : آيه 14 
  ]\r\nزُيِّنَ لِلنَّاسِ حُبُّ الشَّهَواتِ مِنَ النِّساءِ وَالْبَنِينَ وَالْقَناطِيرِ الْمُقَنْطَرَةِ مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالأَنْعامِ وَالْحَرْثِ ذلِكَ مَتاعُ الْحَياةِ الدُّنْيا وَاللَّه عِنْدَه حُسْنُ الْمَآبِ ‹ 14 ›\r\n\r\nترجمه :\r\n14 - محبت امور مادى ، از زنان و فرزندان و اموال هنگفت از طلا و نقره و اسبهاى ممتاز و چهارپايان و زراعت ، در نظر مردم جلوه داده شده است ، ( تا در پرتو آن ، آزمايش و تربيت شوند ، ولى ) اينها ( در صورتى كه هدف نهايى آدمى را تشكيل دهند ، ) سرمايه زندگى پست ( مادى ) است ، و سرانجام نيك ( و زندگى و الا و جاويدان ) ، نزد خداست .\r\n\r\nتفسير : جاذبه زينتهاى مادى\r\nدر آيات گذشته سخن از كسانى بود كه تكيه بر اموال و فرزندانشان در زندگى دنيا داشتند و به آن مغرور شدند و خود را از خدا بىنياز دانستند ، اين آيه در حقيقت تكميلى است بر آن سخن ، مىفرمايد : « امور مورد علاقه ، از جمله زنان و فرزندان و اموال هنگفت از طلا و نقره و اسبهاى ممتاز و چهارپايان و زراعت و كشاورزى در نظر مردم جلوه داده شده است » تا به وسيله آن آزمايش شوند ( * ( زُيِّنَ لِلنَّاسِ حُبُّ الشَّهَواتِ مِنَ النِّساءِ وَالْبَنِينَ وَالْقَناطِيرِ الْمُقَنْطَرَةِ مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالأَنْعامِ وَالْحَرْثِ ) * ) . ( 1 )\r\n« ولى اينها سرمايه‌هاى زندگى دنيا است ، ( و هرگز نبايد هدف اصلى انسان را تشكيل دهد ) و سرانجام نيك ( و زندگى جاويدان ) نزد خدا است » ( * ( ذلِكَ مَتاعُ الْحَياةِ الدُّنْيا وَاللَّه عِنْدَه حُسْنُ الْمَآبِ ) * ) .\r\n\r\n","description":"","footnote":"\r\n( 1 ) « شهوات » جمع « شهوت » به معنى علاقه شديد به چيزى است ولى در آيه بالا « شهوات » به معنى « مشتهيات » ( اشياء مورد علاقه ) به كار رفته است .\r\n","page_name":" 456 ","page_number":456},
  {"content":"\r\nدرست است كه بدون اين وسايل ، نمىتوان زندگى كرد ، و حتى پيمودن راه معنويت و سعادت نيز بدون وسايل مادى غير ممكن است ، اما استفاده كردن از آنها در اين مسير مطلبى است ، و دلبستگى فوق العاده و پرستش آنها و هدف نهايى بودن مطلب ديگر .\r\n\r\nنكته‌ها :\r\n\r\n1 - چه كسى اين امور مادى را زينت داده ؟\r\nجمله « * ( زُيِّنَ لِلنَّاسِ حُبُّ الشَّهَواتِ ) * » كه به صورت فعل مجهول ذكر شده مىگويد : علاقه به زن و فرزند و اموال و ثروتها در نظر مردم زينت داده شده است ، در اينجا اين سؤال پيش مىآيد كه زينت دهنده چه كسى است ؟\r\nبعضى از مفسران معتقدند كه اين هوسهاى شيطانى است كه آنها را در نظرها زينت مىدهد و به آيه 24 سوره نمل « وَزَيَّنَ لَهُمُ الشَّيْطانُ أَعْمالَهُمْ » ( و شيطان اعمال آنها را در نظرشان جلوه داده است ) و امثال آن استدلال كرده‌اند ولى اين استدلال صحيح به نظر نمىرسد زيرا آيه مورد بحث در باره « اعمال » سخن نمىگويد ، بلكه در باره اموال و زنان و فرزندان سخن مىگويد .\r\nآنچه در تفسير آيه صحيح به نظر مىرسد اين است كه زينت دهنده خداوند است از طريق دستگاه آفرينش و نهاد و خلقت آدمى .\r\nزيرا خدا است كه عشق به فرزندان و مال و ثروت را در نهاد آدمى ايجاد كرده تا او را آزمايش كند و در مسير تكامل و تربيت پيش ببرد همانطور كه قرآن مىگويد :\r\n« إِنَّا جَعَلْنا ما عَلَى الأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا » ، « ما آنچه را در روى زمين هست زينت براى آن قرار داديم تا آنها را بيازماييم كه كداميك عملشان بهتر است . ( 1 )\r\nيعنى از اين عشق و علاقه تنها در مسير خوشبختى و سازندگى بهره گيرند نه\r\n\r\n","description":"","footnote":"\r\n( 1 ) سوره كهف ، آيه 7 .\r\n","page_name":" 457 ","page_number":457},
  {"content":"\r\nدر مسير فساد و ويرانگرى .\r\nجالب اين كه در آيه مورد بحث نخستين موضوعى كه ذكر شده است همسران و زنان مىباشند و اين همان است كه روانكاوان امروز مىگويند « غريزه جنسى از نيرومندترين غرايز انسان است تاريخ معاصر و گذشته نيز تاييد مىكند كه سرچشمه بسيارى از حوادث اجتماعى طوفانهاى ناشى از اين غريزه بوده است » .\r\nذكر اين نكته نيز لازم است كه آيه مورد بحث و ساير آيات مشابه آن هيچگاه علاقه معتدل نسبت به زن و فرزندان و اموال و ثروت را نكوهش نمىكند ، زيرا پيشبرد اهداف معنوى بدون وسايل مادى ممكن نيست به علاوه قانون شريعت هرگز بر ضد قانون خلقت و آفرينش نمىتواند باشد ، آنچه مورد نكوهش است عشق و علاقه افراطى و به عبارت ديگر « پرستش » اين موضوعات است .\r\n\r\n2 - منظور از « * ( الْقَناطِيرِ الْمُقَنْطَرَةِ ) * » و « * ( الْخَيْلِ الْمُسَوَّمَةِ ) * » چيست ؟\r\nواژه « قناطير » جمع « قنطار » به معنى چيز محكم است و سپس به مال زياد گفته شده است و اگر مشاهده مىكنيم پل را قنطره و اشخاص باهوش را قنطر مىگويند به خاطر استحكام در بنا يا در تفكر آنها است و مقنطره اسم مفعول از همان ماده به معنى مضاعف و مكرر آن مىباشد و ذكر اين دو كلمه پشت سر هم براى تاكيد است ، شبيه تعبيرى كه در فارسى امروز رايج است كه مىگويند : « فلان كس صاحب » آلاف « و » الوف « مىباشد يعنى ثروت زيادى دارد .\r\nبعضى براى « قنطار » حد معينى تعيين كرده‌اند و گفته‌اند : « قنطار » هفتاد هزار دينار طلا است ، بعضى صد هزار و بعضى دوازده هزار درهم دانسته‌اند و بعضى ديگر ، « قنطار » را يك كيسه پر از سكه طلا يا نقره دانسته‌اند .\r\nدر روايتى از امام باقر و امام صادق ع نقل شده كه قنطار ، مقدار طلايى است كه پوست يك گاو را پر كند ولى در حقيقت همه اينها مصداق يك مفهوم وسيع است و آن مال زياد .\r\n","description":"","footnote":"","page_name":" 458 ","page_number":458},
  {"content":"\r\nواژه « خيل » اسم جمع است و به معنى « اسبها » يا « اسب سواران » هر دو است البته در آيه مورد بحث منظور را از آن همان معنى اول است .\r\nكلمه « مسومه » در اصل به معنى « نشاندار » است و نشان داشتن آن يا به خاطر برازندگى اندام و مشخص بودن چهره و يا به خاطر تعليم و تربيت آنها و آمادگى براى سوارى در ميدان جنگ است .\r\nبنا بر اين آيه مورد بحث به شش چيز از سرمايه‌هاى مهم زندگى كه عبارتاند از : زن ، فرزند ، پولهاى نقد ، مركبهاى ممتاز چهارپايانى كه در دامدارى مورد استفاده هستند ( انعام ) و زراعتها ( حرث ) اشاره مىكند كه اركان زندگى مادى انسان را تشكيل مىدهند .\r\n\r\n3 - منظور از متاع حيات دنيا چيست ؟\r\nمتاع به چيزى مىگويند كه انسان از آن بهره مند مىشود و حيات دنيا به معنى « زندگى پايين و پست » است بنا بر اين معنى جمله « * ( ذلِكَ مَتاعُ الْحَياةِ الدُّنْيا ) * » چنين مىشود كه اگر كسى تنها به اين امور ششگانه به عنوان هدف نهايى عشق ورزد و از آنها به صورت نردبانى در مسير زندگى انسانى بهره نگيرد چنين كسى تن به زندگى پستى داده .\r\nدر حقيقت جمله « * ( الْحَياةِ الدُّنْيا ) * » ( زندگى پايين ) اشاره به سير تكاملى حيات و زندگى است كه زندگى اين جهان نخستين مرحله آن محسوب مىگردد لذا در پايان آيه اشاره اى اجمالى به آن زندگى عالىتر كه در انتظار بشر مىباشد كرده و مىفرمايد : « * ( وَاللَّه عِنْدَه حُسْنُ الْمَآبِ ) * » ، يعنى سرانجام نيك در نزد خداوند است .\r\n4 - همانگونه كه اشاره شد در ميان نعمتهاى مادى زنان را مقدم داشته چرا كه در مقايسه با ديگر نعمتها نقش مهمترى در جلب افكار دنيا پرستان و اقدام آنها بر جنايات هولناك دارد !\r\n","description":"","footnote":"","page_name":" 459 ","page_number":459},
  {"content":"\r\n\r\n[ سوره آلعمران ‹ 4 › : آيات 15 تا 17 
  ]\r\nقُلْ أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها وَأَزْواجٌ مُطَهَّرَةٌ وَرِضْوانٌ مِنَ اللَّه وَاللَّه بَصِيرٌ بِالْعِبادِ ‹ 15 › الَّذِينَ يَقُولُونَ رَبَّنا إِنَّنا آمَنَّا فَاغْفِرْ لَنا ذُنُوبَنا وَقِنا عَذابَ النَّارِ ‹ 16 › الصَّابِرِينَ وَالصَّادِقِينَ وَالْقانِتِينَ وَالْمُنْفِقِينَ وَالْمُسْتَغْفِرِينَ بِالأَسْحارِ ‹ 17 ›\r\n\r\nترجمه :\r\n15 - بگو : « آيا شما را از چيزى آگاه كنم كه از اين ( سرمايه‌هاى مادى ) ، بهتر است ؟ » براى كسانى كه پرهيزكارى پيشه كرده‌اند ، ( و از اين سرمايه‌ها ، در راه مشروع و حق و عدالت ، استفاده مىكنند ، ) در نزد پروردگارشان ( در جهان ديگر ) ، باغهايى است كه نهرها از پاى درختانش مىگذرد ، هميشه در آن خواهند بود ، و همسرانى پاكيزه ، و خشنودى خداوند ( نصيب آنهاست ) . و خدا به ( امور ) بندگان ، بيناست .\r\n16 - همان كسانى كه مىگويند : « پروردگارا ! ما ايمان آورده‌ايم ، پس گناهان ما را بيامرز ، و ما را از عذاب آتش ، نگاهدار ! » 17 - آنها كه ( در برابر مشكلات ، و در مسير اطاعت و ترك گناه ، ) استقامت مىورزند ، راستگو هستند ، ( در برابر خدا ) خضوع ، و ( در راه او ) انفاق مىكنند ، و در سحرگاهان ، استغفار مىنمايند .\r\n\r\nتفسير :\r\nبا توجه به آنچه در آيه قبل در باره اشياء مورد علاقه انسان در زندگى مادى\r\n","description":"","footnote":"","page_name":" 460 ","page_number":460},
  {"content":"\r\nدنيا آمده بود در اينجا در يك مقايسه ، اشاره به مواهب فوق العاده خداوند در جهان آخرت و بالاخره قوس صعودى تكامل انسان كرده ، مىفرمايد : « بگو : آيا شما را از چيزى آگاه كنم كه از اين ( سرمايه‌هاى مادى ) بهتر است » ( * ( قُلْ أَ أُنَبِّئُكُمْ بِخَيْرٍ مِنْ ذلِكُمْ ) * ) .\r\nسپس به شرح آن پرداخته ، مىافزايد : « براى كسانى كه تقوا پيشه كرده‌اند در نزد پروردگارشان باغهايى از بهشت است كه نهرها از زير درختانش جارى است ، هميشه در آن خواهند بود ، و همسرانى پاكيزه و ( از همه بالاتر ) خشنودى خداوند نصيب آنها مىشود ، و خدا به بندگان بينا است » ( * ( لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها وَأَزْواجٌ مُطَهَّرَةٌ وَرِضْوانٌ مِنَ اللَّه وَاللَّه بَصِيرٌ بِالْعِبادِ ) * ) .\r\nآرى اين باغهاى بهشتى بر خلاف غالب باغهاى اين جهان ، هرگز آب روان از پاى درختانش قطع نمىشود .\r\nو بر خلاف مواهب مادى اين جهان كه بسيار زودگذر و ناپايدار است جاودانى و ابدى است .\r\nهمسران آن جهان ، بر خلاف بسيارى از زيبارويان اين جهان هيچ نقطه تاريك و منفى در جسم و جان آنها نيست و از هر عيب و نقصى پاك و پاكيزه‌اند همه اينها در يك طرف ، و مساله خشنودى خداوند ( * ( رِضْوانٌ مِنَ اللَّه ) * ) كه برترين نعمتهاى معنوى است يك طرف ، آرى اين نعمت معنوى ما فوق تصور نيز در انتظار مؤمنان پرهيزكار است .\r\nقابل توجه اينكه : اين آيه با جمله « * ( أَ أُنَبِّئُكُمْ ) * » ( آيا شما را آگاه كنم ) آغاز شده ، كه يك جمله استفهاميه است و براى گرفتن پاسخ از فطرتهاى بيدار و عقل و خرد انسانى ، مطرح شده تا نفوذش در شنونده عميقتر باشد و از سوى ديگر اين جمله از ماده « انباء » گرفته شده كه معمولا در مورد خبرهاى مهم و قابل توجه به كار مىرود .\r\n","description":"","footnote":"","page_name":" 461 ","page_number":461},
  {"content":"\r\nدر واقع قرآن مجيد در اين آيه ، به افراد با ايمان اعلام مىكند كه اگر به زندگى حلال دنيا قناعت كنند و از لذات نامشروع و هوسهاى سركش و ظلم و ستم به ديگران به پرهيزند ، خداوند لذاتى برتر و بالاتر در جهت مادى و معنوى كه از هر گونه عيب و نقص پاك و پاكيزه است ، نصيب آنها خواهد كرد .\r\nدر اينجا سؤالى مطرح است و آن اينكه آيا در بهشت ، لذات مادى هم وجود دارد ؟\r\nبعضى چنين مىپندارند كه لذايذ مادى منحصر به اين جهان است ، و در آن جهان اثرى از اين لذايذ نيست و تمام تعبيراتى كه در آيات قرآن در باره باغهاى بهشتى و انواع ميوه‌ها و آبهاى جارى و همسران خوب آمده كنايه از يك سلسله مقامات و مواهب معنوى است كه از باب « كلم الناس على قدر عقولهم » ( با مردم به اندازه فكرشان سخن بگو ) به اين صورت تعبير شده است .\r\nولى در برابر اين پندار بايد گفت : هنگامى كه ما طبق صريح آيات فراوانى از قرآن كريم « معاد جسمانى » را قبول كرديم بايد براى هر دو قسمت ( جسم و روح ) موهبتهايى به تناسب آنها ، منتها در سطحى عالىتر وجود داشته باشد و اتفاقا در اين آيه اشاره به هر دو قسمت شده ، هم آنچه شايسته معاد جسمانى است و هم آنچه شايسته روح و رستاخيز ارواح مىباشد .\r\nدر واقع آنها كه تمام نعمتهاى مادى آن جهان را كنايه از نعمتهاى معنوى مىگيرند تحت تاثير مكتبهاى التقاطى قرار گرفته علاوه بر اين كه بدون جهت ظواهر آيات قرآن را تاويل كرده معاد جسمانى و لوازم آن را به كلى فراموش نموده و منكر شده‌اند .\r\nو شايد جمله « * ( وَاللَّه بَصِيرٌ بِالْعِبادِ ) * » ( خداوند به وضع بندگان خود بينا است ) كه در آخر آيه آمده اشاره به همين حقيقت باشد يعنى او است كه مىداند جسم و جان آدمى در جهان ديگر هر كدام چه خواسته هايى دارند و اين خواسته‌ها را در هر\r\n","description":"","footnote":"","page_name":" 462 ","page_number":462},
  {"content":"\r\nدو جانبه به نحو احسن تامين مىكند .\r\nدر آيه بعد به معرفى بندگان پرهيزكار كه در آيه قبل به آن اشاره شده بود پرداخته و شش صفت ممتاز براى آنها بر مىشمرد .\r\n1 - نخست اينكه : آنان با تمام دل و جان متوجه پروردگار خويشاند و ايمان قلب آنها را روشن ساخته و به همين دليل در برابر اعمال خويش به شدت احساس مسئوليت مىكنند ، مىفرمايد : « همان كسانى كه مىگويند پروردگارا ! ما ايمان آورده‌ايم ، گناهان ما را ببخش و ما را از عذاب آتش نگاهدار » ( * ( الَّذِينَ يَقُولُونَ رَبَّنا إِنَّنا آمَنَّا فَاغْفِرْ لَنا ذُنُوبَنا وَقِنا عَذابَ النَّارِ ) * ) .\r\n2 - « آنها كه صبر و استقامت دارند » و در برابر حوادث سخت كه در مسير اطاعت پروردگار پيش مىآيد ، و همچنين در برابر گناهان و به هنگام پيش آمدن شدائد و گرفتاريهاى فردى و اجتماعى ، شكيبايى و ايستادگى به خرج مىدهند ( * ( الصَّابِرِينَ ) * ) .\r\n3 - « آنها كه راستگو و درست كردارند » و آنچه در باطن به آن معتقدند در ظاهر به آن عمل مىكنند و از نفاق و دروغ و تقلب و خيانت دورند ( * ( وَالصَّادِقِينَ ) * ) .\r\n4 - « آنها كه خاضع و فروتن هستند » و در طريق بندگى و عبوديت خدا بر اين كار مداومت دارند ( * ( وَالْقانِتِينَ ) * ) . ( 1 )\r\n5 - « آنها كه در راه خدا انفاق مىكنند » نه تنها از اموال ، بلكه از تمام مواهب مادى و معنوى كه در اختيار دارند به نيازمندان مىبخشند ( * ( وَالْمُنْفِقِينَ ) * ) .\r\n6 - « و آنها كه سحرگاهان ، استغفار و طلب آمرزش مىكنند\r\n\r\n","description":"","footnote":"\r\n( 1 ) « قانتين » از ماده « قنوت » به معنى خضوع در برابر پروردگار و هم به معنى مداومت بر اطاعت و بندگى تفسير شده است .\r\n","page_name":" 463 ","page_number":463},
  {"content":"\r\n« ( * ( وَالْمُسْتَغْفِرِينَ بِالأَسْحارِ ) * ) .\r\nدر آن هنگام كه چشمهاى غافلان و بىخبران در خواب است و غوغاى جهان مادى فرو نشسته و به همين دليل حالت حضور قلب و توجه خاص به ارزشهاى اصيل در قلب مردان خدا زنده مىشود به پا مىخيزند و در پيشگاه با عظمتش سجده مىكنند و از گناهان خود آمرزش مىطلبند و محو انوار جلال كبريايى او مىشوند ، و تمام ذرات وجودشان زمزمه توحيد سر مىدهد ، و همانگونه كه با طلوع صبح ، ظلمت شب برچيده مىشود و فيض عام پروردگار بر صفحه جهان مىنشيند ، آنها نيز به دنبال زمزمه‌هاى عاشقانه سحرگاهان همراه با طلوع صبح ، پرده‌هاى ظلمت غفلت و گناه از دلهايشان برچيده مىشود و انوار رحمت و مغفرت و معرفت الهى بر دلهايشان فرو مىنشيند .\r\n\r\nنكته‌ها :\r\n1 - در حديثى از امام صادق ع در تفسير آيه اخير مىخوانيم ، كه فرمود : هر كس در نماز وتر ( آخرين ركعت نماز شب ) هفتاد بار بگويد : استغفر اللَّه ربى و اتوب اليه و تا يك سال اين عمل را ادامه دهد خداوند او را از استغفار كنندگان در سحر « المستغفرين بالاسحار » قرار مىدهد و او را مشمول عفو و رحمت خود مىسازد « ( 1 ) .\r\n2 - واژه « سحر » ( بر وزن بشر ) در اصل به معنى « پوشيده و پنهان بودن » است و چون در ساعات آخر شب پوشيدگى خاصى بر همه چيز حكومت مىكند ، نام آن سحر گذاشته شده است لغت « سحر » ( بر وزن شعر ) نيز از همين ماده است زيرا شخص ساحر دست به كارهايى مىزند كه اسرار آن از ديگران پوشيده و پنهان است عرب به ريه و شش نيز گاهى سحر ( بر وزن بشر ) مىگويد و اين هم به خاطر پوشيده\r\n\r\n","description":"","footnote":"\r\n( 1 ) تفسير برهان ، جلد 1 صفحه 273 .\r\n","page_name":" 464 ","page_number":464},
  {"content":"\r\nبودن درون آن مىباشد .\r\nچرا در ميان اوقات شبانه روز تنها به وقت « سحر » اشاره شده است در حالى كه استغفار و بازگشت به سوى خدا در هر حال مطلوب است ؟ اين براى آن است كه سحر به خاطر آرامش و سكوت و تعطيل كارهاى مادى و نشاطى كه بعد از استراحت و خواب به انسان دست مىدهد آمادگى بيشترى براى توجه به خداوند به او مىبخشد و اين معنى را به آسانى با تجربه مىتوان دريافت ، حتى بسيارى از دانشمندان براى حل مشكلات علمى از آن وقت استفاده مىكردند . زيرا چراغ فكر و روح انسان در آن وقت از هر زمان پرفروغتر و درخشانتر است و از آنجا كه روح عبادت و استغفار توجه و حضور دل مىباشد عبادت و استغفار در چنين ساعتى از همه ساعات گرانبهاتر خواهد بود .\r\n","description":"","footnote":"","page_name":" 465 ","page_number":465},
  {"content":"\r\n\r\n[ سوره آلعمران ‹ 4 › : آيه 18 
  ]\r\nشَهِدَ اللَّه أَنَّه لا إِله إِلَّا هُوَ وَالْمَلائِكَةُ وَأُولُوا الْعِلْمِ قائِماً بِالْقِسْطِ لا إِله إِلَّا هُوَ الْعَزِيزُ الْحَكِيمُ ‹ 18 ›\r\n\r\nترجمه :\r\n18 - خداوند ، ( با ايجاد نظام واحد جهان هستى ، ) گواهى مىدهد كه معبودى جز او نيست ، و فرشتگان و صاحبان دانش ، ( هر كدام به گونه اى بر اين مطلب ، ) گواهى مىدهند ، در حالى كه ( خداوند در تمام عالم ) قيام به عدالت دارد ، معبودى جز او نيست ، كه هم توانا و هم حكيم است .\r\n\r\nتفسير : گواهى همه بر وحدانيتش\r\nبه دنبال بحثى كه در باره مؤمنان راستين در آيات قبل آمده بود در اين آيه اشاره به گوشه اى از دلايل توحيد و خداشناسى و بيان روشنى اين راه پرداخته ، مىگويد : « خداوند ( با ايجاد نظام شگرف عالم هستى ) گواهى مىدهد كه معبودى جز او نيست » ( * ( شَهِدَ اللَّه أَنَّه لا إِله إِلَّا هُوَ ) * ) .\r\n« و نيز فرشتگان و صاحبان علم و دانشمندان ( هر كدام به گونه اى و با استناد به دليل و آيه اى ) بر اين امر گواهى مىدهند » ( * ( وَالْمَلائِكَةُ وَأُولُوا الْعِلْمِ ) * ) .\r\n« اين در حالى است كه خداوند قيام به عدالت در جهان هستى فرموده » كه اين عدالت نيز نشانه بارز وجود او است ( * ( قائِماً بِالْقِسْطِ ) * ) .\r\nآرى : با اين اوصاف كه گفته شد « هيچ معبودى جز او نيست كه هم توانا و هم حكيم است » ( * ( لا إِله إِلَّا هُوَ الْعَزِيزُ الْحَكِيمُ ) * ) .\r\nبنا بر اين شما هم با خداوند و فرشتگان و دانشمندان هم صدا شويد و نغمه توحيد سر دهيد .\r\n","description":"","footnote":"","page_name":" 466 ","page_number":466},
  {"content":"\r\n\r\nنكته‌ها :\r\n\r\n1 - شهادت خداوند بر يگانگى خويش چگونه است ؟\r\nمنظور از شهادت خداوند ، شهادت عملى و فعلى است نه قولى ، يعنى خداوند با پديد آوردن جهان آفرينش كه نظام واحدى در آن حكومت مىكند و قوانين آن در همه جا يكسان ، و برنامه آن يكى است ، و در واقع « يك واحد به هم پيوسته » و « يك نظام يگانه » است ، عملا نشان داده كه آفريدگار و معبود ، در جهان يكى بيش نيست ، و همه از يك منبع ، سرچشمه مىگيرند ، بنا بر اين ايجاد اين نظام واحد ، شهادت و گواهى خدا است بر يگانگى ذاتش .\r\nاما شهادت و گواهى فرشتگان و دانشمندان ، جنبه قولى دارد ، چه اينكه آنها هر كدام با گفتارى شايسته خود ، اعتراف به اين حقيقت مىكنند و اين گونه تفكيك در آيات قرآن فراوان است مثلا در آيه « إِنَّ اللَّه وَمَلائِكَتَه يُصَلُّونَ عَلَى النَّبِيِّ » ( خدا و فرشتگان بر پيامبر ص درود مىفرستند ) ( 1 ) درود از ناحيه خدا چيزى است و از ناحيه فرشتگان چيز ديگر ، از ناحيه خدا ، فرستادن رحمت است و از ناحيه فرشتگان تقاضاى رحمت .\r\nالبته گواهى فرشتگان و دانشمندان ، جنبه عملى نيز دارد ، زيرا آنها تنها او را مىپرستند و در برابر هيچ معبود ديگر ، سر تعظيم فرود نمىآورند .\r\n\r\n2 - قيام به قسط چيست ؟\r\nجمله « * ( قائِماً بِالْقِسْطِ ) * » به اصطلاح ادبى ، حال فاعل « شهد » است كه « اللَّه » باشد يعنى خداوند گواهى به يكتايى خود مىدهد در حالى كه قيام به عدالت در جهان هستى دارد ، و اين جمله در واقع دليلى است بر شهادت او ، زيرا حقيقت عدالت ، انتخاب طريق ميانه و مستقيم و دورى از هر گونه افراط و تفريط و انحراف\r\n\r\n","description":"","footnote":"\r\n( 1 ) سوره احزاب ، آيه 56 .\r\n","page_name":" 467 ","page_number":467},
  {"content":"\r\nاست و مىدانيم كه طريق ميانه و مستقيم ، همواره يكى است و بيش از يكى نيست ، چنان كه در آيه 153 سوره انعام مىخوانيم وَأَنَّ هذا صِراطِي مُسْتَقِيماً فَاتَّبِعُوه وَلا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِه ( و اين راه مستقيم من است ، پس آن را پيروى كنيد و به راه‌هاى ديگر نرويد كه شما را از راه او پراكنده مىسازد ) .\r\nدر اين آيه « راه خدا » يكى معرفى شده ، و راه‌هاى منحرف و بيگانه از خدا ، متعدد و پراكنده ، زيرا صراط مستقيم به صورت مفرد و طرق انحرافى به صورت جمع آورده شده است .\r\nنتيجه اين كه « عدالت » هميشه ، همراه با « نظام واحد » است و نظام واحد ، نشانه « مبدأ واحد » مىباشد ، بنا بر اين عدالت به معنى واقعى در عالم آفرينش دليل بر يگانگى آفريدگار خواهد بود . ( دقت كنيد )\r\n\r\n3 - موقعيت دانشمندان :\r\nدر اين آيه ، دانشمندان واقعى در رديف فرشتگان قرار گرفته‌اند و اين خود امتياز دانشمندان را بر ديگران اعلام مىكند ، و نيز از آيه استفاده مىشود كه امتياز دانشمندان از اين نظر است كه در پرتو علم خود ، به حقايق اطلاع يافته و به يگانگى خدا كه بزرگترين حقيقت است معترفاند .\r\nروشن است كه آيه ، همه دانشمندان را شامل مىشود و اگر در بعضى از روايات كه در ذيل اين آيه وارد شده « اولوا العلم » به ائمه اطهار ع تفسير شده از اين نظر است كه آنان ، روشنترين مصداق « اولوا العلم » هستند .\r\nمرحوم طبرسى در مجمع البيان ضمن تفسير آيه از جابر بن عبد اللَّه انصارى از پيامبر گرامى اسلام ص نقل مىكند كه فرمود :\r\nساعة من عالم يتكى على فراشه ينظر فى علمه خير من عبادة العابد سبعين عاما\r\n: ( يك ساعت از زندگى دانشمندى كه بر بستر خود تكيه كرده و در\r\n","description":"","footnote":"","page_name":" 468 ","page_number":468},
  {"content":"\r\nاندوخته‌هاى علمى خود مىانديشد ، بهتر از هفتاد سال عبادت عابد است ) ! در ذيل آيه جمله « * ( لا إِله إِلَّا هُوَ ) * » تكرار شده است ، اين تكرار گويا اشاره به اين است كه همانطور كه در آغاز آيه ، شهادت خداوند و فرشتگان و دانشمندان آمده است ، هر كس اين گواهى را مىشنود ، بايد او هم ، با شهادت آنها هم صدا گردد و گواهى بر وحدت معبود بدهد .\r\nو از آنجا كه جمله « * ( لا إِله إِلَّا هُوَ ) * » به عنوان اداى حق تعظيم خداوند و اظهار توحيد است ، با دو است « عزيز » و « حكيم » ( توانا و دانا ) ختم شده است ، زيرا قيام به عدالت نيازمند به قدرت و حكمت است ، تنها خداوندى كه بر هر چيز قادر و به همه چيز آگاه است ، مىتواند ، عدالت را در جهان هستى برقرار سازد .\r\nاين آيه از آياتى است كه همواره مورد توجه رسول اكرم ص بوده و كرارا در مواقع مختلف آن را تلاوت مىفرمود : زبير بن عوام مىگويد : « شب عرفه در خدمت رسول خدا بودم ، شنيدم كه مكررا اين آيه را مىخواند » ( 1 ) .\r\n\r\n","description":"","footnote":"\r\n( 1 ) تفسير مجمع البيان ، جلد 2 صفحه 421 .\r\n","page_name":" 469 ","page_number":469},
  {"content":"\r\n\r\n[ سوره آلعمران ‹ 4 › : آيه 19 
  ]\r\nإِنَّ الدِّينَ عِنْدَ اللَّه الإِسْلامُ وَمَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَمَنْ يَكْفُرْ بِآياتِ اللَّه فَإِنَّ اللَّه سَرِيعُ الْحِسابِ ‹ 19 ›\r\n\r\nترجمه :\r\n19 - دين در نزد خدا ، اسلام ( و تسليم بودن در برابر حق ) است . و كسانى كه كتاب آسمانى به آنان داده شد ، اختلافى ( در آن ) ايجاد نكردند ، مگر بعد از آگاهى و علم ، آن هم به خاطر ظلم و ستم در ميان خود ، و هر كس به آيات خدا كفر ورزد ، ( خدا به حساب او مىرسد ، زيرا ) خداوند ، سريع الحساب است .\r\n\r\nتفسير : روح دين همان تسليم در برابر حق است !\r\nبعد از بيان يگانگى معبود به يگانگى دين پرداخته ، مىفرمايد : « دين در نزد خدا ، اسلام است » ( * ( إِنَّ الدِّينَ عِنْدَ اللَّه الإِسْلامُ ) * ) .\r\nواژه « دين » در لغت در اصل به معنى جزا و پاداش است ، و به معنى اطاعت و پيروى از فرمان نيز آمده است ، و در اصطلاح مذهبى عبارت از مجموعه قواعد و قوانين و آدابى است كه انسان در سايه آنها مىتواند به خدا نزديك شود و به سعادت دو جهان برسد و از نظر اخلاقى و تربيتى در مسير صحيح گام بردارد .\r\nواژه « اسلام » به معنى تسليم است ، بنا بر اين معنى جمله « * ( إِنَّ الدِّينَ عِنْدَ اللَّه الإِسْلامُ ) * » اين است كه آيين حقيقى در پيشگاه خدا همان تسليم در برابر فرمان او است ، و در واقع روح دين در هر عصر و زمان چيزى جز تسليم در برابر حق نبوده و نخواهد بود ، منتها از آنجا كه آيين پيامبر اسلام ، آخرين و برترين آيينها است نام اسلام براى آن انتخاب شده است و گر نه از يك نظر همه اديان الهى ، اسلام است ، و\r\n","description":"","footnote":"","page_name":" 470 ","page_number":470},
  {"content":"\r\nهمانگونه كه سابقا نيز اشاره شد ، اصول اديان آسمانى نيز يكى است هر چند با تكامل جامعه بشرى ، خداوند اديان كاملترى را براى آنها فرستاده تا به مرحله نهايى تكامل كه دين خاتم پيامبران ، پيامبر اسلام ص است رسيده .\r\nامير مؤمنان على ع در گفتارى كه در كلمات قصار نهج البلاغه از او نقل شده اين حقيقت را ضمن بيان عميقى روشن فرموده است :\r\nلانسبن الاسلام نسبة لم ينسبها احد قبلى : الاسلام هو التسليم ، و التسليم هو اليقين ، و اليقين هو التصديق ، و التصديق هو الاقرار ، و الاقرار هو الاداء و الاداء هو العمل\r\n: در اين عبارت امام ع نخست مىفرمايد : مىخواهم اسلام را آن چنان تفسير كنم كه هيچ كس نكرده باشد ، سپس شش مرحله براى اسلام بيان فرموده است .\r\nنخست مىفرمايد : اسلام همان تسليم در برابر حق است ، سپس اضافه مىكند « تسليم » بدون يقين ممكن نيست ( زيرا تسليم بدون يقين ، تسليم كوركورانه است نه عالمانه ) بعد مىفرمايد : يقين هم ، تصديق است ( يعنى تنها علم و دانايى كافى نيست ، بلكه به دنبال آن ، اعتقاد و تصديق قلبى لازم است ) سپس مىفرمايد :\r\nتصديق همان اقرار است ( يعنى كافى نيست كه ايمان تنها در منطقه قلب و روح انسان باشد ، بلكه با شهامت و قدرت بايد آن را اظهار داشت ) سپس اضافه مىكند :\r\nاقرار همان انجام وظيفه است ( يعنى اقرار تنها گفتگوى زبانى نيست بلكه تعهد و قبول مسئوليت است ) و در پايان مىفرمايد : انجام مسئوليت همان عمل است ( عمل به فرمان خدا و انجام برنامه‌هاى الهى ) زيرا تعهد و مسئوليت چيزى جز عمل نمىتواند باشد ، و آنها كه نيروى خود را در گفتگوها ، طرحها ، جلسات و انجمنها و مانند آن صرف مىكنند و فقط حرف مىزنند ، نه تعهدى را پذيرفته‌اند و نه\r\n","description":"","footnote":"","page_name":" 471 ","page_number":471},
  {"content":"\r\nمسئوليتى و نه از روح اسلام آگاهى دارند « ( 1 ) .\r\nاين روشنترين تفسيرى است كه براى اسلام در تمام جنبه‌ها مىتوان بيان كرد .\r\nسپس به بيان سرچشمه اختلافهاى مذهبى كه على رغم وحدت حقيقى دين الهى به وجود آمده مىپردازد و مىفرمايد : « آنها كه كتاب آسمانى به آنها داده شده بود در آن اختلاف نكردند مگر بعد از آنكه آگاهى و علم به سراغشان آمد و اين اختلاف به خاطر ظلم و ستم در ميان آنها بود » ( * ( وَمَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ ) * ) .\r\nبنا بر اين ظهور اختلاف اولا بعد از علم و آگاهى بود و ثانيا انگيزه اى جز طغيان و ظلم و حسد نداشت .\r\nيهود در مورد جانشين موسى بن عمران به اختلاف و نزاع پرداختند و خونهاى زيادى ريختند و مسيحيان در امر توحيد و آلوده ساختن آن بر شرك و تثليث راه اختلاف پوييدند و هر دو در مورد دلايل پيامبر اسلام ص كه در كتب آنها آمده بود ، تخم اختلاف پاشيدند ، گروهى پذيرا شدند و گروهى انكار كردند .\r\nكوتاه سخن اينكه : اديان آسمانى همواره با مدارك روشن و معجزات انبياء همراه بوده و براى حقيقتجويان ابهامى باقى نمىگذاشته ، مثلا پيامبر اسلام ص علاوه بر معجزات آشكار ، از جمله قرآن مجيد و دلايل روشنى كه در متن اين آيين آمده ، اوصاف و مشخصاتش در كتب آسمانى پيشين كه بخشهايى از آن در دست يهود و نصارى وجود داشت بيان شده بود و به همين دليل دانشمندان آنها قبل از ظهور او بشارت ظهورش را با شوق و تاكيد فراوان مىدادند ، اما همين كه مبعوث شد چون منافع خود را در خطر مىديدند از روى طغيان و ظلم و حسد همه را\r\n\r\n","description":"","footnote":"\r\n( 1 ) نهج البلاغه ، كلمات قصار كلمه 125 و اصول كافى جلد 2 صفحه 45 با كمى تفاوت .\r\n","page_name":" 472 ","page_number":472},
  {"content":"\r\nناديده گرفتند .\r\nبه همين دليل در پايان آيه سرنوشت آنها و امثال آنها را بيان كرده ، مىگويد :\r\n« هر كس به آيات خدا كفر ورزد ( خدا حساب او را مىرسد زيرا ) خداوند حسابش سريع است » ( * ( وَمَنْ يَكْفُرْ بِآياتِ اللَّه فَإِنَّ اللَّه سَرِيعُ الْحِسابِ ) * ) .\r\nآرى كسانى كه آيات الهى را بازيچه هوسهاى خود قرار دهند ، نتيجه كار خود را در دنيا و آخرت مىبينند ، خداوند به سرعت به حساب اعمال آنها رسيدگى مىكند و به هر كدام جزا و كيفر مناسب مىدهد ( در تفسير جمله * ( سَرِيعُ الْحِسابِ ) * ذيل آيه 202 سوره بقره ، بحث كافى كرده‌ايم ) .\r\nمنظور از « آيات اللَّه » در اينجا تمام آيات الهى و براهين او و كتابهاى آسمانى است ، و حتى احتمالا آيات تكوينى الهى را نيز در عالم هستى شامل مىشود ، و اينكه بعضى از مفسران ، آن را به خصوص تورات يا انجيل و يا مانند آن تفسير كرده‌اند ، هيچ دليلى ندارد .\r\n\r\nنكته : سرچشمه اختلافهاى مذهبى\r\nموضوع جالبى كه از آيه استفاده مىشود اين است كه : سرچشمه اختلافها و كشمكشهاى مذهبى ، معمولا از جهل و بىخبرى نيست ، بلكه بيشتر به خاطر بغى و ظلم و انحراف از حق و اعمال نظرهاى شخصى است اگر مردم مخصوصا طبقه دانشمندان تعصب و كينه توزى و تنگ نظريها و منافع شخصى و تجاوز از حدود و حقوق خود را كنار بگذارند و با واقعبينى و روح عدالتخواهى احكام خدا را بررسى نمايند جاده حق بسيار روشن خواهد بود و اختلافات به سرعت حل مىشود .\r\nاين آيه در واقع پاسخ دندان شكنى است به آنها كه مىگويند : « مذهب در ميان بشر ايجاد اختلاف كرده است و خونريزيهاى فراوانى در طول تاريخ به بار\r\n","description":"","footnote":"","page_name":" 473 ","page_number":473},
  {"content":"\r\nآورد « اين ايراد كنندگان » مذهب « را با » تعصبات مذهبى « و افكار انحرافى اشتباه كرده‌اند زيرا ما هنگامى كه دستورهاى مذاهب را مورد بررسى قرار دهيم مىبينيم همه يك هدف را تعقيب مىكنند و همه براى سعادت انسان آمده‌اند اگر چه با گذشت زمان تكامل يافته‌اند ، در واقع اديان آسمانى همچون دانه‌هاى باران هستند كه از آسمان نازل مىگردد دانه‌هاى باران همه حياتبخش هستند ولى هنگامى كه روى زمينهاى آلوده مىريزند كه يكى شور است و ديگرى تلخ به رنگها و طعمهاى مختلف درمىآيند اين اختلافات مربوط به باران نيست بلكه مربوط به اين زمينهاى آلوده است منتها روى اصل تكامل آخرين آنها كاملترين آنها است .\r\n","description":"","footnote":"","page_name":" 474 ","page_number":474},
  {"content":"\r\n\r\n[ سوره آلعمران ‹ 4 › : آيه 20 
  ]\r\nفَإِنْ حَاجُّوكَ فَقُلْ أَسْلَمْتُ وَجْهِيَ لِلَّه وَمَنِ اتَّبَعَنِ وَقُلْ لِلَّذِينَ أُوتُوا الْكِتابَ وَالأُمِّيِّينَ أَ أَسْلَمْتُمْ فَإِنْ أَسْلَمُوا فَقَدِ اهْتَدَوْا وَإِنْ تَوَلَّوْا فَإِنَّما عَلَيْكَ الْبَلاغُ وَاللَّه بَصِيرٌ بِالْعِبادِ ‹ 20 ›\r\n\r\nترجمه :\r\n20 - اگر با تو ، به گفتگو و ستيز برخيزند ، ( با آنها مجادله نكن ! و ) بگو : « من و پيروانم ، در برابر خداوند ( و فرمان او ) ، تسليم شده‌ايم . » و به آنها كه اهل كتاب هستند [ يهود و نصارى 
  ] و بيسوادان [ مشركان 
  ] بگو : « آيا شما هم تسليم شده‌ايد ؟ » اگر ( در برابر فرمان و منطق حق ، ) تسليم شوند ، هدايت مىيابند ، و اگر سرپيچى كنند ، ( نگران مباش ! زيرا ) بر تو ، تنها ابلاغ ( رسالت ) است ، و خدا نسبت به ( اعمال و عقايد ) بندگان ، بيناست .\r\n\r\nتفسير : از جدال و ستيز بپرهيز\r\nبه دنبال بيان سرچشمه اختلافات دينى به گوشه اى از اين اختلاف كه همان بحث و جدال يهود و نصارى با پيامبر اسلام ص بود ، در اين آيه اشاره مىكند ، مىفرمايد : « اگر با تو به گفتگو و ستيز برخيزند ( با آنها ) مجادله نكن و بگو : من و پيروانم در برابر خداوند ، تسليم شده‌ايم » ( * ( فَإِنْ حَاجُّوكَ فَقُلْ أَسْلَمْتُ وَجْهِيَ لِلَّه وَمَنِ اتَّبَعَنِ ) * ) .\r\n« حاجوك » از ماده « محاجه » در لغت به معنى بحث و گفتگو و استدلال و دفاع از يك عقيده يا يك مساله است .\r\nطبيعى است كه طرفداران هر آيينى در مقام دفاع از عقيده خود برمىآيند و خود را حق به جانب معرفى مىكنند ، از اين رو قرآن به پيامبر اسلام ص مىگويد :\r\nممكن است اهل كتاب ( يهود و نصارى ) با تو بحث كنند و بگويند ما در برابر حق تسليم هستيم ، و حتى در اين باره پافشارى كنند چنان كه مسيحيان نجران در برابر\r\n","description":"","footnote":"","page_name":" 475 ","page_number":475},
  {"content":"\r\nپيامبر اسلام ص چنين بودند .\r\nخداوند در اين آيه به پيامبرش دستور مىدهد كه از بحث و مجادله با آنها دورى كن و به جاى آن براى راهنمايى و قطع مخاصمه « بگو : به آنها كه اهل كتاب هستند ( يهود و نصارى ) و همچنين درس نخوانده‌ها ( مشركان ) آيا شما هم ( همچون من كه تسليم فرمان حقم ) تسليم شده‌ايد » ( * ( وَقُلْ لِلَّذِينَ أُوتُوا الْكِتابَ وَالأُمِّيِّينَ أَ أَسْلَمْتُمْ ) * ) .\r\n« اگر به راستى تسليم شوند هدايت يافته‌اند ، و اگر روىگردان شوند و سرپيچى كنند بر تو ابلاغ ( رسالت ) است » و تو مسئول اعمال آنها نيستى ( * ( فَإِنْ أَسْلَمُوا فَقَدِ اهْتَدَوْا وَإِنْ تَوَلَّوْا فَإِنَّما عَلَيْكَ الْبَلاغُ ) * ) .\r\nبديهى است منظور تسليم زبانى و ادعايى نيست ، بلكه منظور تسليم حقيقى و عملى در برابر حق است ، اگر آنها در برابر سخنان حقيقى سر تسليم فرود آورند ، با توجه به اينكه دعوت تو آشكار و آميخته با منطق و دليل روشن است مسلما ايمان مىآورند و اگر ايمان نياورند تسليم حق نيستند و تنها دعوى اسلام و تسليم در برابر فرمان حق دارند .\r\nكوتاه سخن اينكه : وظيفه تو ابلاغ رسالت است ، آميخته با دليل و برهان ، و اگر روح حقجويى در آنها باشد پذيرا مىشوند ، و اگر نشوند تو وظيفه خود را انجام داده اى .\r\nو در پايان آيه مىفرمايد : « خداوند به اعمال و افكار بندگان خود بينا است » ( * ( وَاللَّه بَصِيرٌ بِالْعِبادِ ) * ) .\r\nاو مدعيان دروغى تسليم را از راستگويان مىشناسد و نيات محاجه كنندگان را كه براى چه هدفى بحث و گفتگو مىكنند مىداند ، و اعمال همه را از نيك و بد مىبيند و به هر كس جزاى مناسب مىدهد .\r\n","description":"","footnote":"","page_name":" 476 ","page_number":476},
  {"content":"\r\n\r\nنكته‌ها\r\n1 - از اين آيه به طور ضمنى استفاده مىشود كه از ادامه بحث و محاجه با مردم لجوجى كه تسليم منطق صحيح نيستند ، بايد پرهيز كرد .\r\n2 - منظور از « اميين » كسانى كه نوشتن و خواندن نمىدانند در اين آيه مشركان مىباشند علت اين كه از مشركان در برابر اهل كتاب ( يهود و نصارى ) به اين نام تعبير شده به خاطر اين است كه مشركان كتاب آسمانى نداشتند تا مجبور به فرا گرفتن ، خواندن و نوشتن شوند .\r\n3 - از اين آيه به خوبى روشن مىشود كه روش پيامبر ص هرگز تحميل فكر و عقيده نبوده است ، بلكه كوشش و مجاهدت داشته كه حقايق بر مردم روشن شود و سپس آنان را به حال خود وامىگذاشته كه خودشان تصميم لازم را در پيروى از حق بگيرند .\r\n","description":"","footnote":"","page_name":" 477 ","page_number":477},
  {"content":"\r\n\r\n[ سوره آلعمران ‹ 4 › : آيات 21 تا 22 
  ]\r\nإِنَّ الَّذِينَ يَكْفُرُونَ بِآياتِ اللَّه وَيَقْتُلُونَ النَّبِيِّينَ بِغَيْرِ حَقٍّ وَيَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ ‹ 21 › أُولئِكَ الَّذِينَ حَبِطَتْ أَعْمالُهُمْ فِي الدُّنْيا وَالآخِرَةِ وَما لَهُمْ مِنْ ناصِرِينَ ‹ 22 ›\r\n\r\nترجمه :\r\n21 - كسانى كه نسبت به آيات خدا كفر مىورزند و پيامبران را بناحق مىكشند ، و ( نيز ) مردمى را كه امر به عدالت مىكنند به قتل مىرسانند ، به كيفر دردناك ( الهى ) بشارت ده ! 22 - آنها كسانى هستند كه اعمال ( نيكشان ، به خاطر اين گناهان بزرگ ، ) در دنيا و آخرت تباه شده ، و ياور و مددكار ( و شفاعت كننده اى ) ندارند .\r\n\r\nتفسير : نشانه‌هاى سركشى آنان\r\nدر تعقيب آيه گذشته كه به طور ضمنى نشان مىداد يهود و نصارى و مشركانى كه با پيامبر اسلام ص به گفتگو و ستيز برخاسته بودند تسليم حق نبودند در اين آيه به بعضى از نشانه‌هاى اين مساله اشاره مىكند ، مىفرمايد : « كسانى كه به آيات خدا كافر مىشوند ، و پيامبران را بناحق مىكشند و ( همچنين ) كسانى را از مردم كه امر به عدل و داد مىكنند به قتل مىرسانند ، آنها را به مجازات دردناك ( الهى ) بشارت بده » ( * ( إِنَّ الَّذِينَ يَكْفُرُونَ بِآياتِ اللَّه وَيَقْتُلُونَ النَّبِيِّينَ بِغَيْرِ حَقٍّ وَيَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ ) * ) .\r\nدر اين آيه نخست به سه گناه بزرگ آنها اشاره شده ( كفر ورزيدن به آيات\r\n","description":"","footnote":"","page_name":" 478 ","page_number":478},
  {"content":"\r\nپروردگار ، كشتن پيامبران ، بناحق و كشتن كسانى كه از برنامه‌هاى پيامبران دفاع مىكردند و مردم را به عدالت دعوت مىنمودند ) و هر يك از اين گناهان به تنهايى كافى بود كه ثابت كند آنها تسليم فرمان حق نيستند ، بلكه صداى حقگويان را در گلو خفه مىكنند .\r\nتعبير به « يكفرون » و « يقتلون » به صورت « فعل مضارع » اشاره به اين است كه كفر ورزيدن و كشتن انبياء و آمران به عدالت ، گويى جزئى از برنامه زندگى آنها شده بود و مستمرا آن را انجام داده و مىدهند ( توجه داشته باشيد كه فعل مضارع دليل بر استمرار است ) .\r\nالبته اين اعمال ، بيشتر روش يهود بود كه امروز نيز در اشكال ديگرى ادامه دارد ، ولى اين مانع از آن نخواهد بود كه مفهوم آيه عموميت داشته باشد .\r\nسپس در دنباله اين آيه و آيه بعد ، به سه كيفر و سرنوشت شوم آنها اشاره مىكند : نخست عذاب اليم و دردناك بود كه در بالا گذشت .\r\nديگر اينكه مىفرمايد : « آنها كسانى هستند كه اعمال نيكشان در دنيا و آخرت نابود گشته » و اگر اعمال نيكى انجام داده‌اند تحت تاثير گناهان بزرگ آنان اثر خود را از دست داده است ( * ( أُولئِكَ الَّذِينَ حَبِطَتْ أَعْمالُهُمْ فِي الدُّنْيا وَالآخِرَةِ ) * ) .\r\nديگر اينكه « آنها در برابر مجازاتهاى سخت الهى هيچ يار و ياور ( و شفاعت كننده اى ) ندارند » ( * ( وَما لَهُمْ مِنْ ناصِرِينَ ) * ) .\r\nهمانگونه كه در ذيل آيه 61 سوره بقره گفته شد ، تاريخ پر ماجراى يهود نشان مىدهد كه آنها علاوه بر انكار آيات الهى در كشتن پيامبران و مناديان حق ، فوق العاده جسور بودند ، و مجاهدانى را كه به حمايت آنها برمىخاستند از دم شمشير مىگذراندند ، مسلم است مجازاتهاى سه گانه بالا كه در باره آنها گفته شد در مورد همه كسانى كه اعمال شبيه آنها دارند جارى است .\r\n","description":"","footnote":"","page_name":" 479 ","page_number":479},
  {"content":"\r\n\r\nنكته‌ها :\r\n1 - در آيه اول آمران به عدالت و دعوت كنندگان به معروف و حق در رديف پيامبران شمرده شده‌اند و كفر به خداوند و كشتن پيامبران و كشتن اين گونه افراد در يك سطح قرار گرفته است و اين نهايت اهتمام اسلام را به مساله بسط عدالت در اجتماع روشن مىسازد .\r\nاز آيه دوم شدت مجازات كسانى كه اقدام به قتل چنين مردم صالحى بكنند به خوبى روشن مىشود ، زيرا سابقا گفته‌ايم « حبط » در باره همه گناهان نيست بلكه در مورد گناهان شديدى است كه اعمال نيك را نيز از ميان مىبرد ( 1 ) و از همه گذشته نفى شفاعت از اين اشخاص نشانه ديگرى بر شدت گناه آنها است .\r\n2 - منظور از « * ( بِغَيْرِ حَقٍّ ) * » اين نيست كه مىتوان پيامبران را به حق كشت بلكه منظور اين است كه قتل پيامبران هميشه به غير حق و ظالمانه بوده است و به اصطلاح « به غير حق » قيد توضيحى است كه براى تاكيد آمده .\r\n3 - از جمله « * ( فَبَشِّرْهُمْ بِعَذابٍ أَلِيمٍ ) * » ( آنها را به عذاب شديد بشارت بده ) استفاده مىشود كه كافران معاصر پيامبر ص نيز مشمول اين آيه بوده‌اند در حالى كه مىدانيم آنها قاتل هيچ يك از انبياء نبوده‌اند و اين به خاطر آن است كه هر كس راضى به برنامه و مكتب و اعمال جمعيتى باشد در اعمال نيك و بد آنها سهيم است و چون اين دسته از كفار ( مخصوصا يهود ) نسبت به برنامه‌هاى پيشينيان خود و اعمال خلاف آنها سخت وفادار بودند مشمول سرنوشت آنها خواهند بود .\r\n4 - كلمه « بشارت » در اصل به معنى خبرهاى نشاطانگيز است كه اثر آن در « بشره » و صورت انسان آشكار مىگردد ، به كار بردن كلمه بشارت در مورد عذاب در اين آيه و بعضى ديگر از آيات قرآن در واقع يك نوع تهديد و استهزاء به افكار\r\n\r\n","description":"","footnote":"\r\n( 1 ) براى توضيح و بررسى در باره مساله « حبط » به ذيل آيه 217 سوره بقره مراجعه فرمائيد .\r\n","page_name":" 480 ","page_number":480},
  {"content":"\r\nگنهكاران محسوب مىشود و اين شبيه سخنى است كه در ميان ما نيز متداول است كه اگر كسى كار بدى را انجام داد در مقام تهديد و استهزاء به او مىگوييم « مزد و پاداش تو را خواهيم داد » ! .\r\n5 - در حديثى از ابو عبيده جراح مىخوانيم كه مىگويد : از رسول خدا ص پرسيدم كداميك از مردم عذابش در روز قيامت از همه شديدتر است ؟\r\nفرمود : « كسى كه پيامبرى را به قتل برساند يا مردى را كه امر به معروف و نهى از منكر مىكند ، سپس اين آيه را تلاوت فرمود : * ( وَيَقْتُلُونَ النَّبِيِّينَ بِغَيْرِ حَقٍّ وَيَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ ) * » .\r\nسپس افزود : « اى ابا عبيده ! بنى اسرائيل 43 پيامبر را در آغاز روز در يك ساعت كشتند ، در اين حال 112 نفر از عابدان بنى اسرائيل قيام كردند و قاتلين را امر به معروف و نهى از منكر نمودند ، آنها نيز در همان روز كشته شدند ، و اين همان است كه خداوند مىفرمايد : * ( فَبَشِّرْهُمْ بِعَذابٍ أَلِيمٍ ) * » . ( 1 )\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 423 .\r\n","page_name":" 481 ","page_number":481},
  {"content":"\r\n\r\n[ سوره آلعمران ‹ 4 › : آيات 23 تا 25 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّه لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَهُمْ مُعْرِضُونَ ‹ 24 › ذلِكَ بِأَنَّهُمْ قالُوا لَنْ تَمَسَّنَا النَّارُ إِلَّا أَيَّاماً مَعْدُوداتٍ وَغَرَّهُمْ فِي دِينِهِمْ ما كانُوا يَفْتَرُونَ ‹ 24 › فَكَيْفَ إِذا جَمَعْناهُمْ لِيَوْمٍ لا رَيْبَ فِيه وَوُفِّيَتْ كُلُّ نَفْسٍ ما كَسَبَتْ وَهُمْ لا يُظْلَمُونَ ‹ 25 ›\r\n\r\nترجمه :\r\n23 - آيا نديدى كسانى را كه بهره اى از كتاب ( آسمانى ) داشتند ، به سوى كتاب الهى دعوت شدند تا در ميان آنها داورى كند ، سپس گروهى از آنان ، ( با علم و آگاهى ، ) روى مىگردانند ، در حالى كه ( از قبول حق ) اعراض دارند ؟\r\n24 - اين عمل آنها ، به خاطر آن است كه مىگفتند : « آتش ( دوزخ ) ، جز چند روزى به ما نمىرسد .\r\n( و كيفر ما ، به خاطر امتيازى كه بر اقوام ديگر داريم ، بسيار محدود است . ) « اين افترا ( و دروغى كه به خدا بسته بودند ، ) آنها را در دينشان مغرور ساخت ( و گرفتار انواع گناهان شدند ) .\r\n25 - پس چگونه خواهند بود هنگامى كه آنها را براى روزى كه شكى در آن نيست [ روز رستاخيز 
  ] جمع كنيم ، و به هر كس ، آنچه ( از اعمال براى خود ) فراهم كرده ، بطور كامل داده شود ؟ و به آنها ستم نخواهد شد ( زيرا محصول اعمال خود را مىچينند ) .\r\n\r\nشان نزول :\r\nدر تفسير « مجمع البيان » از « ابن عباس » نقل شده كه در عصر پيامبر ص زن و مردى از يهود خيبر مرتكب زناى محصنه شدند با اينكه در تورات دستور مجازات سنگباران در باره اين چنين اشخاص داده شده بود ، چون آنها از طبقه اشراف بودند\r\n","description":"","footnote":"","page_name":" 482 ","page_number":482},
  {"content":"\r\nيهود از اجراى اين دستور در مورد آنها سرباز زدند و پيشنهاد شد كه به پيامبر اسلام ص مراجعه كرده داورى بطلبند به اين اميد كه مجازات خفيفترى از طرف او در باره آنها تعيين شود . هنگامى كه به پيامبر اسلام ص مراجعه كردند .\r\nپيغمبر ص فرمود : همين تورات فعلى ميان من و شما داورى مىكند ، آنها پذيرفتند و « ابن صوريا » را كه از دانشمندان آنان بود از « فدك » به مدينه دعوت كردند ، پيامبر ص او را شناخت فرمود : تو « ابن صوريا » هستى ؟ ! عرض كرد : بلى فرمود : تو اعلم علماى يهود مىباشى ؟\r\nگفت : اين چنين فكر مىكنند ! پيغمبر ص دستور داد قسمتى از تورات را كه آيه « رجم » ( سنگباران ) در آن بود پيش روى او بگذارند ، او كه قبلا از جريان آگاه شده بود هنگامى كه به اين قسمت رسيد دست روى آن گذاشت و جمله‌هاى بعد را خواند « عبد اللَّه بن سلام » كه قبلا از دانشمندان يهود بود و سپس اسلام اختيار كرده بود حضور داشت فورا متوجه پرده پوشى « ابن صوريا » شد و برخاست و دست او را از روى اين جمله برداشت و آن را از متن تورات قرائت كرد ، و گفت تورات مىگويد بر يهود لازم است هر گاه زن و مردى مرتكب زناى محصنه شوند هنگامى كه مدرك كافى بر جرم آنها وجود داشته باشد سنگ باران شوند ، سپس پيامبر دستور داد مجازات مزبور طبق آيين آنها در مورد اين دو مجرم اجرا شود جمعى از يهود خشمناك شدند و اين آيه در باره وضع آنها نازل گرديد ( 1 ) .\r\n\r\n","description":"","footnote":"\r\n( 1 ) در تورات فعلى در سفر لاويان فصل بيستم جمله 10 چنين مىخوانيم : « و كسى كه با زن غيرى زنا كند يعنى با زن همسايه خود ( مثلا ) زنا نمايد البته زانى و زانيه كشته شوند .\r\nدر عبارت فوق گرچه حكم سنگباران صريحا نيامده ولى اصل مجازات اعدام آمده است ممكن است نسخه‌هاى تورات كه در عصر پيامبر ص وجود داشته داراى اين عبارت نيز بوده است .\r\n","page_name":" 483 ","page_number":483},
  {"content":"\r\n\r\nتفسير : چرا تسليم حق نيستند ؟\r\nبه دنبال آيات گذشته كه سخن از محاجه و بحث و گفتگوهاى لجوجانه گروهى از اهل كتاب به ميان آورد ، در اين آيات روشن مىسازد كه آنها تسليم پيشنهادهاى منطقى نبودند و انگيزه‌هاى اين عمل و نتايج آن را نيز بازگو مىكند .\r\nدر آيه نخست مىفرمايد : « آيا مشاهده نكردى كسانى را كه بهره اى از كتاب آسمانى داشتند و دعوت به سوى كتاب الهى شدند تا در ميان آنها داورى كند ولى عده اى از آنها روى گردانيدند و از قبول حق اعراض نمودند » اين در حالى بود كه كتاب آسمانى آنها حكم الهى را بازگو كرده بود و آنها از آن آگاهى داشتند ( * ( أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّه لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَهُمْ مُعْرِضُونَ ) * ) .\r\nآرى آنها به همان حكم موجود در كتاب مذهبى خويش نيز گردن نمىنهادند و با بهانه جويى و مطالب بى اساس از اجراى حدود الهى سرپيچى مىكردند .\r\nضمنا از جمله « * ( أُوتُوا نَصِيباً مِنَ الْكِتابِ ) * » بر مىآيد كه تورات ( و انجيلى ) كه در دست يهود و نصارى در آن عصر بود ، تمام تورات و انجيل اصلى نبود ، بلكه تنها قسمتى از آن بود احتمالا و قسمت بيشتر از اين دو كتاب آسمانى ، از ميان رفته يا تحريف شده بود .\r\nآيات ديگرى از قرآن مجيد نيز اين معنى را تاييد مىكند و شواهد و علايم تاريخى نيز مؤيد آن است كه اينجا جاى شرح آن نيست .\r\nدر آيه بعد دليل مخالفت و سرپيچى آنها را شرح مىدهد كه آنها بر اساس يك فكر باطل معتقد بودند از نژاد ممتازى هستند ( همانگونه كه امروز نيز چنين فكر\r\n","description":"","footnote":"","page_name":" 484 ","page_number":484},
  {"content":"\r\nمىكنند و نوشته‌ها و اعمال آنها گواه بر نژاد پرستى شديد آنها است ) .\r\nآنها معتقد بودند ارتباط ويژه اى با پروردگار دارند تا آنجا كه خود را فرزندان خدا مىناميدند و مىگفتند : نَحْنُ أَبْناءُ اللَّه وَأَحِبَّاؤُه : « ما فرزندان خدا و دوستان خاص او هستيم » ( 1 ) و به همين دليل براى خود مصونيتى در مقابل مجازات الهى قايل بودند ، لذا قرآن در اين آيه مىگويد اين اعمال و رفتار به خاطر آن است كه گفتند : « جز چند روزى آتش دوزخ به ما نمىرسد » و اگر مجازاتى داشته باشيم بسيار محدود است ( * ( ذلِكَ بِأَنَّهُمْ قالُوا لَنْ تَمَسَّنَا النَّارُ إِلَّا أَيَّاماً مَعْدُوداتٍ ) * ) .\r\n« معدود » يعنى قابل شمارش ، و معمولا به اشياء كم گفته مىشود ، زيرا اشياء زياد قابل شمارش نيستند يا شمارش آنها مشكل است .\r\nمنظور از « * ( أَيَّاماً مَعْدُوداتٍ ) * » يا همان چهل روزى است كه آنها در غياب موسى ع گوساله پرستى كردند و اين گناه عظيمى بود كه حتى خودشان نمىتوانستند آن را انكار كنند .\r\nو يا منظور روزهاى معدودى از عمرشان بود كه به گناهان فوق العاده صريح دست زده بودند تا آنجا كه خودشان هم قادر به انكار ، يا توجيه و پرده پوشى بر آن نبودند .\r\nسپس مىافزايد : آنها اين امتيازات دروغين را به خدا نسبت مىدادند « و اين افترا و دروغى را كه به خدا بسته بودند آنها را در دينشان مغرور ساخته بود » ( * ( وَغَرَّهُمْ فِي دِينِهِمْ ما كانُوا يَفْتَرُونَ ) * ) .\r\nقرآن مجيد در سومين و آخرين آيه مورد بحث ، خط بطلان بر تمام اين ادعاهاى واهى و خيالات باطل مىكشد و مىگويد : « پس چگونه خواهد بود\r\n\r\n","description":"","footnote":"\r\n( 1 ) سوره مائده ، آيه 18 .\r\n","page_name":" 485 ","page_number":485},
  {"content":"\r\nهنگامى كه آنها را در روزى كه در آن شكى نيست جمع كنيم ، و به هر كس آنچه را به دست آورده داده شود و به آنها ستم نخواهد شد « ( * ( فَكَيْفَ إِذا جَمَعْناهُمْ لِيَوْمٍ لا رَيْبَ فِيه وَوُفِّيَتْ كُلُّ نَفْسٍ ما كَسَبَتْ وَهُمْ لا يُظْلَمُونَ ) * ) .\r\nآرى در آن روز همه در دادگاه عدل الهى حاضر خواهند شد ، و هر كس نتيجه كشته خود را درو مىكند ، و اعمال هر كس به او تسليم مىشود و مجازات آنها هر چه باشد هرگز ظالمانه نيست زيرا محصول اعمال خود آنها است ، و آن روز است كه مىفهمند هيچ امتيازى بر ديگران ندارند و عدل الهى همه را شامل مىشود .\r\nضمنا از جمله « * ( ما كَسَبَتْ ) * » به روشنى اين معنى به دست مىآيد كه پاداش و كيفر قيامت و نجات و بدبختى در جهان ديگر ، تنها بستگى به اعمال خود انسان دارد نه به پندارهاى واهى و خيالات باطل .\r\n\r\nنكته‌ها :\r\n1 - آيا ممكن است انسان دروغى بگويد و يا افترايى به خدا ببندد و بعد خودش تحت تاثير آن واقع گردد و به آن مغرور شود ، آن چنان كه قرآن در آيات فوق در باره يهود نقل مىكند آيا اين باوركردنى است ؟\r\nپاسخ اين سؤال چندان مشكل نيست زيرا مساله فريب و جدان از مسائل مسلم روانشناسى امروز است كه گاهى دستگاه فكر و انديشه در پى اغفال و جدان برمىآيد و چهره حقيقت را در نظر و جدان خويش دگرگون مىسازد ، بسيار ديده‌ايم افراد آلوده به گناهان بزرگى همچون قتل و سرقت و يا اعتيادهاى گوناگون با اين كه زشتى اعمال خود را به خوبى درك مىكنند براى به دست آوردن آرامش كاذب و جدان مىكوشند مردم را مستحق اين گونه اعمال ، جلوه دهند و يا اينكه براى توجيه اعتيادهاى زيان بار خود گرفتاريهاى زندگى و مشكلات طاقتفرساى اجتماعى را بهانه مىكنند تا پناه بردن خويش را به مواد مخدر توجيه نمايند به علاوه اين گونه افترائات و امتيازات دروغين را نسلهاى پيشين اهل كتاب درست\r\n","description":"","footnote":"","page_name":" 486 ","page_number":486},
  {"content":"\r\nكرده بودند و تدريجا براى نسلهاى آينده كه از واقعيت آگاهى چندانى نداشتند ، ( و براى كشف حقيقت به خود زحمت نمىدادند ) به صورت عقيده مسلمى در آمده بود .\r\n2 - ممكن است گفته شود اعتقاد به « عذاب و كيفر محدود » در ميان ما مسلمانان نيز هست زيرا ما معتقديم كه مسلمانان براى هميشه در عذاب الهى نمىمانند و بالاخره ايمان آنها موجب نجات آنان مىشود .\r\nولى بايد به اين نكته توجه داشت كه ما هرگز معتقد نيستيم كه يك مسلمان گنهكار و آلوده به انواع جنايات فقط چند روزى عذاب الهى مىبيند بلكه ما معتقديم ساليان دراز كه مدت آن را جز خدا نمىداند گرفتار مجازات خواهد بود ولى مجازات او به خاطر ايمانش ابدى و جاويدان نمىباشد و اگر در ميان مسلمانان راستى افرادى پيدا شوند كه چنين امتيازى براى خود قايل باشند و معتقد گردند كه در پناه نام اسلام و ايمان به پيامبر ص و ائمه اطهار ع مجازند هر گناهى را مرتكب شوند و مجازات آنها چند روزى بيش نخواهد بود سخت در اشتباه‌اند و از روح اسلام و تعليمات آن بر كنار مىباشند .\r\nبه علاوه ما امتيازى در اين مساله براى مسلمانان قايل نيستيم بلكه معتقديم پيروان هر امتى در عصر و زمان خود كه به پيامبر عصر خود ايمان داشته و ضمنا مرتكب گناهى شده‌اند مشمول اين قانون هستند از هر نژادى كه باشند در حالى كه يهود اين امتياز را براى نژاد اسرائيل قايل بودند نه براى اقوام ديگر .\r\nقرآن به اين امتياز دروغين آنها پاسخ گفته و در سوره مائده آيه 18 مىگويد :\r\nبَلْ أَنْتُمْ بَشَرٌ مِمَّنْ خَلَقَ ، « شما هم بشرى همچون ساير افراد بشر هستيد » .\r\n","description":"","footnote":"","page_name":" 487 ","page_number":487},
  {"content":"\r\n\r\n[ سوره آلعمران ‹ 4 › : آيات 26 تا 27 
  ]\r\nقُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ‹ 26 › تُولِجُ اللَّيْلَ فِي النَّهارِ وَتُولِجُ النَّهارَ فِي اللَّيْلِ وَتُخْرِجُ الْحَيَّ مِنَ الْمَيِّتِ وَتُخْرِجُ الْمَيِّتَ مِنَ الْحَيِّ وَتَرْزُقُ مَنْ تَشاءُ بِغَيْرِ حِسابٍ ‹ 27 ›\r\n\r\nترجمه :\r\n26 - بگو : « بارالها ! مالك حكومتها تويى ، به هر كس بخواهى ، حكومت مىبخشى ، و از هر كس بخواهى ، حكومت را مىگيرى ، هر كس را بخواهى ، عزت مىدهى ، و هر كه را بخواهى خوار مىكنى . تمام خوبيها به دست توست ، تو بر هر چيزى قادرى .\r\n27 - شب را در روز داخل مىكنى ، و روز را در شب ، و زنده را از مرده بيرون مىآورى ، و مرده را از زنده ، و به هر كس بخواهى ، بدون حساب ، روزى مىبخشى . »\r\n\r\nشان نزول :\r\nمفسر معروف « طبرسى » در « مجمع البيان » دو شان نزول براى آيه اول ذكر كرده است كه هر دو يك حقيقت را تعقيب مىكنند :\r\n1 - هنگامى كه پيغمبر اكرم ص مكه را فتح نمود ، به مسلمانان نويد داد كه به زودى كشور ايران و روم نيز زير پرچم اسلام قرار خواهد گرفت ، منافقان كه دلهايشان به نور ايمان روشن نشده بود و روح اسلام را درك نكرده بودند ، اين مطلب را اغراقآميز تلقى كرده و با تعجب گفتند : محمد ص به مدينه و مكه قانع نيست و طمع در فتح ايران و روم دارد در اين هنگام ، آيه اول نازل شد .\r\n","description":"","footnote":"","page_name":" 488 ","page_number":488},
  {"content":"\r\n2 - هنگامى كه پيغمبر گرامى ص به اتفاق مسلمانان مشغول حفر خندق در اطراف مدينه بود و با نظم خاصى مسلمانان ، گروه گروه با سرعت و جديت ، مشغول حفر خندق بودند تا پيش از رسيدن سپاه دشمن ، اين وسيله دفاعى ، تكميل گردد ، ناگهان در ميان خندق سنگ سفيد بزرگ و سختى پيدا شد كه مسلمانان از شكستن و حركت دادن آن عاجز ماندند ، « سلمان » به حضور پيامبر ص رسيد و جريان را عرض كرد ، پيامبر وارد خندق شد و كلنگ را از سلمان گرفت و محكم بر روى سنگ فرود آورد ، از برخورد كلنگ با سنگ ، جرقه اى جستن كرد ، پيامبر ص تكبير فتح و پيروزى گفت ، مسلمانان نيز با او هم صدا شده و آهنگ تكبير در همه جا پيچيد ، بار ديگر پيامبر ص كلنگ را بر سر سنگ فرود آورده مجددا جرقه اى جستن كرد و قسمتى از سنگ شكست و صداى تكبير پيروزى پيامبر و مسلمانان ، فضاى اطراف را پر كرد ، براى سومين بار ، كلنگ را بلند كرد و بر بقيه سنگ محكم كوبيد ، مجددا از برخورد كلنگ با سنگ ، جرقه اى جستن نمود و اطراف خود را روشن ساخت ، و بقيه سنگ درهم شكسته شد و براى سومين بار صداى تكبير در خندق پيچيد .\r\nسلمان عرض كرد : امروز وضع عجيبى از شما مشاهده كردم ! پيامبر ص فرمود : در ميان جرقه اى كه بار اول جستن كرد ، كاخهاى حيره و مدائن را ديدم و برادرم جبرئيل به من بشارت داد كه آنها در زير پرچم اسلام قرار خواهند گرفت ! در درون جرقه دوم كاخهاى روم را ديدم ، و هم او به من خبر داد كه در اختيار پيروانم قرار خواهد گرفت ، در سومين جرقه ، كاخهاى صنعاء و سرزمين يمن را ديدم و او به من بشارت داد كه مسلمانان بر آن پيروز مىشوند و من در آن حال ، تكبير پيروزى گفتم ، اى مسلمانان به شما مژده باد ! . . .\r\nمسلمانان راستين از خوشحالى در پوست نمىگنجيدند و خدا را شكر مىكردند . اما منافقان ، چهره در هم كشيده و با ناراحتى و به صورت اعتراض ، گفتند :\r\n","description":"","footnote":"","page_name":" 489 ","page_number":489},
  {"content":"\r\nچه آرزوى باطل و چه وعده محالى ؟ ! در حالى كه اينها از ترس جان خود ، حالت دفاعى به خويش گرفته‌اند و مشغول حفر خندق هستند و با آن دشمن محدود ، ياراى جنگ ندارند ، خيال فتح كشورهاى بزرگ جهان را در سر مىپرورانند ، در اين موقع آيات مورد بحث نازل شد و به آنها پاسخ گفت .\r\n\r\nتفسير : همه چيز به دست اوست !\r\nدر آيات قبل سخن از امتيازاتى بود كه اهل كتاب ( يهود و نصارى ) براى خود قايل بودند و خود را از خاصان خداوند مىپنداشتند ( علاوه بر اين مدعى بودند حاكميت و مالكيت نيز از آن آنها است ) خداوند در اين دو آيه ادعاى باطل آنان را با اين بيان جالب رد مىكند ، مىفرمايد : « بگو : بارالها ! مالك ملكها تويى ، تو هستى كه به هر كس بخواهى و شايسته بدانى حكومت مىبخشى و از هر كس بخواهى حكومت را جدا مىسازى » ( * ( قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ ) * ) .\r\n« هر كس را بخواهى بر تخت عزت مىنشانى ، و هر كس را اراده كنى بر خاك مذلت قرار مىدهى » ( * ( وَتُعِزُّ مَنْ تَشاءُ وَتُذِلُّ مَنْ تَشاءُ ) * ) .\r\nو در يك جمله « كليد تمام خوبيها به دست تواناى تو است ، زيرا تو بر هر چيز توانايى » ( * ( بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ) * ) .\r\nناگفته پيدا است كه منظور از اراده و مشيت الهى در اين آيه اين نيست كه بدون حساب و بى دليل چيزى را به كسى مىبخشد و يا از او مىگيرد ، بلكه مشيت او از روى حكمت و مراعات نظام و مصلحت و حكمت جهان آفرينش و عالم انسانيت است و گاه اين حكومتها به خاطر شايستگىها است ، و گاه حكومت ظالمان هماهنگ ناشايستگى امتها است .\r\n","description":"","footnote":"","page_name":" 490 ","page_number":490},
  {"content":"\r\nاين نكته نيز قابل توجه است كه لفظ « خير » افعل التفضيل است و معادل فارسى آن « بهتر » مىباشد ، و براى برترى چيزى بر چيز ديگر ذكر مىشود ولى در بسيارى از موارد ، به معنى خوب ( بدون مفهوم صفت تفضيلى ) نيز به كار مىرود و ظاهر اين است كه در آيه مورد بحث به معنى دوم است . يعنى سرچشمه تمام خوبيها از او و به دست او است .\r\nجمله « * ( بِيَدِكَ الْخَيْرُ ) * » با توجه به الف و لام استغراق در « الخير » و مقدم شدن خبر بر مبتدا ( زيرا بيدك الخير فرموده نه الخير بيدك ) نشان مىدهد كه تمام خيرها و بركات و نيكها و خوبيها ، در دست خدا است ، و ضمنا از اين جمله استفاده مىشود كه هم عزت ، خير است و هم ذلت ، و هم بخشيدن حكومت و هم گرفتن آن ، هر كدام در جاى خود خير است و بر طبق قانون عدالت ، و شرى وجود ندارد ، جانيان و بدكاران ، خيرشان در آن است كه در زندان باشند ، و نيكوكاران با ايمان ، خيرشان در آزادى است .\r\nبه تعبير ديگر در جهان هستى شرى وجود ندارد ، اين ما هستيم كه خيرات را مبدل به شر مىكنيم و اگر مىگويد : خير تنها به دست تو است و از شر سخنى نمىگويد ، به خاطر آن است كه شرى از ذات پاك او صادر نمىشود .\r\nجمله « * ( إِنَّكَ عَلى كُلِّ شَيْءٍ قَدِيرٌ ) * » در واقع دليلى است بر تمام آنچه در اين آيه آمده زيرا وقتى او بر هر چيز قادر است ، حكومت و عزت و خيرات به دست او است .\r\nسؤال :\r\nدر اينجا سؤال مهمى مطرح است و آن اينكه ممكن است كسانى از آيه فوق چنين نتيجه بگيرند كه ، هر كس به حكومتى مىرسد و يا از حكومت ، سقوط مىكند ، خواست خدا بوده و نتيجه اين سخن ، امضاى تمام حكومتهاى جباران و ستمگران تاريخ از قبيل حكومت چنگيز و هيتلر و . . . مىباشد ، اتفاقا در تاريخ نيز\r\n","description":"","footnote":"","page_name":" 491 ","page_number":491},
  {"content":"\r\nمىخوانيم كه « يزيد بن معاويه » هم براى توجيه حكومت ننگين و ظالمانه خود به اين آيه استدلال كرد ( 1 ) .\r\nبه همين جهت در كلمات مفسران ، براى حل اين اشكال توضيحاتى در باره آيه ديده مىشود از جمله اين كه : آيه مخصوص به حكومتهاى الهى است و يا مخصوص به حكومت پيامبر اكرم ص و پايان دادن به حكومت جباران قريش است .\r\nولى حق اين است كه آيه يك مفهوم كلى و عمومى دارد كه طبق آن ، تمام حكومتهاى خوب و بد بر طبق مشيت خداست ، ولى با اين توضيح كه : خداوند يك سلسله عوامل و اسباب براى پيشرفت و پيروزى در اين جهان آفريده است ، و استفاده از آثار اين اسباب همان مشيت خدا است .\r\nبنا بر اين خواست خدا يعنى آثارى كه در آن اسباب و عوامل آفريده شده است : حال اگر افراد ستمگر و ناصالحى ( همچون چنگيز و يزيد و فرعون و مانند اينها ) از آن وسايل استفاده كردند و ملتهايى ضعيف و زبون و ترسو ، به آن تن در دادند و حكومت ننگين آنها را تحمل كردند ، اين نتيجه اعمال خود آنها است ، كه گفته‌اند : « هر ملتى لايق همان حكومتى است كه دارد » ! ولى اگر ملتها آگاه بودند و آن عوامل و اسباب را از دست جباران گرفته و به دست صالحان دادند و حكومتهاى عادلانه اى به وجود آوردند باز نتيجه اعمال آنها است كه بستگى به طرز استفاده از عوامل و اسباب الهى دارد .\r\nدر حقيقت آيه ، بيدار باشى براى همه افراد و جوامع انسانى است كه به هوش باشند ، و از وسايل پيروزى بهره گيرند و پيش از آنكه افراد ناصالح بر آنها چيره شوند و مقامات حساس اجتماع را از دست آنها بگيرند آنها بكوشند و سنگرها را اشغال كنند .\r\n\r\n","description":"","footnote":"\r\n( 1 ) ارشاد مفيد ، بنا به نقل الميزان ، ذيل آيه مورد بحث .\r\n","page_name":" 492 ","page_number":492},
  {"content":"\r\nكوتاه سخن اينكه : خواست خداوند همان است كه در عالم ، اسباب آفريده تا چگونه ما از عالم اسباب استفاده كنيم .\r\nدر آيه بعد براى تكميل اين معنى و نشان دادن حاكميت خداوند بر تمام عالم هستى مىافزايد : « شب را در روز داخل مىكنى و روز را در شب و موجود زنده را از مرده خارج مىسازى و مرده را از زنده ، و به هر كس اراده كنى بدون حساب روزى مىبخشى » ( * ( تُولِجُ اللَّيْلَ فِي النَّهارِ وَتُولِجُ النَّهارَ فِي اللَّيْلِ وَتُخْرِجُ الْحَيَّ مِنَ الْمَيِّتِ وَتُخْرِجُ الْمَيِّتَ مِنَ الْحَيِّ وَتَرْزُقُ مَنْ تَشاءُ بِغَيْرِ حِسابٍ ) * ) .\r\nو به اين ترتيب مساله تغيير تدريجى شب و روز ، كوتاه شدن شب در نيمى از سال ، كه از آن تعبير به داخل شدن شب در روز شده است و بلند شدن شبها در نيم ديگر ( دخول روز در شب ) و همچنين خارج شدن موجودات زنده از مرده ، و موجودات مرده از زنده ، و روزيهاى فراوانى كه نصيب بعضى از افراد مىشود ، هر يك نشانه بارزى از قدرت مطلقه اوست .\r\n\r\nنكته‌ها :\r\n1 - « ولوج » در لغت به معنى « دخول » است ، اين آيه مىگويد : خداوند ، شب را در روز و روز را در شب داخل مىكند ( در هشت مورد ديگر قرآن نيز ، به اين معنى اشاره شده است ) .\r\nمنظور از اين جمله همان تغيير تدريجى محسوسى است كه در شب و روز ، در طول سال ، مشاهده مىكنيم ، اين تغيير بر اثر انحراف محور كره زمين نسبت به مدار آن كه كمى بيش از 23 درجه است و تفاوت زاويه تابش خورشيد مىباشد ، لذا مىبينيم در بلاد شمالى ( نقاط بالاى خط استوا ) در ابتداى زمستان ، روزها كم كم\r\n","description":"","footnote":"","page_name":" 493 ","page_number":493},
  {"content":"\r\nبلند و شبها ، كوتاه مىشود تا اول تابستان ، سپس به عكس ، شبها بلند و روزها كوتاه مىشود و تا اول زمستان ادامه دارد . اما در بلاد جنوبى ( نقاط پايين خط استوا ) درست به عكس است .\r\nبنا بر اين ، خداوند دائما ، شب و روز را در يكديگر داخل مىكند ، يعنى از يكى كاسته به ديگرى مىافزايد .\r\nممكن است گفته شود كه در خط حقيقى استوا و همچنين در نقطه اصلى قطب شمال و جنوب ، شب و روز در تمام سال مساوى هستند و هيچگونه تغييرى پيدا نمىكند ، شب و روز در خط استوا در تمام سال هر كدام دوازده ساعت و در نقطه قطب در تمام سال ، يك شب 6 ماهه و يك روز به همان اندازه است ، بنا بر اين آيه جنبه عمومى ندارد .\r\nدر پاسخ اين سؤال بايد گفت : خط استواى حقيقى ، يك خط موهوم بيش نيست و هميشه زندگى واقعى مردم يا اين طرف خط استوا است يا آن طرف ، و همچنين نقطه قطب ، نقطه بسيار كوچكى بيش نيست و زندگى ساكنان مناطق قطبى ( اگر ساكنانى داشته باشد ) حتما در مكانى وسيعتر از نقطه حقيقى قطب است ، بنا بر اين هر دو دسته اختلاف شب و روز دارند .\r\nآيه ممكن است علاوه بر معنى فوق ، معنى ديگرى را هم در بر داشته باشد و آن اينكه شب و روز در كره زمين به خاطر وجود طبقات « جو » در اطراف اين كره به صورت ناگهانى ايجاد نمىشود ، بلكه روز ، به تدريج از فجر و فلق شروع شده و گسترده مىگردد و شب از شفق و سرخى طرف مشرق به هنگام غروب آغاز ، و تدريجا تاريكى همه جا را مىگيرد .\r\nتدريجى بودن تغيير شب و روز به هر معنى كه باشد آثار سودمندى در زندگانى انسان و موجودات كره زمين دارد ، زيرا پرورش گياهان و بسيارى از جانداران در پرتو نور و حرارت تدريجى آفتاب صورت مىگيرد ، به اين معنى كه از\r\n","description":"","footnote":"","page_name":" 494 ","page_number":494},
  {"content":"\r\nآغاز بهار كه نور و حرارت ، روز به روز ، افزايش مىيابد ، گياهان و بسيارى از حيوانات هر روز مرحله تازه اى از تكامل خود را طى مىكنند و چون با گذشت زمان ، نور و حرارت بيشترى لازم دارند و اين موضوع به وسيله تغييرات تدريجى شب و روز تامين مىگردد ، مىتوانند به نقطه نهايى تكامل خود برسند .\r\nهر گاه شب و روز هميشه يكسان بود ، نمو و رشد بسيارى از گياهان و حيوانات ، دچار اختلال مىشد و فصول چهارگانه كه لازمه « اختلاف شب و روز » و « چگونگى زاويه تابش آفتاب » است از بين مىرفت و طبعا انسان از فوايد اختلاف فصول بىبهره مىماند .\r\nهمچنين اگر معنى دوم در تفسير آيه را در نظر بگيريم كه آغاز شب و روز ، تدريجى است نه ناگهانى و حتما شفق و بين الطلوعين در ميان اين دو است ، روشن مىشود كه اين تدريجى بودن شب و روز ، براى ساكنان زمين نعمت بزرگى است ، زيرا كم كم با تاريكى يا روشنايى آشنا مىشوند و نيروهاى جسمى و زندگى اجتماعى آنان بر آن منطبق مىگردد ، در غير اين صورت ، مسلما ناراحتيهايى به وجود مىآمد .\r\n2 - جمله « * ( تُخْرِجُ الْحَيَّ مِنَ الْمَيِّتِ وَتُخْرِجُ الْمَيِّتَ مِنَ الْحَيِّ ) * » و شبيه آن در چندين آيه از قرآن مجيد به چشم مىخورد كه مىگويد : « خداوند زنده را از مرده و مرده را از زنده بيرون مىآورد » .\r\nمنظور از بيرون آوردن « زنده » از « مرده » همان پيدايش حيات از موجودات بىجان است ، زيرا مىدانيم آن روز كه زمين آماده پذيرش حيات شد ، موجودات زنده از مواد بىجان به وجود آمدند ، از اين گذشته دائما در بدن ما و همه موجودات زنده عالم ، مواد بى جان ، جزو سلولها شده ، تبديل به موجود زنده مىگردند .\r\nپيدايش مردگان از موجودات زنده ، نيز دائما در مقابل چشم ما مجسم است .\r\nدر حقيقت آيه اشاره به قانون تبادل دائمى مرگ و حيات است كه\r\n","description":"","footnote":"","page_name":" 495 ","page_number":495},
  {"content":"\r\nعمومىترين و پيچيده ترين و در عين حال جالبترين قانونى است كه بر ما حكومت مىكند .\r\nبراى اين آيه ، تفسير ديگرى نيز هست كه با تفسير گذشته ، منافاتى ندارد و آن مسئله زندگى و مرگ معنوى است ، چه اين كه مىبينيم گاهى افراد با ايمان كه « زندگان حقيقى » هستند از افراد بى ايمان كه « مردگان واقعى » محسوب مىشوند به وجود مىآيند و گاهى به عكس ، افراد بى ايمان از افراد با ايمان متولد مىشوند .\r\nقرآن زندگى و مرگ معنوى را در آيات متعددى به « كفر » و « ايمان » تعبير كرده است .\r\nمطابق اين تفسير ، قرآن مساله به هم ريختن قانون « توارث » را كه بعضى از دانشمندان آن را از قوانين قطعى طبيعت مىدانند ، اعلام مىدارد ، زيرا انسان به خاطر داشتن آزادى اراده مانند موجودات بى جان طبيعت نيست كه تحت تاثير اجبارى عوامل مختلف باشد ، و اين خود يكى از قدرتنمايىهاى خدا است كه آثار كفر را از وجود فرزندان كافر ( آنها كه مىخواهند واقعا مؤمن باشند ) مىشويد ، و آثار ايمان را از وجود فرزندان مؤمن ( آنها كه مىخواهند واقعا كافر باشند ) از بين مىبرد و اين استقلال اراده ، كه حتى مىتواند بر زمينه‌هاى مساعد و نامساعد ارثى پيروز گردد از ناحيه اوست .\r\nهمين معنى در روايتى از پيامبر اسلام ص به ما رسيده است چنان كه در تفسير ( الدر المنثور ) از سلمان فارسى نقل شده كه رسول خدا ص در تفسير آيه « * ( تُخْرِجُ الْحَيَّ مِنَ الْمَيِّتِ . . . ) * » فرمود : يعنى مؤمن را از صلب كافر و كافر را از صلب مؤمن خارج مىسازد .\r\n3 - جمله « * ( وَتَرْزُقُ مَنْ تَشاءُ بِغَيْرِ حِسابٍ ) * » به اصطلاح از قبيل ذكر « عام » بعد از « خاص » است زيرا در جمله‌هاى قبل ، نمونه هايى از روزيهاى خداوند به بندگان ، بيان شده است و در اين جمله مساله ، به صورت كلى و عمومىتر در تمام مواهب و ارزاق ذكر گرديده يعنى نه تنها عزت و حكومت و حيات و مرگ به دست خدا است\r\n","description":"","footnote":"","page_name":" 496 ","page_number":496},
  {"content":"\r\nبلكه هر نوع روزى و موهبتى از ناحيه او است .\r\nجمله « * ( بِغَيْرِ حِسابٍ ) * » ( بدون حساب ) اشاره به اين است كه درياى مواهب الهى آن قدر وسيع و پهناور است كه هر قدر به هر كس ببخشد كمترين تاثيرى براى او نمىكند و نياز به « نگاه داشتن حساب » ندارد ، زيرا حساب را آنها نگه مىدارند كه سرمايه محدودى دارند ، و بيم تمام شدن يا كمبود سرمايه در باره آنها مىرود ، چنين اشخاصى هستند كه دائما در عطاياى خود حسابگرند . مبادا سرمايه آنها از دست برود ، اما خداوندى كه درياى بى پايان هستى و كمالات است ، نه بيم كمبود دارد ، و نه كسى از او حساب مىگيرد ، و نه نيازى به حساب دارد .\r\nاز آنچه گفته شد ، روشن مىشود كه اين جمله ، منافات با آياتى كه بيان تقدير الهى و اندازه گيرى و لياقت و شايستگى افراد و حكمت و تدبير آفرينش را بيان مىكند ، ندارد .\r\n4 - سؤال ديگرى در اينجا مطرح است و آن اينكه : از نظر قانون آفرينش و حكم عقل و دعوت انبياء ، هر كسى در كسب سعادت و خوشبختى و عزت و ذلت و تلاش و كوشش براى كسب روزى خويش مختار و آزاد است ، پس چگونه در آيه فوق ، همه اينها به خداوند نسبت داده شده است ؟ ! پاسخ اين سؤال اين است كه سرچشمه اصلى عالم آفرينش و تمام مواهب و قدرتهايى كه افراد دارند ، خداست ، اوست كه همه امكانات را براى تحصيل عزت و خوشبختى در اختيار بندگان ، قرار داده ، و اوست كه قوانينى در اين عالم وضع كرده كه اگر پشت پا به آن بزنند ، نتيجه آن ، ذلت است ، و به همين دليل همه اينها را مىتوان به او نسبت داد ، ولى اين نسبت هرگز منافات با آزادى اراده بشر ندارد ، زيرا انسان كه از اين قوانين و مواهب ، از اين قدرتها و نيروها ، حسن استفاده ، يا سوء استفاده مىكند .\r\n","description":"","footnote":"","page_name":" 497 ","page_number":497},
  {"content":"\r\n\r\n[ سوره آلعمران ‹ 4 › : آيه 28 
  ]\r\nلا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَمَنْ يَفْعَلْ ذلِكَ فَلَيْسَ مِنَ اللَّه فِي شَيْءٍ إِلَّا أَنْ تَتَّقُوا مِنْهُمْ تُقاةً وَيُحَذِّرُكُمُ اللَّه نَفْسَه وَإِلَى اللَّه الْمَصِيرُ ‹ 28 ›\r\n\r\nترجمه :\r\n28 - افراد با ايمان نبايد به جاى مؤمنان ، كافران را دوست و سرپرست خود انتخاب كنند ، و هر كس چنين كند ، هيچ رابطه اى با خدا ندارد ( و پيوند او به كلى از خدا گسسته مىشود ) ، مگر اينكه از آنها به پرهيزيد ( و به خاطر هدفهاى مهمترى تقيه كنيد ) . خداوند شما را از ( نافرمانى ) خود ، بر حذر مىدارد ، و بازگشت ( شما ) به سوى خداست .\r\n\r\nتفسير : با دشمنان طرح دوستى نريزيد\r\nدر آيات گذشته سخن از اين بود كه عزت و ذلت و تمام خيرات به دست خدا است ، و در اين آيه به همين مناسبت مؤمنان را از دوستى با كافران شديدا نهى مىكند ، زيرا اگر اين دوستيها به خاطر كسب قدرت و ثروت و عزت است ، همه اينها به دست خدا است .\r\nمىفرمايد : « افراد با ايمان نبايد غير از مؤمنان ( يعنى ) كافران را دوست و ولى و حامى خود انتخاب كنند » ( * ( لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ ) * ) . ( 1 )\r\n« و هر كس چنين كند در هيچ چيز از خداوند نيست » و رابطه خود را به كلى از پروردگارش گسسته است ( * ( وَمَنْ يَفْعَلْ ذلِكَ فَلَيْسَ مِنَ اللَّه فِي شَيْءٍ ) * ) .\r\nاين آيه در زمانى نازل شد كه روابطى در ميان مسلمانان و مشركان با يهود و\r\n\r\n","description":"","footnote":"\r\n( 1 ) « اولياء » جمع « ولى » و در اينجا به معنى دوست و حامى و همپيمان و يار و ياور است .\r\n","page_name":" 498 ","page_number":498},
  {"content":"\r\nنصارى وجود داشت ، و چون ادامه اين ارتباط ، براى مسلمين زيانبار بود ، مسلمانان از اين كار نهى شدند ، اين آيه در واقع يك درس مهم سياسى اجتماعى به مسلمانان مىدهد كه بيگانگان را به عنوان دوست و حامى و يار و ياور هرگز نپذيرند ، و فريب سخنان جذاب و اظهار محبتهاى به ظاهر صميمانه آنها را نخورند ، زيرا ضربه‌هاى سنگينى كه در طول تاريخ بر افراد با ايمان و با هدف واقع شده در بسيارى از موارد از اين رهگذر بوده است .\r\nتاريخچه استعمار مىگويد : هميشه ظالمان استثمارگر در لباس دوستى و دلسوزى و عمران و آبادى ظاهر شده‌اند .\r\nفراموش نبايد كرد ( واژه استعمار كه به معنى اقدام به عمران و آبادى است نيز از همين جا گرفته شده ) آنها به نام عمران و آبادى وارد مىشدند و هنگامى كه جاى پاى خود را محكم مىكردند ، بيرحمانه بر آن جامعه مىتاختند و همه چيز آنها را به يغما مىبردند .\r\nجمله « * ( مِنْ دُونِ الْمُؤْمِنِينَ ) * » اشاره به اين است كه در زندگى اجتماعى هر كس نياز به دوستان و ياورانى دارد ، ولى افراد با ايمان بايد اولياى خود را از ميان افراد با ايمان انتخاب كنند و با وجود آنان چه نيازى به كفار بى رحم و ستمگر است ، و تكيه بر وصف ايمان و كفر ، اشاره به اين است كه اين دو از يكديگر بيگانه و آشتى ناپذيرند .\r\nجمله « * ( فَلَيْسَ مِنَ اللَّه فِي شَيْءٍ ) * » اشاره به اين است كه : افرادى كه با دشمنان خدا پيوند دوستى و همكارى برقرار سازند ، ارتباطشان با خداوند و خدا پرستان گسسته مىشود .\r\nسپس به عنوان يك استثناء از اين قانون كلى مىفرمايد : « مگر اينكه از آنها به پرهيزيد » و تقيه كنيد ( * ( إِلَّا أَنْ تَتَّقُوا مِنْهُمْ تُقاةً ) * ) .\r\nهمان تقيه اى كه براى حفظ نيروها و جلوگيرى از هدر رفتن قوا و امكانات و\r\n","description":"","footnote":"","page_name":" 499 ","page_number":499},
  {"content":"\r\nسرانجام پيروزى بر دشمن است .\r\nدر چنين موردى ، جايز است كه مسلمانان با افراد بى ايمان ، به خاطر حفظ جان خود و مانند آن ابراز دوستى كنند .\r\nو در پايان آيه ، هشدارى به همه مسلمانان داده ، مىفرمايد : « خداوند شما را از ( نافرمانى ) خود بر حذر مىدارد ، و بازگشت ( همه شما ) به سوى خداست » ( * ( وَيُحَذِّرُكُمُ اللَّه نَفْسَه وَإِلَى اللَّه الْمَصِيرُ ) * ) .\r\nاين دو جمله ، بر مساله تحريم دوستى با دشمنان خدا تاكيد مىكند ، از يك سو مىگويد از مجازات و خشم و غضب خداوند بپرهيزيد ، و از سوى ديگر مىفرمايد : « اگر مخالفت كنيد بازگشت همه شما به سوى او است و نتيجه اعمال خود را خواهيد گرفت » .\r\n\r\nنكته‌ها :\r\n\r\n1 - تقيه يك سپر دفاعى است\r\nدرست است كه گاهى انسان به خاطر هدفهاى عالىتر ، به خاطر حفظ شرافت ، و به خاطر تقويت حق و كوبيدن باطل حاضر است از جان عزيز خود نيز در اين راه بگذرد ، ولى آيا هيچ عاقلى مىتواند بگويد جايز است انسان بدون هدف مهمى جان خود را به خطر اندازد ؟ اسلام صريحا اجازه داده كه انسان در موردى كه جان يا مال و ناموس او در خطر است و اظهار حق ، هيچگونه نتيجه و فايده مهمى ندارد موقتا از اظهار آن خوددارى كند و به وظيفه به طور پنهانى عمل نمايد . چنان كه قرآن در آيه فوق خاطر نشان ساخته و با تعبير ديگر در آيه 106 سوره نحل مىفرمايد : « إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ » ، مگر كسى كه از روى اجبار چيزى بر خلاف ايمان اظهار مىكند و قلب او با ايمان مطمئن و آرام است .\r\nتواريخ و كتب حديث اسلامى نيز سرگذشت « عمار » و پدر و مادرش را\r\n","description":"","footnote":"","page_name":" 500 ","page_number":500},
  {"content":"\r\nفراموش نكرده كه در چنگال بت پرستان گرفتار شدند و آنها را شكنجه دادند كه از اسلام بيزارى بجويند پدر و مادر « عمار » از اين كار خوددارى كردند و به دست مشركان كشته شدند ولى « عمار » آنچه را كه آنها مىخواستند با زبان اظهار داشت و سپس گريه كنان از ترس خداوند بزرگ به خدمت پيامبر ص شتافت پيامبر ص به او فرمود : « ان عادوا لك فعد لهم » ، ( اگر باز هم گرفتار شدى و از تو خواستند آنچه مىخواهند بگو ) ( 1 ) و به اين وسيله اضطراب و وحشت و گريه او را آرام ساخت .\r\nنكته اى كه بايد كاملا به آن توجه داشت اين است كه تقيه در همه جا يك حكم ندارد بلكه گاهى واجب و گاهى حرام و زمانى مباح مىباشد .\r\nوجوب تقيه در صورتى است كه بدون فايده مهمى جان انسان به خطر بيفتد ، اما در موردى كه تقيه موجب ترويج باطل و گمراه ساختن مردم و تقويت ظلم و ستم گردد حرام و ممنوع است .\r\nروى اين اساس تمام ايراداتى كه در اين زمينه شده پاسخ داده خواهد شد در حقيقت اگر خورده گيران در اين باره تحقيق مىكردند واقف مىشدند كه شيعه در اين عقيده تنها نيست بلكه مساله تقيه در جاى خود يك حكم قاطع عقلى و موافق فطرت انسانى است ( 2 ) .\r\nزيرا تمام مردم عاقل و خردمند جهان هنگامى كه خود را بر سر دو راهى ببينند كه يا بايد از اظهار عقيده باطنى خود چشم بپوشند و يا با اظهار عقيده خود جان و مال و حيثيت خود را به خطر افكنند ، تحقيق مىكنند اگر اظهار عقيده در موردى باشد كه ارزش براى فدا كردن جان و مال و حيثيت داشته باشد در چنين موقعى اقدام به اين فداكارى را صحيح مىشمارند و اگر اثر قابل ملاحظه اى در آن نبينند از اظهار عقيده چشم مىپوشند .\r\n\r\n","description":"","footnote":"\r\n( 1 ) مجمع البيان ، جلد 5 و 6 صفحه 388 .\r\n( 2 ) اقتباس از كتاب « آئين ما » صفحه 364 .\r\n","page_name":" 501 ","page_number":501},
  {"content":"\r\n\r\n2 - تقيه يا تغيير شكل مبارزه\r\nدر تاريخ مبارزات مذهبى و اجتماعى و سياسى زمانهايى پيش مىآيد كه مدافعان حقيقت اگر بخواهند به مبارزه آشكار دست بزنند هم خودشان و هم مكتبشان به دست نابودى سپرده مىشود و يا لا اقل در معرض مخاطره قرار مىگيرد مانند وضع شيعيان على ع در زمان حكومت غاصب بنى اميه در چنين موقعى راه صحيح و عاقلانه اين است كه نيروهاى خود را به هدر ندهند و براى پيشبرد اهداف مقدس خود به مبارزات غير مستقيم و يا مخفيانه دست بزنند و در حقيقت تقيه براى اين گونه مكتبها و پيروان آنها در چنين لحظاتى يك نوع تغيير شكل مبارزه محسوب مىشود كه مىتواند آنها را از نابودى نجات دهد ، و در ادامه مجاهدات خود پيروز گرداند ، كسانى كه بر تقيه بطور دربست قلم بطلان مىكشند معلوم نيست براى اين گونه موارد چه طرحى دارند ؟ آيا نابود شدن خوب است و يا ادامه مبارزه به شكل صحيح و منطقى ؟ راه دوم همان تقيه است و راه اول چيزى است كه هيچ كس نمىتواند آن را تجويز كند .\r\nاز آنچه گفتيم روشن شد كه تقيه يك اصل مسلم قرآنى است ولى در موارد معين و حساب شده كه ضابطه آن در بالا آمد ، و اينكه مىبينيم بعضى از ناآگاهان تقيه را از ابداعات پيروان اهل بيت ع مىشمرند دليل بر اين است كه با آيات قرآن آشنايى زيادى ندارند .\r\n","description":"","footnote":"","page_name":" 502 ","page_number":502},
  {"content":"\r\n\r\n[ سوره آلعمران ‹ 4 › : آيه 29 
  ]\r\nقُلْ إِنْ تُخْفُوا ما فِي صُدُورِكُمْ أَوْ تُبْدُوه يَعْلَمْه اللَّه وَيَعْلَمُ ما فِي السَّماواتِ وَما فِي الأَرْضِ وَاللَّه عَلى كُلِّ شَيْءٍ قَدِيرٌ ‹ 29 ›\r\n\r\nترجمه :\r\n29 - بگو : « اگر آنچه را در سينه‌هاى شماست ، پنهان داريد يا آشكار كنيد ، خداوند آن را مىداند ، و ( نيز ) از آنچه در آسمانها و زمين است ، آگاه مىباشد ، و خداوند بر هر چيزى تواناست » .\r\n\r\nتفسير : او از اسرار درون شما آگاه است\r\nدر آيه قبل ، دوستى و همكارى با كافران و دشمنان خدا ، و تكيه كردن بر آنان شديدا مورد نهى واقع شده ، جز در موارد تقيه ، و از آنجا كه بعضى ، ممكن است همين استثناء را بهانه اى براى برگزيدن كافران به دوستى و تن در دادن به ولايت و حمايت آنها قرار دهند ، و با سوء استفاده از عنوان تقيه با دشمنان اسلام رابطه برقرار سازند در اين آيه به آنها هشدار داده ، مىفرمايد : « بگو : اگر آنچه را در سينه‌هاى شما است ، پنهان سازيد يا آشكار كنيد خداوند آن را مىداند » ( * ( قُلْ إِنْ تُخْفُوا ما فِي صُدُورِكُمْ أَوْ تُبْدُوه يَعْلَمْه اللَّه ) * ) .\r\nنه تنها اسرار درون شما را مىداند بلكه « آنچه را كه در آسمانها و آنچه را در زمين است ( نيز ) مىداند ( و علاوه بر اين آگاهى وسيع ) خداوند بر هر چيزى توانا است » ( * ( وَيَعْلَمُ ما فِي السَّماواتِ وَما فِي الأَرْضِ وَاللَّه عَلى كُلِّ شَيْءٍ قَدِيرٌ ) * ) .\r\nبنا بر اين او با علم بىپايانش كه پهنه زمين و آسمان را فرا گرفته ، از نيات همه شما با خبر است ، و قدرت بر كيفر دادن گنهكاران را نيز دارد .\r\n","description":"","footnote":"","page_name":" 503 ","page_number":503},
  {"content":"\r\n\r\n[ سوره آلعمران ‹ 4 › : آيه 30 
  ]\r\nيَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَبَيْنَه أَمَداً بَعِيداً وَيُحَذِّرُكُمُ اللَّه نَفْسَه وَاللَّه رَؤُفٌ بِالْعِبادِ ‹ 30 ›\r\n\r\nترجمه :\r\n30 - روزى كه هر كس ، آنچه را از كار نيك انجام داده ، حاضر مىبيند ، و آرزو مىكند ميان او ، و آنچه از اعمال بد انجام داده ، فاصله زمانى زيادى باشد . خداوند شما را از ( نافرمانى ) خودش ، بر حذر مىدارد ، و ( در عين حال ، ) خدا نسبت به همه بندگان ، مهربان است .\r\n\r\nتفسير :\r\n\r\nحضور اعمال انسانها در قيامت\r\nاين آيه تكميلى است بر آنچه در آيه قبل آمد ، و از حضور اعمال نيك و بد در قيامت پرده بر مىدارد ، مىفرمايد : « به ياد آوريد روزى را كه هر كس آنچه را از كار نيك انجام داده حاضر مىبيند و همچنين آنچه را از كار بد ، انجام داده است » ( * ( يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ ) * ) . ( 1 )\r\n« در حالى كه دوست مىدارد ميان او و آن اعمال بد فاصله زمانى زيادى باشد » ( * ( تَوَدُّ لَوْ أَنَّ بَيْنَها وَبَيْنَه أَمَداً بَعِيداً ) * ) .\r\nنمىگويد آرزو مىكند اعمال بدش نابود شود زيرا مىداند چيزى در جهان نابود نمىشود ، بلكه آرزو مىكند با آن فاصله بگيرد .\r\n« امد » در لغت به معنى زمان محدود است ، و تفاوت آن با « ابد » اين است كه ابد ، زمان نامحدود را مىگويد ، و غالبا امد توجه به انتهاى زمانى و سررسيد مدت\r\n\r\n","description":"","footnote":"\r\n( 1 ) « يوم » در جمله بالا ، مفعول فعل مقدرى است مانند « و اذكروا » يا « و احذروا » . احتمالات ديگرى نيز داده شده كه بعيد به نظر مىرسد .\r\n","page_name":" 504 ","page_number":504},
  {"content":"\r\nدارد ، هر چند به معنى زمان محدود ( در برابر نامحدود ) نيز به كار مىرود .\r\nآرى گناهكاران ، و نيكوكاران همگى اعمال خود را در آن روز حاضر مىبينند ، با اين تفاوت كه نيكوكاران از مشاهده اعمال خويش خوشحال و مسرور مىشوند و بدكاران از مشاهده اعمال خود چنان در وحشت فرو مىروند كه آرزو مىكنند از آن فاصله بگيرند نه فاصله مكانى ، كه فاصله زمانى دور و دراز كه براى ابراز تنفر از فاصله مكانى رساتر است ، زيرا در فاصله مكانى احتمال حضور نزد او وجود دارد ، ولى در فاصله زمانى به هيچ وجه امكانپذير نيست . مثلا كسى كه در مناطق دور دستى از صحنه جنگ جهانى زندگى مىكرد ، باز كم و بيش ، احساس اضطراب و نگرانى داشت زيرا ممكن بود دامنه جنگ به آنجا كشيده شود ولى ما كه امروز ده‌ها سال از زمان جنگ فاصله گرفته‌ايم ، هيچگونه احساس نگرانى نداريم كه آن جنگها ما را هم فرا بگيرد ( ممكن است جنگ جهانى ديگرى روى بدهد ) ولى سرايت آن جنگهاى پيشين به امروز معنى ندارد .\r\nبعضى از مفسران احتمال داده‌اند كه « امد » در اينجا فاصله مكانى باشد ( همانگونه كه مجمع البيان از بعضى نقل كرده است ) ولى اين واژه ظاهرا در لغت جز به معنى زمان يا سررسيد زمان نيامده است .\r\nو در پايان آيه ، باز براى تاكيد بيشتر مىفرمايد : « خداوند شما را از ( نافرمانى ) خويش بر حذر مىدارد و در عين حال خدا نسبت به همه بندگان مهربان است » ( * ( وَيُحَذِّرُكُمُ اللَّه نَفْسَه وَاللَّه رَؤُفٌ بِالْعِبادِ ) * ) .\r\nدر واقع ، اين جمله معجونى است از بيم و اميد ، از يك سو اعلام خطر مىكند و هشدار مىدهد ، و از سوى ديگر بندگان را به لطفش اميدوار مىسازد تا تعادلى ميان خوف و رجا كه عامل مهم تربيت انسان است برقرار شود ، اين احتمال نيز وجود دارد كه اين دو جمله تاكيد بر يكديگر باشد و به اين مىماند كه كسى به ديگرى بگويد من تو را از اين كار خطرناك بر حذر مىدارم و من به تو مهربانم كه\r\n","description":"","footnote":"","page_name":" 505 ","page_number":505},
  {"content":"\r\nاعلام خطر مىكنم .\r\n\r\nحضور اعمال و تجسم آن در قيامت\r\nقرآن مجيد در آيه مورد بحث و آيات زياد ديگرى از اين حقيقت پرده بر مىدارد كه در قيامت اعمال نيك و بد انسان ، هر كدام در شكلى تجسم يافته و در عرصه محشر حاضر مىشود .\r\nواژه « تجد » از ماده « و جدان » ( يافتن ) ضد فقدان و نابودى است و كلمه « خير » و « سوء » كه به صورت نكره آمده در اينجا مفيد عموم است ، يعنى هر انسانى در آن روز تمام اعمال خوب و بد خود را - هر چند كم باشد - در نزد خود مىيابد .\r\nگرچه جمعى از مفسرين اصرار دارند اين آيه ، و آيات مانند آن را توجيه كنند و بگويند منظور از حاضر شدن اعمال ، حضور پاداش و كيفر آنها است و يا اينكه منظور حضور نامه عمل است كه تمام اعمال آدمى از نيك و بد در آن ثبت شده است .\r\nولى پيدا است كه اين توجيهات ، با ظاهر آيه سازگار نيست ، زيرا اين آيه به روشنى مىگويد كه انسان در روز رستاخيز ، « خود عمل » را مىيابد ، و در ذيل آيه مىخوانيم گناهكار آرزو دارد كه بين او و عمل زشتى كه انجام داده جدايى بيفتد ، و در اينجا نيز خود عمل ، مورد بحث آيه است نه نامه عمل و نه كيفر و پاداش آنها .\r\nگواه ديگر اينكه در آيه مورد بحث مىخوانيم : گناهكار دوست مىدارد ميان او و عملش فاصله زيادى بيفتد و هرگز آرزوى از بين رفتن عمل خود را نمىكند . اين نشان مىدهد كه نابودى اعمال امكانپذير نيست و به همين دليل تمناى آن را نمىنمايد .\r\nآيات فراوان ديگرى نيز اين مطلب را تاييد مىكند مانند آيه 49 سوره كهف « وَوَجَدُوا ما عَمِلُوا حاضِراً وَلا يَظْلِمُ رَبُّكَ أَحَداً » ( گنهكاران در روز رستاخيز ، تمام اعمال گذشته خود را در برابر خود حاضر مىبينند و خداوند به هيچ كس ، ستم\r\n","description":"","footnote":"","page_name":" 506 ","page_number":506},
  {"content":"\r\nنمىكند ) .\r\nو آيه 7 و 8 سوره زلزال : « فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه » ، ( هر كس اندكى كار نيك يا بد انجام دهد ، خود آن را خواهد ديد ) .\r\nهمانطور كه گفتيم گاهى بعضى از مفسران ، لفظ « جزاء » را در اين آيات تقدير گرفته‌اند ، و اين خلاف ظاهر آيات است .\r\nاز بعضى آيات به دست مىآيد كه اين جهان كشتزار جهان ديگر است و عمل انسان بسان دانه اى است كه كشاورز در دل خاك مىافشاند ، سپس همان دانه رشد و نمو كرده همان دانه را با مقادير زيادترى برداشت مىكند ، اعمال انسان نيز با تبدلات و تغييرات بيشترى كه لازمه سراى رستاخيز است به خود انسان باز مىگردد چنان كه خداوند در سوره شورى آيه 20 مىفرمايد :\r\n« مَنْ كانَ يُرِيدُ حَرْثَ الآخِرَةِ نَزِدْ لَه فِي حَرْثِه » ، ( هر كس كشت آخرت را بخواهد كشته او را افزايش مىدهيم ) .\r\nاز بعضى از آيات ديگر به دست مىآيد كه كارهاى نيك اين جهان در جهان ديگر به صورت نور و روشنايى در مىآيند ، منافقان از مؤمنان مطالبه اين نور را مىكنند ، و مىگويند : « انْظُرُونا نَقْتَبِسْ مِنْ نُورِكُمْ » ، ( صبر كنيد تا ما از نور شما بهره گيريم ) .\r\nو به آنها گفته مىشود : « ارْجِعُوا وَراءَكُمْ فَالْتَمِسُوا نُوراً » ، ( بازگرديد ، اين نور را از دنيا طلب كنيد . ) ( 1 )\r\nاين آيات و ده‌ها آيات ديگر مىرساند كه ما ، در روز رستاخيز عين عمل را به صورت كاملتر مىيابيم و اين همان تجسم اعمال است كه دانشمندان اسلامى به آن قائلاند .\r\n\r\n","description":"","footnote":"\r\n( 1 ) سوره حديد ، آيه 13 .\r\n","page_name":" 507 ","page_number":507},
  {"content":"\r\nروايات بسيارى نيز از پيشوايان بزرگ اسلام بر اين مطلب گواهى مىدهند كه ما در اينجا به يك نمونه اكتفاء مىكنيم :\r\nپيامبر اسلام ص به يكى از كسانى كه تقاضاى موعظه كرده بود ، فرمود : « و انه لا بد لك يا قيس من قرين يدفن معك و هو حى و تدفن معه و انت ميت فان كان كريما اكرمك و ان كان لئيما اسلمك ثم لا يحشر الا معك و لا تحشر الا معه و لا تسئل الا عنه فلا تجعله الا صالحا فانه ان صلح انست به ، و ان فسد لا تستوحش الا منه و هو فعلك » : ( اى قيس ! ناگزير ، همنشينى دارى كه پس از مرگ ، همراه تو دفن مىشود ، در حالى كه او زنده است و با او دفن مىشوى در حالى كه تو مرده اى ، اگر او نيك و گرامى باشد ، تو را گرامى مىدارد و هر گاه او پست باشد تو را تسليم حوادث مىكند ، سپس او با كسى جز تو محشور نمىشود و تو هم با كسى جز او به صحنه رستاخيز نمىآيى ، از تو در باره غير آن سؤالى نمىشود ، بنا بر اين ، سعى كن آن را به صورت شايسته انجام دهى ، زيرا اگر آن ، شايسته باشد ، با او انس مىگيرى و گر نه از هيچ كس جز او وحشت ندارى و آن » عمل « تو است ) ( 1 ) .\r\nبراى روشن شدن اين بحث لازم است قبلا چگونگى پاداش و كيفر اعمال را مورد بررسى قرار دهيم .\r\n\r\nنظرات دانشمندان در باره چگونگى پاداش و كيفر الهى\r\nدانشمندان در باره پاداش و كيفر اعمال ، عقايد گوناگونى دارند :\r\n1 - دسته اى از آنها معتقدند كه جزاء اعمال ، مانند پاداش و كيفرهاى اين جهان ، روى قرارداد است يعنى چنان كه در اين جهان براى هر كار بدى كيفرى از\r\n\r\n","description":"","footnote":"\r\n( 1 ) بحار الانوار ، ( طبع كمپانى ) جلد 3 صفحه 257 ، طبع جديد ، جلد 7 صفحه 228 - و معانى الاخبار ، صفحه 233 با كمى تفاوت .\r\n","page_name":" 508 ","page_number":508},
  {"content":"\r\nطرف قانونگذاران تعيين شده است ، خداوند بزرگ براى هر عملى ، كيفر و يا پاداش خاصى معين نموده است ، اين نظريه همان نظريه اجر و مزد ، و كيفرهاى مقرراتى است .\r\n2 - دسته ديگرى معتقدند كه تمام كيفرها و پاداشها ، مخلوق نفس و روح انسانى است كه روح انسانى بى اختيار در آن جهان آنها را خلق مىكند ، به اين بيان كه : اعمال نيك و بد در اين جهان در روح انسانى ، ملكاتى خوب و بد ، ايجاد مىنمايد و اين ملكات ، خميره انسان و جزء ذات او مىگردند ، و هر يك از اين ملكات ، صورتى مناسب خويش ، از نعمت و عذاب ايجاد مىكند ، اشخاص خوش باطن در اين جهان با يك سلسله از افكار و تصورات نيك سر و كار دارند ، و افراد ناپاك در خواب و بيدارى با افكار باطل و تصورات بد خويش مشغولاند .\r\nاين ملكات در روز رستاخيز ، خلاق نعمتها و شكنجه‌ها و دردها و آرامش و عذاباند ، و به عبارت ديگر آنچه در باره نعمتهاى بهشت و مجازاتهاى دوزخ مىخوانيم ، همان مخلوقات صفات خوب و بد انسان است ، نه چيز ديگر .\r\n3 - دسته ديگرى از دانشمندان بزرگ اسلام ، راه ديگرى را انتخاب نموده و شواهد زيادى از آيات و روايات را براى آن آورده‌اند و خلاصه آن اين است : هر كردارى از ما ، خواه خوب و خواه بد ، يك صورت دنيوى دارد ، كه ما آن را مشاهده مىنماييم و يك صورت اخروى ، كه هم اكنون در دل آن عمل نهفته است و روز رستاخيز پس از تحولاتى كه در آن رخ مىدهد ، شكل دنيوى خود را از دست داده و با شكل روز رستاخيز جلوه مىكند و باعث آرامش و راحتى عمل كننده يا آزار او مىگردد .\r\nاز ميان نظرات فوق ، نظر اخير با ظواهر بسيارى از آيات قرآن كاملا تطبيق مىكند ، بنا بر اين ، اعمال انسان كه اشكال مختلفى از انرژيها هستند ، طبق قانون بقاء\r\n","description":"","footnote":"","page_name":" 509 ","page_number":509},
  {"content":"\r\n« ماده و انرژى » هيچگاه از ميان نمىروند و همواره در اين جهان باقى خواهند بود ، گرچه ما با مطالعه سطحى چنين مىپنداريم كه از ميان رفته‌اند .\r\nبقاى اين اعمال و ابديت آنها از يك سو سبب مىشود كه در رستاخيز ، به هنگام محاسبه اعمال ، هر كسى تمامى اعمال خود را ببيند و جايى براى انكار باقى نماند و از سوى ديگر سبب مىشود كه در ميان اعمال خود ، در رستاخيز زندگى كند ، رنج ببرد و يا آرامش بيابد ، گرچه وسايل انسانى هنوز قادر نيست كه حوادث گذشته را جز آنچه مربوط به چند لحظه قبل است كشف كند ( 1 ) ولى مسلم است اگر دستگاهى كاملتر به وجود آيد و يا « ديد » و « دركى » كاملتر داشته باشيم مىتوانيم همه آنچه را كه در گذشته روى داده است ، احساس و درك كنيم ( البته مانعى ندارد كه قسمتى از پاداش و كيفرها هم جنبه قرار دادى داشته باشد ) .\r\n\r\nتجسم اعمال از نظر علم روز\r\nبراى اثبات امكان تجسم اعمال گذشته ، مىتوان از اصول مسلم « فيزيك » امروز استفاده كرد زيرا از نظر علم فيزيك مسلم است كه ماده ، تبديل به انرژى ( جسم تبديل به نيرو ) مىشود ، چه اين كه آخرين نظريه در باره ماده و انرژى اين است كه « ماده » و « نيرو » دو مظهر از يك حقيقت هستند و ماده ، انرژى متراكم و فشرده است كه در شرايط معينى به نيرو مبدل مىگردد ، گاهى انرژى نهفته در يك گرم ماده ، معادل با قدرت انفجار متجاوز از سى هزار تن ديناميت است .\r\n\r\n","description":"","footnote":"\r\n( 1 ) اخيرا دانشمندان ما دوربينى به نام « اينفراروت » اختراع كرده‌اند كه مىتواند ( از چند لحظه ) از گذشته عكس بگيرد ، اين دستگاه جديد با يك سيستم حرارتى كار مىكند به اين معنى كه امواج صادره از اجسام را جذب كرده و به وسيله ترموگرام مخصوصى ، آنها را به دو نوع سرد و گرم تقسيم مىكند و سپس به صورت تصاوير روشن با تيره در مىآورد ( نقل از كيهان شماره 7888 سال 1348 ) .\r\nبه اين وسيله مىتوان به وقوع و چگونگى جنايت پى برد ، و تصوير كردار گذشته جنايتكاران را در چشم اندازشان قرار داد و دروغ آنها را فاش ساخت .\r\n","page_name":" 510 ","page_number":510},
  {"content":"\r\nنتيجه اين كه ماده و انرژى ، جلوه هايى از يك حقيقت هستند و با توجه به عدم فناى انرژى و ماده هرگز مانعى نخواهد داشت كه نيروها و انرژيهاى پخش شده بار ديگر به حالت تراكم در آيند و حالت جرمى و جسمى به خود بگيرند و نيروهايى كه در راه اصلاح و درستكارى يا در راه جور و ستم به كار برده شده‌اند به حالت فشرده در آيند و به صورت جسمانى خاص در روز رستاخيز مجسم گردند و در صورتى كه اعمال نيكى باشند به صورت نعمتهاى جالب و زيباى مادى و اگر اعمال بد و شرى باشند ، در قيافه وسايل شكنجه و عذاب مجسم گردند .\r\n","description":"","footnote":"","page_name":" 511 ","page_number":511},
  {"content":"\r\n\r\n[ سوره آلعمران ‹ 4 › : آيات 31 تا 32 
  ]\r\nقُلْ إِنْ كُنْتُمْ تُحِبُّونَ اللَّه فَاتَّبِعُونِي يُحْبِبْكُمُ اللَّه وَيَغْفِرْ لَكُمْ ذُنُوبَكُمْ وَاللَّه غَفُورٌ رَحِيمٌ ‹ 31 › قُلْ أَطِيعُوا اللَّه وَالرَّسُولَ فَإِنْ تَوَلَّوْا فَإِنَّ اللَّه لا يُحِبُّ الْكافِرِينَ ‹ 32 ›\r\n\r\nترجمه :\r\n31 - بگو : « اگر خدا را دوست مىداريد ، از من پيروى كنيد ! تا خدا ( نيز ) شما را دوست بدارد ، و گناهانتان را ببخشد ، و خدا آمرزنده مهربان است . »\r\n32 - بگو : « از خدا و فرستاده ( او ) ، اطاعت كنيد ! و اگر سرپيچى كنيد ، خداوند كافران را دوست نمىدارد . »\r\n\r\nشان نزول :\r\nدر باره آيات فوق دو شان نزول در تفسير « مجمع البيان » و « المنار » ، آمده است : نخست اين كه جمعى در حضور پيغمبر ص ادعاى محبت پروردگار كردند ، در حالى كه « عمل » به برنامه‌هاى الهى در آنها كمتر ديده مىشد ، آيات فوق نازل گرديد و به آنها پاسخ گفت .\r\nديگر اين كه جمعى از مسيحيان « نجران » در مدينه به حضور پيامبر ص آمدند و ضمن سخنان خود ، اظهار داشتند كه ما اگر مسيح ع را فوق العاده احترام مىگذاريم ، به خاطر محبتى است كه به خدا داريم ، آيات فوق نازل شد و به آنها پاسخ گفت .\r\n\r\nتفسير : محبت واقعى اين است !\r\nهمانگونه كه در شان نزول خوانديم گروهى بودند : كه دم از دوستى پيامبر\r\n","description":"","footnote":"","page_name":" 512 ","page_number":512},
  {"content":"\r\nاسلام ص يا ساير انبياء مىزدند ، آيات فوق ، مفهوم دوستى واقعى را تبيين مىكند و فرق آن را با محبت كاذب و دروغين روشن مىسازد .\r\nنخست مىفرمايد : « بگو : اگر خدا را دوست مىداريد از من پيروى كنيد تا خدا شما را دوست بدارد و گناهانتان را ببخشد كه خدا آمرزنده مهربان است » ( * ( قُلْ إِنْ كُنْتُمْ تُحِبُّونَ اللَّه فَاتَّبِعُونِي يُحْبِبْكُمُ اللَّه وَيَغْفِرْ لَكُمْ ذُنُوبَكُمْ وَاللَّه غَفُورٌ رَحِيمٌ ) * ) .\r\nيعنى محبت تنها يك علاقه قلبى ضعيف و خالى از هر گونه اثر نيست بلكه بايد آثار آن ، در عمل انسان منعكس باشد ، كسى كه مدعى عشق و علاقه به پروردگار است ، نخستين نشانه اش اين است كه از پيامبر و فرستاده او پيروى كند .\r\nدر حقيقت اين ، يك اثر طبيعى محبت است كه انسان را به سوى « محبوب » و خواسته‌هاى او مىكشاند ، البته ممكن است ، محبتهاى ضعيفى يافت شود كه شعاع آن ، از قلب به بيرون نيفتد ، اما اين گونه محبتها به قدرى ناچيز است كه نمىتوان نام محبت بر آن گذاشت ، يك محبت اساسى حتما آثار عملى دارد ، حتما دارنده آن را با محبوب پيوند مىدهد ، و در مسير خواستهاى او به تلاش پرثمر وامىدارد .\r\nدليل اين موضوع روشن است ، زيرا عشق و علاقه انسان به چيزى حتما به خاطر اين است كه كمالى در آن يافته است ، هرگز انسان به موجودى كه هيچ نقطه قوتى در آن نيست ، عشق نمىورزد ، بنا بر اين ، عشق انسان به خدا به خاطر اين است كه او منبع و سرچشمه اصلى هر نوع كمال است ، مسلما چنين وجودى ، تمام برنامه‌ها و دستورهايش نيز كامل است ، و در اين حال چگونه ممكن است انسانى كه عاشق تكامل و پيشرفت است از آن برنامه‌ها ، سرباز زند ، و اگر سرباز زد ، آيا نشانه عدم واقعيت عشق و محبت او نيست ؟\r\nاين آيه نه تنها به مسيحيان نجران ، يا مدعيان محبت پروردگار در عصر پيامبر ص پاسخ مىگويد ، بلكه يك اصل كلى در منطق اسلام براى همه اعصار و\r\n","description":"","footnote":"","page_name":" 513 ","page_number":513},
  {"content":"\r\nقرون است ، آنها كه شب و روز دم از عشق پروردگار يا عشق و محبت پيشوايان اسلام و مجاهدان راه خدا و صالحان و نيكان مىزنند اما در عمل ، كمترين شباهتى به آنها ندارند ، مدعيان دروغينى بيش نيستند .\r\nآنها كه سر تا پا آلوده گناه‌اند ، با اين حال قلب خود را مملو از عشق خدا ، پيامبر ص ، امير مؤمنان ع و پيشوايان بزرگ مىدانند ، و يا عقيده دارند كه ايمان و عشق و محبت تنها به قلب است و ارتباطى با عمل ندارد ، از منطق اسلام به كلى بيگانه‌اند .\r\nدر « معانى الاخبار » از امام صادق ع نقل شده كه فرمود :\r\nما احب اللَّه من عصاه\r\n: « كسى كه گناه مىكند ، خدا را دوست نمىدارد » .\r\nسپس اين شعر معروف را قرائت فرمود :\r\n\r\nتعصى الاله و انت تظهر حبه\r\nهذا لعمرى فى الفعال بديع\r\n\r\n\r\nلو كان حبك صادقا لاطعته\r\nان المحب لمن يحب مطيع\r\n\r\n« معصيت پروردگار مىكنى ، با اين حال اظهار محبت او مىنمايى - به جانم سوگند ، اين كار عجيبى است ! اگر محبت تو صادقانه بود ، اطاعت فرمان او مىكردى - زيرا كسى كه ديگرى را دوست مىدارد ، از فرمان او پيروى مىكند » .\r\nقرآن در جمله « * ( يُحْبِبْكُمُ اللَّه وَيَغْفِرْ لَكُمْ ذُنُوبَكُمْ وَاللَّه غَفُورٌ رَحِيمٌ ) * » مىگويد :\r\nاگر محبت خدا داشتيد و اثرات آن در عمل و زندگى شما آشكار شد خداوند هم شما را دوست مىدارد و به دنبال اين دوستى ، اثراتش در مناسبات او با شما آشكار مىگردد ، گناهانتان را مىبخشد و شما را مشمول رحمتش مىكند .\r\nدليل دوستى متقابل خداوند نيز روشن است ، زيرا او وجودى است از هر نظر كامل و بى پايان و به هر موجودى كه در مسير تكامل گام بر دارد بر اثر سنخيت پيوند محبت خواهد داشت .\r\nاز اين آيه ضمنا روشن مىشود كه محبت يك طرفه نمىتواند وجود داشته\r\n","description":"","footnote":"","page_name":" 514 ","page_number":514},
  {"content":"\r\nباشد ، زيرا هر محبتى دارنده آن را دعوت مىكند كه عملا در راه خواسته‌هاى واقعى محبوب گام بردارد و در چنين حالى به طور قطع ، « محبوب » نيز به او علاقه پيدا مىكند .\r\nممكن است در اينجا سؤال شود كه اگر شخص « محب » ، همواره اطاعت فرمان محبوب كند ، ديگر گناهى براى او باقى نمىماند كه بخشوده شود ، پس جمله « * ( يَغْفِرْ لَكُمْ ذُنُوبَكُمْ ) * » موضوع نخواهد داشت .\r\nدر پاسخ بايد گفت : اولا ممكن است اين جمله اشاره به بخشش گناهان سابق باشد و ثانيا شخص محب استمرار بر معصيت محبوب نمىكند ، ولى ممكن است بر اثر طغيان و غلبه شهوات ، گاهى لغزشى از او سرزند كه در پرتو اطاعتهاى مستمر او بخشوده خواهد شد .\r\n\r\nنكته : دين و محبت\r\nدر روايات متعددى از پيشوايان اسلام نقل شده كه دين چيزى جز محبت نيست ، از جمله در كتاب « خصال » و « كافى » از امام صادق ع نقل شده كه فرمود :\r\n« هل الدين الا الحب ثم تلا هذه الاية * ( إِنْ كُنْتُمْ تُحِبُّونَ اللَّه فَاتَّبِعُونِي ) * » ، « آيا دين جز محبت است ، و سپس آيه فوق را تلاوت فرمود » .\r\nمنظور از اين روايات اين است كه روح و حقيقت دين همان ايمان و عشق به خدا است ايمان و عشقى كه شعاع آن ، تمام وجود انسان را روشن مىكند و همه اعضاء و دستگاههاى تن تحت تاثير آن قرار مىگيرند ، و اثر بارز و روشن آن پيروى از فرمان خدا است .\r\n","description":"","footnote":"","page_name":" 515 ","page_number":515},
  {"content":"\r\nدر آيه بعد ، بحثى را كه در آيه قبل آمده بود تعقيب كرده ، مىفرمايد : « بگو :\r\nاطاعت كنيد خدا و فرستاده او را « ( * ( قُلْ أَطِيعُوا اللَّه وَالرَّسُولَ ) * ) .\r\nبنا بر اين چون شما مدعى محبت او هستيد بايد با اطاعت از فرمان او و پيامبرش اين محبت را عملا اثبات كنيد .\r\nسپس مىافزايد : « اگر آنها سرپيچى كنند ، خداوند كافران را دوست ندارد » ( * ( فَإِنْ تَوَلَّوْا فَإِنَّ اللَّه لا يُحِبُّ الْكافِرِينَ ) * ) .\r\nسرپيچى آنها نشان مىدهد كه محبت خدا را ندارند ، بنا بر اين خدا هم آنها را دوست ندارد ، زيرا محبت يك طرفه بى معنى است .\r\nضمنا از جمله « * ( أَطِيعُوا اللَّه وَالرَّسُولَ ) * » استفاده مىشود كه اطاعت خدا و پيامبر ص از هم جدا نيستند ، به همين دليل در آيه قبل تنها سخن از پيروى و اطاعت پيامبر ص بود و در اينجا سخن از هر دو است .\r\n","description":"","footnote":"","page_name":" 516 ","page_number":516},
  {"content":"\r\n\r\n[ سوره آلعمران ‹ 4 › : آيات 33 تا 34 
  ]\r\nإِنَّ اللَّه اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ‹ 34 › ذُرِّيَّةً بَعْضُها مِنْ بَعْضٍ وَاللَّه سَمِيعٌ عَلِيمٌ ‹ 34 ›\r\n\r\nترجمه :\r\n33 - خداوند ، آدم و نوح و آل ابراهيم و آل عمران را بر جهانيان برترى داد .\r\n34 - آنها فرزندان ( و دودمانى ) بودند كه ( از نظر پاكى و تقوا و فضيلت ، ) بعضى از بعض ديگر گرفته شده بودند ، و خداوند ، شنوا و داناست ( و از كوششهاى آنها در مسير رسالت خود ، آگاه مىباشد ) .\r\n\r\nتفسير : نياكان مريم\r\nاين آيات ، سرآغازى است براى بيان سرگذشت مريم و اشاره اى به مقامات اجداد او و نمونه بارزى است از محبت واقعى به پروردگار و ظهور آثار اين محبت در عمل ، كه در آيات گذشته به آن اشاره شده بود .\r\nنخست مىفرمايد : « خداوند آدم و نوح و خاندان ابراهيم و خاندان عمران را بر عالميان برگزيد » ( * ( إِنَّ اللَّه اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * ) .\r\n« اصطفى » از ماده « صفو » ( بر وزن عفو ) به معنى خالص شدن چيزى است و صفوة به معنى خالص هر چيزى است ، سنگ صاف را در لغت عرب از اين نظر صفا مىگويند كه داراى خلوص و پاكى است ، بنا بر اين اصطفاء به معنى انتخاب كردن قسمت خالص چيزى است .\r\nآيه فوق مىگويد : « ما آدم و نوح و خاندان ابراهيم و عمران را برگزيديم »\r\n","description":"","footnote":"","page_name":" 517 ","page_number":517},
  {"content":"\r\nممكن است اين گزينش ، تكوينى باشد و يا تشريعى ، به اين معنى كه خداوند آفرينش آنها را از آغاز ، آفرينش ممتازى قرار داد ، هر چند با داشتن آفرينش ممتاز ، هرگز مجبور به انتخاب راه حق نبودند ، بلكه با اراده و اختيار خود اين راه را پيمودند ، سپس به خاطر اطاعت فرمان خدا و تقوا و پرهيزكارى و كوشش در راه هدايت انسانها ، امتيازهاى جديدى كسب كردند كه با امتياز ذاتى آنها آميخته شد و به صورت انسانهايى برگزيده درآمدند .\r\nو در آيه بعد مىافزايد : « آنها فرزندان و دودمانى بودند كه بعضى از بعض ديگر گرفته شده بودند » ( * ( ذُرِّيَّةً بَعْضُها مِنْ بَعْضٍ ) * ) . ( 1 )\r\nاين برگزيدگان الهى از نظر اسلام و پاكى و تقوا و مجاهده براى راهنمايى بشر همانند يكديگر بودند ، و همچون نسخه‌هاى متعدد از يك كتاب كه هر يك از ديگرى اقتباس شده باشد .\r\nو در پايان آيه اشاره به اين حقيقت مىكند كه خداوند مراقب كوششها و تلاشهاى آنها بوده ، و سخنانشان را شنيده است و از اعمالشان آگاه است مىفرمايد :\r\n« خداوند شنوا و دانا است » ( * ( وَاللَّه سَمِيعٌ عَلِيمٌ ) * ) .\r\nدر آيات فوق علاوه بر آدم ، به تمام پيامبران اولو العزم اشاره شده است ، نام نوح ، صريحا آمده ، و آل ابراهيم هم خود او و هم موسى و عيسى و پيامبر اسلام ص را شامل مىشود ، و ذكر آل عمران اشاره مجددى به مريم و حضرت مسيح ع است و تكرار آن براى اين است كه مقدمه اى براى شرح حال آنان در آيات آينده باشد .\r\n\r\n","description":"","footnote":"\r\n( 1 ) « ذرية » در اصل به معنى فرزندان كوچك مىباشد ، ولى گاه به همه فرزندان اعم از كوچك و بزرگ بلا واسطه و با واسطه نيز گفته شده - اين واژه از ماده « ذرء » ( بر وزن ابر ) به معنى آفرينش و خلقت است .\r\n","page_name":" 518 ","page_number":518},
  {"content":"\r\n\r\nنكته‌ها\r\n\r\n1 - امتيازات پيامبران\r\nدر اينجا سؤالى پيش مىآيد كه اين امتياز ذاتى اگر چه آنها را مجبور به پيمودن راه حق نمىكرد و با مساله اختيار و اراده منافات نداشت ولى باز يك نوع تبعيض محسوب مىشود .\r\nدر پاسخ بايد گفت : كه يك آفرينش آميخته با نظام صحيح چنين تفاوتى را ايجاب مىكند ( دقت كنيد ) مثلا بدن انسان يك آفرينش منظم است و براى تامين اين نظام تفاوتهايى در ميان اعضاء بايد باشد اگر تمام سلولهاى تن انسان به ظرافت سلولهاى شبكيه چشم و يا به استحكام و قدرت سلولهاى استخوان ساق پا و يا به حساسيت سلولهاى مغز و يا به تحرك سلولهاى قلب باشد مسلما سازمان بدن به هم مىريزد بلكه بايد سلولهايى همچون مغز در بدن باشد و رهبرى عضلات و اعضاء بدن را به عهده بگيرد و سلولهاى محكم استخوانى استقامت بدن را حفظ كند سلولهاى ظريف و حساس از كوچكترين حوادث آگاه گردد و سلولهاى متحرك جنبش بيافريند .\r\nهيچكس نمىتواند بگويد چرا همه بدن مغز نيست و يا مثلا در گياه چرا همه سلولها به ظرافت و لطافت و زيبايى گلبرگها نمىباشند زيرا چنين وضعى ساختمان گياه را به كلى دستخوش فنا و نيستى مىكند .\r\nولى نكته قابل توجه اينجا است كه اين امتياز ذاتى كه براى ايجاد يك سازمان منظم نهايت لزوم را دارد ساده نيست ، بلكه توام با يك مسئوليت عظيم به اندازه اين « امتياز » مىباشد . وجود اين مسئوليت سنگين تعادل كفه‌هاى ترازوى خلقت آنها را تامين خواهد كرد ، يعنى به همان نسبت كه پيامبران و رهبران بشر امتياز دارند ، همان اندازه مسئوليت نيز دارند و ديگران كه امتياز متفاوتى دارند مسئوليت كمترى خواهند داشت .\r\n","description":"","footnote":"","page_name":" 519 ","page_number":519},
  {"content":"\r\nاز اينها گذشته امتيازات ذاتى براى نزديكى انسان به خدا هرگز كافى نيست بلكه بايد با امتيازات اكتسابى همراه باشد .\r\n2 - آيه در صدد بيان همه برگزيدگان خدا نيست بلكه تنها اشاره به جمعى از آنها مىكند و اگر بعضى از پيامبران كه از اين دودمان نيستند ، در آن ذكر نشده‌اند دليل بر عدم برگزيدن آنها نمىباشد ، ضمنا بايد توجه داشت كه « آل ابراهيم » موسى بن عمران و پيامبر اسلام و برگزيدگان خاندان او را نيز شامل مىشود ، زيرا همه آنها از دودمان ابراهيم هستند .\r\n3 - به گفته « راغب » در كتاب مفردات كلمه « آل » از « اهل » گرفته شده و تنها تفاوتى كه با اهل دارد اين است كه « آل » معمولا به نزديكان افراد بزرگ و شريف گفته مىشود ولى « اهل » معنى وسيعى دارد و بر همه اطلاق مىگردد ، همچنين « آل » به افراد انسان اضافه مىشود ولى كلمه اهل به زمان و مكان و هر چيز ديگر اضافه مىشود ، مثلا مىگويند : اهل فلان شهر اما نمىگويند آل فلان شهر .\r\n4 - ناگفته پيداست كه منظور از برگزيدگان آل ابراهيم و آل عمران اين نيست كه تمام فرزندان ابراهيم و عمران از برگزيدگان هستند ، زيرا ممكن است در ميان آنها حتى افراد كافرى وجود داشته باشند بلكه منظور اين است كه جمعى از « دودمان » آنها برگزيده شده‌اند .\r\n5 - « عمران » در آيه فوق همان پدر « مريم » است نه پدر « موسى » زيرا هر كجا در قرآن نام عمران برده شده اشاره به پدر مريم مىباشد و آيات بعد كه شرح حال مريم را بيان مىكند نيز گواه اين مطلب است .\r\n6 - در روايات متعددى كه از طرق اهل بيت ع به ما رسيده است به اين آيه براى معصوم بودن انبياء و امامان استدلال شده است ، زيرا خداوند هرگز افراد گنهكار و آلوده به شرك و كفر و فسق را انتخاب نمىكند بلكه آنهايى را برمىگزيند كه از آلودگيها بر كنار و معصوم باشند ( البته مراحلى از عصمت را مىتوان از آيه\r\n","description":"","footnote":"","page_name":" 520 ","page_number":520},
  {"content":"\r\nاستفاده كرد ) .\r\n7 - بعضى از نويسندگان اخير به اين آيه براى مساله تكامل انواع استدلال كرده‌اند و معتقدند كه آيه دلالت بر اين دارد كه « آدم » نخستين انسان نبود بلكه در زمان آدم انسانهاى بسيارى وجود داشتند كه خداوند آدم را از ميان آنها برگزيد و نسلى ممتاز از فرزندان او به وجود آورد .\r\nو تعبير به « * ( عَلَى الْعالَمِينَ ) * » در آيه فوق را گواه بر اين معنى مىدانند و مىگويند : در عصر آدم عالميان يعنى « جامعه انسانى » وجود داشته . بنا بر اين مانعى ندارد كه انسان نخستين كه ميليونها سال قبل به وجود آمده از حيوانات ديگر تكامل يافته و « آدم » تنها يك انسان برگزيده بوده باشد ! ولى در برابر اين سخن بايد گفت كه هيچگونه دليلى در دست نيست كه منظور از « عالمين » در اينجا انسانهاى معاصر آدم بوده باشند بلكه ممكن است مجموع جامعه انسانيت در تمام طول تاريخ بوده باشد ، و بنا بر اين معنى آيه چنين مىشود : « خداوند از ميان تمام جامعه بشريت در طول تاريخ انسانهايى را برگزيد كه نخستين آنها آدم و سپس نوح و خاندان ابراهيم و خاندان عمران بود » و از آنجا كه اين برگزيدگان هر كدام در عصر و زمانى مىزيسته‌اند مىفهميم كه منظور از عالمين تمام جامعه انسانى در همه اعصار و قرون بوده است . بنا بر اين لزومى ندارد كه معتقد باشيم در عصر آدم انسانهاى زيادى وجود داشته‌اند كه آدم از ميان آنها برگزيده شده باشد - دقت كنيد ! .\r\n","description":"","footnote":"","page_name":" 521 ","page_number":521},
  {"content":"\r\n\r\n[ سوره آلعمران ‹ 4 › : آيات 35 تا 36 
  ]\r\nإِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ ‹ 35 › فَلَمَّا وَضَعَتْها قالَتْ رَبِّ إِنِّي وَضَعْتُها أُنْثى وَاللَّه أَعْلَمُ بِما وَضَعَتْ وَلَيْسَ الذَّكَرُ كَالأُنْثى وَإِنِّي سَمَّيْتُها مَرْيَمَ وَإِنِّي أُعِيذُها بِكَ وَذُرِّيَّتَها مِنَ الشَّيْطانِ الرَّجِيمِ ‹ 36 ›\r\n\r\nترجمه :\r\n35 - ( به ياد آوريد ) هنگامى را كه همسر « عمران » گفت : « خداوندا ! آنچه را در رحم دارم ، براى تو نذر كردم ، كه « محرر » ( و آزاد ، براى خدمت خانه تو ) باشد . از من بپذير ، كه تو شنوا و دانايى ! 36 - ولى هنگامى كه او را به دنيا آورد ، ( و او را دختر يافت ، ) گفت : « خداوندا ! من او را دختر آوردم - ولى خدا از آنچه او به دنيا آورده بود ، آگاهتر بود - و پسر ، همانند دختر نيست .\r\n( دختر نمىتواند وظيفه خدمتگزارى معبد را همانند پسر انجام دهد . ) من او را مريم نام گذاردم ، و او و فرزندانش را از ( وسوسه‌هاى ) شيطان رانده شده ، در پناه تو قرار مىدهم . »\r\n\r\nتفسير : عمران و دخترش مريم\r\nبه دنبال اشاره اى كه به عظمت آل عمران در آيات قبل آمده بود در اين آيات سخن از عمران و دخترش مريم به ميان مىآورد ، و به طور فشرده چگونگى تولد و پرورش و بعضى از حوادث مهم زندگى اين بانوى بزرگ را بيان مىكند .\r\nتوضيح اينكه : از تواريخ و اخبار اسلامى و گفته مفسران استفاده مىشود كه « حنة » و « اشياع » دو خواهر بودند كه اولى به همسرى « عمران » كه از شخصيتهاى\r\n","description":"","footnote":"","page_name":" 522 ","page_number":522},
  {"content":"\r\nبرجسته بنى اسرائيل بود در آمد و دومى را « زكريا » پيامبر خدا به همسرى انتخاب كرد . ( 1 )\r\nهمسر عمران « حنه » سالها گذشت كه فرزندى از او متولد نشد روزى زير درختى نشسته بود پرنده اى را ديد كه به جوجه‌هاى خود غذا مىدهد مشاهده اين محبت مادرانه آتش عشق فرزند را در دل او شعله ور ساخت و از صميم دل از درگاه خدا تقاضاى فرزندى كرد و چيزى نگذشت كه اين دعاى خالصانه به هدف اجابت رسيد و باردار شد .\r\nاز بعضى از روايات استفاده مىشود كه خداوند به عمران وحى فرستاده بود كه پسرى پر بركت كه مىتواند بيماران غير قابل علاج را درمان كند و مردگان را به فرمان خدا حيات بخشد به او خواهد داد كه به عنوان پيامبر به سوى بنى اسرائيل فرستاده مىشود .\r\nاو اين جريان را با همسر خود « حنه » در ميان گذاشت لذا هنگامى كه او باردار شد تصور كرد فرزند مزبور همان است كه در رحم دارد بى خبر از اين كه كسى كه در رحم او است مادر آن فرزند ( مريم ) مىباشد و به همين دليل نذر كرد كه پسر را خدمتگزار خانه خدا « بيت المقدس » نمايد اما به هنگام تولد مشاهده كرد كه دختر است در اين موقع نگران شد كه با اين وضع چه كند . زيرا خدمتكاران بيت المقدس از ميان پسران انتخاب مىشدند و سابقه نداشت دخترى به اين عنوان انتخاب گردد .\r\nبا توضيح بالا ، به تفسير آيات باز مىگرديم :\r\nدر نخستين آيه مىفرمايد : به ياد آريد « هنگامى را كه همسر عمران گفت :\r\n\r\n","description":"","footnote":"\r\n( 1 ) از پاره اى از روايات استفاده مىشود كه « عمران » نيز پيامبر بود و به او وحى فرستاده مىشد ، و بايد توجه داشت كه اين عمران غير از عمران پدر موسى ع است و ميان آنها 1800 سال فاصله است - مجمع البيان ، و تفسير مراغى ذيل آيه مورد بحث .\r\n","page_name":" 523 ","page_number":523},
  {"content":"\r\nخداوندا ! آنچه را در رحم دارم براى تو نذر كردم كه محرر ( و آزاد براى خدمت خانه تو ) باشد ، آن را از من بپذير كه تو شنوا و دانايى « ( * ( إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ ) * ) . ( 1 )\r\nدر اين آيه اشاره به نذر همسر عمران به هنگام باردارى شده ، او تصور مىكرد فرزندش ( با توجه به بشارت خداوند ) پسر است ، و از اين رو واژه « محررا » ( يا معادل ديگر در زبان ديگر ) را به كار برد ، نه « محررة » و از خدا خواست كه نذر او را پذيرا شود .\r\nواژه « محررا » از ماده « تحرير » گرفته شده كه به معنى آزاد ساختن است . و در اصطلاح آن زمان به فرزندانى گفته مىشد كه به خدمت معبد و خانه خدا در مىآمدند ، تا نظافت و ساير خدمات را بر عهده گيرند و به هنگام فراغت مشغول عبادت پروردگار شوند ، و از آنجا كه آنها از هر گونه خدمت به پدر و مادر آزاد بودند ، به آنها « محرر » گفته مىشد ، و يا از اين جهت كه خالص از هر گونه تلاش و كوشش دنيوى بوده‌اند ، به آنها محرر مىگفتند .\r\nبعضى گفته‌اند كه اين دسته از كودكان از موقعى كه توانايى بر اين خدمات داشتند تا سن بلوغ ، وظايف خود را زير نظر پدران و مادران انجام مىدادند و پس از رسيدن به سن بلوغ ، تعيين سرنوشتشان به دست خودشان بود ، اگر مىخواستند به كار در معبد پايان داده و بيرون مىرفتند و اگر تمايل داشتند بمانند مىماندند .\r\nبعضى گفته‌اند : اقدام همسر عمران به نذر ، دليل بر آن است ، كه عمران در همان حال باردارى او از دنيا رفته بود ، و گر نه بعيد بود او مستقلا چنين نذرى كند .\r\n\r\n","description":"","footnote":"\r\n( 1 ) راغب در مفردات مىگويد : « تقبل » قبول چيزى است به صورتى كه پاداش و ثوابى داشته باشد ( بنا بر اين با ماده قبول تفاوت دارد ) .\r\n","page_name":" 524 ","page_number":524},
  {"content":"\r\nسپس مىافزايد : « هنگامى كه فرزند خود را به دنيا آورد ( و او را دختر يافت ) گفت : پروردگارا ! من او را دختر آوردم » ( * ( فَلَمَّا وَضَعَتْها قالَتْ رَبِّ إِنِّي وَضَعْتُها أُنْثى ) * ) .\r\nالبته خدا از آنچه او به دنيا آورده بود آگاهتر بود « ( * ( وَاللَّه أَعْلَمُ بِما وَضَعَتْ ) * ) .\r\nسپس افزود : « تو مىدانى كه دختر و پسر ( براى هدفى كه من نذر كرده‌ام ) يكسان نيستند » ( * ( وَلَيْسَ الذَّكَرُ كَالأُنْثى ) * ) .\r\nدختر ، پس از بلوغ ، عادت ماهانه دارد و نمىتواند در مسجد بماند ، به علاوه نيروى جسمى آنها يكسان نيست ، و نيز مسائل مربوط به حجاب و باردارى و وضع حمل ادامه اين خدمت را براى دختر مشكل مىسازد و لذا هميشه پسران را نذر مىكردند .\r\nاز قرائن موجود در آيه و رواياتى كه در تفسير آيه وارد شده است ، استفاده مىشود كه « * ( وَلَيْسَ الذَّكَرُ كَالأُنْثى ) * » ( پسر همانند دختر نيست ) از زبان مادر مريم است هر چند بعضى احتمال داده‌اند از كلام خدا باشد ولى بعيد به نظر مىرسد .\r\nدر اينجا اين سؤال پيش مىآيد كه مادر مريم ، قاعدتا مىبايست بگويد : « و ليست الانثى كالذكر » ( اين دختر همانند پسر نيست ) زيرا او دختر آورده بود نه پسر و لذا گفته‌اند : جمله تقديم و تاخيرى دارد همانگونه كه در بسيارى از عبارات عرب معمول است ، و چه بسا ناراحتى ناگهانى كه هنگام وضع حمل به او دست داد سبب شد سخن خود را اين چنين ادا كند ، چرا كه او علاقه داشت صاحب پسرى شود تا خدمتگزار بيت المقدس باشد ، همين علاقه سبب شد كه بى اختيار به هنگام سخن گفتن نام پسر را مقدم دارد .\r\nسپس افزود : « من او را مريم نام گذاردم و او و فرزندانش را از ( وسوسه‌هاى ) شيطان رجيم و رانده شده ( از درگاه خدا ) در پناه تو قرار مىدهم » ( * ( وَإِنِّي سَمَّيْتُها مَرْيَمَ وَإِنِّي أُعِيذُها بِكَ وَذُرِّيَّتَها مِنَ الشَّيْطانِ الرَّجِيمِ ) * ) .\r\n","description":"","footnote":"","page_name":" 525 ","page_number":525},
  {"content":"\r\n« مريم » در لغت به معنى زن عبادتكار و خدمتگزار است و از آنجا كه اين نامگذارى به وسيله مادرش بعد از وضع حمل انجام شد ، نهايت عشق و علاقه اين مادر با ايمان را براى وقف فرزندش در مسير بندگى و عبادت خدا نشان مىدهد ، و نيز به همين دليل بود كه او پس از نامگذارى ، نوزادش و فرزندانى را كه در آينده از او به وجود مىآيند ، در برابر وسوسه‌هاى شيطانى به خداوند سپرد .\r\n","description":"","footnote":"","page_name":" 526 ","page_number":526},
  {"content":"\r\n\r\n[ سوره آلعمران ‹ 4 › : آيه 37 
  ]\r\nفَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً وَكَفَّلَها زَكَرِيَّا كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّه إِنَّ اللَّه يَرْزُقُ مَنْ يَشاءُ بِغَيْرِ حِسابٍ ‹ 37 ›\r\n\r\nترجمه :\r\n37 - خداوند ، او [ مريم 
  ] را به طرز نيكويى پذيرفت ، و به طرز شايسته اى ، ( نهال وجود ) او را رويانيد ( و پرورش داد ) ، و كفالت او را به « زكريا » سپرد . هر زمان زكريا وارد محراب او مىشد ، غذاى مخصوصى در آن جا مىديد . از او پرسيد : « اى مريم ! اين را از كجا آورده اى ؟ ! » گفت : « اين از سوى خداست . خداوند به هر كس بخواهد ، بى حساب روزى مىدهد . »\r\n\r\nتفسير : پرورش مريم در سايه عنايت الهى\r\nاين آيه ادامه بحث آيه گذشته در باره سرگذشت مريم است ، مىفرمايد :\r\n« پروردگارش او را به طرز نيكويى پذيرفت و به طور شايسته اى ( گياه وجود ) او را رويانيد و پرورش داد » ( * ( فَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً ) * ) .\r\nمادر مريم باور نمىكرد او به عنوان خدمتگزار خانه خدا ( بيت المقدس ) پذيرفته شود به همين دليل آرزو داشت فرزندش پسر باشد ، زيرا سابقه نداشت دخترى براى اين كار ، انتخاب گردد ، ولى طبق آيه فوق خداوند اين دختر پاك را براى نخستين بار جهت اين خدمت روحانى و معنوى پذيرفت .\r\nبعضى از مفسران گفته‌اند : نشانه پذيرش او اين بود كه مريم بعد از بلوغ در دوران خدمتگزارى بيت المقدس هرگز عادت ماهانه نديد تا مجبور نگردد از اين\r\n","description":"","footnote":"","page_name":" 527 ","page_number":527},
  {"content":"\r\nمركز روحانى دور شود يا اينكه حضور غذاهاى بهشتى در برابر محراب او دليلى بر اين پذيرش بود .\r\nاين احتمال نيز وجود دارد كه قبولى اين نذر و پذيرش مريم ، به صورت الهام به مادرش اعلام شده باشد .\r\nتعبير به « انبتها » از ماده « انبات » به معنى رويانيدن در مورد پرورش مريم اشاره به جنبه‌هاى تكامل معنوى ، روحانى و اخلاقى مريم است .\r\nضمنا اين جمله اشاره به نكته لطيفى دارد و آن اينكه كار خداوند ، انبات و رويانيدن است يعنى همانگونه كه در درون بذر گلها و گياهان استعدادهايى نهفته است كه زير نظر باغبان پرورش مىيابد و آشكار مىشود ، در درون وجود آدمى و اعماق روح و فطرت او نيز همه گونه استعدادهاى عالى نهفته شده است كه اگر انسان خود را تحت تربيت مربيان الهى كه باغبانهاى باغستان جهان انسانيتاند قرار دهد ، به سرعت پرورش مىيابد و آن استعدادهاى خدا داد آشكار مىشود ، و انبات به معنى واقعى كلمه صورت مىگيرد .\r\nسپس مىافزايد : « خداوند زكريا را سرپرست و كفيل او قرار داد » ( * ( وَكَفَّلَها زَكَرِيَّا ) * ) .\r\n« كفلها » از ماده « كفالت » در اصل به معنى « ضميمه كردن چيزى به ديگرى » است و به همين مناسبت به افرادى كه سرپرستى كودكى را به عهده مىگيرند كافل يا كفيل گفته مىشود ، زيرا در حقيقت او را ضميمه وجود خود مىكنند .\r\nاين ماده هر گاه به صورت ثلاثى مجرد ( كفل بدون تشديد ) استعمال شود به معنى به عهده گرفتن سرپرستى و كفالت است ، و هنگامى كه به صورت ثلاثى مزيد ( كفل با تشديد ) استعمال شود ، به معنى برگزيدن و قرار دادن كفيل براى ديگرى است .\r\nدر تاريخ آمده است ، پدر مريم ( عمران ) قبل از تولد او چشم از جهان فرو\r\n","description":"","footnote":"","page_name":" 528 ","page_number":528},
  {"content":"\r\nبست و مادر او را بعد از تولد به بيت المقدس نزد دانشمندان و علماى يهود آورد و گفت : اين كودك هديه به بيت المقدس است ، سرپرستى او را يك نفر از شما به عهده بگيرد ، و چون آثار عظمت در چهره او نمايان بود و در خاندان شايسته اى متولد شده بود ، گفتگو در ميان دانشمندان بنى اسرائيل در گرفت و هر يك مىخواست افتخار سرپرستى مريم ، نصيب او شود ، سرانجام طى مراسم خاصى كه شرح آن در تفسير آيه 44 همين سوره خواهد آمد ، زكريا كفالت او را بر عهده گرفت .\r\nهر چه بر سن مريم افزوده مىشد ، آثار عظمت و جلال در وى نمايانتر مىگشت و به جايى رسيد كه قرآن در ادامه اين آيه در باره او مىگويد : « هر زمان زكريا وارد محراب او مىشد غذاى جالب خاصى نزد او مىيافت » ( * ( كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً ) * ) .\r\n« محراب » محل ويژه اى است كه در معبد براى امام آن معبد يا افراد خاصى در نظر گرفته مىشود ، و براى نامگذارى آن به اين اسم جهاتى ذكر كرده‌اند كه از همه بهتر ، سه جهت زير است :\r\nنخست اين كه از ماده « حرب » به معنى جنگ گرفته شده است چون مؤمنان ، در اين محل به مبارزه با شيطان و هوسهاى سركش بر مىخيزند ، ديگر اينكه « محراب » اصولا به معنى بالاى مجلس است و چون محل محراب را در بالاى معبد قرار مىدهند به اين نام ناميده شده است در ضمن بايد توجه داشت كه وضع محراب در ميان بنى اسرائيل چنان كه گفته‌اند با وضع محرابهاى ما تفاوت داشت آنها محراب را از سطح زمين بالاتر مىساختند به طورى كه چند پله مىخورد و اطراف آن مانند ديوارهاى اطاق آن را محفوظ مىكرد به طورى كه افرادى كه در داخل محراب بودند ، از بيرون كمتر ديده مىشدند .\r\nسوم اينكه : محراب به معنى تمام معبد است كه جايگاه مبارزه با هواى نفس و شيطان بوده است .\r\n","description":"","footnote":"","page_name":" 529 ","page_number":529},
  {"content":"\r\nمريم تحت سرپرستى زكريا بزرگ شد و آن چنان غرق عبادت و بندگى خدا بود كه به گفته ابن عباس هنگامى كه نه ساله شد ، روزها را روزه مىگرفت و شبها را به عبادت مىپرداخت و آن چنان در پرهيزگارى و معرفت و شناسايى پروردگار پيش رفت كه از احبار و دانشمندان پارساى آن زمان نيز پيشى گرفت ( 1 ) .\r\nو هنگامى كه زكريا در كنار محراب او قرار مىگرفت و براى ديدار او مىآمد ، غذاهاى مخصوصى كنار محراب او مشاهده مىكرد كه از آن به تعجب مىافتاد روزى « به او گفت : اين غذا را از كجا آوردى » ؟ ( * ( قالَ يا مَرْيَمُ أَنَّى لَكِ هذا ) * ) .\r\nمريم در جواب « گفت : اين از طرف خدا است و اوست كه هر كس را بخواهد بى حساب روزى مىدهد » ( * ( قالَتْ هُوَ مِنْ عِنْدِ اللَّه إِنَّ اللَّه يَرْزُقُ مَنْ يَشاءُ بِغَيْرِ حِسابٍ ) * ) .\r\nاما اين غذا چه نوع غذايى بوده و از كجا براى مريم آمده در آيه شرح داده نشده است ولى از روايات متعددى كه در تفسير عياشى و غير آن از كتب « شيعه » و « اهل تسنن » آمده استفاده مىشود كه آن يك نوع ميوه بهشتى بوده كه در غير فصل ، در كنار محراب مريم به فرمان پروردگار حاضر مىشده است و اين موضوع جاى تعجب نيست كه خدا از بنده پرهيزگارش اين چنين پذيرايى كند .\r\nاين موضوع كه منظور از « رزقا » غذاى بهشتى باشد از قرائنى كه در گوشه و كنار آيه هست نيز استفاده مىشود ، زيرا اولا كلمه « رزقا » به صورت نكره ، نشانه آن است كه روزى خاص و ناشناسى براى زكريا بوده است . ثانيا پاسخ مريم كه « اين از طرف خدا است » نشانه ديگرى براى اين مطلب مىباشد ثالثا به هيجان آمدن زكريا و تقاضاى فرزندى از طرف پروردگار كه در آيه بعد به آن اشاره شده قرينه ديگرى براى اين معنى محسوب مىشود .\r\n\r\n","description":"","footnote":"\r\n( 1 ) مجمع البيان ، جلد 2 صفحه 436 .\r\n","page_name":" 530 ","page_number":530},
  {"content":"\r\nولى بعضى از مفسران ( مانند نويسنده المنار ) معتقدند كه منظور از « رزقا » همين غذاهاى معمولى دنيا بوده زيرا از « ابن جرير » نقل شده كه بنى اسرائيل گرفتار قحطى شدند و زكريا قادر بر تامين زندگى مريم نبود ، در اين موقع قرعه اى زدند كه به نام مرد نجارى افتاد و او افتخارا از درآمد كسب خود غذاى مريم را تهيه مىكرد و به هنگامى كه زكريا در كنار محراب او قرار مىگرفت از وجود چنان غذايى در آن شرايط سخت تعجب مىكرد و مريم در پاسخ سؤال او مىگفت : « اين از طرف خداست » يعنى خداوند ، مرد با ايمانى را علاقه مند به اين خدمت در آن شرايط سخت ، ساخته است .\r\nولى همانطور كه گفتيم اين تفسير ، نه با قرائنى در آيه است سازگار مىباشد و نه با رواياتى كه در ذيل آيه وارد شده مىسازد از جمله در تفسير عياشى روايتى از امام باقر ع نقل شده كه خلاصه اش چنين است : « روزى پيامبر ص به خانه فاطمه زهرا ع آمد در حالى كه چند روز در خانه او غذايى ديده نمىشد ، ناگاه غذاى فراوان مخصوصى نزد او مشاهده كرد و از او پرسيد : اين غذا از كجا است ؟\r\nفاطمه ع عرض كرد : از نزد خدا است ، زيرا هر كس را بخواهد بدون حساب روزى مىبخشد ، پيامبر ص فرمود : اين جريان همانند جريان زكريا است كه در كنار محراب مريم آمد و غذاى مخصوصى در آنجا ديد و از او پرسيد : اى مريم ! اين غذا از كجا است ، او گفت : از ناحيه خدا است « ( 1 ) .\r\nدر باره جمله « * ( بِغَيْرِ حِسابٍ ) * » در ذيل آيه 202 سوره بقره و در اين سوره ذيل آيه 27 بحث كرده‌ايم .\r\n\r\n","description":"","footnote":"\r\n( 1 ) نور الثقلين ، جلد 1 صفحه 333 از تفسير عياشى ، جلد 1 صفحه 171 .\r\n","page_name":" 531 ","page_number":531},
  {"content":"\r\n\r\n[ سوره آلعمران ‹ 4 › : آيات 38 تا 40 
  ]\r\nهُنالِكَ دَعا زَكَرِيَّا رَبَّه قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ ‹ 38 › فَنادَتْه الْمَلائِكَةُ وَهُوَ قائِمٌ يُصَلِّي فِي الْمِحْرابِ أَنَّ اللَّه يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّه وَسَيِّداً وَحَصُوراً وَنَبِيًّا مِنَ الصَّالِحِينَ ‹ 39 › قالَ رَبِّ أَنَّى يَكُونُ لِي غُلامٌ وَقَدْ بَلَغَنِيَ الْكِبَرُ وَامْرَأَتِي عاقِرٌ قالَ كَذلِكَ اللَّه يَفْعَلُ ما يَشاءُ ‹ 40 ›\r\n\r\nترجمه :\r\n38 - در آنجا بود كه زكريا ، ( با مشاهده آن همه شايستگى در مريم ، ) پروردگار خويش را خواند و عرض كرد : « خداوندا ! از طرف خود ، فرزند پاكيزه اى ( نيز ) به من عطا فرما ، كه تو دعا را مىشنوى ! » 39 - و هنگامى كه او در محراب ايستاده ، مشغول نيايش بود ، فرشتگان او را صدا زدند كه : « خدا تو را به » يحيى « بشارت مىدهد ، ( كسى ) كه كلمه خدا [ مسيح 
  ] را تصديق مىكند ، و رهبر خواهد بود ، و از هوسهاى سركش بر كنار ، و پيامبرى از صالحان است . »\r\n40 - او عرض كرد : « پروردگارا ! چگونه ممكن است فرزندى براى من باشد ، در حالى كه پيرى به سراغ من آمده ، و همسرم نازاست ؟ » فرمود : « بدين گونه خداوند هر كارى را بخواهد انجام مىدهد . »\r\n\r\nتفسير : زكريا و مريم\r\nاين آيات گوشه اى از زندگى پيامبر الهى ، زكريا را در ارتباط با داستان مريم\r\n","description":"","footnote":"","page_name":" 532 ","page_number":532},
  {"content":"\r\nبيان مىكند .\r\nسابقا گفتيم ، همسر زكريا و مادر مريم خواهر يكديگر بودند و اتفاقا هر دو در آغاز ، نازا و عقيم بودند ، هنگامى كه مادر مريم از لطف پروردگار ، صاحب چنين فرزند شايسته اى شد و زكريا اخلاص و ساير ويژگيهاى شگفتآور او را ديد ، آرزو كرد كه او هم صاحب فرزندى پاك و با تقوا همچون مريم شود ، فرزندى كه چهره اش آيت و عظمت خداوند گردد ، و با اينكه ساليان درازى از عمر او و همسرش گذشته بود ، و از نظر معيارهاى طبيعى بسيار بعيد به نظر مىرسيد كه صاحب فرزندى شود ، ولى ايمان به قدرت پروردگار و مشاهده وجود ميوه‌هاى تازه در غير فصل ، در كنار محراب عبادت مريم ، قلب او را لبريز از اميد ساخت كه شايد در فصل پيرى ، ميوه فرزند بر شاخسار وجودش آشكار شود ، به همين دليل هنگامى كه مشغول نيايش بود از خداوند تقاضاى فرزند كرد ، و آن گونه كه قرآن در نخستين آيه فوق مىگويد : « در اين هنگام زكريا پروردگار خويش را خواند و گفت : پروردگارا ! فرزند پاكيزه اى از سوى خودت به من ( نيز ) عطا فرما كه تو دعا را مىشنوى » و اجابت مىكنى ( * ( هُنالِكَ دَعا زَكَرِيَّا رَبَّه قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ ) * ) . ( 1 )\r\n« در اين موقع فرشتگان به هنگامى كه او در محراب ايستاده و مشغول نيايش بود ، وى را صدا زدند كه خداوند تو را به يحيى بشارت مىدهد ، در حالى كه كلمه خدا ( حضرت مسيح ) را تصديق مىكند و آقا و رهبر خواهد بود ، و از هوى و هوس بر كنار و پيامبرى از صالحان است\r\n\r\n","description":"","footnote":"\r\n( 1 ) « ذرية » چنان كه گفتيم در اصل به معنى فرزندان كوچك است ، گاه به اولاد بزرگ نيز گفته مىشود ، اين واژه هر چند در اصل معنى جمعى دارد ، ولى بر مفرد هم اطلاق مىگردد ( مفردات راغب ) ضمنا « طيبة » به صورت مؤنث آمده با اينكه حضرت زكريا تقاضاى پسر كرده بود ، اين به خاطر مراعات ظاهر لفظ ذرية است .\r\n","page_name":" 533 ","page_number":533},
  {"content":"\r\n« ( * ( فَنادَتْه الْمَلائِكَةُ وَهُوَ قائِمٌ يُصَلِّي فِي الْمِحْرابِ أَنَّ اللَّه يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّه وَسَيِّداً وَحَصُوراً وَنَبِيًّا مِنَ الصَّالِحِينَ ) * ) .\r\nنه تنها خداوند اجابت دعاى او را به وسيله فرشتگان خبر داد ، بلكه پنج وصف از اوصاف اين فرزند پاكيزه را بيان داشت : نخست اينكه او به * ( بِكَلِمَةٍ مِنَ اللَّه ) * حضرت مسيح ع ايمان مىآورد ، و با ايمان و حمايت از او سبب تقويت مسيح ع مىگردد ( توجه داشته باشيد كه منظور از « كلمة » در اينجا به قرينه آيه 45 همين سوره و 171 سوره نساء ، حضرت مسيح ع است و سبب اين تعبير به زودى روشن خواهد شد ) .\r\nهمانگونه كه در تاريخ آمده است ، يحيى شش ماه از عيسى ع بزرگتر بود و نخستين كسى بود كه نبوت او را تصديق كرد و به سوى او دعوت نمود ، و چون در ميان مردم به زهد و پاكدامنى ، اشتهار تام داشت گرايش او به مسيح ع اثر عميقى در توجه مردم به او گذاشت .\r\nدوم اينكه او مقام سيادت و رهبرى از نظر علم و عمل خواهد داشت و سوم اينكه او خود را از هوى و هوسهاى سركش و آلودگى به دنيا پرستى حفظ مىكند ، اين معنى از واژه « حصورا » استفاده مىشود .\r\nواژه « حصور » از « حصر » به معنى حبس گرفته شده است ، در اينجا به معنى كسى است كه خود را از هوى و هوس ، منع كرده است ، اين واژه گاه به معنى كسى كه خوددارى از ازدواج مىكند نيز آمده به همين دليل جمعى از مفسران آن را به همين معنى تفسير كرده‌اند ، و در پاره اى از روايات نيز به آن اشاره شده است .\r\nچهارم و پنجم اينكه او پيامبر بزرگى خواهد بود ( توجه داشته باشيد كه « نبيا » به صورت نكره آمده كه در اينجا براى عظمت است ) و از صالحان و شايستگان خواهد بود .\r\n","description":"","footnote":"","page_name":" 534 ","page_number":534},
  {"content":"\r\nزكريا از شنيدن اين بشارت به وسيله فرشتگان ، غرق شادى و سرور شد و در عين حال نتوانست شگفتى خود را از چنين موضوعى پنهان كند ، عرض كرد :\r\nپروردگارا ! چگونه ممكن است فرزندى براى من باشد در حالى كه پيرى به من رسيده و همسرم نازاست « ( * ( قالَ رَبِّ أَنَّى يَكُونُ لِي غُلامٌ وَقَدْ بَلَغَنِيَ الْكِبَرُ وَامْرَأَتِي عاقِرٌ ) * ) .\r\nدر اينجا خداوند به او پاسخ داد و « فرمود : اين گونه خداوند هر كارى را كه بخواهد انجام مىدهد » ( * ( قالَ كَذلِكَ اللَّه يَفْعَلُ ما يَشاءُ ) * ) .\r\nو با اين پاسخ كوتاه كه تكيه بر نفوذ اراده و مشيت الهى داشت ، زكريا قانع شد .\r\n\r\nنكته‌ها :\r\n\r\n1 - آيا ترك ازدواج فضيلت است ؟\r\nنخستين سؤالى كه در اينجا پيش مىآيد . اين است كه اگر « حصورا » به معنى « ترك كننده ازدواج » باشد آيا اين عمل براى انسان امتيازى محسوب مىشود كه در باره « يحيى » آمده است .\r\nدر پاسخ بايد گفت : اولا هيچگونه دليل قاطعى بر اينكه منظور از « حصور » در آيه ترك كننده ازدواج است در دست نيست . و روايتى كه در اين زمينه نقل شده از نظر سند مسلم نمىباشد . و هيچ بعيد نيست كه حصور در آيه به معنى ترك كننده شهوات و هوسها و دنيا پرستى و صفتى همانند زهد بوده باشد .\r\nثانيا ممكن است يحيى نيز همانند عيسى بر اثر شرايط خاص زندگى و اجبار به سفرهاى متعدد براى تبليغ آيين خدا ناچار به مجرد زيستن بوده است .\r\nاين يك قانون كلى براى همه نمىتواند باشد و اگر خداوند او را به اين صفت مىستايد به خاطر اين است كه او بر اثر شرايط خاصى ازدواج نكرد ولى در عين\r\n","description":"","footnote":"","page_name":" 535 ","page_number":535},
  {"content":"\r\nحال توانست خود را از گناه حفظ كند و به هيچ وجه آلوده نشود ، به طور كلى قانون ازدواج ، يك قانون فطرى است و در هيچ آيينى ممكن نيست حكمى بر خلاف اين قانون فطرى ، تشريع گردد ، بنا بر اين نه در آيين اسلام و نه در هيچ آيين ديگرى ترك ازدواج ، كار خوبى نبوده است .\r\n\r\n2 - يحيى و عيسى ع\r\nواژه « يحيى » از ماده حيات به معنى « زنده مىماند » است ، كه به عنوان نام براى اين پيامبر بزرگ انتخاب شده است و منظور از زندگى ، هم زندگى مادى و هم معنوى در پرتو ايمان و مقام نبوت و ارتباط با خدا است و چنان كه از اين آيه و آيه 7 سوره مريم استفاده مىشود ، اين نام را خداوند پيش از تولد براى او انتخاب كرد :\r\n« يا زَكَرِيَّا إِنَّا نُبَشِّرُكَ بِغُلامٍ اسْمُه يَحْيى لَمْ نَجْعَلْ لَه مِنْ قَبْلُ سَمِيًّا » ( اى زكريا ما تو را بشارت به فرزندى مىدهيم كه نامش يحيى است و پيش از او همنامى برايش قرار نداديم ) .\r\nضمنا از جمله اخير استفاده مىشود كه نام مزبور نام بى سابقه اى بوده است .\r\nهمانطور كه از آيات گذشته استفاده شد تقاضاى تولد يحيى بعد از مشاهده پيشرفتهاى سريع معنوى مريم به وسيله زكريا انجام شد . و جالب توجه اينكه بر اثر اين دعا خداوند فرزندى به زكريا داد كه از جهات زيادى شباهت به فرزند مريم ، « عيسى » داشت . از جهت نبوت در كودكى ، و از جهت مفهوم اسم ( عيسى و يحيى هر دو از نظر لغت به معنى « زنده مىماند » است ) و از نظر درود فرستادن خداوند بر آنها در مراحل سه گانه « تولد ، مرگ و حشر » و از جهات ديگر .\r\n3 - در آيات فوق زكريا به هنگام شرح پيرى خود مىگويد : * ( وَقَدْ بَلَغَنِيَ الْكِبَرُ ) * ( پيرى به سراغ من آمده ) ولى در آيه 8 سوره مريم از قول او مىخوانيم : وَقَدْ بَلَغْتُ مِنَ الْكِبَرِ عِتِيًّا ، ( من به آخرين مرحله پيرى رسيده‌ام ) .\r\nاين اختلاف در تعبير به خاطر آن است كه همانطور كه انسان به سوى پيرى\r\n","description":"","footnote":"","page_name":" 536 ","page_number":536},
  {"content":"\r\nمىرود گويا پيرى و مرگ هم از طرف مقابل به سراغ او مىآيد چنان كه على ع مىفرمايد :\r\nاذا كنت فى ادبار و الموت فى اقبال فما اسرع الملتقى\r\n: ( چون كه تو به سوى پايان عمر مىروى و مرگ به سوى تو مىآيد چه زود به يكديگر خواهيد رسيد ) ( 1 ) .\r\n4 - « غلام » از نظر لغت به معنى پسر جوان است . و « عاقر » از واژه « عقر » به معنى « ريشه و اساس » يا به معنى « حبس » است و اينكه به زنان نازا عاقر مىگويند يا به خاطر آن است كه كار آنان به پايان رسيده و يا اينكه از نظر تولد فرزند محبوس گشته‌اند .\r\n5 - در اينجا سؤالى پيش مىآيد كه تعجب و شگفتى زكريا با توجه به قدرت بىپايان پروردگار براى چه بود . ؟\r\nولى با توجه به آيات ديگر قرآن پاسخ آن روشن است . او مىخواست بداند كه از يك زن نازا كه حتى سالها پيش دوران قاعدگى را پشت سر گذاشته بود چگونه ممكن است ، فرزندى متولد شود ؟ چه تغييراتى در وجود او پيدا مىشود آيا بار ديگر همچون زنان جوان و ميان سال عادت ماهانه مىبيند يا به طرز ديگر آماده پرورش فرزند مىشود .\r\nبه علاوه ايمان به قدرت خداوند غير از شهود و مشاهده است . او در حقيقت مىخواست در اينجا ايمانش به مرحله شهود برسد و همانند ابراهيم كه ايمان به معاد داشت و تقاضاى شهود مىكرد مىخواست به چنين مرحله اى از اطمينان نايل گردد و اين طبيعى است كه هر انسانى هنگامى كه با مساله اى بر خلاف قوانين طبيعت مواجه مىشود در فكر فرو مىرود و تمايل پيدا مىكند كه يك نشانه حسى براى آن بيابد .\r\n\r\n","description":"","footnote":"\r\n( 1 ) نهج البلاغه ، حكمت 29 .\r\n","page_name":" 537 ","page_number":537},
  {"content":"\r\n\r\n[ سوره آلعمران ‹ 4 › : آيه 41 
  ]\r\nقالَ رَبِّ اجْعَلْ لِي آيَةً قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً وَاذْكُرْ رَبَّكَ كَثِيراً وَسَبِّحْ بِالْعَشِيِّ وَالإِبْكارِ ‹ 41 ›\r\n\r\nترجمه :\r\n41 - ( زكريا ) عرض كرد : « پروردگارا ! نشانه اى براى من قرار ده ! » گفت : « نشانه تو آن است كه سه روز ، جز به اشاره و رمز ، با مردم سخن نخواهى گفت . ( و زبان تو ، بدون هيچ علت ظاهرى ، براى گفتگو با مردم از كار مىافتد . ) پروردگار خود را ( به شكرانه اين نعمت بزرگ ، ) بسيار ياد كن ! و به هنگام صبح و شام ، او را تسبيح بگو !\r\n\r\nتفسير : بشارت تولد يحيى\r\nسخن از زكريا و درخواست فرزندى از سوى او از پيشگاه خدا و بشارت به تولد يحيى بود .\r\nدر اينجا زكريا از خداوند تقاضاى نشانه اى بر اين بشارت بزرگ مىكند و چنان كه گفتيم نه به خاطر عدم اعتماد بر وعده‌هاى الهى ، بلكه براى تاكيد بيشتر و اينكه ايمان او به اين مطلب ايمان شهودى گردد ، تا قلبش مالامال از اطمينان شود ، همانگونه كه ابراهيم خليل تقاضاى مشاهده صحنه معاد براى آرامش هر چه بيشتر قلب مىنمود .\r\nزكريا عرضه داشت : « پروردگارا ! نشانه اى براى من قرار ده » ( * ( قالَ رَبِّ اجْعَلْ لِي آيَةً ) * ) .\r\nدر پاسخ خداوند به او « گفت : نشانه تو آن است كه سه روز با مردم جز به اشاره و رمز ، سخن نخواهى گفت » و زبان تو بدون هيچ عيب و علت براى گفتگوى با مردم از كار مىافتد ( * ( قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً ) * ) .\r\n« ولى پروردگار خود را ( به شكرانه اين نعمت ) بسيار ياد كن و هنگام شب و\r\n","description":"","footnote":"","page_name":" 538 ","page_number":538},
  {"content":"\r\nصبحگاهان او را تسبيحگوى « ( * ( وَاذْكُرْ رَبَّكَ كَثِيراً وَسَبِّحْ بِالْعَشِيِّ وَالإِبْكارِ ) * ) .\r\nاز اين جمله استفاده مىشود در حالى كه زبان او به طور موقت ، براى سخن گفتن با مردم از كار افتاده بود ، قادر بر تسبيح و ذكر خدا بود ، تا هم وظيفه شكرگزارى را نسبت به اين موهبت عظيم كه خدا به او عنايت كرده بود انجام دهد و هم نشانه روشنى از خداوند بزرگ بر گشودن موضوعات بسته باشد ، يا به تعبير ديگر بريدن از مردم و پيوستن به حق در اين سه روز ، او را به خدا نزديكتر كند و آيت و نشانه روشنى از قدرت خدا باشد .\r\n« رمز » در اصل اشاره كردن با لبها را گويند ، به صداى آهسته نيز « رمز » گفته مىشود ، اين واژه در گفتگوهاى معمولى ، معنى وسيعترى پيدا كرده و به هر سخن و اشاره و نشانه اى كه مطلبى را مخفيانه يا به طور غير صريح برساند ، رمز مىگويند .\r\nبه هر حال خداوند در خواست زكريا را پذيرفت و سه شبانه روز زبان او بدون هيچ عامل طبيعى از سخن گفتن با مردم باز ماند در حالى كه به ذكر خدا مترنم بود ، اين وضع عجيب ، نشانه اى از قدرت پروردگار بر همه چيز بود ، خدايى كه مىتواند زبان بسته را به هنگام ذكرش بگشايد ، قادر است از رحم عقيم و بسته ، فرزندى با ايمان كه مظهر ياد پروردگار باشد به وجود آورد ، و از اينجا رابطه اين نشانه با آنچه زكريا مىخواست ، روشن مىشود .\r\nبعضى از مفسران گفته‌اند : احتمال دارد كه اين خوددارى از سخن گفتن با مردم جنبه اختيارى داشته ، و زكريا به فرمان خدا مامور بوده كه در اين سه روز ، زبان جز به ثناى الهى نگشايد و به اصطلاح مامور به روزه سكوت بود كه در بعضى از امم پيشين وجود داشته است .\r\nفخر رازى اين قول را از ابو مسلم نقل مىكند ، و آن را تفسير زيبا و معقولى مىشمرد ( 1 ) ولى روشن است كه اين تفسير با محتواى آيه سازگار نيست زيرا زكريا\r\n\r\n","description":"","footnote":"\r\n( 1 ) تفسير كبير ، جلد 8 صفحه 41 .\r\n","page_name":" 539 ","page_number":539},
  {"content":"\r\nدرخواست آيه و نشانه اى براى بشارت الهى كرد ، و سكوت اختيارى هيچگونه دليلى بر اين معنى نمىتواند باشد .\r\nواژه « عشى » معمولا به ساعات آخر روز گفته مىشود همانگونه كه « ابكار » به ساعات آغاز روز مىگويند ، بعضى معتقدند كه از ابتداى ظهر تا غروب آفتاب « عشى » نام دارد ، و از ابتداى طلوع صبح تا هنگام ظهر ، ابكار است ( 1 ) .\r\nولى راغب اصفهانى در كتاب مفردات مىگويد : « عشى » از هنگام ظهر است تا صبح فردا ، و ابكار از طلوع صبح است تا ظهر بنا بر اين عشى و ابكار ، مجموع شبانه روز را شامل مىشود ، ولى همانطور كه گفتيم اين دو واژه معمولا در دو معنى اول به كار مىرود .\r\n\r\nنكته :\r\nدر اينجا سؤالى پيش مىآيد كه آيا بسته شدن زبان پيامبر ، با مقام نبوت و وظيفه تبليغى او سازگار است ؟\r\nپاسخ اين سؤال چندان مشكل نيست زيرا اين موضوع ، در صورتى با وظيفه نبوت سازگار نمىباشد كه طولانى باشد اما براى يك مدت كوتاه ، مدتى كه پيامبر مىتواند در آن مدت از قوم و جمعيت خود غايب گردد و به عبادت خدا بپردازد مانعى نخواهد داشت . به علاوه در همين مدت او مىتوانست با ايماء و اشاره مطالب لازم را به اطلاع آنها برساند و يا با تلاوت آيات پروردگار كه ذكر خدا محسوب مىشد حقايق را به آنها تفهيم كند و اتفاقا همين كار را كرد و با اشاره ، مردم را به ذكر خداوند هدايت نمود !\r\n\r\n","description":"","footnote":"\r\n( 1 ) المصحف المفسر ، نوشته فريد وجدى ( ذيل آيه مورد بحث ) .\r\n","page_name":" 540 ","page_number":540},
  {"content":"\r\n\r\n[ سوره آلعمران ‹ 4 › : آيات 42 تا 43 
  ]\r\nوَ إِذْ قالَتِ الْمَلائِكَةُ يا مَرْيَمُ إِنَّ اللَّه اصْطَفاكِ وَطَهَّرَكِ وَاصْطَفاكِ عَلى نِساءِ الْعالَمِينَ ‹ 42 › يا مَرْيَمُ اقْنُتِي لِرَبِّكِ وَاسْجُدِي وَارْكَعِي مَعَ الرَّاكِعِينَ ‹ 44 ›\r\n\r\nترجمه :\r\n42 - و ( به ياد آوريد ) هنگامى را كه فرشتگان گفتند : « اى مريم ! خدا تو را برگزيده و پاك ساخته ، و بر تمام زنان جهان ، برترى داده است .\r\n43 - اى مريم ! ( به شكرانه اين نعمت ) براى پروردگار خود ، خضوع كن و سجده بجا آور ! و با ركوع كنندگان ، ركوع كن ! »\r\n\r\nتفسير : مريم بانوى برگزيده الهى\r\nاين آيات بار ديگر ، به داستان مريم باز مىگردد ، و از دوران شكوفايى و برومندى او سخن مىگويد ، و مقامات والاى او را بر مىشمرد .\r\nنخست از گفتگوى فرشتگان با مريم ، بحث مىكند ، مىفرمايد : به ياد آور « هنگامى را كه فرشتگان گفتند : اى مريم ! خدا تو را برگزيده و پاك ساخته و بر تمام زنان جهان برترى داده است » ( * ( وَإِذْ قالَتِ الْمَلائِكَةُ يا مَرْيَمُ إِنَّ اللَّه اصْطَفاكِ وَطَهَّرَكِ وَاصْطَفاكِ عَلى نِساءِ الْعالَمِينَ ) * ) . ( 1 )\r\nچه افتخارى از اين برتر كه انسانى با فرشتگان هم سخن شود ، آن هم سخنى كه بشارت برگزيدگى او از سوى خدا و طهارت و برترى او بر تمام زنان جهان باشد ، و اين نبود جز در سايه تقوا و پرهيزگارى و ايمان و عبادت او ، آرى او برگزيده شد تا\r\n\r\n","description":"","footnote":"\r\n( 1 ) منظور از پاكى مريم ، يا پاكى از عادت ماهانه است كه به او اجازه مىداد همواره خدمت بيت المقدس كند و يا پاكى از هر گونه آلودگى اخلاقى و معنوى و گناه .\r\n","page_name":" 541 ","page_number":541},
  {"content":"\r\nپيامبرى همچون عيساى مسيح به دنيا آورد .\r\nجالب توجه اين كه جمله « اصطفيك » در آيه تكرار شده يك بار براى بيان برگزيدگى او به طور مطلق و بار دوم براى برگزيدگى او نسبت به تمام زنان جهان .\r\nاين آيه گواه بر اين است كه مريم بزرگترين شخصيت زن در جهان خود بوده است . و اين موضوع با آنچه درباره بانوى بزرگ اسلام فاطمه ع رسيده است كه او برترين بانوى جهان است منافات ندارد زيرا در روايات متعددى از پيغمبر اسلام ص و امام صادق ع نقل شده كه :\r\n« اما مريم كانت سيدة نساء زمانها اما فاطمة فهى سيدة نساء العالمين من الاولين و الاخرين\r\n« ( اما مريم بانوى زنان زمان خود بود اما فاطمه بانوى همه بانوان جهان از اولين و آخرين است ) ( 1 ) .\r\nكلمه « العالمين » هيچگونه منافات با اين سخن ندارد زيرا اين كلمه در قرآن و عبارات معمولى به معنى مردمى كه در يك عصر و زمان زندگى مىكنند آمده است چنان كه در باره بنى اسرائيل مىخوانيم : « وَأَنِّي فَضَّلْتُكُمْ عَلَى الْعالَمِينَ » ( 2 ) ( و من شما را بر جهانيان برترى بخشيدم ) بديهى است منظور ، برترى مؤمنان بنى اسرائيل بر مردم عصر خود بوده است .\r\nدر آيه بعد سخن از خطاب ديگرى از فرشتگان به مريم است ، مىگويند : « اى مريم ! ( به شكرانه اين نعمتهاى بزرگ كه از سوى خداوند برگزيده شده اى و بر زنان جهان عصر خود برترى يافته اى و از هر نظر پاك و پاكيزه گشته اى ) براى پروردگارت سجده كن و همراه ركوع كنندگان ركوع نما\r\n\r\n","description":"","footnote":"\r\n( 1 ) نور الثقلين ، جلد 1 صفحه 336 و بحار الانوار ، جلد 10 صفحه 24 .\r\n( 2 ) سوره بقره ، آيه 47 .\r\n","page_name":" 542 ","page_number":542},
  {"content":"\r\n« ( * ( يا مَرْيَمُ اقْنُتِي لِرَبِّكِ وَاسْجُدِي وَارْكَعِي مَعَ الرَّاكِعِينَ ) * ) .\r\nدر اينجا سه دستور از طرف فرشتگان به مريم داده شده :\r\nنخست « قنوت » در برابر پروردگار و اين واژه همانطور كه سابقا اشاره كرديم به معنى خضوع و دوام اطاعت است ، و ديگر « سجود » كه آن نيز نوعى از « خضوع كامل » در برابر خدا است و ديگر « ركوع » كه آن هم نوع ديگرى از خضوع و تواضع مىباشد .\r\nجمله « * ( وَارْكَعِي مَعَ الرَّاكِعِينَ ) * » ( با ركوع كنندگان ركوع كن ) ممكن است اشاره به نماز جماعت بوده باشد ، و نيز ممكن است اشاره به پيوستن به جمعيت نمازگزاران و خاضعان در برابر خدا باشد ، يعنى همانطور كه ديگر بندگان خالص خدا براى او ركوع بجا مىآورند ، تو نيز ركوع كن .\r\nدر اين آيه نخست اشاره به سجده و سپس اشاره به ركوع شده است ، و اين نه به خاطر آن است كه در نماز آنها سجده قبل از ركوع انجام مىگرفته بلكه منظور انجام هر دو عبادت است و نظرى به ترتيب آنها نيست مثل اين است كه بگوييم نماز بخوان و وضو بگير و پاكيزه باش يعنى همه اين وظايف را انجام بده زيرا عطف كردن با « واو » دلالتى بر ترتيب ندارد ، به علاوه ركوع و سجود در اصل به معنى تواضع و خضوع است و ركوع و سجود معمولى يكى از مصاديق آن محسوب مىشود .\r\n","description":"","footnote":"","page_name":" 543 ","page_number":543},
  {"content":"\r\n\r\n[ سوره آلعمران ‹ 4 › : آيه 44 
  ]\r\nذلِكَ مِنْ أَنْباءِ الْغَيْبِ نُوحِيه إِلَيْكَ وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَما كُنْتَ لَدَيْهِمْ إِذْ يَخْتَصِمُونَ ‹ 44 ›\r\n\r\nترجمه :\r\n44 - ( اى پيامبر ! ) اين ، از خبرهاى غيبى است كه به تو وحى مىكنيم ، و تو در آن هنگام كه قلمهاى خود را ( براى قرعه كشى ) به آب مىافكندند تا كداميك كفالت و سرپرستى مريم را عهده دار شود ، و ( نيز ) به هنگامى كه ( دانشمندان بنى اسرائيل ، براى كسب افتخار سرپرستى او ، ) با هم كشمكش داشتند ، حضور نداشتى ، ( و همه اينها ، از راه وحى به تو گفته شد . )\r\n\r\nتفسير :\r\n\r\nسرپرستى مريم\r\nاين آيه اشاره به گوشه ديگرى از داستان مريم مىكند و مىگويد : « آنچه را در باره سرگذشت مريم و زكريا براى تو بيان كرديم از خبرهاى غيبى است كه به تو وحى مىكنيم » ( * ( ذلِكَ مِنْ أَنْباءِ الْغَيْبِ نُوحِيه إِلَيْكَ ) * ) .\r\nزيرا اين داستانها به اين صورت ( صحيح و خالى از هر گونه خرافه ) در هيچ يك از كتب پيشين كه تحريف يافته است ، وجود ندارد و سند آن تنها وحى آسمانى قرآن است .\r\nسپس در ادامه اين سخن مىگويد : « در آن هنگام كه آنها قلمهاى خود را براى ( قرعه كشى و ) تعيين سرپرستى مريم در آب افكندند ، تو حاضر نبودى و نيز هنگامى كه ( علماى بنى اسرائيل براى كسب افتخار سرپرستى او ) با هم كشمكش داشتند حضور نداشتى » و ما همه اينها را از طريق وحى به تو گفتيم ( * ( وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَما كُنْتَ لَدَيْهِمْ إِذْ يَخْتَصِمُونَ ) * ) .\r\nهمانگونه كه در تفسير آيات قبل گفته شد ، مادر مريم پس از وضع حمل نوزاد خود را در پارچه اى پيچيد و به معبد آورد ، و به علما و بزرگان بنى اسرائيل خطاب\r\n","description":"","footnote":"","page_name":" 544 ","page_number":544},
  {"content":"\r\nكرد كه اين نوزاد براى خدمت خانه خدا نذر شده است ، سرپرستى او را به عهده بگيريد و از آنجا كه مريم از خانواده اى بزرگ و معروف به پاكى و درستى ( خانواده عمران ) بود ، عابدان بنى اسرائيل ، براى سرپرستى او بر يكديگر پيشى مىگرفتند ، و به همين جهت چاره اى جز قرعه نيافتند ، به كنار نهرى آمدند و قلمها و چوبهايى كه به وسيله آن قرعه مىزدند حاضر كردند و نام هر يك را به يكى از آنها نوشتند ، هر قلمى در آب فرو مىرفت برنده قرعه نبود ، تنها قلمى كه روى آب باقى ماند ، قلمى بود كه نام زكريا بر آن نوشته شده بود ، و به اين ترتيب سرپرستى زكريا نسبت به مريم مسلم شد و در واقع از همه سزاوارتر بود زيرا علاوه بر دارا بودن مقام نبوت شوهر خاله مريم بود .\r\n\r\nقرعه آخرين راه حل اختلاف\r\nاز اين آيه و آياتى كه در سوره صافات در باره يونس آمده استفاده مىشود كه براى حل مشكل و يا در هنگام مشاجره و نزاع و هنگامى كه كار به بنبست كامل مىرسد و هيچ راهى براى پايان دادن به نزاع ديده نمىشود مىتوان از قرعه استمداد جست همين آيات به ضميمه روايات پيشوايان اسلام سبب شده كه قاعده قرعه به عنوان يكى از قواعد فقهى در كتب اسلامى شناخته شود و از آن بحث گردد اما همانطور كه در بالا اشاره شد ، قرعه مشروط به وجود بنبست كامل است بنا بر اين هر گاه طريق ديگرى براى حل شكل پيدا شود از قرعه نمىتوان استفاده كرد .\r\nطرز قرعه كشى در اسلام صورت خاصى ندارد بلكه مىتوان از چوبه‌هاى تير يا سنگ ريزه يا كاغذ و مانند آن طورى استفاده كرد كه تبانى و زدوبند در آن راه نداشته باشد روشن است كه در اسلام از طريق قرعه كشى نمىتوان برد و باخت كرد . زيرا اين موضوع مشكلى نبوده كه براى حل آن متوسل به قرعه شويم و چنان درآمدى مشروع نيست .\r\n","description":"","footnote":"","page_name":" 545 ","page_number":545},
  {"content":"\r\nاين نكته نيز لازم به يادآورى است كه قرعه مخصوص منازعات و اختلافات ميان مردم نيست بلكه بنبستهاى ديگر را نيز مىتوان با آن گشود مثلا همانطور كه در احاديث وارد شده . اگر انسان منحرفى با گوسفندى آميزش جنسى كند ، سپس آن را در ميان گله گوسفندان رها نمايد و شناخته نشود بايد به قيد قرعه يكى از آنها را خارج ساخت و از خوردن گوشت آن اجتناب نمود زيرا كنار گذاشتن همه آنها زيان بزرگى است و استفاده از گوشت همه آنها نيز جايز نمىباشد . در اينجا قرعه حل مشكل مىكند .\r\n","description":"","footnote":"","page_name":" 546 ","page_number":546},
  {"content":"\r\n\r\n[ سوره آلعمران ‹ 4 › : آيات 45 تا 46 
  ]\r\nإِذْ قالَتِ الْمَلائِكَةُ يا مَرْيَمُ إِنَّ اللَّه يُبَشِّرُكِ بِكَلِمَةٍ مِنْه اسْمُه الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَالآخِرَةِ وَمِنَ الْمُقَرَّبِينَ ‹ 45 › وَيُكَلِّمُ النَّاسَ فِي الْمَهْدِ وَكَهْلًا وَمِنَ الصَّالِحِينَ ‹ 46 ›\r\n\r\nترجمه :\r\n45 - ( به ياد آوريد ) هنگامى را كه فرشتگان گفتند : « اى مريم ! خداوند تو را به كلمه اى [ وجود با عظمتى 
  ] از طرف خودش بشارت مىدهد كه نامش » مسيح ، عيسى پسر مريم « است ، در حالى كه در اين جهان و جهان ديگر ، صاحب شخصيت خواهد بود ، و از مقربان ( الهى ) است .\r\n46 - و با مردم ، در گاهواره و در حالت كهولت ( و ميان سال شدن ) سخن خواهد گفت ، و از شايستگان است . »\r\n\r\nتفسير : بشارت تولد مسيح\r\nاز اين آيه به بعد به بخش مهم ديگرى از زندگى مريم ، يعنى جريان تولد فرزندش حضرت مسيح ع مىپردازد و نكات مهمى را در اين رابطه شرح مىدهد ، نخست مىفرمايد : به ياد آور « هنگامى را كه فرشتگان گفتند : اى مريم ! خداوند تو را به كلمه اى ( وجود با عظمتى ) از سوى خودش بشارت مىدهد كه نامش مسيح عيسى ع پسر مريم است » ( * ( إِذْ قالَتِ الْمَلائِكَةُ يا مَرْيَمُ إِنَّ اللَّه يُبَشِّرُكِ بِكَلِمَةٍ مِنْه اسْمُه الْمَسِيحُ عِيسَى ابْنُ مَرْيَمَ ) * ) . ( 1 )\r\n\r\n","description":"","footnote":"\r\n( 1 ) قابل توجه اينكه ضمير در « اسمه » به « كلمة » بر مىگردد ، در عين حال به صورت مذكر آمده زيرا نظر به معنى و مصداق آن دارد كه حضرت مسيح ع بوده است .\r\n","page_name":" 547 ","page_number":547},
  {"content":"\r\n« در حالى كه هم در اين جهان و هم در جهان ديگر ، آبرومند و با شخصيت و از مقربان ( درگاه خدا ) خواهد بود » ( * ( وَجِيهاً فِي الدُّنْيا وَالآخِرَةِ وَمِنَ الْمُقَرَّبِينَ ) * ) .\r\n\r\nنكته‌ها :\r\n1 - در اين آيه و دو آيه ديگر از « مسيح » به عنوان « كلمه » ياد شده است اين تعبير در كتب عهد جديد نيز ديده مىشود .\r\nدر باره اينكه چرا به عيسى « كلمه » گفته شده در ميان مفسران سخن بسيار است اما بيشتر به نظر مىرسد كه علت آن همان تولد فوق العاده مسيح مىباشد كه مشمول « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ( 1 ) است و يا به خاطر اين است كه قبل از تولد ، خداوند بشارت او را در كلامى به مادرش داده بود .\r\nو نيز ممكن است علت اين تعبير اين باشد كه « كلمه » در اصطلاح قرآن به معنى مخلوق به كار مىرود مانند : « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَلَوْ جِئْنا بِمِثْلِه مَدَداً » ( بگو : اگر درياها به صورت مركب براى نوشتن كلمات پروردگار من شوند آنها تمام مىشوند پيش از آنكه كلمات پروردگار من تمام گردد هر چند همانند درياها را بر آن بيفزاييم ) ( 2 ) .\r\nدر اين آيه منظور از ( كلمات خدا ) همان مخلوقات او است از آنجا كه مسيح ع يكى از مخلوقات بزرگ خدا بوده است اطلاق كلمه بر او شده كه در ضمن پاسخى به مدعيان الوهيت عيسى نيز بوده باشد .\r\n2 - اطلاق « مسيح » به معنى « مسح كننده » يا « مسح شده » بر عيسى ع ممكن است از اين نظر باشد كه او با كشيدن دست بر بدن بيماران غير قابل علاج آنها را به فرمان خدا شفا مىداد و چون اين افتخار از آغاز براى او پيشبينى شده بود خدا نام\r\n\r\n","description":"","footnote":"\r\n( 1 ) سوره يس ، آيه 82 .\r\n( 2 ) سوره كهف ، آيه 109 .\r\n","page_name":" 548 ","page_number":548},
  {"content":"\r\nاو را قبل از تولد مسيح گذاشت .\r\nو يا به خاطر آن است كه خداوند او را از ناپاكى و گناه مسح كرد و پاك گردانيد .\r\n3 - قرآن در اين آيه و آيات متعدد ديگر صريحا عيسى را فرزند مريم معرفى كرده تا پاسخى به مدعيان الوهيت عيسى باشد زيرا كسى كه از مادر متولد مىشود و مشمول تمام تغييرات دوران جنين و تغييرات و تحولات جهان ماده است چگونه مىتواند خدا باشد ؟ خدايى كه از تمام تغييرات و دگرگونيها بر كنار است .\r\nدر آيه بعد به يكى از فضائل و معجزات حضرت مسيح ع ، اشاره مىكند ، مىگويد : « او با مردم در گهواره ، و در حال كهولت ( ميان سال شدن ) سخن خواهد گفت و او از صالحان است » ( * ( وَيُكَلِّمُ النَّاسَ فِي الْمَهْدِ وَكَهْلًا وَمِنَ الصَّالِحِينَ ) * ) .\r\nهمانگونه كه در سوره مريم خواهد آمد ، مريم براى رفع اتهام از خودش كه فرزندى بدون پدر به دنيا آورده بود ، به فرمان خدا اشاره به گاهواره نوزادش عيسى ع كرد ، او در همان حال به سخن در آمد و با زبان فصيح و گويا مقام بندگى خويش را در مقابل خدا ، و همچنين مقام نبوت خود را آشكار ساخت ، و از آنجا كه غير ممكن است پيامبرى اين چنين با عظمت از رحم آلوده اى بيرون آيد پاكدامنى مادرش را با اين اعجاز اثبات نمود .\r\nبايد توجه داشت كه كلمه « مهد » به معنى محلى است كه براى خواب و استراحت نوزاد آماده مىكنند و نزديك به معنى گهواره در فارسى است با اين تفاوت كه در گهواره مفهوم جنبش و حركت افتاده است در حالى كه مهد مفهوم عامى دارد و هر گونه محلى را كه براى نوزاد آماده كنند شامل مىشود .\r\nظاهر آيات سوره مريم اين است كه او در همان روزهاى آغاز تولدش زبان به سخن گشود ، كارى كه براى هيچ نوزادى عادتا ممكن نيست و اين خود يك معجزه\r\n","description":"","footnote":"","page_name":" 549 ","page_number":549},
  {"content":"\r\nبزرگ بود ، ولى سخن گفتن در حال ميان سالى و كهولت ( 1 ) يك امر كاملا عادى است و ذكر اين دو با هم در آيه فوق ممكن است اشاره به اين باشد كه او در گاهواره همان گونه سخن مىگفت كه در موقع رسيدن به كمال عمر ، سخنانى سنجيده و پر محتوا و حساب شده ، نه سخنانى كودكانه .\r\nاين احتمال نيز وجود دارد كه اين تعبير اشاره به اين حقيقت باشد كه مسيح ع از آغاز تولد تا زمانى كه به سن كهولت رسيد همواره سخن حق مىگفت و در راه ارشاد و تبليغ خلق گام بر مىداشت .\r\nبه علاوه اين تعبير در باره عيسى ع ، گويا يك نوع پيشگويى و اشاره به آينده عمر او است ، زيرا مىدانيم طبق تواريخ ، حضرت مسيح ع هرگز در اين جهان و در ميان مردم به سن پيرى نرسيد ، بلكه در سن 33 سالگى از ميان مردم بيرون رفت ، و خدا او را به آسمان برد و مطابق روايات متعددى در عصر ظهور حضرت مهدى « عج » به ميان مردم باز مىگردد . ( و با آنها سخن مىگويد همانگونه كه در آغاز عمر سخن مىگفت ) .\r\nتعبير به « * ( مِنَ الصَّالِحِينَ ) * » نشان مىدهد كه صالح و شايسته بودن از بزرگترين افتخاراتى است كه نصيب انسان مىشود ، و گويى همه ارزشهاى انسانى در آن جمع است\r\n\r\n","description":"","footnote":"\r\n( 1 ) « كهل » به معنى شخص يا چيزى است كه به سر حد كمال رسيده است و از آنجا كه انسان در سىسالگى تا چهل يا پنجاه سالگى به حد تكامل مىرسد ، اين سالها را سالهاى كهولت مىنامند ، و كمتر از آن را شباب ( جوانى ) و بيشتر از آن را شيب ( پيرى ) مىگويند .\r\n","page_name":" 550 ","page_number":550},
  {"content":"\r\n\r\n[ سوره آلعمران ‹ 4 › : آيه 47 
  ]\r\nقالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ قالَ كَذلِكِ اللَّه يَخْلُقُ ما يَشاءُ إِذا قَضى أَمْراً فَإِنَّما يَقُولُ لَه كُنْ فَيَكُونُ ‹ 47 ›\r\n\r\nترجمه :\r\n47 - ( مريم ) گفت : « پروردگارا ! چگونه ممكن است فرزندى براى من باشد ، در حالى كه انسانى با من تماس نگرفته است ؟ ! » فرمود : « خداوند ، اين گونه هر چه را بخواهد مىآفريند ! هنگامى كه چيزى را مقرر دارد ( و فرمان هستى آن را صادر كند ) ، فقط به آن مىگويد : « موجود باش ! » آن نيز فورا موجود مىشود .\r\n\r\nتفسير : چگونه بدون همسر فرزند مىآورم ؟ !\r\nباز در اين آيه داستان مريم ع ادامه مىيابد ، او هنگامى كه بشارت تولد عيسى ع را شنيد ، چنين « گفت : پروردگارا ! چگونه فرزندى براى من خواهد بود ، در حالى كه هيچ انسانى با من تماس نگرفته » و هرگز همسرى نداشته‌ام ( * ( قالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ ) * ) .\r\nمىدانيم اين جهان ، جهان اسباب است ، و خداوند آفرينش را چنان قرار داده كه هر موجودى به دنبال يك سلسله عوامل و اسباب پا به دائره وجود مىگذارد ، مثلا براى تولد يك فرزند ، آميزش جنسى و ازدواج و تركيب « اسپرم » و « اوول » لازم است ، بنا بر اين جاى تعجب نيست كه مريم با شنيدن اين بشارت كه به زودى صاحب فرزندى خواهد شد در شگفتى فرو رود .\r\nولى خداوند به اين شگفتى پايان داد و « فرمود : اين گونه خدا هر چه را بخواهد مىآفريند » ( * ( قالَ كَذلِكِ اللَّه يَخْلُقُ ما يَشاءُ ) * ) .\r\nنظام عالم طبيعت مخلوق خدا است و محكوم فرمان او است و هر گاه بخواهد مىتواند اين نظام را دگرگون سازد و به وسيله اسباب و عوامل غير عادى\r\n","description":"","footnote":"","page_name":" 551 ","page_number":551},
  {"content":"\r\nموجوداتى را بيافريند .\r\nسپس براى تكميل اين سخن مىفرمايد : « هنگامى كه چيزى را مقرر كند ( و فرمان وجود آن را صادر نمايد ) تنها به آن مىگويد : موجود باش ، آن نيز فورا موجود مىشود » ( * ( إِذا قَضى أَمْراً فَإِنَّما يَقُولُ لَه كُنْ فَيَكُونُ ) * ) .\r\nبديهى است كه تعبير به « كن » ( باش ) در حقيقت بيان اراده قطعى خدا است ، و گر نه نيازى به سخنى نيست ، يعنى به مجرد اينكه اراده او بر چيزى تعلق گرفت و فرمان آفرينش صادر شد ، فورا لباس هستى بر آن پوشانده مىشود .\r\nقابل توجه اينكه : در باره آفرينش عيسى در اين آيه جمله « يخلق » ( مىآفريند ) به كار رفته ، در حالى كه در باره آفرينش يحيى در چند آيه قبل ، تعبير به « يفعل » ( انجام مىدهد ) شده است ، شايد اين تفاوت تعبير ، اشاره به تفاوت خلقت اين دو پيامبر بوده باشد كه يكى از مجراى عادى و ديگرى از مجراى غير عادى به وجود آمده‌اند .\r\nاين نكته قابل توجه است كه در آغاز اين آيات ، مريم با فرشتگان سخن مىگويد ولى در اينجا مىبينيم او با خداى خود سخن مىگويد و از او پاسخ مىشنود ، گويا چنان مجذوب ذات پاك حق شد كه واسطه‌ها را از ميان برداشت و يكپارچه با مبدأ عالم هستى پيوند گرفت ، و بى هيچ واسطه اى آنچه مىخواست گفت و آنچه مىبايست شنيد - البته سخن گفتن غير پيامبران با خدا هر گاه به صورت وحى نبوت نباشد اشكال ندارد .\r\n","description":"","footnote":"","page_name":" 552 ","page_number":552},
  {"content":"\r\n\r\n[ سوره آلعمران ‹ 4 › : آيات 48 تا 49 
  ]\r\nوَ يُعَلِّمُه الْكِتابَ وَالْحِكْمَةَ وَالتَّوْراةَ وَالإِنْجِيلَ ‹ 48 › وَرَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيه فَيَكُونُ طَيْراً بِإِذْنِ اللَّه وَأُبْرِئُ الأَكْمَه وَالأَبْرَصَ وَأُحْيِ الْمَوْتى بِإِذْنِ اللَّه وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ إِنَّ فِي ذلِكَ لآيَةً لَكُمْ إِنْ كُنْتُمْ مُؤْمِنِينَ ‹ 49 ›\r\n\r\nترجمه :\r\n48 - و به او ، كتاب و دانش و تورات و انجيل ، مىآموزد .\r\n49 - و ( او را به عنوان ) رسول و فرستاده به سوى بنى اسرائيل ( قرار داده ، كه به آنها مىگويد : ) من نشانه اى از طرف پروردگار شما ، برايتان آورده‌ام ، من از گل ، چيزى به شكل پرنده مىسازم ، سپس در آن مىدمم و به فرمان خدا ، پرنده اى مىگردد . و به اذن خدا ، كور مادرزاد و مبتلايان به برص [ پيسى 
  ] را بهبودى مىبخشم ، و مردگان را به اذن خدا زنده مىكنم ، و از آنچه مىخوريد ، و در خانه‌هاى خود ذخيره مىكنيد ، به شما خبر مىدهم ، مسلما در اينها ، نشانه اى براى شماست ، اگر ايمان داشته باشيد !\r\n\r\nتفسير : ساير اوصاف مسيح\r\nبه دنبال صفات چهارگانه اى كه در آيات قبل براى حضرت مسيح ع بيان شد ، ( آبرومند در دنيا و آخرت بودن ، از مقربان بودن ، و سخن گفتن در گاهواره و از صالحان بودن ) به دو وصف ديگر از اوصاف آن پيامبر بزرگ كه هر كدام نيز تركيبى از مجموعه اوصاف مهمى است ، اشاره مىكند .\r\n","description":"","footnote":"","page_name":" 553 ","page_number":553},
  {"content":"\r\nنخست مىفرمايد : « خداوند به او كتاب و دانش و تورات و انجيل مىآموزد » ( * ( وَيُعَلِّمُه الْكِتابَ وَالْحِكْمَةَ وَالتَّوْراةَ وَالإِنْجِيلَ ) * ) .\r\nنخست به تعليم كتاب و حكمت و دانش به طور كلى اشاره مىكند و بعد دو مصداق روشن اين كتاب و حكمت يعنى تورات و انجيل را بيان مىنمايد .\r\nبديهى است افرادى كه به عنوان رهبر جامعه بشريت از سوى خداوند تعيين مىشوند ، بايد در درجه اول از علم و دانش كافى برخوردار باشند و آيين و قوانين زنده و سازنده اى با خود بياورند و در درجه بعد دلايل و اسناد روشنى براى ارتباط خود با خدا ارائه دهند و با اين دو وسيله ماموريت هدايت مردم را تكميل و تثبيت كنند ، در آيات فوق به اين دو معنى اشاره شده است ، در آيه اول سخن از علم و دانش و كتاب آسمانى حضرت مسيح ع بود ، و در آيه دوم اشاره به معجزات متعدد او است .\r\nمىفرمايد : « و ( خداوند ) او را رسول و فرستاده اى به سوى بنى اسرائيل قرار مىدهد » ( * ( وَرَسُولًا إِلى بَنِي إِسْرائِيلَ ) * ) . ( 1 )\r\nممكن است از اين جمله در ابتدا چنين به نظر آيد كه ماموريت حضرت مسيح ع تنها دعوت بنى اسرائيل بوده است ، همانها كه در آن زمان گرفتار انواع خرافات و آلودگىهاى اخلاقى و عقيدتى و اختلافات شديد شده بودند و اين با اولوا العزم بودن حضرت مسيح ع منافات ندارد ، زيرا پيامبر اولوا العزم كسى است كه داراى آيين جديد باشد خواه ماموريت او جهانى باشد يا نباشد ( در تفسير نور الثقلين نيز روايتى در باره منحصر بودن ماموريت حضرت مسيح ع به بنى\r\n\r\n","description":"","footnote":"\r\n( 1 ) در اين جمله ، فعلى در تقدير است ، مانند « يجعله » - احتمالات ديگرى نيز در اين تقدير داده شده است .\r\n","page_name":" 554 ","page_number":554},
  {"content":"\r\nاسرائيل نقل شده است ) . ( 1 )\r\nولى بعضى از مفسران گفته‌اند كه دعوت حضرت مسيح ع جهانى بوده نه منحصر به بنى اسرائيل ، هر چند بنى اسرائيل در صف اول كسانى كه او ماموريت هدايت آنها را داشت ، قرار گرفته بودند ، مرحوم علامه مجلسى در بحار الانوار ، اخبارى در تفسير اولوا العزم نقل مىكند كه مفهوم آنها جهانى بودن دعوت اين پيامبران است ( 2 ) .\r\nسپس مىافزايد : او مامور بود به آنها بگويد : « من نشانه اى از سوى پروردگارتان براى شما آورده‌ام » ( * ( أَنِّي قَدْ جِئْتُكُمْ بِآيَةٍ مِنْ رَبِّكُمْ ) * ) . ( 3 )\r\nنه يك نشانه بلكه نشانه‌هاى متعدد ( بنا بر اين تنوين در اينجا براى بيان عظمت اين نشانه است نه بيان وحدت ) .\r\n« من از گل چيزى به شكل پرنده مىسازم ، سپس در آن مىدمم و به فرمان خدا پرنده اى مىگردد » ( * ( أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيه فَيَكُونُ طَيْراً بِإِذْنِ اللَّه ) * ) .\r\nاز آنجا كه دعوت انبياء در حقيقت به سوى حيات و زندگى حقيقى است در آيه فوق هنگام شرح معجزات حضرت مسيح ع نخست اشاره به ايجاد حيات و زندگى در موجودات بى جان به فرمان خدا مىكند .\r\nمساله ايجاد حيات در موجودات جهان ، هر گاه به صورت تدريجى باشد چيز عجيبى نيست ، زيرا مىدانيم همه موجودات زنده كنونى از همين آب و خاك به وجود آمده‌اند ، معجزه آن است كه خداوند همان عوامل را كه طى هزاران يا ميليونها سال رخ داده يك جا جمع كند و به سرعت ، مجسمه كوچكى به شكل\r\n\r\n","description":"","footnote":"\r\n( 1 ) نور الثقلين ، جلد 1 صفحه 343 .\r\n( 2 ) بحار الانوار ، جلد 11 صفحه 32 .\r\n( 3 ) در اينجا نيز جمله اى محذوف است و در تقدير چنين مىباشد « كلمهم بانى » .\r\n","page_name":" 555 ","page_number":555},
  {"content":"\r\nپرنده ، مبدل به موجود زنده اى شود ، و اين مىتواند نشانه اى از صدق دعوى آورنده آن در مورد ارتباط با جهان ما وراء طبيعت و قدرت بى پايان پروردگار باشد .\r\nسپس به بيان دومين معجزه يعنى درمان بيمارىهاى صعب العلاج يا غير قابل علاج از طرق عادى پرداخته : مىگويد : « من كور مادرزاد و مبتلا به برص ( پيسى ) را بهبودى مىبخشم » ( * ( وَأُبْرِئُ الأَكْمَه وَالأَبْرَصَ ) * ) . ( 1 )\r\nشك نيست كه اين موضوعات مخصوصا براى پزشكان و دانشمندان آن زمان معجزات غير قابل انكارى بوده است .\r\nدر سومين مرحله ، اشاره به معجزه ديگرى مىكند و آن اينكه : « من مردگان را به فرمان خدا زنده مىكنم » ( * ( وَأُحْيِ الْمَوْتى بِإِذْنِ اللَّه ) * ) .\r\nچيزى كه در هر عصر و زمانى جزء معجزات و كارهاى خارق العاده است . و در مرحله چهارم موضوع خبر دادن از اسرار نهانى مردم را مطرح مىكند زيرا هر كس معمولا در زندگى فردى و شخصى خود ، اسرارى دارد كه ديگران از آن آگاه نيستند ، اگر كسى بدون هيچ سابقه اى مثلا از غذاهايى كه اشخاص خورده‌اند يا آنچه را كه ذخيره كرده‌اند دقيقا خبر دهد دليل بر اين است كه از يك منبع غيبى الهام گرفته است مسيح مىگويد : « من شما را از آنچه مىخوريد و در خانه‌ها ذخيره مىكنيد خبر مىدهم » ( * ( وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ ) * ) .\r\nو در پايان به تمام اين چهار معجزه اشاره كرده ، مىگويد : « مسلما در اينها نشانه اى است براى شما اگر ايمان داشته باشيد » و در جستجوى حقيقت باشيد ( * ( إِنَّ فِي ذلِكَ لآيَةً لَكُمْ إِنْ كُنْتُمْ مُؤْمِنِينَ ) * ) .\r\n\r\n","description":"","footnote":"\r\n( 1 ) « اكمه » را بعضى به معنى نابينا تفسير كرده‌اند و بعضى به معنى شخصى كه در شب نمىبيند ، ولى بيشتر مفسران و اهل لغت آن را به معنى كور مادرزاد گفته‌اند و بعضى از اين فراتر رفته به معنى كسى كه اصلا محل چشم او صاف و خالى از هر گونه اثر چشم است دانسته‌اند .\r\n","page_name":" 556 ","page_number":556},
  {"content":"\r\n\r\nنكته‌ها :\r\n\r\n1 - آيا معجزات مسيح عجيب است ؟\r\nبعضى از مفسران ( مانند نويسنده المنار ) اصرار دارند كه كارهاى اعجاز آميز فوق را كه قرآن صريحا براى مسيح ذكر كرده ، به نوعى توجيه كنند ، مثلا بگويند عيسى تنها ادعا كرد كه من مىتوانم به فرمان خدا چنين كارى را انجام دهم ولى عملا هرگز انجام نداد در حالى كه اگر فرضا اين احتمال در اين آيه قابل گفتگو باشد در آيه 110 از سوره مائده : وَإِذْ تَخْلُقُ مِنَ الطِّينِ كَهَيْئَةِ الطَّيْرِ . . . هيچگونه قابل قبول نيست زيرا در اين آيه صريحا مىگويد يكى از نعمتهاى خداوند بر تو ( عيسى ) اين بود كه پرنده اى از گل مىساختى و در آن مىدميدى و به فرمان خدا زنده مىشد .\r\nبه علاوه اصرار و پافشارى در اين گونه توجيهات هيچ موجب و دليلى ندارد زيرا اگر منظور انكار اعمال خارق العاده پيامبران باشد قرآن در موارد بسيارى به اين موضوع تصريح كرده و به فرض كه يكى يا چند مورد را توجيه كنيم بقيه چه خواهد شد ؟\r\nاز اين گذشته هنگامى كه ما خدا را حاكم بر قوانين طبيعت مىدانيم نه محكوم آن ، چه مانعى دارد كه قوانين عادى طبيعت به فرمان او در موارد استثنايى تغيير شكل داده و از طرق غير عادى حوادثى به وجود آيد و اگر تصور مىكنند اين موضوع با توحيد افعالى خداوند و خالقيت او و نفى شريك سازگار نيست قرآن پاسخ آن را گفته زيرا در همه جا وقوع اين حوادث را مشروط به « فرمان خدا » مىكند ، يعنى هيچكس به اتكاء نيروى خود نمىتواند دست به چنين كارهايى بزند مگر اينكه به فرمان خداوند و استمداد از قدرت بى پايان او باشد و اين عين توحيد است نه شرك .\r\n\r\n2 - ولايت تكوينى :\r\nاز مفاد آيه فوق و آيات مشابه آن كه در ذيل هر يك به خواست خدا اشاره\r\n","description":"","footnote":"","page_name":" 557 ","page_number":557},
  {"content":"\r\nخواهيم كرد استفاده مىشود كه فرستادگان و اولياى خدا به فرمان و اذن او مىتوانند به هنگام لزوم در جهان تكوين و آفرينش تصرف كنند و بر خلاف عادت و جريان طبيعى ، حوادثى به وجود آورند ، زيرا جمله‌هاى « ابرى » ( بهبودى مىبخشم ) و « * ( أُحْيِ الْمَوْتى ) * » ( مردگان را زنده مىكنم ) و مانند آن كه به صورت فعل متكلم ذكر شده دليل بر صدور اين گونه كارها از خود پيامبران است و تفسير اين عبارات به دعا كردن پيامبران و اينكه كار آنها تنها دعا براى تحقق اين امور بوده نه غير آن تفسير بى دليلى است ، بلكه ظاهر اين عبارات اين است كه آنان در جهان تكوين تصرف مىكردند و اين حوادث را به وجود مىآوردند .\r\nمنتهى براى اينكه كسى تصور نكند كه پيامبران و اولياى خدا استقلالى از خود دارند و در مقابل دستگاه آفرينش دستگاهى بر پا ساخته و نيز براى اينكه احتمال هر گونه شرك و دوگانه پرستى در خلقت و آفرينش بر طرف گردد در چندين مورد از اين آيات روى كلمه « * ( بِإِذْنِ اللَّه ) * » و مانند آن تكيه شده است ( در آيه مورد بحث دو بار و در آيه 110 سوره مائده چهار بار كلمه باذنى تكرار گرديده ) و منظور از ولايت تكوينى نيز چيزى جز اين نيست كه پيامبران يا امامان به هنگام لزوم و ضرورت تصرفاتى در جهان خلقت به اذن پروردگار انجام دهند و اين چيزى بالاتر از ولايت تشريعى يعنى سرپرستى مردم از نظر حكومت و نشر قوانين و دعوت و هدايت به راه راست است .\r\nاز آنچه گفته شد پاسخ كسانى كه ولايت تكوينى مردان خدا را منكر مىشوند و آن را يك نوع شرك مىدانند به خوبى روشن مىگردد زيرا هيچ كس براى پيامبران و يا امامان دستگاه مستقلى در مقابل خداوند قايل نيست ، آنها همه اين كارها را به فرمان و اجازه او انجام مىدهند ولى منكران ولايت تكوينى مىگويند كار پيامبران منحصرا تبليغ احكام و دعوت به سوى خدا است و احيانا براى انجام گرفتن پاره اى از امور تكوينى از دعا استفاده مىكنند و بيش از اين كارى از آنها ساخته نيست ، در\r\n","description":"","footnote":"","page_name":" 558 ","page_number":558},
  {"content":"\r\nحالى كه آيه فوق و آيات مشابه آن غير از اين را مىگويد .\r\nضمنا از آيه بالا استفاده مىشود كه لا اقل بسيارى از معجزات پيغمبران اعمالى است كه به وسيله خود آنها انجام مىشود گرچه به فرمان خدا و استمداد از نيروى الهى است در واقع مىتوان گفت معجزه هم كار پيامبران است ( زيرا به وسيله آنها انجام مىشود ) و هم كار خدا است زيرا با استمداد از نيروى پروردگار و اذن او انجام مىگردد .\r\n3 - قابل توجه اينكه تكيه بر اذن خداوند در اين آيه تكرار شده تا بهانه اى براى مدعيان الوهيت مسيح باقى نماند و مردم او را خدا نپندارند و اگر در مساله اخبار به غيب تكرار نشده به خاطر وضوح آن است .\r\n","description":"","footnote":"","page_name":" 559 ","page_number":559},
  {"content":"\r\n\r\n[ سوره آلعمران ‹ 4 › : آيات 50 تا 51 
  ]\r\nوَ مُصَدِّقاً لِما بَيْنَ يَدَيَّ مِنَ التَّوْراةِ وَلأُحِلَّ لَكُمْ بَعْضَ الَّذِي حُرِّمَ عَلَيْكُمْ وَجِئْتُكُمْ بِآيَةٍ مِنْ رَبِّكُمْ فَاتَّقُوا اللَّه وَأَطِيعُونِ ‹ 50 › إِنَّ اللَّه رَبِّي وَرَبُّكُمْ فَاعْبُدُوه هذا صِراطٌ مُسْتَقِيمٌ ‹ 51 ›\r\n\r\nترجمه :\r\n50 - و آنچه را پيش از من از تورات بوده ، تصديق مىكنم ، و ( آمده‌ام ) تا پاره اى از چيزهايى را كه ( بر اثر ظلم و گناه ، ) بر شما حرام شده ، ( مانند گوشت بعضى از چهار پايان و ماهيها ، ) حلال كنم ، و نشانه اى از طرف پروردگار شما ، برايتان آورده‌ام ، پس از خدا بترسيد ، و مرا اطاعت كنيد ! 51 - خداوند ، پروردگار من و شماست ، او را بپرستيد ( نه من ، و نه چيز ديگر را ) ! اين است راه راست ! »\r\n\r\nتفسير : اين است راه راست\r\nاين آيات نيز ادامه سخنان حضرت مسيح ع است ، و در واقع بخشى از اهداف بعثت خود را شرح مىدهد ، مىگويد : « من آمده‌ام تورات را تصديق كنم و مبانى و اصول آن را تحكيم بخشم » ( * ( وَمُصَدِّقاً لِما بَيْنَ يَدَيَّ مِنَ ) * التورية ) .\r\n« و نيز آمده‌ام تا پاره اى از چيزهايى كه ( بر اثر ظلم و گناه ) بر شما تحريم شده بود ( مانند ممنوع بودن گوشت شتر و پاره اى از چربيهاى حيوانات و بعضى از پرندگان و ماهىها ) بر شما حلال كنم » ( * ( وَلأُحِلَّ لَكُمْ بَعْضَ الَّذِي حُرِّمَ عَلَيْكُمْ ) * ) .\r\nاين جمله اشاره به چيزى است كه در آيه 160 از سوره نساء آمده است مىفرمايد : فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ : « به خاطر ظلم و ستم يهود ، پاره اى از نعمتهاى پاكيزه را كه بر آنها حلال شده بود تحريم كرديم ولى با ظهور حضرت مسيح ع و به شكرانه ايمان به اين پيامبر بزرگ ، آن ممنوعيتها برداشته شد .\r\n","description":"","footnote":"","page_name":" 560 ","page_number":560},
  {"content":"\r\nسپس مىافزايد : « من نشانه اى از سوى پروردگارتان براى شما آورده‌ام » ( * ( وَجِئْتُكُمْ بِآيَةٍ مِنْ رَبِّكُمْ ) * ) .\r\nاين تاكيدى است بر آنچه در آيه قبل ، از زبان حضرت مسيح ع در باره معجزات او خوانديم ، و اجمالى است از آن تفصيل .\r\nو در پايان آيه چنين نتيجه گيرى مىكند : « بنا بر اين از ( مخالفت ) خداوند بترسيد و مرا اطاعت كنيد » ( * ( فَاتَّقُوا اللَّه وَأَطِيعُونِ ) * ) .\r\nدر آيه بعد ، از زبان حضرت مسيح ع براى رفع هر گونه ابهام و اشتباه و براى اينكه تولد استثنايى او را دستاويزى براى الوهيت او قرار ندهند چنين نقل مىكند :\r\n« مسلما خداوند پروردگار من و پروردگار شما است ، پس او را پرستش كنيد ( نه من و نه چيز ديگر را ) اين راه راست » راه توحيد و يكتاپرستى نه راه شرك و دوگانه و چندگانه پرستى ( * ( إِنَّ اللَّه رَبِّي وَرَبُّكُمْ فَاعْبُدُوه هذا صِراطٌ مُسْتَقِيمٌ ) * ) .\r\nدر آيات ديگر قرآن نيز كرارا مىخوانيم كه حضرت مسيح ع روى مساله عبوديت و بندگى خود در پيشگاه خدا ، تكيه مىفرمود ، و بر خلاف آنچه در انجيلهاى تحريف يافته كنونى كه از زبان مسيح ع نقل شده كه او غالبا كلمه پدر را در باره خدا به كار مىبرد ، قرآن مجيد كلمه « رب » ( پروردگار ) و مانند آن را از او نقل مىكند كه دليلى است بر نهايت توجه او نسبت به مبارزه با شرك ، و يا دعوى الوهيت حضرت مسيح ع و لذا تا زمانى كه حضرت مسيح ع در ميان مردم بود هيچ كسى جرأت پيدا نكرد او را يكى از خدايان معرفى كند و حتى آثار تعليمات مسيح ع در زمينه توحيد به منحرفان اجازه نداد كه تا دو قرن بعد از او نيز ، عقايد شركآلود خود را ظاهر سازند و به اعتراف محققان مسيحى مساله تثليث و اعتقاد به خدايان سه گانه از قرن سوم ميلادى پيدا شد . ( شرح بيشتر در اين زمينه در جلد چهارم ذيل آيه 171 سوره نساء خواهد آمد ) .\r\n","description":"","footnote":"","page_name":" 561 ","page_number":561},
  {"content":"\r\n\r\n[ سوره آلعمران ‹ 4 › : آيات 52 تا 54 
  ]\r\nفَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّه قالَ الْحَوارِيُّونَ نَحْنُ أَنْصارُ اللَّه آمَنَّا بِاللَّه وَاشْهَدْ بِأَنَّا مُسْلِمُونَ ‹ 52 › رَبَّنا آمَنَّا بِما أَنْزَلْتَ وَاتَّبَعْنَا الرَّسُولَ فَاكْتُبْنا مَعَ الشَّاهِدِينَ ‹ 54 › وَمَكَرُوا وَمَكَرَ اللَّه وَاللَّه خَيْرُ الْماكِرِينَ ‹ 54 ›\r\n\r\nترجمه :\r\n52 - هنگامى كه عيسى از آنان احساس كفر ( و مخالفت ) كرد ، گفت : « كيست كه ياور من به سوى خدا ( براى تبليغ آيين او ) گردد ؟ » حواريان [ شاگردان مخصوص او 
  ] گفتند : « ما ياوران خداييم ، به خدا ايمان آورديم ، و تو ( نيز ) گواه باش كه ما اسلام آورده‌ايم .\r\n53 - پروردگارا ! به آنچه نازل كرده اى ، ايمان آورديم و از فرستاده ( تو ) پيروى نموديم ، ما را در زمره گواهان بنويس ! « 54 - و ( يهود و دشمنان مسيح ، براى نابودى او و آيينش ، ) نقشه كشيدند ، و خداوند ( بر حفظ او و آيينش ، ) چاره جويى كرد ، و خداوند ، بهترين چاره جويان است .\r\n\r\nتفسير : پايدارى حواريون مسيح ع\r\nاين آيات هم چنان بحثهاى مربوط به دعوت مسيح ع و سرگذشت زندگى او را ادامه مىدهد .\r\nمطابق پيشگويى و بشارت موسى ع ، جمعيت يهود قبل از آمدن عيسى ع منتظر ظهور او بودند اما هنگامى كه ظاهر گشت و منافع نامشروع جمعى از منحرفان بنى اسرائيل به خطر افتاد ، تنها گروه محدودى گرد مسيح ع را گرفتند ، و كسانى كه احتمال مىدادند پيروى از آيين او موقعيت و مقام و منافع آنها را به خطر مىاندازند ، از پذيرفتن آن سرپيچى كردند .\r\n","description":"","footnote":"","page_name":" 562 ","page_number":562},
  {"content":"\r\nآيه نخست ناظر به همين معنى است ، مىگويد : « هنگامى كه عيسى ع احساس كفر ( و مخالفت ) از آنها كرد ، گفت : چه كسانى ياور من به سوى خدا ( براى تبليغ آيين او ) خواهند بود ؟ » ( * ( فَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّه ) * ) . ( 1 )\r\nدر اينجا تنها گروه اندكى به اين دعوت پاسخ مثبت دادند ، اينها همان افراد پاكى بودند كه قرآن از آنان به عنوان « حواريون » نام برده است « حواريون » ( شاگردان ويژه مسيح ) گفتند : ما ياوران ( آيين ) خدا هستيم ، به او ايمان آورديم و تو گواه باش كه ما اسلام آورده و تسليم آيين حق شده‌ايم « ( * ( قالَ الْحَوارِيُّونَ نَحْنُ أَنْصارُ اللَّه آمَنَّا بِاللَّه وَاشْهَدْ بِأَنَّا مُسْلِمُونَ ) * ) .\r\nقابل توجه اينكه حواريون در پاسخ عيسى ع نگفتند ما ياور توايم ، بلكه براى اينكه نهايت توحيد و اخلاص خود را اثبات كنند و سخن آنان هيچگونه بوى شرك ندهد گفتند : ما ياوران خدائيم و آيين او را يارى مىكنيم و تو را بر اين حقيقت گواه مىگيريم ، گويا آنها نيز احساس مىكردند كه در آينده افراد منحرفى ادعاى الوهيت مسيح ع خواهند كرد و بايد به آنها دستاويزى نداد .\r\nضمنا تعبير به « اسلام » در آيه فوق دليل بر اين است كه اسلام آيين تمام انبياء بوده است .\r\nو در اينجا بود كه حضرت مسيح ع صف دوستان خالص خود را از دشمنان و منافقان جدا ساخت ، تا برنامه ريزى او دقيق و منسجم باشد همان كارى كه پيامبر اسلام در بيعت عقبه ، انجام داد .\r\n\r\n","description":"","footnote":"\r\n( 1 ) تعبير به « احساس » با اينكه كفر يك امر باطنى است ، ممكن است به خاطر اين باشد كه آنها آن قدر در ابراز كفر خود پافشارى كردند كه گويى به صورت يك امر حسى در آمد - الميزان ، ذيل آيه مورد بحث .\r\n","page_name":" 563 ","page_number":563},
  {"content":"\r\nدر آيه بعد جمله هايى نقل شده كه بيانگر نهايت اخلاص حواريون است ، آنها پس از قبول دعوت مسيح ع و اعلام آمادگى براى همكارى و كمك به او ، ايمان خويش را به پيشگاه خداوند عرضه داشتند و گفتند : « پروردگارا ! ما به آنچه نازل كرده اى ايمان آورديم و از فرستاده ( تو حضرت مسيح ) پيروى نموديم ، پس ما را در زمره گواهان بنويس » ( * ( رَبَّنا آمَنَّا بِما أَنْزَلْتَ وَاتَّبَعْنَا الرَّسُولَ فَاكْتُبْنا مَعَ الشَّاهِدِينَ ) * ) .\r\nآنها نخست ايمان خود را به آنچه نازل شده بود اظهار داشتند ، ولى چون ايمان به تنهايى كافى نبود ، مساله عمل به دستورهاى آسمانى و پيروى از مسيح ع را كه گواه زنده ايمان راسخ آنها بود پيش آوردند ، زيرا هنگامى كه ايمان در روح و جان انسان رسوخ كند ، حتما در عمل او انعكاس مىيابد ، و بدون عمل ممكن است تنها يك ايمان پندارى باشد نه واقعى ، و سپس از خدا تقاضا كردند نام آنها را در زمره شاهدان و گواهان كه در اين جهان ، مقام رهبرى امتها را دارند و در جهان ديگر مقام شفاعت و گواهى بر اعمال را ثبت نمايد .\r\nپس از شرح ايمان حواريون ، در سومين آيه اشاره به نقشه‌هاى شيطانى يهود كرده ، مىگويد : « آنها ( يهود و ساير دشمنان مسيح براى نابودى او و آيينش ) نقشه كشيدند و خداوند ( براى حفظ او و آيينش ) چاره جويى كرد ، و خداوند بهترين چاره جويان است » ( * ( وَمَكَرُوا وَمَكَرَ اللَّه وَاللَّه خَيْرُ الْماكِرِينَ ) * ) .\r\nبديهى است نقشه‌هاى خدا بر نقشه‌هاى همه پيشى مىگيرد ، چرا كه آنها معلوماتى اندك و محدود دارند و علم خداوند بى پايان است ، آنها براى پياده كردن طرحهاى خود قدرت ناچيزى دارند در حالى كه قدرت او بى پايان است .\r\n","description":"","footnote":"","page_name":" 564 ","page_number":564},
  {"content":"\r\n\r\nنكته‌ها :\r\n\r\n1 - حواريون چه كسانى بودند ؟\r\n« حواريون » جمع « حوارى » از ماده « حور » به معنى شستن و سفيد كردن است و گاهى به هر چيز سفيد نيز اطلاق مىشود ، و لذا غذاهاى سفيد را عرب « حوارى » مىگويد ، و حوريان بهشتى را نيز به اين جهت حورى مىگويند كه سفيد پوستاند يا سفيدى چشمانشان درخشنده ( و سياهى آن كاملا سياه است ) .\r\nاما درباره علت نامگذارى شاگردان مسيح ع به اين نام ، احتمالات متعددى داده شده ، ولى آنچه نزديكتر به ذهن مىرسد و در احاديث پيشوايان بزرگ دينى آمده است ، اين است كه آنها علاوه بر اينكه قلبى پاك و روحى با صفا داشتند در پاكيزه ساختن و روشن نمودن افكار ديگران و شستشوى مردم از آلودگى و گناه كوشش فراوان داشتند .\r\nدر عيون اخبار الرضا از امام على بن موسى الرضا ع نقل شده كه از آن حضرت سؤال كردند : « چرا حواريون به اين نام ناميده شدند ؟ » امام ع فرمود : « جمعى از مردم چنين تصور مىكنند كه آنها شغل لباسشويى داشته‌اند ولى در نزد ما علت آن اين بوده كه آنها هم خود را از آلودگى به گناه پاك كرده بودند ، و هم براى پاك كردن ديگران كوشش داشتند » ( 1 ) .\r\n\r\n2 - حواريون از نظر قرآن و انجيل\r\nقرآن در سوره صف آيه 14 در باره « حواريون » سخن گفته و ايمان آنان را متذكر شده است ، ولى از جمله هايى كه انجيل در باره « حواريون » دارد استفاده مىشود كه آنان در باره مسيح همگى لغزشهايى داشته‌اند .\r\nو در انجيل متى و لوقا باب 6 اسامى حواريون چنين آمده است :\r\n\r\n","description":"","footnote":"\r\n( 1 ) تفسير برهان ، جلد 1 صفحه 285 .\r\n","page_name":" 565 ","page_number":565},
  {"content":"\r\n1 - پطرس 2 - اندرياس 3 - يعقوب 4 - يوحنا 5 - فيلوپس 6 - برتولولما 7 - توما 8 - متى 9 - يعقوب ابن حلفا 10 - شمعون - ملقب به « غيور » 11 - يهودا برادر يعقوب 12 - يهوداى اسخريوطى كه به مسيح خيانت كرد .\r\nمفسر معروف مرحوم « طبرسى » در « مجمع البيان » ( 1 ) نقل مىكند كه « حواريون » به همراه عيسى در سفرها به راه مىافتادند و هر گاه تشنه يا گرسنه مىشدند به فرمان خداوند غذا و آب براى آنها آماده مىشد ، آنها اين جريان را افتخار بزرگى براى خود دانستند و از مسيح پرسيدند آيا كسى بالاتر از ما پيدا مىشود ؟ او گفت : آرى « افضل منكم من يعمل بيده و ياكل من كسبه » « از شما بالاتر كسى است كه زحمت بكشد و از دست رنج خودش بخورد » . . . و به دنبال اين جريان آنها به شستشوى لباس و گرفتن اجرت در برابر آن مشغول شدند ( و عملا به همه مردم درسى دادند كه كار و كوشش ننگ و عار نيست ) .\r\n\r\n3 - منظور از « مكر الهى » چيست ؟\r\n« مكر » در لغت عرب با آنچه در فارسى امروز از آن مىفهميم تفاوت بسيار دارد « در فارسى امروز مكر » به نقشه‌هاى شيطانى و زيان بخش گفته مىشود ، در حالى كه در لغت عرب هر نوع چاره انديشى را « مكر » مىگويند كه گاهى خوب و گاهى زيانآور است .\r\nدر كتاب مفردات « راغب » مىخوانيم : المكر صرف الغير عما يقصده : « مكر اين است كه كسى را از منظورش باز دارند » ( اعم از اينكه منظورش خوب باشد يا بد ) .\r\nدر قرآن مجيد نيز گاهى « ماكر » با كلمه « خير » ذكر شده مانند : « * ( وَاللَّه خَيْرُ الْماكِرِينَ ) * » ( خداوند بهترين چاره جويان است ) و گاهى « مكر » با كلمه « سيئ » آمده\r\n\r\n","description":"","footnote":"\r\n( 1 ) مجمع البيان ، جلد 1 - 2 صفحه 448 .\r\n","page_name":" 566 ","page_number":566},
  {"content":"\r\nاست مانند : « وَلا يَحِيقُ الْمَكْرُ السَّيِّئُ إِلَّا بِأَهْلِه » ( نقشه و انديشه بد جز به صاحبش احاطه نخواهد كرد ) ( 1 ) .\r\nبنا بر اين منظور از آيه مورد بحث و آيات متعدد ديگرى كه « مكر » را به خدا نسبت مىدهد اين است كه دشمنان « مسيح » با طرحهاى شيطانى خود مىخواستند جلو اين دعوت الهى را بگيرند اما خداوند براى حفظ جان پيامبر خود و پيشرفت آيينش تدبير كرد و نقشه‌هاى آنها نقش بر آب شد و همچنين در موارد ديگر .\r\n\r\n","description":"","footnote":"\r\n( 1 ) سوره فاطر ، آيه 43 .\r\n","page_name":" 567 ","page_number":567},
  {"content":"\r\n\r\n[ سوره آلعمران ‹ 4 › : آيه 55 
  ]\r\nإِذْ قالَ اللَّه يا عِيسى إِنِّي مُتَوَفِّيكَ وَرافِعُكَ إِلَيَّ وَمُطَهِّرُكَ مِنَ الَّذِينَ كَفَرُوا وَجاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ ثُمَّ إِلَيَّ مَرْجِعُكُمْ فَأَحْكُمُ بَيْنَكُمْ فِيما كُنْتُمْ فِيه تَخْتَلِفُونَ ‹ 55 ›\r\n\r\nترجمه :\r\n55 - ( به ياد آوريد ) هنگامى را كه خدا به عيسى فرمود : « من تو را بر مىگيرم و به سوى خود ، بالا مىبرم و تو را از كسانى كه كافر شدند ، پاك مىسازم ، و كسانى را كه از تو پيروى كردند ، تا روز رستاخيز ، برتر از كسانى كه كافر شدند ، قرار مىدهم ، سپس بازگشت شما به سوى من است و در ميان شما ، در آنچه اختلاف داشتيد ، داورى مىكنم .\r\n\r\nتفسير : بازگشت مسيح به سوى خداوند\r\nاين آيه هم چنان ادامه آيات مربوط به زندگى حضرت مسيح ع است ، معروف در ميان مفسران اسلام ، به استناد آيه 157 سوره نساء اين است كه مسيح ع هرگز كشته نشد ( و از توطئه اى كه يهود با همكارى بعضى از مسيحيان خيانتكار براى او چيده بودند رهايى يافت ) و خداوند او را به آسمان برد . هر چند مسيحيان طبق انجيلهاى موجود مىگويند مسيح كشته شد و دفن گرديد و سپس از ميان مردگان برخاست و مدت كوتاهى در زمين بود و بعد به آسمان صعود كرد ( 1 ) آيه فوق ناظر به همين معنى است ، مىفرمايد : به ياد آريد « هنگامى را كه خدا به عيسى گفت : من تو را بر مىگيرم و به سوى خود بالا مىبرم\r\n\r\n","description":"","footnote":"\r\n( 1 ) انجيل مرقس باب 16 ، انجيل متى باب 28 ، انجيل لوقا باب 24 ، انجيل يوحنا باب 31 .\r\n","page_name":" 568 ","page_number":568},
  {"content":"\r\n« ( * ( إِذْ قالَ اللَّه يا عِيسى إِنِّي مُتَوَفِّيكَ وَرافِعُكَ إِلَيَّ ) * ) .\r\nبعضى تصور كرده‌اند كه واژه « متوفيك » از ماده « وفات » به معنى « مرگ » است ، به همين دليل چنين مىپندارند كه با عقيده معروف ميان مسلمانان در باره عدم مرگ حضرت عيسى و زنده بودن او منافات دارد .\r\nدر حالى كه چنين نيست ، زيرا ماده « فوت » به معنى از دست رفتن است ولى « توفى » ( بر وزن ترقى ) از ماده « وفى » به معنى تكميل كردن چيزى است و اينكه عمل به عهد و پيمان را وفا مىگويند به خاطر تكميل كردن و به انجام رسانيدن آن است ، و نيز به همين دليل اگر كسى طلب خود را به طور كامل از ديگرى بگيرد ، عرب مىگويد : توفى دينه ، « يعنى طلب خود را به طور كامل گرفت » .\r\nدر آيات قرآن نيز توفى به معنى گرفتن به طور مكرر به كار رفته است مانند :\r\nوَ هُوَ الَّذِي يَتَوَفَّاكُمْ بِاللَّيْلِ وَيَعْلَمُ ما جَرَحْتُمْ بِالنَّهارِ : « او كسى است كه روح شما را در شب مىگيرد و از آنچه در روز انجام مىدهيد آگاه است » ( 1 ) .\r\nدر اين آيه مساله خواب به عنوان توفى روح ذكر شده ، همين معنى در آيه 42 سوره زمر و آيات ديگرى از قرآن نيز آمده است ، درست است كه واژه توفى گاهى به معنى مرگ آمده و متوفى به معنى مرده است ، ولى حتى در اين گونه موارد نيز حقيقتا به معنى مرگ نيست ، بلكه به معنى تحويل گرفتن روح مىباشد و اصولا در معنى توفى ، مرگ نيفتاده ، و ماده فوت از ماده وفى به كلى جدا است .\r\nبا توجه به آنچه گفته شد معنى آيه مورد بحث روشن مىشود كه خداوند مىفرمايد : « اى عيسى ! تو را بر مىگيرم و به سوى خود مىبرم » ( البته اگر توفى تنها به معنى گرفتن روح باشد ، لازمه آن مرگ جسم است ) .\r\nسپس مىافزايد : « و تو را از كسانى كه كافر شدند پاك مىسازم\r\n\r\n","description":"","footnote":"\r\n( 1 ) سوره انعام ، آيه 60 .\r\n","page_name":" 569 ","page_number":569},
  {"content":"\r\n« ( * ( وَمُطَهِّرُكَ مِنَ الَّذِينَ كَفَرُوا ) * ) .\r\nمنظور از اين پاكيزگى ، يا نجات او از چنگال افراد پليد و بى ايمان است ، و يا از تهمتهاى ناروا و توطئه‌هاى ناجوانمردانه ، كه در سايه پيروزى آيين او ، حاصل شد ، همانگونه كه در مورد پيامبر اسلام ص در سوره فتح مىخوانيم : إِنَّا فَتَحْنا لَكَ فَتْحاً مُبِيناً لِيَغْفِرَ لَكَ اللَّه ما تَقَدَّمَ مِنْ ذَنْبِكَ وَما تَأَخَّرَ ، « ما براى تو پيروزى آشكارى فراهم ساختيم ، تا خداوند گناهان گذشته و آينده تو را ببخشد » .\r\nيعنى از گناهانى كه به تو در گذشته نسبت مىدادند و زمينه آن را براى آينده نيز فراهم ساخته بودند پاك سازد .\r\nو نيز ممكن است منظور از پاك ساختن او ، بيرون بردن مسيح ع از آن محيط آلوده باشد .\r\nسپس مىافزايد : « ما پيروان تو را تا روز رستاخيز بر كافران برترى مىدهيم » ( * ( وَجاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ ) * ) .\r\nاين بشارتى است كه خدا به مسيح و پيروان او داد تا مايه دلگرمى آنان در مسيرى كه انتخاب كرده بودند گردد .\r\nاين آيه يكى از آيات اعجاز آميز و از پيشگوييها و اخبار غيبى قرآن است كه مىگويد پيروان مسيح ع همواره بر يهود كه مخالف مسيح ع بودند برترى خواهند داشت .\r\nدر دنياى كنونى ، اين حقيقت را با چشم خود مىبينيم كه يهود و صهيونيستها بدون وابستگى و اتكاء به مسيحيان ، حتى يك روز نمىتوانند به حيات سياسى و اجتماعى خود ادامه دهند ، روشن است كه منظور از « * ( الَّذِينَ كَفَرُوا ) * » ، جماعتى از يهود مىباشند كه به مسيح ع كافر شدند .\r\nو در پايان آيه مىفرمايد : « سپس بازگشت همه شما به سوى من است ، و من در ميان شما در آنچه اختلاف داشتيد داورى مىكنم » ( * ( ثُمَّ إِلَيَّ مَرْجِعُكُمْ فَأَحْكُمُ\r\n","description":"","footnote":"","page_name":" 570 ","page_number":570},
  {"content":"\r\n* ( بَيْنَكُمْ فِيما كُنْتُمْ فِيه تَخْتَلِفُونَ ) * ) .\r\nيعنى آنچه از پيروزيها گفته شد مربوط به اين جهان است محاكمه نهايى و گرفتن نتيجه اعمال چيزى است كه در آخرت خواهد آمد .\r\n\r\nنكته : آيا آيين مسيح ع تا پايان جهان باقى خواهد بود ؟\r\nدر اينجا سؤالى پيش مىآيد كه طبق اين آيه ، يهود و نصارى تا دامنه قيامت در جهان خواهند بود ، و همواره اين دو مذهب به زندگى خود ادامه خواهند داد ، با اينكه در اخبار و روايات مربوط به ظهور حضرت مهدى « عج » مىخوانيم ، كه او همه اديان را زير نفوذ خود در مىآورد پاسخ اين سؤال از دقت در روايات مزبور روشن مىشود ، زيرا در روايات مربوط به ظهور حضرت مهدى « عج » مىخوانيم كه هيچ خانه اى در شهر و بيابان نمىماند مگر اينكه توحيد در آن نفوذ مىكند ، يعنى اسلام به صورت يك آيين رسمى همه جهان را فرا خواهد گرفت و حكومت به صورت يك حكومت اسلامى در مىآيد ، و غير از قوانين اسلام چيزى بر جهان حكومت نخواهد داشت ولى هيچ مانعى ندارد كه اقليتى از يهود و نصارى ، در پناه حكومت حضرت مهدى « عج » با شرايط « اهل ذمه » وجود داشته باشند .\r\nزيرا مىدانيم حضرت مهدى « عج » مردم را از روى اجبار به اسلام نمىكشاند ، بلكه با منطق پيش مىرود ، و توسل او به قدرت و نيروى نظامى براى بسط عدالت ، و برانداختن حكومتهاى ظلم و قرار دادن جهان در زير پرچم عدالت اسلام است ، نه براى اجبار به پذيرفتن اين آيين ، و گر نه آزادى و اختيار مفهومى نخواهد داشت .\r\n","description":"","footnote":"","page_name":" 571 ","page_number":571},
  {"content":"\r\n\r\n[ سوره آلعمران ‹ 4 › : آيات 56 تا 58 
  ]\r\nفَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا وَالآخِرَةِ وَما لَهُمْ مِنْ ناصِرِينَ ‹ 56 › وَأَمَّا الَّذِينَ آمَنُوا وَعَمِلُوا الصَّالِحاتِ فَيُوَفِّيهِمْ أُجُورَهُمْ وَاللَّه لا يُحِبُّ الظَّالِمِينَ ‹ 57 › ذلِكَ نَتْلُوه عَلَيْكَ مِنَ الآياتِ وَالذِّكْرِ الْحَكِيمِ ‹ 58 ›\r\n\r\nترجمه :\r\n56 - اما آنها كه كافر شدند ، ( و پس از شناختن حق ، آن را انكار كردند ، ) در دنيا و آخرت ، آنان را مجازات دردناكى خواهم كرد ، و براى آنها ، ياورانى نيست .\r\n57 - اما آنها كه ايمان آوردند ، و اعمال صالح انجام دادند ، خداوند پاداش آنان را بطور كامل خواهد داد ، و خداوند ، ستمكاران را دوست نمىدارد .\r\n58 - اينها را كه بر تو مىخوانيم ، از نشانه‌ها ( ى حقانيت تو ) است ، و يادآورى حكيمانه است .\r\n\r\nتفسير : سرنوشت پيروان و مخالفان مسيح ع\r\nآيه اول و دوم دنباله خطاب به حضرت مسيح ع است كه در آيه قبل در باره پيروان و مخالفان او آمده بود ، و سومين آيه خطاب به شخص رسول اللَّه ص است .\r\nدر آيه نخست مىفرمايد : بعد از آنكه مردم به سوى خدا بازگشتند و او در ميان آنان داورى كرد ، صفوف از هم جدا مىشود « اما كسانى كه كافر شدند ( و حق را شناختند و انكار كردند ) آنها را مجازات شديدى در دنيا و آخرت خواهم كرد و ياورانى ندارند » ( * ( فَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا وَالآخِرَةِ وَما لَهُمْ مِنْ ناصِرِينَ ) * ) .\r\nدر اين آيه علاوه بر عذاب آخرت كه نتيجه داورى پروردگار در قيامت است ،\r\n","description":"","footnote":"","page_name":" 572 ","page_number":572},
  {"content":"\r\nبه مجازات شديد دنيا نيز اشاره شده است كه دامنگير افراد كافر ، و مخالفان حق و عدالت خواهد شد ، در حالى كه هيچ كس توانايى حمايت از آنها را نخواهد داشت .\r\nسپس به گروه دوم اشاره كرده ، مىفرمايد : « اما كسانى كه ايمان آوردند و اعمال صالح انجام دادند خداوند پاداش آنها را به طور كامل خواهد داد » ( * ( وَأَمَّا الَّذِينَ آمَنُوا وَعَمِلُوا الصَّالِحاتِ فَيُوَفِّيهِمْ أُجُورَهُمْ ) * ) .\r\nو باز تاكيد مىكند : « خداوند هرگز ستمگران را دوست ندارد » ( * ( وَاللَّه لا يُحِبُّ الظَّالِمِينَ ) * ) .\r\nمقدم داشتن سرنوشت كافران بر مؤمنان ، به خاطر آن است كه كسانى كه نسبت به مسيح ع كافر شدند اكثريت را داشتند .\r\nضمنا از اينكه در آيه نخست اشاره به عذاب دنيا نيز شده به خوبى استفاده مىشود كه كافران ( منظور در اينجا يهود است ) گرفتار مجازاتهاى دردناكى در همين جهان نيز خواهند شد ، و تاريخ ملت يهود شاهد اين مدعاست .\r\nجالب اينكه در آيه اول تنها تكيه بر كفر شده ولى در آيه دوم ايمان و عمل صالح هر دو با هم آمده است ، اشاره به اينكه كفر به تنهايى مىتواند منشا عذاب الهى گردد ولى ايمان به تنهايى براى نجات كافى نيست ، بلكه عمل صالح نيز مىطلبد .\r\nدر ضمن جمله « * ( وَاللَّه لا يُحِبُّ الظَّالِمِينَ ) * » گويا ناظر به اين نكته است كه تمام شعب كفر و اعمال سوء ، در ظلم به معنى وسيع آن خلاصه مىشود ، و مسلم است خدايى كه ظالمان را دوست ندارد هرگز در حق بندگان ستم نخواهد كرد و اجر آنها را به طور كامل خواهد داد .\r\n","description":"","footnote":"","page_name":" 573 ","page_number":573},
  {"content":"\r\nدر آخرين آيه پس از شرح داستان مسيح ع ، و گوشه اى از تاريخ پر ماجراى او ، در آيات پيشين روى سخن را به پيامبر اسلام ص كرده ، مىگويد : « اينها را كه بر تو مىخوانيم از نشانه‌هاى حقانيت تو و يادآورى حكيمانه است » كه به صورت آيات قرآن بر تو نازل گرديده و خالى از هر گونه باطل و خرافه است ( * ( ذلِكَ نَتْلُوه عَلَيْكَ مِنَ الآياتِ وَالذِّكْرِ الْحَكِيمِ ) * ) .\r\nاين در حالى است كه ديگران سرگذشت اين پيامبر بزرگ را به هزار گونه افسانه دروغين و خرافات و بدعتها آلوده‌اند .\r\n","description":"","footnote":"","page_name":" 574 ","page_number":574},
  {"content":"\r\n\r\n[ سوره آلعمران ‹ 4 › : آيات 59 تا 60 
  ]\r\nإِنَّ مَثَلَ عِيسى عِنْدَ اللَّه كَمَثَلِ آدَمَ خَلَقَه مِنْ تُرابٍ ثُمَّ قالَ لَه كُنْ فَيَكُونُ ‹ 59 › الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ ‹ 60 ›\r\n\r\nترجمه :\r\n59 - مثل عيسى در نزد خدا ، همچون آدم است ، كه او را از خاك آفريد ، و سپس به او فرمود :\r\n« موجود باش ! » او هم فورا موجود شد . ( بنا بر اين ، ولادت مسيح بدون پدر ، هرگز دليل بر الوهيت او نيست . )\r\n60 - اينها حقيقتى است از جانب پروردگار تو ، بنا بر اين ، از ترديد كنندگان مباش !\r\n\r\nشان نزول :\r\nهمانطور كه در آغاز سوره مشروحا بيان شد ، مقدار زيادى از آيات اين سوره در پاسخ گفتگوهاى مسيحيان نجران ، نازل شده است ، چون آنها در يك هيات شصت نفرى به اتفاق چند نفر از رؤسا و بزرگان خود به عنوان نمايندگى براى گفتگو با پيامبر اسلام ص به مدينه وارد شده بودند .\r\nاز جمله مسائلى كه در اين گفتگو مطرح شد اين بود كه آنها از پيامبر ص پرسيدند : ما را به چه چيز دعوت مىكنى ؟\r\nپيامبر ص فرمود : به سوى خداوند يگانه ، و اينكه از طرف او رسالت خلق را دارم و مسيح ع بنده اى از بندگان او است ، و حالات بشرى داشت و مانند ديگران غذا مىخورد .\r\nآنها اين سخن را نپذيرفتند و به ولادت عيسى ع بدون پدر اشاره كرده و آن را دليل بر الوهيت او خواندند ، آيات فوق نازل شد و به آنها پاسخ داد و چون حاضر به قبول پاسخ نشدند ، آنها را دعوت به مباهله كرد كه شرح آن به زودى خواهد آمد .\r\n","description":"","footnote":"","page_name":" 575 ","page_number":575},
  {"content":"\r\n\r\nتفسير : نفى الوهيت مسيح\r\nهمانگونه كه در شان نزول آمد ، اين آيات ناظر به كسانى است كه ولادت حضرت مسيح ع را بدون پدر ، دليل بر فرزندى او نسبت به خدا ، و يا الوهيتش مىگرفتند ، آيه نخست مىگويد : « مثل عيسى نزد خدا همچون مثل آدم است كه او را از خاك آفريد ، سپس به او فرمود : موجود باش ، او نيز بلافاصله موجود شد » ! ( * ( إِنَّ مَثَلَ عِيسى عِنْدَ اللَّه كَمَثَلِ آدَمَ خَلَقَه مِنْ تُرابٍ ثُمَّ قالَ لَه كُنْ فَيَكُونُ ) * ) .\r\nو با اين استدلال كوتاه و روشن ، به ادعاى آنها پاسخ مىگويد كه اگر مسيح ع بدون پدر به دنيا آمد ، جاى تعجب نيست ، و دليل بر فرزندى خدا يا عين خدا بودن نمىباشد ، زيرا موضوع آفرينش آدم ع ، از اين هم شگفتانگيزتر بود ، او بدون پدر و مادر به دنيا آمد ، سپس به غافلان مىفهماند : كه هر كارى در برابر اراده حق ، سهل و آسان است تنها كافى است بفرمايد : « موجود باش ، آن هم موجود مىشود » .\r\nاصولا مشكل و آسان نسبت به مخلوقات است كه قدرت محدودى دارند و اما آن كس كه قدرتش نامحدود است ، تقسيم كارها به مشكل و آسان ، براى او مفهومى ندارد براى او آفريدن يك برگ ، يا آفرينش يك جنگل در هزاران كيلومتر يكسان است ، و آفرينش يك ذره خاك با منظومه شمسى ، مساوى است .\r\nدر دومين آيه براى تاكيد آنچه در آيات قبل آمد ، مىفرمايد : « اينها را ( كه در باره حضرت مسيح ع و چگونگى ولادت او و مقاماتش ) بر تو مىخوانيم حقى است از سوى پروردگارت ، و چون حق است ، هرگز از ترديد كنندگان در آن مباش » ( * ( الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ ) * ) .\r\n","description":"","footnote":"","page_name":" 576 ","page_number":576},
  {"content":"\r\nدر مورد جمله « * ( الْحَقُّ مِنْ رَبِّكَ ) * » مفسران دو احتمال داده‌اند نخست اينكه جمله مركب از مبتدا و خبر باشد ( الحق « مبتدا » ، من ربك « خبر » ) بنا بر اين معنى آن چنين مىشود كه « حق همواره از طرف پروردگار خواهد بود » زيرا حق به معنى واقعيت است ، و واقعيت عين هستى است ، و هستىها همه از وجود او مىجوشد ، باطل ، عدم و نيستى است و با ذات او بيگانه است .\r\nديگر اينكه جمله مزبور خبر مبتداى محذوفى است كه « ذلك الاخبار » بوده باشد ، يعنى « اين خبرهايى كه به تو داده شد ، همگى حقايقى است از طرف پروردگار » و هر دو معنى با آيه سازگار است .\r\n","description":"","footnote":"","page_name":" 577 ","page_number":577},
  {"content":"\r\n\r\n[ سوره آلعمران ‹ 4 › : آيه 61 
  ]\r\nفَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّه عَلَى الْكاذِبِينَ ‹ 61 ›\r\n\r\nترجمه :\r\n61 - هر گاه بعد از علم و دانشى كه ( در باره مسيح ) به تو رسيده ، ( باز ) كسانى با تو به محاجه و ستيز برخيزند ، به آنها بگو : « بياييد ما فرزندان خود را دعوت كنيم ، شما هم فرزندان خود را ، ما زنان خويش را دعوت نماييم ، شما هم زنان خود را ، ما از نفوس خود دعوت كنيم ، شما هم از نفوس خود ، آن گاه مباهله كنيم ، و لعنت خدا را بر دروغگويان قرار دهيم .\r\n\r\nشان نزول :\r\nگفته‌اند كه اين آيه و آيات قبل از آن در باره هيات نجرانى مركب از عاقب و سيد و گروهى كه با آنها بودند نازل شده است ، آنها خدمت پيامبر ص رسيدند و عرض كردند : آيا هرگز ديده اى فرزندى بدون پدر متولد شود ، در اين هنگام آيه « * ( إِنَّ مَثَلَ عِيسى عِنْدَ اللَّه . . . ) * » نازل شد و هنگامى كه پيامبر ص آنها را به مباهله ( 1 ) دعوت كرد . آنها تا فرداى آن روز از حضرتش مهلت خواستند و پس از مراجعه ، به\r\n\r\n","description":"","footnote":"\r\n( 1 ) « مباهله » در اصل از ماده « بهل » ( بر وزن اهل ) به معنى رها كردن و قيد و بند را از چيزى برداشتن است ، و به همين جهت هنگامى كه حيوانى را به حال خود واگذارند ، و پستان آن را در كيسه قرار ندهند تا نوزادش بتواند به آزادى شير بنوشد ، به آن « باهل » مىگويند ، و « ابتهال » در دعا به معنى تضرع و واگذارى كار به خدا است .\r\nو اگر آن را گاهى به معنى هلاكت و لعن و دورى از خدا گرفته‌اند نيز به خاطر اين است كه رها كردن و واگذار كردن بنده به حال خود اين نتائج را به دنبال مىآورد ، اين بود معنى مباهله از نظر ريشه لغت . و از نظر مفهوم متداول كه از آيه فوق گرفته شده ، به معنى نفرين كردن دو نفر به يكديگر است بدين ترتيب كه افرادى كه با هم گفتگو در باره يك مساله مهم مذهبى دارند در يك جا جمع شوند و به درگاه خدا تضرع كنند و از او بخواهند كه دروغگو را رسوا سازد و مجازات كند .\r\n","page_name":" 578 ","page_number":578},
  {"content":"\r\nشخصيتهاى نجران ، اسقف ( روحانى بزرگشان ) به آنها گفت : « شما فردا به محمد ص نگاه كنيد ، اگر با فرزندان و خانواده اش براى مباهله آمد ، از مباهله با او بترسيد ، و اگر با يارانش آمد با او مباهله كنيد ، زيرا چيزى در بساط ندارد ، فردا كه شد پيامبر ص آمد در حالى كه دست على بن ابى طالب ع را گرفته بود و حسن و حسين ع در پيش روى او راه مىرفتند و فاطمه ع پشت سرش بود ، نصارى نيز بيرون آمدند در حالى كه اسقف آنها پيشاپيششان بود هنگامى كه نگاه كرد ، پيامبر ص با آن چند نفر آمدند ، در باره آنها سؤال كرد به او گفتند : اين پسر عمو و داماد او و محبوبترين خلق خدا نزد او است و اين دو پسر ، فرزندان دختر او از على ع هستند و آن بانوى جوان دخترش فاطمه ع است كه عزيزترين مردم نزد او ، و نزديكترين افراد به قلب او است . . .\r\nسيد به اسقف گفت : « براى مباهله قدم پيش گذار » .\r\nگفت : نه ، من مردى را مىبينم كه نسبت به مباهله با كمال جرأت اقدام مىكند و من مىترسم راستگو باشد ، و اگر راستگو باشد ، به خدا يك سال بر ما نمىگذرد در حالى كه در تمام دنيا يك نصرانى كه آب بنوشد وجود نداشته باشد .\r\nاسقف به پيامبر اسلام ص عرض كرد : « اى ابو القاسم ! ما با تو مباهله نمىكنيم بلكه مصالحه مىكنيم ، با ما مصالحه كن ، پيامبر ص با آنها مصالحه كرد كه دو هزار حله ( يك قواره پارچه خوب لباس ) كه حد اقل قيمت هر حله اى چهل درهم باشد ، و عاريت دادن سى دست زره ، و سى شاخه نيزه ، و سى رأس اسب ، در صورتى كه در سرزمين يمن ، توطئه اى براى مسلمانان رخ دهد ، و پيامبر ص ضامن اين عاريتها خواهد بود ، تا آن را بازگرداند و عهد نامه اى در اين زمينه نوشته شد .\r\nو در روايتى آمده است اسقف مسيحيان به آنها گفت : « من صورتهايى را مىبينم كه اگر از خداوند تقاضا كنند كوه‌ها را از جا بركند چنين خواهد كرد هرگز با آنها مباهله نكنيد كه هلاك خواهيد شد ، و يك نصرانى تا روز قيامت بر صفحه زمين\r\n","description":"","footnote":"","page_name":" 579 ","page_number":579},
  {"content":"\r\nنخواهد ماند ( 1 ) .\r\n\r\nتفسير : مباهله با مسيحيان نجران\r\nاين آيه به دنبال آيات قبل و استدلالى كه در آنها بر نفى خدا بودن مسيح ع شده بود ، به پيامبر ص دستور مىدهد : « هر گاه بعد از علم و دانش كه ( در باره مسيح ) براى تو آمده ( باز ) كسانى با تو در آن به محاجه و ستيز برخاستند ، به آنها بگو : بياييد ما فرزندان خود را دعوت مىكنيم و شما هم فرزندان خود را ، ما زنان خويش را دعوت مىنماييم ، شما هم زنان خود را ، ما از نفوس خود ( كسانى كه به منزله جان هستند ) دعوت مىكنيم ، شما هم از نفوس خود دعوت كنيد ، سپس مباهله مىكنيم و لعنت خدا را بر دروغگويان قرار مىدهيم » ( * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّه عَلَى الْكاذِبِينَ ) * ) .\r\nناگفته پيدا است منظور از « مباهله » اين نيست كه اين افراد جمع شوند و نفرين كنند و سپس پراكنده شوند زيرا چنين عملى به تنهايى هيچ فايده اى ندارد ، بلكه منظور اين است كه اين نفرين مؤثر گردد ، و با آشكار شدن اثر آن ، دروغگويان به عذاب گرفتار شوند و شناخته گردند .\r\nبه تعبير ديگر ، گرچه در اين آيه به تاثير و نتيجه مباهله تصريح نشده اما از آنجا كه اين كار به عنوان آخرين « حربه » ، بعد از اثر نكردن « منطق و استدلال » ، مورد استفاده قرار گرفته دليل بر اين است كه منظور ظاهر شدن اثر خارجى اين نفرين\r\n\r\n","description":"","footnote":"\r\n( 1 ) مجمع البيان ، با كمى تلخيص - اين شان نزول با تفاوتهاى مختصرى در تفاسير ديگر مانند ابو الفتوح رازى ، و تفسير كبير و غير آن نيز آمده است ، و فخر رازى ادعا مىكند اين روايت در ميان علماى تفسير و حديث ، مورد اتفاق است .\r\n","page_name":" 580 ","page_number":580},
  {"content":"\r\nاست نه تنها يك نفرين ساده .\r\n\r\nنكته‌ها :\r\n\r\n1 - دعوت به مباهله يك دليل روشن بر حقانيت پيامبر اسلام ص\r\nدر آيه فوق خداوند به پيامبر خود دستور مىدهد كه هر گاه پس از استدلالات روشن پيشين كسى در باره عيسى با تو گفتگو كند ، و به جدال برخيزد ، به او پيشنهاد « مباهله » كن كه فرزندان و زنان خود را بياورد و تو هم فرزندان و زنان خود را دعوت كن و دعا كنيد تا خداوند دروغگو را رسوا سازد .\r\nمسئله « مباهله » به شكل فوق شايد تا آن زمان در بين عرب سابقه نداشت و راهى بود كه صد در صد حكايت از ايمان و صدق دعوت پيامبر ص مىكرد .\r\nچگونه ممكن است كسى كه به تمام معنى به ارتباط خويش با پروردگار ايمان نداشته باشد وارد چنين ميدانى گردد ؟ و از مخالفان خود دعوت كند بياييد با هم به درگاه خدا برويم و از او بخواهيم تا دروغگو را رسوا سازد ، و شما به سرعت نتيجه آن را خواهيد ديد كه چگونه خداوند دروغگويان را مجازات مىكند ، مسلما ورود در چنين ميدانى بسيار خطرناك است زيرا اگر دعاى او به اجابت نرسد و اثرى از مجازات مخالفان آشكار نشود نتيجه اى جز رسوايى دعوت كننده نخواهد داشت ، چگونه ممكن است آدم عاقل و فهميده اى بدون اطمينان به نتيجه ، در چنين مرحله اى گام بگذارد ؟ از اينجا است كه گفته‌اند دعوت پيامبر ص به مباهله ، يكى از نشانه‌هاى صدق دعوت و ايمان قاطع او است ، قطع نظر از نتايجى كه بعدا از مباهله به دست آمد .\r\nدر روايات اسلامى وارد شده هنگامى كه پاى مباهله به ميان آمد نمايندگان مسيحيان نجران از پيامبر مهلت خواستند تا در اين باره بينديشند ، و با بزرگان خود به شور بنشينند ، نتيجه مشاوره آنها كه از يك نكته روانشناسى سرچشمه مىگرفت\r\n","description":"","footnote":"","page_name":" 581 ","page_number":581},
  {"content":"\r\nاين بود كه به نفرات خود دستور دادند اگر مشاهده كرديد محمد با سر و صدا و جمعيت و جار و جنجال به مباهله آمد با او مباهله كنيد و نترسيد ، زيرا حقيقتى در كار او نيست كه متوسل به جار و جنجال شده است ، و اگر با نفرات بسيار محدودى از خاصان نزديك و فرزندان خردسالش به ميعادگاه آمد بدانيد كه او پيامبر خداست و از مباهله با او به پرهيزيد كه خطرناك است ! آنها طبق قرار قبلى به ميعادگاه رفتند ناگاه ديدند كه پيامبر فرزندانش حسن و حسين ع را در پيش رو دارد ، و على ع و فاطمه ع همراه او هستند و به آنها سفارش مىكند هر گاه من دعا كردم شما « آمين » بگوييد ، مسيحيان هنگامى كه اين صحنه را مشاهده كردند سخت به وحشت افتادند ، و از اقدام به مباهله خوددارى كرده ، حاضر به « مصالحه » شدند و به شرايط « ذمه » و پرداختن ماليات ( جزيه ) تن در دادند .\r\n\r\n2 - « مباهله » سند زنده اى براى عظمت اهل بيت ع\r\nغالب مفسران و محدثان شيعه و اهل تسنن تصريح كرده‌اند كه آيه مباهله در حق اهل بيت پيامبر ص نازل شده است و پيامبر تنها كسانى را كه همراه خود به ميعادگاه برد فرزندانش حسن و حسين ع و دخترش فاطمه ع و على ع بودند ، بنا بر اين منظور از « ابناءنا » در آيه منحصرا « حسن و حسين » ع هستند ، همانطور كه منظور از « نساءنا » فاطمه ع ، و منظور از « انفسنا » تنها على ع بوده است و احاديث فراوانى در اين زمينه نقل شده است .\r\nولى بعضى از مفسران اهل تسنن كه كاملا در اقليت هستند كوشيده‌اند كه ورود احاديث را در اين زمينه انكار كنند ، مثلا نويسنده تفسير « المنار » در ذيل آيه مىگويد : « اين روايات همگى از طرق شيعه است ، و هدف آنها مشخص است ، و آنها چنان در نشر و ترويج اين احاديث كوشيده‌اند كه موضوع را ، حتى بر بسيارى از دانشمندان اهل تسنن مشتبه ساخته‌اند » ! !\r\n","description":"","footnote":"","page_name":" 582 ","page_number":582},
  {"content":"\r\nاما مراجعه به منابع اصيل اهل تسنن نشان مىدهد كه على رغم پندارهاى تعصبآلود نويسنده « المنار » بسيارى از طرق اين احاديث به « شيعه و كتب شيعه » هرگز منتهى نمىشود ، و اگر بنا باشد ورود اين احاديث را از طرق اهل تسنن انكار كنيم ساير احاديث آنها و كتبشان نيز از درجه اعتبار خواهد افتاد .\r\nبراى روشن شدن اين حقيقت قسمتى از روايات آنان را در اين باب با ذكر مدارك در اينجا مىآوريم :\r\n« قاضى نور اللَّه شوشترى » در جلد سوم از كتاب نفيس « احقاق الحق » طبع جديد صفحه 46 چنين مىگويد :\r\n« مفسران در اين مسئله اتفاق نظر دارند كه » ابناءنا « در آيه فوق اشاره به حسن و حسين ع و » نساءنا « اشاره به فاطمه ع و » انفسنا « اشاره به على ع است .\r\nسپس ( در پاورقى كتاب مزبور ) در حدود شصت نفر از « بزرگان اهل سنت » ذكر شده‌اند كه تصريح نموده‌اند آيه مباهله در باره اهل بيت ع نازل شده است و نام آنها و مشخصات كتب آنها را از صفحه 46 تا 76 مشروحا آورده است .\r\nاز جمله شخصيتهاى سرشناسى كه اين مطلب از آنها نقل شده افراد زير هستند :\r\n1 - « مسلم بن حجاج نيشابورى » صاحب « صحيح » معروف كه از كتب ششگانه مورد اعتماد اهل سنت است در جلد 7 صفحه 120 ( چاپ محمد على صبيح - مصر ) .\r\n2 - « احمد بن حنبل » در كتاب « مسند » جلد 1 صفحه 185 ( چاپ مصر ) .\r\n3 - « طبرى » در تفسير معروفش در ذيل همين آيه جلد سوم صفحه 192 ( چاپ ميمنيه - مصر ) .\r\n4 - « حاكم » در كتاب « مستدرك » جلد سوم صفحه 150 ( چاپ حيدر آباد دكن ) .\r\n","description":"","footnote":"","page_name":" 583 ","page_number":583},
  {"content":"\r\n5 - « حافظ ابو نعيم اصفهانى » در كتاب « دلائل النبوة » صفحه 297 ( چاپ حيدر آباد ) .\r\n6 - « واحدى نيشابورى » در كتاب « اسباب النزول » صفحه 74 ( چاپ الهندية مصر ) .\r\n7 - « فخر رازى » در تفسير معروفش جلد 8 صفحه 85 ( چاپ البهيه مصر ) .\r\n8 - « ابن اثير » در كتاب « جامع الاصول » جلد 9 صفحه 470 ( طبع السنة المحمدية - مصر ) .\r\n9 - « ابن جوزى » در « تذكرة الخواص » صفحه 17 ( چاپ نجف ) .\r\n10 - « قاضى بيضاوى » در تفسيرش جلد 2 صفحه 22 ( چاپ مصطفى محمد مصر ) .\r\n11 - « آلوسى » در تفسير « روح المعانى » جلد سوم صفحه 167 ( چاپ منيريه مصر ) .\r\n12 - « طنطاوى » مفسر معروف در تفسير « الجواهر » جلد دوم صفحه 120 ( چاپ مصطفى البابى الحلبى - مصر ) .\r\n13 - « زمخشرى » در تفسير « كشاف » جلد 1 صفحه 193 ( چاپ مصطفى محمد - مصر ) .\r\n14 - « حافظ احمد بن حجر عسقلانى » در كتاب « الاصابة » جلد 2 صفحه 503 ( چاپ مصطفى محمد - مصر ) .\r\n15 - « ابن صباغ » در كتاب « الفصول المهمة » صفحه 108 ( چاپ نجف ) .\r\n16 - علامه « قرطبى » در تفسير « الجامع لاحكام القرآن » جلد 3 صفحه 104 ( چاپ مصر سال 1936 › .\r\nدر كتاب « غاية المرام » از صحيح مسلم در باب « فضائل على بن ابى طالب » نقل شده كه : روزى « معاويه » به « سعد بن ابى وقاص » گفت : چرا ابو تراب ( على ع )\r\n","description":"","footnote":"","page_name":" 584 ","page_number":584},
  {"content":"\r\nرا سب و دشنام نمىگويى ؟ ! گفت : « از آن وقت كه به ياد سه چيز كه پيامبر ص در باره على ع فرمود افتادم از اين كار صرف نظر كردم . . . ( يكى از آنها اين بود كه ) هنگامى كه آيه مباهله نازل گرديد پيغمبر ص تنها از فاطمه و حسن و حسين و على ع دعوت كرد و سپس فرمود : اللهم هؤلاء اهلى : « خدايا ! اينها خاصان نزديك مناند » .\r\nنويسنده تفسير « كشاف » كه از بزرگان اهل تسنن است در ذيل آيه مىگويد :\r\n« اين آيه قوىترين دليلى است كه فضيلت اهل كساء را ثابت مىكند » .\r\nمفسران و محدثان و مورخان شيعه نيز عموما در نزول اين آيه در باره اهل بيت ع اتفاق نظر دارند ، در تفسير « نور الثقلين » روايات فراوانى در اين زمينه نقل شده است .\r\nاز جمله به نقل از كتاب « عيون اخبار الرضا » در باره مجلس بحثى كه مامون در دربار خود تشكيل داده بود ، اين چنين مىنويسد : امام على بن موسى الرضا ع فرمود : « خداوند پاكان بندگان خود را در آيه مباهله مشخص ساخته است و به پيامبرش چنين دستور داده : * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا . . . ) * و به دنبال نزول اين آيه ، پيامبر ، « على » و « فاطمه » و « حسن » و « حسين » ع را با خود به مباهله برد . . . اين مزيتى است كه هيچ كس در آن بر اهل بيت ع پيشى نگرفته ، و فضيلتى است كه هيچ انسانى به آن نرسيده ، و شرفى است كه قبل از آن هيچ كس از آن برخوردار نبوده است » ( 1 ) .\r\n\r\n","description":"","footnote":"\r\n( 1 ) نور الثقلين ، جلد 1 صفحه 349 - تفسير برهان ، جلد 1 صفحه 289 - تفسير عياشى ، جلد 1 صفحه 177 - بحار الانوار ، جلد 20 چاپ جديد صفحه 52 و جلد 6 صفحه 652 .\r\n","page_name":" 585 ","page_number":585},
  {"content":"\r\n\r\n3 - پاسخ به يك سؤال\r\nدر اينجا سؤال معروفى است كه فخر رازى و بعضى ديگر در باره نزول آيه در حق اهل بيت ع ذكر كرده‌اند كه چگونه ممكن است منظور از « ابناءنا » ( فرزندان ما ) حسن و حسين ع باشد ، در حالى كه « ابناء » جمع است و جمع بر دو نفر گفته نمىشود ، و چگونه ممكن است « نسائنا » كه معنى جمع دارد تنها بر بانوى اسلام فاطمه ع اطلاق گردد ؟ و اگر منظور از « انفسنا » تنها على ع است چرا به صيغه جمع آمده است ؟ ! پاسخ :\r\nاولا - همانطور كه قبلا به طور مشروح ذكر شد اجماع علماى اسلام و احاديث فراوانى كه در بسيارى از منابع معروف و معتبر اسلامى اعم از شيعه و سنى در زمينه ورود اين آيه در مورد اهل بيت ع به ما رسيده است و در آنها تصريح شده پيغمبر ص غير از على ع و فاطمه ع و حسن و حسين ع كسى را به مباهله نياورد ، قرينه آشكارى براى تفسير آيه خواهد بود ، زيرا مىدانيم از جمله قرائنى كه آيات قرآن را تفسير مىكند سنت و شان نزول قطعى است .\r\nبنا بر اين ، ايراد مزبور تنها متوجه شيعه نمىشود . بلكه همه دانشمندان اسلام بايد به آن پاسخ گويند .\r\nثانيا - اطلاق « صيغه جمع » بر « مفرد » يا بر « تثنيه » تازگى ندارد ، و در قرآن و غير قرآن از ادبيات عرب و حتى غير عرب اين معنى بسيار است .\r\nتوضيح اينكه : بسيار مىشود كه به هنگام بيان يك قانون ، يا تنظيم يك عهدنامه ، حكم به صورت كلى و به صيغه جمع آورده مىشود ، و مثلا در عهدنامه چنين مىنويسند كه : مسئول اجراى آن امضاء كنندگان عهدنامه و فرزندان آنها هستند ، در حالى كه ممكن است يكى از دو طرف تنها يك يا دو فرزند داشته باشد ، اين موضوع هيچگونه منافاتى با تنظيم قانون يا عهدنامه به صورت « جمع » ندارد .\r\n","description":"","footnote":"","page_name":" 586 ","page_number":586},
  {"content":"\r\nخلاصه اينكه : ما دو مرحله داريم « مرحله قرارداد » و « مرحله اجرا » در مرحله قرارداد ، گاهى الفاظ به صورت جمع ذكر مىشود تا بر همه مصاديق تطبيق كند ، ولى در مرحله اجرا ممكن است مصداق ، منحصر به يك فرد باشد ، و اين انحصار در مصداق منافات با كلى بودن مسئله ندارد .\r\nبه عبارت ديگر پيغمبر اكرم ص موظف بود طبق قراردادى كه با نصاراى نجران بست همه فرزندان و زنان خاص خاندانش و تمام كسانى را كه به منزله جان او بودند همراه خود به مباهله ببرد ، ولى اينها مصداقى جز دو فرزند و يك زن و يك مرد نداشت ( دقت كنيد ) .\r\nاضافه بر اين در آيات قرآن موارد متعددى داريم كه عبارت به صورت صيغه جمع آمده اما مصداق آن به جهتى از جهات منحصر به يك فرد بوده است : مثلا در همين سوره آيه 173 مىخوانيم : الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ : « كسانى كه مردم به آنها گفتند دشمنان ( براى حمله به شما ) اجتماع كرده‌اند از آنها بترسيد » .\r\nدر اين آيه منظور از « الناس » ( مردم ) طبق تصريح جمعى از مفسران نعيم بن مسعود است كه از « ابو سفيان » اموالى گرفته بود تا مسلمانان را از قدرت مشركان بترساند ! و همچنين در آيه 181 مىخوانيم : لَقَدْ سَمِعَ اللَّه قَوْلَ الَّذِينَ قالُوا إِنَّ اللَّه فَقِيرٌ وَنَحْنُ أَغْنِياءُ : « خداوند گفتار كسانى را كه مىگفتند : خدا فقير است و ما بىنيازيم ( و لذا از ما مطالبه زكات كرده است ! ) شنيد » .\r\nمنظور از « الذين » در آيه طبق تصريح جمعى از مفسران « حى بن اخطب » يا « فنحاص » است .\r\nگاهى اطلاق كلمه جمع بر مفرد به عنوان بزرگداشت نيز ديده مىشود ، همانطور كه در باره ابراهيم مىخوانيم : إِنَّ إِبْراهِيمَ كانَ أُمَّةً قانِتاً لِلَّه : « ابراهيم امتى بود\r\n","description":"","footnote":"","page_name":" 587 ","page_number":587},
  {"content":"\r\nخاضع در پيشگاه خدا « ( 1 ) در اينجا كلمه » امت « كه اسم جمع است بر فرد اطلاق شده است .\r\n\r\n4 - نوه‌هاى دخترى فرزندان ما هستند .\r\nضمنا از آيه مباهله استفاده مىشود كه به فرزندان دختر نيز حقيقتا « ابن » گفته مىشود بر خلاف آنچه در جاهليت مرسوم بود كه تنها فرزندان پسر را فرزند خود مىدانستند ، و مىگفتند :\r\n\r\nبنونا بنو ابنائنا و بناتنا\r\nبنوهن ابناء الرجال الأباعد\r\n\r\nيعنى ، فرزندان ما تنها پسرزاده‌هاى ما هستند اما دخترزاده‌هاى ما - فرزندان مردم بيگانه محسوب مىشوند نه فرزندان ما ! اين طرز تفكر مولود همان سنت غلطى بود كه در جاهليت عرب دختران و زنان را عضو اصلى جامعه انسانى نمىدانستند و آنها را در حكم ظروفى براى نگاهدارى پسران مىپنداشتند ! چنان كه شاعر آنها مىگويد :\r\n\r\nو انما امهات الناس اوعية\r\nمستودعات و للانساب اباء :\r\n\r\n« مادران مردم ، حكم ظروفى براى پرورش آنها دارند - و براى نسب تنها پدران شناخته مىشوند » ! ولى اسلام اين طرز تفكر را به شدت در هم كوبيد و احكام فرزند را بر فرزندان پسرى و دخترى يكسان جارى ساخت .\r\nدر سوره انعام آيه 84 - 85 در باره فرزندان ابراهيم مىخوانيم :\r\nوَ مِنْ ذُرِّيَّتِه داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ وَكَذلِكَ نَجْزِي الْمُحْسِنِينَ وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ\r\n\r\n","description":"","footnote":"\r\n( 1 ) سوره نحل ، آيه 120 .\r\n","page_name":" 588 ","page_number":588},
  {"content":"\r\n« از فرزندان ( ابراهيم ) ، داوود و سليمان و ايوب و يوسف و موسى و هارون بودند و اين چنين نيكوكاران را پاداش مىدهيم و نيز زكريا و يحيى و عيسى و الياس كه همه از صالحان بودند » .\r\nدر اين آيه حضرت مسيح از فرزندان ابراهيم شمرده شده در حالى كه فرزند دخترى بود و اصولا پدرى نداشت .\r\nدر رواياتى كه از طرق شيعه و سنى در باره امام حسن و امام حسين ع وارد شده اطلاق كلمه « ابن رسول اللَّه » ( فرزند پيغمبر ) كرارا ديده مىشود .\r\nدر آيات مربوط به زنانى كه ازدواج با آنها حرام است مىخوانيم : وَحَلائِلُ أَبْنائِكُمُ ( يعنى همسران پسران شما ) ( 1 ) در ميان فقهاى اسلام اين مسئله مسلم است كه همسران پسرها و نوه‌ها ، چه دخترى باشند و چه پسرى بر شخص حرام است و مشمول آيه فوق مىباشند .\r\n\r\n5 - آيا مباهله يك حكم عمومى است ؟\r\nشكى نيست كه آيه فوق يك دستور كلى براى دعوت به مباهله به مسلمانان نمىدهد بلكه روى سخن در آن تنها به پيامبر اسلام ص است ، ولى اين موضوع مانع از آن نخواهد بود كه مباهله در برابر مخالفان يك حكم عمومى باشد و افراد با ايمان كه از تقوا و خدا پرستى كامل برخوردارند به هنگامى كه استدلالات آنها در برابر دشمنان بر اثر لجاجت به جايى نرسد از آنها دعوت به مباهله كنند .\r\nاز رواياتى كه در منابع اسلامى نقل شده نيز عموميت اين حكم استفاده مىشود : در تفسير نور الثقلين جلد 1 صفحه 351 حديثى از امام صادق ع نقل شده كه فرمود :\r\n« اگر سخنان حق شما را مخالفان نپذيرفتند آنها را به مباهله دعوت كنيد » .\r\n\r\n","description":"","footnote":"\r\n( 1 ) سوره نساء آيه 23 .\r\n","page_name":" 589 ","page_number":589},
  {"content":"\r\nراوى مىگويد : سؤال كردم چگونه مباهله كنم ؟\r\nفرمود : « خود را سه روز اصلاح اخلاقى كن » و گمان مىكنم كه فرمود : روزه بگير و غسل كن ، و با كسى كه مىخواهى مباهله كنى به صحرا برو ، سپس انگشتان دست راستت را در انگشتان راست او بيفكن و از خودت آغاز كن و بگو : خداوندا ! تو پروردگار آسمانهاى هفتگانه و زمينهاى هفتگانه اى و آگاه از اسرار نهان هستى ، و رحمان و رحيمى ، اگر مخالف من حقى را انكار كرده و ادعاى باطلى دارد بلائى از آسمان بر او بفرست ، و او را به عذاب دردناكى مبتلا ساز ! و بعد بار ديگر اين دعا را تكرار كن و بگو : اگر اين شخص حق را انكار كرده و ادعاى باطلى مىكند بلائى از آسمان بر او بفرست و او را به عذابى مبتلا كن ! سپس فرمود : « چيزى نخواهد گذشت كه نتيجه اين دعا آشكار خواهد شد ، به خدا سوگند كه هرگز نيافتم كسى را كه حاضر باشد اين چنين با من مباهله كند » .\r\nضمنا از اين آيه معلوم مىشود كه بر خلاف حملات بىرويه افرادى كه مىگويند « اسلام عملا آيين مردان است و زنان در آن به حساب نيامده‌اند » زنان در مواقع حساس به سهم خود در پيشبرد اهداف اسلامى همراه مردان در برابر دشمن مىايستاده‌اند ، صفحات درخشان زندگى فاطمه بانوى اسلام ع و دخترش زينب كبرى ع و زنان ديگرى كه در تاريخ اسلام ، گام بر جاى گامهاى آنها نهاده‌اند ، گواه اين حقيقت است .\r\n","description":"","footnote":"","page_name":" 590 ","page_number":590},
  {"content":"\r\n\r\n[ سوره آلعمران ‹ 4 › : آيات 62 تا 63 
  ]\r\nإِنَّ هذا لَهُوَ الْقَصَصُ الْحَقُّ وَما مِنْ إِله إِلَّا اللَّه وَإِنَّ اللَّه لَهُوَ الْعَزِيزُ الْحَكِيمُ ‹ 62 › فَإِنْ تَوَلَّوْا فَإِنَّ اللَّه عَلِيمٌ بِالْمُفْسِدِينَ ‹ 64 ›\r\n\r\nترجمه :\r\n62 - اين همان سرگذشت واقعى ( مسيح ) است . ( و ادعاهايى همچون الوهيت او ، يا فرزند خدا بودنش ، بى اساس است . ) و هيچ معبودى ، جز خداوند يگانه نيست ، و خداوند توانا و حكيم است .\r\n63 - اگر ( با اين همه شواهد روشن ، باز هم از پذيرش حق ) روى گردانند ، ( بدان كه طالب حق نيستند ، و ) خداوند از مفسده جويان ، آگاه است .\r\n\r\nتفسير : داستانهاى راستين\r\nدر آيات فوق پس از شرح زندگى مسيح به عنوان تاكيد هر چه بيشتر مىفرمايد : « اينها سرگذشت واقعى مسيح است » نه ادعاهايى همچون الوهيت مسيح يا فرزند خدا بودنش ( * ( إِنَّ هذا لَهُوَ الْقَصَصُ الْحَقُّ ) * ) .\r\nنه مدعيان خدايى او سخن حقى مىگفتند و نه آنهايى كه - العياذ باللَّه - فرزند نامشروعش مىخوانند حق آن است كه تو آوردى و تو گفتى او بنده خدا و پيامبر بود كه با يك معجزه الهى از مادرى پاك ، بدون پدر تولد يافت .\r\nباز براى تاكيد بيشتر مىافزايد : « و هيچ معبودى جز خداوند يگانه نيست » ( * ( وَما مِنْ إِله إِلَّا اللَّه ) * ) .\r\n« و خداوند يگانه قدرتمند و توانا و حكيم است » و تولد فرزندى بدون پدر در برابر قدرتش مساله مهمى نيست ( * ( وَإِنَّ اللَّه لَهُوَ الْعَزِيزُ الْحَكِيمُ ) * ) .\r\n","description":"","footnote":"","page_name":" 591 ","page_number":591},
  {"content":"\r\nآرى چنين كسى سزاوار پرستش است نه غير او .\r\nواژه « قصص » مفرد است و به معنى قصه مىباشد و در اصل از ماده « قص » ( بر وزن صف ) به معنى جستجوى چيزى كردن گرفته شده ، مثلا در داستان موسى بن عمران مىخوانيم : وَقالَتْ لأُخْتِه قُصِّيه ، « مادر موسى به خواهرش گفت :\r\nبه جستجوى موسى بپرداز « ( 1 ) .\r\nو اينكه تلافى خون را « قصاص » مىگويند به خاطر آن است كه جستجوى حق صاحب خون در آن مىشود سرگذشتها و تاريخ پيشينيان را كه حالات و ماجراهاى زندگى آنها را جستجو مىكند نيز قصه مىگويند .\r\nاز آنچه در بالا گفته شد معلوم شد كه مشار اليه در هذا سرگذشت مسيح است نه قرآن مجيد يا مجموعه تاريخ انبياء .\r\nدر آيه بعد كسانى را كه از پذيرش اين حقايق سر باز مىزنند مورد تهديد قرار داده ، مىفرمايد : « اگر ( با اين همه دلايل و شواهد روشن باز هم ) روى برگردانند ( بدان كه در جستجوى حق نيستند و فاسد و مفسدند ) زيرا خداوند از مفسدان آگاه است » ( * ( فَإِنْ تَوَلَّوْا فَإِنَّ اللَّه عَلِيمٌ بِالْمُفْسِدِينَ ) * ) .\r\nمسلم است جمعيتى كه پس از آن همه استدلالات منطقى قرآن در باره مسيح و همچنين عقبنشينى از دعوت به مباهله تسليم حق نشوند و باز هم به گفتگوهاى لجوجانه خود ادامه دهند ( حق جو ) نيستند بلكه ( مفسده جويانى ) هستند كه هدف آنها تخدير عقايد صحيح مردم است و مسلما خداوند آنها را مىشناسد و از نياتشان با خبر است و به موقع آنان را كيفر خواهد داد .\r\n\r\n","description":"","footnote":"\r\n( 1 ) سوره قصص ، آيه 11 .\r\n","page_name":" 592 ","page_number":592},
  {"content":"\r\n\r\n[ سوره آلعمران ‹ 4 › : آيه 64 
  ]\r\nقُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّه وَلا نُشْرِكَ بِه شَيْئاً وَلا يَتَّخِذَ بَعْضُنا بَعْضاً أَرْباباً مِنْ دُونِ اللَّه فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ‹ 64 ›\r\n\r\nترجمه :\r\n64 - بگو : « اى اهل كتاب ! بياييد به سوى سخنى كه ميان ما و شما يكسان است ، كه جز خداوند يگانه را نپرستيم و چيزى را همتاى او قرار ندهيم ، و بعضى از ما ، بعض ديگر را - غير از خداى يگانه - به خدايى نپذيرد . » هر گاه ( از اين دعوت ، ) سرباز زنند ، بگوييد : « گواه باشيد كه ما مسلمانيم ! »\r\n\r\nتفسير : دعوت به سوى وحدت\r\nقرآن نخستين بار در ضمن آيات گذشته مسيحيان را دعوت به استدلال منطقى كرد و پس از مخالفت دعوت به مباهله نمود و چون دعوت به مباهله به مقدار كافى در روحيه آنها اثر گذاشت به دليل اينكه حاضر به مباهله نشدند و شرايط ذمه را پذيرفتند بار ديگر از اين آمادگى روحى استفاده كرده ، مجددا شروع به استدلال مىكند - ولى اين استدلال با استدلالات سابق تفاوت فراوان دارد .\r\nدر آيات گذشته دعوت به سوى اسلام با تمام خصوصيات بود ولى در اين آيه دعوت به نقطه‌هاى مشترك ميان اسلام و آيينهاى اهل كتاب است روى سخن را به پيامبر كرده ، مىفرمايد : « بگو : اى اهل كتاب ! بياييد به سوى سخنى كه ميان ما و شما مشترك است كه جز خداوند يگانه را نپرستيم و چيزى را شريك او قرار ندهيم و بعضى از ما بعضى ديگر را غير از خداوند يگانه به خدايى نپذيرد » ( * ( قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّه وَلا نُشْرِكَ بِه شَيْئاً وَ\r\n","description":"","footnote":"","page_name":" 593 ","page_number":593},
  {"content":"\r\n* ( لا يَتَّخِذَ بَعْضُنا بَعْضاً أَرْباباً مِنْ دُونِ اللَّه ) * ) .\r\nدر واقع قرآن با اين طرز استدلال به ما مىآموزد ، اگر كسانى حاضر نبودند در تمام اهداف مقدس با شما همكارى كنند بكوشيد لا اقل در اهداف مهم مشترك همكارى آنها را جلب كنيد و آن را پايه اى براى پيشبرد اهداف مقدستان قرار دهيد .\r\nآيه فوق يك نداى وحدت است در برابر تمام مذاهب آسمانى به مسيحيان مىگويد : شما مدعى « توحيد » هستيد و حتى مىگوييد مساله « تثليث » ( اعتقاد به خدايان سه گانه ) منافاتى با « توحيد » ندارد و لذا قايل به وحدت در تثليث مىباشيد .\r\nو همچنين يهود در عين سخنان شرك آميز « عزير » را فرزند خدا پنداشتند مدعى توحيد بوده و هستند .\r\nقرآن به همه آنها اعلام مىكند : ما و شما در اصل توحيد مشتركيم بياييد دست به دست هم داده اين اصل مشترك را بدون هيچ پيرايه اى زنده كنيم و از تفسيرهاى نابجا كه نتيجه آن شرك و دورى از توحيد خالص است خوددارى نمائيم .\r\nجالب اينكه در اين آيه با سه تعبير مختلف روى مساله يگانگى خدا تاكيد شده است اول با جمله « * ( أَلَّا نَعْبُدَ إِلَّا اللَّه ) * » ( جز خدا را نپرستيم ) و بعد با جمله « * ( لا نُشْرِكَ بِه شَيْئاً ) * » ( كسى را شريك او قرار ندهيم ) و سومين بار با جمله « * ( وَلا يَتَّخِذَ بَعْضُنا بَعْضاً أَرْباباً مِنْ دُونِ اللَّه ) * » ( بعضى از ما بعضى ديگر را به خدايى نپذيرد ) .\r\nضمنا جمله اخير اشاره لطيفى به اين حقيقت است كه مسيح يكى از افراد انسان و هم نوع ما است نبايد او را به خدايى شناخت .\r\nاين احتمال نيز وجود دارد كه : بعضى از علماى منحرف اهل كتاب از مقام خود سوء استفاده مىكردند و حلال و حرام خدا را به دلخواه خويش تغيير مىدادند و ديگران از آنها پيروى مىكردند .\r\nتوضيح اينكه : از آيات قرآن استفاده مىشود كه در ميان علماى اهل كتاب\r\n","description":"","footnote":"","page_name":" 594 ","page_number":594},
  {"content":"\r\nجمعى بودند كه احكام خدا را طبق « منافع » يا « تعصبهاى » خود تحريف مىكردند ، و از نظر منطق اسلام كسى كه از چنين افرادى دانسته پيروى بدون قيد و شرط كند يك نوع عبوديت و پرستش نسبت به آنها انجام داده است .\r\nدليل اين موضع روشن است زيرا قانونگذارى و تشريع حلال و حرام مربوط به خدا است هر كس ديگرى را در اين موضوع صاحب اختيار بداند او را شريك خدا قرار داده است .\r\nمفسران در ذيل اين آيه چنين نقل كرده‌اند كه : « عدى بن حاتم » كه قبلا مسيحى بود و سپس اسلام آورد بعد از نزول اين آيه از كلمه « اربابا » ( خدايان ) اين چنين فهميد كه قرآن مىگويد اهل كتاب بعضى از علماى خود را مىپرستند ، لذا به پيغمبر عرض كرد : ما هيچگاه در زمان سابق علماى خود را عبادت نمىكرديم ! پيامبر فرمود : آيا مىدانستيد كه آنها به ميل خود احكام خدا را تغيير مىدهند و شما از آنها پيروى مىكرديد ؟\r\n« عدى » گفت : آرى .\r\nپيامبر ص فرمود : اين همان پرستش و عبوديت است ! ( 1 ) .\r\nدر حقيقت اسلام بردگى و استعمار فكرى را يك نوع « عبوديت و پرستش » مىداند و به همان شدتى كه با شرك و بت پرستى مبارزه مىكند با استعمار فكرى كه شبيه بت پرستى است نيز مىجنگد .\r\nولى بايد توجه داشت كه « ارباب » صيغه جمع است بنا بر اين نمىتوان تنها از اين آيه نهى از پرستش عيسى را استفاده كرد ولى ممكن است منظور از آيه هم نهى از عبوديت مسيح باشد و هم از عبوديت دانشمندان منحرف ! سپس در پايان آيه مىفرمايد : « اگر آنها ( بعد از اين دعوت منطقى به سوى\r\n\r\n","description":"","footnote":"\r\n( 1 ) مجمع البيان ، ذيل آيه مورد بحث .\r\n","page_name":" 595 ","page_number":595},
  {"content":"\r\nنقطه مشترك توحيد باز ) سر تابند و رويگردان شوند بگوييد گواه باشيد كه ما مسلمانيم « و تسليم حق هستيم و شما نيستيد ( * ( فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ) * ) .\r\nبنا بر اين دورى شما از حق در روح ما كمترين اثرى نمىگذارد و ما هم چنان به راه خود يعنى راه اسلام ادامه خواهيم داد تنها خدا را مىپرستيم و تنها قوانين او را به رسميت مىشناسيم و بشر پرستى به هر شكل و صورت در ميان ما نخواهد بود .\r\n\r\nنكته : نامه‌هاى پيامبر به زمامداران جهان\r\nاز تواريخ اسلامى استفاده مىشود كه پيامبر ص هنگامى كه اسلام در سرزمين حجاز به اندازه كافى نفوذ كرد ( مخصوصا بعد از نزول آيه فوق و دعوت به همكارى در امر توحيد كه قدر مشترك همه اديان آسمانى است ) نامه‌هاى متعددى براى زمامداران بزرگ آن عصر فرستاد و در قسمتى از اين نامه‌ها مخصوصا روى آيه فوق تكيه فرمود كه ذيلا به بعضى از اين نامه‌ها از نظر اهميت موضوع و چگونگى دعوت به اين اصل مشترك اشاره مىشود .\r\n1 - نامه به مقوقس ( 1 )\r\nبسم اللَّه الرحمن الرحيم - من محمد بن عبد اللَّه الى المقوقس عظيم القبط ، سلام على من اتبع الهدى ، اما بعد فانى ادعوك بدعاية الاسلام ، اسلم تسلم ، يؤتك اللَّه اجرك مرتين ، فان توليت فانما عليك اثم القبط « * ( يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّه وَلا نُشْرِكَ بِه شَيْئاً وَلا يَتَّخِذَ بَعْضُنا بَعْضاً أَرْباباً مِنْ دُونِ اللَّه فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ) * »\r\n: « به نام خداوند بخشنده بخشايشگر ، از محمد فرزند عبد اللَّه ، به مقوقس\r\n\r\n","description":"","footnote":"\r\n( 1 ) « مقوقس » ( به ضم ميم و فتح هر دو قاف ) زمامدار مصر از طرف « هرقل » پادشاه روم بود .\r\n","page_name":" 596 ","page_number":596},
  {"content":"\r\nبزرگ قبطيان . درود بر پيروان حق باد ، من تو را به سوى اسلام دعوت مىكنم ، اسلام آور تا سالم بمانى ، خداوند به تو دو بار پاداش دهد ( يكى براى ايمان آوردن خودت ، و پاداش ديگر براى كسانى كه از تو پيروى كرده ، ايمان مىآورند ) . و اگر از پذيرش اسلام سر باز زنى گناه قبطيان ( 1 ) بر تو خواهد بود « اى اهل كتاب ! ما شما را به يك اصل مشترك دعوت مىكنيم ، به اين كه غير از خداوند يگانه را نپرستيم ، و كسى را شريك او قرار ندهيم ، و بعضى از ما بعض ديگر را به خدايى نپذيرد ، و هر گاه آنان از آيين حق سر برتابند بگوييد گواه باشيد كه ما مسلمانيم » ( 2 ) .\r\nهنگامى كه « مقوقس » پست زمامدارى مصر را به عهده داشت و پيامبر اسلام براى زمامداران و بزرگان جهان نامه مىفرستاد ، و آنها را به سوى اسلام دعوت مىكرد ، از جمله « حاطب بن ابى بلتعة » را مامور ساخت تا نامه اى به « مقوقس » رهبر مصر برساند .\r\nسفير پيامبر رهسپار مصر شد و اطلاع پيدا كرد كه زمامدار مصر در اسكندريه است ، مامور پيامبر ص با وسايل مسافرتى آن روز وارد اسكندريه شد ، و خود را به كاخ « مقوقس » رسانيد و نامه را به او داد ، مقوقس نامه را باز كرد ، خواند و مقدارى فكر كرد سپس گفت : اگر راستى محمد فرستاده خدا است چرا مخالفان او توانستند وى را از زادگاه خود بيرون كنند ، و ناچار شد در مدينه سكونت گزيند ، چرا به آنها نفرين نكرد تا نابود شوند ؟\r\nفرستاده پيامبر در جواب چنين گفت : عيسى رسول خدا بود و شما نيز به حقانيت او گواهى مىدهيد ، هنگامى كه بنى اسرائيل نقشه قتل او را كشيدند چرا وى در باره آنها نفرين نكرد تا خدا آنها را هلاك كند ؟ !\r\n\r\n","description":"","footnote":"\r\n( 1 ) قبطيها نژادى بودند كه در مصر زندگى مىكردند .\r\n( 2 ) مكاتيب الرسول ، جلد 1 صفحه 97 .\r\n","page_name":" 597 ","page_number":597},
  {"content":"\r\nمقوقس در برابر اين منطق شروع به تحسين نمود و گفت : « احسنت انت حكيم من عند حكيم » : « آفرين بر تو ، مرد فهميده اى هستى كه از طرف شخص فهميده اى آمده اى » .\r\n« حاطب » سپس چنين اضافه كرد : پيش از شما كسى ( يعنى فرعون ) در اين كشور حكومت مىكرد كه مدتها به مردم خدايى مىفروخت ، خدا او را نابود ساخت تا زندگى وى براى شما مايه عبرت گردد ، ولى شما كوشش كنيد كه زندگيتان براى ديگران موجب عبرت نگردد ! پيامبر اسلام ص ما را به آيين پاكى دعوت نمود و قريش با او سرسختانه مبارزه كردند ، جمعيت يهود با كينه توزى خاص با او به مقابله برخاستند ، و نزديكترين افراد به اسلام مسيحيان هستند ، به جانم سوگند همانطور كه موسى نبوت حضرت مسيح را بشارت داد ، حضرت مسيح نيز ، مبشر محمد ص بود ، ما شما را به سوى اسلام دعوت مىكنيم همانطور كه شما پيروان تورات را به انجيل دعوت نموديد ، هر ملتى كه دعوت پيامبر حقى را بشنود بايد از او پيروى كند ، من نداى محمد ص را به سرزمين شما رسانيدم شايسته است كه شما و ملت مصر به اين دعوت پاسخ گوئيد ، « حاطب بن ابى بلتعة » مدتى توقف كرد تا پاسخ نامه رسول اللَّه ص را دريافت دارد .\r\nچند روز گذشت ، روزى « مقوقس » ، « حاطب » را به كاخ خود فرا خواند ، از او خواست تا توضيح بيشترى در باره اسلام در اختيار او بگذارد .\r\nحاطب در پاسخ او گفت : محمد ص ما را به پرستش خداى يگانه دعوت مىكند ، و دستور مىدهد مردم شبانه روز پنج بار با پروردگار خود از نزديك ارتباط پيدا كنند ، نماز بگذارند ، و يك ماه را در سال روزه بدارند و خانه خدا ( مركز توحيد ) را زيارت كنند ، به پيمان خود وفادار باشند ، و از خوردن خون و مردار دورى كنند ، و مقدارى از خصوصيات زندگى پيامبر اسلام را نيز براى او شرح داد .\r\n« مقوقس » گفت : اينها نشانه‌هاى خوبى است ، من تصور مىكردم كه خاتم\r\n","description":"","footnote":"","page_name":" 598 ","page_number":598},
  {"content":"\r\nپيامبران از سرزمين شام كه سرزمين پيامبران است ظهور خواهد كرد اكنون بر من روشن شد كه او از سرزمين حجاز برانگيخته شده است .\r\nسپس به نويسنده خود دستور داد تا نامه اى به عربى به اين مضمون براى پيامبر بنويسد : « به محمد فرزند عبد اللَّه از مقوقس بزرگ قبطيان ، درود بر تو ، من نامه تو را خواندم و از مقصدت آگاه گرديدم ، و حقيقت دعوت تو را دريافتم ، من مىدانستم كه پيامبرى ظهور خواهد كرد ولى تصور مىنمودم او از منطقه شام برانگيخته مىشود ، من مقدم فرستاده تو را گرامى داشتم ، سپس در نامه به هدايايى كه براى پيامبر فرستاده بود اشاره كرد و نامه را با جمله » سلام بر تو « ختم نمود ( 1 ) .\r\nدر تواريخ آمده كه مقوقس حدود يازده نوع هديه براى پيامبر فرستاد كه خصوصيات آن در تاريخ اسلام ثبت است .\r\nاز جمله يك طبيب هم خدمت پيامبر فرستاد تا بيماران مسلمانان را معالجه كند .\r\nپيامبر هدايا را قبول كرد ، ولى طبيب را نپذيرفت و فرمود : ما مردمى هستيم كه تا گرسنه نشويم غذا نمىخوريم ، و قبل از سير شدن دست از طعام بر مىداريم ، و اين امر براى سلامت و بهداشت ما كافى است ( و شايد علاوه بر اين دستور بزرگ بهداشتى ، پيامبر از شخص طبيب كه قاعدتا مسيحى متعصبى بود ايمن نبود و نخواست جان خود و مسلمانان را بدست او بسپارد ) .\r\nاينكه مقوقس سفير پيامبر را گرامى داشت و هدايايى براى حضرت فرستاد و نام محمد ص را در نامه بر نام خود مقدم نمود ، همگى حاكى از اين است كه او دعوت رسول خدا را در باطن پذيرفته بود ، و يا حد اقل تمايل به اسلام پيدا كرد ولى به خاطر اينكه موقعيت او متزلزل نگردد از اظهار تمايل به اسلام به طور آشكار خوددارى مىكرد .\r\n\r\n","description":"","footnote":"\r\n( 1 ) مكاتيب الرسول ، صفحه 100 .\r\n","page_name":" 599 ","page_number":599},
  {"content":"\r\n\r\n2 - نامه براى قيصر روم :\r\nبسم اللَّه الرحمن الرحيم من محمد بن عبد اللَّه الى هرقل عظيم الروم سلام على من اتبع الهدى اما بعد فانى ادعوك بدعاية الاسلام اسلم تسلم يؤتك اللَّه اجرك مرتين فان توليت فانما عليك اثم الاريسين « * ( يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّه وَلا نُشْرِكَ بِه شَيْئاً وَلا يَتَّخِذَ بَعْضُنا بَعْضاً أَرْباباً مِنْ دُونِ اللَّه فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ) *\r\n« : از محمد فرزند عبد اللَّه به هرقل بزرگ و پادشاه روم درود بر آنها كه پيروى از حق كنند ، تو را به اسلام دعوت مىكنم اسلام آور تا در امان و سلامت باشى خداوند به تو دو پاداش دهد .\r\n( يكى پاداش ايمان خود و ديگر پاداش كسانى كه به پيروى تو ايمان مىآورند ) اگر از آئين اسلام روى گردانى گناه اريسيان ( نژاد رومى و جمعيت كارگران ) نيز بر تو خواهد بود . « اى اهل كتاب ! ما شما را به يك اصل مشترك دعوت مىكنيم كه غير از خدا را نپرستيم ، كسى را شريك او قرار ندهيم ، بعضى از ما بعضى ديگر را به خدايى نپذيرد ، هر گاه آنان از آئين حق سر برتابند بگوئيد : گواه باشيد كه ما مسلمانيم » .\r\nمامور ابلاغ رسالت پيامبر ص به « قيصر » مردى به نام « دحيه كلبى » سفير پيامبر عازم روم شد ولى پيش از آن كه به قسطنطنيه به مركز حكومت قيصر برسد اطلاع پيدا كرد كه قيصر به قصد زيارت بيت المقدس قسطنطنيه را ترك گفته است لذا با استاندار « بصرى » « حارث بن ابى شمر » تماس گرفت و ماموريت خود را براى او شرح داد .\r\nظاهرا پيامبر هم اجازه داده بود كه دحيه نامه را به حاكم بصرى بدهد تا او نامه را به قيصر برساند .\r\nپس از آنكه سفير پيامبر با حاكم تماس گرفت استاندار ، « عدى بن حاتم » را خواست و او را مامور كرد تا همراه « دحيه » بسوى بيت المقدس برود و نامه را\r\n","description":"","footnote":"","page_name":" 600 ","page_number":600},
  {"content":"\r\nبه حضور قيصر برساند .\r\nملاقات سفير با قيصر در شهر « حمص » صورت گرفت ، اما قبل از اينكه ملاقات صورت گيرد كارپردازان دستگاه گفتند : بايد در مقابل قيصر سجده كنى و در غير اين صورت به تو اعتنايى نخواهد كرد ، « دحيه » آن مرد هوشيار گفت : من براى كوبيدن اين سنتهاى نابجا اين همه راه آمده‌ام ، من از طرف صاحب اين نامه آمده‌ام تا به قيصر ابلاغ كنم كه بشر پرستى بايد از ميان برود و جز خداى يگانه كسى پرستش نشود ، با اين عقيده چگونه ممكن است براى غير خدا سجده كنم ؟ ! منطق نيرومند فرستاده پيامبر ص مورد اعجاب آنها قرار گرفت ، يك نفر از درباريان گفت : بنا بر اين مىتوانى نامه را روى ميز مخصوص سلطان بگذارى و برگردى كسى جز قيصر دست به نامه‌هاى روى ميز نمىزند ، « دحيه » از او تشكر كرد و نامه را روى ميز گذارد و بازگشت .\r\nقيصر نامه را گشود ابتداى نامه كه با بسم اللَّه شروع شده بود توجه او را به خود جلب كرد و گفت : من غير از نامه « سليمان » تا كنون چنين نامه اى نديده‌ام ! بعد مترجم خود را خواست تا نامه را بخواند و ترجمه كند .\r\nزمامدار روم احتمال داد نويسنده نامه همان پيامبر موعود انجيل و تورات باشد در صدد بر آمد تا از خصوصيات زندگى وى اطلاع بدست آورد دستور داد تا سراسر شام را گردش كنند شايد نزديكان محمد ص و يا كسى كه از اوضاع وى اطلاع دارد بيابند ، اتفاقا در همان ايام ابو سفيان و دسته اى از قريش براى تجارت به شام كه جزء روم شرقى بود آمده بودند ، مامور قيصر با آنها تماس گرفت و آنها را به بيت المقدس برد ، قيصر از آنها سؤال كرد آيا در ميان شما كسى هست كه با محمد ص پيوند خويشاوندى داشته باشد .\r\nابو سفيان گفت : من با محمد ص از يك طايفه هستيم و در جد چهارم به هم مىرسيم ، سپس قيصر از او سؤالاتى كرد و او به ترتيب پاسخ گفت :\r\n","description":"","footnote":"","page_name":" 601 ","page_number":601},
  {"content":"\r\n1 - حسب و نسب محمد چگونه است ؟\r\nابو سفيان گفت : از خانواده اى اصيل و شريف است .\r\n2 - در نياكان او كسى هست كه بر مردم سلطنت كرده باشد ؟\r\n- نه .\r\n3 - آيا پيش از آنكه ادعاى نبوت كند از دروغ پرهيز داشت ؟\r\n- بلى محمد مرد راستگو بود .\r\n4 - چه طبقه اى با او مخالفاند و چه جمعيتى از او طرفدارى مىكنند ؟\r\n- طبقه اشراف با او مخالفاند افراد عادى و متوسط خواهان وى هستند .\r\n5 - از پيروان او كسى مرتد شده و از آئين او بازگشته است ؟\r\n- نه .\r\n6 - آيا پيروان او رو به فزونى هستند ؟\r\n- آرى .\r\nسپس قيصر به ابو سفيان و همراهان او گفت : اگر اين گزارشها صحيح باشد حتما او پيامبر موعود است . من اطلاع داشتم كه چنين پيامبرى ظهور خواهد كرد ولى نمىدانستم كه از قريش خواهد بود ، من حاضرم در برابر او خضوع كنم و به عنوان احترام پاى او را شستشو دهم ( يكى از احترامات كه در آن زمان معمول بوده است ) .\r\nمن پيشبينى مىكنم آئين و حكومت او سرزمين روم را خواهد گرفت .\r\n« قيصر » ، « دحيه » را خواست ، او را احترام كرد و پاسخ نامه پيامبر ص را نوشت و هديه اى نيز همراه آن ، براى پيامبر ص فرستاد و علاقه خود را نسبت به پيامبر اسلام ص در آن نامه منعكس نمود ( 1 ) .\r\n\r\n","description":"","footnote":"\r\n( 1 ) مكاتيب الرسول ، جلد اول صفحه 109 .\r\n","page_name":" 602 ","page_number":602},
  {"content":"\r\n\r\n[ سوره آلعمران ‹ 4 › : آيات 65 تا 68 
  ]\r\nيا أَهْلَ الْكِتابِ لِمَ تُحَاجُّونَ فِي إِبْراهِيمَ وَما أُنْزِلَتِ التَّوْراةُ وَالإِنْجِيلُ إِلَّا مِنْ بَعْدِه أَ فَلا تَعْقِلُونَ ‹ 65 › ها أَنْتُمْ هؤُلاءِ حاجَجْتُمْ فِيما لَكُمْ بِه عِلْمٌ فَلِمَ تُحَاجُّونَ فِيما لَيْسَ لَكُمْ بِه عِلْمٌ وَاللَّه يَعْلَمُ وَأَنْتُمْ لا تَعْلَمُونَ ‹ 66 › ما كانَ إِبْراهِيمُ يَهُودِيًّا وَلا نَصْرانِيًّا وَلكِنْ كانَ حَنِيفاً مُسْلِماً وَما كانَ مِنَ الْمُشْرِكِينَ ‹ 67 › إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا وَاللَّه وَلِيُّ الْمُؤْمِنِينَ ‹ 68 ›\r\n\r\nترجمه :\r\n65 - اى اهل كتاب ! چرا در باره ابراهيم ، گفتگو و نزاع مىكنيد ( و هر كدام ، او را پيرو آيين خودتان معرفى مىنماييد ) ؟ ! در حالى كه تورات و انجيل ، بعد از او نازل شده است ؟ آيا انديشه نمىكنيد ؟ ! 66 - شما كسانى هستيد كه در باره آنچه نسبت به آن آگاه بوديد ، گفتگو و ستيز كرديد ، چرا در باره آنچه آگاه نيستيد ، گفتگو مىكنيد ؟ ! و خدا مىداند ، و شما نمىدانيد .\r\n67 - ابراهيم نه يهودى بود و نه نصرانى ، بلكه موحدى خالص و مسلمان بود ، و هرگز از مشركان نبود .\r\n68 - سزاوارترين مردم به ابراهيم ، آنها هستند كه از او پيروى كردند ، و ( در زمان و عصر او ، به مكتب او وفادار بودند ، همچنين ) اين پيامبر و كسانى كه ( به او ) ايمان آورده‌اند ( از همه سزاوارترند ) ، و خداوند ، ولى و سرپرست مؤمنان است .\r\n","description":"","footnote":"","page_name":" 603 ","page_number":603},
  {"content":"\r\n\r\nشان نزول :\r\nدر اخبار اسلامى آمده است كه دانشمندان يهود و نصاراى نجران نزد پيامبر ص به گفتگو و نزاع در باره حضرت ابراهيم برخاستند يهود مىگفتند : او تنها يهودى بوده و نصارى مىگفتند : او فقط نصرانى بود ( به اين ترتيب هر كدام مدعى بودند كه او از ما است تا امتياز بزرگى براى خود ثابت كنند زيرا ابراهيم پيامبر بزرگ خدا در ميان تمام پيروان مذاهب به عظمت شناخته مىشد ) آيات فوق نازل شد و آنها را در اين ادعاهاى بى اساس تكذيب كرد .\r\n\r\nتفسير : گفتگوى اهل كتاب در باره ابراهيم ع\r\nدر ادامه بحثهاى مربوط به اهل كتاب در اين آيات روى سخن را به آنها كرده ، مىفرمايد : « اى اهل كتاب ! چرا در باره ابراهيم به گفتگو و نزاع مىپردازيد ( و هر كدام او را از خود مىدانيد ) در حالى كه تورات و انجيل بعد از او نازل شده ( و دوران او قبل از موسى ع و مسيح ع بود ) آيا انديشه نمىكنيد ؟ » ( * ( يا أَهْلَ الْكِتابِ لِمَ تُحَاجُّونَ فِي إِبْراهِيمَ وَما أُنْزِلَتِ التَّوْراةُ وَالإِنْجِيلُ إِلَّا مِنْ بَعْدِه أَ فَلا تَعْقِلُونَ ) * ) .\r\nآيا چنين چيزى معقول است كه پيامبر پيشين پيرو آئينهاى بعد از خود باشد ؟\r\nدر آيه بعد از طريق ديگرى آنها را مورد سرزنش قرار داده ، مىفرمايد : « شما كسانى هستيد كه در باره آنچه نسبت به آن آگاهى داشتيد بحث و گفتگو كرديد ولى چرا در باره آنچه به آن آگاهى نداريد ، بحث و گفتگو مىكنيد » ؟ ( * ( ها أَنْتُمْ هؤُلاءِ حاجَجْتُمْ فِيما لَكُمْ بِه عِلْمٌ فَلِمَ تُحَاجُّونَ فِيما لَيْسَ لَكُمْ بِه عِلْمٌ ) * ) .\r\nاشاره به اينكه شما در مسائل مربوط به مذهب خودتان كه از آن آگاهى\r\n","description":"","footnote":"","page_name":" 604 ","page_number":604},
  {"content":"\r\nداشتيد بحث و گفتگو كرديد و ديديد كه حتى در اين مباحث گرفتار چه اشتباهات بزرگى شده‌ايد و چه اندازه از حقيقت دور افتاده‌ايد ( و در واقع علم شما جهل مركب بود ) با اين حال چگونه در چيزى كه از آن اطلاع نداريد بحث و گفتگو مىكنيد و در نتيجه سخنى مىگوئيد كه با هيچ تاريخى سازگار نيست .\r\nسپس براى تاكيد مطالب گذشته و آماده ساختن براى بحث آينده مىگويد :\r\n« خدا مىداند و شما نمىدانيد » ( * ( وَاللَّه يَعْلَمُ وَأَنْتُمْ لا تَعْلَمُونَ ) * ) .\r\nآرى او مىداند كه در چه تاريخى آئين خود را بر ابراهيم نازل كرده ، نه شما كه در زمانهاى بعد به وجود آمده‌ايد و بدون اطلاع و مدرك ، در اين باره قضاوت مىكنيد .\r\nسپس با صراحت تمام به اين مدعيان پاسخ مىگويد كه : « ابراهيم نه يهودى بود و نه نصرانى ، بلكه موحد خالص و مسلمان ( پاك نهادى ) بود » ( * ( ما كانَ إِبْراهِيمُ يَهُودِيًّا وَلا نَصْرانِيًّا وَلكِنْ كانَ حَنِيفاً مُسْلِماً ) * ) .\r\nبايد توجه داشت كه واژه « حنيفا » از ماده « حنف » ( بر وزن انف ) به معنى شخصى يا چيزى است كه تمايل به سويى پيدا كرده و در زبان قرآن به كسى گفته مىشود كه از آئينهاى باطل به سوى آئين حق متمايل شده است .\r\nدر اينجا خداوند ابراهيم ع را به عنوان حنيف توصيف نموده ، زيرا او بود كه پرده‌هاى تقليد و تعصب را دريد ، و در زمان و محيطى كه غرق بت پرستى بود هرگز در برابر بت سجده نكرد .\r\nولى از آنجا كه بت پرستان زمان جاهليت عرب ، نيز خود را بر دين حنيف ابراهيم ع معرفى مىكردند ، و اين سخن به قدرى شايع شده بود كه يهود و نصارى آنها را حنفاء مىگفتند ( به اين ترتيب حنيف درست معنايى بر ضد معناى اصليش پيدا كرده بود ، و با بت پرستى مرادف شده بود ) خداوند پس از توصيف\r\n","description":"","footnote":"","page_name":" 605 ","page_number":605},
  {"content":"\r\nابراهيم ع به عنوان حنيف و مسلم ، مىفرمايد : « او هرگز از مشركان نبود » ( * ( وَما كانَ مِنَ الْمُشْرِكِينَ ) * ) .\r\nتا هر گونه ارتباطى ميان ابراهيم و بت پرستان عرب را نفى كند .\r\n\r\nسؤال :\r\nدر اينجا ممكن است گفته شود : اگر ابراهيم را نتوانيم پيرو آئين موسى ع و مسيح ع معرفى كنيم به طريق اولى نمىتوانيم او را مسلمان بدانيم ، زيرا او هزاران سال قبل از ظهور اسلام و پيغمبر اكرم ص بوده است ؟ پس چرا قرآن او را به عنوان مسلم معرفى كرده است ؟\r\nپاسخ اين سؤال از نكته اى كه قبلا نيز به آن اشاره كرده‌ايم روشن مىشود كه « مسلم » در اصطلاح قرآن به معنى خصوص پيروان پيامبر اسلام ص نيست بلكه اسلام به معنى وسيع كلمه ، همان تسليم در برابر فرمان حق و توحيد كامل و خالى از هر گونه شرك و بت پرستى است ، كه ابراهيم ع پرچمدار آن بود .\r\nبنا بر آنچه گفته شد معلوم شد كه ابراهيم پيرو هيچ يك از اين آئينها نبوده ، تنها چيزى كه در اينجا باقى مىماند اين است كه چه كسانى مىتوانند رابطه و پيوند خود را با مكتب ابراهيم ع - به عنوان يك سند افتخار - اثبات كنند ، و به تعبير ديگر چگونه مىتوان خود را پيرو اين پيامبر بزرگ كه همه پيروان اديان الهى براى او عظمت قائل هستند دانست .\r\nدر آخرين آيه مورد بحث ، به اين معنى پرداخته و مىگويد : « سزاوارترين مردم به ابراهيم آنها هستند كه از او پيروى كردند و اين پيامبر ( پيامبر اسلام ) و كسانى كه به او ايمان آورده‌اند مىباشند » ( * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا ) * ) .\r\nبنا بر اين مساله قرابت و خويشاوندى و يا مساله نژاد كه پيروان اديان مختلف\r\n","description":"","footnote":"","page_name":" 606 ","page_number":606},
  {"content":"\r\nبراى اثبات پيوند خود با ابراهيم ذكر مىكردند ، هيچگونه ارزشى ندارد و ولايت و ارتباط با پيامبران تنها از طريق ايمان خالص به خداوند و پيروى از مكتب آنها است و به اين طريق ثابت مىشود كه پيوند واقعى پيوند مكتبى است چه كسانى كه در زمان او زندگى داشتند و از او پيروى كردند ( * ( لَلَّذِينَ اتَّبَعُوه ) * ) .\r\nو چه كسانى كه بعد از او به مكتب و برنامه او وفادارى نشان دادند ، مانند « اين پيامبر اسلام ص و پيروان او » ( * ( وَهذَا النَّبِيُّ وَالَّذِينَ آمَنُوا ) * ) .\r\nاهل كتاب با عقائد شرك آميز خود كه اساسىترين اصل دعوت ابراهيم ع يعنى توحيد را زير پا گذارده‌اند ، و يا بت پرستان عرب كه درست در نقطه مقابل آئين ابراهيم ع قرار گرفته‌اند ، چگونه مىتوانند خود را پيرو ابراهيم و در خط او بدانند ، آرى بايد اعتراف كنيم كه نزديكترين افراد به ابراهيم پيامبر اسلام و پيروان او هستند كه در اصول و فروع اسلام به او وفادار ماندند .\r\nو در پايان آيه به آنها كه پيرو واقعى مكتب پيامبران بزرگ خدا بودند بشارت مىدهد كه « خداوند ولى و سرپرست مؤمنان است » ( * ( وَاللَّه وَلِيُّ الْمُؤْمِنِينَ ) * ) .\r\n\r\nنكته : مهمترين پيوند ، پيوند مكتبى است\r\nدر آيه فوق ضمنا اين حقيقت بيان شده است كه هيچ رابطه اى بالاتر از رابطه مكتبى نيست ، بلكه ارتباط با مردان خدا و اولياء اللَّه تنها از همين طريق است .\r\nبنا بر اين هيچ كس نمىتواند ، ادعاى ارتباط با پيامبر اسلام ص و امامان معصوم ع كند مگر از همين طريق .\r\nدر روايات اسلامى نيز روى اين موضوع ، با صراحت تكيه شده است از جمله در حديثى از على ع مىخوانيم :\r\nان اولى الناس بالانبياء اعملهم بما جاؤا به ثم تلا هذه الاية ( * ( إِنَّ أَوْلَى النَّاسِ بِإِبْراهِيمَ . . . ) * ) و قال ان ولى محمد ص من اطاع\r\n","description":"","footnote":"","page_name":" 607 ","page_number":607},
  {"content":"\r\nاللَّه و ان بعدت لحمته و ان عدو محمد من عصى اللَّه و ان قربت قرابته\r\n: « سزاوارترين مردم به پيامبران آنها هستند كه به دستورهاى آنها بيش از هر كس عمل مىكنند - سپس آيه فوق را تلاوت فرمود - و افزود : دوست محمد كسى است كه اطاعت از فرمان خدا كند هر چند نسبش از او دور باشد و دشمن محمد ص كسى است كه نافرمانى او كند هر چند قرابت و خويشاونديش با او نزديك باشد » ( 1 ) .\r\n\r\n","description":"","footnote":"\r\n( 1 ) مجمع البيان ، جلد 1 و 2 صفحه 458 ( در بعضى از نسخه‌ها اعلمهم و در بعضى از نسخه‌ها اعملهم نقل شده و در تفسير نور الثقلين كه از مجمع نقل كرده اعملهم آمده است - نور الثقلين ، جلد 1 صفحه 353 .\r\n","page_name":" 608 ","page_number":608},
  {"content":"\r\n\r\n[ سوره آلعمران ‹ 4 › : آيه 69 
  ]\r\nوَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ وَما يُضِلُّونَ إِلَّا أَنْفُسَهُمْ وَما يَشْعُرُونَ ‹ 69 ›\r\n\r\nترجمه :\r\n69 - جمعى از اهل كتاب ( از يهود ) ، دوست داشتند ( و آرزو مىكردند ) شما را گمراه كنند ، ( اما آنها بايد بدانند كه نمىتوانند شما را گمراه سازند ، ) آنها گمراه نمىكنند مگر خودشان را ، و نمىفهمند !\r\n\r\nشان نزول :\r\nبعضى از مفسران نقل كرده‌اند كه جمعى از يهود كوشش داشتند افراد سرشناس و مبارزى از مسلمانان پاكدل چون « معاذ » و « عمار » و بعضى ديگر را به سوى آئين خود دعوت كنند و با وسوسه‌هاى شيطانى از اسلام بازگردانند آيه فوق نازل شد و به همه مسلمانان در اين زمينه اخطار كرد ( 1 ) !\r\n\r\nتفسير : وسوسه‌هاى يهود\r\nهمانگونه كه در شان نزول گفته شد ، دشمنان اسلام مخصوصا يهود براى دور ساختن تازه مسلمانان از اسلام ، از هيچگونه كوشش فروگذار نبودند ، و حتى در ياران مخصوص پيامبر ص چنين طمعى داشتند كه بتوانند آنها را از اسلام بازگردانند ، و بىشك اگر مىتوانستند در يك يا چند نفر از ياران نزديك آن حضرت نفوذ كنند ضربه بزرگى بر اسلام وارد مىشد و زمينه براى تزلزل ديگران نيز فراهم مىگشت .\r\nآيه فوق ضمن افشاى اين نقشه دشمنان ، به آنها يادآور مىشود كه دست از كوشش بيهوده خود بر دارند ، مىفرمايد : « جمعى از اهل كتاب دوست داشتند شما\r\n\r\n","description":"","footnote":"\r\n( 1 ) اين شان نزول با اختلاف مختصرى در تفسير ابو الفتوح ، روح المعانى و تفسير كبير و غير آن آمده است .\r\n","page_name":" 609 ","page_number":609},
  {"content":"\r\nرا گمراه كنند « ( * ( وَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ ) * ) ( 1 ) ( 2 ) .\r\nغافل از اينكه تربيت مسلمانان در مكتب پيامبر ص به اندازه اى حساب شده و آگاهانه بود كه احتمال بازگشت وجود نداشت ، آنها اسلام را با تمام هستى خود دريافته بودند و به آن عشق مىورزيدند ، بنا بر اين دشمنان نمىتوانستند آنها را گمراه سازند .\r\nبلكه به گفته قرآن در ادامه اين آيه « آنها تنها خودشان را گمراه مىكنند و نمىفهمند » ( * ( وَما يُضِلُّونَ إِلَّا أَنْفُسَهُمْ وَما يَشْعُرُونَ ) * ) .\r\nزيرا آنها با القاء شبهات و نسبت دادن خلافها به اسلام و پيامبر ص روح بدبينى را در روح خود پرورش مىدادند زيرا كسى كه در صدد عيبجويى و خرده گيرى است ، نقطه‌هاى قوت را نمىبيند و گاه بر اثر تعصب و لجاجت نقاط نورانى و قوت در نظرش تاريك و منفى جلوه مىكند و به همين دليل روز به روز بيشتر از حق فاصله مىگيرد .\r\nجمله « * ( وَما يَشْعُرُونَ ) * » ( آنها متوجه نيستند و نمىفهمند ) گويا اشاره به همين نكته روانى است كه انسان ناخودآگاه تحت تاثير سخنان خويش است . و به هنگامى كه سعى دارد ديگران را با سفسطه و دروغ و تهمت گمراه كند خودش از آثار آن بر كنار نخواهد بود و اين خلافگويىها كم كم در روح و جان او چنان اثر مىگذارد كه به صورت يك عقيده راسخ در مىآيد ، و آنها را باور مىكند و براى هميشه گمراه مىشود .\r\n\r\n","description":"","footnote":"\r\n( 1 ) « لو » در جمله « * ( لَوْ يُضِلُّونَكُمْ ) * » به معنى « ان » مصدريه است ، و از آنجا كه « لو » معنى تمنى را در اين گونه موارد مىرساند ، به جاى آن نشسته تا رساتر باشد .\r\n( 2 ) « طائفة » از ماده « طواف » به معنى حركت دور چيزى است ، و از آنجا كه در گذشته براى مسائل ايمنى و امنيتى ، به صورت دسته جمعى ، مسافرت مىكردند ، واژه طائفه ، بر آنها اطلاق شد و سپس به هر گروه و جمعيتى طائفه گفتند .\r\n","page_name":" 610 ","page_number":610},
  {"content":"\r\n\r\n[ سوره آلعمران ‹ 4 › : آيات 70 تا 71 
  ]\r\nيا أَهْلَ الْكِتابِ لِمَ تَكْفُرُونَ بِآياتِ اللَّه وَأَنْتُمْ تَشْهَدُونَ ‹ 70 › يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَتَكْتُمُونَ الْحَقَّ وَأَنْتُمْ تَعْلَمُونَ ‹ 71 ›\r\n\r\nترجمه :\r\n70 - اى اهل كتاب ! چرا به آيات خدا كافر مىشويد ، در حالى كه ( به درستى آن ) گواهى مىدهيد ؟ ! 71 - اى اهل كتاب ! چرا حق را با باطل ( مىآميزيد و ) مشتبه مىكنيد ( تا ديگران نفهمند و گمراه شوند ) ، و حقيقت را پوشيده مىداريد در حالى كه مىدانيد ؟ !\r\n\r\nتفسير : چرا كتمان حق مىكنيد ؟\r\nدر ادامه گفتگو در باره فعاليتهاى تخريبى اهل كتاب كه در آيه سابق به آن اشاره شد ، در اين دو آيه روى سخن را به آنان كرده ، و به خاطر كتمان حق و عدم تسليم در برابر آن آنها را شديدا مورد سرزنش قرار مىدهد :\r\nنخست مىفرمايد : « اى اهل كتاب ! چرا به آيات خدا كافر مىشويد در حالى كه ( به صحت و صدق آن ) گواهى مىدهيد » ( * ( يا أَهْلَ الْكِتابِ لِمَ تَكْفُرُونَ بِآياتِ اللَّه وَأَنْتُمْ تَشْهَدُونَ ) * ) ( 1 ) .\r\nشما نشانه‌هاى پيامبر اسلام ص را در تورات و انجيل خوانده‌ايد و نسبت به\r\n\r\n","description":"","footnote":"\r\n( 1 ) جمله « تشهدون » طبق تفسيرى كه در بالا ذكر شد به معنى علم و آگاهى است - همانگونه كه در مجمع البيان و غير آن آمده است - اين علم و آگاهى از ذكر اوصاف پيامبر اسلام ص در تورات و انجيل سرچشمه مىگرفت ، ولى بعضى گفته‌اند منظور از آن علم و آگاهى به كفايت معجزات براى اثبات نبوت پيامبر اسلام است و بعضى گفته‌اند منظور اين است كه شما در ظاهر انكار مىكنيد ولى در جلسات خصوصى شهادت به صدق دعوت پيامبر ص و حقانيت او مىدهيد .\r\n","page_name":" 611 ","page_number":611},
  {"content":"\r\nآن آگاهى داريد ، چرا راه انكار را در پيش مىگيريد ؟\r\nدر آيه دوم بار ديگر آنها را مخاطب ساخته ، مىگويد : « اى اهل كتاب ! چرا حق را با باطل مىآميزيد و مشتبه مىكنيد ؟ ( تا مردم را به گمراهى بكشانيد و خودتان نيز گمراه شويد ) و چرا حق را پنهان مىداريد در حالى كه مىدانيد ؟ » ( * ( يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَتَكْتُمُونَ الْحَقَّ وَأَنْتُمْ تَعْلَمُونَ ) * ) .\r\nدر حقيقت در آيه قبل آنها را به انحراف از راه حق كه با علم و آگاهى صورت مىگرفته مؤاخذه مىكند ، و در آيه دوم به منحرف ساختن ديگران .\r\nدر ذيل آيه 42 سوره بقره كه همين مضمون را در بر داشت ، بحثهاى ديگرى در اين زمينه گذشت .\r\n","description":"","footnote":"","page_name":" 612 ","page_number":612},
  {"content":"\r\n\r\n[ سوره آلعمران ‹ 4 › : آيات 72 تا 74 
  ]\r\nوَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْه النَّهارِ وَاكْفُرُوا آخِرَه لَعَلَّهُمْ يَرْجِعُونَ ‹ 72 › وَلا تُؤْمِنُوا إِلَّا لِمَنْ تَبِعَ دِينَكُمْ قُلْ إِنَّ الْهُدى هُدَى اللَّه أَنْ يُؤْتى أَحَدٌ مِثْلَ ما أُوتِيتُمْ أَوْ يُحاجُّوكُمْ عِنْدَ رَبِّكُمْ قُلْ إِنَّ الْفَضْلَ بِيَدِ اللَّه يُؤْتِيه مَنْ يَشاءُ وَاللَّه واسِعٌ عَلِيمٌ ‹ 74 › يَخْتَصُّ بِرَحْمَتِه مَنْ يَشاءُ وَاللَّه ذُو الْفَضْلِ الْعَظِيمِ ‹ 74 ›\r\n\r\nترجمه :\r\n72 - و جمعى از اهل كتاب ( از يهود ) گفتند : « ( برويد در ظاهر ) به آنچه بر مؤمنان نازل شده ، در آغاز روز ايمان بياوريد ، و در پايان روز ، كافر شويد ( و باز گرديد ) ! شايد آنها ( از آيين خود ) باز گردند ! ( زيرا شما را ، اهل كتاب و آگاه از بشارات آسمانى پيشين مىدانند ، و اين توطئه كافى است كه آنها را متزلزل سازد ) .\r\n73 - و جز به كسى كه از آيين شما پيروى مىكند ، ( واقعا ) ايمان نياوريد ! » بگو : « هدايت ، هدايت الهى است ! ( و اين توطئه شما ، در برابر آن بى اثر است ) » ! ( سپس اضافه كردند : « تصور نكنيد ) به كسى همانند شما ( كتاب آسمانى ) داده مىشود ، يا اينكه مىتوانند در پيشگاه پروردگارتان ، با شما بحث و گفتگو كنند ، ( بلكه نبوت و منطق ، هر دو نزد شماست ! ) » بگو : « فضل ( و موهبت نبوت و عقل و منطق ، در انحصار كسى نيست ، بلكه ) به دست خداست ، و به هر كس بخواهد ( و شايسته بداند ، ) مىدهد ، و خداوند ، واسع [ داراى مواهب گسترده 
  ] و آگاه ( از موارد شايسته آن ) است .\r\n74 - هر كس را بخواهد ، ويژه رحمت خود مىكند ، و خداوند ، داراى مواهب عظيم است . »\r\n\r\nشان نزول :\r\nبعضى از مفسران پيشين نقل كرده‌اند كه دوازده نفر از دانشمندان يهود خيبر\r\n","description":"","footnote":"","page_name":" 613 ","page_number":613},
  {"content":"\r\nو نقاط ديگر نقشه اى ماهرانه براى متزلزل ساختن بعضى از مؤمنان طرح نموده و با يكديگر تبانى كردند كه صبحگاهان خدمت پيامبر اكرم ص برسند و ظاهرا ايمان بياورند و مسلمان شوند ، ولى در آخر روز از اين آئين برگردند و هنگامى كه از آنها سؤال شود چرا چنين كرده‌اند بگويند : ما صفات محمد ص را از نزديك مشاهده كرديم و هنگامى كه به كتب دينى خود مراجعه نموده و يا با دانشمندان دينى خود مشورت كرديم ديديم صفات و روش او با آنچه در كتب ما است تطبيق نمىكند و لذا برگشتيم ، تا اين موضوع سبب شود كه عده اى بگويند اينها به كتب آسمانى از ما آگاهترند ، لا بد آنچه را مىگويند راست گفته‌اند و به اين وسيله متزلزل مىگردند .\r\nشان نزول ديگرى نيز در باره آيه نقل شده اما آنچه در بالا گفته شد به معنى آيه نزديكتر است .\r\n\r\nتفسير : يك توطئه خطرناك !\r\nآيات فوق ، پرده از روى يكى ديگر از نقشه‌هاى ويرانگر يهود بر مىدارد و نشان مىدهد كه آنها براى متزلزل ساختن ايمان مسلمانان از هر وسيله اى استفاده مىكردند ، تهاجم نظامى ، سياسى و اقتصادى و فرهنگى و آيات فوق ، اشاره به بخشى از تهاجم فرهنگى آنها دارد .\r\nمىفرمايد : « گروهى از اهل كتاب گفتند : ( برويد و ظاهرا ) به آنچه بر مؤمنان نازل شده در آغاز روز ايمان بياوريد و در پايان روز كافر شويد ( و كفر خود را آشكار سازيد ) شايد آنها - مؤمنان - نيز متزلزل شده ، باز گردند » ( * ( وَقالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْه النَّهارِ وَاكْفُرُوا آخِرَه لَعَلَّهُمْ يَرْجِعُونَ ) * ) .\r\nشايد منظور از آغاز و پايان روز اين باشد كه فاصله ميان ايمان و كفر شما\r\n","description":"","footnote":"","page_name":" 614 ","page_number":614},
  {"content":"\r\nكوتاه باشد ، اين كوتاهى فاصله سبب خواهد شد كه بگويند آنها اسلام را چيز مهمى خيال مىكردند ، ولى از نزديك چيز ديگرى يافتند و لذا به سرعت از آن بازگشتند .\r\nاين توطئه در افراد ضعيف النفس اثر قابل ملاحظه اى خواهد داشت به خصوص اينكه عده مزبور از دانشمندان يهود بودند ، و همه مىدانستند كه آنها نسبت به كتب آسمانى و نشانه‌هاى آخرين پيامبر ، آشنايى كامل دارند ، و اين امر لا اقل پايه‌هاى ايمان تازه مسلمانان را متزلزل مىسازد ، جمله « * ( لَعَلَّهُمْ يَرْجِعُونَ ) * » نشان مىدهد كه آنها اميدوار به تاثير اين نقشه بودند .\r\nولى براى اينكه پيروان خود را از دست ندهند تاكيد كردند كه ايمان شما بايد تنها جنبه صورى داشته باشد « شما جز به كسى كه از آئينتان پيروى مىكند ( واقعا ) ايمان نياوريد » ( * ( وَلا تُؤْمِنُوا إِلَّا لِمَنْ تَبِعَ دِينَكُمْ ) * ) .\r\nاز بعضى از تفاسير بر مىآيد كه « يهود خيبر » به « يهود مدينه » اين توصيه را كردند مبادا آنها كه نزديكتر به پيامبرند ، تحت تاثير او قرار گرفته ايمان بياورند ، زيرا گروهى از آنها عقيده داشتند نبوت تنها در نژاد يهود خواهد بود ، و اگر پيامبرى ظهور كند بايد از يهود باشد .\r\nبعضى از مفسران ، جمله « * ( لا تُؤْمِنُوا ) * » را از ماده « ايمان » به معنى اطمينان و اعتماد گرفته‌اند ( اين ماده به اين معنى نيز آمده است ) بنا بر اين منظور از جمله بالا اين است كه اين توطئه بايد كاملا محرمانه باشد و آن را جز به افراد يهود به ديگران - حتى مشركان - بازگو نكنيد ، مبادا اين سر فاش گردد و نقشه نقش بر آب شود ، ولى خداوند عالم و آگاه پرده از رازشان برداشت و آنها را رسوا ساخت ، تا درس عبرتى براى مؤمنان باشد و وسيله هدايتى براى كافران .\r\nسپس در يك جمله معترضه كه از كلام خداوند است ، مىفرمايد : « به آنها بگو : هدايت تنها هدايت الهى است » و اين توطئه‌هاى شما در برابر آن بى اثر است\r\n","description":"","footnote":"","page_name":" 615 ","page_number":615},
  {"content":"\r\n( * ( قُلْ إِنَّ الْهُدى هُدَى اللَّه ) * ) .\r\nدر اين جمله به اصطلاح معترضه كه در لابلاى سخنان يهود قرار گرفته ، خداوند پاسخ پر معنى و كوتاهى به آنها مىدهد كه اولا هدايت از ناحيه خدا است و در انحصار نژاد و قوم خاصى نيست و هيچ لزومى ندارد كه پيامبر ص تنها از يهود باشد ، و ثانيا آنها كه مشمول هدايت الهى شده‌اند با اين توطئه‌ها متزلزل نخواهند شد .\r\nبار ديگر به ادامه سخنان يهود باز مىگردد ، و مىفرمايد ، آنها گفتند : « هرگز باور نكنيد به كسى همانند شما ( كتاب آسمانى ) داده شود ، ( بلكه نبوت مخصوص شما است ) و همچنين تصور نكنيد آنها مىتوانند در پيشگاه پروردگارتان با شما بحث و گفتگو كنند » ( * ( أَنْ يُؤْتى أَحَدٌ مِثْلَ ما أُوتِيتُمْ أَوْ يُحاجُّوكُمْ عِنْدَ رَبِّكُمْ ) * ) . ( 1 )\r\nبه اين ترتيب روشن مىشود كه آنها گرفتار خود برتربينى عجيبى بودند خود را بهترين نژادهاى جهان مىپنداشتند و نبوت و همچنين عقل و درايت و منطق و استدلال را از آن خود فكر مىكردند و با اين منطق واهى مىخواستند در هر دو جنبه براى خود مزيتى بر ديگران قائل شوند .\r\nدر پايان آيه خداوند جواب محكمى به آنها مىدهد و با بى اعتنايى به آنها روى سخن را به پيامبر كرده ، مىفرمايد : « بگو : فضل و موهبت به دست خدا است و به هر كس بخواهد و شايسته ببيند مىدهد و خداوند واسع ( داراى مواهب گسترده ) و آگاه ( از موارد شايسته ) مىباشد » ( * ( قُلْ إِنَّ الْفَضْلَ بِيَدِ اللَّه يُؤْتِيه مَنْ يَشاءُ وَاللَّه واسِعٌ عَلِيمٌ ) * ) .\r\nيعنى ، بگو : مواهب الهى اعم از مقام والاى نبوت و همچنين موهبت عقل و منطق و افتخارات ديگر همه از ناحيه او است ، و به شايستگان مىبخشد . هيچ كس\r\n\r\n","description":"","footnote":"\r\n( 1 ) در آغاز اين جمله ، جمله اى در تقدير است و آن « و لا تصدقوا » ( تصديق نكنيد ) بوده است ، يا جمله « و لا تؤمنوا » ( ايمان نياوريد ) ، يعنى باور نكنيد كتاب آسمانى همانند شما به كسى داده شده باشد .\r\n","page_name":" 616 ","page_number":616},
  {"content":"\r\nعهد و پيمانى از او نگرفته و هيچ كس قرابت و خويشاوندى با او ندارد و هرگز مواهب خويش را در انحصار گروهى قرار نداده است .\r\nو در آخرين آيه براى تاكيد بيشتر مىافزايد : « خداوند هر كس را بخواهد ( و شايسته بداند ) ويژه رحمت خود مىكند و خداوند داراى فضل عظيم است » و هيچ كس نمىتواند مواهب او را محدود سازد ( * ( يَخْتَصُّ بِرَحْمَتِه مَنْ يَشاءُ وَاللَّه ذُو الْفَضْلِ الْعَظِيمِ ) * ) . ( 1 )\r\nضمنا از اين جمله استفاده مىشود كه اگر فضل و موهبت الهى شامل بعضى مىشود نه بعضى ديگر ، به خاطر محدود بودن آن نيست بلكه به خاطر تفاوت شايستگىها است .\r\n\r\nنكته : توطئه‌هاى قديمى !\r\nآيات فوق كه در حقيقت از آيات اعجاز آميز قرآن بود و پرده از روى اسرار يهود و دشمنان اسلام بر مىداشت ، نقشه ماهرانه آنها را براى متزلزل ساختن مسلمانان صدر اول فاش كرد آنها در پرتو آن بيدار شدند و از وسوسه‌هاى اغواگر دشمن بر حذر گرديدند ولى اگر دقت كنيم مىبينيم كه در عصر و زمان ما نيز همان طرحها به اشكال ديگرى اجرا مىشود وسائل تبليغاتى دشمن كه از مجهزترين و نيرومندترين وسائل تبليغاتى جهان است در اين قسمت به كار گرفته شده و كوشش مىكنند كه پايه‌هاى عقائد اسلامى را در افكار مسلمين ، مخصوصا نسل جوان\r\n\r\n","description":"","footnote":"\r\n( 1 ) « فضل » به معنى هر چيزى است كه بيش از مقدار لازم از مواهب و نعمتها بوده باشد و اين يك مفهوم مثبت و ارزنده دارد ولى گاه معنى مذموم و نكوهيده اى دارد و به معنى خارج شدن از حد اعتدال و رفتن به سوى افراط است و غالبا به صورت فضول ( جمع فضل ) به كار مىرود ماند « فضول الكلام » يعنى حرفهاى زيادى .\r\n","page_name":" 617 ","page_number":617},
  {"content":"\r\nويران سازند آنها در اين راه از هر گونه وسيله و هر كس در لباسهاى « دانشمند ، خاورشناس ، مورخ ، عالم علوم طبيعى ، روزنامه نگار و حتى بازيگران سينما » استفاده مىكنند .\r\nآنها اين حقيقت را مكتوم نمىدارند كه هدفشان از اين تبليغات اين نيست كه مسلمانان به آئين مسيح يا يهود در آيند بلكه هدف آنها متزلزل ساختن پايه‌هاى عقائد اسلامى در افكار جوانان و بىعلاقه ساختن آنها نسبت به مفاخر آئين و سنتشان است ، قرآن امروز هم به مسلمانان در برابر اين جريان هشدار مىدهد .\r\n","description":"","footnote":"","page_name":" 618 ","page_number":618},
  {"content":"\r\n\r\n[ سوره آلعمران ‹ 4 › : آيات 75 تا 76 
  ]\r\nوَ مِنْ أَهْلِ الْكِتابِ مَنْ إِنْ تَأْمَنْه بِقِنْطارٍ يُؤَدِّه إِلَيْكَ وَمِنْهُمْ مَنْ إِنْ تَأْمَنْه بِدِينارٍ لا يُؤَدِّه إِلَيْكَ إِلَّا ما دُمْتَ عَلَيْه قائِماً ذلِكَ بِأَنَّهُمْ قالُوا لَيْسَ عَلَيْنا فِي الأُمِّيِّينَ سَبِيلٌ وَيَقُولُونَ عَلَى اللَّه الْكَذِبَ وَهُمْ يَعْلَمُونَ ‹ 75 › بَلى مَنْ أَوْفى بِعَهْدِه وَاتَّقى فَإِنَّ اللَّه يُحِبُّ الْمُتَّقِينَ ‹ 76 ›\r\n\r\nترجمه :\r\n75 - و در ميان اهل كتاب ، كسانى هستند كه اگر ثروت زيادى به رسم امانت به آنها بسپارى ، به تو باز مىگردانند ، و كسانى هستند كه اگر يك دينار هم به آنان بسپارى ، به تو بازنمىگردانند ، مگر تا زمانى كه بالاى سر آنها ايستاده ( و بر آنها مسلط ) باشى ! اين به خاطر آن است كه مىگويند : « ما در برابر اميين [ غير يهود 
  ] ، مسئول نيستيم . » و بر خدا دروغ مىبندند ، در حالى كه مىدانند ( اين سخن دروغ است ) .\r\n76 - آرى ، كسى كه به پيمان خود وفا كند و پرهيزگارى پيشه نمايد ، ( خدا او را دوست مىدارد ، زيرا ) خداوند پرهيزكاران را دوست دارد .\r\n\r\nشان نزول :\r\nاين آيه در باره دو نفر از يهود نازل گرديده كه يكى امين و درستكار و ديگرى خائن و پست بود نفر اول « عبد اللَّه بن سلام » بود كه مرد ثروتمندى 1200 اوقيه ( 1 ) طلا نزد او به امانت گذارد عبد اللَّه همه آن را به موقع به صاحبش رد كرد و به واسطه امانت دارى خداوند او را در آيه فوق مىستايد نفر دوم « فنحاص بن عازورا » است كه مردى از قريش يك دينار به او امانت سپرد « فنحاص » در آن خيانت كرد خداوند\r\n\r\n","description":"","footnote":"\r\n( 1 ) « اوقيه » يك دوازدهم « رطل » معادل هفت مثقال است و جمع آن « اواق و اواقى » است .\r\n","page_name":" 619 ","page_number":619},
  {"content":"\r\nاو را به واسطه خيانت در امانت نكوهش مىكند .\r\nبعضى گفته‌اند كه منظور در جمله اول جمعى از نصارى بودند و اما كسانى كه خيانت در امانت نمودند يهود مىباشند اگر هر دو هم مراد باشد مانعى ندارد زيرا مىدانيم گرچه غالب آيات قرآن در مورد خاص نازل شده اما جنبه عمومى دارد و به اصطلاح مورد مخصص نخواهد بود .\r\n\r\nتفسير : خائنان و امينان اهل كتاب\r\nآيات فوق چهره ديگرى از اهل كتاب را مشخص مىكند ، زيرا جمعى از يهود عقيده داشتند كه مسئول حفظ امانتهاى ديگران نيستند حتى حق دارند امانات آنها را تملك كنند منطق آنها اين بود كه مىگفتند ما اهل كتابيم ، و پيامبر الهى و كتاب آسمانى او در ميان ما بوده است ، بنا بر اين اموال ديگران براى ما احترامى ندارد ، ولى همه اهل كتاب با اين طرز تفكر غير انسانى موافق نبودند ، بلكه گروهى از آنان خود را موظف به پرداخت حقوق ديگران مىدانستند .\r\nدر نخستين آيه مورد بحث ، قرآن به هر دو گروه اشاره كرده ، حق هر كدام را ادا مىكند ، مىفرمايد : « در ميان اهل كتاب كسانى هستند كه اگر ثروت زيادى به رسم امانت به آنها بسپارى به تو باز مىگردانند ( و به عكس ) كسانى هستند كه اگر يك دينار به عنوان امانت به آنها بسپارى به تو باز نمىگردانند مگر تا زمانى كه بالاى سر آنها ايستاده ( و بر آنها مسلط ) باشى » ( * ( وَمِنْ أَهْلِ الْكِتابِ مَنْ إِنْ تَأْمَنْه بِقِنْطارٍ يُؤَدِّه إِلَيْكَ وَمِنْهُمْ مَنْ إِنْ تَأْمَنْه بِدِينارٍ لا يُؤَدِّه إِلَيْكَ إِلَّا ما دُمْتَ عَلَيْه قائِماً ) * ) .\r\n« قنطار » همان گونه كه در تفسير آيه 14 همين سوره گفته شد در اصل به معنى چيز محكم است سپس به مال زياد نيز گفته شده ، پل را به خاطر استحكامش قنطره ، و اشخاص با هوش را « قنطر » مىگويند چون داراى تفكر محكمى هستند ،\r\n","description":"","footnote":"","page_name":" 620 ","page_number":620},
  {"content":"\r\nمنظور از « قنطار » در اين آيه همان مال فراوان است ، و منظور از دينار ، مال اندك .\r\nبه هر حال قرآن مجيد به خاطر غلط كارى گروهى از آنها ، همه آنها را محكوم نمىكند ، و اين يك درس مهم اخلاقى به همه مسلمين است .\r\nضمنا نشان مىدهد آن گروهى كه خود را در تصرف و غصب اموال ديگران مجاز و ماذون مىدانستند هيچ منطقى جز منطق زور ، و سلطه را پذيرا نيستند ، و نمونه آن را به طور گسترده در دنياى امروز در صهيونيستها مشاهده مىكنيم ، آرى اين گروه از يهود چنان هستند كه در پرداخت حقوق ديگران هيچ اصلى را جز اصل قدرت به رسميت نمىشناسند ، تصويب نامه‌هاى جهانى ، افكار عمومى مردم دنيا ، و مفاهيمى از قبيل حق و عدالت براى آنها معنى ندارد و اين در حقيقت از مسائل جالبى است كه در قرآن مجيد در آيه فوق پيشگويى شده ، و به همين دليل مسلمانان براى استيفاى حقوق خود از آنان هيچ راهى جز كسب قدرت ندارند .\r\nسپس در ادامه همين آيه منطق اين گروه را در مورد غصب اموال ديگران بيان مىكند ، مىفرمايد : « اين به خاطر آن است كه آنها مىگويند ما در برابر اميين ( غير اهل كتاب مسئول نيستيم » ( * ( ذلِكَ بِأَنَّهُمْ قالُوا لَيْسَ عَلَيْنا فِي الأُمِّيِّينَ سَبِيلٌ ) * ) .\r\n« اميين » به معنى افراد درس نخوانده و بى سواد است ، ولى منظور آنها مشركان عرب و اعراب بود كه معمولا از خواندن و نوشتن آگاهى نداشتند و يا اينكه منظور آنها تمام كسانى بود كه از خواندن تورات و انجيل بى بهره بودند .\r\nآرى آنها با اين خود برتربينى و امتياز دروغين به خود حق مىدادند كه اموال ديگران را به هر اسم و عنوان ، تملك كنند .\r\nبى شك اين منطق از اصل خيانت آنها در امانت ، به مراتب بدتر و خطرناكتر بود ، زيرا اگر افراد خائن ، كار خود را غلط بدانند لا اقل مرتكب يك گناه‌اند اما اگر در اين كار خود را صاحب حق بدانند گناه بزرگترى مرتكب شده‌اند .\r\nقرآن مجيد در پاسخ آنها در پايان همين آيه با صراحت مىگويد : « آنها بر خدا\r\n","description":"","footnote":"","page_name":" 621 ","page_number":621},
  {"content":"\r\nدروغ مىبندند در حالى كه مىدانند « ( * ( وَيَقُولُونَ عَلَى اللَّه الْكَذِبَ وَهُمْ يَعْلَمُونَ ) * ) .\r\nآنها به خوبى مىدانستند كه در كتب آسمانيشان به هيچ وجه اجازه خيانت در امانتهاى ديگران به آنان داده نشده ، در حالى كه آنها براى توجيه اعمال ننگين خويش چنين دروغهايى را مىساختند و به خدا نسبت مىدادند .\r\nآيه بعد ضمن نفى كلام اهل كتاب كه مىگفتند : « * ( لَيْسَ عَلَيْنا فِي الأُمِّيِّينَ سَبِيلٌ ) * » ( خوردن اموال غير اهل كتاب براى ما حرام نيست ) و به همين دليل براى خود آزادى عمل قائل بودند همان آزادى كه امروز هم در اعمال بسيارى از آنها مىبينيم كه هر گونه تعدى و تجاوز به حقوق ديگران را براى خود مجاز مىدانند ، مىفرمايد :\r\n« آرى كسى كه به پيمان خود وفا كند و پرهيزكارى پيشه نمايد ( خدا او را دوست دارد زيرا ) خداوند پرهيزكاران را دوست مىدارد » ( * ( بَلى مَنْ أَوْفى بِعَهْدِه وَاتَّقى فَإِنَّ اللَّه يُحِبُّ الْمُتَّقِينَ ) * ) .\r\nيعنى معيار برترى انسان و مقياس شخصيت و ارزش آدمى ، وفاى به عهد و عدم خيانت در امانت و تقوا و پرهيزكارى به طور عام است ، آرى خداوند چنين كسانى را دوست دارد ، نه دروغگويان خائنى كه هر گونه غصب حقوق ديگران را براى خود مجاز مىدانند بلكه آن را به خدا نسبت مىدهند .\r\n\r\nنكته‌ها :\r\n\r\n1 - سؤال :\r\nدر اينجا ممكن است ايراد شود كه در اسلام نيز همين حكم نسبت به اموال بيگانگان ديده مىشود ، زيرا اسلام اجازه مىدهد كه مسلمانان اموال آنها را تملك كنند .\r\n","description":"","footnote":"","page_name":" 622 ","page_number":622},
  {"content":"\r\n\r\nپاسخ :\r\nچنين نسبتى به اسلام دادن بدون ترديد « تهمت » است زيرا از جمله احكام قطعى اسلام كه در روايات متعددى به آن اشاره شده اين است كه خيانت در امانت جايز نيست خواه اين امانت مربوط به مسلمانان باشد يا غير آنها و حتى مشركان و بت پرستان ، در حديث معروفى از امام سجاد ع نقل شده كه فرمود :\r\n« عليكم باداء الامانة فو الذى بعث محمدا بالحق نبيا لو ان قاتل ابى الحسين بن على بن ابى طالب ائتمننى على السيف الذى قتله به لاديته اليه\r\n« ( 1 ) .\r\n« اداى امانت بر همه شما لازم است سوگند به خدايى كه محمد ص را به حق مبعوث كرده است اگر قاتل پدرم حسين بن على بن ابى طالب ع همان شمشيرى را كه با آن مرتكب قتل او شد به رسم امانت به من مىسپرد ( و من از او مىپذيرفتم ) امانت او را ادا مىكردم » .\r\nدر روايت ديگرى از امام صادق ع نقل شده كه فرمود :\r\n« ان اللَّه لم يبعث نبيا قط الا بصدق الحديث و اداء الامانة مؤداة الى البر و الفاجر\r\n« ( 2 ) ، » خداوند هيچ پيامبرى را مبعوث نكرد مگر اينكه ( راستگويى ) و ( اداى امانت ) جزء برنامه‌هاى او بود كه هم در باره نيكان و هم بدان بايد رعايت گردد « .\r\nبنا بر اين آنچه در آيه فوق در مورد اقدام يهود بر خيانت در امانت و منطق آنها براى توجيه اين خيانت گفته شد به هيچ وجه در باره مسلمانان اجازه داده نشده است و آنها موظفاند كه در امانات مردم - بدون هيچگونه استثناء - خيانت نكنند .\r\n2 - كلمه « بلى » در لغت عرب براى اثبات مطلبى است ولى معمولا در مواردى ذكر مىگردد كه سؤال به صورت منفى طرح شود ، مانند اينكه خداوند\r\n\r\n","description":"","footnote":"\r\n( 1 ) امالى صدوق ، صفحه 149 و در امالى مترجم صفحه 246 حديث 6 مجلس 43 و سفينة البحار .\r\n( 2 ) مشكاة الانوار ، به نقل از سفينة البحار ماده « امن » .\r\n","page_name":" 623 ","page_number":623},
  {"content":"\r\nمىفرمايد : أَ لَسْتُ بِرَبِّكُمْ « آيا من پروردگار شما نيستم » قالُوا بَلى « گفتند : آرى » ( 1 ) .\r\nهم چنان كه كلمه « نعم » در جواب سؤال اثباتى ذكر مىگردد مانند : فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ « آيا آنچه را پروردگار شما وعده داده بوده به حقيقت يافتيد ؟ گفتند : آرى » ( 2 ) .\r\n\r\n","description":"","footnote":"\r\n( 1 ) سوره اعراف ، آيه 172 .\r\n( 2 ) سوره اعراف ، آيه 44 .\r\n","page_name":" 624 ","page_number":624},
  {"content":"\r\n\r\n[ سوره آلعمران ‹ 4 › : آيه 77 
  ]\r\nإِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ وَلا يُكَلِّمُهُمُ اللَّه وَلا يَنْظُرُ إِلَيْهِمْ يَوْمَ الْقِيامَةِ وَلا يُزَكِّيهِمْ وَلَهُمْ عَذابٌ أَلِيمٌ ‹ 77 ›\r\n\r\nترجمه :\r\n77 - كسانى كه پيمان الهى و سوگندهاى خود ( به نام مقدس او ) را به بهاى ناچيزى مىفروشند ، آنها بهره اى در آخرت نخواهند داشت ، و خداوند با آنها سخن نمىگويد و به آنان در قيامت نمىنگرد و آنها را ( از گناه ) پاك نمىسازد ، و عذاب دردناكى براى آنهاست .\r\n\r\nشان نزول :\r\nجمعى از دانشمندان يهود مانند « ابى رافع » و « حى بن اخطب » و « كعب بن اشرف » به هنگامى كه موقعيت اجتماعى خود را در ميان يهود در خطر ديدند كوشش كردند كه نشانه هايى كه در تورات در باره آخرين پيامبر وجود داشت و شخصا در نسخى از تورات با دست خود نگاشته بودند تحريف نمايند و حتى سوگند ياد كنند آن جمله‌هاى تحريف شده از ناحيه خدا است ! به همين جهت آيه فوق نازل گرديد و شديدا به آنها اخطار كرد .\r\nجمعى از مفسران نيز گفته‌اند كه اين آيه در باره « اشعث بن قيس » نازل گرديد كه به دروغ مىخواست زمين ديگرى را تملك كند ، هنگامى كه آماده اداى سوگند براى ادعاى خود شد آيه فوق نازل گرديد و در اين هنگام اشعث بن قيس ترسيد و اعتراف به حق كرد و زمين را به صاحبش بازگرداند . ( 1 )\r\n\r\n","description":"","footnote":"\r\n( 1 ) مجمع البيان ، ذيل آيه مورد بحث .\r\n","page_name":" 625 ","page_number":625},
  {"content":"\r\n\r\nتفسير : تحريف كنندگان حقايق\r\nدر ادامه بحثهاى مربوط به خلافكاريهاى يهود و اهل كتاب در اين آيه به بخش ديگرى از كارهاى خلاف آنها اشاره كرده ، مىفرمايد : « كسانى كه پيمان الهى و سوگندهاى خود را ( به نام مقدس او ) با بهاى كمى معامله مىكنند بهره اى در آخرت نخواهند داشت » ( * ( إِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ ) * ) .\r\nالبته آيه به صورت كلى ذكر شده هر چند شان نزول آن گروهى از علماى اهل كتاب است كه پيمانهاى الهى و سوگندهاى خود را با درآمد مادى ناچيزى مبادله مىكردند و قرآن در اين آيه پنج مجازات براى آنها ذكر مىكند ، نخست همان است كه در قسمت بالا ذكر شد و آن اينكه آنها از مواهب بى پايان عالم ديگر بهره اى نخواهند داشت ( 1 ) .\r\nديگر اينكه « خداوند در قيامت با آنها سخن نخواهد گفت » ( و لا يكلمهم اللَّه ) .\r\nو نيز « نظر لطف خود را در آن روز از آنها بر مىگيرد و نگاهى به آنها نمىكند » ( * ( وَلا يَنْظُرُ إِلَيْهِمْ يَوْمَ الْقِيامَةِ ) * ) از اين تعبيرات روشن مىشود كه خداوند در آن روز ( به طور مستقيم يا به وسيله فرشتگان ) با بندگان مؤمن خود سخن مىگويد ، سخنانى كه مايه سرور و خوشحالى آنها است و دليل بر اعتنا و توجه به آنان است و همچنين نظر كردن خداوند به آنان اشاره به توجه و عنايت خاص او است نه نگاه با چشم جسمانى\r\n\r\n","description":"","footnote":"\r\n( 1 ) « خلاق » از ماده « خلق » به معنى نصيب و بهره است ، به خاطر اينكه انسان آن را به وسيله اخلاق خود به دست مىآورد ( اشاره به اينكه آنها اخلاق برجسته اى نداشته‌اند كه بتواند بهره اى براى خود به دست آورند ) .\r\n","page_name":" 626 ","page_number":626},
  {"content":"\r\nآن چنان كه بعضى از ناآگاهان پنداشته‌اند .\r\nولى آنها كه آيات الهى را به بهاى مادى مبادله مىكنند نه مشمول اين عنايتاند و نه مخاطب به آن سخنان .\r\nو نيز روشن است كه منظور از سخن گفتن خداوند سخن گفتن با زبان نيست زيرا خداوند از جسم و جسمانيات پاك و منزه است بلكه منظور سخن گفتن از طريق الهام قلبى و يا ايجاد امواج صوتى در فضا است همانند سخنانى كه موسى ع از شجره طور شنيد .\r\nتعبير به « * ( ثَمَناً قَلِيلًا ) * » ( بهاى كم ) مفهومش اين نيست كه اگر عهد الهى را با قيمت زيادى مبادله كنند كار خوبى است بلكه منظور اين است كه هر گونه بهاى مادى در برابر اين گناهان بزرگ به دست آيد قليل و ناچيز است حتى اگر سلطنت و حكومت گسترده اى باشد .\r\nو بالاخره مجازات چهارم و پنجم آنان اين است « خداوند آنان را ( از گناه ) پاك نمىكند و براى آنها عذاب دردناكى است » ( * ( وَلا يُزَكِّيهِمْ وَلَهُمْ عَذابٌ أَلِيمٌ ) * ) .\r\nو از اينجا روشن مىشود كه گناه پنهان ساختن آيات الهى و شكستن عهد و پيمان او و استفاده از سوگندهاى دروغين تا چه حد سنگين است كه تهديد به اين همه مجازاتهاى روحانى و جسمانى و محروميت كامل از الطاف و عنايات الهى شده است .\r\n\r\nنكته :\r\nنكته اى كه در اينجا بايد به آن توجه داشت اين است كه عواقب شوم پنجگانه اى كه در برابر « پيمان شكنى » و « سوگندهاى دروغ » در اين آيه ذكر شده گويا اشاره به مراحل تدريجى « قرب و بعد » از خدا است .\r\nكسى كه به خداوند نزديك مىشود و بر بساط قرب او گام مىنهد نخست مشمول يك سلسله مواهب معنوى مىگردد و هنگامى كه نزديكتر شد خدا با او\r\n","description":"","footnote":"","page_name":" 627 ","page_number":627},
  {"content":"\r\nسخن مىگويد ، باز نزديكتر مىشود خدا بر او نظر رحمت مىافكند و هنگامى كه از آن هم نزديكتر شد او را از آثار لغزشهاى گناه پاك مىسازد و در نتيجه از عذاب دردناك نجات مىيابد و غرق در نعمتهاى او مىشود ولى كسانى كه در مسير پيمان شكنى و استفاده‌هاى نادرست از نام پروردگار قرار گرفتند از همه اين مواهب و بركات محروم مىشوند و مرحله به مرحله عقبنشينى مىكنند در ذيل آيه 174 سوره بقره كه از جهاتى شبيه به اين آيه بود نيز توضيحاتى در باره معنى آيه آمده است .\r\n","description":"","footnote":"","page_name":" 628 ","page_number":628},
  {"content":"\r\n\r\n[ سوره آلعمران ‹ 4 › : آيه 78 
  ]\r\nوَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوه مِنَ الْكِتابِ وَما هُوَ مِنَ الْكِتابِ وَيَقُولُونَ هُوَ مِنْ عِنْدِ اللَّه وَما هُوَ مِنْ عِنْدِ اللَّه وَيَقُولُونَ عَلَى اللَّه الْكَذِبَ وَهُمْ يَعْلَمُونَ ‹ 78 ›\r\n\r\nترجمه :\r\n78 - در ميان آنها [ يهود 
  ] كسانى هستند كه به هنگام تلاوت كتاب ( خدا ) ، زبان خود را چنان مىگردانند كه گمان كنيد ( آنچه را مىخوانند ، ) از كتاب ( خدا ) است ، در حالى كه از كتاب ( خدا ) نيست ! ( و با صراحت ) مىگويند : « آن از طرف خداست ! » با اينكه از طرف خدا نيست ، و به خدا دروغ مىبندند در حالى كه مىدانند !\r\n\r\nشان نزول :\r\nمرحوم « طبرسى » در « مجمع البيان » از بعضى نقل مىكند كه اين آيه نيز در باره گروهى از علماء يهود نازل شده كه با دست خود چيزهايى بر خلاف آنچه در تورات آمده بود در باره صفات پيامبر اسلام مىنوشتند و آن را به خدا نسبت مىدادند ( و با زبان خود حقائق تورات را تحريف مىكردند ) ابو الفتوح رازى نام كعب بن اشرف و حى بن اخطب و بعضى ديگر از علماى آنها را در اينجا به خصوص ذكر مىكند .\r\n\r\nتفسير : رسوايى تحريفگران\r\nباز در اين آيه سخن از بخش ديگرى از خلافكاريهاى بعضى از علماى اهل كتاب است ، مىفرمايد : « بعضى از آنها زبان خود را به هنگام تلاوت كتاب خدا چنان مىپيچند و منحرف مىكنند كه گمان كنيد آنچه را مىخوانند از كتاب خدا است در حالى كه از كتاب الهى نيست ( * ( وَإِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوه مِنَ الْكِتابِ وَما هُوَ مِنَ الْكِتابِ ) * ) .\r\n","description":"","footnote":"","page_name":" 629 ","page_number":629},
  {"content":"\r\nيلون از ماده « لى » ( بر وزن حى ) به معنى پيچيدن و كج كردن است و اين تعبير در اينجا كنايه جالبى از تحريف سخنان الهى است گويا آنها هنگام تلاوت تورات وقتى به صفات پيامبر اسلام كه بشارت ظهورش در آيات تورات آمده بود مىرسيدند در همان حال آن را تغيير مىدادند و چنان ماهرانه اين عمل انجام مىگرفت كه شنونده گمان مىكرد آنچه را مىشنود متن آيات الهى است .\r\nآنها به اين كار نيز قناعت نمىكردند بلكه صريحا « مىگفتند : اين از سوى خدا نازل شده در حالى كه از سوى خدا نبود » ( * ( وَيَقُولُونَ هُوَ مِنْ عِنْدِ اللَّه وَما هُوَ مِنْ عِنْدِ اللَّه ) * ) .\r\nسپس قرآن بر اين امر تاكيد مىكند كه اين كار به خاطر اين نبود كه گرفتار اشتباهى شده باشند بلكه « به خدا دروغ مىبندند در حالى كه عالم و آگاهند » ( * ( وَيَقُولُونَ عَلَى اللَّه الْكَذِبَ وَهُمْ يَعْلَمُونَ ) * ) .\r\nتمام اينها به خاطر اين بود كه منافع مادى خود را در خطر مىديدند و به خاطر آن دست به هر گناهى مىزدند در حالى كه اگر افق فكر خود را بالا مىگرفتند و خلوص نيتى نشان مىدادند خداوند قادر متعال هم زندگى معنوى آنها را تامين مىكرد و هم جنبه‌هاى مادى آنها را .\r\nضمنا از اين آيه و آيات قبل خطر مهم علما ، و دانشمندان منحرف براى يك امت و ملت روشن مىشود زيرا اين تشديد مجازاتها دليل بر اهميت موقعيت علما و خطراتى است كه از ناحيه انحراف آنها حاصل مىشود .\r\n","description":"","footnote":"","page_name":" 630 ","page_number":630},
  {"content":"\r\n\r\n[ سوره آلعمران ‹ 4 › : آيات 79 تا 80 
  ]\r\nما كانَ لِبَشَرٍ أَنْ يُؤْتِيَه اللَّه الْكِتابَ وَالْحُكْمَ وَالنُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّه وَلكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَبِما كُنْتُمْ تَدْرُسُونَ ‹ 79 › وَلا يَأْمُرَكُمْ أَنْ تَتَّخِذُوا الْمَلائِكَةَ وَالنَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ‹ 80 ›\r\n\r\nترجمه :\r\n79 - براى هيچ بشرى سزاوار نيست كه خداوند ، كتاب آسمانى و حكم و نبوت به او دهد سپس او به مردم بگويد : « غير از خدا ، مرا پرستش كنيد ! » بلكه ( سزاوار مقام او ، اين است كه بگويد : ) مردمى الهى باشيد ، آن گونه كه كتاب خدا را مىآموختيد و درس مىخوانديد ! ( و غير از خدا را پرستش نكنيد ! ) 80 - و نه اينكه به شما دستور دهد كه فرشتگان و پيامبران را ، پروردگار خود انتخاب كنيد . آيا شما را ، پس از آنكه مسلمان شديد ، به كفر دعوت مىكند ؟ !\r\n\r\nشان نزول :\r\nدر باره اين دو آيه دو شان نزول ذكر كرده‌اند :\r\nنخست اين كه كسى نزد پيامبر اسلام ص آمد و اظهار داشت ما به تو همانند ديگران « سلام » مىكنيم در حالى كه به نظر ما چنين احترامى كافى نيست تقاضا داريم به ما اجازه دهى امتيازى برايت قائل شويم و تو را سجده كنيم ! پيامبر ص فرمود : « سجده براى غير خدا جايز نيست ، پيامبر خود را تنها به عنوان يك بشر احترام كنيد ولى حق او را بشناسيد و از او پيروى نمائيد » ! دوم اينكه يكى از يهوديان بنام « ابو رافع » به اتفاق سرپرست هيئت اعزامى « نجران » در مدينه روزى خدمت پيامبر ص آمد و اظهار داشتند آيا مايل هستى تو را\r\n","description":"","footnote":"","page_name":" 631 ","page_number":631},
  {"content":"\r\nپرستش كنيم و مقام الوهيت براى تو قائل شويم ؟ ! ( شايد آنها مىپنداشتند كه مخالفت پيغمبر ص با الوهيت مسيح به خاطر اين است كه خود او سهمى از اين موضوع ندارد بنا بر اين اگر او را به مقام الوهيت همچون مسيح بپذيرند از مخالفت خود دست بر مىدارد و شايد اين پيشنهاد توطئه اى براى بد نام كردن پيامبر ص و منحرف ساختن افكار عمومى از او بود ) اما پيغمبر ص فرمود : « معاذ اللَّه » ( پناه بر خدا ) كه من اجازه دهم كسى جز پروردگار يگانه مورد پرستش قرار گيرد ، خداوند هرگز مرا براى چنين امرى مبعوث نكرده است ( 1 ) !\r\n\r\nتفسير : دعوت به پرستش غير خدا ممكن نيست\r\nاين آيات هم چنان افكار باطل گروهى از اهل كتاب را نفى و اصلاح مىكند مخصوصا به مسيحيان گوشزد مىنمايد كه هرگز مسيح ع ادعاى الوهيت نكرد و آنچه در باره او در اين زمينه گفته شده همه نسبتهاى ناروايى است كه بعدا به او داده‌اند و نيز به درخواست كسانى كه مىخواستند اين گونه ادعاها را در باره پيامبر اسلام ص ( به عللى كه در شان نزول آمد ) تكرار كنند صريحا پاسخ مىگويد مىفرمايد : « براى هيچ بشرى سزاوار نيست كه خداوند كتاب آسمانى و حكم و نبوت به او دهد سپس او به مردم بگويد غير از خدا مرا پرستش كنيد » ( * ( ما كانَ لِبَشَرٍ أَنْ يُؤْتِيَه اللَّه الْكِتابَ وَالْحُكْمَ وَالنُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّه ) * ) .\r\nنه پيامبر اسلام و نه هيچ پيغمبر ديگرى حق ندارد چنين سخنى را بگويد و اين گونه نسبتها كه به انبياء داده شده همه ساخته و پرداخته افراد ناآگاه و دور از\r\n\r\n","description":"","footnote":"\r\n( 1 ) مجمع البيان ، جلد 1 - 2 صفحه 466 .\r\n","page_name":" 632 ","page_number":632},
  {"content":"\r\nتعليمات آنها است چگونه ممكن است اين مقامات بزرگ را از سوى خدا پيدا كنند و در عين حال به سوى شرك دعوت نمايند .\r\nسپس مىافزايد : بلكه ( سزاوار مقام او اين است كه بگويد ) افرادى باشيد الهى آن گونه كه تعليم كتاب الهى به شما داده شده و درس خوانده‌ايد « و هرگز غير خدا را پرستش نكنيد ( * ( وَلكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَبِما كُنْتُمْ تَدْرُسُونَ ) * ) .\r\nآرى فرستادگان الهى هيچگاه از مرحله بندگى و عبوديت تجاوز نكردند و هميشه بيش از هر كسى در برابر خداوند خاضع بودند بنا بر اين امكان ندارد از جاده توحيد خارج شوند و مردم را به شرك دعوت كنند .\r\n« ربانيين » جمع « ربانى » به كسى گفته مىشود كه ارتباط او با « رب » ( پروردگار ) قوى باشد ( 1 ) و از آنجا كه واژه « رب » به كسى گفته مىشود كه به اصلاح و تربيت ديگران پردازد مفهوم اين واژه در آيه بالا آن است كه هرگز سزاوار پيامبران نيست كه مردم را به پرستش خويش دعوت كنند آنچه براى آنها سزاوار است اين است كه مردم را در پرتو تعليم آيات الهى و تدريس حقايق دينى به صورت دانشمندان الهى و ربانى در آورند افرادى كه جز خدا نپرستند و جز به سوى علم و دانش دعوت نكنند .\r\nاز جمله مزبور استفاده مىشود كه هدف انبياء تنها پرورش افراد نبوده بلكه هدف تربيت معلمان و مربيان و رهبران مردم بوده است يعنى كسانى كه بتوانند محيطى را با علم و ايمان خود روشن سازند .\r\nدر آيه فوق نخست به مساله تعليم ( ياد دادن ) و سپس به مساله « تعلم » و « درس خواندن » اشاره شده تفاوت اين دو كلمه از اين نظر است كه « تعليم » معنى\r\n\r\n","description":"","footnote":"\r\n( 1 ) هنگامى كه « ياء » نسبت به « رب » ضميمه شود « الف » به آن اضافه مىگردد و « ربانى » گفته مىشود .\r\n","page_name":" 633 ","page_number":633},
  {"content":"\r\nوسيع و گسترده اى دارد كه هر گونه ياد دادن از طريق گفتار و كردار نسبت به افراد با سواد و بيسواد را شامل مىشود ولى درس خواندن به فراگيريهايى گفته مىشود كه از روى كتاب و دفترى باشد و به اصطلاح نسبت ميان اين دو عموم و خصوص مطلق است .\r\nو به اين ترتيب هدف انبياء پرورش عالمان ربانى و مصلحان اجتماعى و افراد دانشمند و آگاه و مدير و مدبر بوده است .\r\nآيه بعد تكميلى است نسبت به آنچه در آيه قبل آمد مىگويد : همانطور كه پيامبران مردم را به پرستش خويش دعوت نمىكردند ، به پرستش فرشتگان و ساير پيامبران هم دعوت نمىنمودند مىفرمايد : « و سزاوار نيست اينكه به شما دستور دهد فرشتگان و پيامبران را پروردگار خود انتخاب كنيد » ( * ( وَلا يَأْمُرَكُمْ أَنْ تَتَّخِذُوا الْمَلائِكَةَ وَالنَّبِيِّينَ أَرْباباً ) * ) .\r\nاين جمله از يك سو پاسخى است به مشركان عرب كه فرشتگان را دختران خدا مىپنداشتند و نوعى ربوبيت براى آنها قايل بودند و با اين حال خود را پيرو آيين ابراهيم ع معرفى مىكردند . و از سوى ديگر پاسخى است به صائبان كه خود را پيرو يحيى ع مىدانستند ولى مقام فرشتگان را تا سر حد پرستش بالا مىبردند .\r\nو نيز پاسخى است به يهود و نصارا كه عزير ع يا مسيح ع را فرزند خدا معرفى مىكردند و سهمى از ربوبيت را براى آنها قايل بودند .\r\nآيه در پاسخ همه آنها مىگويد : هرگز ممكن نيست پيامبرى با آن علم و آگاهى الهى مردم را به ربوبيت غير خدا دعوت كند .\r\nو در پايان آيه براى تاكيد بيشتر مىافزايد : « آيا شما را به كفر دعوت مىكند پس از آنكه مسلمان شديد » ( * ( أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ) * ) .\r\nآيا ممكن است پيامبر خدا به كفر دعوت كند و به شما اجازه دهد او را\r\n","description":"","footnote":"","page_name":" 634 ","page_number":634},
  {"content":"\r\nپرستش كنيد . ناگفته پيدا است كه اسلام در اينجا مانند بسيارى از موارد ديگر به معنى وسيع كلمه يعنى تسليم در برابر فرمان خدا و ايمان و توحيد به كار رفته است ، يعنى چگونه ممكن است پيامبرى پيدا شود و نخست مردم را به ايمان و توحيد دعوت كند سپس راه شرك را به آنها نشان دهد و يا اينكه چگونه ممكن است پيامبرى نتايج زحمات پيامبران ديگر را كه به اسلام دعوت كرده‌اند بر باد دهد و آنها را متوجه كفر و شرك سازد ؟ ! آيه ضمنا اشاره سربسته اى به معصوم بودن پيامبران و عدم انحراف آنها از مسير فرمان خدا مىكند ( 1 ) .\r\n\r\nنكته : بشر پرستى ممنوع است .\r\nآيات فوق با صراحت تمام هر گونه پرستش غير خدا و مخصوصا بشر پرستى را محكوم مىسازد و روح آزادگى و استقلال شخصيت را در انسان پرورش مىدهد همان روحى كه بدون آن شايسته نام انسان نخواهد بود .\r\nدر طول تاريخ افراد زيادى را مىشناسيم كه پيش از آنكه به قدرت برسند چهره اى معصومانه داشتند و مردم را به حق و عدالت و حريت ، آزادگى و ايمان دعوت مىكردند اما هنگامى كه پايه‌هاى قدرت آنها در اجتماع محكم شد كم كم مسير خود را تغيير داده و گرايش به فرد پرستى و دعوت به سوى خويش كردند .\r\nدر حقيقت يكى از طرق شناسايى « داعيان حق » و « داعيان باطل » همين است كه داعيان حق كه در رأس آنها پيامبران و امامان قرار داشتند در آن روز كه\r\n\r\n","description":"","footnote":"\r\n( 1 ) در قرائت معروفى كه متن قرآن فعلى طبق آن است جمله « * ( وَلا يَأْمُرَكُمْ ) * » به صورت منصوب ( با فتح راء ) خواند شده و در حقيقت عطف به جمله « * ( يُؤْتِيَه اللَّه ) * » در آيه قبل است و « لا » به عنوان تاكيد « ما » نافيه كه در آيه قبل مىباشد ذكر شده ، بنا بر اين جمله چنين مىشود : « و ما كان لبشر ان يامركم ان تتخذوا الملائكة و النبيين اربابا » .\r\n","page_name":" 635 ","page_number":635},
  {"content":"\r\nبزرگترين قدرتها را در اختيار مىگرفتند همانند نخستين روزهاى دعوت خود ، مردم را دعوت به سوى اهداف مقدس دينى و انسانى از جمله توحيد و يگانه پرستى و آزادگى مىنمودند ولى داعيان باطل به هنگام قدرت و پيروزى نخستين مطلبى كه در مغز آنها جوانه مىزند دعوت به سوى خويش و تشويق مردم به يك نوع عبوديت بوده است تملقها و چاپلوسيهاى افراد بى مايه اى كه معمولا اطراف آنها را مىگرفتند ، با غرور و كم ظرفيتى آنها توام شده چنين پديده اى را به بار مىآورد .\r\nحديث جالبى كه از على ع نقل شده روشنگر چهره واقعى و روحانى آن حضرت و شاهدى براى اين بحث است :\r\nروزى كه امام ع به سرزمين « انبار » ( يكى از شهرهاى مرزى عراق ) رسيد جمعى از دهقانان در برابر آن حضرت طبق سنتى كه به آن خو گرفته بودند از مركبهايشان پياده شدند و به سرعت به سوى او شتافتند ( و شايد سجده كردند ) امام ع نه تنها به اين كار رضايت نداد بلكه شديدا برآشفت و بر آنها فرياد زده : « ما هذا الذى صنعتموه ؟ فقالوا : خلق منا نعظم به امراءنا فقال : و اللَّه ما ينتفع بهذا امراؤكم و انكم لتشقون على انفسكم فى دنياكم و تشقون به فى آخرتكم و ما اخسر المشقة وراءها العقاب و اربح الدعة معها الامان من النار » .\r\nامام فرمود : « اين چه كارى بود كه شما انجام داديد ؟ عرض كردند : اين آدابى است كه ما اميران خود را با آن بزرگ مىداريم . امام فرمود : به خدا سوگند ! زمامداران شما از اين كار بهره اى نمىگيرند و شما خود را در دنيا به رنج و در آخرت به بدبختى گرفتار مىسازيد ! چه زيانبار است رنجى كه به دنبال آن كيفر خدا باشد و چه سودمند است آرامش و آزادگى كه در پى آن ايمنى از آتش دوزخ قرار گيرد » ! ( 1 ) .\r\n\r\n","description":"","footnote":"\r\n( 1 ) نهج البلاغه ، كلمات قصار شماره 37 .\r\n","page_name":" 636 ","page_number":636},
  {"content":"\r\n\r\n[ سوره آلعمران ‹ 4 › : آيات 81 تا 82 
  ]\r\nوَ إِذْ أَخَذَ اللَّه مِيثاقَ النَّبِيِّينَ لَما آتَيْتُكُمْ مِنْ كِتابٍ وَحِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِه وَلَتَنْصُرُنَّه قالَ أَ أَقْرَرْتُمْ وَأَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَأَنَا مَعَكُمْ مِنَ الشَّاهِدِينَ ‹ 81 › فَمَنْ تَوَلَّى بَعْدَ ذلِكَ فَأُولئِكَ هُمُ الْفاسِقُونَ ‹ 82 ›\r\n\r\nترجمه :\r\n81 - و ( به خاطر بياوريد ) هنگامى را كه خداوند ، از پيامبران ( و پيروان آنها ) ، پيمان مؤكد گرفت ، كه هر گاه كتاب و دانش به شما دادم ، سپس پيامبرى به سوى شما آمد كه آنچه را با شماست تصديق مىكند ، به او ايمان بياوريد و او را يارى كنيد ! سپس ( خداوند ) به آنها گفت : « آيا به اين موضوع ، اقرار داريد ؟ و بر آن ، پيمان مؤكد بستيد ؟ » گفتند : « ( آرى ) اقرار داريم ! » ( خداوند به آنها ) گفت : « پس گواه باشيد ! و من نيز با شما از گواهانم . »\r\n82 - پس كسى كه بعد از اين ( پيمان محكم ) ، روى گرداند ، فاسق است .\r\n\r\nتفسير : پيمان مقدس\r\nبه دنبال اشاراتى كه در آيات پيشين در باره وجود نشانه‌هاى روشن پيامبر اسلام در كتب انبياء قبل آمده بود در اين آيات اشاره به يك اصل كلى در اين رابطه مىكند و آن اينكه پيامبران پيشين ( و به دنبال آنها پيروانشان ) با خدا پيمان بسته بودند كه در برابر پيامبرانى كه بعد از آنها مىآيند سر تعظيم و تسليم فرود آورند مىفرمايد : و ( به خاطر بياوريد ) هنگامى را كه خداوند پيمان مؤكد از پيامبران ( و پيروان آنها ) گرفت كه هر گاه كتاب و دانش به شما دادم سپس پيامبرى به سوى شما\r\n","description":"","footnote":"","page_name":" 637 ","page_number":637},
  {"content":"\r\nآمد كه آنچه را با شما است تصديق مىكند ( و نشانه‌هاى او موافق چيزى است كه با شما است ) حتما به او ايمان بياوريد و او را يارى كند « ( * ( وَإِذْ أَخَذَ اللَّه مِيثاقَ النَّبِيِّينَ لَما آتَيْتُكُمْ مِنْ كِتابٍ وَحِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِه وَلَتَنْصُرُنَّه ) * ) ( 1 ) .\r\nدر حقيقت همانطور كه پيامبران و امتهاى بعد موظفاند نسبت به پيامبران گذشته و آيين آنها احترام بگذارند و اصول آنها را محترم بشمرند پيامبران و امتهاى پيشين نيز نسبت به پيامبران بعد از خود چنين وظيفه اى داشته‌اند ، در آيات قرآن كرارا اشاره به وحدت هدف پيغمبران خدا شده است و اين آيه نمونه زنده اى از آن است .\r\nفراموش نكنيم كه « ميثاق » در اصل از ماده « وثوق » به بعضى اطمينان و اعتماد گرفته شده به همين دليل به پيمانهاى مؤكد كه مايه اطمينان است ميثاق گفته مىشود البته گرفتن پيمان از پيامبران همراه با گرفتن پيمان از پيروان آنها است و موضوع پيمان اين بود كه اگر پيامبرى بيايد كه دعوت او هماهنگ با دعوت آنان باشد و نشانه‌هاى او با آنچه در كتب آسمانى آنها آمده موافق باشد ( و به اين ترتيب حقانيت او ثابت گردد ) بايد نه تنها به او ايمان بياورند بلكه به يارىاش برخيزند .\r\nسپس براى تاكيد مىافزايد : خداوند به آنها فرمود : « آيا اقرار به اين موضوع داريد ؟ و پيمان مؤكد مرا بر آن گرفتيد ؟ گفتند : آرى اقرار داريم فرمود : بر اين پيمان گواه باشيد و من هم با شما گواهم\r\n\r\n","description":"","footnote":"\r\n( 1 ) در باره تركيب جمله « * ( لَما آتَيْتُكُمْ . . . ) * » بعضى « ما » را موصوله و مبتدا دانسته و « لام » را براى توطئه قسم و جمله « * ( لَتُؤْمِنُنَّ بِه وَلَتَنْصُرُنَّه ) * » را خبر دانسته‌اند ، و جمعى « ما » را « شرطيه زمانيه » دانسته‌اند و جزاى آن را « * ( لَتُؤْمِنُنَّ بِه وَلَتَنْصُرُنَّه ) * » ذكر كرده‌اند و احتمال دوم با معنى آيه سازگارتر و با آنچه در غالب موارد ديده مىشود كه قسم در جزاى شرط مىآيد هماهنگتر مىباشد ( تفسيرى كه در بالا ذكر شد نيز بر همين اساس است ) .\r\n","page_name":" 638 ","page_number":638},
  {"content":"\r\n« ( * ( قالَ أَ أَقْرَرْتُمْ وَأَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَأَنَا مَعَكُمْ مِنَ الشَّاهِدِينَ ) * ) ( 1 ) .\r\nدر آيه بعد قرآن مجيد پيمانشكنان را مورد مذمت و تهديد قرار مىدهد و مىگويد : « سپس هر كس ( بعد از اين همه پيمانهاى مؤكد و ميثاقهاى محكم ) سرپيچى كند و روى گرداند ( و به پيامبرى همچون پيامبر اسلام كه بشارت ظهورش همراه نشانه‌هاى او در كتب پيشين آمده ايمان نياورد ) فاسق و خارج از اطاعت فرمان خداست » ( * ( فَمَنْ تَوَلَّى بَعْدَ ذلِكَ فَأُولئِكَ هُمُ الْفاسِقُونَ ) * ) .\r\nو مىدانيم كه خداوند اين گونه فاسقان لجوج و متعصب را هدايت نمىكند همانگونه كه در آيه 80 سوره توبه آمده است : وَاللَّه لا يَهْدِي الْقَوْمَ الْفاسِقِينَ و كسى كه مشمول هدايت الهى نشد سرنوشتش دوزخ و عذاب شديد الهى است .\r\n\r\nنكته‌ها :\r\n1 - آيا آيه فوق تنها در باره بشارت انبياء پيشين و پيمان آنها نسبت به پيامبر اسلام است ؟ يا هر پيامبرى را كه بعد از پيامبر ديگرى مبعوث شده در بر مىگيرد ؟\r\nظاهر تعبيرات آيه يك مساله كلى و عمومى است ، اگر چه خاتم پيامبران مصداق بارز آن است و با روح مفاهيم قرآن نيز همين معنى وسيع و گسترده مناسب است بنا بر اين اگر مىبينيم در اخبارى تصريح شده كه منظور از آن پيغمبر گرامى اسلام است از قبيل تفسير آيه و تطبيق آن بر يك مصداق روشن محسوب مىگردد نه اين\r\n\r\n","description":"","footnote":"\r\n( 1 ) « اصر » در اصل به معنى گره زدن چيزى و يا نگهدارى آن با قهر و غلبه است و به امورى كه انسان را از كارهاى مهم باز مىدارد « اصر » گفته مىشود و به همين مناسبت به پيمان مؤكد اين واژه اطلاق شده زيرا شكستن آن انسان را از ثواب و خيرات محروم و ممنوع مىسازد .\r\n","page_name":" 639 ","page_number":639},
  {"content":"\r\nكه معنى آن انحصار بوده باشد .\r\nفخر رازى در تفسير خود از امام على ع نقل مىكند كه : هنگامى كه خداوند آدم و ساير انبياء را آفريد از آنها عهد و پيمان گرفت كه هر گاه محمد ص مبعوث شد به او ايمان آورند و يارىاش كنند ( 1 ) .\r\n2 - با توجه به مضمون آيه اين سؤال پيش مىآيد كه مگر ممكن است پيامبر اولو العزمى در زمان پيامبر الوا العزم ديگر مبعوث گردد تا موظف به پيروى از او باشد ؟ در پاسخ اين سؤال بايد گفت : همانطور كه در تفسير آيه اشاره شد پيمان تنها از خود پيامبران گرفته نشد بلكه از پيروان آنها نيز گرفته شد و در حقيقت منظور از پيمان گرفتن از انبياء ، پيمان گرفتن از امتهاى آنان و نسلهايى كه بعد از آنها به وجود مىآيند و عصر پيغمبر بعد را درك مىكنند مىباشد به علاوه خود پيامبران نيز اگر ( فرضا ) پيامبران آينده را درك كنند ايمان خواهند آورد يعنى هرگز پيغمبران خدا در هدفها و دعوتهاى خود از يكديگر جدا نيستند و با هم جنگ و ستيزى ندارند .\r\n3 - سخن ديگر در باره آيه اين است كه آيه مزبور گرچه در باره پيامبران است ولى بديهى است كه در مورد جانشينان آنها نيز صادق مىباشد زيرا جانشينان راستين آنها از آنان جدا نيستند و همه يك هدف را تعقيب مىكنند و هميشه پيامبران جانشينان خود را معرفى كرده و نسبت به آنها بشارت داده و مردم را به ايمان آوردن و يارى آنها دعوت نموده‌اند و اگر مىبينيم در رواياتى كه در ذيل آيه در كتب تفسير يا حديث ما نقل شده جمله « * ( وَلَتَنْصُرُنَّه ) * » در باره على ع تفسير شده و مساله ولايت را مشمول آن دانسته‌اند در حقيقت اشاره به همين معنى است .\r\nناگفته نماند كه آيه فوق از نظر چگونگى تركيب نحوى در ميان مفسران و اهل ادب مورد بحث و گفتگو واقع شده است .\r\n\r\n","description":"","footnote":"\r\n( 1 ) تفسير كبير ، جزء هشتم صفحه 115 .\r\n","page_name":" 640 ","page_number":640},
  {"content":"\r\n\r\n4 - تعصبهاى مزاحم\r\nتاريخ نشان داده كه پيروان يك آيين به آسانى حاضر نيستند دست از آيين خود بردارند و در برابر پيامبران تازه كه از طرف خداوند مبعوث مىشوند تسليم گردند بلكه با جمود و سرسختى خاصى روى آيين قديم ايستاده و از آن دفاع مىكنند گويا آن را از خود و خود را از آن مىدانند و رها ساختن آن را فناى مليت خويش مىپندارند .\r\nلذا به زحمت به قبول آيين نو ، تن در مىدهند و سرچشمه بسيارى از جنگهاى مذهبى كه در طول تاريخ واقع شده و از دردناكترين حوادث تلخ تاريخ است همين تعصب خشك و جمود بر آيينهاى كهن بوده است .\r\nدر حالى كه قانون تكامل مىگويد : بايد آيينها يكى پس از ديگرى بيايند و بشر را در مسير خداشناسى و حق و عدالت و ايمان و اخلاق و انسانيت و فضيلت پيش ببرند تا به آخرين آيين كه « خاتم اديان » است برسند و همچون طفلى كه مدارج تحصيلى را يكى پس از ديگرى پيموده تا فارغ التحصيل شده اين راه را بپيمايد .\r\nبديهى است اگر شاگردان دبستانى آن چنان نسبت به محيط دبستان علاقه و تعصب پيدا كنند كه از حضور در دبيرستان خوددارى نمايند جز ركود و عقب ماندگى از قافله ترقى نتيجه اى نخواهند داشت ، اصرار و تاكيدى كه در آيه بالا در باره گرفتن عهد و پيمان مؤكد از انبياء و امتهاى پيشين نسبت به انبياى آينده شده است گويا « براى اجتناب و احتراز از همين تعصبها و جمودها و لجاجتها بوده كه با نهايت تاسف پس از اين همه تاكيد باز مىبينيم پيروان آيينهاى كهن به آسانى در برابر حقايق جديد تسليم نمىشوند - ضمنا در باره اينكه چرا و چگونه اسلام خاتم مذاهب و آخرين اديان است در ذيل آيه 40 سوره احزاب به خواست خدا مشروحا سخن خواهيم گفت .\r\n","description":"","footnote":"","page_name":" 641 ","page_number":641},
  {"content":"\r\n\r\n[ سوره آلعمران ‹ 4 › : آيات 83 تا 85 
  ]\r\nأَ فَغَيْرَ دِينِ اللَّه يَبْغُونَ وَلَه أَسْلَمَ مَنْ فِي السَّماواتِ وَالأَرْضِ طَوْعاً وَكَرْهاً وَإِلَيْه يُرْجَعُونَ ‹ 84 › قُلْ آمَنَّا بِاللَّه وَما أُنْزِلَ عَلَيْنا وَما أُنْزِلَ عَلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَما أُوتِيَ مُوسى وَعِيسى وَالنَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَنَحْنُ لَه مُسْلِمُونَ ‹ 84 › وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه وَهُوَ فِي الآخِرَةِ مِنَ الْخاسِرِينَ ‹ 85 ›\r\n\r\nترجمه :\r\n83 - آيا آنها غير از آيين خدا مىطلبند ؟ ! ( آيين او همين اسلام است ، ) و تمام كسانى كه در آسمانها و زمين هستند ، از روى اختيار يا از روى اجبار ، در برابر ( فرمان ) او تسليماند ، و همه به سوى او باز گردانده مىشوند .\r\n84 - بگو : « به خدا ايمان آورديم ، و ( همچنين ) به آنچه بر ما و بر ابراهيم و اسماعيل و اسحاق و يعقوب و اسباط نازل گرديده ، و آنچه به موسى و عيسى و ( ديگر ) پيامبران ، از طرف پروردگارشان داده شده است ، ما در ميان هيچ يك از آنان فرقى نمىگذاريم ، و در برابر ( فرمان ) او تسليم هستيم . »\r\n85 - و هر كس جز اسلام ( و تسليم در برابر فرمان حق ، ) آيينى براى خود انتخاب كند ، از او پذيرفته نخواهد شد ، و او در آخرت ، از زيانكاران است .\r\n\r\nتفسير : برترين آيين الهى اسلام است\r\nتا كنون بحثهاى مشروحى در آيات گذشته در باره مذاهب پيشين آمده در اين\r\n","description":"","footnote":"","page_name":" 642 ","page_number":642},
  {"content":"\r\nآيات بحث در باره اسلام آغاز مىشود و توجه اهل كتاب و پيروان اديان گذشته را به آن جلب مىكند .\r\nدر آيه نخست مىفرمايد : « آيا آنها غير از آيين خدا مىطلبند » ؟ آيين او همين اسلام است ( * ( أَ فَغَيْرَ دِينِ اللَّه يَبْغُونَ ) * ) .\r\nسپس مىافزايد : « تمام كسانى كه در آسمانها و زميناند چه از روى اختيار يا اجبار اسلام آورده‌اند ( و در برابر فرمان او تسليماند ) و همه به سوى او باز گردانده مىشوند » بنا بر اين اسلام آيين همه جهان هستى و عالم آفرينش است ( * ( وَلَه أَسْلَمَ مَنْ فِي السَّماواتِ وَالأَرْضِ طَوْعاً وَكَرْهاً وَإِلَيْه يُرْجَعُونَ ) * ) .\r\nدر اينجا قرآن مجيد اسلام را به معنى وسيعى تفسير كرده و مىگويد : تمام كسانى كه در آسمان و زميناند و تمام موجوداتى كه در آنها وجود دارند مسلماناند يعنى در برابر فرمان او تسليماند زيرا روح اسلام همان تسليم در برابر حق است منتها گروهى از روى اختيار ( طوعا ) در برابر « قوانين تشريعى » او تسليماند و گروهى بى اختيار ( كرها ) در برابر « قوانين تكوينى » او .\r\nتوضيح اينكه : خداوند دو گونه فرمان در عالم هستى دارد يك سلسله از فرمانهاى او به صورت قوانين طبيعى و ما فوق طبيعى است كه بر موجودات مختلف اين جهان حكومت مىكند و همه آنها مجبورند در برابر آن زانو زنند و لحظه اى از اين قوانين سرپيچى نكنند و اگر فرضا سرپيچى كنند ممكن است محو و نابود گردند يك نوع « اسلام و تسليم » در برابر فرمان خدا است ، بنا بر اين اشعه آفتاب كه به درياها مىتابد و بخار آب كه از دريا بر مىخيزد و قطعات ابر كه به هم مىپيوندند دانه‌هاى باران كه از آسمان فرو مىريزد ، درختانى كه بر اثر آن نمو مىكنند و گلها كه در پرتو آن شكفته مىشوند همه مسلماناند زيرا هر كدام در برابر قانونى كه آفرينش براى او تعيين كرده است تسليماند .\r\nنوع ديگرى از فرمان خدا هست كه فرمان تشريعى ناميده مىشود يعنى\r\n","description":"","footnote":"","page_name":" 643 ","page_number":643},
  {"content":"\r\nقوانينى كه در تشريع آسمانى و تعليمات انبياء وجود داشته است تسليم در برابر آنها جنبه « اختيارى » دارد و تنها افراد با ايمان هستند كه به خاطر تسليم در مقابل آنها شايسته نام « مسلمان » مىباشند البته سرپيچى از اين قوانين نيز بالمال دست كمى از سرپيچى از قوانين آفرينش ندارد كه اين هم باعث انحطاط و عقبماندگى و يا نابودى است .\r\nو از آنجا كه جمله « اسلم » در آيه فوق اشاره به معنى وسيع اسلام است كه هر دو قسمت را در بر مىگيرد و لذا مىفرمايد : جمعى از روى اختيار تسليم مىشوند ( طوعا ) مانند مؤمنان و جمعى از روى اجبار ( كرها ) مانند كافران نسبت به قوانين تكوينى ، بنا بر اين معنى آيه اين است كه كافران با اين كه از قبول اسلام در برابر بخشى از فرمانهاى خدا سرباز زده‌اند ناچار به قبول بخش ديگر شده‌اند ، پس چرا آنها در برابر همه قوانين الهى و دين و آيين حق يك باره تسليم نمىشوند .\r\nاحتمال ديگرى كه در تفسير آيه مىباشد و بسيارى از مفسران آن را ذكر كرده‌اند و در عين حال منافاتى با آنچه در بالا گفتيم ندارد اين است كه افراد با ايمان در حال رفاه و آرامش از روى رغبت و اختيار به سوى خدا مىروند ، اما افراد بى ايمان تنها به هنگام گرفتارى و مشكلات طاقتفرسا به سوى او مىشتابند و او را مىخوانند و با اين كه در حال معمولى شريكهايى براى او قايل مىشوند در آن لحظات سخت و حساس جز او كسى را نمىشناسند و نمىخوانند .\r\nاز آنچه گفته شد معلوم شد كه « من » در جمله « * ( مَنْ فِي السَّماواتِ وَالأَرْضِ ) * » هم شامل موجودات عاقل مىشود و هم غير عاقل ( و به اصطلاح اين واژه كه مخصوص موجودات عاقل است به عنوان تغليب به معنى گسترده ترى اطلاق شده است ) و « طوعا » اشاره به موجودات عاقل و مؤمن است و « كرها » اشاره به كافران و موجودات غير عاقل .\r\n","description":"","footnote":"","page_name":" 644 ","page_number":644},
  {"content":"\r\nدر آيه بعد خداوند به پيامبر ص ( و همه پيروان او ) دستور مىدهد كه نسبت به همه تعليمات انبياء و پيامبران پيشين ، علاوه بر آنچه را پيغمبر اسلام نازل شده ايمان داشته باشند . مىفرمايد : « بگو : ايمان به خدا آورديم و به آنچه بر ما و بر ابراهيم و اسماعيل و اسحاق و يعقوب و اسباط ( پيامبران تيره‌هاى بنى اسرائيل ) نازل شده و آنچه به موسى و عيسى و همه پيامبران از سوى پروردگارشان داده شده است نيز ايمان آورديم ما در ميان آنها فرقى نمىگذاريم و ما در برابر او تسليم هستيم » ( * ( قُلْ آمَنَّا بِاللَّه وَما أُنْزِلَ عَلَيْنا وَما أُنْزِلَ عَلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَما أُوتِيَ مُوسى وَعِيسى وَالنَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَنَحْنُ لَه مُسْلِمُونَ ) * ) .\r\nآرى ما هيچ فرقى ميان آنها از نظر حقانيت قايل نيستيم ، همه را به رسميت مىشناسيم ، همه رهبران الهى بوده‌اند و همگى براى هدايت خلق مبعوث شده‌اند و ما در برابر فرمان خدا از هر نظر تسليم هستيم و بنا بر اين دست تفرقه اندازان را به اين وسيله كوتاه مىكنيم .\r\nو بالاخره در آخرين آيه به عنوان يك نتيجه گيرى كلى مىفرمايد : « هر كس غير از اسلام آيينى براى خود انتخاب كند از او پذيرفته نخواهد شد و در آخرت از زيانكاران است » ( * ( وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه وَهُوَ فِي الآخِرَةِ مِنَ الْخاسِرِينَ ) * ) .\r\nجمله « يبتغ » از ماده « ابتغاء » به معنى تلاش و كوشش است كه هم در موارد شايسته و هم ناشايسته به كار مىرود و در هر مورد تابع قرائنى است كه در آن مورد وجود دارد .\r\nبه اين ترتيب از مفهوم عام اسلام به عنوان يك اصل كلى كه همان تسليم در مقابل حق است به مفهوم خاص آن يعنى آيين اسلام منتقل مىشود كه نمونه كامل و اكمل آن است و مىگويد : امروز جز آيين اسلام از هيچ كس پذيرفته نيست و در\r\n","description":"","footnote":"","page_name":" 645 ","page_number":645},
  {"content":"\r\nعين احترام به همه اديان الهى برنامه امروز ، اسلام است . همانگونه كه دانشجويان دوره دكترا در عين احترام به تمام دروسى كه در مقاطع مختلف تحصيلى مانند ابتدايى ، راهنمايى و دبيرستان و دوره ليسانس خوانده‌اند تنها درسى را كه بايد دنبال كنند همان دروس سطح بالاى مقطع نهايى خودشان است و پرداختن به غير از آن جز زيان و خسران چيزى نخواهد داشت و آنها كه با تقليد نابجا و تعصب جاهلى و مسائل نژادى و خرافات خود ساخته پشت به اين آيين كنند بدون شك گرفتار زيان و خسران خواهند شد و جز تاسف و ندامت از سرمايه‌هاى عمر و حيات كه بر باد داده‌اند نتيجه اى نخواهند گرفت .\r\nجمعى از مفسران گفته‌اند كه اين آيه در باره دوازده نفر از منافقان نازل شده كه اظهار ايمان كرده بودند و سپس مرتد شدند و از مدينه به مكه بازگشتند آيه نازل شد و به آنها اعلام كرد كه هر كس جز اسلام را بپذيرد زيانكار است ( 1 ) .\r\nدر حديثى از پيامبر ص مىخوانيم كه فرمود : روز قيامت اعمال را يك به يك ( در دادگاه الهى ) مىآورند هر كدام خود را معرفى مىكند يكى مىگويد من نمازم ، ديگرى مىگويد من روزه‌ام و . . . و سپس اسلام را مىآورند و مىگويد : پروردگارا ! تو سلامى و من اسلام ، خداوند مىفرمايد : . . . امروز به واسطه ( مخالفت با ) تو مؤاخذه مىكنم و به تو پاداش مىدهم . خداوند در كتابش مىفرمايد : * ( وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه وَهُوَ فِي الآخِرَةِ مِنَ الْخاسِرِينَ ) * ( 2 ) .\r\nدر باره تفاوت ميان اسلام و ايمان و ويژگيهاى هر كدام و جمع ميان اين آيه و آيات مربوط به ايمان در سوره حجرات ذيل آيه 14 به خواست خدا بحث خواهد شد .\r\n\r\n","description":"","footnote":"\r\n( 1 ) تفسير ابو الفتوح رازى ، جلد 3 صفحه 100 .\r\n( 2 ) تفسير الدر المنثور ، ذيل آيه مورد بحث ( با تلخيص ) جلد 2 صفحه 48 .\r\n","page_name":" 646 ","page_number":646},
  {"content":"\r\n\r\n[ سوره آلعمران ‹ 4 › : آيات 86 تا 89 
  ]\r\nكَيْفَ يَهْدِي اللَّه قَوْماً كَفَرُوا بَعْدَ إِيمانِهِمْ وَشَهِدُوا أَنَّ الرَّسُولَ حَقٌّ وَجاءَهُمُ الْبَيِّناتُ وَاللَّه لا يَهْدِي الْقَوْمَ الظَّالِمِينَ ‹ 86 › أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّه وَالْمَلائِكَةِ وَالنَّاسِ أَجْمَعِينَ ‹ 87 › خالِدِينَ فِيها لا يُخَفَّفُ عَنْهُمُ الْعَذابُ وَلا هُمْ يُنْظَرُونَ ‹ 88 › إِلَّا الَّذِينَ تابُوا مِنْ بَعْدِ ذلِكَ وَأَصْلَحُوا فَإِنَّ اللَّه غَفُورٌ رَحِيمٌ ‹ 89 ›\r\n\r\nترجمه :\r\n86 - چگونه خداوند جمعيتى را هدايت مىكند كه بعد از ايمان و گواهى به حقانيت رسول و آمدن نشانه‌هاى روشن براى آنها ، كافر شدند ؟ ! و خدا ، جمعيت ستمكاران را هدايت نخواهد كرد ! 87 - كيفر آنها ، اين است كه لعن ( و طرد ) خداوند و فرشتگان و مردم همگى بر آنهاست .\r\n88 - همواره در اين لعن ( و طرد و نفرين ) مىمانند ، مجازاتشان تخفيف نمىيابد ، و به آنها مهلت داده نمىشود .\r\n89 - مگر كسانى كه پس از آن ، توبه كنند و اصلاح نمايند ، ( و در مقام جبران گناهان گذشته برآيند ، كه توبه آنها پذيرفته خواهد شد ، ) زيرا خداوند ، آمرزنده و بخشنده است .\r\n\r\nشان نزول :\r\nيكى از انصار ( مسلمانان مدينه ) به نام « حارث بن سويد » دستش به خون بى گناهى به نام « محذر بن زياد » آلوده گشت و از ترس مجازات از اسلام برگشت و به مكه فرار كرد ( و يازده نفر از پيروان او كه مسلمان شده بودند نيز مرتد شدند ) پس از ورود به مكه از كار خود سخت پشيمان گشت و در انديشه فرو رفت كه در برابر اين جريان چه كند . بالاخره فكرش به اينجا رسيد كه يك نفر را به سوى خويشان خود به\r\n","description":"","footnote":"","page_name":" 647 ","page_number":647},
  {"content":"\r\nمدينه بفرستد تا از پيغمبر ص سؤال كنند آيا براى او راه بازگشتى وجود دارد يا نه ؟\r\nآيات فوق نازل شد و قبولى توبه او را با شرايط خاصى اعلام داشت ، « حارث بن سويد » خدمت پيامبر ص رسيد و مجددا اسلام آورد و تا آخرين نفس به اسلام وفادار ماند ( ولى يازده نفر ديگر از پيروان او كه از اسلام برگشته بودند به حال خود باقى ماندند ) ( 1 ) .\r\nدر تفسير الدر المنثور و بعضى تفاسير ديگر شان نزولهاى ديگرى براى آيات فوق نقل شده كه تفاوتهاى زيادى با آنچه نقل كرديم ندارد .\r\n\r\nتفسير : كيفر ارتداد\r\nدر آيات گذشته سخن از آيين اسلام بود كه تنها آيين مقبول الهى است در اين آيات سخن از كسانى است كه اسلام را پذيرفته و سپس از آن برگشته‌اند كه در اصطلاح « مرتد » ناميده مىشوند .\r\nمىفرمايد : « چگونه خداوند جمعيتى را هدايت مىكند كه بعد از ايمان و گواهى به حقانيت رسول ، و آمدن نشانه‌هاى روشن براى آنها كافر شدند و خدا جمعيت ستمكاران را هدايت نمىكند » ؟ ( * ( كَيْفَ يَهْدِي اللَّه قَوْماً كَفَرُوا بَعْدَ إِيمانِهِمْ وَشَهِدُوا أَنَّ الرَّسُولَ حَقٌّ وَجاءَهُمُ الْبَيِّناتُ وَاللَّه لا يَهْدِي الْقَوْمَ الظَّالِمِينَ ) * ) .\r\nچرا خداوند آنها را هدايت نمىكند ؟ دليل آن روشن است آنها پيامبر را با نشانه‌هاى روشن شناخته‌اند و به رسالت او گواهى داده‌اند بنا بر اين در بازگشت و عدول از اسلام در واقع ظالم و ستمگرند و كسى كه آگاهانه ظلم و ستم مىكند لايق هدايت الهى نيست او زمينه‌هاى هدايت را در وجود خود از ميان برده است .\r\nمنظور از « بينات » در آيه فوق ، قرآن مجيد و ساير معجزات پيامبر اسلام است\r\n\r\n","description":"","footnote":"\r\n( 1 ) مجمع البيان ، جلد 1 - 2 صفحه 471 .\r\n","page_name":" 648 ","page_number":648},
  {"content":"\r\nو منظور از « ظالم » در اينجا كسى است كه در درجه اول به خود ظلم كرده و راه ارتداد پيش گرفته و در درجه بعد سبب گمراهى ديگران شده است .\r\nسپس مىافزايد : « آنها كيفرشان اين است كه لعن خداوند و فرشتگان و همه مردم بر آنها است » ( * ( أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّه وَالْمَلائِكَةِ وَالنَّاسِ أَجْمَعِينَ ) * ) .\r\n« لعن » در اصل به معنى طرد و دور ساختن آميخته با خشم و غضب است و در مورد خداوند به معنى دور ساختن از رحمت خويش مىباشد و اما در مورد فرشتگان و مردم به معنى خشم و تنفر و طرد معنوى يا تقاضاى از خداوند در باره دور ساختن اين گونه افراد از رحمت است .\r\nآرى اين مرتدان ظالم و ستمگر كه آگاهانه اين راه را پيموده‌اند چنان در فساد و گناه فرو مىروند كه مورد نفرت همه افراد عاقل و با هدف عالم اعم از انسان و فرشتگان بلكه از آن بالاتر مورد خشم و غضب پروردگار قرار مىگيرند .\r\nدر آيه بعد مىافزايد : « اين در حالى است كه آنها همواره در اين لعن و طرد و نفرت مىمانند و مجازات آنها تخفيف نمىيابد و به آنها مهلت داده نمىشود » ( * ( خالِدِينَ فِيها لا يُخَفَّفُ عَنْهُمُ الْعَذابُ وَلا هُمْ يُنْظَرُونَ ) * ) .\r\nدر واقع اگر اين لعن و طرد جاودانى نبود و يا جاودانى بود و تدريجا تخفيف مىيافت و يا حد اقل مهلتى به آنها داده مىشد تحملش آسانتر بود ولى هيچ يك از اينها در باره آنها نيست عذابشان دردناك و جاودانى و غير قابل تخفيف و بدون هيچگونه مهلت است در واقع نه از آغاز بريده مىشود ، نه از پايان و نه از شدت آن كاهش مىيابد .\r\n","description":"","footnote":"","page_name":" 649 ","page_number":649},
  {"content":"\r\nدر آخرين آيه راه بازگشت را به روى اين افراد مىگشايد و به آنان اجازه توبه مىدهد چرا كه هدف قرآن در همه جا اصلاح و تربيت است و يكى از مهمترين اسباب اصلاح و تربيت گشودن راه بازگشت به روى بدكاران و آلودگان است مىفرمايد : « مگر كسانى كه بعد از آن توبه كنند و اصلاح نمايند و در مقام جبران بر آيند ( كه توبه آنان پذيرفته مىشود ) زيرا خداوند آمرزنده و مهربان است » ( * ( إِلَّا الَّذِينَ تابُوا مِنْ بَعْدِ ذلِكَ وَأَصْلَحُوا فَإِنَّ اللَّه غَفُورٌ رَحِيمٌ ) * ) .\r\nاين آيه مانند بسيارى از آيات ديگر قرآن پس از طرح مساله توبه با جمله « و اصلحوا » اين حقيقت را مىفهماند كه توبه تنها ندامت از گذشته و تصميم بر ترك گناه در آينده نيست . بلكه شرط قبولى توبه آن است كه با اعمال نيك خود در آينده اعمال زشت پيشين را جبران كند و لذا در بعضى از آيات قرآن بعد از ذكر توبه اشاره به ايمان و عمل صالح شده است مانند آيه فوق و آيه 60 سوره مريم مىفرمايد : إِلَّا مَنْ تابَ وَآمَنَ وَعَمِلَ صالِحاً : « مگر كسى كه توبه كند و ايمان آورد و عمل صالح انجام دهد » در غير اين صورت توبه يك توبه كامل نيست .\r\nبلكه از اين تعبير استفاده مىشود كه گناه نقصى در ايمان انسان ايجاد مىكند كه بعد از توبه بايد تجديد ايمان كند تا اين نقص بر طرف گردد .\r\n\r\nنكته : آيا توبه « مرتد » پذيرفته مىشود ؟\r\n« مرتد » يعنى كسى كه اسلام را پذيرفته و سپس از آن باز گشته ، بر دو قسم است « مرتد فطرى » و « مرتد ملى » مرتد فطرى به كسى گفته مىشود كه از پدر و يا مادر مسلمان تولد يافته و يا به قول بعضى در حالى كه نطفه او منعقد شده پدر و يا مادرش مسلمان بوده‌اند و سپس او اسلام را پذيرفته و بعدا از آن برگشته است ولى مرتد ملى به كسى گفته مىشود كه از پدر و مادر مسلمان تولد نيافته بلكه خود بعد از بلوغ اسلام را پذيرفته و سپس از آن باز گشته است .\r\n","description":"","footnote":"","page_name":" 650 ","page_number":650},
  {"content":"\r\nتوبه مرتد ملى پذيرفته مىشود و در حقيقت مجازات او خفيف است زيرا او مسلمان زاده نيست ولى در مورد « مرتد فطرى » حكم از اين شديدتر و سختتر است گرچه توبه او در واقع و در پيشگاه خداوند پذيرفته مىشود ولى اگر وضع او در دادگاه اسلام ثابت شود محكوم به اعدام خواهد شد و اموال او به عنوان ارث به ورثه مسلمان او مىرسد و همسر او از او جدا خواهد شد و حتى توبه كردن او نمىتواند جلو اين احكام شديد را بگيرد ! ولى همانطور كه گفتيم اين سختگيرى تنها در مورد مرتد فطرى آن هم در صورتى است كه مرد باشد .\r\nممكن است كسانى از اين سختگيرى تعجب كنند و آن را يك نوع خشونت شديد غير قابل انعطاف بدانند كه با روح اسلام سازگار نيست .\r\nولى در حقيقت اين حكم يك فلسفه اساسى دارد و آن حفظ جبهه داخلى كشور اسلامى و جلوگيرى از متلاشى شدن آن و نفوذ بيگانگان و منافقان است زيرا ارتداد در واقع يك نوع قيام بر ضد رژيم كشور اسلامى است كه در بسيارى از قوانين دنياى امروز نيز مجازات آن اعدام است اگر به افراد اجازه داده شود هر روز مايل بودند خود را مسلمان معرفى كنند و هر روز مايل نبودند استعفا دهند به زودى جبهه داخلى اسلام از هم متلاشى خواهد شد و راه نفوذ دشمنان و عوامل و ايادى آنها باز خواهد شد و هرج و مرج شديدى در سراسر جامعه اسلامى پديد خواهد آمد ، بنا بر اين حكم مزبور در واقع يك حكم سياسى است كه براى حفظ حكومت و جامعه اسلامى و مبارزه با ايادى و عوامل بيگانه ضرورى است .\r\nاز اين گذشته كسى كه آيينى همچون اسلام را بعد از تحقيق و پذيرش رها كند و به سوى آيينهاى ديگرى برود معمولا انگيزه صحيح و موجهى ندارد ، و بنا بر اين درخور مجازاتهاى سنگين است و اگر مىبينيم اين حكم در باره زنان خفيفتر است به خاطر اين است كه همه مجازاتها در مورد آنها تخفيف مىيابد .\r\n","description":"","footnote":"","page_name":" 651 ","page_number":651},
  {"content":"\r\n\r\n[ سوره آلعمران ‹ 4 › : آيات 90 تا 91 
  ]\r\nإِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَأُولئِكَ هُمُ الضَّالُّونَ ‹ 90 › إِنَّ الَّذِينَ كَفَرُوا وَماتُوا وَهُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الأَرْضِ ذَهَباً وَلَوِ افْتَدى بِه أُولئِكَ لَهُمْ عَذابٌ أَلِيمٌ وَما لَهُمْ مِنْ ناصِرِينَ ‹ 91 ›\r\n\r\nترجمه :\r\n90 - كسانى كه پس از ايمان كافر شدند و سپس بر كفر ( خود ) افزودند ، ( و در اين راه اصرار ورزيدند ، ) هيچگاه توبه آنان ، ( كه از روى ناچارى يا در آستانه مرگ صورت مىگيرد ، ) قبول نمىشود ، و آنها گمراهان ( واقعى ) اند ( چرا كه هم راه خدا را گم كرده‌اند ، و هم راه توبه را ! ) .\r\n91 - كسانى كه كافر شدند و در حال كفر از دنيا رفتند ، اگر چه در روى زمين پر از طلا باشد ، و آن را به عنوان فديه ( و كفاره اعمال بد خويش ) بپردازند ، هرگز از هيچ يك آنها قبول نخواهد شد ، و براى آنان ، مجازات دردناك است ، و ياورانى ندارند .\r\n\r\nشان نزول :\r\nبعضى گفته‌اند آيه اول در مورد اهل كتاب كه قبل از بعثت پيامبر اسلام ص به او ايمان آورده بودند اما پس از مبعث به او كفر ورزيدند نازل شده ، و بعضى ديگر گفته‌اند در مورد « حارث بن سويد » و يازده نفر از ياران او كه از اسلام برگشته بودند نازل شده ولى حارث پشيمان شد و توبه كرد و چنان كه در شان نزول آيه قبل نيز اشاره شد يازده نفر از همراهان او به حال خود باقى ماندند و باز نگشتند و در پاسخ دعوت حارث به او گفتند : ما در مكه مىمانيم و به كار خود بر ضد محمد ص ادامه مىدهيم و انتظار شكست او را داريم اگر مقصود ما حاصل شد چه بهتر و در غير اين صورت راه توبه باز است و هر گاه برگرديم ( او ما را مىپذيرد و ) در باره ما همان\r\n","description":"","footnote":"","page_name":" 652 ","page_number":652},
  {"content":"\r\nچيزى كه در باره حارث نازل شد نازل مىگردد . هنگامى كه رسول اللَّه ص مكه را فتح كرد بعضى از آنها وارد اسلام شدند و توبه آنها پذيرفته شد و اما در مورد كسانى كه در حال كفر از دنيا رفته بودند آيه دوم نازل گرديد ( 1 ) .\r\n\r\nتفسير : توبه بى فايده\r\nدر آيات قبل سخن از كسانى در ميان بود كه از راه انحرافى خود پشيمان شده و توبه حقيقى نموده بودند و لذا توبه آنها قبول شد ولى در اين آيه سخن از كسانى است كه توبه آنها پذيرفته نيست اينها كسانى هستند كه نخست ايمان آورده سپس كافر شده و در كفر پافشارى و اصرار دارند و به همين دليل هيچگاه حاضر به پيروى از دستورات حق نيستند مگر اينكه كار بر آنها مشكل شود و راهى جز اطاعت و توبه و تسليم نبينند يقينا خداوند توبه اين گونه افراد را قبول نخواهد كرد .\r\nمىفرمايد : « كسانى كه بعد از ايمان آوردن كافر شدند سپس بر كفر خود افزودند ( و در اين راه اصرار ورزيدند ) هيچگاه توبه آنان قبول نمىشود ( چرا كه از روى ناچارى صورت مىگيرد ) و آنها گمراهاناند » چرا كه هم راه خدا را گم كرده‌اند و هم راه توبه را ( * ( إِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَأُولئِكَ هُمُ الضَّالُّونَ ) * ) .\r\nتوبه آنها ظاهرى است چرا كه وقتى پيروزى طرفداران حق را ببينند از روى ناچارى اظهار پشيمانى و توبه مىكنند و طبيعى است كه چنين توبه اى پذيرفته نشود .\r\nاحتمال ديگرى كه در تفسير اين آيه داده شده اين است كه اين گونه اشخاص زمانى پشيمان مىشوند و توبه مىكنند كه خود را در آستانه مرگ و پايان عمر ببينند\r\n\r\n","description":"","footnote":"\r\n( 1 ) مجمع البيان ، جلد 1 - 2 صفحه 472 ذيل آيه مورد بحث .\r\n","page_name":" 653 ","page_number":653},
  {"content":"\r\nو مىدانيم كه در آن ساعت درهاى توبه بسته مىشود و چنان توبه اى پذيرفته نخواهد شد . در واقع اين آيه شبيه همان چيزى است كه در سوره نساء آيه 18 آمده كه مىفرمايد : « كسانى كه اعمال بد انجام مىدهند و به هنگامى كه مرگشان فرا مىرسد توبه مىكنند توبه آنها پذيرفته نيست » .\r\nتفسير سومى براى آيه ذكر شده كه منظور از آن توبه از گناهان معمولى در حال كفر است . مثلا كسى در كفر خود اصرار داشته باشد ولى از گناهانى مانند ظلم و غيبت و فحشاء توبه كند توبه او بىفايده است چرا كه شستن آلودگىهاى سطحى از جان و دل با وجود آلودگىهاى شديد و عميق مؤثر نخواهد بود .\r\nلازم به يادآورى است كه تفسيرهاى سه گانه فوق منافاتى با هم ندارد و ممكن است آيه ناظر به تمام اين توبه‌هاى بيهوده باشد هر چند تفسير اول با آيات گذشته و شان نزول اين آيات سازگارتر است .\r\nدر آيه بعد به دنبال اشاره اى كه در آيه گذشته به توبه‌هاى بيهوده شد سخن از كفاره بيهوده مىگويد : مىفرمايد : « كسانى كه كافر شدند و در حال كفر از دنيا رفتند اگر تمام روى زمين پر از طلا باشد و آن را به عنوان « فديه » ( و كفاره اعمال زشت خويش ) بپردازند هرگز از آنها پذيرفته نخواهد شد » ( * ( إِنَّ الَّذِينَ كَفَرُوا وَماتُوا وَهُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الأَرْضِ ذَهَباً وَلَوِ افْتَدى بِه ) * ) .\r\nروشن است كفر تمام اعمال نيك انسان را بر باد مىدهد و اگر تمام روى زمين پر از طلا باشد و در راه خدا انفاق كنند پذيرفته نخواهد شد و صد البته اگر چنين چيزى در قيامت در اختيار آنها باشد و بدهند پذيرفته نيست .\r\nبديهى است منظور از اين تعبير ( تمام روى زمين پر از طلا باشد و انفاق كنند ) اين است كه انفاق آنها هر قدر زياد هم باشد با وجود آلودگى روح و جان و دشمنى با حق بى فايده است و گرنه معلوم است كه اگر مجموع زمين پر از طلا گردد در آن\r\n","description":"","footnote":"","page_name":" 654 ","page_number":654},
  {"content":"\r\nموقع ارزش طلا با خاك يكسان خواهد بود . بنا بر اين جمله بالا كنايه اى براى بيان وسعت دايره انفاق و بخشش است .\r\nدر اينكه منظور از اين انفاق در اين جهان يا جهان ديگر است مفسران دو احتمال داده‌اند ولى ممكن است آيه ناظر به هر دو باشد چه تمام دنيا را در حال حيات خود انفاق كنند و چه در قيامت به عنوان فديه بدهند پذيرفته نيست هر چند ظاهر آيه نشان مىدهد كه مربوط به جهان ديگر است . زيرا مىگويد : كسانى كه كافر شدند و در حال كفر از دنيا رفتند يعنى پس از مرگ در حال كفر اگر فرضا بزرگترين ثروتهاى جهان در اختيارشان باشد و تصور كنند همانند اين جهان مىتوانند با استفاده از ثروت مجازات الهى را از خود دور سازند سخت در اشتباه‌اند و اين جريمه مالى و فديه به هيچ وجه در مجازات آنها اثر نخواهد داشت . در واقع مضمون آيه شبيه چيزى است كه در آيه 15 سوره حديد آمده است كه مىگويد :\r\nفَالْيَوْمَ لا يُؤْخَذُ مِنْكُمْ فِدْيَةٌ وَلا مِنَ الَّذِينَ كَفَرُوا : « امروز نه از شما ( منافقان ) و نه از كافران فديه و غرامتى گرفته ( و پذيرفته ) نمىشود » .\r\nو در پايان آيه به نكته ديگرى اشاره فرموده ، مىگويد : « آنها كسانى هستند كه مجازات دردناك دارند و ياورى ندارند » ( * ( أُولئِكَ لَهُمْ عَذابٌ أَلِيمٌ وَما لَهُمْ مِنْ ناصِرِينَ ) * ) .\r\nيعنى نه تنها فديه و انفاق به حال آنها سودى ندارد بلكه شفاعت ، شفاعت كنندگان نيز شامل حال آنها نمىشود زيرا شفاعت شرايطى دارد كه يكى از مهمترين آنها ايمان به خدا است و به همين دليل اگر تمام شافعان روز قيامت جمع شوند تا براى فرد بىايمانى شفاعت كنند پذيرفته نخواهد شد . و اصولا چون شفاعت به اذن خدا است آنها هرگز از چنين افراد نالايقى شفاعت نمىكنند كه شفاعت نيز لياقتى لازم دارد ، چرا كه اذن الهى شامل افراد نالايق نمىشود .\r\n","description":"","footnote":"","page_name":" 655 ","page_number":655},
  {"content":"\r\nپروردگارا ! توفيقى مرحمت فرما كه پيش از بسته شدن درهاى توبه ، توبه كنيم و به سوى تو باز گرديم .\r\nخداوندا ! لياقتى مرحمت كن كه مشمول شفاعت پاكان و نيكان شويم .\r\nخداوندا ! حسن عاقبت كه از برترين نعمتهاى تو است از ما دريغ مدار .\r\nآمين يا رب العالمين .\r\n\r\n","description":"","footnote":"","page_name":" 656 ","page_number":656}
  ]