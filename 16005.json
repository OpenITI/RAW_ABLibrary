[
  {"content":"\r\n\r\nإن هذا القرآن يهدى للتى هى أقوم\r\nافق أعلى\r\nتفسير آياتى از قرآن مجيد\r\nتأليف\r\nمحمد آصف محسنى\r\nجزء دوم\r\nاز سوره كهف تا اول سوره مؤمن\r\nسال تأليف : 1395 ش\r\nسال آغاز تأليف : برج سوم 1395 ش\r\nسال انتهاى تأليف : برج پنجم 1396 ش\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جزء دوم 
  ]\r\n\r\nشناسنامه‌ى كتاب :\r\n* اسم كتاب : افق أعلى ( كلام حق )\r\n* اسم مؤلف : آيت الله العظمى محمد آصف محسنى ( دام ظله العالى )\r\n* ناشر : مركز حفظ و نشر آثار آيت الله العظمى محسنى ( دام ظله العالى )\r\n* نوبت چاپ : چاپ اول ؛ خزان 1396\r\n* شمارگان : 1000 نسخه\r\n* قطع : وزيرى\r\n* تعداد صفحات : 424\r\n* صفحه آرا : جعفرى حنيف\r\n* حروفچين و ديزاين : على مطهرى ، على اصغر مهدوى ، جعفرى حنيف\r\n* طرح جلد : سيد سليمان فخرى\r\nمركز بخش :\r\nكابل : تلفن : 0774881855 - 0744493654\r\nاميل :  arifhanif 555 @ yahoo . com \r\n\r\n","description":"","footnote":"","page_name":" 3 ","page_number":3},
  {"content":"\r\n\r\n كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  ( ص : 29 )\r\n  كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ   ابراهيم : 1\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n\r\nبسم الله الرحمن الرحيم\r\nالحمد لله كما هو اهله عدد ما فى علمه و صلى الله على رسوله الخاتم الذى انزل القرآن عليه هدى للناس و بينات من الهدى و الفرقان و على آله الطاهرين و اصحابه المهتدين . و على جميع الانبياء و الرسل .\r\nجز اول تفسير ( افق اعلى ) به توفيق خداوند منان دائم الفضل و الاحسان تمام شد .\r\nو اين هم جزء دوم تفسير مذكور است كه به لطف و كرم او به پايان خواهد رسيد .\r\nخداوند اين عمل جزيى بنده فقير خود را بپذيرد و ثانيا آن را سبب هدايت بندگان مسلمان خود قرار دهد .\r\nكابل حوزه علميه خاتم النبيين ( ص )\r\nمحمد آصف محسنى 1396 ش\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n\r\n\r\nفهرست مطالب\r\nتفسير سوره كهف 25\r\nمدّت خواب اصحاب كهف 25\r\nحضور عينى يا كتبى و سرنوشت عقل عملى 27\r\nسه مطلب در مورد داستان موسى و عالم 27\r\nذوالقرنين 30\r\nكلامى از فلسفه 35\r\nسد ياجوج و ماجوج 38\r\nنفخ صور در همين زمين 39\r\nدستهاى ترازوى ميزان ندارند 39\r\nتفسير سوره سوره مريم 40\r\nولادت در پيرى 40\r\nزكريا و يحيى ( ع ) در قرآن 41\r\nزكريا و يحيى ( ع ) در احاديث معتبرة 44\r\nتمثيل ملائكه و جن 44\r\nاخلاص و رسالت و نبوت 47\r\nنبوت در ذريه نوح 47\r\nزمان در بهشت 48\r\nحشر جن در قيامت 49\r\nبشارت و انذار قرآن 50\r\nتفسيرسوره طه 56\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nشقاوت و مشقت 56\r\nنپذيرفتن دين از سوى همه 56\r\nعلوم حسى نه عقلى 57\r\nعرش رحمن 58\r\nمالكيت خدا بر همه چيز 60\r\nفرق سِر و اخفى 60\r\nأسماى نيكوتر 61\r\nيك اصل مهم موعظه 62\r\nيك سوال عقلى 63\r\nعلم غيب انبياء و اولياء 63\r\nهدايت عمومى و اقسام وحى 64\r\nبى حيايى انسان 66\r\nروشنفكر و كهنه فكر 68\r\nجادو تا كجا تاثير دارد 68\r\nسخنى با زنان و مردان ساده لوح 73\r\nمحبت اهلبيت 74\r\nرضاى خدا آرزوى همه انبياء و اولياء 74\r\nيك انقلاب باور نكردنى 77\r\nاحترام سحره به حق 79\r\nتتمه ماجرا در مصر 80\r\nشقاوت 83\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسخنى در باره معجزه انبياء 85\r\nفلسفه اين كار 86\r\nقرآن گواه صادق حقانيت خود است 89\r\nهدف از خلقت جهان 90\r\nمن عنده كيست 91\r\nتوحيد مدبر ( خالق اشياء در مرحله بقاء ) 92\r\nهمبستگى آسمان‌ها و زمين 93\r\nسقف محفوظ 94\r\nحركت قمر و خورشيد 96\r\nهيچ انسانى مخلد نيست 97\r\nنقص از اطراف زمين 97\r\nاختلاف داود و سليمان در حكم 98\r\nآسمان در روز قيامت پيچيده مىشود 99\r\nتفسيرسوره حج 100\r\nبرخى مسايل قيامت 100\r\nمجادله پيروان شيطان سركش 102\r\nبازهم در مورد گمراه كنندگان 103\r\nجزاى اعمال 104\r\nنقش نبوت در قيامت 105\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nتوضيح مختصر 108\r\nتشريع جهاد 109\r\nدفاع و دفع خداوند 110\r\nثواب هجرت در راه خدا 111\r\nتعقل دل‌ها 112\r\nوقوع آسمان بر زمين 112\r\nاهمال حيات در برزخ 113\r\nهر امتى عبادتى دارد 113\r\nقدر خداوند 114\r\nتفسير سوره مؤمنون 114\r\nزكات . . . 115\r\nارث فردوس . . . 115\r\nمراتب خلقت آدمى 118\r\nهفت آسمان 122\r\nفوايد و اهميت خرما ، انگور و زيتون 124\r\nآيا هميشه انبياء حضور داشته اند ؟ 125\r\nولد براى خدا اند . . . 127\r\nپناه بر خدا از اين تنگناه 128\r\nبرزخ 129\r\nكم شمردن عمر دنيا 129\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nهدف خلقت انسان 130\r\nتفسيرسوره نور 131\r\nاصل اولى در احكام اين سوره 132\r\nحرمت عقد زانى و زانيه 133\r\nفروع اين بحث قرار زير است 133\r\nاجتماع اسلامى در قرآن 136\r\nشهادت اعضاى بدن در قيامت 139\r\nمسايل نظر و حجاب 141\r\nنور السموات و الارض 141\r\nبى ثمر بودن اعمال كفار 142\r\nتفسير سوره فرقان 143\r\nمكلفين به قرآن 143\r\nارزش قرآن 143\r\nهشدار مهم و باخت بزرگ 143\r\nعلوم تجربى و شكوفايى ايمان به خدا 147\r\nجهان مادى يا ماسوى الله 149\r\nعرش در قرآن 152\r\nتفسير سوره شعرا 153\r\nابطال شبهه جبر 153\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبعثت موسى و هارون 155\r\nنتيجه پيروزى بر جادوگران 161\r\nقياس حال ملت و مردم ما با حال بنى اسراييل 165\r\nمسرفان و مفسدان 171\r\nبرخى مصاديق فساد در شرايط فعلى 173\r\nتفسير سوره نمل ( سوره سليمان ) 175\r\nقرآن كتاب مبين 175\r\nزينت اعمال كفار 176\r\nاتفاق عجيب 177\r\nانكار بعد از يقين 177\r\nتفضل خداوند بر سليمان 179\r\nعلم پرندگان 181\r\nمشوره زمامدار در امور كشور و شيوه استعمار 182\r\nفال بدن زدن 183\r\nيك اتفاق عجيب 185\r\nتفسير سوره قصص 186\r\nموسى در آغوش فرعون 186\r\nموسى در مدين 196\r\nآخرين واقعه زندگانى حضرت موسى 197\r\nادعايى خدايى فرعون 200\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nپيشوايان 201\r\nامن تكوينى يا تشريعى 202\r\nبزرگترين درس مؤثر 203\r\nتفسير مشكل يك آيه 203\r\nخطابات غير محترمانه به سيد المرسلين ( ص ) 204\r\nهمه چيز نابود است ؟ 205\r\nتفسير سوره عنكبوت 205\r\nضرورت امتحان 206\r\nمقاومت در دين شرط اول 207\r\nعمر نوح 209\r\nاعاده خلق 210\r\nكيفيت ابتداى خلق 212\r\nملايكه به صورت انسان 212\r\nقارون و فرعون و هامان 213\r\nخانه عنكبوت 215\r\nمختصرى از حال عنكبوت ها 316\r\nمثل ها را دانشمندان مى فهمند 222\r\nنماز نهى از فحشاء و منكر مىكند 223\r\nامى بودن پيامبر ( ص ) 225\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمشكله معجزات 226\r\nاعجاز قرآن 230\r\nخالق آسمان ها و زمين و مسخِر خورشيد و ماه 230\r\nحيات دنيا و حيات آخرت 231\r\nتلاش هدايت آور 231\r\nتفسير سوره روم 234\r\nإخبار غيبى قرآن 234\r\nجهان بينى مؤمنان و بى دين ها 235\r\nدو مطلب در مورد مخلوقات 236\r\nنتيجه كار بد ، بد است 238\r\nبيروين آمدن مرده از زنده 239\r\nبازهم بيرون آمدن زنده از مرده 240\r\nخلقت آدمى از خاك 241\r\nاختلاف رنگ ، رو ، بدن و . . . 241\r\nتعداد كهكشان‌ها 242\r\nپراكندگى در ميدان قيامت 243\r\nخوابهاى ما 244\r\nيك خواب عجيب 246\r\nرؤيا ها يا خواب ديدن‌ها 248\r\nاطاعت دائمى موجودات از خدا 249\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nابداء و اعاده‌ى خلق 249\r\nچند مطلب پيرامون آيات فوق 250\r\nانضباط اخلاقى 250\r\nفطرى بودن دين 251\r\nآيا إنسان مدنى بالطبع است 253\r\nسود جويى و صدقه 254\r\nيك اساس مستحكم 262\r\nتباهى نتيجه عمل خود ما است 262\r\nفايده عمل شايسته 263\r\nكفّار مجرم در برزخ 265\r\nتفسيرسوره لقمان 267\r\nزكات در مدينه واجب شد 268\r\nهدايت بر دو گونه است 268\r\nلهوالحديث 268\r\nسه معجزه علمى در يك آيه 269\r\nتسخير آنچه كه در آسمان‌ها است 271\r\nيك نواخت و يك سان بودن حال منكرين خدا 272\r\nلطيفه عجيبه 274\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاقرار كفّار به خالقيت خداوند 274\r\nتحقيق در يك امر مهم 274\r\nيك نكته دقيق در مورد قيامت 276\r\nدوران زمين بر مدار خورشيد 276\r\nپنج چيز مخصوص 277\r\nتفسير سوره سجده يا الم سجده 279\r\nخلقت آسمان‌ها و زمين در شش روز 280\r\nجمال و كمال كائنات 281\r\nدميدن روح در بدن 283\r\nفاعل قبض روح كيست ؟ 284\r\nتفسيرسوره احزاب 285\r\n. قاعده‌ى كليه نفى خطأ 285\r\nأنبياء اولوالعزم سلام الله عليهم 286\r\nجنگ احزاب 290\r\nخطابى با أمّهات المؤمنين ( رض ) 293\r\nطهارت اهل البيت ( ع ) 294\r\nكلامى در مورد احاديث وارده : 295\r\nحجاب و عفت 299\r\nبرابرى مؤمن و مسلم در ثواب 300\r\nذكر و ياد خدا 300\r\nصلوات بر حضرت خاتم النبيين ( ص ) 301\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nأذيت رسول خدا و اذيت مؤمنين 301\r\nإيذاى زنان مسلمان 302\r\nتقليد ارتجاعى از حكومت ها و كلان سالان 303\r\nقول محكم و سديد 304\r\nعرض امانت 304\r\nآسمان‌ها و زمين خداوند را تسبيح مىكنند 306\r\nكلامى در فضيلت تكوينى انسان . . . 307\r\nتفسير سوره‌ى سبأ 308\r\nنعمت‌هاى خداى متعال به داود و سليمان ( ع ) 309\r\nعموم نبوّت حضرت محمد ( ص ) 315\r\nعبادت جن 316\r\nدرجات رزق 316\r\nعلّت اولى خلق انسان 317\r\nجن هم مثل انس 318\r\nاجر رسالت رسول اكرم ( ص ) 319\r\nتفسير سوره‌ى فاطر 320\r\nاحساسات و خارج از احساسات 325\r\nعزّت خداوند 326\r\nداخل كردن شب در روز و عكس آن 327\r\nشفاعت 328\r\nارتباط با مردگان 328\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nيك بحث ديگر ( اسپراتزم ) 330\r\nدر هر أمّت رسولى بوده است 331\r\nفضل تلاوت قرآن 333\r\nتقسيم سه گانه براى بندگان مصطفى 333\r\nعقايد و افكار ما 335\r\nخلود در جهنم 339\r\nقوه جاذبه و دافعه 339\r\nتفسير سوره يس 340\r\nهمه چيز در امام مبين 342\r\nخلاصه كلام در مورد كتابهاى خداوند 343\r\nبهشت برزخى 344\r\nحاصلات زمين خشك 344\r\nزوجيت ( 1 ) 345\r\nحركات خورشيد 346\r\nحركت هاى ماه 347\r\nمسابقه در حركت 348\r\nيك نفخ صور و دو صيحه 349\r\nزوجيت ( 2 ) 350\r\nنظام الزوجية فى الطبيعة 349\r\nبهشتيها هر چه بخواهند 350\r\nپيدا شدن آتش از درخت سبز 351\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاراده تكوينى خداوند 352\r\nملكيت اشراقى 352\r\nتفسيرسوره صافات 353\r\nتجسّم عمل 355\r\nدرخت زقوم 355\r\nآدم دوم 356\r\nذبيح اسماعيل است 356\r\nمخلِص و مخلَص 356\r\nتوريه جايز است 357\r\nتوريه 358\r\nالياسين 359\r\nمشروعيت قرعه 360\r\nتخصيص سنّت الله ، در بعضى موارد 361\r\nسخنى در مورد فرشته‌ها 361\r\nپيروزى انبياء ( ع ) 363\r\nجند الله كيست 363\r\nبحث مصداقى در مورد مرسلين ( ع ) 364\r\nتفسير سوره ص 369\r\nاستحقاق عقاب مستلزم لغويت خلقت نيست 370\r\nتسبيح كوه‌ها و پرندگان 371\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nوارد شدن چند تن بر داوود ( ع ) 372\r\nخلافت داوود 374\r\nتدبر و تذكر بهتر از تلاوت 375\r\nانداختن جسد بر كرسى سليمان 376\r\nآروزى سليمان جايز بود 376\r\nاختيارات فوق العاده سليمان ( ع ) 378\r\nبحث اخير و جالب 378\r\nسخنى در نذر ايوب ( ع ) 379\r\nتفاضل سه پيامبر ، به سه پيامبر ديگر 380\r\nتنها بيم دهنده 380\r\nداستان آدم و ابليس و سجده‌ى ملائكه 381\r\nنفخ از روح ، نه نفخ روح 383\r\nچند مطلب در مورد شيطان 384\r\nبزرگترين افتخار إنسان 389\r\nتكلف 389\r\nتفسير سوره زمر 391\r\nيك نقص تأسف آور 391\r\nبد تر از همه 394\r\nكلامى در تعريف عبادت 396\r\nخلقت آدم و حوا 398\r\nتاريكىهاى سه گانه 400\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكفران وشكر بنده 400\r\nكسى بار گناه ديگرى را بر نمىدارد 400\r\nملاك برترى افراد بر همديگر 401\r\nبهشت و دوزخ چند طبقه است 402\r\nسخنى در باره‌ى طاغوت و طاغوتيان 402\r\nتشويق آزاد انديشى در فرهنگ قرآن 406\r\nمزد بى حساب 406\r\nعجايب باران و زرع و رنگهاى آن 407\r\nمثالى از هدايت ثانوى 408\r\nسخنى در مورد شفاعت 411\r\nاستغفار حاملان عرش 413\r\nعموم خالقيت و تدبير و ربوبيت 415\r\nخطاب‌هاى تند به خير المرسلين ( ص ) 416\r\nشناخت خداوند و صفات او 419\r\nاقسام توحيد 420\r\nروشنى زمين در روز قيامت 423\r\nبه همه جاى بهشت مىشود رفت 424\r\n\r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nتفسير سوره كهف\r\n « ثُمَّ بَعَثْناهُمْ لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً »  الكهف : 12\r\nبعد ( اصحاب كهف ) را بر انگيختيم تا بدانيم كدام يك از آن دو گروه ، بهتر زمان خواب خود را حساب كرده‌اند در اين آيه كلمه  « لِنَعْلَمَ »  مورد بحث است كه دلالت دارد خداوند قبل از وقوع حادثه به آن علم ندارد و مانند ساير مخلوقات دانا ، علم او پس از وقوع واقعه به آن تعلّق مى گيرد و اين گونه جملات در قرآن زياد است كه جمعى از آن‌ها را در يكى از كتابهاى كلامى خود نوشته‌ام\r\nدلايل كلامى عقلى و نقلى مىگويد خداوند در ازل به همه موجودات و حوادث تا ابد علم داشته و دارد ، بنابراين ظاهر اين جملات قطعاً مراد نيست . و امّا اين كه به چه نحوى آن‌ها را تأويل ببريم تا با عقل مخالف نباشد ، بعضى از نويسندگان چيز هاى گفته اند ، ولى ما مجوّزى براى تأويل متشابهات نداريم و علم آن را به خداوند موكول مىكنيم .\r\n\r\nمدّت خواب اصحاب كهف\r\n « وَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً »  الكهف : 25 اصحاب كهف در غار خود سه صد سال درنگ كردند و نه سال بر آن افزودند در اين آيه چند مطلب است :\r\n1 - كهف و غار در كدام شهر و كشور امروزى واقع است ؟ .\r\nيك نظر اين است كه اين غار در نزديكى شهر عمان پايتخت كشور اردن فعلى مى باشد و غار نزديكى دهى به نام رجيب واقع است . گفته مىشود بالاى آن صومعه اى است كه به استناد قرائن حدس زده مىشود مربوط به قرن پنجم ميلادى است كه بعد از غلبه مسلمين بر آنجا تبديل به مسجد شده است .\r\nنظر ديگر اين است كه در نزديك شهر از مير تركيه ويرانه هاى شهرى به نام افسوس به نظر مىخورد و اين غار در نزديك آن شهر ( افسوس ) قرار دارد در نزديكى قريه‌اى اياصلوك\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر كوه به نام يرداغ فعلًا غارى ديده مىشود كه از شهر افسوس فاصله كمى دارد ، غار مذكور وسيع و در آن آثار صدها قبر ديده مىشود\r\n2 - مدّت خواب اصحاب كهف سه صد و نه سال بوده ؛ ولى عبارت قرآن مجيد طبيعى به نظر نمى خورد ، يعنى نفرموده كه سه صد و نه سال ؛ بلكه فرموده سه صد سال و افزون بر آن نه سال ؟\r\nلذا مفسّرين گفته اند كه به حساب سال شمسى سه صد سال و به حساب سال قمرى سه صد و نه سال مىشود ، حتّى مقدارى بيشترى كه به جهت اختصار به حساب نيامده و زيادى سال هاى شمسى بر سال هاى قمرى در حدود يازده روز است\r\nروز هاى سال قمرى 354 روز است + 11 365 و چون به ماه و روز و ساعت و مدّت ثبت مشخص نشده در آيه بعدى مى فرمايد :  « قُلِ اللَّهُ أَعْلَمُ بِما لَبِثُوا »  والله العالم بكلامه « 1 »\r\n3 - مطلب مهم اين است كه در اين سه صد سال شمسى كه اصحاب كهف غذا و آب نخورده اند چگونه زنده مانده اند ؟\r\nجواب اين سؤال يا ايراد اين است كه همان گونه كه خواب طويل و عمر دراز فوق العاده بوده غذا و آشاميدنى آن‌ها به مقدار لازم به طور فوق العاده و اعجاز به آنان مى رسيده و همه طرق به طرق مادّى ختم نمىشود ، و خداوند بر هر چيز و هر راه و هر وسيله و سبب قادر است ، و براى يك مسلمان اين سؤال بسيار پيش پا افتاده است ؛ ما امروز از مرتاضان هندو در هند قصه هاى مى شنويم كه اين سؤال را قطع نظر از اعجاز ، تا حدود زيادى در ذهن ما به قبول ممكن - امكان عرفى - مى سازد . از گذشته‌ها مردم خواب زمستانىى پاره‌اى از حيوانات\r\n\r\n\r\n","description":"","footnote":"\r\n( 1 ) - قصه اصحاب كهف در كتب آسمانى به جز قرآن مجيد نيامده است چون تاريخ وقوع به مدّتها بعد از ظهور حضرت عيسى بوده است ، و احتمال مى رود كه يك يا دو قرن قبل از اسلام بوده باشد ، و مورخين اروپايى بعد اين داستان را در كتب تاريخ با اختلاف در فروعات مسأله با گفتار قرآن مجيد نقل كرده‌اند .\r\n","page_name":" 26 ","page_number":26},
  {"content":"\r\n\r\nبزرگ و كوچك را مى دانستند كه با قانون غذا و آب معمولى انسان‌ها و حيوآن‌ها منافات دارد .\r\nمن شنيده ام هم اكنون بيماران صعب العلاج پول دار را منجمد مى كنند تا بعد از ساليان زياد طب ترقّى كند و آنان به حيات سالم خود بر گردند .\r\n\r\nحضور عينى يا كتبى و سرنوشت عقل عملى\r\n « يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً  الكهف : 49 ( مجرمين ) مى گويند واى بر ما اين چه كتابى است كه همه اعمال بزرگ و كوچك را شماريده و ( مجرمين ) مى يابند عملهاى خود را حاضر و پروردگار تو به أحدى ستم نمىكند . از اين آيه دو مطلب به دست مىآيد :\r\n1 - كه حضور اعمال حضور كتبى است نه حضور عينى\r\nكه حكم عقل عملى ( حسن و قبح ) هر چند در دنيا زاييده نياز بشرى در سر و سامان دادن اجتماع آنان بوده ، ولى خداوند همان‌گونه كه آن را در زندگانى دنيايى انسان‌ها پذيرفته در زندگانى آخرت نيز امضاء فرموده است و لذا مى فرمايد :  « وَ لا يَظْلِمُ رَبُّكَ أَحَداً »  و جمعى از فلاسفه كه منكر اين مطلب هستند بايد ظلم را به معناى فلسفى خود تأويل ببرند ، چنانچه بعضى از مفسّرين مطلب اوّل را بر خلاف سياق و سباق آيه به تجسم العمل بدون جهت تأويل برده‌اند هردو تأويل باطل است . و يا قدر متيقن حضور كتبى ست .\r\n\r\nسه مطلب در مورد داستان موسى و عالم\r\n1 - اين عالمى كه حضرت موسى ( ع ) را از كارهاى سه گانه خود متعجّب ساخت به نام خضر شهرت پيدا كرده است « 1 » سه كار عجيبى را انجام و موسى را كلافه كرد و در اينجا سه\r\n\r\n\r\n","description":"","footnote":"\r\n( 1 ) - در يك حديثى كه سند آن على الظاهر به نظر من - به خلاف نظر نجاشى - معتبر است ، امام رضا ( ع ) مىگويد پس از وفات پيامبر ( ص ) كسى به در منزل آمد و اهل بيت ( ع ) را تعزيت گفت و اهل خانه صدا و كلام او را مى شنيدند و\r\n","page_name":" 27 ","page_number":27},
  {"content":"\r\n\r\nمطلب قابل توجّه است\r\nاوّلًا بر خلاف پندار عموم عوام مسلمان و اهل علم متوسط آنان ، انبياء و ائمه ( ع ) به همه چيز علم ندارند و اين عالم - كه معلوم نشد پيامبر بوده حتّى در فرضى كه اسم او خضر بوده باشد ، چون نبوّت خضر نه در قرآن و نه در احاديث معتبر السند ثابت نشده است ، يا نه - عالم بزرگى بوده كه قرآن در حق او مىگويد :  « فَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً »  الكهف : 65 يعنى او بنده اى از بندگان ما بوده كه رحمت از نزد خود به او داده بوديم و او را تعليم داده بوديم علمى از پيش خود ، كه مقام او را بالا نشان مىدهد ؛ ولى با همين مقام خود حتّى اگر داراى نبوّت هم بوده باشد ، حضرت موسى از او برتر بوده . آخر موسى از پنج پيامبر اولوالعزم بوده كه از همه انبياء و رسولان برتر بوده اند\r\n2 - عملى را كه خضر با حضور موسى انجام داد آيا از نظر شريعت اسلام براى علما جايز است امروز به جواز آن‌ها فتوى بدهند يا خود آن‌ها را به جا آورند ؟\r\nظاهراً امر اول سوراخ كشتى به خاطر حفظ آن كه مال ايتام ( و سبب نفقه آنان ) بوده جايز است و يك نوع احسانى به مالك آن بوده است . و امر سوّم نيز اشكالى ندارد اهل قريه كه به سائلى غذا ندهد و آن سائل با شكم گرسنه ديوارى را كه نزيك به سقوط باشد آن را خراب نموده و ترميم نمايد  إِنَّ اللَّهَ يُحِبُّ الْمُحْسِنِينَ .  مگر اين كه صاحب آن به تخريب آن راضى نباشد .\r\nموسى هم در مرتبه اوّل و دوّم بر خضر ايراد شرعى نگرفت ؛ بلكه بسيار با ملائمت و آرامى به او تذكّر داد كه مى شد در ساختن ديوار مزدى بگيرى كه شكم ما و تو سير مى شد و\r\n\r\n\r\n","description":"","footnote":"\r\nشخص او را نمى ديدند ، حضرت على فرمود اين شخص خضر است آمده است كه شما را به عزاى پيامبر شما تسليت و تعزيت بگويد . بحارالأنوارج 22 / 510 ، كمال الدين ج 2 / 391 ، معجم الاحاديث المعتبره ج 1 / 537 طبع اول و دوّم . از اين حديث همه مى فهمند كه خضر از زمان حضرت موسى تا زمان وفات آن حضرت زنده بوده .\r\n","page_name":" 28 ","page_number":28},
  {"content":"\r\n\r\nمجانى به تعمير آن اقدام نمىكردى .\r\nو ايراد اوّل موسى در سوراخ كردن كشتى به خاطر عدم علم او به موضوع حكم او بوده نه به خود حكم و خضر عالم به موضوع بوده است . و امّا حادثه متوسط كه كشتن غلام است ، چنانچه مراد آيه اين باشد كه ما ترسيديم كه اين پسر والدين مؤمن خود را به خاطر كفر و سركشى كه دارد اذيت و يا زخمى كند ، مجرّد ترس موجب قتل او نمىشود مگر اين كه غلام مذكور كافر حربى بوده باشد و امّا اگر غلام فعلًا تابع پدر باشد و اظهار كفر نكند ، در حكم مسلمان است ( اگر نا بالغ باشد ) كشتن او جايز نيست .\r\nبه هر حال سؤال عمده اين است كه غلام چه نابالغ و چه بالغ اگر بدانيم او پدر و مادر خود را مى كشد آيا كشتن او فعلًا جايز است ( قصاص قبل از جنايت ) ؟ بسيار مشكل است كه به ظاهر شريعت ، دانشمندى آن را تجويز كند .\r\nبه هر حال در دو واقعه نه موسى و نه علماى مسلمان جهل حكمى نداشته و ندارد و خضر نيز به همه موضوعات علم نداشته و در موارد خاص به دستور خصوصى خداوند اقدام مى نموده است و تنها مورد سوّم است كه حكم آن به نظر ما نا روا است ؛ ولى خضر به حكم خداوند آن را انجام داده است و فعلًا هم براى ما چنين اقدامى قطعاً جايز نيست كه كسى را به اين سبب بكشيم كه ممكن است پدر و مادر خود را اذيت كند و يا آنان را مجروح نمايند ؛ بلكه در فرض قتل والدين به مجرد خشيت بازهم قطعاً جايز نيست . و در فرض علم به قتل مشكل است .\r\n3 - اين عالم بزرگوار در سه موضوع فوق سه تعبير مختلف دارد :\r\nدر مورد سوراخ كردن كشتى مىگويد فأردتُ أن أعيبها : إراده كردم كشتى را معيوب كنم . در مورد كشتن غلام مىگويد ترسيديم كه او پدر و مادر را اذيت نكند و يا كافر نسازد پس إراده كرديم كه خداوند به والدين او پروردگار شان بهتر و پاكتر و پر محبّت تر به آنان\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعوض بدهد . در مورد سوّم ( اعمار ديوار ) پروردگار تو إراده كرد كه دو غلام ( صاحب گنج زير آن ديوار بزرگ شوند تا گنج خود را استخراج كنند . . من سه عمل را به امر خود نكردم « 1 » ( به دستور خاص خداوند بود ) .\r\nمورد اوّل و سوّم فى حد نفسه مشكلى ندارد ولى اختلاف بين دو مورد كه در اوّل إراده كار را به خود و در سوّم به پروردگار نسبت مىدهد وجه روشنى ندارد .\r\nمشكل در مورد سوّم است كه إراده را به صيغه جمع به خود نسبت مىدهد عوض دادن خداوند را به بهتر از آن پسر متعلّق إراده خود قرار داده است « 2 » در حالىكه كارهاى مخلوق هرچند اختيارى باشد به واجب الوجود به عنوان مسبّب الاسباب نسبت داده مىشود نسبت فعل به سبب بعيد آن ، و به عبارت ديگر افعال ما متعلّق إراده خداوند است و نه عكس آن .\r\nبه هرحال اين عالم دانشمند كه چنين مأموريت هايى از جانب خداوند جل جلاله دارد بعيد نيست پيامبر خدا باشد . والله العالم .\r\n\r\nذوالقرنين\r\nآيات گذشته پس از بيان حال اصحاب كهف و بيان رفتن حضرت موسى به ملاقات عالمى كه به دستور خداوند به جاى موعظه و بيان احكام شرعى ، به بندگان خدا از راه افعال تكوينى خدمت مىكرده و وظيفه جداگانه از وظايف انبياء داشته كه مطالعه آن‌ها براى رهروان راه حق منافع زيادى دارد به موضوع مهم سوّمى و آخرى پرداخته و مى فرمايد :\r\n\r\n\r\n","description":"","footnote":"\r\n( 1 ) - اين جمله « و ما فعلته عن امرى » ، اشارتى و يا دلالتى بر نبوّت اين عالم دارد .\r\n( 2 ) - بعضى در آيه دوّم جمله « فأردنا » را به معناى طلبنا گرفته اند ، يعنى از خداوند طلبيديم كه به جاى اين پسر بهتر از آن به پدر و مادرش بدهد ولى من داعى ندارم چيزى را كه نمى فهمم ، به هر شكلى كه شده بيان كنم و نفهميدن خود را پنهان كنم و  ما أُوتِيتُمْ مِنَ الْعِلْمِ إِلَّا قَلِيلًا  .\r\n","page_name":" 30 ","page_number":30},
  {"content":"\r\n\r\n « وَ يَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْهُ ذِكْراً  « 1 »  ،    إِنَّا مَكَّنَّا لَهُ فِي الْأَرْضِ وَ آتَيْناهُ مِنْ كُلِّ شَيْءٍ سَبَباً ، فَأَتْبَعَ سَبَباً . . . »   و پانزده آيه ديگر كه مجموع هفده آيه مىشود در مورد ذى القرنين ، يأجوج و مأجوج در سوره كهف از آيه 83 تا 99 از حال ذى القرنين و كارهاى او صحبت شده است .\r\nدر تعيين ذو القرنين اقوالى است كه نظريه ابوالكلام آزاد كه پس از جدايى پاكستان از هندوستان در هند باقى ماند و با جوّ ضد مسلمانان ، او را به خاطر فضلش وزير فرهنگ هند مقرّر كردند « 2 » توجّه بيشتر صاحب نظران را به خود جلب كرده ، او در كتاب خود كه به فارسى هم ترجمه شده شواهدى اقامه مىكند كه ذوالقرنين همان كوروش كبير ايرانى پادشاه هخامنشى است .\r\n\r\nسخنى در حال ذوالقرنين\r\nاز پانزده آيه چند مطلب به دست مىآيد :\r\n1 - كه او مرد مؤمن و صالح و حتّى از آيه چهارم ( آيه 86 سوره كهف ) كه خداوند به او در سفر به مغرب زمين ، مىگويد اى ذوالقرنين يا ( اين مردم را ) مجازات مىكنى يا درحق آنان نكويى مىكنى ، احتمال پيامبر بودن او به دست مىآيد . « 3 » ؛ زيرا خطاب به ظاهر خود وحى است كه بر أنبياء نازل مىشود . به هرحال چه او پيامبرى داشته و يا نداشته ، مرد مؤمن و صالح و مطيع دستور خداوند بوده و از نظر آيات مذكوره شكّى در ارجمندى مقام روحانى او وجود\r\n\r\n\r\n","description":"","footnote":"\r\n( 1 ) - الكهف : 83\r\n( 2 ) - پدر مرحومم گاهى از ابوالكلام آزاد خرده مى گرفت كه چرا او در هند باقى ماند و به پاكستان هجرت نكرد تا براى فرزندان مسلمان خدمت مىكرد و اين مردم از علم او استفاده مىكردند . نگارنده در اين مورد حرفهايى دارد كه ذكر آن‌ها در اينجا مناسبتى ندارد .\r\nشرح اين هجران و اين سوز جگر اين زمان بگذار تا وقت ديگر .\r\n( 3 ) - معلوم نيست جمله فوق خبرى است يا انشايى .\r\n","page_name":" 31 ","page_number":31},
  {"content":"\r\n\r\nندارد .\r\nظاهر آيه مباركه اين است كه او زمامدارى بوده كه در روى زمين سفر هايى كرده گاهى به طرف غرب و گاهى به طرف شرق و گاهى به جايى كه بين دو كوه بوده كه نه در شرق بوده و نه در غرب بوده و قهراً يا به طرف جنوب و يا به طرف شمال بوده و ميان دو كوه را از قطعات آهن پر كرده و سپس دستور داده آن‌ها را ذوب كنند و سپس مس ذوب شده را نيز بر آن‌ها ريخته است تا يأجوج و مأجوج مردم آن منطقه را مورد تجاوز قرار ندهد .\r\n2 - به قول جمعى سدّ ذوالقرنين در قفقاز است كه ميان درياى خزر و درياى سيا است در بين دو دريا سلسله جبالى است همانند ديوار و در ميان آن‌ها تنگه اى به نام داريال و تا امروز آنجا ديوار قديم آهنى وجود دارد و به همين جهت گمان برده مىشود ، سدّ ذى القرنين همين جا بوده است پس از اين قرينه ديگرى نيز وجود دارد و آن وجود نهرى به اسم سايرس است . كه در اصطلاح غربيها ، كورش را سائرسى مى خواندند و در اين مورد به كتاب ذوالقرنين يا كورش كبير مراجعه شود تا موضوع بهتر فهميده شود .\r\nو تعجب من از فريد وجدى دانشمند مصرى است كه در كتاب دايرة المعارف قرن بيست و دو ظاهر قوى اين آيات را به اين دليل كه مورّخين غربى وى را مرد ستمگر و بدكار معرفّى كرده‌اند و آنان بهتر او را مى شناخته اند ! ! تأويل برده است و اين تأويل باطل از مثل اين دانشمند بعيد است هرچند او اشتباهات فاحشى دارد آنچه كه او را به گمراهى برده اين است كه او به اين باور بوده كه ذوالقرنين همان سكندر مقدونى مى باشد كه بر كشورهاى روم و مغرب و مصر و شام و بيت المقدس و عراق و ايران و ارمنستان و شهر هاى ديگر چيره شد و شهر اسكندريه را در مصر بنا نمود كه فعلًا هم به همين نام در مصر موجود است و همين شهر مدفن او شد كه احتمالًا در سن 36 سالگى چشم از جهان فرو بست .\r\nوجدى در اعتقاد به اين كه ذوالقرنين همين اسكندر است تنها نيست ، جمعى از دانشمندان\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nديگر نيز به آن معتقد هستند و حتّى جمعى از مردم عوام همچنين فكر مى كنند و شعر شيخ بهايى ( ره ) را كه ضرب المثل شده مى خوانند : اين وضؤ نبود سدّ اسكندر است . به هر حال آيات قرآن قابل تأويل نيست . تدين او مسلّم است و بحث سر نبوّت اوست كه به نظر من از ظاهر قرآن بعيد نيست او نبى يا رسول خدا بوده باشد ولى در دو حديث معتبر نبوّت او نفى شده است « 1 »\r\nتنها چيزى كه موجب ترديد در نبوّت او مىشود طرز تفكّر اوست كه از صحبت‌هاى او با خداوند پيدا است ، او در مورد عذاب دنيوى ظالمين و ثواب آنان‌كه ايمان مىآوردند به نحوى صحبت مىكند كه گويا فاعل مستقل است و من اين چنين تفكرى را در كلام أنبياء نديده‌ام . بلى در قصه بناى سدّ گفته است : هذا رحمة من ربّى بناى اين سدّ از رحمت پروردگار من است . والله العالم بحقيقة الحال .\r\n3 - متكلّمين اشعرى همان‌گونه كه حكم عقل عملى ( تحسين و تقبيح ) را قبول ندارند سببيت اسباب را نيز قبول ندارند و همه كائنات را معلول بلا فصل اراده‌ى خداوند مى دانند ، مثلًا مىگويند حرارت آتش از تأثير آتش نيست ؛ بلكله معلول إراده خداوند است ، منتهى عادت خداوند جارى شده كه حرارت را پس از وجود آتش ايجاد كند و گرنه نسبت حرارت به آتش مانند نسبت او به برف و آب و خاك است كه هيچ ارتباطى ندارد ! ! و قانون علّيت جز عادة الله چيز ديگر نيست .\r\nمادّيين مى گويند همه پديده هاى مادّى علل مادّى دارد و نيازى به تأثير خداوند نيست ! ! بعد هم با كمال جسارت مى گويند وجود خالق ثابت نيست ! ! !\r\n\r\n\r\n","description":"","footnote":"\r\n( 1 ) - معجم الاحاديث المعتبره ج 1 / 394 طبع أول و دوّم . لكن حديث اكمال الدين متنه غير منطبق على ما فى القرآن فلعلّ المراد به غير هذا . فالعمدة حديث الكافى ج 1 / 269 و بحارالانوار ج 13 / 304 فيه ان صاحب موسى ( اى الخضر ) ايضاً عالم غير نبى .\r\n","page_name":" 33 ","page_number":33},
  {"content":"\r\n\r\nبقيه متكلّمين و فلاسفه مى گويند شكّى نيست كه همه موجودات مادّى و غير مادّى و بالأخره جهان ممكن الوجود مستند به إراده واجب الوجود خالق توانا و دانا جلّ جلاله است ، ولى پديده ها بين خود علّت و معلول و سبب و مسبّب دارند آتش علّت حرارت است و تعلّم علّت علم است و خوردن غذا علّت سيرى و اين موضوع محسوس است كه ترديد ناپذير است و بناى همه عقلاء به دست آوردن مقاصد شان از راه تحصيل اسباب است و اين اسباب از خود اسباب ديگر دارند تا به مسبّب الأسباب قديم برسند كه واجب الوجود و آفريدگار جهان است .\r\nبنابراين جهان مادّى و مجرّد ممكن الوجود اوّلًا همه آن‌ها چه اسباب و چه مسببات در إبتداء و بقاى خود به إراده پروردگار معلّق و مستند است . و ثانياً اسباب در تأثير خود محتاج به مسبب الأسباب است ( لاحول و لا قوة إلّا بالله ) و به عبارت ديگر علل در وجود و ايجاد خود در همه حالات خود محتاج به افاضه واجب الوجود است . و اين نظر سوّم از نظر عقلى صد درصد صحيح كه موبه درزآن نمىورد منتهى تأثير جهان مادّى و حتّى جهان ممكن الوجود كه در بين خود تأثير دارد علل عرضى ناميده مىشود و تأثير عمومى واجب الوجود و ايجاد علل و معاليل تأثير طولى گفته مىشود و بين علل طولى و عرضى هيچ تعارضى و تنافى وجود ندارد بلى علل عرضى بين خود تعارض دارند نمىشود يك معلول دو علّت عرضى داشته باشد .\r\nدر قرآن موت إنسان ها را گاهى به ملك الموت و گاهى به ملائكه و گاهى به خداوند نسبت داده است و معلوم است كه ملائكه فاعل قريب و اولى قبض ارواح هستند و ملك الموت آمر آنان است و به اوامر او كار مىكنند و خداوند فرمانده همه است . بنابراين استناد وفات به ملائكه استناد معلول به علّت قريب و به عزرائيل استناد به علّت متوسط ، و به خداوند به علّت العلل است و اين استناد طولى است يك نفر خود كشى مىكند و فرشته ها به امر\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nملك الموت او را قبض روح مىكند ، خود نفر قاتل فاعل مباشر ، ملائكه فاعل متوسط و عزرائيل فاعل متوسط ديگر و خداوند مسبب الأسباب .\r\n\r\nكلامى از فلسفه\r\nفيلسوف و عارف شهير ملّا هادى سبزوارى در منظومه ( لئالى قسمت منطق ) خود مىگويد :\r\n و هل بتوليد أو إعداد ثبت * او بالتوافى عادة الله جرت . \r\nيعنى آيا انتاج صغرى و كبرى نتيجه را به نحو توليد است و يا به نحو اعداد و يا به مجرد توافى و مقارنة بدون اين كه مقدّمتين علّت مولده و يا علّت معدّه براى نتيجه باشد ؛ بلكه به مجرد جريان عادت خداوند كه نتيجه بر مقدّمتين مترتّب مى گردد . و به عبارت ديگر معتزله مىگويد افعال اختيارى صادر از خود آدمى است و او سبب فاعلى مباشر است و اگر فعل مذكور توسط سبب و وسيله ديگر صادر شود فعل توليدى نام دارد ، و در هردو صورت نيازى به افاضه حق ندارد و علّت فعل در هر دو صورت إراده خود اوست .\r\nدر مقام استدلال نتيجه إبتداء به دست نمىآيد پس فعل مباشر مانند خوردن ميوه نيست ؛ بلكه به وسيله ترتيب دو مقدّمه ( صغرى و كبرى ) است كه اختيارى مى باشد و نتيجه متولد از آن دو مى باشد .\r\nولى در بحث جبر و تفويض و بين الأمرين در كتب كلامى ثابت شده كه هر دو نظر به شمول قول فلاسفه باطل و خلاف عقل است ؛ بلكه قول به جبر حسّا نيز باطل است و حق صريح اين است كه در همه افعال عبد ، قدرت و قوّت در هر آن و ثانيه از جانب خداوند افاضه مىشود و بنده قدرتى از خود ندارد و تنها اختيار إنسان در مصرف قدرت خدا دادى مى باشد و تفصيل آن در كتب ديگر نگارنده مذكور است . البته بنده به قدرت علمى خدا دادى خود صغرى و كبرى منطقى را ترتيب مىدهد و نتيجه به همين دو مقدّمه در علم ما مترتّب مىشود .\r\nولى اين كه اين دو مقدّمه به نحو درست به وجود آمده و يا به طور غلط ؟ و به هر دو\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nتقدير نتيجه به طور صحيح بر مقدّمتين مترتّب شده يا به طور اشتباه و غلط ؟ از اختيار آدمى بيرون است و لذا اختلاف فكرى از صبح خلقت تا شب قيامت بين افراد بشر در انظار و برداشتها ادامه دارد .\r\nتوافى و عقب آمدن نتيجه و ترتيب آن بر دو مقدّمه بدون لزوم عقلى و رابطه طبيعى كه اشعرى مىگويد واضح البطلان است و إدّعاى جريان عادة الله افتراى بر خداوند است و امّا نظر هاى فلسفى در تفصيل اعداد و اين كه إدراك نفس إنسانى حقايق اشياء را در موقع تجرّد نفس بواسطه افاضه صور اشياء بر خود نفس است يا به مشاهده نفس آن صور را در عقل فعّال كه از عقول مجرّده است و يا به اتّصال تام نفس به عقل مجرّد فوق الذكر است اتّصالى كه فناى نفس را در مبدء فياض ( عقل فعّال ) است كه روح ما آن صور را در آيينه آن مى بيند كه صاحب اسفار و طرفداران او قسم اخير را اختيار كرده‌اند همه آن‌ها خيال اندر خيال است اساساً عقول مجرّده فلاسفه مانند ثابتات ازليه هيچ واقعيتى ندارد .\r\nبه هر حال ما از راه اسباب صحيح چه در مسايل علميه و چه در علوم تجربى بايد به سوى مسببات برويم كه ارشاد قرآن مجيد است و ذوالقرنين بنده صالح خدا از همين راه به مطلوب و مراد خود رسيد .\r\n\r\nتتمّه توضيحى\r\nمعناى قول به جريان عادة الله در اين مقام اين است كه ممكن است صغرى و كبرى را قبول كنيم ولى علم به نتيجه براى ما حاصل نشود و تنها عادت خدا جارى شده كه علم به نتيجه را بر علم به صحت مقدّمتين مترتّب كند و اين قول ضرورى الفساد و واضح البطلان است .\r\n\r\nالعلة المولدة\r\nيقول السبزوارى فى شرح المنظومة ( قسم المنطق ) ، شرح اللئالى المنتظمة ردّاً على المعتزلة\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nالقائلين بالتوليد : حيث يقولون ان حركة اليد مثلًا مولدة لحركة المفتاح . كيف و ليست فى السلسلة العرضيه ( يعنى بها الموجودات فى النشأة الناسوتيه اى المادّيات ) علية بنحو الإفاضه و ان كانت بنحو الاعداد ، انما هى فى السلسلة الطولية اى من الباطن الى الظاهر و من الباطن الى الباطن . . يقول بعض المعلقين على كتاب اللئالى على قوله السلسلة العرضية : فانها و ان كانت بحسب الطول الزمانى معدوات بمعنى ان المتقدم منها معد للمتأخر ؛ و لكن الافاضة العلية منتفية عنها لانها جارية فى السلسلة الطولية فقط . اى ما قبل الطبيعة علة طولية ايجادية لما دونها كما برهن فى محله . ص 227 من التعليقة المشمتلة على متن اللئالى و شرحه .\r\nوقتى مطالب عقلى را در مورد قانون سببيت دانستيد ، به قرآن مراجعه مىكنيم كه در اين سوره كهف چه مى فرمايد :  إِنَّا مَكَّنَّا لَهُ فِي الْأَرْضِ وَ آتَيْناهُ مِنْ كُلِّ شَيْءٍ سَبَباً . (  كهف ، 85 ) .  ثُمَّ أَتْبَعَ سَبَباً .  ( الكهف : 92 ) .  ثُمَّ أَتْبَعَ سَبَباً  ( الكهف : 89 ) .  كَذلِكَ وَ قَدْ أَحَطْنا بِما لَدَيْهِ خُبْراً .  الكهف : 91 .\r\nما او ( ذى القرنين ) را در روى زمين قرار داديم و از هر چيز ( كه به آن اقدام مىكرد ) سببى به او عطا كرديم ( 85 كهف ) .\r\nاو به پيروى از راه سببت به مسبب و نتيجه آن مى رسيد ( 92 ، 89 ) .\r\nهمچنين بود كار ذى القرنين و ما به درستى امكاناتى كه ( از عطاى ما ) نزد او بود احاطه و اطلاع دقيق داشتيم . ( سبب فاعلى خدا چه جگونه دقيق بيان شده كه واقعا معجره علمى قرآ » است )\r\nدر اين آيات بر اسباب و قانون سببيت تاكيد مىكند و گويا حرف مردم عوام مسلمان كه تكيه كلام آنان شده از همين آيات اخذ شده كه مىگويد دار ، دار اسباب است و حديثى مىگويد دنيا كشتزار آخرت است و مثل ديگر مىگويد گندم از گندم برويد جو ز جو .\r\nآرزو داشتن مقامات عالى بدون پيروى از اسباب آن‌ها و چاره جويى عادت احمقان است ، تصادف در همه‌ى كائنات به مقدار ذره‌اى در يك مورد وجود ندارد و قانون عليت براى ما\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nقابل تخصيص نيست و بر همين قانون سنت خدا جارى شده است .  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا .  فاطر : 43 .\r\nقرآن در موارد متعدد افعال خداوند ، معلل به علت غائى مىكند و به طور نمونه به آيات زير توجه كنيد و تفصيل بحث در بعضى از كتب كلامى نگارنده مذكور است .\r\n1 .  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  الذاريات : 56 ؛ جن و انس را به سبب عبادت آفريديم .\r\n2 .  مِنْ أَجْلِ ذلِكَ .  المائدة : 32 .\r\nبه سبب اين كه قابل هابل را كشت بر بنى اسرائيل نوشتيم كه هر كس نفسى را بدون قتل نفس يا تباهى بكشد گويا همه مردم را كشته است .\r\n3 .  خَلَقَ لَكُمْ ما فِي الْأَرْضِ جَمِيعاً .  البقرة : 29 . آنچه در زمين است بسبب راحتى شما آفريدم . شبه اين آيات در قرآن زياد است . و نيز كلمه‌هاى كه تركيب مفعول‌له است و از آ سببيت دانسته مىشود .\r\n\r\nسد ياجوج و ماجوج\r\n حَتَّى إِذا بَلَغَ بَيْنَ السَّدَّيْنِ وَجَدَ مِنْ دُونِهِما قَوْماً لا يَكادُونَ يَفْقَهُونَ قَوْلًا .  الكهف : 93 .\r\nدر اين آيه و آيات مابعد چند سوال و جواب وجود دارد :\r\n1 . اين سد كه بين دو كوه بوده و از قطعات آهن پرشده و بعد به وسيله آتش ذوب شده و سپس از مس ذوب شده پوشش يافته در كجا بوده و مى باشد ؟\r\n2 . ياجوج و ماجوج كيانند ؟\r\nسيد طباطبايى در تفسير الميزان از اصحاح دهم سفر تكوين تورات ، نقل مىكند كه ياجوج و ماجوج فرزندان خانواده حضرت نوح اند ، سام و حام و يافث كه بعد از طوفان نوح براى هريك فرزندانى شد و جومر و ماجوج و ماداى و . . . از فرزندان يافث بودند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاز كتاب حزقيال اصحاح سى و هشتم تورات آمده است : خطاب كلام رب به من شد اى فرزند آدم روى خود را متوجه جوج سرزمين ماجوج رئيس روش ماشك و نو بال كن و نبوت خود را اعلام بدار . تا آخر كلام طويل تورات .\r\nطباطبايى از كلمات تورات استفاده كرده است كه ماجوج ( ياجوج و ماجوج ) امتى يا امتهاى عظيم بوده‌اند و در قسمت هاى بالاى شمال آسيا مى زيسته‌اند و مردمان جنگجو و غارت گر بوده‌اند .\r\nاو در صفحه 526 « 1 » از بعضى مورخين نقل كرده كه ياجوج و ماجوج ( ياگوگ و ماگوگ ) امت هايى بوده‌اند كه در قسمت شمالى آسيا از تبت چين گرفته تا اقيانوس منجمد شمالى و از ناحيه غرب تا بلاد تركستان زندگى مىكردند و اين قول را از كتاب فاكهة الخلفا و تهذيب الاخلاق ابن مسكويه و رسائل اخوان الصفا نقل كرده‌اند .\r\nدر سوره كهف آيه 96 مى فرمايد : حَتَّى إِذَا فُتِحَتْ  يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ .  الأنبياء 96 . و ما بعد آن ظاهر مىشد بيرون آمدن ياجوج و ماجوج و خروج آنان از هر بلندى به سرعت از علامات قيامت است ( دقت كنيد ) .\r\n\r\nنفخ صور در همين زمين\r\n وَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ وَ نُفِخَ فِي الصُّورِ فَجَمَعْناهُمْ جَمْعاً .  الكهف : 99 .\r\nسياق اين آيه دلالت يا اشعار دارد كه دميدن دوم در صور در همين كره زمين است همانند نفخ و دميدن اول ، نه در كره حساب كه اسم آن را ساهره گذاشته‌ايم .\r\n\r\nدسته‌اى ترازوى ميزان ندارند\r\n  « قُلْ هَلْ نُنَبِّئُكُمْ بِالْأَخْسَرِينَ أَعْمالًا ، الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ  \r\n\r\n\r\n","description":"","footnote":"\r\n( 1 ) ترجمه الميزان به فارسى ج 3 ، ص 524 .\r\n","page_name":" 39 ","page_number":39},
  {"content":"\r\n\r\n يُحْسِنُونَ صُنْعاً »  ( الكهف ، 103 و 104 ) ؛ كفارى كه عمل هاى شان نابود شده‌اند روز قيامت ميزانى براى اعمال آنان اقامه نمىشوند چون عملهاى خوبى اگر داشته‌اند به خاطر كفرشان به آيات پروردگار شان نابود شده است و اينان همان زيان بار ترين مردم‌اند كه مى پنداشتند كار خوب انجام مى دهند در حالى كه تلاش شان در زندگى دنيا از بين رفته است .\r\n\r\nتفسير سوره سوره مريم\r\nتنها نامى كه از زنان در قرآن برده شده است « ، نام « مريم » است و تنها سوره‌اى كه به نام زنى خاص مسمى شده است همين سوره است و سوره چهارم به نام نساء ( زنان ) نامبرده شده است كه نام عام است .\r\nاين سوره را مكى گفته‌اند و مشهور آن را داراى 98 آيه دانسته‌اند و بعضى 99 و اين سوره 983 كلمه و 3802 حرف دارد .\r\n\r\nولادت در پيرى\r\n  « فَهَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ وَ اجْعَلْهُ رَبِّ رَضِيًّا »   مريم 5 و 6 ؛ در اين آيه دو مطلب است :\r\n1 . از نظر طبى مشكلى ندارد كه مرد و زن پير صاحب فرزند شوند ؛ در عصر ما - كه عصر ارتباطات و اطلاعات است - مكررا گزارش شده است كه پير مردان و پير زنان صاحب فرزند شده‌اند .\r\n2 . بعيد نيست مراد از ارث ، ارث مال و ارث علم و ارث مقام همه باشد و روش عقلايى هم همين است كه همه دوست دارند فرزند داشته باشند و اموال و مقام آنان را به دست آورد و هيچ دليل معتبرى نداريم كه از انبياء ورثه آنان ارث نبرند ، از حديث بخارى به دست مىآيد كه بعضى از اموال آن حضرت ( ع ) پس ار وفات نزد زوجات شان بوده است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n يا زَكَرِيَّا إِنَّا نُبَشِّرُكَ بِغُلامٍ اسْمُهُ يَحْيى لَمْ نَجْعَلْ لَهُ مِنْ قَبْلُ سَمِيًّا .  مريم : 7 . ما به تو ( زكريا ) بشارت مى دهيم به فرزندى كه نام او يحيى است و قبل از او همنامى برايش قرار نداده‌ام .\r\nدر حديث معتبرى آمده است كه امام حسين و حضرت يحيى ششماهه به دنيا آمده است و امام حسن از امام حسين ( ع ) شش ماه و ده روز بزرگتر بوده است .\r\n وَ قَدْ خَلَقْتُكَ مِنْ قَبْلُ وَ لَمْ تَكُ شَيْئاً  مريم : 9 . از اين جمله « تو چيزى نبودى و ترا آفريديم » ممكن است گفته شود كه روح قبل از بدن وجود نداشته و گر نه او قبلا چيزى كه مهم بوده حقيقت انسانى بوده و همين مخاطب  « قَدْ خَلَقْتُكَ »  مى باشد و در فرض وجود روح چگونه معقول است به او گفته شود ترا آفريدم و چيزى نبودى ، بلى شايد مراد اين باشد كه روح تو چيزى نبود و او را آفريدم ولى اين معنى خلاف ظاهر استبه حال در پايان تعجب من از حضرت زكريا اين است كه ايشان اولا عقُم و پيرى خود و عقر زوجه خود را بيان كرد ؛ مع الوصف از خداوند ولى و وارث طلبيد وقتى خداوند براى او مژده قبولى دعاى او را داد دوباره استبعاد مىكند ! ! .\r\n\r\nزكريا و يحيى ( ع ) در قرآن\r\nاول : زكريا ( ع ) در چندين سوره ذكر شده است :\r\n1 .  وَ كَفَّلَها زَكَرِيَّا كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً  آل‌عمران : 37 . خداوند به وسيله اصابت قرعه زكريا را سرپرست و كفيل مريم كه دختر كم سنى بود و در جاى مخصوص از مسجد مشغول عبادت حق بود قرار داد . او هر وقت به مريم در محرابش سر مىزند در نزد او روزى خدا را حاضر و آماده مىبيند ( ميوه‌هاى رنگارنگ كه موقع آن‌ها به حسب فصول سال نبود ) و زكريا از اين منظر به طمع افتاد و به خدا عرض كرد پروردگا را به من ذريه پاكيزه‌اى ببخش .\r\nدر موقعى كه او در جاى خاص خود نماز مى خواند ملائكه صدا زدند كه خداوند به تو\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبه بخشش ( پسرت ) يحيى بشارت مىدهد كه تصديق كننده به كلمه‌اى از خداوند ( حضرت عيسى ) مىباشد و اين پسر تو سيد و به دور از گناهان و يا به دور از زنان است « 1 » و صاحب نبوت و از شايستگان است .\r\nزكريا به خدا عرض كرد كجا من صاحب فرزند مىشوم من پير شده‌ام و زوجه‌ام نازا شده ، فرمود چنين است ولى خدا آنچه را كه بخواهد انجام مىدهد .\r\nزكريا عرض كرد كه دعاى مرا قبول فرموده‌اى براى من نشانه‌اى قرار بده فرمود نشانه‌ى تو اين است كه سه روز حرف زده نمىتوانى مگر به اشاره ( آل عمران 38 تا 41 ) .\r\nدر سوره انعام در ضمن نام بردن جمعى از انبياء در آيه 85 مىفرمايد : زكريا ، يحيى ، عيسى و الياس همه از صالحان هستند .\r\nقرآن در همين سياق 18 تن از انبياء و رسولان را كه چهار تن آنان از اولوالعزم هستند ذكر مى كنند و سپس مىفرمايد :  أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ  الأنعام : 89 . « 2 »\r\n\r\n\r\n","description":"","footnote":"\r\n( 1 ) زن گرفتن عمل شايسته و گاهى واجب مىشود ؛ ولى براى بعضىها ممكن است خوب نباشد مثلا يحيى و عيسى عليهما السلام كه تا زنده بودنند زن نگرفتند .\r\n( 2 ) در اين سه چيز كه به آنان داده شده يكى نبوت است كه روشن است و همه آنان داراى نبوت بودند ؛ ولى بحث سر دو چيز ديگر است يكى حكم ديگرى كتاب يعنى آيا همه‌اى اين هجده نفر داراى كتاب جداگانه‌اى بوده‌اند يا بعضى ها مكلف به پيروى از كتاب ديگرى بوده‌اند و ديگر اين كه معنى حكم چيست ؟ در جواب از معنى حكم مىگوئيم اظهر در اينجا اين است كه به معنى دستور خلل نا پذير و فرمان وزين است كه ناشى از اعطاى علم به آنان است و دستورات انبياء بر همه لازم العمل است هر چند در كتاب آسمانى آنان ذكر شده نباشد و ممكن است مراد از حكم معلومات روش و خلل نا پذير باشد و در جواب سوال از كتاب ممكن است بگوئيم : ممكن است براى اين هجده تن و جمع كثيرى از انبياء نوشته‌هاى آسمانى نازل شده باشد و ممكن است بعضى از كتاب‌ها در وجوب عمل به آن‌ها دو يا چند پيامبر مشترك باشند كه در آيه 44 مائده بر آن تصريح شده است به هرحال ممكن است زكريا و يحيى هر كدام صحفى داشته باشند . والله العالم .\r\n","page_name":" 42 ","page_number":42},
  {"content":"\r\n\r\nاز اين آيه به دست مىآيد كه نبوت غير از حكم و بعد از اعطاى حكم است .  وَ زَكَرِيَّا إِذْ نادى رَبَّهُ رَبِّ لا تَذَرْنِي فَرْداً وَ أَنْتَ خَيْرُ الْوارِثِينَ  الأنبياء : 89 . زكريا را به ياد آور وقتى كه پرودگارش را صدا زد اى پروردگارم مرا تنها مگذار تو بهترين وارثين هستى . ما نداى او را اجابت كرديم و براى او يحيى را بخشيديم و حال زوجه‌اى او را به صلاح در آورديم .\r\nدوم : يحيى كه نام او در پنج مورد در قرآن ذكر شده است و در سوره مريم دو دفعه آمده است كه در مورد دوم چنين نازل شده است  يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا    وَ بَرًّا بِوالِدَيْهِ وَ لَمْ يَكُنْ جَبَّاراً عَصِيًّا وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا   مريم 12 تا 15 . اى يحيى كتاب ( كتاب تورات يا كتاب منزل برخودش را ) به قوت بگير و ( به آن عمل كن و به ديگران هم تبليغ كن ) و به او رحمت و دوستى با ديگران و پاكى نفس از جانب خود داديم و او پرهيز گار بود و سلامتى بر او ست روزى كه به دنيا آمده و روزى كه مىميرد و روزى كه ( در قيامت ) زنده مىگردد .\r\nآيه اخير يحيى را درسه مورد كه سخت‌ترين اوقات است بيمه فرموموده است وقت ولادت وقت رفتن از دنيا به عالم برزخ و وقت زنده شدن در روز قيامت ، جمله مذكور جمله خبريه است نه انشائيه و اين معنى از سلامتى موقع ولادت به طور قطعى معلوم مىشود بلكه از سلامتى وقت مردن نيز قطعى مىشود ، برفرض كه اين آيه از زمان حيات او حكايت نكند بلكه كلامى است كه براى پيامبر ما ( ص ) خبر داده شده باشد و اين فضيلت مهمى است و عيسى ( ع ) عين اين مطلب را خودش براى خودش بيان داشته  وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا  مريم : 33 . كه از اختيارات بالاى او حكايت مىكند ، والله العالم .\r\nبه هر حال معلوم نيست يحيى كه در كودكى به او حكم داده شده چه وقت به او نبوت داده شده است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nزكريا و يحيى ( ع ) در احاديث معتبره\r\nدر معتبره ريان بن شبيب امام رضا ( ع ) فرمود : پسر شبيب تو امروز ( روز اول محرم ) روزه گرفته‌اى ؟ گفتم نه ، فرمود در اين روز زكريا از پروردگارش خواست كه :  رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ  آل‌عمران : 38 . پس خداوند دعاى او را اجابت فرمود فرشتگان به زكريا در حالىكه او در محراب ايستاده و نماز مىخواند ، ندا كردند كه خداوند به تو به سبب دادن پسرى به نام يحيى بشارت مىدهد . پس هركس كه امروز را روزه بگيرد بعد دعا كند خداوند اجابت مىكند چنانچه زكريا را استجابت كرد « 1 » .\r\nعبد الخالق از امام صادق نقل مىكند كه از او شنيده كه در تفسير قول خداوند :  لَمْ نَجْعَلْ لَهُ مِنْ قَبْلُ سَمِيًّا  مريم : 7 . فرمود يحيى پسر زكريا بود كه پيش از او كسى اين نام را نداشت و همچنين حسين ( ع ) كه پيش از او كسى اين نام را نداشت و آسمان گريه نكرد مگر بر شهادت اين دو تن چهل روز « 2 » .\r\nباز همو از همان امام نقل مىكند كه قاتل حسين ( ع ) پسر على ( ع ) زنا زاده بود و قاتل يحيى پسر زكريا نيز زنا زاده بود « 3 » .\r\nمن فعلا بيشتر از اين سه روايت معتبر السند نيافتم و چنانچه كسى روايات غير معتبر السند را بطلبد به بحار الانوار ج 14 مراجعه نمايد .\r\n\r\nتمثيل ملائكه و جن\r\n « فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا »  مريم : 17 . ما روح خود را ( ظاهرا روح الامين جبرئيل بوده ) به سوى مريم فرستاديم كه به صورت يك فرد بشر در آمد .\r\n\r\n\r\n","description":"","footnote":"\r\n( 1 ) معجم الاحاديث المعتبره ، ج 1 / 422 و بحارالانوار ج 14 / 164 به نقل از امالى و عيون .\r\n( 2 ) المصدر و بحار ، ج 14 / 182 .\r\n( 3 ) المصدر از بحار ، ج 14 / 184 و كامل الزيارات ص 91 .\r\n","page_name":" 44 ","page_number":44},
  {"content":"\r\n\r\nاز اين آيه تمثل فرشتگان كه ظاهرا جسم لطيف‌اند و مسلما تجرد ندارند به مثل انسان واقع شده و گفته شده كه شيطان هم در دارالندوه مكه به شكل پير مردى متمثل شده و عليه حضرت ختمى مرتبت به مشركين مشورت داده است .\r\nالبته در تمثل نه انقلاب ماهيت است و نه تبدل عينيت خارجى يك شى به شى ديگر ؛ ولى سوال اينجا است كه آيا اين تمثل واقعيت خارجى دارد به اين معنى كه جسم لطيف صورت عارضى مرئى پيدا كرده يانه ؟ اين تمثل خارجيت عينى ندارد و هيچ گونه عروضى بر آن جسم لطيف عارض نشده و تنها آن صورت عرضى در حدقه چشم كه ( حضرت مريم مثلا ) وجود گرفته و خارج از آن خبرى نيست ؟\r\nكسانى كه ملائكه يا حد اقل جبرئيل را جوهر مجرد مىدانند شايد خود را مجبور به تفسير دوم ببينند ولى آنان‌كه ملائكه را مطابق ظواهر آيات قرآن اجسام لطيف ميدانند تفسير اول را نزديك به الفاظ قرآن مىدانند هر چند كه واقعيت تمثل را تفصيلا تصور نتوانند .\r\nاگر آنچه كه در باره تمثل شيطان گفته شده واقعيت داشته باشد مىشود گفت اين تمثل براى جن و فرشته ممكن است و بعضى از روايات مؤيد آن در مورد جن و فرشته مىباشد .\r\nولى آيا فرشته و جن اين قدرت تمثل و تشكل را به اراده خود دارند يانه ؟ بحث ديگرى است . در مورد شيطان و جن در فرض صحت وقوع تمثل آنان معلوم مىشود كه به قدرت و اراده خود آنان بوده مانند قدرت كفار بر معاصى كه در كل از حول وقوه واجب الوجود قديم خارج نيست و اما در مورد ملك قرينه‌اى به نظر نرسيده كه توانايى آنان را بر اين تمثل ثابت كند ممكن است تابع اراده تكوينى خداوند باشد ، والله العالم .\r\nدر مورد تمثل جن براى انسان‌ها حكايات ديگرى هم است كه حقيقت آن‌ها را خداوند مىداند ، نكته ديگر اين كه علت اين تمثل به حسب ذهن قاصر ما دو چيز است كه يكى انس مريم به صورت آدمى بهتر حاصل مىشده ولى تمثل ملك ظاهرا به صورت زن نبوده و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاحتمالا به صورت مرد بوده كه مريم ( ع ) وحشت كرده و به متمثل گفته است : من از تو به رحمن پناه مىبرم اگر پرهيز گار باشى ، پس لابد از اين جهت بوده كه مريم نمىتوانسته كه خود جبرئيل را ببينند « 1 » .\r\n\r\nيك بحث طبى\r\nاز نظر مادى و طبى ممكن است با گرفتن سلول زن و قرار دادن آن در رحم زن اين سلول رشد كند و به فرزند تبديل شود و امروز طب مىتوانند فرزندانى چون حضرت عيسى ( ع ) را از يك مادر به دنيا بيارد و بعيد نيست چنين كارى در زمان فعلى توسط دانشمندان كنجكاو صورت گرفته باشد ولى تا كنون روى محاذيرى اعلان نشده باشد و خواننده در اين مورد به كتاب ديگر نويسنده كه پيش از ده سال گذشته در شهر قم به نام الفقه و مسائل طبيه چاب شده است مراجعه نمايد .\r\nالبته ( و صد البته ) كه من نمىگويم انعقاد حمل حضرت عيسى ( ع ) از همين وسيله صورت گرفته بلكه خداوند عليم و قدير از يك‌صدو يك راه ديگر مىتوانسته اين كار را انجام دهد ( اينَ فهم التراب من علم رب الارباب ) .\r\nالكسيس كارل دانشمند فرانسوى در كتاب معروفش انسان موجود ناشناخته ( الانسان ذاك المجهول ) مىگويد : ميزان سهمى كه هريك از پدر و مادر در توليد مثل دارند فكر مىكنم بايد آزمايش‌هاى لوب و تايون را به خاطر بياوريم كه از يك تخمك بارور نشده قورباغه ، بدون دخالت اسپرماتوزوئيد به وسيله‌اى تكنيك‌هاى خاص قورباغه جديد مىتوان به وجود آورد .\r\nبنا بر اين آنچه كه براى تولد فرزند لازم است نطفه مادر ( اوول ) است و اسپرماتوزوئيد\r\n\r\n\r\n","description":"","footnote":"\r\n( 1 ) يا ممكن است خدا نمى خواسته او را ببيند و لذا خود پيامبر اسلام جبرئيل را به صورت اصلى دو مرتبه ديده است .\r\n","page_name":" 46 ","page_number":46},
  {"content":"\r\n\r\nمرد عامل ديگرى مىشود جانشين آن شود .\r\n\r\nاخلاص و رسالت و نبوت\r\n وَ اذْكُرْ فِي الْكِتابِ مُوسى إِنَّهُ كانَ مُخْلَصاً وَ كانَ رَسُولًا نَبِيًّا  مريم : 51 . در قرآن موسى را ياد كن كه او مخلص و رسول و نبى بود .\r\n\r\nدر اين آيه سه مطلب است\r\nمطلب اول : چرا خداوند به رسول خود جمله اول ( ياد كن موسى را در كتاب ) مىگويد در حالىكه قرآن از خود خدا است و خودش ياد آورى فرموده ؟ مطلبى در جواب اين سوال مطلبى در ذهنم خطور مىكند چون كسى آن را نگفته من مصلحت نمىبينم آن را باز گو كنم . و اين جمله در قرآن در چند جا تكرار شده .\r\nمطلب دوم در اين جا كلمه مخلص مانند بعضى از موارد ديگر بفتح لام است و در چند جاى ديگر به كسر لام آمده است و بعضى از مفسرين مخلِص و مخلَص را يكى دانسته است كه به خدا اخلاص‌مند بوده‌اند . بعضى از مفسرين كلمه مخلَص بفتح و زبر لام را از چند جهت بهتر از كلمه‌ى مخلِص به زير وكسر لام دانسته‌اند .\r\nمطلب سوم : ظاهر جمله  « رَسُولًا نَبِيًّا »  اين است كه رتبه نبوت بالا تر و بيشتر از رتبه رسالت است در حالىكه مطابق بعضى از روايات مقام رسالت بالا تر و بعد تر از نبوت است .\r\n\r\nنبوت در ذريه نوح\r\n وَ مِمَّنْ حَمَلْنا مَعَ نُوحٍ  مريم : 58 . از جمله فوق به دست مىآيد كه انبياء از ذريه آدم و ابراهيم و اسرائيل ( يعقوب ) آمده اند و از ذريه نوح انبيائى نيامده‌اند بلكه انبياء از ذريه مؤمنين بوده كه در كشتى نوح سوار بوده‌اند ولى از آيه 26 حديد  وَ لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ  الحديد : 26 ظاهر است كه نبوت در ذريه نوح نيز بوده . و مىشود هرماهان نوح دركشتى فرزندان و نوادگان نوح بوده باشند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَ كانَ رَسُولًا نَبِيًّا  مريم : 54 . در بعضى روايات غير معتبره آمده است كه اين اسماعيل فرد ديگرى است نه اسماعيل مشهور كه پسر ابراهيم و جد پيامبر ( ص ) ما است و براى جمله  « إِنَّهُ كانَ صادِقَ الْوَعْدِ »  قصه‌اى عجيبى نقل شده است و چون روايت شايسته‌اى اعتماد نيست و بناى ما بر اين است كه اسماعيل در بين پيامبران سرشناس يكى است و آن فرزند ابراهيم خليل است .\r\n\r\nزمان در بهشت\r\n وَ لَهُمْ رِزْقُهُمْ فِيها بُكْرَةً وَ عَشِيًّا  مريم : 62 . در باغ‌هاى بهشت عدن كه خداى رحمن بندگانش را وعده داده است كه ( آن باغها براى آنان فعلا محسوس نيست ) و از درك آنان غايب است ( از تكامل بهشتىها ) در بهشت لغو و بيهوده شنيده نمىشود و جز سلام و سلامتى حرفى نيست و روزى اينان در موقع بكر و عشى آماده است .\r\n\r\nبحث عقلى و نقلى\r\nبنا به عقيده مسلمان‌ها بهشت و دوزخ و ميدان حساب و حشر و نشر همه مادى مىباشند و قول به معاد روحانى قول جمعى از فلاسفه است كه با آيات قرآن سازش ندارد .\r\nپس انسان‌ها در بهشت و دوزخ مانند كره زمين محاط به زمان و مكان مىباشند و اين آيه كه از « بكرة و عشى » ياد كرده دليل بر زمانى بودن بهشتىها مىباشد .\r\nمفردات راغب كلمه « بكرة » را به اول نهار تفسير نموده و « عشى » را از زوال خورشيد تا صباح گفته است .\r\nاحتمال مىدهيم مراد از عشى به مناسبت غذاى صبحانه در اين آيه ، عصر باشد و مراد آيه اين باشد كه بهشتىها غذاى اساسى و مهم شان صبحانه و عصرانه باشد والله العالم و اين تعيين به دو وقت دليل آن نيست كه در مواقع ديگر ميوه و مشروبات ديگر ؛ مانند عسل و شير و شراب و آب كه در قرآن آمده است نياشامند ،  لَهُمْ فِيها ما يَشاؤُنَ كَذلِكَ يَجْزِي اللَّهُ الْمُتَّقِينَ \r\n\r\n","description":"","footnote":"","page_name":" 48 ","page_number":48},
  {"content":"\r\n\r\nالنحل : 31 .\r\nبحث مهم اين است كه در بهشت طلوع و زوال و غروب است يانه ؟\r\nبه هرحال در آيه 13 سوره انسان خداوند مىفرمايد : در بهشت شمس و زمهرير را بهشتىها نمىبينند وقت كه شمس نباشد چگونه صبح و عصر معلوم مىشود ، شمس به گفته راغب در مفردات دو معنى دارد : يكى قرص خورشيد و ديگرى ضوء و روشنايى كه از آن منتشر و پراگنده مىشود .\r\nولى جاى انكار نيست كه به علل ديگر فضاى بهشت تاريك نيست وگر نه انسان‌ها ناراحت مىشوند ؛ بلكه شبيه به بين الطلوعين و حتى ممكن است روشن‌تر از آن كه خيلى مطبوع و ملائم طبع ما باشد وجود داشته باشد .\r\nظاهرا زمين كره حساب نيز خورشيد ندارد ؛ ولى « مشرقه » است  وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ  الزمر : 69 . و زمين ( قيامت ) به تأبيدن نور پروردگارش سفيد و روشن شد ، نوشته ( ها ) گذاشته مىشود و انبياء و شاهدان آورده مىشوند و به حق و عدل قضاوت مىگردد .\r\nو چنانچه روشنايى و سفيدى روز به خورشيد مىبود كلمه  « بِنُورِ رَبِّها »  لزومى به بيان نداشت و يا بالشمس مى فرمود .\r\n\r\nحشر جن در قيامت\r\n « فَوَ رَبِّكَ لَنَحْشُرَنَّهُمْ وَ الشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا »  مريم : 68 ؛ به پروردگارت سوگند كه كفار ( انس ) را با شياطين جنى ( در ميدان قيامت ) جمع مىكنيم و سپس آنان را در اطراف جهنم در حالىكه به زانو آمده‌اند حاضر مىسازيم .\r\nآيه دلالت دارد كه در حشر و رفتن به دوزخ بين كفار انس و جن فرقى وجود ندارد ؛ هردو نوع مكلف به عمل به دين بودند و به رفتن به كره حساب و كره دوزخ و يا بهشت\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاشتراك دارند .\r\n\r\nورود همه در دوزخ\r\n  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ثُمَّ نُنَجِّي الَّذِينَ اتَّقَوْا وَ نَذَرُ الظَّالِمِينَ فِيها جِثِيًّا   مريم : 71 و 72 . هيچ يك از شما نيست مگر اين كه وارد جهنم مىشود و اين كار بر پرودگار شما قضاى حتمى مىباشد سپس متقيان را نجات مىدهيم و ستم كننده‌گان به زانو در آمده در آن جهنم مىگزاريم .\r\nدر اين آيه كلمه « وارد » محور بحث است كه اگر به معنى داخل باشد معنى آيه اين مىشود كه همه‌اى انسان‌هاى مؤمن و كافر و قاصر داخل جهنم سوزان مىشوند پس از آن تقوى داشته گان ( مؤمنان به دور از معاصى ) نجات يافته و ستمكاران در آنجا مىمادند .\r\nاگر ورود به معنى نزديك روند به دوزخ باشد ؛ معنى آيه اين مىشود كه همه مكلفين از كره حساب به كره دوزخ ( كه ظاهرا و يا احتمالا كره‌اى است كه در وسط و بين كره حساب و كرات بهشت قرار دارد ) مىرسند دوزخىها آنجا مىافتد و بهشتىها به بهشت مىروند و قهرا اين انتقال انسان‌ها از كره به كره ديگر توسط وسائل نقليه هوايى صورت خواهد گرفت « 1 »\r\nاين مسأله بسيار مهم است داخل شدن در دوزخ براى مؤمنين متقى بسيار وحشتناك است كه هيچ وجهى براى عقول ناقصه ما در اين شكنجه روحى وجود ندارد « 2 » مگر اين كه گفته شود به اخبار خداوند و ضمان سلامت مؤمنان خوف و وحشت آنان قبل از ترك كره حساب از بين مىرود .\r\nموضوع جاهل قاصر كه شامل اكثريت كفار زمان غيبت انبياء و امامان است در بين دو\r\n\r\n\r\n","description":"","footnote":"\r\n( 1 ) به دو كتاب ديگر نگارنده كتاب متافيزيك از نظر رئاليسم و كتاب معاد از نظر دين و عقل و علم مراجعه نمائيد .\r\n( 2 ) آنچه كه بعضى از مفسرين گفته‌اند تخييل خود شان است ، خداوند به اسرار افعال خود واقف است .\r\n","page_name":" 50 ","page_number":50},
  {"content":"\r\n\r\nشق ترديد آيه مبهم مانده ، مقتضاى حصر شق اول دخول قاصرين در واردين است ؛ ولى شق دوم منحصر به متقين و ظالمين است ، قاصر نه متقى است و نه از ظالمين ؛ بلكه از جمله معذورين است .\r\nدر اينجا يك احتمال ديگرى وجود دارد و آن اين كه قاصرين و ديوانگان و نا بالغان از اول داخل ضمير جمع مخاطب  ( وَ إِنْ مِنْكُمْ إِلَّا وارِدُها )  نباشند بلكه ديگران هم هستند كه در دنيا بر آنان حجت تمام نشده است مانند كوران ، كران ، گنگان كر و آنانىكه از محيط انبياء به دور بوده و يا بين النبيين بوده‌اند « 1 » كه در احاديث از آن‌ها نام برده شده ، داخل در خطاب نباشند و ضمير مذكور  ( وَ إِنْ مِنْكُمْ )  شامل مكلفين باشد لاغير ، والله العالم .\r\nبر مىگرديم به تفسير كلمه ورود كه آيا به معناى دخول است كه در بعضى از روايات غير معتبر بر آن تصريح شده و بعضى از معاصران ، ساده لوحانه آيات قرآن را به احاديث ضعيف السند و مجهول السند تفسير مىكند كه بسيار اشتباه و بد تر از تفسير به راى است در تفسير به رأى تنها ترك ظاهر قرآن است و در تفسير روايات مذكور ترك ظاهر قرآن و افتراء بر پيامبر و يا امام نيز است و حرمت مضاعف دارد ؛  آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  يونس : 59 .\r\nدر تفسير برهان دو حديث در تفسير آيه نقل كرده كه يكى مرسل و ديگرى مسند است و يك راوى آن مجهول و مصدر هردو سند تفسير على ابن ابراهيم است كه در خاتمه كتاب بحوث فى علم الرجال گفته‌ايم اين مصدر مجهول است و ثابت نيست از على ابراهيم ثقه باشد ، متن دومى چنين است عن ابى عبدالله ( ع ) اما تسمع الرجل يقول وردنا ماء بنى فلان فهو الورود و لم يدخله « 2 » .\r\n\r\n\r\n","description":"","footnote":"\r\n( 1 ) دو دسته اخير داخل جاهل قاصر مىشوند .\r\n( 2 ) تفسير البرهان ج 5 / 136 طبع بيروت ، 14 19 ق .\r\n","page_name":" 51 ","page_number":51},
  {"content":"\r\n\r\nبه هر حال بعيد نيست كه كلمه ورود و وارد در بعضى از روايات به معنى دخول آمده باشد و در بعضى از موارد ديگر به معنى غير آن مانند حضور ، ولى در ترجمه تفسير الميزان در همه موارد كلمه ورود و مشتقات آن را در قرآن به معنى حضور و اشراف گرفته و مىگويد در لغت معنى بيش از اين برايش استفاده نمىشود « 1 » .\r\nو على كل بعيد نيست از مجموع ادله و شواهد اقامه شده با ملاحظه ساير آيات و اعتبار ذوق متشرعى به اين نتيجه برسيم كه « وارد » در آيه شريفه مورد بحث به معنى حاضر و امثال آن‌ها باشد نه به معناى دخول والله اعلم . و على كل تستجير بالله من النار .\r\n\r\nمعناى وجوب و جواز و عدم جواز فعلى بر خدا\r\nصاحب تفسير الميزان در سوره بقره در آيه 26 زير عنوان بحث الجبر و التفويض صحبت‌هايى كرده كه ما خلاصه و چكيده آن را بيان مىداريم .\r\n1 . ملكيت موجودات ممكنه بر اشياء ملكيت مطلقه نيست و اگر تصرف از حد عقلايى و حكم عقل عملى گذشت زشت و نا جايز و حتى سفيهانه مىشود ؛ ولى چون مالكيت خداوند بر ماسواى او ملكيت همه جانبه است همه تصرفات او بر همه اشياء مانعى ندارد مثلا انسان مىتواند از حيوان مملوك خود سوارى بگيرد خود سوار شود يا بارى بر او حمل كند ولى نمىتواند بدون ضرورت او را بسوزاند و يا از گرسنگى بميراند چون عقلاء چنين مالكيت همه جانبه را براى او نمىدانند پس عقلًا بردن مكلفين به دوزخ به هيچ وجه براى او مشكلى ندارد ولو بنده مجبور باشد نه مختار ، چون مالكيت واجب الوجود خالق مالكيت مطلقه و همه جانبه است و تصرف مالك در ملك او مانعى ندارد .\r\nج : ما وقتى كه به وجدان خود مراجعه مىكنيم مىبينيم فرق بين خالق و مخلوق در قبح\r\n\r\n\r\n","description":"","footnote":"\r\n( 1 ) ترجمه تفسير الميزان ج 14 / 336 چ 1370 . چاپخانه‌ى مهر ، و تفصيل بحث ر ادر همين كتاب مطالعه كنيد .\r\n","page_name":" 52 ","page_number":52},
  {"content":"\r\n\r\nظلم وجود ندارد پس معلوم مىشود قبح عقلى براساس مالكيت استوار نيست اضرار به غيربدون جهت تا چه رسد به خلود در آتش و ادخال در آتش با توجه عقل به مالكيت همه جانبه خدا حدوثاً و بقاءً مطلقا قبيح است و عقل عملى درك مىكند كه حكمت خداوند مانع اين كار او مىشود و او اراده ظلم را نمىكند بنا براين نه مالكيت در اين مورد اثر دارد و نه قبح آن به مصلحت بر طرف مىشود .\r\nممكن است بگوئيم ادراكات عقل عملى مانند ادراكات عقل نظرى نيست ادراكات عقل عملى از واقعيت حكايت نمىكند بلكه مخصوص براى نظام اجتماعى خود مردم هستند كه آنان به آن زندگانى خود را بهتر اداره مىكنند پس اين احكام شامل حال واجب الوجود نمىشود .\r\nولى قرآن دلالت دارد كه خالق انسان‌ها احكام عقل عملى را قبول دارد هم در دنيا و هم در آخرت و مىگويد او بر كسى ظلم و اجحاف نكرده و نمىكند و خود را قائم به قسط و عدل مىداند بلكه بالاتر از عدالت وعده‌اى به رحمت و بخشش داده است و عقل عملى درك مىكند خداوند به مقدار ذره‌اى ظلم نمىكند و حق مؤمنين محسنين را ضايع نمىگرداند و يارى مؤمنين را بر خود لازم گردانيده است . اين بحث تا به همين جا ناقص است و بايد در جايى تكميل شود .\r\n\r\nپذيرفتن عمل نتيجه قوى ترى دارد\r\n وَ يَزِيدُ اللَّهُ الَّذِينَ اهْتَدَوْا هُدىً  مريم : 76 . خداوند همه مردم را به ايمان و عمل صالح و اخلاق حسنه دعوت كرده است آنانى كه پيروى مىكنند خداوند باطن آنان را نورانى مىكنند كه جزاى عمل آنان است و همين نور روح آنان را شكوفا مىسازد كه او را بمزيد تحصيل ايمان و اعمال صالحه تشويق مىكند و عمل بعدى زمينه ساز مرحله‌ى بالاتر ايمان و تقوى است و هكذا و اين نور و شكوفايى در اينجا به زيادت هدايت تعبير شده است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nعين همين تدرج در معصيت هدايت پذيرى اول است كه موجب تاريكى روح مىشود و او را در ترك واجبات و معصيت اعمال ديگر آماده مىسازد و معصيت دومى زمينه ساز سوم است .\r\nاين نور و تاريكى نتيجه عمل خود مكلفين است ؛ ولى مخلوق خدا و نسبت آن‌ها به خدا و فاعلين هردو صحيح است و هكذا قال الله تعالى :  وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  محمد : 17 .\r\n إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً  الكهف : 13 .\r\nو قال تعالى :  فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ  التوبة : 125 .\r\nو قال :  يُضِلُّ مَنْ يَشاءُ وَ يَهْدِي مَنْ يَشاءُ  النحل : 93 .\r\nو مثل قوله :  مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ  الأنعام : 39 .\r\nاقول : و من اضله الله باختياره الضلالة الابتدائيه فلا هادى له و لا سبيل له و لا اولياء له كما فى جملة من الآيات الكريمه .\r\nو للهداية و الضلالة الابتدائيتين و ثانويتين مباحث كثيرة و فيهما آيات كثيرة فى الكتاب العزير و هما لا تنافيان اختيار العبد و لا تضر نسبة الاضلال الجزايى عدالة الرب الكريم و قد فصلنا بحثهما الى حد فى اول تألفى فى علم الكلام فى شبابى و استيفاء الكلام فيها محتاج الى رسالة و تقريب منهما مسئلة السعادة و الشقاوة و هما قريبان من مسألة الهداية و الضلالة و لا تناقض فى الآيات المباركة بل و لا صعوبة فى المسئلتين على الباحث اذا دق نظره فى القرآن و رفض تقليد الاسلاف .\r\n\r\nبشارت و انذار قرآن\r\nقرآن از استعداد پيامبر خاتم النبيين ( ص ) و توانائىهاى فكرى و عقلى و تجربى او و همه‌ى بشر و انبياء گذشته بيرون بوده و در اوج ملكوتى قرار داشت ولى آيه 97 سوره مريم كه آيه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nماقبل آيه پايان سوره مريم است به پيامبر ( ص ) مىگويد : « تنها قرآن را ما بر زبان و ( عقل تو ) آسان نموديم تا به آن متقيان را خبر خوش بدهى و مردم سر سخت و ( باطل پرست را ) بيم دهى . »\r\nاين آيه در مورد متقيان و شقاوت صفتان بالقوه و بالفعل صدق مىكند ؛ يعنى اين خوش خبرى و بد خبرى به آنان‌يكه فعلا متقى وشقى هستند درست است و هم به آنانىكه بالقوه چنين اند ؛ بلى بشارت و انذار نسبت به اولىها نوعى جزاى عمل و مشوق و عايق براى آينده است و براى دومىها ارشاد ابتدايى ، اللهم بشرنا فى الحياة الحاضرة و فى البرزخ و القيامة .\r\nنكته : در آيات اوايل سوره مريم شش مرتبه و در آيات اواخر سوره مريم ده مرتبه اسم مباركه رحمن تكرار شده است كه جمله شانزده مرتبه مىشود كه وجه آن را ندانستم ، و اين تكرار درتمام سوره‌هاى قرآن بىنظير است ممكن است كلمه رحمان را مانند كلمه الله اسم علم براى خداوند بدانيم و از پيدا كردن مناسبت رحمن با اتخاذ ولد راحت شويم . به هر حال با وجود اين كلمه در بسم الله اول سوره هفده مرتبه اين نام يا صفت خاص مقدس ذكر شده كه در همه قرآن بىسابقه است و به اين مناسبت فهرس زير را ارائه مىدهم :\r\nسوره طه 4 مرتبه ، سوره يس 4 مرتبه ، سوره انبياء 5 مرتبه ، سوره زخرف 7 مرتبه ، سوره فرقان 5 مرتبه ، سوره ملك 4 مرتبه و سوره نبأ 2 مرتبه .\r\nو در چند سوره ديگر به شمول سوره رحمن يك مرتبه كه جمله ده مرتبه و مجموع 57 مرتبه كه 113 مرتبه در بسم الله ها و در كل 170 مرتبه در قرآن آمده است .\r\n العلم للرحمن جل جلاله * وسواه فى جهالاته يتغمغم\r\nما للتراب و للعلوم و انما * يسعى ليعلم انه لا يعلم\r\nاى رحمن تو به علم ازل مرا ديدى * ديدى و نگاه به عيب بخريدى\r\nتو به علم آن من به عيب همان * رد مكن آنچه خود پسنديدى . \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nتفسيرسوره طه\r\nطه هم نام اين سوره است و هم به منزله‌ى نام حضرت نبوى ( ص ) و گفته شده بيستمين سوره‌اى مىباشد كه در مكه مكرمه نازل شده و به حساب كوفيان 130 آيه است و به باور شاميان 140 آيه و حجازيان همه آيات آن را 134 آيه حساب كرده‌اند و بصريان آن را 132 مىدانند .\r\nحقيقت اين است كه تعيين آيات به كلمات و حروف و جملات از اول اسلام معين نشده است و به انظار قاريان و علماء واگذار شده و دسته‌اى به سليقه خود آيات سوره‌ها را حساب و مرز بندى كرده و در دوره اخير براى آيات اعداد هندسى گذاشته‌اند . واژه‌هاى اين سوره را به 1341 و حروف آن را به 5242 حساب كرده‌اند در اين سوره داستان موسى بسيار مفصل ذكر شده است .\r\n\r\nشقاوت و مشقت\r\n ما أَنْزَلْنا عَلَيْكَ الْقُرْآنَ لِتَشْقى  طه : 2 . شقاوت مفهوم كلى است كه مشقت را نيز شامل مىباشد يعنى شقاوت گاهى به معناى بد بختى است و گاهى به معناى سختى كه تحمل آن بر انسان ناگوار باشد و در اين جا به معنى دومى است و گويا آن حضرت در انجام واجبات و مستحبات بر خود سخت مىگرفت كه قرآن او را به ترك آن ارشاد مىفرمايد .\r\n\r\nنپذيرفتن دين از سوى همه\r\n إِلَّا تَذْكِرَةً لِمَنْ يَخْشى  طه : 3 . انزال قرآن تذكره و ياد آورى كسانى است كه مىترسند .\r\nاين گونه عبارات و قيود در قرآن زياد است  هُدىً لِلْمُتَّقِينَ  البقرة : 2 . قرآن هدايت براى كسانى است كه خود را از عذاب حفظ كنند .\r\nقرآن و در كل ارسال رسل و انزال كتب و تشريع دين براى همه‌اى بشر است .\r\n شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى  البقرة : 185 .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n « نَذِيراً لِلْبَشَرِ  ( المدثر : 36 )\r\n وَ ما أَرْسَلْناكَ إِلَّا رَحْمَةً لِلْعالَمِينَ  الأنبياء : 107 .\r\nتشريع جهاد ابتدايى دلالت قاطعى بر تكليف همه انسان‌ها دارد كه دين آسمانى را بپذيرند و به آن عمل كنند و براى همين كار آفريده شده‌اند .\r\nبنا بر اين اگر كسى عمدا و يا تقصيرا به طرف تدين نرفت روز قيامت مسئول است و مستحق عذاب الهى .\r\nولى اگر كسى به خاطر غفلت و يا غلبه وضع محيط فاميلى و اجتماعى و يا ضعف فكرى احتمال ضرر را ندهد و به صحت طريقه باطله‌اى خود مانند كفر و الحاد و انكار شرايع و يا شريعت منسوخه خود ، اطمينان دارد او جاهل قاصر است و مستحق عقاب نيست و مواخده‌اى او ظلم است كه اولا قبيح است و ثانيا قرآن آن را از خداوند نفى فرموده است و شايد به همين جهت كلمه  ( لِمَنْ يَخْشى )  براى تذكره و كلمه  ( لِلْمُتَّقِينَ )  براى هدى قيد قرار داده شده است كه تا احتمال ضرر نباشد تقوى و خشيت منتفى بانتفاء موضوع است و ممكن است اين دو قيد در اين دو آيه و آيات ديگر براى يك موضوع عرفى باشد كه تا نفس آدمى آمادگى پذيرش را نداشته باشد دين براى او فايده‌اى ندارد و هر چند كه در آخرت به خاطر اتمام حجت در دنيا مستحق عقاب اخروى باشد .\r\n\r\nعلوم حسى نه عقلى\r\n تَنْزِيلًا مِمَّنْ خَلَقَ الْأَرْضَ وَ السَّماواتِ الْعُلى  طه : 4 . قرآن از فرو فرستادن خالق و مالك زمين و آسمان‌هاى بلندتر است . وقتى او خالق و مالك جهان باشد و شما مخلوق و مملوك باشيد بايد از دستورات مالك خود پيروى كنيد .\r\nكلمه عُلى جمع عليا است مانند دنا كه جمع دنيا است ، بايد به اين نكته توجه شود كه مراد از علو آسمان‌ها ( كه مراد محل ستارگان باشد ) علو و بلندى محسوس است نه علو و بلندى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nحقيقى زيرا بعد از حركت وضعى زمين در هر 24 ساعت قسمتى از ستاره‌هاى عالى ، سافل و زير پاى ما شود و قسمتى ديگر كه سافل بود عالى مىشود .\r\nبه لحاظ حركت انتقالى زمين بدور خورشيد نيز چنين حالت رخ مىدهد و اگر در كل مجموعه كهكشان ما يا همه كهكشانها فكر كنيم ممكن است بلندى و پايينى كرات شكل ديگرى به خود بگيرد كه نويسنده صلاحيت اظهار نظر را ندارد و بايد دانشمندان علم نجوم آن را تشريح نمايند .\r\n\r\nعرش رحمن\r\n الرَّحْمنُ عَلَى الْعَرْشِ اسْتَوى  طه : 5 .\r\nاستواء چند معنى دارد : استقرار و تمكن بر چيزى . قصد چيزى و روى آوردن به او ( اقبال ) استيلا « 1 » و عرش دو معنى دارد سقف و تخت .\r\nمشبهه مىگويد : خداوند بر تخت خود استقرار و تمكن دارد ؛ مانند استقرار زمامدار بر تخت خود . اين قول كه بر تجسم خالق توقف دارد بدلايل عقلى و نقلى مقطوع البطلان است .\r\nولى اگر عرش را مجازا سقف همه اشياء بدانيم معناى سوم ( استيلا ) مناسبت دارد يعنى خداوند بر سقف حاوى و جامع بر همه مخلوقات استيلا دارد و بر همه ممكنات مسلط و محيط است .\r\nيكى از معانى استيلاء مساوات در نسبت است و معنى اين مىشود كه رحمن بر عرش عظيم ( همه موجودات ) مساوى النسبه است يعنى خداوند بر همه‌اى موجودات نسبت برابرى دارد و به هيچ يك از آن‌ها اقربيت تكوينى و يا ابعديت تكوينى ندارد .\r\nحرف حق اين است كه معناى متبادر استواء كه همان برابرى و تمكن است عقلا و نقلا\r\n\r\n\r\n","description":"","footnote":"\r\n( 1 ) بر اين معنى لغوى به قول شاعر عرب استدلال شده است :\r\n قد استوى بشر على العراق * من غير سيف و دم مهراق . \r\n","page_name":" 58 ","page_number":58},
  {"content":"\r\n\r\nباطل است و اما اين كه مراد از استواء و حتى عرش چيست دليل معتبر نقلى مىخواهد تا افتراء بر خدا صورت نگيرد .\r\nاتفاقاً دليل معتبر در اين مقام وجود دارد كه عبارت از صحيحه عبد الرحمن بن حجاج از امام صادق ( ع ) است كه آيه را چنين تفسير مىكند : فقال استوى من كل شى ، فليس شىء اقرب من شىءٍ ، لم يبعد منه بعيد و لم يقرب منه قريب استوى من كل شىء . اين حديث را شيخ صدوق بسند صحيح نقل كرده و مجلسى رحمهما الله آن را در ج 3 / 337 به شماره 1403 بحارالانوار كه از طرف دارالاحياء التراث العربى در بيروت مركز لبنان به چاب رسيده نقل كرده است .\r\nاز اين حديث معتبر دو چيز به دست مىآيد يكى اين كه عرش به معنى هر چيز است يعنى تمام مخلوقات و كهكشان‌ها و آسمان‌ها . دوم اين كه استواء به معنى مساوات در نسبت است .\r\nبه نقل علامه مجلسى ( همان مصدر ) اكثر علماء استوى را به استولى تفسير كرده‌اند كه قريب به معنى اول است .\r\nدر صحيح ابن محبوب كه از مقاتل بن سليمان مجهول نقل كرده است كه از امام صادق ( ع ) از معنى آيه پرسيده است و ايشان در جواب فرموده اند : استولى من كل شىء فليس شىء اقرب الله من شىء ( بحار الانوارج 3 / 336 ) . مضمون اين حديث با حديث فوق متحد است .\r\nدر حديث معتبر قاسم بن يحى از جدش حسن از امام كاظم ( ع ) نقل كرده كه از امام در مورد آيه فوق سوال شد ايشان فرمود : استولى على مادق و جل . بر همه‌ى ريز و درشت مستولى شده ( بحارج 3 / 336 ) « 1 » .\r\nبلى در تفسير عرش به هرچيز ، اين ايراد مىآيد كه در قرآن فرموده است عرش او بر آب\r\n\r\n\r\n","description":"","footnote":"\r\n( 1 ) . بلى مصدر اول حديث محاسن برقى است كه اعتبار نسخه واصله آن به مجلسى محل بحث مىباشد كه در كتاب بحوث فى علم الرجال طبع چهارم و پنجم ذكر شده است .\r\n","page_name":" 59 ","page_number":59},
  {"content":"\r\n\r\nبود در حالىكه هر چيز بر آب قرار ندارد و ما در مورد عرش در يكى از كتاب‌هاى ديگر خود مفصلا صحبت كرديم والله الموفق .\r\nدر پايان مناسب است كه آيات مناسب آيه‌ى معنونه را براى احاطه محققين اينجا بياوريم :\r\n1 .  ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ  الأعراف : 54 ؛ ( شب را با روز پوشاند . )\r\n2 .  ثُمَّ اسْتَوى عَلَى الْعَرْشِ يُدَبِّرُ الْأَمْرَ  يونس : 3 .\r\n3 .  ثُمَّ اسْتَوى عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ  السجدة : 4 .\r\n4 .  ثُمَّ اسْتَوى عَلَى الْعَرْشِ يَعْلَمُ ما يَلِجُ فِي الْأَرْضِ  الحديد : 4 .\r\n\r\nمالكيت خدا بر همه چيز\r\n لَهُ ما فِي السَّماواتِ وَ ما فِي الْأَرْضِ وَ ما بَيْنَهُما وَ ما تَحْتَ الثَّرى  طه : 6 .\r\nملكيت آنچه كه در آسمان و زمين است مكرراً در آيات قرآن براى خداوند تثبيت گرديده و چون در زير زمين موجودات مفيد براى انسان از قبيل معادن و غيره آفريده شده جهت اهميت آن‌ها كلمه ما تحت الثرى ذكر گرديده است و اگر نه معناى آن از ما فى الارض كه روى زمين و همه عمق آن را شامل مىشود مفهوم بود .\r\nدر آيات زيادى مالكيت خداوند بر آسمان‌ها و زمين ثابت شده است و اين ملكيت تكوينى است كه از آفريدن اشياء و احتياج آن‌ها در اول وجود و بقاى وجود شان به خالق به دست مىآيد وقتى با تدبير آن‌ها از جانب خالق ملاحظه شود ربوبيت خداوند بر سراسر جهان ماسوى الله به دست مىآيد .\r\n\r\nفرق سِر و اخفى\r\n وَ إِنْ تَجْهَرْ بِالْقَوْلِ فَإِنَّهُ يَعْلَمُ السِّرَّ وَ أَخْفى  طه : 7 . چه بلند حرف بزنى و يا پنهانى محققا خداوند پنهان و پنهان‌تر را مىداند . ممكن است سر آن باشد كه در منطقه خود آگاه مغز باشد و پنهان‌تر در حصه ناآگاه مغز ( روانكاوى ) باشد . ولى ظاهرا سر در اين آيه آن است كه آهسته\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبا كسى حرف بزنى و خفىتر آنكه پيش خود نگهدارى والله العالم .\r\n\r\nأسماى نيكوتر\r\n اللَّهُ لا إِلهَ إِلَّا هُوَ لَهُ الْأَسْماءُ الْحُسْنى  طه : 8 . معبودى جز الله وجود ندارد براى او نام‌هاى نيكو است .\r\nشكى نيست كه خداوند صفات ذاتى و صفات فعلى دارد ؛ مانند علم و قدرت و حيات و بقاء ، سمع و بصر ، قوت و قدم و ابديت و . . . و مانند خلق ، رزق ، حفظ ، تدبير ، رحم ، غضب ، هدايت ، و اضلال ، احياء ، اماته ، و امثال آن و مانند اراده و كراهت « 1 » از صفات فعلى .\r\nو اسماى از همين صفات خود دارد ؛ مانند عالم و قادر ، حى و سميع ، بصير ، مدرك ، قوى ، قديم و ابدى ، ازلى ، باقى ، خالق ، رازق ، حافظ ، حفيظ ، مدبر ، رحمن ، رحيم ، هادى ، مضل ، محيى و مميت و امثال آن .\r\nدايره اسماى حسنى محدود به آنچه در قرآن و سنت معتبره آمده است ، نمىشود چون همان‌گونه كه در جزء دوم صراط الحق مفصلا ذكر شده اسماى حسنى بر خلاف مشهور توقيفى نيست خصوصا كه اكثر احاديث وارده در اسماء ضعيف السند است ؛ بلكه آنچه را كه عقل ما بر حسن تسميه حق به أسماء حكم مىكند جايز است كه بر خدا اطلاق كنيم و لذا در كتب كلامى متكلمين واجب الوجود ، ازلى ، سرمدى ، موجود لايتناهى ، مبدءالمبادى و علت العلل و امثال آن‌ها را اطلاق كرده‌اند « 2 » كه به نظرم از نظر شرعى اشكال ندارد ؛ بلكه بعضى از اسماء كه خداوند خود را به آن‌ها در قرآن ياد كرده مقتضاى ادب ترك تسميه\r\n\r\n\r\n","description":"","footnote":"\r\n( 1 ) جدا كردن اراده و كراهت از صفات ذاتيه و فعليه براى اين است كه در بين متكلمين در اين كه اراده از صفات ذاتى است يا فعلى اختلاف مى باشد .\r\n( 2 ) لطيفه : مىگويد در قبر از مير داماد ( محقق داماد ) سوال كردند : من ربك ؟ او جواب داد اسطقس فوق الاسطقسات يعنى حقيقتى فوق حقايق .\r\n","page_name":" 61 ","page_number":61},
  {"content":"\r\n\r\nخداوند به آن‌ها است كه باعث گمراهى مردم مىشود ؛ مانند مضل با اين كه جمله « يضل » در قرآن مكررا در حق خداوند استعمال شده و مثل غضبان ( غضب الله در قرآن آمده است ) و امثال آن .\r\nو نيز آن اسمايى كه در روايات غير معتبرة السند آمده است خوب است از آن‌ها اجتناب شود و اگر موهن باشد جايز نيست ، در توحيد صدوق به سند معتبر از امام رضا از پدرش از پدرانش از على ( عليهم السلام ) از حضرت پيامبر ( ص ) : از براى خداوند عز و جل نود و نه اسم است كه هركس آن‌ها را به شمارد داخل بهشت مىشود ( بحارالانوارج 4 / 187 ) . بنا بر اين ملاك در اسماء حسنى ذكر آن‌ها در قرآن و احاديث معتبره و ملاحظه عقل است والله اعلم .\r\n\r\nيك اصل مهم موعظه\r\n « فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى »  طه : 44 ) ؛ اى موسى و هارون با فرعون به نرمى سخن بگوئيد شايد او ( فطرت خود را ) به ياد بياورد و ( ايمان آورد ) و يا از ( باب دفع ضرر محتمل ) از خداوند بترسد .\r\nتجربه ثابت كرده است كه درشت گويى براى مخاطب حساسيت مىآورد و از حالت اول خود بدتر مىشود ؛ ولى در صحبت نرم اقلًا طرف حرف‌ها را بهتر مىشنود و اگر قبول هم نكند عكس العمل تند نشان نمىدهد .\r\nاين ارشاد بر واعظين و مبلغين خصوصا در برابر مستكبرين اصل مهمى است كه هيچ گاه آن را فراموش نكنند غالب انبياء ( به حكايت قرآن ) در برابر بد گويىهاى امتان خود منطقى و اخلاقى عكس العمل نشان داده‌اند .\r\nيك امر مهم ديگر براى دانشمندان دينى و دعوت‌گران به حق مطلبى است كه در آخر آيه 42 سوره طه آمده است  وَ لا تَنِيا فِي ذِكْرِي  طه : 42 در ياد كردن من سستى نكنيد روح همه كارهاى دينى ياد خدا است و همه كارها براى او صورت گيرد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nيك سوال عقلى\r\nخداوند مىدانست فرعون ايمان نمىآورد ، چرا موسى و هارون را به سوى او فرستاد ؛ و به قول مردم عوام آنان را دنبال نخود سيا فرستاد ؟\r\nجواب معمولى اين است كه بلى سوال درست است ولى بايد بر فرعون حجت تمام مىشد ؛  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ  الأنفال : 42 . و از دو پيامبر برادر هم پنهان كرد تا آنان مأيوسانه و سست دعوت نكنند و به ايمان اميد وار باشند تا عميقانه دعوت نمايند .\r\nولى در اين مقام تنها ايمان آوردن فرعون مقصود نبوده ؛ بلكه دو چيز ديگر هم در برنامه رسالت اين دو برادر برزگوار و ارجمند مد نظر بوده است :\r\n1 . يكى آزادى بنى اسرائيل از استثمار فرعون كه در اولين دعوت خود طبق دستور خداوند چنين گفتند :  إِنَّا رَسُولا رَبِّكَ فَأَرْسِلْ مَعَنا بَنِي إِسْرائِيلَ وَ لا تُعَذِّبْهُمْ  طه : 47 . بعيد نيست كه رسالت اصلى همين آزادى بنى اسرائيل بود و ايمان فرعون مانند ايمان ساحران و ساير قبطىها تبعى بوده است و آيات قرآن همه جا موسى را پيامبر بنى اسرائيل مىداند .\r\n2 . هدايت بنى اسرائيل وسوق آنان به سوى خدا و دين خدا .\r\n\r\nعلم غيب انبياء و اولياء\r\nعلم غيب داراى سه مرتبه است :\r\nمرحله اول : كه خود انبياء ذاتا علم به غيب داشته باشند ( غيب آنچه كه از حواس ما غايب باشد چه فعلا موجود باشد و يا در آينده وجود بگيرد ) اين فرض يقينا باطل و عقلا مستحيل است مانند دو جمع دو حاصل پنج ؛ و بعيد نيست كه هركس معتقد شود انسان ذاتا علم غيب دارد اين اعتقاد اوموجب شرك شود .\r\nمرحله دوم : كه خداوند به كسى علم غيب را به طور مطلق تعليم داده باشند چنين كسى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nرا سراغ نداريم حتى خاتم انبيا ( ص ) چنين نيست آيات در اين مورد زياد است  وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ  الأعراف : 188 .\r\nمرحله سوم : كه خداوند به كسى در بعضى از مواقع علم غيب عطا كرده باشد انبياء معظم مكرم از همين دسته هستند .\r\n\r\nهدايت عمومى و اقسام وحى\r\n  قالَ فَمَنْ رَبُّكُما يا مُوسى قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى   طه : 49 و 50 .\r\nفرعون گفت پرودگار شما دو برادر كيست اى موسى ؟ فرمود پروردگار ما كسى است كه به هر چيز ( ماهيت ) لباس هستى را پوشانيد سپس او را هدايت فرمود سبحان الله موسى چوپان چند روز كمى از نبوت او گذشته خداوند چه قدر دانايى به او داده است و چه فرهنگ عالى پيدا كرده كه براى فرعون هدايت تكوينى همه مخلوقات را بيان مىكند كه همه‌اى موجودات در حلقه هستى مطابق با ظرفيت‌هاى ماهوى و وجودى مختلف خود با تفاوت آثارى كه دارند چگونه به سوى كمالات خودرهنمايى مىشوند ؛ مثلا چوب كه از زمين بيرون مىآيد يكى به سوى زردآلو هدايت مىشود و يكى به سوى شفتالو ، سومى به سوى انار و چهارمى به سوى انجيز پنجمى به سوى سيب ششمى به سوى توت هفتمى به سوى گل آبى ( ناك ) هشتمى به سوى بهى نهمى به سوى پرتقال دهمى به سوى نارنج و چند تاى ديگر به سوى اقسام آلوها و . . .\r\nخواننده عزيز ! ترا به خدا باخودكمى فكر كن و وجدان پاك خود را قاضى قرار بده اين آيه كوتاه و مختصر كه قانون تكامل عمومى انواع كلى و افراد موجودات را در سراسر كائنات و كهكشان‌ها بيان مىدارد بر نبوت موسى و وحى بودن قرآن مجيد دلالت ندارد ؟ ! !\r\nنويسنده : در تفسير سوره حمد اقسام هدايت را در اول همين كتاب بيان داشته‌ام .\r\nاين هدايت عمومى را مىشود از راه ديگر نيز پيگيرى نمود :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nوحى ( صداى آهسته ) به معانى مختلف آمده :\r\n1 . القاء و انداختن مطلب در قلب انسان‌هاى مختلف كه يك مرتبه تصورى و يا تصديقى در جان آدمى مىافتد و رفع مشكل مىشود غالبا انسان‌ها اين تجربه را در زندگى خود دارند .\r\nدر دوره داود جبار كه والى قندهار مىخواست به بهانه‌اى مرا زندانى كند از رفتن به عراق براى ادامه‌اى دروس عاليه محروم شوم خيلى متاثر و متحير شدم نيمه‌اى شب از خواب بيدار شدم و چيزى در قلبم افتاده فهميدم كه نجات پيدا كردم صبح آن را به پدر مرحومم گفتم ايشان در كارايى جواب ترديد كرد ، گفتم قضيه تمام شد و راه نجات يابيده شد ، وقتى به نزد آمرپوليس رفتم و سؤال كتبى او را به همان القاى قلبى جواب دادم و آنان آن را پيگيرى كردند مشكل بزرگ حل شد و للله الحمد و له الشكر .\r\n2 . مطلبى را به وسيله صوت در گوش انداختن .\r\n3 . رساندن مطلب توسط فرشته براى انبياء .\r\n4 . اشاره به اعضاى بدن بدون صحبت مانند اشاره زكريا ( ع ) كه قدرت تكلم از او سلب شده بود ، به مردم كه خدا را صبح و شام تسبيح كنند  فَأَوْحى إِلَيْهِمْ أَنْ سَبِّحُوا بُكْرَةً وَ عَشِيًّا  مريم : 11 .\r\n5 . وحى غريزى :  وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ  النحل : 68 .\r\n6 . وحى الهام به بندگان خاص خود « 1 » مانند وحى به مريم و مادر موسى .\r\n7 . وحى به جمادات :   يَوْمَئِذٍ تُحَدِّثُ أَخْبارَها ، بِأَنَّ رَبَّكَ أَوْحى لَها   الزلزلة : 4 و 5 . زمين روز قيامت خبرهاى خود را باز گو مىكند به اين جهت كه پروردگارت به آن وحى نموده است ، ( وحى تكوينى ) و اوحى فى كل سماء امرها ، اگر وحى به خود آسمان باشد وحى تكوينى\r\n\r\n\r\n","description":"","footnote":"\r\n( 1 ) فرق بين وحى براى رسل و انبيا و الهام براى امامان و اولياء را در كتب ديگر نگارنده بخوانيد .\r\n","page_name":" 65 ","page_number":65},
  {"content":"\r\n\r\nاست و اگر به ملائكه آسمان‌ها باشد از يكى از اقسام گذشته است .\r\n8 . وحى به معناى وسوسه گمراه كننده :  وَ إِنَّ الشَّياطِينَ لَيُوحُونَ إِلى أَوْلِيائِهِمْ  الأنعام : 121 .\r\n9 . وحى توفيق :  وَ أَوْحَيْنا إِلَيْهِمْ فِعْلَ الْخَيْراتِ  الأنبياء : 73 .\r\n10 . بعضى از اقسام ديگر از دقت در آيات متبركه به دست مىآيد .\r\nبعضى از اقسام وحى مخصوص به انبياء و رسولان است و بعضى شامل بندگان خاص خداوند ؛ مانند ( اولياء و امامان ) است و بعضى مخصوص پيروان شيطان است ، وحى غريزى مخصوص به زنبور عسل نيست بلكه شامل تمام حيوانات است ؛ بلكه بسيارى از حيوانات علم دارند .\r\nوحى تكوينى شامل حال همه اشياء يا اكثر اشياء است ، والله العالم باقسام وحى او ، و انواع هداياتش و هو رب كل شىء .\r\n\r\nبى حيايى انسان\r\n وَ لَقَدْ أَرَيْناهُ آياتِنا كُلَّها فَكَذَّبَ وَ أَبى  طه : 56 .\r\nمؤكداً ما همه نشانه‌هاى ( حجت تمام كن ) خود را به او ( فرعون ) نشان داديم ( فرعون همه را ) نسبت به كذب داد ( و از ايمان آوردن خود ) امتناع كرد .\r\nفرعون نه شاخ داشت و نه خارق العاده بود ، او مثل بقيه انسان‌ها بود ؛ ولى اين قدرت مادى و معنوى او بود كه او را ديوانه كرد و به همه آيات خدا پشت كرد .\r\nكسانى كه سعادت واقعى خود را مىخواهد بايد بداند كه هلاك ابدى او در قدرت اوست چه قدرت مالى و چه قدرت مادى و چه قدرت علمى . بسيارى از مردم حتى جمعى از مؤمنين به خدا ، بنده هوس خود هستند  أَ رَأَيْتَ مَنِ اتَّخَذَ إِلهَهُ هَواهُ أَ فَأَنْتَ تَكُونُ عَلَيْهِ وَكِيلًا  الفرقان : 43 . آيا مىبينى كسى را كه هواى خود را معبود خود قرار داده است ؟ ! در هرجا كه به خاطر شهوت يا زينت حكم خدا را ناديده بگيريم اين آيه بر ما صدق مىكند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدر خيلى از موارد همه‌اى ما فرعون‌چه ( فرعونك ) هستيم نعوذ بالله من شرورانفسنا و طغيان هوانا ، آيه اول جزء هشتم قرآن را نيز بخوانيد و بدانيد كه فرعون بنى اسرائيل تنها نبوده ، در هر قوم و شهر و ملت امروز فرعون و فرعونهاى هستند .\r\nفرعون بنى اسرائيل يك نقطه مثبت داشت كه قصدكشتن موسى را ابتداءً نكرد بلكه خواست به وسيله احضار جادوگرها او را شكست بدهند ، امروز يهودى هاى كشور اسرائيل بدتر از فرعون مشهور عمل مىكنند و مسلمانان را مىكشند و خانه‌هاى آنان را خراب مىكنند معامله سعودىها را در اين دو سال با مردم بدبخت و عاجز و فقير مى بينيد كه چه مقدار انسان‌ها حتى اطفال را قتل عام مىكنند و شهرها را ويران مىدارند جباران عصر به مراتب فرعون‌تر از فرعون مصر هستند ، كمونست‌هاى افغانى در دوهه‌ى پنجاه و شصت ( از سال 1357 تا 1370 ) شمسى بالاترين نمونه فرعونيت را به نمايش گذاشتند ، فرعون به خواب خود فرعونيت استالينى و لنينى و سران شوروى سابق را نديده بود ،  قُتِلَ الْإِنْسانُ ما أَكْفَرَهُ  عبس : 17 .\r\nتعجب از فرعون مصر كه پس از شكست جادوگرها و پيروزى موسى ( ع ) اقدام به كشتن او كرد ؟ شايد مجالى براى اين كار پيدا نكرد لذا به تعقيب او و بنى اسرائيل پرداخت تا غرق عذاب الهى شد .\r\nفرعون به جاى قتل و حبس تنها به شعار ساير كفار اكتفاء مىكرد كه موسى جادوگر يا ديوانه است قرآن در سوره ذاريات آيه 53 ، 52 اين شعار هميشگى كفار را چنين ذكر مىكند :   كَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلَّا قالُوا ساحِرٌ أَوْ مَجْنُونٌ ، أَ تَواصَوْا بِهِ بَلْ هُمْ قَوْمٌ طاغُونَ   الذاريات 52 ، 53 . هيچ رسولى پيش از اينان نيآمد مگر اين كه گفتند جادوگر يا ديوانه است آيا ( اين اتهام را ) به همديگر سفارش مىكردند ( كه همه‌اى اقوام در اين اتهام هم آواز بودند ) بلكه آنان مردم طغيان گر بودند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاتهام سحر به انبياء ( ع ) به خاطر معجزات آن‌ها بودند و اتهام جنون به اين جهت كه عليه فرهنگ خرافى شرك آنان قيام مىكردند و مردم را به توحيد و قانون انسانى دين دعوت مىكردند . اين اتهام دوم امروز هم از سوى بىدينان به مبلغين دينى با كمى تخفيف وارد مىشود كه متدينين را مرتجع و خود را كه چشم عقل شان كور است مترقى و روشن فكر مىدانند .\r\n\r\nروشن‌فكر و كهنه فكر\r\nبه نظر نويسنده مردم زمان جمعى مترقى و روشن فكر و جمعى مرتجع و عقب گرا و كهنه فكراند و اين اصطلاح قابل خدشه و ترديد نيست و در تعيين مصاديق اين دو عنوان بايد بگوئيم هر كسى اگر هزار كتاب را در علوم تجربى و علوم دينى و علوم انسانى مطالعه كند در قرن 21 متفكر گفته مىشود ، سپس بايد برداشت خود را در يك كتاب سه صد صفحه‌اى مثلا بنويسد ، چنانچه بر داشت او نيكو بود مترقى و روشنفكر است و چنانچه بر داشت او ضعيف بود مرتجع و كهنه فكر است .\r\nمىخواهم به جوانان امروزى بگويم كسى به پوشيدن لباس مخصوص و تراشيدن صورت و استعمال چند كلمه اصطلاحات خارجى روشن فكر نمىشود ، در قرن بيست يكم روشن‌فكرى پيچيده شده و جوانان طوطى صفت كه چند جمله را طوطى وار ياد گرفته و استعمال مىكنند بى فكراند و تعقل و انديشه‌ى روز را ندارند تا روشن‌فكر ياكهنه‌فكر گفته شوند .\r\n\r\nجادو تا كجا تاثير دارد\r\n فَإِذا حِبالُهُمْ وَ عِصِيُّهُمْ يُخَيَّلُ إِلَيْهِ مِنْ سِحْرِهِمْ أَنَّها تَسْعى  طه : 66 .\r\nاز اين آيه شريفه به دست مىآيد كه وقتى جادوگران مصرى طناب‌ها و ريسمان‌ها و عصاها و ( چوب‌هاى دستى ) خود را به زمين انداخت در ذهن موسى اين تخييل آمد كه اين ريسمآن‌ها و عصا ها به حركت آمده‌اند و از ديدن آنان ترسى در دل موسى داخل شد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمعلوم است كه آنچه را ساحرين افكندند واقعا به مار زنده كه وجود و حركت داشته باشد تبديل نشدند كه اين كار خداوند است ؛ ولى ساحران كارى كردندكه چشمان تماشاچيان آن‌ها را متحرك خيال كردند و اين يك نوع تاثيرى واقعى است كه موسى پيامبر از آن ترسيد و اين موضوع در جاى ديگر قرآن موثرتر آمده است ،  سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ  الأعراف : 116 . جادوگران فرعون چشمان مردم را سحر و جادو كردند و آنان را در وحشت و ترس انداختند و سحر بزرگى را آوردند « 1 » .\r\n\r\nتوضيحى در مورد سحر\r\nبر خلاف وضع اين كتاب كه تفسيرى مختصرى است در مورد پاره‌اى از آيات شريفه كلام الله مجيد ، در اين جا مقدارى در مورد سحر ( جادوگرى ) با استعانت از خداوند تفصيلى داده مىشود .\r\n1 . استاد ما حضرت آقاى خويى ( رحمه الله ) در درس خود كه در مصباح الفقاهه « 2 » نقل شده مىفرمايد : حرمت سحر فى الجمله از ضروريات دين اسلام است و اجماع مسلمانان بر آن قائم است . به نظر نويسنده اگر در اثبات ضرورت دينى ترديد شود ؛ ولى حرمت سحر فى الجمله قابل مناقشه نيست .\r\n2 . حقيقت سحر و موضوع حرمت ، در اين مورد اختلاف نظر وجود دارد استاد نامبرده ما ( ره ) فرموده : متبادر پيش مردم ( اهل عرف ) از كلمه سحر و آنچه كه از تتبع موارد استعمال\r\n\r\n\r\n","description":"","footnote":"\r\n( 1 ) اكثر آياتى كه در سحر وارد شده در قصه فرعون و مصر است كه چه به دروغ و چه به اتهام آن را به موسى نسبت مىداد ، ظاهراً در دوره فرعون مصر اين شغل حرام خيلى رايج بوده و همچنين در زمان سليمان .\r\n( 2 ) . مصباح الفقاهه ، ج 1 ، ص 283 ، تأليف آقاى شيخ محمد على توحيدى است كه درس هاى استاد بزرگوار ما حضرت آية الله سيد ابوالقاسم خويى ( رض ) را تحرير نموده و در 7 جزء چاپ نمود و اين درس ها در مكاسب محرمه و بيع و احكام آن و بر خيارات است كه بر اساس كتاب معروف و مشهور مكاسب استاذ الفقها شيخ انصارى ( قدس الله نفسه و رفع مقامه ) در درس‌هاى خارج افاده شده است .\r\n","page_name":" 69 ","page_number":69},
  {"content":"\r\n\r\nآن از مشتقات اين كلمه در عربى و آنچه از كلمات لغت شناسان ( عربى ) به دست مىآيد سحر ؛ گردانيدن چيزى از اصل آن به خدعه و نيرنگ و فريب است به طورىكه ساحر باطل را به لباس حق اظهار مىدارد و به مردم گويا هيكل‌هاى عجيب و شكل خوبى يا ترسناكى را نشان مىدهد .\r\nدليل و وجه اين مطلب آن است كه سحر ( جادو ) كار پنهان است كه به وسائل پوشيده و پيچيده حاصل مىشود و شىء را از حقيقت جنسى آن به حسب ظاهر نه به حسب حقيقت بر مىگرداند به نحوى كه مردم خيال مىكنند كه ساحر در امور تكوينى و واقعيتها تصرف مىكند .\r\nمؤلف : سحر سببيت حقيقى و واقعى ندارد ؛ ولى اثر واقعى كه همان ترس مسحور باشد بر آن مترتب مىشود و نيز ديدن ريسمان‌ها به شكل اژده‌ها يك نوع حقيقت فى حد نفسه دارد ؛ ولى واقعيت ندارد بالاخره سحر باعث ترس و ديدن ريسمان به شكل اژده‌ها در مرتبه خود واقعيتى دارد هر چند اژده‌هايى خارجى وجود نداشته باشد .\r\nبلى سحر در خيال و گوش و چشم اثر واقعى مىگذارد مثل اثر خواب‌هاى كاذب كه موجب واقعى غم و شادى مىشود ، حتى دروغ دروغ گويان كه خانه ترا آتش زده‌اند و برادرت كشته شده زنت مرده و . . . موجب غم و اندوه واقعى مىشود هرچند خبر ها همه دروغ باشد دقت كنيد قرآن در قصه ساحران مىگويد ريسمان‌ها و عصا ها را موسى مثل مار متحرك خيال كرد و در دل او خوف پيدا شد ، غرض من اين است كه همين خيال و ترس موسى و هر فرد ديگر و خوشحالى فرعون و طرف‌داران او واقعيت دارد كه از يك امر غير واقعى ( اژده‌هاى خيالى ) پيدا شده است و بين اين دو امر خوانندگان اشتباه نكنند .\r\n3 . از اينجا فرق بين سحر و معجزه ظاهر مىشود معجره واقعيت دارد ، عصاى حضرت موسى ( ع ) واقعاً همه‌اى ريسمان‌ها و عصاهاى ساحران را به قدرت خداوند بلعيد و واقعا از بين\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nرفتند ؛ ولى سحر ، چنين قدرت را نداشتند و نه در آينده ساحران چنين قدرتى را پيدا مىكنند كه حقيقت چيزى را به چيزى برگردانند . و لذا ساحران عمق عمل موسى را فهميدند و به او تسليم شدند و به خدا ايمان آوردند .\r\nقصه هارون الرشيد و موسى ابن جعفر ( ع ) نيز چنين است آن فرد جادوگر طورى جلوه داد كه هر وقت امام دست خود را به ظرف غذا مىبرد آن ظرف به هوا مىپريد و هارون و اهل مجلس را به خنده مىآورد و موسى ابن جعفر ( ع ) را ناراحت و اهانت مىكرد ، اين موضوع اگر راست باشد يك حقيقت دارد و يك صورت خيالى و غير حقيقت .\r\nصورت خيالى كه ظرف در موقع دست دراز كردن امام به هوا بلند مىرفته كه واقعا ظرف مذكور به زمين ساكن و مستقر بوده و فسونگر قدرت بلند رفتن ظرف غذا بدون تماس دست را نداشته است .\r\nولى يك حقيقت آنجا وجود داشته كه تخيل اهل مجلس و هارون و حتى امام كاظم ( ع ) بود ، نفس اين تخيل را ساحر از روى اسباب خفى در نفس و چشم حاضران ايجاد كرد همان‌گونه كه خوف در دل موسى حقيقتا به وجود آمده ، خجالت امام از مشاهده آن صحنه نيز حقيقت داشت .\r\nولى ايجاد شير از صورت شير بر پرده و دريدن و بلعيدن آن افسونگر حقيقت داشت كه به قدرت خداوند واقع شد !\r\nمؤلف در دوره جوانى در ديوان خود چنين سروده است :\r\n اژدر موسى بن عمران كاركرد * آن حبال و آن عصى را محو كرد\r\nليك موساى محمد ( ع ) قهركرد * شير از تصوير آن ايجادكرد\r\nبين مجلس آن فسونگر را دريد * عقل هارون از سرش بيرون پريد \r\n4 . علامه مجلسى ( ره ) در سماء العالم مجلد چهاردهم طبع قديم رحلى ص 251 انواع مختلفى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاز سحر را نقل كرده كه همه اقسام آن داخل سحر نيست يعنى چند قسم آن‌ها نه از نظر موضوع سحر است و نه از نظر حكم حرام و جمعى از فقها در توسعه مفهوم سحر در زمانى كه علوم تجربى پيش رفت نكرده بود اشتباه كرده‌اند و مقدارى از دست آوردهاى طب امروزى و مقدارى صناعات مهم و زياد عصر حاضر را نيز در مفهوم سحر گنجانيده‌اند كه امروز ضعف آن براى ما ثابت شده است .\r\n5 . تسخير جن به منظور استخدام او براى مقاصد تسخير كننده داخل در سحر نيست و نظر جمعى از فقها را كه آن را از سحر محرم دانسته‌اند باطل مىدانيم .\r\nولى آيا اين كار ( تسخير جن ) براى آدمى ممكن است يانه ؟ و آيا واقع شده يا خير ؟ .\r\nچيز هاى زيادى در اين مورد نوشته شده و ادعاهاى گوناگون صورت گرفته ؛ ولى نويسنده اطمينان پيدا نكرده است و بر فرض كه ممكن الوقوع باشد آيا تسخير جن و فرشته جايز است يانه ؟\r\nاگر اين تسخير بدون اذيت جن و فرشته ميسر باشد دليل فقهى بر حرمت آن موجود نيست و استخدام آن‌ها در امور مباح مشكلى ندارد .\r\nولى اگر مستلزم اذيت آنان باشد تسخير جن كافر اشكال ندارد ؛ بلكه استاد علامه ما آقاى خويى ( قدس الله نفسه ) فرموده‌اند كه : دليل بر حرمت ايذاى جن نداريم و مقتضاى اطلاق او جن مؤمن را هم شامل مىشود لكن اقوى عدم جواز آن است و نيازى به دليل لفظى نداريم ؛ ايذاى موجود حساس را تجويز نمىكنيم و در مورد مؤمن جن حكم عقل متبع است .\r\n6 . جمعى گفته‌اند كه سحر اگر مضر به دين و دنياى مردم باشد حرام است و اگر نه جايز است .\r\n7 . آيا اگر ممكن باشد كه به سببى چه سحر و چه غير آن محبت خود را در دل كسى بياندازد اين كار جايز است ؟\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاين بحث چند قسم دارد : اول كه طرف راضى باشد و سبب سحر نباشد كه بلا اشكال جايز است ، دوم طرف راضى نباشد و سبب محبت سحر نباشد در اين بحث تفصيل است بين مسلمان و كافر ذمى كه تصرف در نفس آنان بدون رضايت آنان جايز نيست و اين كار از مذاق شرع مفهوم است و در غير اين فرض حتى در كافر كتابى جايز است ؛ ولى به سبب سحر بنا به قولى جمعى كه سحر را مطلقا حرام مىدانند جايز نيست .\r\n8 . ساحر مستحق تعزير است و كشته نمىشود و آنان كه فتوى به قتل ساحر مسلمان داده اند ملاك حكم آنان ضعيف است و نيز تعليم و تعلم آن موجب كفر كسى نمىشود و روايات غير معتبر السند صلاحيت اثبات مكروهات و مستحبات را ندارد چه رسد به اثبات محرمات و واجبات و اثبات جواز قتل .\r\n9 . جمعى عمل سحر در دفع سحر مضر ساحران را جايز دانسته‌اند كه در اين صورت تعلم آن نيز جايز مىگردد .\r\n10 . جمعى تعليم سحر را ابتداء براى دفع احتمال سحر كافران عليه اضلال مسلمين ؛ جايز دانسته‌اند « 1 » .\r\n\r\nسخنى با زنان و مردان ساده لوح\r\nجادوگران و جادوى شان هيچ كارى براى شما كرده نمىتوانند و اگر كارى از او ساخته بود براى خود مىكردند مثلا دل ثروتمند و يا قدرتمندى را به خود مايل مىكرد تا به او پول و يا منصب بدهند تا آنان از صبح تا شام در كنار جاده‌ها و يا در خانه كوچك خود به انتظار فريب دادن شما نمىنشستند و قرآن هم مىفرمايد :  وَ لا يُفْلِحُ السَّاحِرُ حَيْثُ أَتى  طه : 69 . يعنى جادوگران هيچ وقت در كار خود موفق نمىشوند و لذا رستگار نمىگردند .\r\nمن به زنان و دختران و پسران و مردان ساده لوح سفارش اكيد مىكنم كه نزد جادوگران\r\n\r\n\r\n","description":"","footnote":"\r\n( 1 ) محققين به كتاب مكاسب و شروح متعدد آن و به ساير كتب فقهى مراجعه كنند .\r\n","page_name":" 73 ","page_number":73},
  {"content":"\r\n\r\nنروند و بيهوده پول خود را تلف نكنند ، هيچ كارى از اين مردم نيرنگ باز بيچاره ساخته نيست .\r\nيك موقع مطلع شدم يك دختر براى اين كه فلان مرد شوهرش شود پول‌هاى زياد پدر را به جادوگر و تعويذ نويس داده بود ؛ ولى كارى نشد پدر او را به ديگرى داد ! خدا مىداند كه ماهانه چه مقدار پول از جيب پسران و دختران و مردان و زنان كه براى رسيدن به اهداف خود نزد تعويذ نويسان و جادوگران فاسد مىروند ، به جيب اين دسته خدا نترس مىريزد كاش اين پول به فقرا و گرسنه‌گان و مريضان مىرسيد ؛ ولى خدا جهالت را لعنت كند مردم ما را به افراط و تفريط مىبرد خداوند همه را هدايت كند ، برگرديم به تفسير آيات متبركه قرآن مجيد .\r\n\r\nمحبت اهلبيت\r\n وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  طه : 82 .\r\nمن بسيار آمرزنده‌ام كسانى را كه توبه نموده و ايمان بياورند و عمل شايسته انجام دهند ( و در آينده ) هدايت پذير باشند .\r\nدر تاويل جمله اخير احاديثى وارد شده كه منظور از اهتداء ولايت اهلبيت ( ع ) است آلوسى مؤلف تفسير روح المعانى مىگويد وجوب محبت اهل بيت نزد ما جاى ترديد نيست . بحث در احاديث طولانى است .\r\n\r\nرضاى خدا آرزوى همه انبياء و اولياء\r\n وَ ما أَعْجَلَكَ عَنْ قَوْمِكَ يا مُوسى  طه : 83 .\r\nاى موسى به چه سبب از قوم خود ( در آمدن به كوه طور ) پيشى گرفتى ؟ جواب داد قوم من عقب من مىآيند من عجله كردم به سويت پروردگا را كه از من راضى گردى .\r\nرضاى خداوند بالا ترين آرزوى انبياء و اولياء و مهم ترين گم شده‌اى مؤمنين است ، آه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nارحم الراحمين من نمىدانم در طول عمرم چه مقدارى با رضاى تو سپرى شده و نعوذ بالله چه قدر بدون رضاى تو ؟ فعلا چه ؟ و از الان تا موقع مردن چه ؟ خدا يا من آن عمرى كه بدون ياد تو و رضاى تو باشد نمىخواهم ترا به عظمت خودت از ما راضى باش تنها سرمايه زندگانى ما همين رضاى توست از ما به حق مقربين درگاهت راضى باش « 1 » .\r\nانبياء علم به غيب ندارد\r\n قالَ فَإِنَّا قَدْ فَتَنَّا قَوْمَكَ مِنْ بَعْدِكَ وَ أَضَلَّهُمُ السَّامِرِيُّ  طه : 85 .\r\nخداوند به موسى فرمود ما قوم ترا بعد از تو امتحان كرديم و سامرى آنان را ( به گوساله پرستى ) گمراه كرد .\r\nآيا انبياء و رسولان و امامان اولا علم به همه احكام شرعى دارند ؟ وثانيا درجه علم آنان در باره معرفت به ذات و صفات الهى تا به كجا مىباشد ؟ و ثالثا انبياء به همه موضوعات خارجى علم دارند ؟ علم آنان به كرات ديگر چه ؟\r\n1 . بعيد نيست پس از گذشتن اوايل نزول شريعت علم به همه احكام شرعى ( حلال و حرام ) و يا به قسمت مهم آن داشته باشند و بقيه در موقع ابتلاء و سوال مومنين به آنان وحى و يا الهام شود .\r\n2 . معرفت تام و احاطه به ذات خداوند براى انسان و همه موجودات امكانى كه متناهى و محدود هستند ، عقلًا ممتنع مىباشد . احاطه‌ى علمى روح محدود و عقل محدود ما به موجود غير متناهى واجب الوجود ممتنع است و حواس ما در غير محسوسات راهى ندارد هر چند ممكن الوجود باشد تاچه رسد به خداوند مجرد از ماده و ماهيت و خارج از زمان و مكان ، وسيله ارتباط ما با خالق ما يك سلسله مفهومات ذهنى خود ما است كه ما را به آشنايى اجمالى\r\n\r\n\r\n","description":"","footnote":"\r\n( 1 ) من معنى رضاى تو را كه نفس و صفات نفسى ندارى نمىدانم ؛ ولى تو براى خودت اين صفت را ذكر كردى همه متدينين رضاى تو را مىخواهند و آن را كمال سعادت خود مىدانند انبياء و اولياء هم عاشق رضاى تو مىباشند .\r\n","page_name":" 75 ","page_number":75},
  {"content":"\r\n\r\nو محدود مىرساند .\r\n3 . در علم انبياء و ائمه ( ع ) به موضوعات خارجى سخن زياد گفته شده و به جاى تعقل و استدلال احساسات مداخله كرده و جمعى قايل‌اند كه آنان يا عده‌اى آنان همه چيز را مىدانند « 1 » .\r\nدر مورد ائمه اهلبيت روايات زيادى در كتب حديثى شيعه وارد شده است ، خلاصه آنچه كه به نظر نويسنده حق است به شرح زير در اين جا ذكر مىشود :\r\nقدر متيقن جماعت انبياء مقدارى علم به پاره‌اى از موضوعات خارجى از فضل خداوند دارند كه تعيين دقيق آن به ما معلوم نيست ؛ ولى مظنون اين است كه كم است و زياد نيست .\r\nآيات قرآن در نفى علم آنان در اين مقام دلالت دارد كه ناديده گرفتن آن‌ها و مبالغه كردن در عموم علم آنان از گزافه‌گويى و ساده انديشى است كه روايات غير معتبر السند را بر آيات قرآن مقدم بداريم . اينك مقدارى ازآيات :\r\n1 . آيه معنون كه به حضرت موسى مىگويد بعد از آمدن تو به كوه طور سامرى قوم ترا به گوساله پرستى مبتلا كرد و موسى هيچ خبرى از ان نداشت ، سپس به سوى قوم خود برگشت سر و ريش برادر خود هارون را گرفت و كشيد و او را مقصر در اداره كار دانست هارون گفت برادر ريش مرا نگير نزديك بود مرا بكشند ، موسى تازه فهميد برادرش مقصر نبوده است و اين گفت و گو دليل بر عدم علم موسى به ماجراى سامرى است .\r\nهمين موسى با عالمى ، مدت كمى همراه شد كه علمى به حكمت سه اقدام آن عالم نداشت و بر او ايراد مىگرفت موسى پيامبر اولى العزم و بزرگوار بود كه از انبياء و رسل غيرى اولى العزم برتر بود .\r\n\r\n\r\n","description":"","footnote":"\r\n( 1 ) دلايل عموم علم ائمه و جواب آن‌ها درج 3 / 290 و 291 صراط الحق مذكور است .\r\n","page_name":" 76 ","page_number":76},
  {"content":"\r\n\r\n2 . حضرت ابراهيم ؛ اولى العزم ديگر بود جبرئيل و ملائكه را نشناخت و براى آنان غذا آورد وقتى دست به غذا دراز نكردند ترسيد ! .\r\n3 . لوط هم همين دسته ملائكه را نشناخت و آنان را مهمان خود دانست و به مهاجمين گفت مرا پيش مهمان من رسوا نسازيد .\r\n4 . حضرت نوح اولين پيامبر دارنده‌اى عزم بود كه نفهميد دعا براى نجات پسر كافرش بعد از نزول عذاب درست نيست تا خداوند او را بر اين خواهش شديدا سر زنش كرد و فرمود  إِنِّي أَعِظُكَ أَنْ تَكُونَ مِنَ الْجاهِلِينَ  هود : 46 . من ترا موعظه مىكنم كه از جمله نادانان باشى ! .\r\nو يقول الله لافضل النبيين ( ص )  وَ قُلْ رَبِّ زِدْنِي عِلْماً  طه : 114 .\r\n5 . نفس تدريجى بودن نزول قرآن احتياج آن حضرت را به علم اثبات مىدارد .\r\n6 . ابراهيم و اسماعيل ( عليهما السلام ) نمىدانستند كه اسماعيل ذبح نمىشوند وگر نه هيچ امتيازى تسليمى آنان براى شان نداشت .\r\n7 . يعقوب علم به وجود يوسف ( عليهما السلام ) در مصر نداشت ؛ ولى ممكن است آن را استثناء دانست ؛ مانند علم خاتم النبيين ( ص ) به زمان وقوع قيامت كه چندين آيه قرآن بر آن دلالت دارد .\r\n8 . ترس موسى از سحر جادوگران ( ط ، 47 ) معلول عدم علم او به واقعيت امر بود .\r\n9 . سه مورد كه علم حضرت خاتم النبيين ( ص ) به آن‌ها تعلق نگرفته بود كه در ص 136 و 137 گذشت .\r\nاما روايات مثبته و نافيه علم به طور بديعى در صراط الحق ( ج 3 ) بيان شده است .\r\n\r\nيك انقلاب باور نكردنى\r\nظاهرا جادوگران اتخابى فرعون كه براى شكست حضرت موسى قيام كردند ، به خدا ايمان نداشتند و لذا در مقام سوگند به عزت فرعون قسم ياد كردند ؛ ولى وقتى فهميدند عصاى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nموسى همه جادوهاى آنان را از بين برد و آن قدرت خارج از توانايى جادوگران و محدوده جادو مىباشد بلا فاصله از راه باطل خود بر گشتند و همه به خداى موسى و هارون و كائنات ايمان آوردند و با كمال اخلاص و جرئت در مقابل فرعون ، خود را به زمين افگندند و براى خدا سجده و در مقابل بزرگ ترين تهديد فرعون جبار كه دست‌ها و پاهاى شما را قطع مىكنم و شما را بر شاخه در خت خرما به دار مىآويزم ، چنين گفتند : به خدايى كه ما را آفريده ما هرگز ترا بر دلايل واضحى كه براى ما پديدار شد اختيار نمىكنيم هر چه مىخواهى حكم كن تنها تو در اين دنيا مىتوانى حكم رانى كنى ما به پروردگار خود ايمان آورديم تا گناهان ما را بيامرزد و آنچه ( از جادو ) كه تو ما را به كراهت وا داشتى « 1 » ( نيز ببخشد ) خدا ( براى ما بهتر و باقى تر است ) « 2 » .\r\nحرفهاى ديگر ساحران در مقابل تهديد فرعون به شكنجه و قتل ، در سوره اعراف نيز ذكر شده است :\r\nما به سوى پروردگار خود ( پس از كشته شدن ) بر مىگرديم ( از وحشت زندان سكندر تا ملك سليمان و تا به سر منزل خورشيد درخشان مىرويم ) تو از ما انتقام نمىگيرى مگر براى اين كه ما به آيات پروردگار ايمان آورديم ( رجوع عبد به ربش يك امر طبيعى است )  رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ  الأعراف : 126 .\r\nسبحان الله مؤلف جا مانده واقعا متحير است كه چه نورانيتى اين ساحران كافر به سرعت برق پيدا كردند و جمله دعاى اخير آنان ورد زبان همه تا اين زمان شده من هم با حالت گريه\r\n\r\n\r\n","description":"","footnote":"\r\n( 1 ) . ظاهراً مراد از كراهت همان احضار اولى آنان بود . اگرنه جادوگران در مركز مصر از فرعون مطالبه مزد را در فرض غلبه بر موسى ( ع ) مىكردند .\r\n( 2 ) . سه آيه ديگر هم است كه از اين كه از گفته جادو گران است يا از خداوند شك دارم لذا نقل نكردم .\r\n","page_name":" 78 ","page_number":78},
  {"content":"\r\n\r\nمىگويم  رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ . \r\n\r\nاحترام سحره به حق\r\nاين نكته ساحران به فرعون جبار و طاغوت و متكبر قابل غور و بررسى است : قسم به خالق ما هرگز ترا در برابر دلايل روشنى ( كه بر وجود و قدرت خداوند جهان ) براى ما رسيد اختيار نخواهيم كرد ( باطل را بر حق ترجيح نخواهيم داد ) هر كارى مىخواهى انجام بده .\r\nچه ايمانى و چه جرئتى ! اگر اين مطالب در قرآن نمىبود هرگز باور نمىكردم ، من نمىدانم در ميان جمعيت انبوه بنى اسرائيل كه بعضى ادعا كرده شش صد هزار در مصر بوده‌اند كه موسى آنان را از اسارت و غلامى و عذاب و قتل نجات داد و سالها مورد توجه و تربيت موسى و هارون بود و تورات براى آنان نازل شد ، چند تن پيدا مىشوند كه در كمال ايمان و مقاومت بر حق مانند اين جادوگران قبطى ( يا از قوم ديگر ) كه تازه ايمان آوردند ، برسند ببين ؛ تفاوت ره از كجاست تا به كجا .\r\nخواننده عزيز ! ترا به خدا با انصاف قضاوت كن اين ساحران كه تعداد آن را تفصيلا نمىدانم ؛ ولى اجمالا زياد بوده‌اند چون فرعون دستور جمع آورى همه ساحران دانا را قبلا صادر كرده بود ( اعراف 112 يونس 79 ) و تمام آرزوى آنان در حال كفر اين بود كه از فرعون قول مزد مالى را در فرض پيروزى بر موسى از خزانه دولت بگيرند و طبع مزدور مزد خواهى است ( اعراف 113 ) . پس از ظاهر شدن حقانيت موسى چه روحيه عالى پيدا كردند كه هم‌چون طفل يك شبه ره صدساله برود ! ! .\r\nآيا ساحران اين فرهنگ را به همين زودى از حضرت موسى آموختند يا از عقل و فطرت خود بهره بردند واقعا اين دگر گونى عقلى و روحانى كم نظير است و بايد اعتراف شود كه ايمان واقعى معجزه گر است و اگر طبق تهديد فرعون اينان كشته شده باشند از كسانى هستند كه بدون يك ركعت نماز به بهشت رفته‌اند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nتتمه ماجرا در مصر\r\nدر سوره طه كه ما در بيان شرح بعضى آيات آن هستيم ، ماجراى فرعون و موسى ( ع ) تا اينجا رسيد كه فرعون پس از ايمان آوردن جادوگران به خداوند و تهديد فرعون آنان را به دست و پا بريدن و به شاخه‌هاى درخت خرما آويزان كردن و مقاومت اين مومنان تازه كه هر حكمى مىكنى بكن ما بر ايمان خود باقى هستيم در آيه ( 77 ) سوره طه خداوند از حركت موسى و بنى اسرائيل در اثر وحى به گذشتن از رود نيل خبر مىدهد و قصه بنى اسرائيل را بيان مىدارد .\r\nسوال مهم اينجا است كه آيا پس از شكست جادوگران و مغلوبيت فرعون آيا سحرگاهان فرداى آن روز موسى و بنى اسرائيل به سوى رود نيل حركت كردند ، يا اين كه در مصر مدتى باقى ماندند ؟\r\nاز آيات سوره مباركه طه چيزى فهميده نمىشود ؛ ولى از ده آيه سوره اعراف شق دومى محقق مىگردد و اين كه موسى مدت معتنى بهى در مصر و در شهر فرعون باقى ماند و گويا زمينه رفتن به بيت المقدس از اقتدار فرعون ميسر نبود .\r\nدر اين مدت كه مقدارى آن به دليل معتبرى ثابت نشده ، چندين مطلب ديگر بين دو طرف واقع گرديد كه در ده آيه مشاراليه ( 137 تا 147 ) سوره اعراف شرح داده شده است :\r\n1 . فعاليت موسى و دعوت او از بنى اسرائيل به عبادت خدا كه فشار فرعون على القاعده مانند گذشته شديد نبوده و فرعون از نظر روانى تا حدودى سر شكسته بوده .\r\n2 . شكايت قبطىها و اعضاى حكومت فرعون نزد او از فعاليت هاى دينى موسى ، و ناديده\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nگرفتن موسى معبودان « 1 » فرعون را .\r\n3 . تصميم فرعون بر كشتن پسران و زنده گزاردن زنان آن‌ها به دليل اين كه ما بر بنى اسرائيل مسلط هستيم .\r\n4 . سفارش موسى بقوم خود كه در ( مسائل زندگانى پر مشقت ) از خداوند استعانت بجويند و صبر داشته باشند .\r\n5 . شكايات بنى اسرائيل پيش موسى كه پيش از تو و بعد از آمدن تو ما به اذيت و آزار فرعون مبتلائيم ( وپيروزى تو بر نابودى جادوى آنان فايده‌اى به هر حال ما نكرد ) .\r\n6 . وعده موسى به آنان كه مىشود دشمن شما هلاك شود و زمين در اختيار شما قرار گيرد و خدا مىبيند چگونه عمل مىكنيد .\r\n7 . از حوادث مهم اين دوره مبتلا شدن آل فرعون به قحطى و كمبود محصولات بود كه شايد به خدا باز گردند كه بر نگشتند ، اگر خوبى به آنان مىرسيد از استحقاق خود مىدانستند و اگر بدى به آنان مىرسيد فال بد موسى مىزدند .\r\n8 . هر كارى كه موسى براى هدايت آنان انجام مىداد مىگفتند هر معجزه‌اى كه بكنى ما ترا تصديق نمىكنيم ! ( چه لجبازى احمقانه و جلب عذاب قيامت براى خود ) .\r\n9 . فرستادن طوفان و هجوم ملخ و شپش و قورباغه‌ها ( بقه‌ها ) و آلوده شدن وسائل به خون براى ( برگشت و اصلاح ) آنان مفيد واقع نشد و عكس العمل آنان تكبر و خود خواهى بود كه عادت مجرمين است .\r\n10 . وقتى كه برا آنان عذابى نازل مىشد از موسى مىخواستند كه اگر آن را بر طرف كند به او ايمان مىآورند و بنى اسرائيل را با او ( به هر جايى بروند ) مىفرستند وقتى خداوند آن\r\n\r\n\r\n","description":"","footnote":"\r\n( 1 ) از اين آيه 127 سوره اعراف به دست مىآيد كه فرعون با ادعاى اين كه رب اعلاى مردم مصر است باز هم بتتتهايى چند داشته كه يا اعتقادا و يا به خاطر رضاى بت پرستان قبطى آن‌ها را عبادت مىكرده است .\r\n","page_name":" 81 ","page_number":81},
  {"content":"\r\n\r\nعذاب را بر طرف مىكردند ( از فساد اخلاقى خود ) پيمان شكنى مىكردند .\r\n11 . خدا هم بالاخره از آنان انتقام گرفت و به سبب تكذيب به آيات خداوند و غفلت از آن‌ها آنان را در دريا غرق كرد و قبل از آن خداوند موسى و بنى اسرائيل را به شكل معجزه از دريا نجات داد .\r\n12 . پايان كار : فرعون و لشكر او در رود نيل غرق شدند اطراف شرقى و اطراف غربى زمين را كه پر بركت و حاصل خيز و امن بود به قومى كه توسط فرعونيان ضعيف و زبون شده بود داديم و وعده خوب پروردگارت بر بنى اسرائيل به سبب صبر شان به سر رسيد و دستگاه فاسد فرعون و قوم او را ( در مصر ) نابود كرديم .\r\nدر پايان يك قضيه حل نشده باقى مىماند كه چرا فرعون پسران بنى اسرائيل را مىكشت ؛ ولى موسى را نكشت ؟ آيا از موسى مىترسيد كه عصاى او اژده‌ها نشود و مرا نكشد يا علت ديگر داشته مثلا خداوند محبت او را كه در كوچكى موسى ، به او داشته مانع قرار داد و يا ترس از عصايش را در قلبش مهم نمود و يا هردو را در قلب سياى او انداخت تا قصد كشتن او را نكند . والله العالم .\r\nيك سوال مهم : مصر پس از غرق شدن فرعون و همراهان و رفتن موسى و بنى اسرائيل به سوى شام تمدن و اقتصاد و تجارت و قصرها و منازل قيمتى چه سر نوشتى پيدا حكرد ؟ آيا همه از بين رفت ؟ حمله خارجى بر آن صورت گرفت ؟ يا جنگ‌هاى داخلى آن را خراب كرد ؟ و يا حوادث طبيعى ديگر ؟ و به عبارت ديگر تدميرى كه قرآن آن را در آخرين و دهمين آيات مذكور بيان مىكند و بچه كيفيت بوده ؟ نگارنده چيزى نمىداند .\r\nآيا با موسى همه بنى اسرائيل از چنگ فرعون فرار كردند ؟ قاعدتاً جمعى از پيران و بيچارگان باقى مانده‌اند ؛ بلكه مقتضاى عادت اين است كه جمعى از نبى اسرائيل - حتى جوانان آنان - و قبطيان در شهر مصر باقى مانده‌اند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآِيا قبطىهاى مستثمر و قوم فرعون كه از همه جهات مادى برترى داشتند ، چه حالى داشتند و به كجا رسيدند ؟\r\nآيا پس از فرعون حكومت ادامه يافت ؟ توسط كى ؟ و بچه كيفيت ؟ و رابط قبطيها و اسرائيلىها چگونه بوده است ؟ نگارنده بى اطلاع است . ظاهرا اسكان بنى اسرائيل در مصر با آمدن حضرت يعقوب و پسران او در زمان حكومت يوسف بر مصر ، تحقق يافته است .\r\n\r\nشقاوت\r\n   « وَ ما تِلْكَ بِيَمِينِكَ يا مُوسى ، قالَ هِيَ عَصايَ أَتَوَكَّؤُا عَلَيْها وَ أَهُشُّ بِها عَلى غَنَمِي وَ لِيَ فِيها مَآرِبُ أُخْرى ، قالَ أَلْقِها يا مُوسى »    ( طه : 17 ، 18 ، 19 ) ؛\r\nاى آدم شيطان دشمن تو و زوجه تو است مبادا شما را از بهشت بيرون كند كه به شقاوت مىرسى تو در بهشت نه گرسنه مىشوى و نه عريان نه تشنه مىشوى و نه آفتاب زده ( 17 ، 18 ، 19 ) سوره طه .\r\nبحث اينجا است كه شقاوت دو معنى دارد ، يكى بد بختى ضد خوشبختى ، وصف شقى و سعيد در اصطلاح قرآن و عرف متشرعه يكى آن خيلى بد كه جز بر گنه‌كار و دومى آن جز بر مطيع اطلاق نمىشود و دومى به معنى رنج و خسته‌گى .\r\nجمعى از علماى اماميه به خاطر مقام آدم و حتى عصمت او جمله فتشقى را به معنى دوم گرفته‌اند و بزرگترين دليل آن‌ها دو آيه بعدى است كه اين جمله را به گرسنگى و برهنگى و تشنگى و گرما زدگى تفسير كرده‌اند كه مفسده نهى را به همين‌ها خلاصه نموده‌اند و به اصطلاح اصول فقه نهى ارشادى است نه مولوى و ترك نهى ارشادى عقاب و مبغوضيت ندارد .\r\nدليل جمعى ديگر شايد جمله عصى و جمله غوى باشد ؛ يعنى آدم نافرمانى كرد و خلاف رشد رفت .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنگارنده : از نظر قواعد كلامى مشكلى نمىبيند كه جمله ( فتشقى ) بهر يكى از دو معنى مراد باشد و عمده مشكل تفسيرى است كه در كلام خداوند بدون دليل تاويل صورت نگيرد و ظواهر قرآن مجيد بدون اجتهاد پذيرفته شود .\r\nبلى مستفاد از مجموع سه آيه فوق همان رنج و تعب است كه همان معنى اول باشد ؛ ولى به هر حال آدم به نافرمانى و بيراهه رفتن خود به وسوسه شيطان از راحتى و مهمانى موقت بهشت خودش را محروم ساخت و اذيت و خستگى خود را سرعت بخشيده ، كلمه موقتى و كلمه سرعت را به اين جهت آوردم كه آدم از اول به‌عنوان خليفه زمين معرفى شده بود  إِنِّي جاعِلٌ فِي الْأَرْضِ خَلِيفَةً  البقرة : 30 . و تفاوت ، مدت ، كمى بود وگر نه او هيچ گاه براى هميشه در بهشت ماندنى نبود .\r\nبنا بر اين مسأله عصمت در زمين بايد مورد توجه قرار بگيرد نه در بهشتى كه آدم آنجا موقتا ساكن بوده و هيچ نبوتى نداشته است .\r\nتكليف وجوب عقلى ندارد\r\n قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ فَإِمَّا يَأْتِيَنَّكُمْ مِنِّي هُدىً فَمَنِ اتَّبَعَ هُدايَ فَلا يَضِلُّ وَ لا يَشْقى  طه : 123 . هردو از آن ( بهشت ) پائين رويد بعضى از شما دشمن بعض ديگرى هستيد پس اگر هدايتى براى شما از من آمد هركس پيروى هدايت مرا نمود نه گمراه مىشود و نه بدبخت مىشود .\r\nدر آيه دو مطلب قابل توجه است .\r\nاول : كلمه فاما ( پس اگر ) دليل است كه تكليف بر خداوند واجب عقلى نيست ، چون اگر تكليف بشر بر او واجب مىبود كلمه ( اگر ) بىمعنى بود و اين بحث در علم كلام سر درازى دارد .\r\nدوم : اين خطاب به سه نفر متوجه بوده ، حضرت آدم ( ع ) حوا و شيطان ( ابليس ) كه از كلمه\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبعضكم دانسته مىشود ؛ ولى كلمه اهبطا فرمان به دو نفر است نه به سه نفر و ممكن است كه مراد آدم و زوجه او بوده باشد و شيطان بالتبع مراد باشد .\r\nسوره انبياء\r\nاين سوره مكى و داراى 112 آيه مىباشد و بيست و يكمين سوره‌هاى قرآن است ، شايد سبب نام گذارى اين سوره به انبياء اين است كه از 16 پيامبر نام برده شده و از دو پيامبر ديگر بدون اين كه نام برده شود يادى به عمل آمده است ( پيامبر اسلام و عيسى عليهما السلام ) ، و اين سوره داراى 1160 واژه و 4890 حرف است .\r\n\r\nسخنى در باره معجزه انبياء\r\n فَلْيَأْتِنا بِآيَةٍ كَما أُرْسِلَ الْأَوَّلُونَ  الأنبياء : 5 . ( مشركين منكرين آسمانى بودن قرآن مىگفتند ) پيامبر بايد براى ما معجزه‌اى بيارد چنانچه رسولان گذشته آوردند .\r\n1 . شكى نيست عقل حكم مىكند كه انبياء و رسولان خدا پيام آورى خود شان را براى مردمى كه به سوى آنان مبعوث شده‌اند ثابت كنند ، كه يكى از اين راه‌ها اين است كه كارى را كه ديگران به حسب عادت نتوانند ، يا خود انجام دهد و يا از خدا بخواهد آن را انجام دهد و يا خداوند بدون خواست پيامبر آن را براى اقناع مردم انجام دهد ، وگر نه در پذيرفتن دستورات مدعى نبوت و رسالت مقصر و مستحق عقاب نخواهند بود و حجت خدا بر آن‌ها تمام نخواهد شد .\r\nبلى لازم نيست كه اعجاز در كميت و كيفيت خود موافق اقتراحات ( پيشنهادهاى مردم ) باشد بلكه تنها حجت را بر مردم تمام كند .\r\n2 . از جهت ديگر قانون عليت و سببيت در تمام اجزاى جهان حكومت داشته و هيچ استثنايى ندارد ؛ و عموميت اين قانون متعلق قدر و قضاى الهى مىباشد و خلاقيت و ربوبيت از همين كانال مىگذرد  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  فاطر : 43 .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n3 . معجزه به معناى برهم زدن قانون عليت و سببيت نيست و در كارخانه ايجاد و عوامل سازنده جهان هيچ تناقضى وجود ندارد چون همه موجودات مطابق اراده نافذ و يگانه خداوند در حلقه‌اى هستى داخل مىشوند و بقاء و استمرار آن‌ها نيز زير اثر قدر الهى جريان دارد .\r\nمعناى معجزه حكومت علل مخفى بر علل عادى آن‌ها مىباشد ؛ بلى ممكن است عده‌اى از پديده ها داراى علل متعدد باشند كه يكى از آن‌ها علت مادى و عادى باشد و ديگرى علت و سبب مادى غير عادى باشد و معجزه گاهى از همين راه صورت مىگيرد ؛ يعنى تقديم علت مادى غير عادى قوى تر ، بر علت مادى عادى . گاهى ايجاد مانع از طريق علل آن ؛ مثلا كسى ، كسى را سيلى مىزند ممكن است محل سيلى فورا توسط دوايى بى حس گردد تا سيلى اثرى بر او نگذارد ؛ يعنى فرد مضروب احساس درد نكند و هكذا .\r\nگاهى ممكن است كسى را كه قصد قتل ديگرى را دارد به ايجاد عوارض نفسى منصرف كند بعيد نيست كه همين عامل مانع قصد فرعون از قتل موسى و مانع قصد خليفه عباسى از قتل امام صادق ( ع ) شده باشد .\r\nولى اين نوع اعمال كه به نام اعجاز مشهوراند بسيار به ندرت اتفاق مىافتد و غالبا حركت و اعمال بر موازين قانون سببيت و مسببيت عمومى صورت مىگيرد ،  ذلِكَ تَقْدِيرُ الْعَزِيزِ الْعَلِيمِ  يس : 38 . و چنانچه زياد مىبود نبوت‌ها قابل اثبات نبود و معجزه شكل سبب عادى را به خود مىگرفت و به همين جهت پيشنهاد مشركين و كفار هوس‌باز كه هر روز معجزه مىخواستند پذيرفته نمىشد .\r\n\r\nفلسفه اين كار\r\nبه نظر نويسنده كم علم ، رد پيشنهاد معجزات مكرر يك فايده بزرگى براى كفار و مشركين دارد چون وقتى كفار از روى لجبازى معجزاتى مىطلبيدند و سپس ايمان نمى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nآوردند هم در اين دنيا بر آن‌ها بلا نازل مىشد و هم در آخرت عقاب آنان شديد تر مىگرديد ؛ چون ديگر حجت بر آن‌ها تمام بود و مستحق عذاب دنيا و آخرت مىشدند .\r\nبه طور نمونه به اين آيات كه فعلا به يادم آمد و شايد آيات ديگرى هم مانند اين آيه در قرآن پيدا شود ، توجه نماييد :\r\nحواريون به حضرت عيسى عرض كردند آيا پروردگارت مىتواند كه بر ما مايده‌اى از آسمان نازل كند ؟ عيسى فرمود از خدا بترسيد اگر مؤمن هستيد ، عرض كردند مىخواهيم از آن مايده بخوريم و دل‌هاى ما آرامش پيدا كند و بدانيم كه تو ( آنچه به ما در مورد خداوند گفته‌اى ) راست گفته‌اى و ما بر آن از جمله شاهدان باشيم .\r\nعيسى ابن مريم ( به خداوند ) عرض كرد خدا يا بر ما مايده‌اى از آسمان نازل كن كه براى اول و آخر ما عيد و يك نشانه‌اى از تو باشد . . .\r\nخداوند فرمود من مايده‌اى بر شما نازل مىكنم ( ولى ) هركس بعد از آن كافر شود من او را عذابى كنم كه احدى از مردمان را چنين عذابى نكنم ( سوره مايده 112 تا 114 ) .\r\nبنا بر اين رد پيشنهاد معجزات از يك طرف بخير هردو جهان كفار و مشركين است ( دقت شود ) و از طرفى معجزات از اهميت و موثريت خود به مرتبه ابتذال سقوط نمىكند .\r\nحرف آخر كه مكرر در كتب خود گفته‌ام اين كه كفار زمان عدم حضور انبياء و اكثريت كفار دنيا به نظر من جاهل قاصراند نه مقصر و متعمد . والله العالم بخلقه و حكمه .\r\n\r\nسه مطلب\r\n وَ ما أَرْسَلْنا قَبْلَكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  الأنبياء : 7 .\r\nدر اين آيه دو مطلب وجود دارد :\r\n1 . مرسلين چه نبى و چه رسول همه از جنس و صنف مرد بوده‌اند ، نه از جنس و صنف زن ؛ ولى ممكن است كه زن ، نبى غير مرسل به سوى مردم باشد و اين آيه آن را نفى نمىتواند\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nو اين كه آيا چنين زنى وجود داشته يانه ؟ جوابى براى اين سوال نداريم « 1 » .\r\n2 . قول اهل ذكر براى جاهلين حجت است ، ظاهرا مراد از اهل ذكر اهل اطلاعات و اهل معلومات باشند چه مرد و چه زن باشد ، بلى اگر يك فرد باشد بايد ثقه باشد يعنى قول او موجب اطمينان گردد و اگر زياد باشند كثرت شان موجب وثوق به صحت جواب مىشود .\r\nدر خصوص آيه كه بحث از رجوليت مرسلين است مراد اهل كتاب است چون قريش مكه و ساير عرب‌هاى مشرك معلوماتى در مورد انبياء نداشتند « 2 » .\r\nيك مطلب دقيق در آيه وجود دارد كه مسئول‌عنه يعنى مطلبى كه در مورد آن سوال مىشود سه احتمال وجود دارد :\r\n1 - 2 . تنها رجليت مرسلين باشد .\r\n2 - 2 . تنها ايحاء يعنى نزول وحى به سوى آنان باشد .\r\n3 - 2 . هردو مراد باشد ، به نظر اين جانب احتمال سوم قوى مىباشد .\r\nبنا به احتمال اول ، آيه دلالت بر حجيت خبر ثقه مىكند ، بنا بر احتمال دوم و سوم آيه دلالت بر جواز تقليد از مجتهد مىكند ، چون نزول وحى حسى نيست حدسى است و مباحث اين بحث زياد است كه مناسب اين كتاب نيست .\r\nدر اخير بايد اشاره به رواياتى شود كه مىگويد اهل ذكر اهل كتاب نيست وگر نه آنان شما را به دين خود دعوت مىكنند ؛ بلكه اهل ذكر مائيم ( ائمه اهلبيت عليهم السلام ) .\r\nممكن است مراد اين كه آنان تنها در مورد آيه اهل ذكر هستند نه در همه جا و نه شما را بدين خود دعوت مىكنند اهل الذكر ، براى شما ( مسلمانان ) ما مىباشيم . اگر روايتى از اين\r\n\r\n\r\n","description":"","footnote":"\r\n( 1 ) بعضى از نواصب به نبوت مادر موسى و غيره قائل شده‌اند . و گفته‌اند براى فاطمه فضل خاصى ثابت نشده .\r\n( 2 ) مىشود بگوئيم قريش مكه هم از ابراهيم و اسماعيل و حتى از بعضى انبياء ديگر ، اطلاعى داشته و پاره‌اى از آنان هم اهل ذكر و اطلاع بوده‌اند ؛ ولى اهل كتاب بيشتر مىدانستند .\r\n","page_name":" 88 ","page_number":88},
  {"content":"\r\n\r\nتفسير مثل آن از نظر دلالت امتناع كند بايد آن را به گوينده‌اش ارجاع داد چون در مكه امامان اهلبيت وجود نداشت و مشركين مكه فرمايش حضرت پيامبر را قبول نداشتند .\r\n3 . از ذيل آيه هشتم به دست مىآيد كه انبياء عمر جاويدان ندارند و بر اين اساس اگر به دليل معتبر عمر عيسى را قبول كنيم استثنايى است در آيه ( دقت شود ) و اما در مورد خضر و ادريس به عموم اين آيه بقاى عمر آنان را قبول نمىكنيم .\r\n\r\nقرآن گواه صادق حقانيت خود است\r\nمىگويند بعضى از مؤمنين از شيخ محمد حسين كاشف الغطاء نجفى ( كه در اوايل بلوغ در قندهار من از ايشان در فروعات دينى تقليد مىكردم ) پرسيده بودند كه دعاى صباح مروى از اميرالمومنين ( ع ) معتبر است يانه ؟ شيخ جمله‌اى از همان دعا را انتخاب و جواب داده بود : يا من دل على ذاته بذاته . يعنى متن عالى حديث بر صدور خود از زبان على ( ع ) دلالت مىكند و سند نمىخواهد ( دعا مرسل نقل شده ) .\r\nبه راستى قرآن مقدس چنين است كه در اثبات كلام خدايى بودن خود ، نيازى به دليل خارجى ندارد بلكه خودش بر آن دلالت مىكند . بك عرفتك و يا من دل على ذاته بذاته .\r\nنگارنده در جوانى كتابى در قندهار به نام قرآن يا سند اسلام نوشت كه ( 22 ) دليل بر وحيانى بودن او از خود قرآن در آن ذكر كرد و چهار دليل ديگر از خارج قرآن ، در سال 1353 ش ، آن را در مشهد مقدس به طبع رسانيد و سپس در سال 1394 ش ، مجدداً آن را در كابل به چاب رسانيد .\r\nهركس بخواهد معنى آيه 10 سوره انبياء را  ( لَقَدْ أَنْزَلْنا إِلَيْكُمْ كِتاباً فِيهِ ذِكْرُكُمْ أَ فَلا تَعْقِلُونَ  الأنبياء : 10 محققا ما به سوى شما كتابى را فرستاديم كه در آن تذكر و بيدارى شما وجود دارد ) بفهمد به كتاب فوق نگارنده مراجعه كند ارتباط بيان فوق به آيه در صورتى است كه مراد از ذكر مردم تذكر به آسمانى بودن كتاب باشد و اما اگر بيدارى و تذكر به مطالب قرآن\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nباشد معنى آيه اين مىشود كه شما به‌عنوان انسان در زندگانى خود به دستورات اين كتاب نيازمند هستيد هرچند از جانب خداوند نباشد .\r\nفقير كم بضاعت دو سه سال قبل كتابى به نام قوانين زندگانى در قرآن تاليف و به طبع رساندم كه مثبت همين مطلب است .\r\n\r\nهدف از خلقت جهان\r\n وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ  الأنبياء : 16 ما آسمان و زمين و آنچه ميان اين دو است براى بازيچه ( بدون هدف ) نيافريده‌ايم ؛ بلكه همه آن‌ها داراى فند است .\r\nما به عقل و علوم طبيعى اهداف و علل امورى را فهميده‌ايم و مانند بشر گذشته غافل نيستيم ؛ ولى علوم طبيعى از بركت عقل وسيع آدمى در حال تطور و توسعه است .\r\nاما در اصل خلقت آسمان و زمين كه هدف دارد باز عقل مىداند كه خالق حكيم است و كار بيهوده نمىكند و ملعبه كار انسان كم عقل و امثال او است كه هركس به مقدار نقص عقل خود مرتكب آن مىشود و در اطفال مشهود است ؛ ولى فهميدن تفصيلى علت آفرينش كهكشان‌ها و موجودات در آن‌ها و آفرينش اصل زمين يا زمينىها براى ما معلوم نيست ، ما قبلا در همين كتاب گفتيم كه هدف اولى آفرينش خود را نيز نمىدانيم و عبادت هدف ثانوى خلقت ما است .\r\nو ظاهرا معناى  خَلَقَ لَكُمْ ما فِي الْأَرْضِ جَمِيعاً  البقرة : 29 بيان انتفاع ما از مقدارى از موجودات زمينى مىباشد و همچنين آيه مباركه  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ  الطلاق : 12 خدايى كه آسمان‌ها و زمين هفتگانه را آفريده نازل مىشود امر او در ميان آن‌ها تا بدانيد كه خدا بر هر چيز قادر است ، قطعا دلالتى ندارد كه علم ما به قدرت خدا علت غايى و هدف اصلى براى خلقت آن‌ها باشد و اگر نه مثل اين جمله مىشود كه يكى به ديگرى بگويد من زن گرفتم و صاحب\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nفرزندان و سرمايه شدم و سبب آن اين بود كه تو قدرت مرا بدانى ! .\r\nكسانى كه علت جهان هستى را تكامل نوع انسانى بيان نموده و آن را تفصيل داده همه كلام او بيهود است و او در اين مقام به يك نوع ساده لوحى مبتلا شده و هيچ دانشمندى بدون لغزش نيست .\r\nكى مىتواند انكار كند كه ممكن است موجودات كامل‌تر از انسان‌ها با حقايق مختلفه در منظومه‌هاى شمسى كهكشان ما و كهكشان ديگر كه حتى در ذهن خود اندك تصورى از آن‌ها نداريم وجود داشته باشد و قطع نظر از اين حقايق موجوده محتمله « 1 » بلكه اعتقاد به اينكه ( 135 ) ميليارد كهكشان‌هاى كشف شده تا كنون ( يا كمتر يا بيشتر ) براى تكامل انسان آفريده شده باشد ! ! باز هم ساده لوحى بزرگى مىباشد .\r\n\r\nمن عنده كيست\r\n وَ لَهُ مَنْ فِي السَّماواتِ وَ الْأَرْضِ وَ مَنْ عِنْدَهُ لا يَسْتَكْبِرُونَ عَنْ عِبادَتِهِ وَ لا يَسْتَحْسِرُونَ  الأنبياء : 19 .\r\nشكى نيست كه ملائكه در اطلاق كسانى كه در سموات و كسانى كه در زمين هستند شامل مىشوند لهذا بحث در مصداق ( و من عنده ) مىباشد كه آن‌ها كيانند كه در نزد خدا هستند ؟\r\nآيا دسته‌اى خاصى از ملائكه‌هاى مقربين هستند كه در اثر عبادت خداوند از ديگران بالاتر رفته‌اند ؟\r\nو يا دسته‌اى خاص از انسان‌هاى كامل‌تراند ؛ مانند رسل خصوصاً اولى العزم ؟\r\nو يا جمعى از حقايق متنوعه و مغاير با انسان كه در كهكشان‌هاى ديگر است و يا مجردات\r\n\r\n\r\n","description":"","footnote":"\r\n( 1 ) كه به آيه‌اى از سوره شورى :  وَ مِنْ آياتِهِ خَلْقُ السَّماواتِ وَ الْأَرْضِ ، وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  الشورى : 29 تقويت مىشود .\r\n","page_name":" 91 ","page_number":91},
  {"content":"\r\n\r\nمفارق از ماده كه به قول فلاسفه از جهات فاعليت حق تعالى مىباشند كه ما به آن اعتقاد نداريم و دلايل وجودى آن‌ها ناتمام است ؟ و يا همه سه دسته‌اى فوق مىباشد ؟ والله العالم و نيز بايد تامل نمود كه ضمير فاعل ( هم ) در دو فعل مضارع بعدى به سوى كدام از سه دسته‌اى فوق بر مىگردد به سوى هر سه دسته و يا به سوى دو دسته اول و سوم كه بعيد است و يا به سوى دسته سوم . والله العالم .\r\nعنوان فوق در آخرين آيه اعراف چنين آمده است  إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ  الأعراف : 206 .\r\n\r\nتوحيد مدبر ( خالق اشياء در مرحله بقاء )\r\n لَوْ كانَ فِيهِما آلِهَةٌ إِلَّا اللَّهُ لَفَسَدَتا  الأنبياء : 22 اگر در آسمان و زمين بعد از وجود و اتمام آن‌ها الاهانى غير از الله مىبودند ( در مرحله بقاء و ادامه و استمرار ) فاسد مىشدند .\r\nسبب فساد و نابودى آن‌ها يكى از دو چيز بود ، يا به خاطر عدم وجود مدبر و خالق بقاء دهنده چون در فلسفه و كلام ثابت است كه جهان امكانى همانند احتياج آن در اول وجود به واجب الوجود خالق ، در بقاء نيز نيازمند به واجب الوجود مبقى مىباشد و اين آلهه كه كفار آن‌ها را اتخاذ كرده‌اند چه ملائكه باشند و چه افرادى از جن و چه افرادى از انس قدرت ادامه وجود آسمان‌ها و زمين را ندارند ، قهرا از بين مىپاشند و معدوم مىشوند و يا به خاطر اين كه اين معبودهاى خيالى كه مجرد مجسمه ساختگى از فلز يا گل و يا آرد و يا مجرد صورت بر كاغذ است ، جز در اعتقاد مشركين ، هيچ ظرفى براى تحقق ندارند به طريق اولى قدرت مديريت جهان و تدبير آن را ندارند و پاشيده مىشوند ؛ اين تفسير كه بسيار روشن و قطعى است بر اين موقوف است كه فساد و تباهى به معنى نيستى بعد از وجود باشد .\r\nاما اين كه آلهه را به معنى چند واجب الوجود بدانيم كه در دليل تمانع متكلمين آمده است اولا اين فرض قطعا باطل است ؛ زيرا در قرآن و سنت در هيچ مورد فرض واجب الوجود\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنيامده است و نه بر مسلمانان اعتقاد به واجب الوجود واجب است ، اين موضوع در دين اسلام روشن است و تنها اعتقاد به خداوند يگانه واجب است چه احتمال فناى آن را بدهد يا ندهد و چه مانند نود درصد مسلمانان از اين موضوع غافل باشند ، مراد از آلهه همان آلهه متخذه كفار است كه از آيه سابق فهميده مىشود نه مصاديق واجب الوجود كه در فلسفه و كلام از استحاله آن صحبت شده است .\r\nبه علاوه دليل تمانع متكلمين كه در علم كلام و كتب تفسير با تقادير مختلف ذكر شده اشتباه است « 1 » . بعضى از مفسرين معاصر از وحدت نظام جهان وحدت منظم و آفريدگار او را به دست آورده ؛ زيرا اگر خالق جهان و مدبرآن متعدد مىبود هرچند واجب الوجود مىبودند حتما بين شان در نظر و عمل اختلاف پيدا مىشد .\r\nاين بيان شديدا ضعيف و مجرد تخيل است ؛ اولا عقل بشرى از هزاران و ميليونها و ميلياردها جزء جهان يك جزء آن را درك نكرده تا ادعاى وحدت نظام ، مستدل باشد و ثانيا تعدد واجب الوجود مستحل است و هيچ فردى آن را تجربه نكرده ، بسيار محتمل است كه چند فرد واجب الوجود كه علم لايتناهى دارند هيچ اختلافى در ابقاء موجودات باهم نداشته باشند .\r\n\r\nهمبستگى آسمان‌ها و زمين\r\n أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ  الأنبياء : 30 آيا كفار نمىدانند كه آسمان‌ها و زمين پيوسته و يك‌جا بودند ما آن‌ها را باز و جداى شان كرديم و هر چيز زنده را از آب آفريديم ، پس چرا ايمان نمىآورند .\r\nخواننده ؛ اين آيه بزرگترين برهان بر خدايى بودن قرآن است و اين كه ساخته و پرداخته\r\n\r\n\r\n","description":"","footnote":"\r\n( 1 ) رجوع شود به صراط الحق ج 2 / 82 به دليل اول از ادله توحيد واجب الوجود .\r\n","page_name":" 93 ","page_number":93},
  {"content":"\r\n\r\nذهن پيامبر امى ( ص ) نيست ، اين مطلب در قرن ( 21 ) مطابق فرضيه انفجار بزرگ و ساير نظريات است و بسيار مهم است كه توضيح آن نياز به تفصيل متخصصين علوم طبيعى دارد و نيز انسان و حيوان و نبات از آب آفريده شده و دوتاى اول ( انسان و حيوان ) اصل وجود آنان از آب ( نطفه ) است و نيز نصف بيشتر بدن انسان از آب است ؛ بلى جن از آتش است و اين كه اصل فرشته‌ها از چيست نمىدانيم و هردو از جسم لطيف هستند .\r\nتنها سوالى كه در اين آيه بى پاسخ مىماند اين است كه كفار معاصر آن حضرت كه مورد توجه بوده‌اند كه با علم به رتق آسمان و زمين چرا ايمان نمىآورند ، در حالىكه كفار آن زمان چنين چيزى را نمىدانستند شايد مراد كفار قرن 19 و 20 و مابعد آن‌ها باشد . والله العالم .\r\n\r\nسقف محفوظ\r\n وَ جَعَلْنَا السَّماءَ سَقْفاً مَحْفُوظاً وَ هُمْ عَنْ آياتِها مُعْرِضُونَ  الأنبياء : 32 آسمان را سقف حفاظت شده قرار داديم و كفار از نشانه‌هاى آسمان رو گردانند و قال :  وَ حَفِظْناها مِنْ كُلِّ شَيْطانٍ رَجِيمٍ  الحجر : 17 .\r\nبعيد نيست كه مراد از سماء ( آسمان ) در اين آيه همان محدوده چند صد كيلو مترى باشدكه به اصطلاح امروز ( جو ) ناميده مىشود و بعضى از مفسرين شيعه هفت آسمان را در محدوده همين جو قرار داده كه اين نظر او اشتباه مىباشد .\r\nاين سقف به ملاحظه خودش محفوظ است ؛ ولى به ملاحظه حال ما حافظ است و موجودات زمينى را از سنگ‌هاى بى شمار فضا حفظ مىكند « 1 » .\r\n\r\n\r\n","description":"","footnote":"\r\n( 1 ) و يك نوع حافظيت ديگر هم دارد كه در آيه هفت صافات آمده است  وَ حِفْظاً مِنْ كُلِّ شَيْطانٍ مارِدٍ  الصافات : 7 شيطان هاى متمرد را از نفوذ به آسمان و خبر آوردن از آنجا به وسيله شهابها جلوگيرى مىكنيم ، گفته مىشود روزانه\r\n","page_name":" 94 ","page_number":94},
  {"content":"\r\n\r\nجو مذكور از گازها و هوا تشكيل شده و از فوائد آن جلوگيرى از ميليونها و ميلياردها سنگ هاى كوچك و بزرگى است كه از سياره‌هاى ديگر به زمين ما سرازير مىشوند و گاهى بعضى از آن‌ها به زمين رسيده است و همين جو است كه اشعه‌اى خطر ناك خورشيد را تصفيه مىكند و حتى از اشعه‌اى كيهانى هم جلوگيرى مىنمايد .\r\nاحتمال مىدهيم در همين كتاب و يا كتاب ديگر مقدارى از آيات جو را بيان داشته‌ايم كه يكى از آيات اين سقف آسمانى به طوريكه گفته اند اين است كه در جه حرارت را بر سطح زمين به حد مناسب براى زندگى حفظ مىكند و ديگر اين كه آب و بخار آب را از اقيانوس به زمين به حد بسيار لازم منتقل مىكند و اگر نه همه جا خشك مىشد و زندگى غير ميسور مىگردد ، درياها و جو زمين را براى زندگى حفظ مىدارد .\r\nو از آيات و نشانه‌هاى حكمت خداوند اين است كه غلظت هواى محيط زمين به اندازه‌اى است كه اشعه‌اى كيهانى را تا ميزانى كه براى رشد و نمو نباتات لازم است به طرف زمين عبور مىدهد همه جرثومه‌هاى مضر را در همان فضا معدوم مىكند و ويتامين‌هاى مفيد را ايجاد مىكند .\r\nو از نشانه‌هاى عجيب حكمت خداوند اين است كه وزن بعضى از اين شهاب‌ها را كه به سوى زمين سرازير مىشود ، به اندازه يك هزارم يك گرم است ؛ ولى نيروى آن بر اثر آن سرعت فوق العاده معادل نيروى ذرات اتمى است كه بمب مخرب را تشكيل مىدهد و حجم آن شهابها احيانا به اندازه حجم يك دانه ريگ است و هر روز ميليونها از اين شهابها پيش از رسيدن به زمين مىسوزد و يا تبديل به بخار مىشود . ولى نشانه هاى حكمت حق بيشتر از اينها است .\r\n\r\n\r\n","description":"","footnote":"\r\nبيست ميليون سنگ‌هاى آسمانى كه با سرعت 50 كيلو متر تقريبا در دقيقه با اين سقف گازى بر خورد مىكند ولى به زمينى ها ضرر نمىرساند .\r\n","page_name":" 95 ","page_number":95},
  {"content":"\r\n\r\n\r\nحركت قمر و خورشيد\r\n وَ هُوَ الَّذِي خَلَقَ اللَّيْلَ وَ النَّهارَ وَ الشَّمْسَ وَ الْقَمَرَ كُلٌّ فِي فَلَكٍ يَسْبَحُونَ  الأنبياء : 33 و او است كه شب و روز و خورشيد و ماه را آفريده كه هريك در فلكى در شناورند .\r\nشب از رفتن نور ستاره از كره سياره است كه تاريكى مىآورد و روز از تابيدن ستاره ( خورشيد ) بر سياره است كه روشنايى را پديد مىآورد ، كره ماه ( قمر ) مثل كره زمين شب و روز دارد و خورشيد شب ندارد .\r\nنسبت خلق به خورشيد و قمر روشن است كه مراد ايجاد آنان است و اما نسبت خلق به روز به خاطر جعل و قرار دادن زمين و ماه و هر سياره ديگر به قرار دادن يك حصه در برابر خورشيد است كه قهرا در نيمه ديگر آن كره و سياره شب ( تاريكى ) تحقق مىيابد .\r\nدر مضاف اليه لفظ كل دو احتمال و بعضى سه احتمال را تصور كرده‌اند :\r\n1 . هريك از خورشيد و قمر كه هر يك حركت وضعى و انتقالى و حركت تبعى به پيروى حركت كهكشان دارد يعنى هر كدام از اين دو در مدارى مىچرخند .\r\nمراد از شب و روز و قمر و شمس ظاهرا خصوص همان چهارتايى كه نزد انسان‌ها محسوس هستند مىباشند نه مطلق ستارگان و سيارات و شب و روز در همه‌اى فضا « 1 » .\r\n2 . هريك از شب و روز و ماه و خورشيد در مدار خود حركت دارد ؛ البته حركت تاريكى\r\n\r\n\r\n","description":"","footnote":"\r\n( 1 ) آنچه كه در سوره رعد آيه 2 و سوره لقمان آيه 29 و فاطر آيه 13 و زمر آيه 5 آمده است ؛ نيز قدر متيقن حركت و جريان شمس و قمر است و آنچه كه در آيه 47 سوره ياسين آمده نيز بر ساير آيات متقدمه حمل مىشود . به عبارت ديگر مضاف اليه كلمه كل در آيات فوق ممكن است شمس و قمر باشد و ممكن است همين دو باضافه ليل و نهار باشد و ممكن است همه نجوم و كرات باشد ، قدر متيقن مقام تخاطب در همه آيات همان اول است يعنى كل منهما اى من الشمس و القمر والله اعلم . بنا براين فعلًا به نظر من دليلى بر حركت همه ستاره‌گا ن خطور نمىكند و محتاج به تفحص بيشتر در قرآن است .\r\n","page_name":" 96 ","page_number":96},
  {"content":"\r\n\r\nو روشنايى شبانه روزى به تبع و پيروى حركت كره ماه و زمين است « 1 » .\r\n3 . مراد حركت همه ستارگان وسيارات باشد كه مجرد احتمال مرجوح است .\r\n\r\nهيچ انسانى مخلد نيست\r\n وَ ما جَعَلْنا لِبَشَرٍ مِنْ قَبْلِكَ الْخُلْدَ أَ فَإِنْ مِتَّ فَهُمُ الْخالِدُونَ  الأنبياء : 34 ما براى هيچ بشرى پيش از تو زندگى هميشه‌اى را قرار نداده‌ايم آيا اگر تو بميرى مشركين زندگى دائمى دارند ؟ دراين آيه چند مطلب است :\r\n1 . هيچ بشرى قبل از پيامبر خلود و جاودانى نداشته ، اين آيه به عموم خود حيات دائمى بعضى از انبياء كه جمعى قائل به آن هستند نفى مىكند ، حتى حيات حضرت عيسى ( ع ) را هر چند فرض ساعتى و يا چند ساعتى قبض روح شده و دوباره در زمين يا در آسمان زنده شده باشد .\r\n2 . اين آيه خلود وجود ارواح آدمى را در برزخ و حتى خلود وجود ملائكه و جن و ساير موجودات عاقل و زنده را نفى نمىكند .\r\n3 . جمله  أَ فَإِنْ مِتَّ فَهُمُ الْخالِدُونَ  بعيد نيست خلود انسان‌هاى آينده را نيز نفى كند ( دقت كنيد ) و اما آيه بعدى  كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ  العنكبوت : 57 با خلود در دنيا منافات ندارد و ممكن است چشيدن مرگ در نفخ سور اول باشد .\r\n\r\nنقص از اطراف زمين\r\n أَ فَلا يَرَوْنَ أَنَّا نَأْتِي الْأَرْضَ نَنْقُصُها مِنْ أَطْرافِها أَ فَهُمُ الْغالِبُونَ  الأنبياء : 44 آيا نمىبينند\r\n\r\n\r\n","description":"","footnote":"\r\n( 1 ) در تفسير الميزان ترجمه ج 14 / 423 از ظاهر آيه به خوبى بر مىآِيد كه مىخواهد براى هريك از شب ( سايه مخروطى شكل پشت زمين ) و روز كه سمت مقابل آفتاب است و نيز براى هريك از آفتاب و ماه فلك اثبات مىكند كه قهرا مراد از فلك مدار هريك از آن‌ها است و مع ذلك بايد بگوئيم مراد به فلك اوضاع و احوالى كه در جو زمين و آثارى كه آن‌ها در زمين مىگذارند مىباشد .\r\n","page_name":" 97 ","page_number":97},
  {"content":"\r\n\r\n( نمىدانند ) كه ما از اطراف زمين كم مىكنيم ، پس آيا آنان غالبند ( يا ما ) .\r\nمن نفهميدم كه مقصود از نقص اطراف زمين چيست ؟ آيه از متشابهات است و تفسير آن نا جايز .\r\n\r\nاختلاف داود و سليمان در حكم\r\n « وَ داوُدَ وَ سُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ وَ كُنَّا لِحُكْمِهِمْ شاهِدِينَ »  الأنبياء : 78 ؛ داود و سليمان وقت كه حكم مىكردند در كشت زارى كه گوسفندان قومى در شب داخل آن شدند و چريدند و آنچه كه بودند خوردند و ما شاهد حكم آن‌ها بوديم ، آيه دلالت دارد كه حكمى را داود مىدانسته خداوند آن را نسخ و حكم جديد نا سخ را تنها به سليمان تفهيم فرموده است .\r\n\r\nتفصيل قضيه :\r\nدر معتبره احمد بن عمر حلبى وارد شده كه داود حكم كرد كه گوسفندان به صاحب باغ در مقابل آنچه كه از باغ خورده‌اند داده شود و آنچه را كه خداوند به سليمان تفهيم كرد كه آنچه به صاحب حرث داده مىشود شير و پشم گوسفندان در آن سال بود « 1 » .\r\nو باز صدوق از جميل از زراره از امام باقر ( ع ) نقل كرده كه داود و سليمان حكم نكرده‌اند ؛ بلكه اظهار نظر و مشوره كرده‌اند و خداوند حكم را به سليمان فهمانيد ( فقيه 300 و معجم الاحاديث ج 1 / 418 ) .\r\nاين روايت به علاوه نقاش در سند آن ، متن آن نيز به ظاهر مخالف قرآن است و به آن اعتماد نمىشود . در فهم تفسير آيه به مجمع البيان مراجعه شود .\r\n\r\n\r\n","description":"","footnote":"\r\n( 1 ) معجم الاحاديث ، ج 1 / 417 ، الفقيه ج 3 / 101 ، وثاقت احمد بن عمر قابل بحث است .\r\n","page_name":" 98 ","page_number":98},
  {"content":"\r\n\r\n\r\nمعنى يك آيه\r\n وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى  الأنبياء : 87 يونس زمان كه از تمرد قوم خود خشمگين شد ( از قريه ) بيرون رفت ، پس گمان كرد كه بر او هرگز قدرت نداريم .\r\nبه حضرت يونس عمل به ظن نسبت داده شد كه به نفى قدرت خدا تعلق گرفته و اين امر مخالف شأن انبياء است .\r\nدر يك حديث وارد شده كه مراد از ظن ، يقين است و معناى قدر ، ضيق است ؛ مانند  وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ  الطلاق : 7 . پس معنى اين مىشود كه يونس اطمينان داشت خداوند بر او به جهت اين كه از بين قومى كه قابل اصلاح نيستند بيرون رفته ، ضيق نخواهد گرفت ؛ ولى وقتى كه در شكم ماهى رفت فهميد قضيه جور ديگر است بين شكم ماهى بين آبها ندا كرد  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  الأنبياء : 87 .\r\n\r\nآسمان در روز قيامت پيچيده مىشود\r\n يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ  الأنبياء : 104 بعضى از دانشمندان قرن ( 21 ) ميلادى ادعا دارند آسمانى بافتى است محكم كه كرات ( ستاره‌ها و سياره‌ها ) در آن قرار دارد .\r\nدر فرض صحت اين نظر ، اين سوال پيش مىآيد كه آيا آسمان كه مانند تومار پيچيده مىشود همين بافت نازك مستحكم است يا مراد خود ستاره‌ها و سياره‌ها و يا هردو ؟ والله العالم .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nتفسيرسوره حج « 1 »\r\nبه قول جمعى اين سوره ، به جز چند آيه ، مكى مى باشد . و بعضى بر عكس آن معتقد شده اند كه به جز چند آيه ، بقيه در سفر نازل شده و مدنى مى باشد .\r\nآيات آن را كوفيان 78 آيه مى دانند و به حساب مكيان 77 و به حساب قاريان مدينه 76 آيه است و به حساب بصريان 75 آيه است .\r\nالبته معلوم است كه در محتواى آيات خلافى نيست ، و همه بر آن متفق هستند ، منتهى در حساب كردن جمله اختلاف است ، گاهى جمله‌ى با جمله ديگر يك آيه حساب شده و گاهى دو آيه .\r\nو بعضى آن را صد و ششمين سوره به ترتيب نزول به حساب آورده اند .\r\nيك موضوع قابل توجه : شماره آيات از جانب حضرت رسول خدا ( ص ) بيان نشده و كار دانشمندان است ، ممكن جمله بندى آيات به مقدار كوچك صورت گيرد كه شماره آيات بالا رود و ممكن است كه جمله بندى آن به مقدار بزرگ صورت گيرد و شماره آن ها كمتر گردد ؛ بنابر اين تحديد شماره وابسته به نظر دانشمندان سابق صورت گرفته كه اشكالى ندارد و معناى اختلاف در آن ، به هيچ وجه ربطى به الفاظ قرآن ندارد و الفاظ قرآن مورد اجماع و اتفاق همه مسلمانان جهان است .\r\n\r\nبرخى مسايل قيامت\r\n   يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ ؛ يَوْمَ تَرَوْنَها تَذْهَلُ كُلُّ مُرْضِعَةٍ عَمَّا   \r\n\r\n\r\n","description":"","footnote":"\r\n( 1 ) - اين سوره داراى 291 كلمه و 5070 حرف است .\r\n","page_name":" 100 ","page_number":100},
  {"content":"\r\n\r\n أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ .  ( سوره حج ، آيات 1 و 2 ) .\r\nدر اين آيه چند مطلب است :\r\n1 - كلمه \" الناس \" مسلمان و كافر را شامل مىشود و از آن فهميده مىشود كه كفار مثل مؤمنين مكلف به اصول و فروع مى باشند كه مشهور علما به آن معتقد اند ، صاحب حدايق و استاد بزرگوار ما آقاى خويى ( رحمهما الله تعالى ) مى گويند كفار تنها مكلف به اصول هستند و تا به ان ها ايمان نياورند مكلف به فروع نيستند . « 1 » آقاى خويى ( قدس الله روحه ) مى فرمايد كه كفار اهل كتاب به فروعات مشترك بين اسلام و دين خود آنان نيز مكلف هستند .\r\nما جواب اين قول را در بعضى از كتب كلامى خود در بحث تكليف داده ايم ، و آياتى زيادى بر تكليف كفار به فروع دلالت دارد .\r\n2 - زلزله قيامت در پايان دنيا در كره ارض است نه در ميدان حساب ، و دليل آن سوره زلزال است :    « إِذا زُلْزِلَتِ الْأَرْضُ زِلْزالَها ، وَ أَخْرَجَتِ الْأَرْضُ أَثْقالَها . . .     يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ . . . » .  يعنى روزى كه مردم از قبور خود بيرون مى شوند .\r\n3 - انسان هاى زنده در آن روز تا وقتى كه در زمين هستند از شدت امور هولناك خيلى در ترس و وحشت اند كه زنان شيرده از فرزندان شيرخوار خود غافل مى شوند و زنان باردار حمل خود را بر زمين مى نهند ، و اين دو موضوع واقعيت دارند نه اين كه كنايه از مجرد وحشت شديد باشد . بلى احتمال كنايه بودن آن ممكن است ، ؛ ولى خلاف ظاهر آيه مى باشد .\r\n4 - مردم موجود آن روز پس از نفخ اول صور مى ميرند و وقتى كه نفخ صور دوم دميده\r\n\r\n\r\n","description":"","footnote":"\r\n( 1 ) - همين قول به جناب ابى حنيفه ( رحمه الله ) نيز نسبت داده شده است .\r\n","page_name":" 101 ","page_number":101},
  {"content":"\r\n\r\nشود ، همه سابقين و لاحقين زنده شده در محشر ( كره ساهره ) ناگهان خود را مى يابند .  ( فَإِذا هُمْ بِالسَّاهِرَةِ ) . \r\n\r\nمجادله پيروان شيطان سركش\r\n « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ يَتَّبِعُ كُلَّ شَيْطانٍ مَرِيدٍ » .  ( سوره حج ، آيه 3 ) . از مردم كسانى هستند كه در باره خداوند بدون علم و دانش مجادله و گفت و گو مى كنند ، و از هر شيطان ( جنى و انسى ) سركش پيروى مى كنند .\r\nاين موضوع در عصر ما صدق بيشترى دارد و گويا اين آيه براى عصر ما نازل شده است ؛ جمعى از افراد بى سواد و مزدوران خارجى كه از كليساها يا از دولت هاى بى دين پول مى گيرند و به وسيله رسانه‌هاى جمعى ( روزنامه ها ، مجله ها ، راديو ها ، تلويزيون ها و فلم هاى مستهجن در فضاى مجازى ) در بين متعلمين و محصلين و در گلوپ هاى شبانه در مراكز فساد ، مشغول بى دين ساختن جوانان غافل و بى خبر هستند .\r\nاين عناصر فاسد كه در بين جامعه خود هيچ ارزشى ندارند ، در عمق جان خود رنج مى برند و احساس كمبودى شديد مى نمايند ، وقتى اين همه امكانات خارجى ها را براى خود مى بينند همه چيز خود را در نوكرى پول دهندگان مى گزارند و به گمراهى شاگردان مبتدى و جوانان غافل مى پردازند و فساد اخلاقى را در جوامع خود - تا آن جا كه توانايى آن را داشته باشند - ترويج مى كنند . و حتى به ناموس خود هم خيانت مى كنند و قصه هاى دردناكى در اين مورد وجود دارد .\r\nاين دسته وقتى مى بينند از بى سوادى و فسق خود ، عزتى در نظر هم‌وطنان خود ندارند ، شرارت شان بيشتر مى گردد و تلاش مى كنند ديگران را مثل خود به پايين بكشند تا بدين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nوسيله احساس آرامش كنند .\r\nنقطه محورى در آيه فوق اين است كه اين دسته جدل كنندگان كه قصد گمراهى مردم از دين حق را - كه كمال روحانى انسان است - دارند ، اين است كه در تاريكى جهل و نادانى بسر مى برند و هيچ خبرى از شهادت عقل و دلالت برهان هاى فلسفى و كلامى و از دلالت علوم طبيعى و تجربى بر وجود خداوند و خالق كائنات و كمال صنع و اتقان خلقت او ندارند و هيچ نمى دانند و حد اقل از فيزيولوژى انسانى و حيوانى و نباتى كه سراسر صفحات علم و قدرت و حكمت خداوند است ، آگاهى ندارند و تنها چند كلمه خارجى ها را همانند طوطى ياد گرفته اند و هدف نهايى شان اخذ پول از شيطان هاى مستكبر است .\r\nپدران و مادران در تربيت فرزندان خود بايد مواظب اين خود فروختگان كم عقل و نادان باشند كه ضرر اين دسته امروز از ضرر ابليس بيشتر است . و الله الهادى .\r\n\r\nبازهم در مورد گمراه كنندگان\r\nدرباره موضوع گذشته باز چنين نازل شده است :   « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ ؛ ثانِيَ عِطْفِهِ لِيُضِلَّ عَنْ سَبِيلِ اللَّهِ لَهُ فِي الدُّنْيا خِزْيٌ وَ نُذِيقُهُ يَوْمَ الْقِيامَةِ عَذابَ الْحَرِيقِ » .   ( سوره حج ، آيات 8 و 9 ) . جماعتى از مردم بدون علم و دانش و هدايت كتاب روشن كننده ، در باره الله - خالق ، منظم و مدبر كاينات - مجادله مى كنند ، تا مردم را از راه خدا گمراه سازند ؛ براى آنان در دنيا رسوايى است و در آخرت عذاب سوزان .\r\nممكن است مراد از علم در آيه مباركه ، دلايل عقلى كه امروز در علم كلام و فلسفه ذكر شده و دلايل علمى كه از بركت دانش جديد ، يعنى علوم طبيعى ، باشد كه در استخدام اثبات عقايد دينى قرار گرفته است .\r\nو مراد از هدايت ، سنت پيامبران الهى ؛ و مراد از كتاب ، منير كتاب هاى الهى و آسمانى و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nيا به ضميمه كتب حديث و كتب فقه و ساير علوم دينى باشد . و الله العالم .\r\nو مىشود كه به شيطان مريد و نافرمان ، مزدوران شكم پرست و متكبرين كله پوك - كه ادعاى علم دارند و به اغفال و اضلال مردم بى خبر مى پردازند - را نيز ملحق كنيم .\r\nكلمه \" ثنى \" به معناى پيچيدن و \" عطفه \" به معناى پهلو است كه معناى اين دو كلمه روى گردانى و بى توجهى به چيزى است . يعنى اين گفت و گو كننده جانب بدن را از قبول و شنيدن حق مى چرخاند ( تا ديگران را ) از راه حق گمراه سازد .\r\nبلى مردم چهار دسته اند ، گمراه كنندگان متكبر و بى علم ، گمراه شدگان بى هدف و غافل ، ارشاد كنندگان دانا به عقل و علم و دين ، و پيروان هدايت يافته گان .\r\nخواننده هوشمند دقت كن كه در كدام دسته دوست دارى كه داخل باشى ؟\r\n\r\nجزاى اعمال\r\n ذلِكَ بِما قَدَّمَتْ يَداكَ وَ أَنَّ اللَّهَ لَيْسَ بِظَلَّامٍ لِلْعَبِيدِ » .  ( سوره حج ، آيه 10 ) .\r\nدر آيه مباركه فوق چند مطلب است :\r\n1 - خزى و رسوايى فاسقان در دنيا و عذاب آتش سوزنده در قيامت معلول و مسبب اعمال و پيش فرستاده خود مكلفين است . حرف \" با \" ظاهرا به معناى سببيت است ، يعنى عمل شما سبب عذاب دنيوى و اخروى مىشود .\r\nاز اين آيه به دست مىآيد كه عذاب قيامت نفس عمل دنيوى و تجسم آن نيست ، چون سبب و مسبب دو موجود است و با تجسم عمل خارجى كه جمعى به آن قايل هستند ، و نيز با تجسم نفسى كه صاحب اسفار آن را بيان داشته ، مغاير است . « 1 » بلى مناسبت ملازمه علت و\r\n\r\n\r\n","description":"","footnote":"\r\n( 1 ) - تفصيل بحث تجسم عمل و تضعيف آن را در كتاب معاد ( جلد چهارم صراط الحق ) نگارنده ببينيد .\r\n","page_name":" 104 ","page_number":104},
  {"content":"\r\n\r\nمعلول مسلم است ، ولى مناسبت غير از عينيت است .\r\n2 - مستفاد از ذيل آيه اين است كه اگر خداوند مردم را بدون جهت اختيارى ، مجازات دنيوى و اخروى نمايد ، ظلم بزرگى است و خداوند بر بندگان خود ظلم و ستم نمىكند .\r\n3 - ظلم و ستم و به طور كلى همه اعمالى كه عقل عملى آن ها را تقبيح و تحسين مىكند و مورد پذيرش عقلاى عالم در اين جهان است ، اسلام و قرآن اين دو حكم عقل را تأييد كرده است ، در روز قيامت نيز مورد اعتبار خداوند است . و آيات مشابه به آيه فوق زياد است .\r\n\r\nنقش نبوت در قيامت\r\nنبوت همانند توحيد و معاد از اصول دين است ، در عصر ما هركس به رسالت پيامبر بزرگوار اسلام قايل نباشد ، كافر است و روز قيامت اگر جاهل مقصر يا معاند باشد ، به دوزخ مى رود .\r\nآيه مباركه 17 سوره حج ، يكى از دلايل فراوان قرآن بر اين ادعا است :  « إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى وَ الْمَجُوسَ وَ الَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيامَةِ إِنَّ اللَّهَ عَلى كُلِّ شَيْءٍ شَهِيدٌ » .  كسانى كه ( به خدا و رسول او حضرت محمد ( ص ) و معاد و دين اسلام ) ايمان آورده اند و يهوديان و ستاره پرستان و نصارى و مجوس و مشركين ، خداوند ميان آنان روز قيامت ، جدايى مى افكند ؛ محققا خداوند بر هرچيزى شاهد و حاضر است .\r\nالفاظ آيه ظاهر است كه اين جدايى آنان از همديگر بر اساس عقايد آنان است كه هويت هاى آنان را تثبيت مى دارد و از عمل به فروعات هيچ يادى نشده است .\r\nاين فاصله در قيامت ، ربطى به تشكيلات مكان و زمان حشر آنان ندارد ، بلكه مربوط به دوزخ رفتن و بهشت رفتن آنان است . وقتى رفتن مؤمنين ( دسته اول ) به بهشت قطعى باشد ، حال پنج دسته ديگر معلوم مى گردد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nولى در سوره بقره آيه 62 چنين ارشاد فرموده است :  « إِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ . » . \r\nدر اين آيه كه دو دسته ( مشركين و مجوس ) نيامده و چنين فرموده : « كسانى كه ايمان آورده اند و يهودى و نصارى و صابئين كه به خدا و روز ديگر ( قيامت ) ايمان آورده و عمل صالح انجام داده اند ، براى آنان مزد شان نزد پروردگار شان است و ترس و غمى براى آنان نيست .\r\nو در سوره مائده آيه 69 چنين نازل شده است :  « إِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ . » . \r\nدر اين آيه ، مانند آيه سابق مجوس و مشركين نيامده ، ولى كلمه صابئين بر خلاف آيه قبلى كه در آخر آمده ، مانند آيه اول بين يهودى ها و نصارى قرار گرفته است .\r\nآيا مىشود گفت اين چهار دسته ( مسلمانان ، يهوديان ، صابئان و نصارى ) اگر ايمان به خدا و روز قيامت داشتند ، در قيامت از دوزخ و عذاب آن ترسى ندارند ، بلكه مزد ايمان و عمل شان به آنان داده مىشود ، و بدين ترتيب ايمان مطلق نبوت در رستگارى قيامت كفايت مىكند و ايمان به نبوت خاصه شرط نيست ؟\r\nمى گوييم مراد از كفايت ايمان به خدا و روز قيامت و عمل صالح براى يهوديان و نصرانيان و صابئين كه پيامبرى داشته اند و ستاره پرست نبوده اند بلكه مانند يهوديان و نصارى خدا پرست بوده اند ، در فرضى مى باشد كه نبوت پيامبران سه گانه برقرار بوده و دين شان دين واقعى خداوند بوده ، نه آنانى كه بعد از نسخ اديان شان باز برهمين اديان منسوخه خود\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nباقى مانده اند . اينان اگر قاصر باشند معذور اند ؛ و اگر معاند يا مقصر باشند ، مسئول و معاقب هستند .\r\nمىشود بر اين نظريه - به علاوه وضوح آن در دين اسلام - به آيات زيادى ، من جمله آيات مباركه زير استدلال كرد :\r\n1 -   « إِنَّ الدِّينَ عِنْدَ اللَّهِ الْإِسْلامُ وَ مَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَ مَنْ يَكْفُرْ بِآياتِ اللَّهِ فَإِنَّ اللَّهَ سَرِيعُ الْحِسابِ ، فَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ وَ مَنِ اتَّبَعَنِ وَ قُلْ لِلَّذِينَ أُوتُوا الْكِتابَ وَ الْأُمِّيِّينَ أَ أَسْلَمْتُمْ فَإِنْ أَسْلَمُوا فَقَدِ اهْتَدَوْا وَ إِنْ تَوَلَّوْا فَإِنَّما عَلَيْكَ الْبَلاغُ وَ اللَّهُ بَصِيرٌ بِالْعِبادِ . » .   ( سوره آل عمران ، آيات 19 و 20 ) .\r\n2 -  « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ . » .  ( سوره آل عمران ، آيه 85 ) .\r\n3 -  « يا أَهْلَ الْكِتابِ لِمَ تَكْفُرُونَ بِآياتِ اللَّهِ . » .  ( سوره آل عمران ، آيات 70 و 98 ) .\r\n4 -  « يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ . » .  ( سوره مائده ، آيه 51 ) .\r\nمهمتر از همه اين آيه است :  « إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ » .  ( سوره بينه ، آيه 6 ) .\r\nو اين موضوع در دين اسلام مسلم است ، ولى بعضى از نويسندگان بى دين ايرانى در دوره شاهى كتابى به نام \" به سوى او \" نوشت و نبوت خاصه را در رستگارى بشر شرط ندانست ، و بر خلاف آيات فوق آن را انكار كرد و در طول سلطنت خاندان فاسد پهلوى به دين و دنياى مسلمانان ايرانى خيانت زيادى شد ، و همچنين در دوره اتاترك در تركيه .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nتوضيح مختصر\r\nاين هم جملاتى از تفسير الميزان ترجمه فارسى ( ج 14 ، ص 531 و ما بعد آن ) :\r\nمراد از  « وَ الَّذِينَ هادُوا »  گروندگان به موسى و پيامبران قبل از او كه در موسى توقف كردند كه كتاب شان تورات است . و بخت النصر پادشاه بابل وقتى بر آنان در اواسط قرن هفتم قبل از مسيح مستولى شد و آن را سوزانيد و مدت ها به كلى نابود شد ، تا آن كه عزراى كاهن قرن ششم قبل از مسيح در پادشاهى كورش بر ايران ، بابل را آزاد نمود .\r\nو مراد از \" صابئين \" پرستندگان كواكب نيست چون آيه ميان صابئين و مشركين مقابله انداخته بلكه - به گفته بعضى آنان عبارتند از معتقدين به كيشى كه حد وسط ميان يهوديت و مجوسيت است و كتابى دارند كه آن را به حضرت يحيى بن زكرياى پيغمبر نسبت داده‌اند ، و امروز عامه مردم ايشان را ( صابئى ) مىگويند .\r\nو مراد از \" مجوس \" قوم معروفى هستند كه به زرتشت گرويده اند ، كتاب مقدس شان \" اوستا \" نام دارد . اين قوم كتاب مقدس خود را در داستان استيلاى اسكندر بر ايران به كلى از دست دادند ، و حتى يك نسخه از آن باقى نماند ، تا آنكه در زمان ساسانيان مجددا نوشته شد ، آنچه از دين مجوسييت مسلم است كه براى جهان دو مبدأ تصور كرده‌اند ، يكى مبدأ خير ، و ديگرى مبدأ شر . اولى نامش \" يزدان \" و دومى \" اهريمن \" و يا اولى \" نور \" ، و دومى \" ظلمت \" است . و آتش را مقدس مى دانند .\r\nو اما مراد از \" مشركين \" همان وثنىها هستند كه بت ها را مىپرستيدند ، و سه مذهب دارند ، يكى مذهب وثنيت صابئه ، و يكى وثنيت برهمائيه ، و سومى بودايى و بت پرستان حجاز و اماكن ديگر هرچه مى خواستند مى پرستيدند ، و اصل منظمى ندارند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nتشريع جهاد\r\nدر مكه مكرمه در طول سيزده سال ، مسلمانان مورد شكنجه و آزار بودند ، و به طبيعت حال جمعى از جوانان خواهان مقابله بالمثل بودند و از آن حضرت ( ص ) اذن مى خواستند كه خداوند اذن آن را نداد ، دليل آن روشن بود ؛ زيرا مسلمانان اندك بودند ، و به اندك درگيرى همه كشته مى شدند ، وقتى مسلمانان در مدينه آمدند و محل خوبى پيدا كردند ، وضع آنان از نظر كيفى و كمى بهتر شد و به اعتقاد جمعى « 1 » به اين آيه اذن جهاد به آنان داده شد :  « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ » .  ( سوره حج ، آيه 39 ) . براى كسانى كه مورد قتال واقع مى شوند ، اذن داده شده ( كه بجنگند ) و خداوند بر يارى آنان توانمند است .\r\nظاهر آيه سابق بر اين آيه ( آيه 38 ) كه مى فرمايد :  « إِنَّ اللَّهَ يُدافِعُ عَنِ الَّذِينَ آمَنُوا . . . . » .  نيز مقدمه صدور همين اذن قتال است و قرآن علت اين اذن قتال را مظلوميت مأذونين مىداند ، يعنى مسلمانان مهاجرين در مكه در مدت سيزده سال به انواع ستم هاى گوناگون گرفتار بودند ، و بعد از همه آن مظالم ، سه سال در دره ابى طالب - مكانى بين شهر مكه و محل حجون كه فعلا مورد ديد حاجيان است - از همه وحشتناك تر بود ؛ مسلمان را مجبور به ترك وطن و هجرت به حبشه و مدينه نمودند .\r\n\r\n\r\n","description":"","footnote":"\r\n( 1 ) - به قولى اولين آيه‌ى كه جهاد را مشروع دانست ، آيه 190 سوره بقره بوده :  « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ » .  و به قولى آيه 111 سوره توبه بوده :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ » .  و اين آيه جهادى ابتدايى و دفاعى هردو را شامل مىشود .\r\n","page_name":" 109 ","page_number":109},
  {"content":"\r\n\r\n\r\nيك سوال مهم\r\nاين آيه تنها جهاد دفاعى را اذن داده است يا جهاد دفاعى و ابتدايى هردو را ؟\r\nمناسبت جمله  « يُقاتِلُونَ »  مشروعيت جهاد دفاعى است و مناسبت جمله  « ظَلَمُوا »  جهاد ابتدايى و دفاعى مى باشد كه ظلم گذشته سبب اذن مطلق جهاد به هردو قسم آن مىشود .\r\nيك احتمال ديگر هم مى رود كه هردو جمله مذكور تنها جنگ دفاعى را اذن داده باشد ، ولى در هر صورت اين آيه تنها به مهاجرين مكه به قرينه  « بِأَنَّهُمْ ظُلِمُوا »  اذن جهاد را داده است نه به همه مهاجرين ، تا چه رسد به انصار و ساير مسلمانان .\r\nبلى آيات ديگر قرآن جهاد ابتدايى و دفاعى را واجب نموده است و به نظر نگارنده كه در كتاب حدود الشريعة نوشته ام ، وجوب ابتدايى جهاد - تا چه رسد به وجوب دفاعى آن - تا امروز و تا قيامت باقى مى باشد و نظر مشهور اماميه كه وجوب جهاد ابتدايى را مشروط به اذن امام معصوم مى دانند ، فاقد دليل معتبر است ؛ و اجماع منقول و يا روايات غير معتبرة السند ، آيات محكمات قرآن را تخصيص يا تقييد نمى تواند .\r\nآيه معنونه هرچند از مجرد اذن صحبت مىكند ، ولى معلوم است كه جهاد به عنوان يك عمل جان‌بر كه قتل نفوس و قطع اعضاى بدن و اتلاف اموال و آوارگى مردم را دربر دارد ، نمىشود كه از دو حكم الزامى حرمت و وجوب بيرون باشد .\r\n\r\nدفاع و دفع خداوند\r\nدر آيه 38 سوره حج مى فرمايد :  « إِنَّ اللَّهَ يُدافِعُ عَنِ الَّذِينَ آمَنُوا . . » .  و در آيه چهلم آن مى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nفرمايد :  « وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوامِعُ  « 1 »  وَ بِيَعٌ  « 2 »  وَ صَلَواتٌ  « 3 »  وَ مَساجِدُ يُذْكَرُ فِيهَا اسْمُ اللَّهِ كَثِيراً . . . » . \r\nدفاع خداوند از مؤمنين و دفع كفار از معابد خداپرستان ممكن است گاهى به فعل خداوند باشد و گاهى به فعل خود بندگان مؤمنين ، و از نظر عقل استناد يك فعل به سبب قريب و سبب متوسط و سبب بعيد ( اراده خداوند ) صحيح است ، مانند نسبت وفات به خداوند ، ملك الموت و ملايكه زير دست عزراييل كه وظيفه آنان توفاى نفوس است .\r\nدر حقيقت دفاع از معابد ، دفاع از دين است تا مؤمنين از تدين به دين به كمال متوقع خود برسند .\r\n\r\nثواب هجرت در راه خدا\r\n « وَ الَّذِينَ هاجَرُوا فِي سَبِيلِ اللَّهِ ثُمَّ قُتِلُوا أَوْ ماتُوا لَيَرْزُقَنَّهُمُ اللَّهُ رِزْقاً حَسَناً وَ إِنَّ اللَّهَ لَهُوَ خَيْرُ الرَّازِقِينَ . » .  ( سوره حج آيه 58 ) . و كسانى كه در راه خدا هجرت كردند ، سپس كشته شدند يا به مرگ طبيعى از دنيا رفتند ، خداوند به آن‌ها روزى نيكويى مىدهد ؛ كه او بهترين روزىدهندگان است .\r\nشكى نيست كه هجرت براى حفظ دين ثواب زيادى دارد ، ولى رزق حسن در اين آيه ظاهرا متفرع بر هجرت تنها نيست ، بلكه بر آن و كشته شدن يا مردن مترتب است ؛ بنابر اين\r\n\r\n\r\n","description":"","footnote":"\r\n( 1 ) - جمع صومعه كه به فارسى دير ناميده مىشود ، عبادت گاهى كه بالاى كوه ها و يا بيابان هاى دور دست ساخته مى شده .\r\n( 2 ) - جمع بيعه به كسر \" باء \" معبد يهوديان و نصارى كه در اصطلاح امروز كنيسه و كليسا ناميده مىشود .\r\n( 3 ) - به معناى مصلى و نمازگاه يهود است و بعضى صومعه و بيعه را از نصارى مى دانند و يكى مخصوص تاركان دنيا است .\r\n","page_name":" 111 ","page_number":111},
  {"content":"\r\n\r\nروزى نيكو كه در آيه برآن از سه طريق تأكيد شده ، رزق مخصوص به برزخ است و رزق بهشتى در آيه بعدى بيان شده است . و الله اعلم .\r\n\r\nتعقل دل‌ها\r\n « أَ فَلَمْ يَسِيرُوا فِي الْأَرْضِ فَتَكُونَ لَهُمْ قُلُوبٌ يَعْقِلُونَ بِها أَوْ آذانٌ يَسْمَعُونَ بِها فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ » .  ( سوره حج ، آيه 46 ) . آيا آنان در زمين سير نكردند ، تا دلهايى داشته باشند كه حقيقت را با آن درك كنند ؛ يا گوشهاى شنوايى كه با آن ( نداى حق را ) بشنوند ؟ ! چرا كه چشم هاى ظاهر نابينا نمىشود ، بلكه دلهايى كه در سينه‌هاست كور مىشود .\r\nقلبى كه در صدر است ، همان قلب گوشتى است و يكى از عضلات بدن است كه مانند همه عضلات فاقد ادراك و علم و عقل و مرض شك و نفاق و قساوت و همه صفات نفسى مى باشد . اينجا اين سوال مى ماند كه آيا بين قلب مذكور و روح واسطه‌ى است كه قرآن ادراك روح را به قلب نسبت مىدهد ؟\r\nظاهرا تا كنون اين واسطه از نظر علمى مجهول مانده است ، و تفسير عده‌ى از آياتى كه در آن به قلوب انسان تعقل و امثال آن نسبت داده شده مجهول مى ماند تا علم به آن دست رسى پيدا كند .\r\n\r\nوقوع آسمان بر زمين\r\n « وَ يُمْسِكُ السَّماءَ أَنْ تَقَعَ عَلَى الْأَرْضِ » .  ( سوره حج ، آيه 65 ) .\r\nخداوند آسمان را نگاه مى دارد تا بر زمين نيفتد .\r\nاگر مراد از آسمان كرات آسمانى باشد ، مطلب روشن است . و اگر مراد از آسمان معناى\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nلغوى آن باشد كه مجرد فضا است ، تفسير آيه مشكل مىشود ؛ زيرا سقوط فضا تصور درستى ندارد ؛ ولى از عده اى از آيات شريفه استفاده مىشود كه آسمان شىء موجود است .\r\nاز بعضى دانشمندا در قرن 21 ميلادى نقل شده كه آسمان بافت نازك و محكمى است كه ستاره ها در اوست و الله العالم . يعنى مؤلف چيزى در اين مورد نمى داند .\r\n\r\nاهمال حيات در برزخ\r\n « وَ هُوَ الَّذِي أَحْياكُمْ ثُمَّ يُمِيتُكُمْ ثُمَّ يُحْيِيكُمْ إِنَّ الْإِنْسانَ لَكَفُورٌ » .  ( سوره حج ، آيه 66 ) . و او خدايى است كه شما را زنده نموده است ، بعد شما را مى ميراند ، سپس شما را زنده مى گرداند ؛ تأكيدا انسان خيلى ناسپاس است .\r\nترتيب طبيعى اين بود كه از حيات برزخى هم يادآورى مى شد كه در خيلى از موارد ذكر آن مهمل مانده است كه احتمالا يك وجه آن يك نواختى عالم برزخ باشد كه در اين مرحله مكلفين به يك راحتيى ضعيف و ناراحتيى خفيف گرفتار اند ؛ ولى بايد بگوييم خداوند بهتر مىداند كه چرا از آن ياد نفرموده است .\r\nبه هر صورت حيات برزخى فى الجمله از قرآن و احاديث ثابت است كه ما در كتاب معاد و معاد صراط الحق جزء چهارم آن را تفصيل داده ايم . و اين حيات حيات روح با جسم لطيف است .\r\n\r\nهر امتى عبادتى دارد\r\n « لِكُلِّ أُمَّةٍ جَعَلْنا مَنْسَكاً هُمْ ناسِكُوهُ » .  ( سوره حج ، آيه 67 ) . براى هر امّتى عبادتى قرار داديم ، تا آن عبادت را ( در پيشگاه خدا ) انجام دهند .\r\nمنسك - چه خصوص عبادت باشد يا مطلق اطاعت و بندگى - شامل همه واجبات و ترك محرمات و حتى شامل مستحبات و مكروهات مى باشد . در ساير آيات و احاديث ذكر نشده\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nآيا مىشود عموم امت را به امت هاى اولى العزم تفسير كنيم يا به امت هاى جمعى از رسولان نيز كه دين خاصى آورده باشند ؟\r\n\r\nقدر خداوند\r\n « ما قَدَرُوا اللَّهَ حَقَّ قَدْرِهِ » .  ( سوره حج ، آيه 74 ) .\r\nظاهرا مراد از اين قدر ، همان قدرى است كه قرآن براى عموم مردم بيان كرده است كه در مورد ذات خداوند و دين او بفهمند .\r\nو اما شناخت خداوند به نحوى كه او واقعيت عينى دارد ، براى تمام ملايكه و انبياء و رسل و حتى شخص پيامبر اسلام ( ص ) غير ممكن است .\r\n اعتصام الورى بمعرفتك * عجز الواصفون عن صفتك\r\nتب علينا فإننا بشر * ما عرفناك حق معرفتك \r\nدليل استحاله معرفت ذات و حقيقت صفات ذاتى او براى مخلوق و ما سوى الله دو وجه است :\r\nاولا ) خداوند موجود خارجى صرف است و ماهيت ندارد تا در ذهن و هر وعاى علمى مخلوق در آيد .\r\nثاينا ) خداوند لايتناهى است و موجودات همه متناهى و محدود اند ، و لايتناهى در ادراك متناهى نگنجد .\r\n\r\nتفسير سوره مؤمنون\r\nسوره مؤمنون بيست و سومين سوره و مكى است ، داراى 118 آيه و به باور جمعى محتويات سوره بايد 119 آيه حساب شود . به هر حال اين سوره داراى 1840 كلمه و 4802\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nحرف مى باشد .\r\n\r\nزكات\r\n « وَ الَّذِينَ هُمْ لِلزَّكاةِ فاعِلُونَ . » .  ( سوره مؤمنون ، آيه 4 ) . و آن‌ها كه زكات را انجام مىدهند .\r\nمقتضاى سياق اين آيه با آيه دوم اين است كه زكات مذكور زكات مالى مى باشد ، ولى مشكل اين است كه زكات در مدينه واجب شده و اين سوره مكى مى باشد ، و لذا بعضى زكات را به معناى مال زكوى معنا نكرده ، بلكه به معناى اين باشد كه مال خود را پاك كند و حرام خور نباشد . يا مراد اين باشد كه مؤمنين انفاق هاى مستحب مالى مى كنند . و ممكن است مراد از زكات طهارت نفس باشد . و الله العالم .\r\n\r\nارث فردوس « 1 »\r\n  « أُولئِكَ هُمُ الْوارِثُونَ ، الَّذِينَ يَرِثُونَ الْفِرْدَوْسَ هُمْ فِيها خالِدُونَ . » .   ( سوره مؤمنون ، آيه 10 و 11 ) . ( آرى ، ) آنان وارثانند ! ( وارثانى ) كه فردوس را ارث مىبرند ، و جاودانه در آن خواهند ماند .\r\nيعنى صاحبان خصايل هشتگانه كه در آيات گذشته بيان شد ، بهشت فردوس را به ارث مى برند ، همان گونه كه وارث ، مال مورث را به طور رايگان به ارث مى برند .\r\nدر مورد تطبيق ارث بر رسيدن به بهشت و نعمت هاى آن به مؤمنين مفلحين ، چيز هاى گفته اند ؛ به نظر مى رسد كه از نظر عقلى ثواب دادن به بندگان مؤمنين متقى و حتى به انبياء و رسولان معصومين بر خالق و رازق و به وجود آورنده و حافظ آنان واجب نيست .\r\nموجودى كه در بقاى هر لحظه خود ، از لطف و احسان رب خود مستفيض مىشود و\r\n\r\n\r\n","description":"","footnote":"\r\n( 1 ) - بعضى فردوس را به بالاى بهشت تفسير كرده‌اند .\r\n","page_name":" 115 ","page_number":115},
  {"content":"\r\n\r\nهمه نيرو هاى مادى و معنوى او از خالق او لحظه به لحظه « 1 » مى رسد ، و هدايت فطرى و تشريعى او نيز از جانب معبود است و همه روزى او از رازق اوست ؛ و مخلوقى كه در نعمت هاى غير قابل حساب غرق است ، ديگر حقى در صرف عمر خود در رضاى خالق خود ، ندارد ؛ لذا رسيدن به بهشت پرنعمت به منزله ارث بردن است كه مجانى مى باشد .\r\n\r\nتنبيه بر چند امر\r\n1 - باب افعال براى فعل متعدى مىآيد و حتى افعال لازم را به اين باب براى تعدى مى آورند ، مثل \" كرم \" و \" اكرم \" ؛ ولى در چند مورد اين باب به معناى لازم آمده است . كه يكى از آن موارد \" افلح \" است كه در اول اين سوره آمده است ، يعنى مؤمنانى كه داراى صفات خشوع در نماز ، « 2 » و روى گردانى از لغو و بيهودگى كه بيرون از هدف زندگانى است ، و دادن مال و يا تزكيه نفس ، و يا هر عملى كه پاكى باطن را مىآورد ، و حفظ دستگاه تناسلى از حرام ، و رعايت امانت هاى مردم ، و عهد شان ، و محافظت ( برهمه اجزاء و شرايط نماز ) دارند ، به پيروزى مقصود مى رسند ، همانند كسى كه پوسته جوز را مى شكند و مى شكافد و به مغز مى رسد .\r\n2 - يكى از صفات فوق ، عفت و نگهدارى دستگاه تناسلى از آميزش حرام است ؛ ولى در مورد ازواج ( زنان قانونى ) ملامتى نيست و مباشرت با آنان طبيعى است . و زوجيت دوگونه\r\n\r\n\r\n","description":"","footnote":"\r\n( 1 ) - در كلام و حكمت ثابت و مبرهن شده كه وجود ممكنات در بقاى خود نيازمند به افاضه لحظه به لحظه و ثانيه به ثانيه واجب الوجود است ؛ و اين موضوع مانند دو دو چهار ، روشن و قطعى مى باشد .\r\n( 2 ) - خشوع يك نوع تواضعى قلبى و روحى است كه بر بدن نيز تأثير مى گذارد كه در همه حالات ، مطلوب است ؛ و در نماز مطلوب تر . خداوند آن را نصيب همه بگرداند ! يكى از بهترين كارخانه توليد خشوع ، دعاى كميل است كه از دل خاشع و روح ملكوتى حضرت على سر زده است .\r\n","page_name":" 116 ","page_number":116},
  {"content":"\r\n\r\nاست ، دايمى و موقت كه در صدر اسلام حضرت پيامبر و صحابه كرام آن را عملا اثبات كرده‌اند .\r\nخليفه ثانى به عنوان ولى امر و حاكم قسم دوم را ممنوع كرد ، و اين صلاحيت ( احكام سياسى براى ؛ ولى امر قانونى ) قابل مناقشه نيست ، ولى بعد از درگذشت خليفه منع او از بين مى رود و حكم دايمى شرعى كه جواز متعه و نكاح موقت باشد ، بر قرار مى گردد . حكم شرعى را هيچ كسى حتى خود پيامبر اكرم ( ص ) حرام دايمى نمى تواند .\r\nخلاصه كلام كه در امر ازدواج دو دسته اشتباه كرده‌اند :\r\n1 . كسانى كه ازدواج را به كلى ترك مى كنند ، مانند علماى نصارى كه در خفا مجبور مى شوند به محرمات ديگر مبتلا شوند و رسوايى هاى آنان در قرن بيست و قرن حاضر ( عصر ارتباطات ) به آبروريزى كليسا و روحانيت مسيحيت منجر شد .\r\n2 . كسانى كه ازدواج موقت را زنا مى دانند در حالى كه پيامبر و صحابه آن را عملا انجام داده اند .\r\nعذرى كه بعضى از اين افراد بيان كرده‌اند كه نكاح موقع ( متعه ) زنا است ؛ ولى اسلام در اول كار آن را تجويز كرد تا زنا تدريجا ترك شود ، بسيار غلط است . اگر ثابت شود كه آن حضرت ( ص ) و صحابه اولين مهاجرين اين عمل را انجام داده ، معناى حرف اين بى خردان لجوج و غافل اين مىشود كه بالاترين شخصيت هاى جهان اسلام زنايى كه اضطرارا حلال شده بود ، انجام داده اند ! آيا عقلاى مؤمنى كه شيرينى ايمان در كام شان رفته اين ياوه گويى ها را مى پذيرند ؟ ! ! !\r\nحقيقت اين است كه نكاح و ازدواج گاهى دايمى و گاهى موقتى است ، هردو محتاج به عقد و مهر است و تا حدودى شرايط آن ها يكى است ؛ و در بعضى شرايط مختلف اند . و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمشروعيت هردو قسم مورد اتفاق قرآن و مسلمين است و اختلاف در اين است كه آيا جواز نكاح موقت فعلا باقى است و يا به نهى خليفه دوم از بين رفته است .\r\nبه نظر من ؛ ولى مسلمين به استناد بعضى از محاذير و مصالح مىتواند ، حلالى را موقتا حرام سازد و معناى ولايت فقيه نيز در فقه شيعه همين امور است ؛ ولى هيچ مجتهد و خليفه نمى تواند احكام ثابت اسلامى را براى هميشه نسخ كند .\r\nهمه دستورات سياسى حكومتى به فوت حاكم از بين مى رود و حكم واقعى دايمى شرعى دوباره به هر حالت اولى خود بر مى گردد .\r\nامامان اهلبيت همه به جواز آن ( نكاح موقت ) مطابق آيه قرآن حكم فرموده اند و عمل مذكور جايز است ؛ نبايد كه تعصبات غير دينى به اخوت اسلامى آسيبى برساند .\r\nاگر دانشمندان محترم اهل سنت از باب احتياط به نكاح موقت عمل نكنند ، شيعيان بر آنان هيچ ايرادى ندارند ؛ چون نكاح موقت جايز است نه واجب .\r\nاگر شيعيان به استناد قرآن و فتواى امامان اهلبيت پيامبر ( ص ) - كه انظار شان در نصوص كثيره كه در كتب حديثى فريقين وارد شده ، بر مسلمانان حجت شده و تمسك به آنان موجب عدم گمراهى قرار داده شده « 1 » - به نكاح موقت عمل مى كنند ، نبايد اهل سنت بر برادران شيعه خود ، خورده گيرى كنند ، تا چه رسد كه بدگويى نمايند . للمصيب اجران و للمخطىء اجر واحد . با دوام باد برابرى و برادرى و همكارى شيعه و سنى در همه سرزمين هاى اسلامى .\r\n\r\nمراتب خلقت آدمى\r\n  « ثُمَّ جَعَلْناهُ نُطْفَةً فِي قَرارٍ مَكِينٍ ، ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ  \r\n\r\n\r\n","description":"","footnote":"\r\n( 1 ) - اين تارك فيكم الثقلين ، كتاب الله و عترتى ، ما ان تمسكتم بهما لن تضلوا بعدى ابدا . ( حديث متواتر نبوى ) .\r\n","page_name":" 118 ","page_number":118},
  {"content":"\r\n\r\n عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ » .  ( سوره مؤمنون ، ايات 13 و 14 ) .\r\nنطفه را در رحم كه دژ مستحكمى است قرار داديم ، بعد نطفه را علقه ( خون بسته ) آفريديم و علقه را مضغه ( مانند گوشت جويده ) و مضغه را به استخوان ها تبديل و آفريديم ، و بر استخوان ها لباس گوشتى پوشانيديم ، بعد ( اين حمل را ) مخلوق ديگرى پديد آورديم ( كه از ارتباط روح انسانى به آن ، انسان زنده به وجود آمد ) ، پرخير و بركت است خداوندى كه نيكوترين خالقين است .\r\nممكن است مراد آيه همين عناوين مذكور كه از ظواهر الفاظ اين دو آيه فهميده مىشود ، باشد ؛ و ممكن است بيان حال نطفه در مراحل مختلف تا پنج ماه باشد كه روح به بدن كامل جنين تعلق مى گيرد و انسان مى گردد كه گاهى در مرحله تكامل شبيه خون بسته و گاهى شبيه خون پيچيده بگردد .\r\nاين آيه ظاهرا هرچند زمان پديد آمدن گوشت حمل را بيان نكرده ، « 1 » ولى دلالت ندارد كه استخوان ها قبل از گوشت به وجود آمده است ، تنها اين مطلب به دست مىآيد كه استخوان ها پس از آفرينش ، پوشش گوشتى يافته است .\r\nقابل توجه !\r\nنگارنده در اروپا در دوران جهاد كشور كه براى تداوى رفته بودم و در عين حال مشغول تأليف كتاب \" الفقه و مسائل طبية \" بودم ، يك مقدار تفحص نمودم كه علم جنين شناسى ( امپرايولوژى ) در مورد تكامل جنين در رحم زن چه نظرى دارد ؟ يكى به من سيدىاى را داد\r\n\r\n\r\n","description":"","footnote":"\r\n( 1 ) - و مىشود همين مضغه كه ذكر شده همان مرحله ابتدايى گوشت باشد كه هيچ بعدى ندارد .\r\n","page_name":" 119 ","page_number":119},
  {"content":"\r\n\r\nكه يك دكتور آلمانى ( يا انگليسى ) كه برادر ديگر او كشيش بوده ، عكس هاى رنگى از رحم حامله گرفته و گفته كه آنچه از حالات جنين در رحم به دست مىآيد كاملا منطبق با قرآن است ! ولى من به اين معجزه قرآن مسلمان نمى شوم ، چون فاميلم مسيحى و برادرم كشيش است ( و روابط ما به هم مى خورد ) .\r\nمن آن سيدى را با خود آوردم ، ولى در آن عكس رنگى نديدم و نمى دانم كه چرا سيدى خراب شده بود . در ايران هم من مقدارى تفحص كردم ، ولى چيزى پيدا نكردم . اميدوارم روزى اين توصيف قرآن حسى شود كه معجزه ديگرى بر معجزات علمى قرآن افزوده شود .\r\nاين اميدوارى را با ذكر اين آيه به پايان مى برم :  « هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ لا إِلهَ إِلَّا هُوَ الْعَزِيزُ الْحَكِيمُ . » .  ( سوره آل عمران ، آيه 6 ) . او خدايى است كه شما را در ارحام هرگونه ( مطابق علم بى پايان و قدرت بى پايان ) ، كه بخواهيم صورت سازيى و صورت بندى مىكنيم ، معبودى جز خداوندِ توانا و حكيم ، نيست .\r\nواقعا مليارد ها صورت هاى مختلف افراد انسان بنفسه ، بزرگترين معجزه الهى و قوى ترين برهان علمى بر علم و قدرت و حكمت اوست .\r\nتوجه ! بعيد نيست كه انشاء با آفريدن و خلق يكى باشد ، چون روح و بدن هردو پس از آفريدن آن ها محتاج به تربيت تكوينى و تشريعى است و نبات و حيوان نيزچنين است ، منتها از خارج مى دانيم كه احسن الخالقين بيشتر به خاطر روح با استعداد است .\r\nخلق گاهى به معناى ايجاد صرف است و گاهى به معناى ايجاد و اندازه گيرى و گاهى احتمالا به معناى مطلق اندازه گيرى مىآيد ؛ و نكته مهم اين كه خدا خالق ماده و صورت مجرد است و غير خدا تنها صورت را مى آفرينند ، مانند عيسى كه از ماده گل صورت پرنده\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nرا ساخت . ( سوره مائده ، آيه 110 ) .\r\n\r\nيك سوال مهم\r\nآيا از آيه مباركه كه بعد از خلق بدن در رحم و تعلق روح انسانى - كه مجرد است و مكانى ندارد و تعلق آن به بدن تعلق تدبيرى است - كه الله را به احسن الخالقين وصف نموده ، مىشود انسان را افضل المخلوقات دانست ؟\r\nمىشود به آن جواب مثبت داد ، و آيه مباركه  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ . » .  « 1 » ( سوره بينه ، آيه 7 ) ، را مى توان بر آن دليل آورد ، زيرا مراد از كسانى كه ايمان آورده اند و عمل صالح انجام داده اند به قرينه آيه گذشته ( بينه 6 ) انسان ها است ؛ بنابر اين انسان هاى مؤمن صالح ، خير البريه ( بهترين مخلوقات ) هستند .\r\nولى با اندك دقت اين استدلال رنگ مى بازد ؛ اولا از كلمه احسن الخالقين ، عظمت انسان مخلوق به دست مىآيد ، ولى بهتر بودن و افضليت او به دست نمىآيد ؛ ممكن است مخلوقات برتر از انسان هم در كاينات و سياره هاى كهكشان ها خلق شده باشند . و يا حداقل همسان و مساوى با او باشند .\r\nو آيه ششم سوره بينه مانند آيه هفتم آن ( شر البرية و خير البرية ) ربطى به فضيلت و احسنيت تكوينى كه از آيه معنونه  ( فَتَبارَكَ اللَّهُ أَحْسَنُ الْخالِقِينَ )  به دست مىآيد ، ندارد ؛ بلكه فضيلت و برترى تشريعى مؤمنين را از كفار اهل كتاب و مشركين بيان مى دارد و ربطى به بيان برترى تكوينى او ندارد .\r\n\r\n\r\n","description":"","footnote":"\r\n( 1 ) - كسانى كه ايمان آوردند و اعمال صالح انجام دادند ، بهترين مخلوقات ( خدا ) هستند .\r\n","page_name":" 121 ","page_number":121},
  {"content":"\r\n\r\nبلكه آيه مباركه  « وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا . » .  « 1 » ( سوره إسراء آيه 70 ) . دلالتى بر برترى بنى آدم مكرم بر كثيرى از مخلوقين دارد ، پس ممكن است قليلى از مخلوق ديگر همسان انسان در كمالات و فضايل تكوينى او باشد .\r\nو اما احتمال برترى تكوينى و وجودى قليل مخلوقات از انسان ، ظاهرا با آيه مباركه  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ . » .  « 2 » ( سوره تين ، آيه 4 ) . باطل مىشود .\r\nآخرين كلام در مورد آيه 14 و 15 سوره مؤمنين اين است كه حيات برزخى را مهمل گذاشته اند .\r\n\r\nهفت آسمان\r\n « وَ لَقَدْ خَلَقْنا فَوْقَكُمْ سَبْعَ طَرائِقَ  « 3 »  وَ ما كُنَّا عَنِ الْخَلْقِ غافِلِينَ . » .  ( سوره مؤمنون ، آيه 17 ) . ما مؤكدا بر بالاى ( سر ) شما هفت طريق آفريديم و ما از خلق ( مخلوق خود ) غافل نبوده ايم .\r\nظاهرا مراد از هفت راه بالاى سر ما ، همان آسمان هاى هفت گآن‌هاى است كه مكررا در قرآن مجيد از آن ها با نام زمين ياد آورى شده است .\r\nبعضى از مفسرين معاصر ما كه فعلا فوت شده ( رحمه الله ) ، هفت آسمان را در محدوده هواى زمين منحصر دانسته و از پنج آسمان نام برده و معرفى دو آسمان ديگر را به كشف علمى آينده موكول كرده است . ( قاموس قرآن ) .\r\nبعضى از مفسرين معاصر ما كه زنده و مشغول خدمت به دين است ، مدار اين هفت آسمان\r\n\r\n\r\n","description":"","footnote":"\r\n( 1 ) - و آن ها را بر بسيارى از موجوداتى كه خلق كرده‌ايم ، برترى بخشيديم .\r\n( 2 ) - ما انسان را در بهترين صورت و نظام آفريديم .\r\n( 3 ) - طرائق : جمع طريقة ؛ و طرق : جمع طريق .\r\n","page_name":" 122 ","page_number":122},
  {"content":"\r\n\r\nرا به شش سياره‌ى كه فوق زمين در زير سيطره جاذبه خورشيد در حركت هستند ، با مدار كره ماه ، هفت آسمان شمرده است .\r\nالبته كه خود زمين در مقابل آسمان ها در قرآن قرار گرفته ، نه اين كه خود آسمانى باشد و نيز دو سياره ديگر منظومه شمسى ( عطارد و زهره ) مدار شان زير مدار زمين است نمىشود كه آسمان شمرده شوند ، در حالى كه شش سياره ديگر مدار شان بيرون مدار زمين و شبيه طبقاتى كه يكى بر فراز ديگرى قرار گرفته است ، به منزله آسمان زمين هستند .\r\nاين نظريه مثل نظريه سابق مجرد فرضيه ذهنى اين دانشمند است و ارزشى ندارد .\r\nبعضى از دانشمندان پيش از ما ( شهرستانى مرحوم ) كه يادم مانده در كتاب هيئت و اسلام خود سيارات خورشيد را يازده تا شمرده و دليل آن آيه اى است كه يوسف مىگويد خواب ديدم يازده كوكب براى من سجده مىكردند و مىگويد اگر امروز بعضى از اين يازده سياره كشف نشده ، در آيند كشف مىشود .\r\nاين هم مجرد فرضيه ذهنى است .\r\nما در اين كتاب و در كتاب هاى ديگر خود در مورد هفت آسمان ديگر بحث هايى نموده ايم ، ولى اين آيه بر فرضى كه در مورد هفت آسمان باشد ، بيان كننده اين مطلب است كه آسمان ها مجرد فضايى است كه راه مى باشد و اين آسمان ها غير از سياره ها و ستاره ها است . و آنچه كه صاحب نظريه دوم گفته كه سياره ها راه هاى ملايكه است . احتمالى است بعيد از ذهن .\r\nبلكه ستاره گان و سياره ها موجودات آسمانى هستند ، نه خود آسمان ها و اين كه اين آسمان ها ، مجرد فضا و امر اعتبارى هستند ، يا بافتى رقيق منسجم و موجود خارجى مى باشند ؟ كه بعضى از نويسندگان ادعاى اثبات آن را در قرن بيست و يكم از ستاره شناسان و منجمين\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nنقل كرده‌اند ، محتاج به بحث اهل خبره است . و الله العالم .\r\nاگر بپذيريم كه آيه فوق ( آيه 17 سوره مؤمنون ) مبين معناى آسمان ها - كه در آيات زياد قرآن آمده است - مى باشد ، مطلب مهمى از قرآن در تفسير سموات ( آسمان ها ) به دست مىآيد كه فرق آسمان ها و كهكشان هاى امروزى مى باشد ، و نگارنده فعلا بر همين فرض اعتماد مىكند و فرق آسمان ها و كهكشان را فرق ظرف مكانى و مظروف آن مىداند . « 1 » و الله العالم .\r\n\r\nفوايد و اهميت خرما ، انگور و زيتون\r\n  « فَأَنْشَأْنا لَكُمْ بِهِ جَنَّاتٍ مِنْ نَخِيلٍ وَ أَعْنابٍ لَكُمْ فِيها فَواكِهُ كَثِيرَةٌ وَ مِنْها تَأْكُلُونَ ؛ وَ شَجَرَةً تَخْرُجُ مِنْ طُورِ سَيْناءَ   « 2 »   تَنْبُتُ بِالدُّهْنِ وَ صِبْغٍ لِلْآكِلِينَ . » .   « 3 » ( سوره مؤمنون ، آيه 19 و 20 ) .\r\nدر اين دو آيه از باغ هاى خرما و انگور ها و درخت زيتون خبر مىدهد و از بقيه ميوه جات به لفظ فواكه كثيره ياد مىكند ، كه مى فهميم فوايد اين سه نعمت خوردنى براى ما بسيار زياد است ؛ هرچند ميوه ها چه تازه و چه خشك براى بدن ما بسيار مفيد هستند و من در اين اواخر تنها روغن زيتون را مصرف مى كنم .\r\n\r\n\r\n","description":"","footnote":"\r\n( 1 ) - آسمان اول ظرف همه ستارگان محسوس است ،  « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ »  ( صافات ، آيه 6 ) ، و نيز ظرف سيارات غير محسوس كه به دور همين ستارگان مى گردند .\r\n( 2 ) - طور نام كوهى است در صحراى سينا واقع در مصر ، و ممكن است معناى لغوى مراد باشد كه چون سينا به معنا پردرخت و كوه زيبا و پربركت است ؛ و امروزه درخت زيتون در بسيارى از شهر ها وجود دارد و من اولين مرتبه آن را در دمشق در سال 1357 ش ، ديدم .\r\n( 3 ) - سپس به وسيلهء آن باغهايى از درختان نخل و انگور براى شما ايجاد كرديم ؛ باغهايى كه در آن ميوه‌هاى بسيار است ؛ و از آن ميخوريد ! و ( نيز ) درختى را كه از طور سينا مىرويد [ درخت زيتون 
  ] ، و از آن روغن و « نان خورش » براى خورندگان فراهم مىگردد ( آفريديم ) .\r\n","page_name":" 124 ","page_number":124},
  {"content":"\r\n\r\nو در علم غذا شناسى در عصر ما ( قرن بيست و يك ) كتاب هاى زيادى در سه نعمت مذكور و ساير ميوه جات و غيره نوشته شده و در اين چند سال اخير در قسمتى از تلفون هاى همراه معلوماتى زياد از انترنت ( كتاب مشترك بشر ) در اختيار انسان ها قرار گرفته كه در طول تاريخ انسانى سابقه نداشته است . روح ناطقه و مغز انسان از بالاترين نعمت هاى خلاق توانا و صانع قديم است .  « فَتَبارَكَ اللَّهُ أَحْسَنُ الْخالِقِينَ » . \r\n\r\nآيا هميشه انبياء حضور داشته اند ؟\r\n  « وَ لَوْ شاءَ اللَّهُ لَأَنْزَلَ مَلائِكَةً ما سَمِعْنا بِهذا فِي آبائِنَا الْأَوَّلِينَ ؛ إِنْ هُوَ إِلَّا رَجُلٌ بِهِ جِنَّةٌ فَتَرَبَّصُوا بِهِ حَتَّى حِينٍ » .   « 1 » ( سوره مؤمنون ، آيه 24 و 25 ) .\r\nاز اين جملات فوق سه مطلب به دست مىآيد :\r\n1 - انبياءدر همه زمان ها و در همه جا وجود نداشته اند ، براى اين كه سرشناسان قوم نوح ادعا مى كنند ما نبوت و رسالت فرد انسانى را در ( زمان ) اجداد خود نشنيده ايم .\r\nدر آيه 36 قصص نيز از قول فرعونيان به موسى چنان جواب داده شده . و در آيه 7 سور ص در مورد قرار دادن خدايان به يك خدا از قول سرشناسان ( ملاء ) چنين آمده است :  « ما سَمِعْنا بِهذا فِي الْمِلَّةِ الْآخِرَةِ » ؛  ولى معلوم نيست كه اينان در اين دعواى خود دروغگو بوده اند يا صادق ، و در همين كتاب ما در ذيل آيه  « وَ لِكُلِّ أُمَّةٍ رَسُولٌ )  مطالبى گفته ايم .\r\n2 و 3 - معلوم مىشود كه انسان ها از زمان نوح هم ملايكه را مى شناختند و هم جن را ، ظاهرا هردو دسته توسط انبياء معرفى شده اند . و بعيد نيست فرشته را حضرت آدم به فرزندان\r\n\r\n\r\n","description":"","footnote":"\r\n( 1 ) - اگر خدا مىخواست ( پيامبرى بفرستد ) فرشتگانى نازل مىكرد ؛ ما چنين چيزى را هرگز در نياكان خود نشنيده‌ايم ! او فقط مردى است كه به نوعى جنون مبتلاست ! پس مدّتى دربارهء او صبر كنيد ( تا مرگش فرا رسد ، يا از اين بيمارى رهايى يابد ! ) .\r\n","page_name":" 125 ","page_number":125},
  {"content":"\r\n\r\nخود معرفى كرده باشد ، چون وحى خداوند را فرشته مىآورده است .\r\nبلى اشتباه آنان در اين بوده كه فساد عقل را از جن مى دانسته اند و ديوانه را به نام جن زده ياد مىكرده‌اند ، كه عرب ها از همين مفهوم استعمال كرده‌اند و تا امروز در فارسى و عربى ديوانه را \" مجنون \" مى گويند ، هرچند در فارسى به بى عقل \" ديوانه \" گفته مىشود و در عربى عراق امروزه به او \" شماعى \" « 1 » و \" مخبل \" هم مى گويند .\r\nبلى استعمال لفظ مجنون در ديوانه از نظر واقعى درست نيست .\r\n\r\nيك مطلب مهم\r\nاز آيه 23 تا آيه 54 اين سوره كه تاريخ حضرت نوح تا حضرت موسى و عيسى و ساير انبياء ( عليهم السلام ) و امتهاى آنان به طور بسيار مختصر ذكر شده ، به دست مىآيد كه غالب افراد نوع انسانى از دستورات انبيايى كه براى هدايت آنان ارسال شده اند ، هيچ پيروى نكرده‌اند ؛ حتى طوفان بزرگ حضرت نوح و غرق همه كفار حتى فرزند نوح ( ع ) هيچ نفعى براى مردم حتى امت هاى پيامبرانى كه بعد از نوح آمده اند ، و حتى پيامبرى كه بلافاصله از نوح آمده ( آيه 32 ، احتمالا ثمود و پيامبر شان صالح ( ع ) ) تا چه رسد به ساير انبياء . و آيه 44 مىگويد كفار همه انبياء ر ا تكذيب كردند و به اراده خود دين الهى را رد كرده‌اندو آنان را به اندازه قدرت خود ناراحت نموده اند .\r\nفرد انديشمند مى داندكه ايمان و عبادت و اطاعت خدا ، علت اولى خلق و آفرينش اين نوع نبوده ، بلكه علت ثانوى بوده و گرنه خلقت كفار و منكرين و قاصرين لغو و بيهوده بوده .\r\n\r\n\r\n","description":"","footnote":"\r\n( 1 ) - يادم نيست كه شماعى مى گفتند ، يا شمائى .\r\n","page_name":" 126 ","page_number":126},
  {"content":"\r\n\r\nتعالى الله عن ذلك علوا كبيرا .\r\n\r\nولد براى خداوند\r\n « مَا اتَّخَذَ اللَّهُ مِنْ وَلَدٍ  « 1 »  وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ سُبْحانَ اللَّهِ عَمَّا يَصِفُونَ . » .  « 2 » ( سوره مؤمنون ، آيه 91 ) .\r\n\" إله \" گاهى به معناى معبود مىآيد كه ظاهرا در قرآن غالبا به همين معنا آمده است ؛ و گاهى به معناى خالق است كه در آيه فوق چنين است . خلاصه استدلال كه رد بر مشركين بى عقل مكه و در نهايت رد بر تمام مشركين آن عصر است كه آنان را ساكت گرداند اين است كه اگر دو خداى خالق مى بود هر يك با مخلوق خود مى رفتند و در جهان خلقت اختلاف و بى نظمى واقع مى شد .\r\nو نيز به حسب طبع اين گونه خدايان مورد نظر مشركين ، حتما بين آنان رقابت و كمكش واقع مى گرديد ، چنانچه بين پادشاهان قديم دايما يا غالبا درگيرى واقع مى شد و هركدام براى توسعه اقتدار و بسط حكومت حتى به وسيله كشتار مردم به برترى جويى عليه ديگرى پيكار مىكردند .\r\nاين يك بيان اسكاتى براى مشركين متعصب است ، كه در تصور آنان خالق واجب الوجود\r\n\r\n\r\n","description":"","footnote":"\r\n( 1 ) - بعضى مى گويند فرزند بر دوگونه است ، فرزندى كه قسمتى از حقيقت پدر خود را دارد ، و فرزند تشريفاتى تنها در نام . مشركين بعضى از جن و ملايكه را دختران خدا مى دانستند كه موجب شرك شد ؛ نصارى نيز در حق عيسى ( ع ) همين اعتقاد را دارند ، يهوديانى كه مى گفتند ما فزندان و دوستان خداييم ( نحن ابناء الله و احبائه ) قسم دوم فرزندى را قصد مىكردند .\r\n( 2 ) - خدا هرگز فرزندى براى خود انتخاب نكرده ؛ و معبود ديگرى با او نيست ؛ كه اگر چنين مىشد ، هر يك از خدايان مخلوقات خود را تدبير و اداره مىكردند و بعضى بر بعضى ديگر برترى مىجستند ؛ منزّه است خدا از آنچه آنان توصيف مىكنند .\r\n","page_name":" 127 ","page_number":127},
  {"content":"\r\n\r\nحكيم كه علم و قدرت مطلق دارد ، نمى آمد ؛ عجب از مفسرينى كه قصد دارند اين جملات را در قالب براهين فلسفى و دلايل عقلى كلامى بريزند و بيهوده وقت خود را تلف مى كنند و مطالعين خود را به شك مى اندازند و خود شان هم از عهده اثبات ادعاى خود برآمده نمى توانند !\r\n\r\nپناه بر خدا از اين تنگناه\r\n  « وَ قُلْ رَبِّ أَعُوذُ بِكَ مِنْ هَمَزاتِ الشَّياطِينِ ، وَ أَعُوذُ بِكَ رَبِّ أَنْ يَحْضُرُونِ » .   ( سوره مؤمنون ، آيات 97 و 98 ) .\r\n( رسول من ) بگو پروردگار من از وسوسه هاى شياطين به تو پناه مى برم ( و نيز ) بگو به تو پناه مى برم از اين كه شياطين پيش من حاضر شوند . . . .\r\nهمزه به معناى وسواسى است كه تحريك و فشار سخت دارد و از نوع خطرناك وسوسه است ، و بدتر از آن حضور شياطين در نزديك شخص است . حال اگر فردى ايمان و عمل صالحى داشته باشد همه آن ها دست خالى بر مى گردند و وسوسه هاى ضعيف و شديد آنان كارگر نمى افتد و گرنه مردم فاسق و ضعيف الايمان همچون گوسفندى بين حيواناتى است كه حال او را زار و تلخ مى كنند .\r\nمؤمنين بايد هميشه به ياد خدا باشند و در همه احوال از وسوسه هاى شياطين جن و انس به رحمت و لطف خدا پناه ببرند و از تقواى الهى مدد بگيرند كه تنها راه پيروزى بر همه شياطين است .\r\n دام سخت است مگر يار شود لطف خدا * ورنه انسان نبرد صرفه زشيطان رجيم \r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nبرزخ\r\n « وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ » .  ( سوره مؤمنون ، آيه 100 ) . پشت سر آنان ( يا پيش روى آنان ) برزخى است تا روزى كه مبعوث مى شوند .\r\nپس از مردن بدن زير خاك مى رود تا خاك شود و نزد اقوامى بدن سوزانده مىشود و گاهى به شكم حيوانات درنده و گاهى به شكم حيوانات دريايى و امثالها هويت خود را از دست مىدهد و به ذراتى تبديل مىشود . و روح كه زنده و سالم است به بدن برزخى تعلق مى گيرد و در عالم برزخ به زندگانى برزخى خود كه براى ما تفصيل آن مجهول و ناپيدا است ، ادامه مىدهد .\r\nبرزخ فاصله‌ى بين زندگى و زندگانى در اين كره زمين و روز قيامت است . عالم برزخ هم داراى زمان است و شب و روز دارد ، لذا در سوره مؤمنون آيه 46 آمده است كه فرعون و آل او صبح و عصر و شام آتش بر آنان عرضه مىشود و روز قيامت هم ( دستور مى دهيم ) آل فرعون را در عذاب شديدتر داخل كنند .\r\nنگارنده در كتاب معاد و جلد چهار صراط الحق ، عالم برزخ را تا حدى ممكن بيان نموده است ؛ ولى مع الوصف همه بايد بدانيم معلومات ما از عالم برزخ كه ناشناخته باقى مانده ، بسيار مبهم و پيچيده است .\r\n\r\nكم شمردن عمر دنيا\r\n   « قالَ كَمْ لَبِثْتُمْ فِي الْأَرْضِ عَدَدَ سِنِينَ ، قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ ، قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ . » .    « 1 » ( سوره مؤمنون ، آيات 112 ، 113 و 114 ) .\r\n\r\n\r\n","description":"","footnote":"\r\n( 1 ) - ( خداوند ) مىگويد : « چند سال در روى زمين توقّف كرديد ؟ » ( در پاسخ ) مىگويند : « تنها به اندازهء يك روز ، يا قسمتى از يك روز ! از آن‌ها كه مىتوانند به شمارند بپرس ! » خدا مىگويد : « ( آرى ، ) شما مقدار كمى توقّف نموديد اگر مىدانستيد ! » .\r\n","page_name":" 129 ","page_number":129},
  {"content":"\r\n\r\nبعضى از مفسرين معاصر مى گويند : « 1 » « منظور از اين پرسش از مدت درنگ در قبور است كه در چند آيه ديگر نيز آمده ، پس نبايد به قول آنانى كه گفته اند درنگ دنيا و احتمالا بعضى ديگر كه گفته اند مراد درنگ مجموع مكث در دنيا و برزخ مى باشد و خدا هم قول آنان را تصديق كرده ولى فرموده اى كاش آن را در دنيا مى دانستيد ، و قيامت را منكر نمى شديد . . .\r\nاين تفسير اشتباه است ؛ بلكه ظاهر آيه سوال از مقدار مكث در زمين و زندگانى دنيا مى باشد نه مكث برزخى ، دليلى وجود ندارد كه ارواح پس از جدايى از بدن در زمين باشند و يا اگر در زمين بيايند مقدار مكث آنان در زمين بيشتر از مكث در هوا باشد . و كلمه فى الارض قرينه مهمى است كه مسئول عنه مكث زندگانى مادى دنياست . و نيز از آيه تصديق قول كفار كه مسلما اشتباه است ، ثابت نيست ، بلكه آيه قلت مكث را ( نسبت به مكث آن جهان ) بيان مىكند .\r\nبلى آيات ديگرى مكث برزخى را سوال مى كنند كه از آنان معلوم مىشود كفار معمولى حيات برزخى ندارند و ما اين بحث را به طور مفصل در كتاب فوايد دمشقيه و كتاب روح و كتاب معاد نوشته ايم . و شايد در اين كتاب نيز در محل مناسب به اين آيات اشاره كنيم .\r\n\r\nهدف خلقت انسان\r\n « أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ . » .  ( سوره مؤمنون ، آيه 115 ) . آيا مى\r\n\r\n\r\n","description":"","footnote":"\r\n( 1 ) - ترجمه الميزان ، ج 15 ، ص 103 .\r\n","page_name":" 130 ","page_number":130},
  {"content":"\r\n\r\nپنداريد كه ما شما را بيهوده آفريده‌ايم ، و بسوى ما برگردانده نمىشويد ؟ !\r\nآيه مباركه به خوبى دلالت دارد كه رجوع به سوى خدا ( حساب ميدان قيامت و جزا دادن در بهشت و دوزخ ) هدف خلقت انسان است كه اگر اين رجوع محقق نشود ، آفرينش ما لغو و بى فايده مى بود .\r\nمؤلف اين اثر ، در چند مورد اين كتاب اين ظهور لفظى را به خاطر دلايل قوى تر و همچنين آيه مباركه  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ . » .  « 1 » ( سوره ذاريات ، آيه 56 ) ، برعلت غايى ثانوى حمل كرده است .\r\n\r\nتفسير سوره نور\r\nاين سوره داراى 64 آيه يا 62 آيه اگر آيه 37 و 44 دو آيه مستقل نباشد ، بوده و در مدينه نازل شده است .\r\n\r\nزمان نام گذارى سوره ها و دسته بندى آيات\r\nبعيد نيست اسامى سوره ها يا تعدادى از آن ها از دوره پيامبر ( ص ) بوده باشد ، كما اين كه دسته بندى آيات در مجموعه هايى نيز از همان زمان تحقق يافته و لفظ سوره را نيز خود آيات نازله ابداع فرموده كه در سوره نور اولين كلمه او ، همين كلمه سوره است كه از ماده سور به معناى بلندى است و بر ديوار بلندى كه جهت دفع دشمن در شهر ها مى ساختند ، اطلاق مى شد و من در كوچكى اين ديوار ها را در اطراف شهر خود قندهار ديده ام كه تا ساليان زياد پابرجا بودند و بعد آن ها را خراب كردند و به جاى آن ها و پيش آن ها ساختمان هاى رهايشى درست نمودند ، در واقع وقتى طياره ها در جمله اسلحه تهاجمى جا پيدا كردند ،\r\n\r\n\r\n","description":"","footnote":"\r\n( 1 ) - من جنّ و انس را نيافريدم جز براى اينكه عبادتم كنند .\r\n","page_name":" 131 ","page_number":131},
  {"content":"\r\n\r\nسور ها فلسفه‌ى وجودى خود را از دست دادند . قابل ذكر است كه قندهارى ها به اين ديوار ها قلاع مى گفتند ، و تا به امروز همين نام بين مردم مشهور است .\r\nبه هر حال همان گونه كه ديوار هاى بزرگ ، سرزمين ها و عمارات را از هم جدا مى كنند ، سوره هاى قرآن هم دسته هايى از آيات را از هم جدا مى سازند .\r\n\r\nاصل اولى در احكام اين سوره\r\n  « سُورَةٌ أَنْزَلْناها وَ فَرَضْناها وَ أَنْزَلْنا فِيها آياتٍ بَيِّناتٍ . » .   « 1 » ( سوره نور ، آيه 1 ) .\r\nدر اين جا دو بحث فقهى وجود دارد :\r\n1 - آيا مىشود از كلمه \" فرضناها \" استنباط كنيم كه تمام اوامرى كه در اين سوره ذكر شده ، براى وجوب شرعى آمده است و همه نواهى مذكوره آن براى حرمت شرعى آمده ، مگر اين كه قرينه معتبرى بر اثبات استحباب و يا كراهت آن قايم شود ؟ بعيد نيست چنين باشد .\r\n2 - در اين سوره به شهادت كلمه بينات ، آيه مجمل و متشابه وجود ندارد و ظواهر همه آيات حجت است ، مگر اين كه گفته شود خود آيه از متشابهات است و يا اقلا اطلاق نور بر خداوند متشابه است .\r\n\r\nحرمت عقد زانى و زانيه\r\n  « الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ ، الزَّانِي لا يَنْكِحُ إِلَّا زانِيَةً  \r\n\r\n\r\n","description":"","footnote":"\r\n( 1 ) - ( اين ) سوره‌اى است كه آن را فرو فرستاديم ، و واجب نموديم ، و در آن آيات روشنى نازل كرديم .\r\n","page_name":" 132 ","page_number":132},
  {"content":"\r\n\r\n أَوْ مُشْرِكَةً وَ الزَّانِيَةُ لا يَنْكِحُها إِلَّا زانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ » .  « 1 » ( سوره نور ، آيات 2 و 3 ) .\r\nذيل آيه صراحت دارد كه اهل ايمان نمى توانند زن زانيه را و يا مرد زانى را به عقد نكاح خود در آورند .\r\nو نيز نكاح مرد مشرك و زن مشركه بر زن و مرد مؤمن حرام است . و به نظر ما كفار مكلف به اصول و فروع دين خدا هستند و لذا بر آنان نيز نكاح زن و مرد مسلمان حرام است .\r\nنكاح هرچند گاهى بر دخول و گاهى بر عقد اطلاق مىشود ، ولى مراد در اين جا عقد است ، « 2 » و فرقى هم بين كافر مشرك و غير مشرك نيست .\r\n\r\nفروع اين بحث قرار زير است\r\n1 - زنا گاهى موجب جلد و گاهى موجب رجم و گاهى موجب قتل است . و تفصيل آن را در جزء اول \" حدود الشريعة فى محرماتها \" ذكر نموده ام و در همه كتب مبسوطه اين تفاصيل بيان شده و محتاج به تكرار آن ها در اين كتاب نيست .\r\n2 - احساسات انسانى در بسيارى از جوانب زندگانى اجتماعى كارساز و قداست دارد ، همان گونه كه تعقل ( احكام عقلى ) و ادراكات حسى آدمى بسيار مهم و نقش آفرين است . « 3 »\r\n\r\n\r\n","description":"","footnote":"\r\n( 1 ) - هر يك از زن و مرد زناكار را صد تازيانه بزنيد ؛ و نبايد رأفت نسبت به آن دو ، شما را از اجراى حكم الهى مانع شود ، اگر به خدا و روز جزا ايمان داريد ! و بايد گروهى از مؤمنان مجازاتشان را مشاهده كنند ! مرد زناكار جز با زن زناكار يا مشرك ازدواج نمىكند ؛ و زن زناكار را ، جز مرد زناكار يا مشرك ، به ازدواج خود درنمىآورد ؛ و اين كار بر مؤمنان حرام شده است ! .\r\n( 2 ) - دخول مجرد زناى محرم است ، طرفين آن دو مؤمن يا مشرك و يا يكى مشرك و ديگرى مؤمن باشند فرقى ندارد ، و اين آيه ناظر به اين فرض نيست .\r\n( 3 ) - نگارنده كم بضاعت از جوانى به اين فكر بوده ام كه چند درصد ، آدمى در زندگانى اجتماعى و فردى خود عقلانى\r\n","page_name":" 133 ","page_number":133},
  {"content":"\r\n\r\nولى در دين در مواردى از به كارگيرى احساسات نهى شده است كه يكى در اجراى حدود زنا است كه مىگويد حد صد شلاق را بر مرد و زن زناكار جارى كند و رأفت شما ( احساسات شما ) مانع آن نشود ، سپس در تأكيد شديد اين گونه انسان ها را از احساسات بى خود شان دور مى كنند كه اگر به خداوند و روز قيامت ايمان داريد احساسات شما مانع اجراى حد نشود .\r\nدر چند آيه قرآن محبت كفار بر مؤمنين حرام دانسته شده ، هرچند احسان به آنان جايز است .\r\nولى در تعقلات در مورد به دست آوردن حقيقت خدا نهى وارد شده و در غير آن فعلا يادم نيست كه تعقل ممنوع شده باشد .\r\nدر همين كتاب قبلا گفتم كه معرفت ذات و وجود خداوند جل جلاله عقلا غير ممكن است ، اولا كه او لايتناهى و وعاى عقل ما متناهى است ؛ و ثانيا وجود او خارجى صرف و فاقد ماهيت است ، و لذا ممتنع است كه ذهن ما او را درك كند و تعقل و تفكر زياد سبب گمراهى ما مىشود . و صفات ذاتى او در حكم ذات بلكه عين ذات اوست .\r\n3 - احساسات در مقابل اجراى قوانين رايجه - چه مصوبه دولت ها باشد ، و چه از مقبولات عرف باشد و چه نازله از جانب خداوند - بى ارزش است و نبايد جلو قانون را در نظر معتقدين به صحت آن قانون ، بگيرد . بنابر اين احساسات نبايد جلو قوانين شرعيه را بگيرد و بايد بر خلاف احساسات در باب حدود ، ديات ، ضمانات ، قصاص و غيره به قوانين عمل كرد و نبايد\r\n\r\n\r\n","description":"","footnote":"\r\nباشد و چند درصد احساساتى ؟ موارد احساسات چگونه مشخص گردد و موارد تعقل كجاست ؟ من در اين مورد در هيچ كتابى به تفصيل و اجمالى بر نخورده ام .\r\n","page_name":" 134 ","page_number":134},
  {"content":"\r\n\r\nبين خود و ديگران و بين نزديكان و بيگانگان فرق گذاشت .\r\n4 - آيا زانيه مسلمان مىتواند زانى مشرك را نكاح كند ، و بر عكس زانيه مشرك مىتواند به عقد مرد زانى مسلمان درآيد ؟\r\nجواب اين است كه نكاح مشرك يا مشركه با مؤمن و يا مؤمنه به هيچ وجه جايز نيست ، وقتى نكاح مؤمن با مشرك غير زانى و مشركه غير زانيه باطل باشد ، چگونه وصف زنا آن را حلال مى گرداند ؟\r\n5 - آيا زانى مسلمان نمى تواند زن مسلمان بگيرد ، و چگونه زن مسلمان بر او حلال مىشود ؟ و نيز زانيه مسلمان به چه شرط مرد مؤمن براى او حلال مىشود ؟\r\nدر مورد سوال اخير مى گوييم در فرض توبه مرد و يا زن از زنا ، عقد نكاح او براى ديگرى جايز مىشود . و در فرض عدم توبه به نظر من مطابق اطلاق آيه ، نكاح مذكور فى الجمله ، خصوصا به ملاحظه جمله « و فرضنا » در اول سوره ، باطل است .\r\nولى سوال مهم اين است كه آيا به يك مرتبه زنا حكم فوق ( تحريم نكاح ) با مؤمن يا مؤمنه غير زناكار ثابت مى گردد ، يا كدام شرطى دارد ؟\r\nو مىشود كلمه \" لاينكح \" و كلمه \" لاينكحها \" را بر بيان يك مناسبت واقعى حمل كرد كه خوبان با خوبان و بدان با بدان تمايل دارند و آيه در بيان مراد حكم شرعى نيست ؛ و حكم تحريم از جمله اخير آيه به دست مىآيد كه جمعى چنين گفته اند .\r\nتفصيلات بند چهارم و پنجم در حدود الشريعة فى محرماتها ( ج 1 ، ص 704 و ما بعد آن ) مذكور است ، به آن جا مراجعه شود ، و اقوال مختلفى بين فقهاى شيعه و سنى وجود دارد و مختار بنده نيز مخالف مشهور علماى اماميه است . و به نظر من صاحب جواهر ( رحمه الله ) در تفسير آيه شديدا به اشتباه رفته است . عفى الله عنه و عنى !\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nاجتماع اسلامى در قرآن\r\n « لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً وَ قالُوا هذا إِفْكٌ مُبِينٌ » .  ( سوره نور ، آيه 12 ) .\r\nچرا وقتى كه « تهمت » را شنيدند مردان و زنان به خود ( و مؤمنان و مؤمنات ديگر مانند خود شان ) گمان خير نبردند و نگفتند كه ( تهمت ساخته و پرداخته منافقان و دشمنان مردم ) دروغ و افتراى آشكار است .\r\n « إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ فِي الدُّنْيا وَ الْآخِرَةِ » .  ( سوره نور ، آيه 19 ) .\r\nكسانى كه دوست دارند فحشا و زشتى ها در بين مؤمنان شايع و پراكنده شود ، عذاب دردناكى در دنيا و آخرت براى شان آماده است .\r\n  « يا أَيُّهَا الَّذِينَ آمَنُوا لا تَتَّبِعُوا خُطُواتِ الشَّيْطانِ وَ مَنْ يَتَّبِعْ خُطُواتِ الشَّيْطانِ فَإِنَّهُ يَأْمُرُ بِالْفَحْشاءِ وَ الْمُنْكَرِ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءُ وَ اللَّهُ سَمِيعٌ عَلِيمٌ ، وَ لا يَأْتَلِ أُولُوا الْفَضْلِ مِنْكُمْ وَ السَّعَةِ أَنْ يُؤْتُوا أُولِي الْقُرْبى وَ الْمَساكِينَ وَ الْمُهاجِرِينَ فِي سَبِيلِ اللَّهِ وَ لْيَعْفُوا وَ لْيَصْفَحُوا أَ لا تُحِبُّونَ أَنْ يَغْفِرَ اللَّهُ لَكُمْ وَ اللَّهُ غَفُورٌ رَحِيمٌ » .   ( سوره نور ، آيات 21 و 22 ) .\r\nاى مؤمنان به دنبال قدم هاى شيطان نرويد كه شما را به ( ارتكاب ) فحشا و منكر دستور مىدهد . . . ( بين خود عفو و گذشت داشته باشيد ) آيا دوست نداريد كه خداوند غفور و رحيم شما را بيامرزد .\r\nاگر ما مسلمانان زندگانى اجتماعى خود را بر اساس آنچه كه خالق انسان براى ما طراحى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nو معمارى كرده و جامعه را بر اساس ايمان به خدا و به روز جزا معمارى فرموده و روابط عقلانى و عقلايى و مكارم اخلاقى را براى ما تقنين فرموده ، قرار بدهيم ؛ بسيارى از مشكلات اجتماعى و روانى ما بر طرف مىشود و از سعادت زندگانى بيشتر برخوردار مى شويم .\r\nمن به خاطر دراز شدن مطلب همه آيات قرآن را جمع نمى توانم ، ولى در اين جا آنچه كه از چهار آيه گذشته و ساير آيات استفاده مىشود ، به نحو فهرست وار ذكر مى كنم ، و عاجزانه از خداوند توفيق عمل را براى خودم و ساير برادران مسلمان خود - خصوصا مطالعه كنندگان عزيز - خواهانم .\r\n1 - وقتى شايعه بدى را مى شنويم نبايد آن را بپذيريم كه ساده لوحى ما را ثابت مىكند ، بايد اصل كلى را مراعات كرد كه به مردم خود - خصوصا فرد متهم - گمان خوب داشته باشيم ؛ تا چه رسد كه شايعه پراكنى را تقويت كنيم . بلى گمان بد به مرد و زن با ايمان حرام است ، و خوب است كه تا بدى فرد ثابت نشده حسن نظر داشته باشيم و شايعات بد را تكذيب كنيم .\r\n2 - كسانى كه دوست دارند زشتى ها و فحشا در بين مؤمنين شيوع يابد ، در دنيا و آخرت عذاب درناكى به آنان مى رسد .\r\n3 - از اعمال شيطانى بايد به دور باشيم و دنباله گام هاى او نرويم كه او ما را به مفاسد اخلاقى و اجتماعى امر مىكند .\r\n4 - اگر خواهان مغفرت خداوند آمرزنده و مهربانيم بايد بين خود عفو و گذشت داشته باشيم ، و در روابط اجتماعى ترازو مثقال را نگزاريم . واقعا عفو و گذشت مايه خوشبختى همه است .\r\n5 - از دروغ و فريب دادن پرهيز شود كه سبب حقارت فرد و موجب سلب اعتماد در\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nجامعه مىشود .\r\n6 - عيب گويى در غياب مردم ، و بدگويى و دشنام دادن ، توهين كردن ، تهمت زدن ، و بدتر از آن افتراء بستن به خاطر مفاسد اجتماعيى كه بر اين اعمال مترتب مىشود ، همه در فقه اسلامى حرام شده است و عذاب درناكى دارد .\r\n7 - خوردن مال مردم و تصرف كردن در اموال و حقوق ديگران بدون اذن آنان حرام است .\r\n8 - واجب است اموال مردم به صاحبان آنان - هرچند نفهمند - برگردانده شود .\r\n9 - امانات و ودايع بايد به مالكين آنان تماما رد شود .\r\n10 - معاملات اقتصادى مطابق قرارداد ها و قوانين شرعى صورت گيرد .\r\n11 - حقوق فقرا كه شرعا در ذمه پولداران است ، بايد بدون معطلى و كم كاست رسانيده شود .\r\n12 - كمك در امور خيريه و بينوايان بسيار مورد سفارش قرار گرفته است .\r\n13 - مؤمنين و مؤمنات باهم خواهران و برادران هستند .\r\n14 - اصلاح اختلافات مؤمنين حقى است به گردن همه .\r\n15 - از همكارى كردن در امور خوب و تقوى و ترك همكارى بر گناه و تجاوز ( به ديگران ) نهى شده است .\r\n16 - تواضع در برابر ديگران و حفظ اسرار مردم و صله رحم خويشاوندان .\r\n17 - احترام و احسان كردن با والدين و اف نگفتن به آنان .\r\n18 - ايثار كردن و اختيار ديگر بر خود ، هرچند كه خود نيازمند باشيم .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n19 - نسبت دادن زنان مؤمنه و پاكدامن و بى خبر ( به زنا ) موجب لعن صاحب آن در دنيا و آخرت است .\r\n20 - رنجانيدن مؤمنين حرام است .\r\n21 - در اجتماع اسلامى گاهى افرادى تربيت مى شوند كه ديگران را برخود مقدم مى دارند ، هرچند خود نيازمند باشند .  ( وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ . ) .  « 1 » ( سوره حشر ، آيه 9 ) .\r\n\r\nشهادت اعضاى بدن در قيامت\r\n « يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ » .  ( سوره نور ، آيه 24 ) .\r\nروز قيامت زبان ها و دست ها و پاها به آنچه كرده‌اند ، شهادت مى دهند . « 2 »\r\nدر آيه 6 سوره ياسين هم از مهر كردن دهن و تكلم دست ها و شهادت پاها صحبت شده است .\r\nدر آيه 21 سوره فصلت از شهادت پوست هاى بدن در قيامت خبر مىدهد و پوست ها\r\n\r\n\r\n","description":"","footnote":"\r\n( 1 ) - و براى كسانى است كه در اين سرا [ سرزمين مدينه 
  ] و در سراى ايمان پيش از مهاجران مسكن گزيدند و كسانى را كه به سويشان هجرت كنند دوست مىدارند ، و در دل خود نيازى به آنچه به مهاجران داده شده احساس نمىكنند و آن‌ها را بر خود مقدّم مىدارند هر چند خودشان بسيار نيازمند باشند ؛ كسانى كه از بخل و حرص نفس خويش باز داشته شده‌اند رستگارانند .\r\n( 2 ) - در اين آيه زبان ها هم ا زجمله شاهدين به حساب آمده است ، ولى در آيه ديگر مىگويد : « امروز بر دهان ها مهر مى نهيم و دست هاى شان با ما صحبت مىكند و پاهاى شان شهادت مى دهند ، به آنچه كه كسب كرده‌اند . ( يس 65 ) . از ملاحظه اين دو آيه دست مىآيد كه در يك موقف دهان ها بسته مىشود كه قدرت صحبت را ندارد و تكلم به دست ها منتقل مىشود ، ولى در موقف ديگر زبان ها هم شهادت مىدهد و در موقف ديگر زبان ها گنگ و چشم ها كور و گوش ها كر مىشود .\r\n","page_name":" 139 ","page_number":139},
  {"content":"\r\n\r\nمى گويند خدايى كه همه چيز را به نطق آورده ما را به سخن آورده . در آيه 20 سوره فصلت آمده :  « حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ . » .  « 1 » كه از شهادت گوش و چشم و پوست هاى بدن شان خبر مىدهد .\r\nالبته از هر امت شهيدى از خود شان در قيامت شهادت مى دهند ( سوره نحل ، آيه 84 ) . و پيامبر اسلام ( ص ) شاهد بر امت اسلامى است ، و مسلمانان شاهدان بر مردم هستند . ( سوره حج ، آيه 78 ) .\r\nو نيز از جمله شهود ، بقاع زمين هم هستند ؛ شايد مراد از بقاع زمين مكان هاى باشد كه برآن ها طاعت و معصيت صورت گرفته باشد .\r\nنامه اعمال مكلفين شاهد ديگرى است .\r\nملك هاى موظف به ثبت اعمال ما شاهدان ديگرى هستند .\r\nاز جمله شاهدان اساسى احضار عمل است ؛  « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً . » .  « 2 » ( سوره آل عمران ، آيه 30 ) .\r\nخدايا ما را در آن روز حساس رسوا مگردان و در همين دنيا و همين لحظه گناهان ما را محو بفرما و حسنات ما را كه به توفيق تو به جا آورديم ، در آن روز مضاعف بفرما كه خودت فرموده‌ى  « وَ اللَّهُ يُضاعِفُ لِمَنْ يَشاءُ » .  ( سوره بقره ، آيه 261 ) .\r\n\r\n\r\n","description":"","footnote":"\r\n( 1 ) - وقتى به آن مىرسند ، گوشها و چشمها و پوستهاى تن شان به آنچه مىكردند گواهى مىدهند .\r\n( 2 ) - روزى كه هر كس ، آنچه را از كار نيك انجام داده ، حاضر مىبيند ؛ و آرزو مىكند ميان او ، و آنچه از اعمال بد انجام داده ، فاصلهء زمانىِ زيادى باشد .\r\n","page_name":" 140 ","page_number":140},
  {"content":"\r\n\r\n\r\nمسايل نظر و حجاب\r\n « قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ . . . » .  ( سوره نور ، آيه 30 ) . « 1 »\r\nخواننده عزيز بداند كه آيات مشتمله بر بيان احكام فقهى با اهميت فراوانى كه براى مسلمانان دارند ، از شرح آن‌ها در اين كتاب خوددارى شد ، چو غالب آن ها در دو مجلد كتاب حدود الشريعة فى محرماتها و واجباتها به ترتيب حروف تهجى با دلايل آن ها ذكر شده است .\r\n\r\nنور السموات و الارض\r\n « اللَّهُ نُورُ السَّماواتِ وَ الْأَرْضِ مَثَلُ نُورِهِ » .  « 2 » ( سوره نور ، آيه 35 ) .\r\nدر اين آيه پيچيدگى هاى وجود دارد كه به بعضى از آن ها اطمينان پيدا نكردم ، لذا از تفصيل و تفسير آن خوددارى كردم و شايد نزديك ترين به قبول ، تفسير صاحب الميزان باشد . « 3 » و الله العالم .\r\n\r\n\r\n","description":"","footnote":"\r\n( 1 ) - به مؤمنان بگو چشمهاى خود را ( از نگاه به نامحرمان ) فروگيرند ، و عفاف خود را حفظ كنند ؛ اين براى آنان پاكيزه‌تر است ؛ خداوند از آنچه انجام مىدهيد آگاه است ! و به زنان با ايمان بگو چشمهاى خود را ( از نگاه هوس‌آلود ) فروگيرند ، و دامان خويش را حفظ كنند و زينت خود راجز آن مقدار كه نمايان است - آشكار ننمايند و ( اطراف ) روسرىهاى خود را بر سينهء خود افكنند ( تا گردن و سينه با آن پوشانده شود ) ، و زينت خود را آشكار نسازند مگر براى شوهران شان ، يا پدران شان و . . . .\r\n( 2 ) - خداوند نور آسمان‌ها و زمين است ؛ مثل نور خداوند همانند چراغدانى است كه در آن چراغى ( پر فروغ ) باشد ، آن چراغ در حبابى قرار گيرد ، حبابى شفاف و درخشنده همچون يك ستارهء فروزان ، اين چراغ با روغنى افروخته مىشود كه از درخت پربركت زيتونى گرفته شده كه نه شرقى است و نه غربى ؛ ( روغنش آن چنان صاف و خالص است كه ) نزديك است بدون تماس با آتش شعله‌ور شود ؛ نورى است بر فراز نورى ؛ و خدا هر كس را بخواهد به نور خود هدايت مىكند ، و خداوند به هر چيزى داناست .\r\n( 3 ) - ترجمه الميزان ، ج 15 ، ص 168 تا 175 .\r\n","page_name":" 141 ","page_number":141},
  {"content":"\r\n\r\n\r\nبى ثمر بودن اعمال كفار\r\n « وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً . . .   أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها » .  ( سوره نور ، آيات 39 و 40 ) .\r\nعمل هاى كافران مانند سراب « 1 » در سرزمين هموار است كه تشنه آن را آب مى پندارد ، وقتى به آن مى رسد آبى نمى يابد . . . و يا مانند تاريكى هايى است كه در درياى عميق و ژرف كه موجى آن را فراگرفته و بالاى آن موجب ديگر و بالاتر از آن ابرى سايه افكن است كه ظلمت هايى بالاى هم قرار دارد و فرد مبتلا به آن ها دست خود تا برابر چشم خود بلند كند ، نزديك نيست كه آن را ببيند . . . .\r\nاز نظر علمى سراب شكست نور است در هواى گرم ، طبقه هواى مجاور زمين بر اثر گرماى شديد ، انبساط بيشترى پيدا مىكند و با زمين نزديك تفاوت پيدا مىكند و امواج نور در آن مى شكند و سراب ديده مىشود .\r\nو قال الله تعالى :  « وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً . » .  « 2 » ( سوره فرقان ، آيه 23 ) . و قال :  « مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ . » .  « 3 » ( سوره ابراهيم ، آيه 18 ) .\r\nبنابر اين اعمال خوب كافر در آخرت به دردش نمى خورد .\r\n\r\n\r\n","description":"","footnote":"\r\n( 1 ) - سراب : لمعان و برقى كه در بيانان ها از دور به شكل آب ديده مىشود .\r\n( 2 ) - و ما به سراغ اعمالى كه انجام داده‌اند مىرويم ، و همه را همچون ذرّات غبار پراكنده در هوا قرار مىدهيم .\r\n( 3 ) - اعمال كسانى كه به پروردگارشان كافر شدند ، همچون خاكسترى است در برابر تندباد در يك روز طوفانى ! آن‌ها توانايى ندارند كمترين چيزى از آنچه را انجام داده‌اند ، به دست آورند ؛ و اين همان گمراهى دور و دراز است .\r\n","page_name":" 142 ","page_number":142},
  {"content":"\r\n\r\n\r\nتفسير سوره فرقان\r\n1 - بيست و پنجمين سوره قرآن فرقان ( جدا كننده حق از باطل ) است .\r\n2 - فرقان نه تنها اسم اين سوره كه اسم ديگر قرآن هم است .\r\n3 - اين سوره مكى مى باشد ، ولى بعضى گفته اند سه آيه آن ( 68 ، 69 و 70 ) در مدينه نازل شده است .\r\n4 - شماره آيات آن 77 آيه است .\r\n\r\nمكلفين به قرآن\r\n  « تَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً . » .   ( سوره فرقان ، آيه 1 ) .\r\nاز خير و بركت زياد ( خداوند ) است كه فرقان ، جداكننده حق از باطل ) را بر بنده خود فرستاد كه همه عالميان را بترساند .\r\nعالم را بعضى اهل لغت به معناى خلق گرفته اند و جمع آن عوالم و عالميان است . « 1 »\r\nكلمه \" فرق \" بر وزن \" برق \" كه مصدر است به معناى مطلق جدايى آمده و فرقان تنها در فرق حق از باطل . به هر حال جن و انس كه عالميان مكلف هستند ، مخاطب قرآن و تابع پيامبر آخر الزمان هستند ، هرچند جن در گذشته ها از خود پيامبرانى داشته اند .\r\n\r\nارزش قرآن\r\n « قُلْ أَنْزَلَهُ الَّذِي يَعْلَمُ السِّرَّ فِي السَّماواتِ وَ الْأَرْضِ إِنَّهُ كانَ غَفُوراً رَحِيماً » .  ( سوره فرقان ، آيه 6 ) .  « الَّذِي لَهُ مُلْكُ السَّماواتِ وَ الْأَرْضِ وَ لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ » .  ( سوره فرقان ، آيه 2 ) .\r\n\r\n\r\n","description":"","footnote":"\r\n( 1 ) - در صحاح اللغة گفته عالمين به اعتبار اصناف خلق است . ولى در آيه فوق ممكن است شامل دو صنف باشد ، جن و انسان كه مكلف هستند .\r\n","page_name":" 143 ","page_number":143},
  {"content":"\r\n\r\n( به كفار ) بگو ( قرآن افسانه و ساخته پرداخته من و ديگران نيست ، بلكه ) فروفرستاده كسى است كه اسرار آسمان ها و زمين را مىداند ، او فرزندى اختيار نكرده و شريكى ندارد تا در نظم عالم و يا عبادت شريك او باشند . مشركين بت ها را به اين بهانه مى پرستند كه نماد و نمونه ملايكه هستند و ملايكه دختران خداوند هستند .\r\n « وَ خَلَقَ كُلَّ شَيْءٍ فَقَدَّرَهُ تَقْدِيراً » .  ( سوره فرقان ، آيه 2 ) . او همه چيز را به تنهايى آفريده و همه را اندازه گيرى فرموده است .\r\nمىشود بگوييم تقدير و اندازه گيرى اشياء گاهى در علم خالق است ، و گاهى در فعل خارجى و وجود اشياء ، بنابر اين گاهى تقدير هرچند در رتبه متأخر از وجود اشياء است ، مانند آيه فوق و مانند آيه   « الَّذِي خَلَقَ فَسَوَّى ، وَ الَّذِي قَدَّرَ فَهَدى » .   « 1 » ( سوره اعلى ، آيات 2 و 3 ) . و مانند :  « وَ الْقَمَرَ قَدَّرْناهُ مَنازِلَ » .  ( سوره يس ، آيه 39 ) . و مانند :  « إِنَّا كُلَّ شَيْءٍ خَلَقْناهُ بِقَدَرٍ » .  « 2 » ( سوره قمر ، آيه 49 ) . و آيات ديگر . و ممكن بعضى از اين هردو نوع را بيان كند .\r\nو دليل تقدير علمى كه مقدم بر خلق اشياء در خارج است كه مرتبه قدر را بر قضا مقدم مى باشد ، بر خلاف پندار متكلمين و فلاسفه و شهرت عاميانه كه مى گويند « قضا و قدر » در حالى كه مسلما مرتبه قدر و تقدير مقدم بر قضا و امضاء است . در اين مورد به كتاب صراط الحق مراجعه شود .\r\nبلكه مىشود به تقدير خارجى كه مقدم بر خلق و ايجاد باشد نيز قايل شد ؛ مانند آياتى كه از منى و علقه و مضغه و استخوان و گوشت جنين انسان يادآورى مىكند كه نسبت به خود\r\n\r\n\r\n","description":"","footnote":"\r\n( 1 ) - همان خداوندى كه آفريد و منظم كرد ، و همان كه اندازه‌گيرى كرد و هدايت نمود .\r\n( 2 ) - البته ما هر چيز را به اندازه آفريديم .\r\n","page_name":" 144 ","page_number":144},
  {"content":"\r\n\r\nهركدام آن ها خلق و ايجاد است و نسبت به مركب متأخر از آن ها ( بدن كامل انسانى ) تقدير و اندازه گيرى خارجى مى باشد .\r\n\r\nجواب يك سوال\r\nس : اگر قرآن براى عالميان فرقان است ، پس چرا اكثر عالميان به كفر و شرك گرفتار هستند و ايمان نمى آورند ؟ و چرا مشكلات انسان ها در كره زمين باقى بلكه رو به توسعه است ؟\r\nج : دكتوران متخصص درد را تشخيص مى دهند و دوا را مى نويسند ، ولى مريض بهبود نمى يابد ، و كسى هم دكتور را ملامت نمىكند كه چرا مرض مريض بهبود نيافت .\r\nمريض پس از نسخه دكتور دو وظيفه مهم دارد ، يكى خوردن دوا مطابق نظريه دكتور ، ديگرى پرهيز از آن چه كه براى مريض مضر است .\r\nانسان بايد تلاش كند تا بداند كه فرقان نسخه شفا بخش است و به آن عمل كند و از مضرات ( هوس هاى مهار نشده ) بپرهيزد تا زندگانى سياسى و اقتصادى و فرهنگى او اصلاح گردد و عدالت اجتماعى تطبيق شود ، به اين آيه توجه كنيد :  يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ » .  ( سوره انفال ، آيه 29 ) .\r\nاى مردمى كه ايمان آورده‌ايد ( طبيب حاذق را پيدا كرده‌ايد ) اگر از معصيت و نافرمانى او بپرهيزيد ( و به نسخه او درست عمل كنيد ) ، براى شما فرقان ( وسيله‌اى جدا ساختن حق از باطل ) قرار مىدهد ؛ و نفس شما اين توان را پيدا مىكند كه حق را از باطل تمييز بدهيد . و گناهان تان را مىپوشاند ؛ و شما را مى آمرزد ؛ و خداوند صاحب فضل و بخشش عظيم است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو بالجمله خداوند به وظيفه خود عمل كرده ، شما هم به وظيفه خود عمل كنيد .\r\nو مىشود گفت فرقان ( قدرت تشخيص حق از باطل ) بر سه گونه است ، ابتدايى ، متوسط و نهايى .\r\nمرتبه ابتدايى فرقان از مطالعه آيات قرآن براى همه انسان ها در همه اماكن و همه زمان ها پيدا مىشود ، مگر آنانى كه قصور فكرى و يا دست رسى به مطالعه آن به زبان مادرى خود نداشته باشند ، و يا محيط غير دينى او را زير تأثير خود برده باشد .\r\nمرتبه متوسطه براى آن كه به خدا ايمان داشته و قرآن را كتاب خداوند بداند و با قدرت مطالعه قرآن ، تدين هم داشته باشد .\r\nمرتبه نهايى كه داراى درجاتى است ، براى دانشمندان مفسر كه در پهلوى علم وافر ملكه عدالت را داشته و بر انجام واجبات و ترك محرمات مواظبت داشته باشند ، و همين اينان هستند كه وقتى آيات قرآن را مى شنوند ايمان آنان زياد مىشود . « 1 »\r\nو به اين ترتيب آيه مباركه سوره انفال متعلق به مرتبه دوم و سوم است نه به مرتبه اول . ( دقت كنيد ) .\r\n\r\nهشدار مهم و باخت بزرگ\r\nهمه انسان ها بايد در اين نكته متفق باشند كه انسانيت انسان و ارزش او و كمال و كاميابى او در فرقان است .\r\n\r\n\r\n","description":"","footnote":"\r\n( 1 ) -  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ . » .  سوره انفال ، آيه 2 ) . مؤمنان ، تنها كسانى هستند كه هر گاه نام خدا برده شود ، دل هاى شان ترسان ميگردد ؛ و هنگامى كه آيات او بر آن‌ها خوانده مىشود ، ايمانشان فزونتر مىگردد ؛ و تنها بر پروردگارشان توكل دارند .\r\n","page_name":" 146 ","page_number":146},
  {"content":"\r\n\r\nفردى يا قومى كه نتوانند حق را از باطل جدا كنند ، نشايد كه نام او را آدمى نهاد و هيچ ارزشى ندارد ، حتى بدتر و پست تر از بهاييم است ؛ بهاييم استعداد فرقان را ندارند ، ولى انسان استعداد عالى و بى نظير خود را فداى بى عرضگى خود مىكند و بزرگ ترين و وحشتناك ترين اسراف را مرتكب مىشود .  « قُتِلَ الْإِنْسانُ ما أَكْفَرَهُ » .  مرده باد انسان ، چه كفران و اسرافى را مرتكب شده است ! ! !\r\nانسان كامل كسى است كه نفس خود را به حدى در علم و كمال ارتقا دهد كه قضاوت او به مرتبه فرقان برسد تا مانند بوزينه از مردم بى هدف و بوالهوس تقليد نكند .\r\n آدم از بى بصيرى بندگى آدم كرد * گوهرى داشت ؛ ولى نذر قباد و جم كرد\r\nيعنى در خوى غلامى زسگان پست تر است * من نديدم كه سگى پيش سگى سرخم كرد . \r\n\r\nعلوم تجربى و شكوفايى ايمان به خدا\r\nشكى نيست كه علوم تجربى و توسعه آن زندگى و زندگانى مادى انسان ها را در قرن بيستم و دو دهه قرن بيست و يكم تغيير كلى داد كه همه آن را مى دانيم .\r\nولى از شهكارى مهم ديگر اين علوم ، كه طوايف زيادى - حتى جمعى از مخترعين و مكتشفين آن ها نيز - غفلت دارند و آن نقش علوم تجربى در مورد كشف روى دوم اين جهان است ، و آن وجهه لاهوتى و ملكوتى جهان مادى ما است ! ! !\r\nشايد دسته هايى بگويند كه اين سخن گزافه گويى و مبالغه بى جا است ، آنچه را كه فلسفه و كلام و دين هاى آسمانى در مورد خدا و خالق جهان و وجود واجب الوجود و ازليت و ابديت او و اين كه وجود و عظمت و علم و قدرت او لايتناهى و غير محدود است ، و او نه اول دارد و نه آخر و نه به حواس ظاهرى و باطنى درك مىشود و نه حقيقت او به عقل محدود ضعيف مىآيد ، كه دلايل عقلى آن قبلا گذشت و اين كه او صفات ثبوتى ذاتى و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nفعلى و صفات سلبى و صفات مدحى دارد و . . . و نيز بگويند ، علوم تجربى از آن ها صحبت نكرده‌اند و يا به تعبير دقيق صحبت نمى توانند ، درك حواس محدوده تنگى دارد و علم محدود ما كجا و عرصه لايتناهى واجب الوجود و كمال مطلق كجا ؟\r\nاى مگس عرصه سيمرغ نه جولانگه توست عرض خود مى برى و زحمت ما مى دارى\r\nمى گوييم درست است ، ولى علوم تجربى ( فزيك ، شيمى كيميا ) ، ( بيالوژى ، فيزيولوژى نباتى و حيوانى و انسانى ، آمپريولوژى ، جيالوژى ، علم نجوم و ستاره شنانى و امثال اين ها ) عظمت كيفيت موجودات را از ناحيه خلقت نه كه از ناحيه تقدير هرچيز بيان مىكند .\r\nاولا علم نجوم در دايره حس ، وسعت جهان را ميليون ها مرتبه وسيع تر و عجيب تر از وسعتى كه هيئت بطلميوسى نشان داده بود ، اثبات نموده است و هنوز هم حرف اخير خود را در اين باره نگفته است ؛ انتظار اين مى رود كه جهان امروز با دها ميليارد كهكشان خود چندين برابر وسعت بيشتر پيدا كند !\r\nو ثانيا علوم تجربى به خاصيت ذاتى خود كه با جزييات امور مادى سروكار دارد و جمله دوم  « وَ خَلَقَ كُلَّ شَيْءٍ فَقَدَّرَهُ تَقْدِيراً » .  ( سوره فرقان ، آيه 2 ) . يعنى كه خداوند هر چيز را ( پس از آفريدن ) اندازه گيرى كرده است ، را آن قدر تفسير و تبيين كرده‌اند كه از تمام علوم عقلى و نقلى سبقت گرفته و نظم موجودات جهان را به طورى بيان كرده‌اند كه به بهترين صورت علم و قدرت و حكمت بى پايان آفريننده جهان را به اثبات رسانيده اند ؛ خصوصا كه در قرن بيستم ميلادى علم روحى جديد وجود روح انسان را ثابت كرد و آن را علمى ساخت ، و ماترياليزم را كه پس از تجزيه اتم و ابطال بساطت اتم هاى موهوم ، بيجان شده بود ، خفه كرد كه فعلا از نظر علم يا مرده است و يا در بستر مرگ قرار دارد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nهر صفحه موجود از صفحات جهان مادى كتابى از علم ، قدرت و حكمت خالق اوست ، و خداوند در قرن حاضر و قرن بيستم اين حجت غير قابل انكار را برهمه منكرين توسط دانشمندانى كه جمعى خدا را قبول ندارند و يا نداشتند ، اتمام كرد . به اين آيه اعجاب انگيز - كه ناظر به ترقى علمى قرن بيست و قرون بعدى است و چه شرين و منطقى است - توجه كنيد :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ » .  ( سوره فصلت ، آيه 53 ) . زود است كه ( پس از چند قرن از نزول اين آيه ) آيات ( و نشانه هاى علم ، قدرت ، حكمت و خلاقيت ) خود را به آنان در جهان ( به وسيله علوم تجربى ) و در جان هاى شان ( به وسيله علم روحى جديد كه جان او و روح او مجرد است نه مادى ) بنمايانيم ، تا ثابت گردد كه خداوند ( و يا قرآن ) حق است ، آيا كفايت نمىكند ( براى ايمان شما ) كه پروردگار تو بر هر چيز حاضر است - مانند حضور سبب تام نزد مسبب خود و يا حضور و گواهى موجود لايتناهى بر آثار و آفريده هاى قايم به اراده و احاطه خود و علم و قدرت لايتناهى خود ؟ و علم فيزيولوژى انسانى بلكه حيوانى و نباتى را حتما بخوانيد .\r\nدوباره و سه باره در اين آيه دقت كنيد ايمان شما قوى تر و عميق تر مىشود .\r\nما لازم نمى دانيم در اين جا به بدايع صنعت و اسرار خلقت او در زمين و آسمان اشاره كنيم و دها كتاب به لغات مختلف وجود دارد و خوانندگان حتما حتى المقدور اين كتاب ها را بخوانند و معجزه فقدره تقديرا را بفهمند .  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ . \r\n\r\nجهان مادى يا ماسوى الله\r\n « الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ الرَّحْمنُ \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n فَسْئَلْ بِهِ خَبِيراً » .  « 1 » ( سوره فرقان ، آيه 59 ) .\r\n وَسِعَ كُرْسِيُّهُ السَّماواتِ وَ الْأَرْضَ » .  « 2 » ( سوره بقره ، آيه 255 ) .\r\nاز مجموع اين دو آيه و آيات ديگر چنين استنباط مىشود كه ماسوى الله يا جهان مادى داراى اجزاى زير مى باشد :\r\n1 - هفت آسمان ، ( ظرف مكانى ميليارد ها كهكشان در جهان ) .\r\n2 - هفت زمين .\r\n3 - ما بين آسمان ها و ما بين آسمان ها و زمين .\r\n4 - عرش .\r\n5 - كرسى . « 3 »\r\nستاره ها و سياره ها يا در آسمان ها جا دارند ، و يا بين آسمان ها و مقدارى در آسمان دنيا و يا بين آن و بين زمين . و البته موجودات زيادى بين زمين و آسمان هستند كه روزانه به طرف زمين سرازير مى شوند كه نرسيده به زمين مى سوزند و گاهى به سلامت به زمين مى رسند و احتمالا ساير سياره ها و كرات نيز محل ورود چنين اجسامى باشند .\r\nدر اين جا چند مطلب است\r\n1 - ظاهر آياتى كه آسمان ها را با عدد هفت بيان مىكند ، اين است كه همه آسمان ها\r\n\r\n\r\n","description":"","footnote":"\r\n( 1 ) - همان ( خدايى ) كه آسمان‌ها و زمين و آنچه را ميان اين دو وجود دارد ، در شش روز آفريد ؛ سپس بر عرش قرار گرفت ( و به تدبير جهان پرداخت ، او خداوند ) رحمان است ؛ از او بخواه كه از همه چيز آگاه است .\r\n( 2 ) - تخت ( حكومت ) او ، آسمان‌ها و زمين را دربرگرفته .\r\n( 3 ) - لفظ كرسى كه به سوى خدا اضافه شده فقط يك مرتبه در آيه فوق ذكر شده و يك مرتبه ديگر با اضافه به سليمان نبى ( ع ) ذكر شده است .\r\n","page_name":" 150 ","page_number":150},
  {"content":"\r\n\r\nهفت تا مى باشد و همين هفت تا ، تمام جهان مادى است ، به استثناى زمين هاى هفت گانه و كرسى و عرش .\r\nبنابر اين ممكن است تمام كهكشان هاى تا كنون كشف شده و يا در آينده كشف مىشود و يا تا آخر دنيا كشف نشود ، در همين هفت آسمان قرآن مجيد باشد .\r\nاحتمال اين كه آسمان ها مطلق ذكر شده و تنها در چند سوره قيد هفت بر آن ها وارد آمده است ، « 1 » بنابر اين ممكن است سموات ديگرى نيز وجود داشته باشد ، مرجوح است ؛ و بايد مدعى آن براى اثبات آن دليل درستى اقامه كند . ولى به هرحال اين احتمال به دليل قطعى نفى نشده است . « 2 »\r\n2 - مستفاد از مجموع آيات قرآن اين است كه عرش مخلوق خداوند است و خداوند رب عرش ، و از آيه مباركه  « وَ كانَ عَرْشُهُ عَلَى الْماءِ » .  ( سوره هود ، آيه 7 ) ممكن است مادى بودن آن به دست آيد . والله العالم .\r\n3 - كرسى چيست كه وسعت آسمان ها و زمين را دارد ؟ ممكن است كنايه از تصرف و قدرت خداوند باشد .\r\n\r\nبحث حديثى\r\nدر صحيح فضيل از امام صادق ( ع ) : اى فضيل ( هرچيزى در كرسى است ؛ ) آسمان ها و زمين و هرچيز در كرسى است . « 3 »\r\n\r\n\r\n","description":"","footnote":"\r\n( 1 ) - بقره ، 29 ، اسرى 44 ، مؤمنون 17 و 86 ، فصلت 12 ، طلاق 12 ، ملك 3 ، نوح 15 و نباء 12 ؛ در بعضى از ايات  « وَ مَنْ فِيهِنَّ »  و در بعضى « سبع طرائق » و در بعضى  « وَ أَوْحى فِي كُلِّ سَماءٍ أَمْرَها »  و در بعضى  « سَبْعاً شِداداً »  و در بعضى  « طِباقاً »  آمده است .\r\n( 2 ) - قبلا در مورد سموات صحبت شد .\r\n( 3 ) - معجم الاحاديث المعتبرة ، ج 1 ، ص 255 و 256 .\r\n","page_name":" 151 ","page_number":151},
  {"content":"\r\n\r\nدر حديث زراره از امام صادق ( ع ) : . . . بلكه كرسى وسعت دارد آسمان ها و زمين و عرش و هرچيز را . « 1 »\r\nصحيح عبد الله بن سنان : . . . فقال الصادق عليه السلام : آسمان ها و زمين و ما بين آن ها در كرسى مى باشد و عرش علمى است كه هيچ فردى آن را اندازه گيرى نكرده است . « 2 » ( اين يك معناى عرش است ) .\r\nدر صحيح صفوان از امام رضا در آيه  « وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ »  و آيه  « الَّذِينَ يَحْمِلُونَ الْعَرْشَ »  مى فرمايد : و العرش اسم علم و قدرة و عرش فيه كل شىء . « 3 » ( عرش معانى متعدد دارد ) .\r\nو در صحيح حميد از امام صادق ( ع ) : خورشيد جزئى از هفتاد جزء از نور كرسى است و كرسى جزئى از هفتاد جزء از نور عرش است . « 4 »\r\nبين صحيح اخير و صحيح زراره و صحيح صفوان در مورد عرش و كرسى كه كدام بزرگتر است ، تعارض وجود دارد كه بايد راه حلى براى آن پيدا شود .\r\nو به تعداد معانى عرش كه به آن اشاره شد ، ممكن است تعارض بر طرف شود . و الله العالم .\r\n\r\nعرش در قرآن\r\n1 - در شش آيه عرش مربوب خدا و خدا رب العرش گفته شده است .\r\n\r\n\r\n","description":"","footnote":"\r\n( 1 ) - همان ، ص 255 .\r\n( 2 ) - همان ، ص 256 .\r\n( 3 ) - همان .\r\n( 4 ) - همان ( معجم الاحاديث المعتبرة ، ج 1 ، ) ص 321 .\r\n","page_name":" 152 ","page_number":152},
  {"content":"\r\n\r\n2 - در چهار آيه خداوند به ذى العرش ( صاحب العرش ) وصف شده است .\r\n3 - ملايكه در اطراف عرش پابرهنه هستند .\r\n4 - عرش موجود مستقل از آسمان ها و زمين است .\r\n5 - ملايكه‌ى كه خدا را تسبيح و حمد مى گويند حامل عرش هستند .\r\n6 - روز قيامت هشت فرشته آن را بالاى خود حمل مى كنند .\r\n7 - عرش بر آب بوده است و فعلا يا است .\r\n8 -  الرَّحْمنُ عَلَى الْعَرْشِ اسْتَوى  بعد از خلقت آسمان ها و زمين و ما بين آن ها در شش روز و بعد از رفع سموات - بدون ستون هايى كه آن ها را ببينيد - بوده است . به هرحال خود عرش فهميده نمىشود كه به كدام معنا در اين آيه مى باشد ؛ چون عرش چه به معناى تخت باشد و يا سقف معناى مجازى آن فهميده نمىشود . و الله العالم .\r\n\r\nتفسير سوره شعرا\r\nسوره شعراء كه با 227 آيه خود يكى از دراز ترين سوره هاست ، آن را مكى دانسته اند . « 1 »\r\n\r\nابطال شبهه جبر\r\n « وَ ما كانَ أَكْثَرُهُمْ مُؤْمِنِينَ » .  ( سوره شعراء ، آيه 8 ) . اكثر مردم مؤمن نبوده اند و يا نيستند .\r\nبعضى گفته اند در علم خداوند چنين چيزى نبوده كه اكثريت مؤمن باشند . و چون از اين سخن عليت را فهميده اند ، بر آن اعتراض كردند كه علم خداوند علت ايمان نياوردن كفار نمىشود ، زيرا علم تابع معلوم است ، نه علت معلوم .\r\nصاحب روح المعانى جواب داده كه معناى تابع بودن علم خدا براى معلوم اين است كه علم خدا در ازل به معلوم معين و حادث ، تابع ماهيت آن باشد به اين معنا كه خصوصيت اين\r\n\r\n\r\n","description":"","footnote":"\r\n( 1 ) - چهار آيه اخير آن را مدنى گفته اند .\r\n","page_name":" 153 ","page_number":153},
  {"content":"\r\n\r\nعلم و امتيازش از ساير علوم به همين اعتبار است كه علم به اين ماهيت است . و اما وجود ماهيت در لايزال تابع علم ازلى خداى متعال به ماهيت آن است كه در وجود به همين خصوصيت موجود مىشود ، بنابر اين مرگ كفار به حالت كفر و ايمان نياوردن شان متبوع علم ازلى خدا است ، ولى در وجود آن تابع علم اوست . « 1 »\r\nصاحب الميزان آن را رد مىكند ( ترجمه فارسى الميزان ، ج 15 ، ص 35 ) كه اين حرف مبنى بر اصالت ماهيت است كه باطل است و ثانيا مبناى صحبت و اعتراضى كه بر آن شده و پاسخى كه به اعتراض مىدهد كه علم خدا حصولى باشد ، در حالى كه علم خدا حضورى است و علم حضورى بر دو قسم است ، يكى قبل از ايجاد آن ها كه اين علم عين ذات اوست ؛ و ديگرى علم به اشياء بعد از ايجاد اشياء كه اين علم عين وجود اشياء است .\r\nمؤلف : مراد صاحب الميزان به قاعده \" بسيطة الحقيقة كل الاشياء و ليس بشىء منها \" بر مى گردد كه يكى از قواعد پيچيده فلسفه متعالى صاحب اسفار است . و ما اين قاعده را در علم كلام باطل كرده‌ايم . و جواب او اين است كه علم خداوند عين ذات اوست و دو علم ندارد ، يك علم ذاتى دارد و حقيقت علم و قدرت او عين حقيقت ذات اوست كه فهم حقيقت او براى ممكن الوجود مستحيل است ، علم او نه حصولى است و نه حضورى .\r\nو جواب شبهه جبر اين است كه خدا از ازل مىداند زيد به اختيار خود كافر مىشود ، پس علم او موجب جبر نمىشود .\r\n\r\n\r\n","description":"","footnote":"\r\n( 1 ) - روح المعانى ، ج 19 ، ص 62 .\r\n","page_name":" 154 ","page_number":154},
  {"content":"\r\n\r\n\r\nبعثت موسى و هارون\r\n « وَ يَضِيقُ صَدْرِي وَ لا يَنْطَلِقُ لِسانِي فَأَرْسِلْ إِلى هارُونَ » .  ( سوره شعراء ، يه 13 ) . « 1 »\r\nاز مجموع اين چند آيه مطلب زير به دست مىآيد :\r\n1 - موسى و هارون به سوى قوم ستمگر فرعون كه از ( معصيت خداوند ) پرهيز نداشتند و به سوى خود فرعون نيز ، مبعوث بوده اند . و در اين جا متوجه باشيم كه با در نظر داشت تمام آيات كه در سوره هاى متعدد قرآن در مورد موسى و هارون و فرعون و قوم او وارده شده ، به دست مىآيد كه اين دو برادر وظيفه مهم و اصلى آنان اين بوده كه بنى اسراييل تحت ستم را از ظلم فرعون و قوم او نجات داده و از مصر بيرون ببرند . « 2 »\r\nبراى اين كار بايد فرعون به موسى ايمان بياورد يا كشته شود تا بيرون كردن بنى اسراييل از مصر ممكن شود ، لذا موسى و هارون نزد فرعون رفتند و معجزه كردند ؛ ولى فرعون كسى نبود كه ايمان بياورد و به طمع دستگيرى موسى و بنى اسراييل بالاخيره در رود نيل غرق شد .\r\nآيه 10 و 11 اين سوره اشعار مى دارند كه موسى به سوى فرعون و قوم او نيز مأموريت داشته ، ولى آيه ظهورى ندارد ، بلكه آيه 17 همين سوره مىگويد كه بنى اسراييل را با ما بفرست ، و از فرعون تاچه رسد از قوم او نمى خواهد كه ايمان بياورد .\r\nآيا مردم مصر پيامبرى نمى خواستند ؟ كه موسى بابنى اسرائيل فرار كردند و فرعون هم با لشكريان خود غرق شد و از موسى ( ع ) حتى نماينده‌ى در مصر نماند تاچه رسد به برادرش هارون ! من در اين موضوع مطلبى براى رفع تحير ندارم ، و شايد يهودى هاى امروزى از همين\r\n\r\n\r\n","description":"","footnote":"\r\n( 1 ) - و سينه‌ام تنگ شود ، و زبانم به قدر كافى گويا نيست ؛ ( برادرم ) هارون را نيز رسالت ده ( تا مرا يارى كند ) .\r\n( 2 ) -  « فَأَرْسِلْ مَعِيَ بَنِي إِسْرائِيلَ » ،  ( اعراف ، آيه 105 ،  « فَأَرْسِلْ مَعَنا بَنِي إِسْرائِيلَ وَ لا تُعَذِّبْهُمْ » ،  ( سوره طه ، آيه 47 ) .  أَنْ أَرْسِلْ مَعَنا بَنِي إِسْرائِيلَ » .  ( سوره شعراء ، آيه 17 ) .\r\n","page_name":" 155 ","page_number":155},
  {"content":"\r\n\r\nموضوع برداشت احمقانه كردند و خود را قوم برگزيده خداوند مى دانند و فساد گسترده اخلاقى خود را ناديده مى گيرند . به اميد روزى كه حوادث آينده نزديك ، اين قوم ددمنش و سفاك را تاحدى به انسانيت نزديك بسازد ! ! !\r\n2 - اين كه موسى در وقتى كه به خانه فرعون بود ، قبطى را كشت و فرعون به او مىگويد كه تو از جمله كافرين بودى و موسى مىگويد من از جمله ظالمين بودم . معناى كافر منكر خدا نيست و نه فرعون براى خدا عظمتى قايل بود ، بلكه خودش را به مردم مصر رب اعلى ( يعنى پروردگار عالى تر ) معرفى مىكرد ، و نه موسى اقرار به ضلالت خود از دين خدا كرده ، بلكه مراد فرعون كفران نعمت بوده كه موسى به صاحب نعمت خود توهين كرده و ظاهرا - و الله اعلم - مراد موسى از ضال اين بوده كه قصد من كشتن قبطى متجاوز نبوده ، قصد من تأديب او بود ، ولى عكس العمل فراتر از قصدم رفت و به كشتن او منجر شد .\r\n3 - در آيه 16 به موسى و هارون امر شده است كه  « فَأْتِيا فِرْعَوْنَ فَقُولا إِنَّا رَسُولُ رَبِّ الْعالَمِينَ » .  نزد فرعون برويد ، و بگوييد : ما فرستادهء پروردگار جهانيان هستيم .\r\nمفرد بودن كلمه \" رسول \" و تثنيه بودن دو كلمه \" فأتيا \" و \" فقولا \" ظاهرا به اعتبار اين است كه هركدام جداگانه بايد خود را به فرعون معرفى كنند .\r\nو نيز راغب مىگويد « كلمه \" رسول \" بر مفرد و جمع هردو اطلاق مىشود ، ولى اين حرف مشكل نيامدن صيغه تثنيه را رد نمىكند ، و لذا در سوره طه آيه 47 مى فرمايد  « فَأْتِياهُ فَقُولا إِنَّا رَسُولا رَبِّكَ » . \r\n4 - حكم در آيه 21 يا به معناى حكمت است و يا به معناى دستور ، يعنى او ولى امر بوده و واجب الطاعة است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n5 - وقتى به موسى دستور رسيد نزد فرعون و قوم او برود ، او پشنهاد كرد كه هارون برادرش را نيز در اين رسالت شريك كند و او هم رسول الله بود ؛ منتهى موسى از پيامبران اولى العزم و مقام بالاتر از مقام هارون داشت .\r\nو موسى براى پشنهاد خود چهار موضوع را به خداوند عرض نمود :\r\nالف - من مى ترسم كه مرا تكذيب كنند و رسالت مرا نپذيرند . ظاهرا اين ترس از اين بوده كه دوران كوچكى او در خانه فرعون گذشته و از نگاه روانى فرعون و آل خانه او اين ادعاى بزرگ او را قبول نخواهند كرد .\r\nب - سينه من تنگى دارد . ممكن است اين سينه تنگى فيزيكى بوده و ممكن است روانى باشد . احتمال اول ارجح است .\r\nج - بندش زبانى دارم و زبانم روان نيست و برادرم از من فصيح تر است . « 1 »\r\nد - قوم فرعون بر من گناهى دارند . ( خون قبطيى كه موسى او را كشته بود ) و مى ترسم مرا بكشند ( و كارم را به سر رسانيده نتوانم ) هارون هم با من باشد ( كه او هم در زندگانى و هم بعد از كشته شدنم اين امر را به انجام برساند ) .\r\nسوال اين جاست كه موسى مى دانسته خداوند انتخاب بى جا نمىكند و در ارسال رسل و بعث مرسلين بلكه در همه كار هاى خود مطابق حكمت عمل مىكند ، چرا او به عالم الغيب و الشهادة اين پشنهاد را عرض كرد ؟ من جوابى براى اين سوال ها ندارم و آن ها را نوشتم تا ديگران جواب بدهند .\r\n\r\n\r\n","description":"","footnote":"\r\n( 1 ) - يك عده از متكلمين در صفات انبياء و امامان مبالغه مى كنند ، و يكى از آن مبالغات اين است كه انبياء در همه كمالات بايد برتر از همه مردم باشند . اما امثال اين آيات مبالغات آنان را اصلاح مىكند .\r\n","page_name":" 157 ","page_number":157},
  {"content":"\r\n\r\n6 - فرعون در آيه 18 بر موسى منت نهاد كه ما تو را در خانه خود از كوچكى تا ساليانى تربيت كرديم . موسى در آيه 22 به جواب او مىگويد « اين منتى است كه بر من مى گزارى كه بنى اسراييل را به بندگى درآوردى ؟ ( و ما را استثمار و استعمار كرده اى ) چه بلاهاى بر ما وارد كردى ، پسران ما را مى كشتى و دختران ما را براى بردگى نگاه مى داشتى .\r\n7 - فرعون هرچند ستمگر و متكبر بود ، ولى از يك جهت از بسيارى از زمامداران ديروزى و امروزى بهتر بود ، اگر فرعون را با يزيد و حجاج و جمعى از خلفاى عباسى و اموى و عثمانى و پادشاهان قديم جهان و كشور ما مانند عبد الرحمن ، و بعثى هاى عراق ، - خصوصا صدام - ، و پهلوى پدر و پسر - خصوصا پهلوى پسر - در ايران و قذافى ليبى و ده ها تن از زمامداران عصر ما و ساير عصر ها ، قياس كنيم ، با قطع نظر از موضوع كفر و اسلام ، او بهتر بوده ؛ بالاترين تهديد او كه از جواب هاى قاطع موسى احساس حقارت مىكرد ، اين بود كه براى جبران بى آبرويى خود ، او را ديوانه خطاب كند و دست آخر او را به زندان تهديد كرد ! ! با اين كه مى توانست دستور قتل او را صادر كند . « 1 » بازهم وقتى معجزه او را ديد - هرچند تكبر او مانع از تسليمى او به خدا شد - بازهم پشنهاد اهل مجلس خود را قبول كرد كه به او تا آمدن جادوگران و مقابله به مثل با عمل خارق العاده او ، مهلت دهد . ولى فرعون پس از شكست فاحش خود در مقابله جادوگرها بازهم موسى را نكشت .\r\n8 - در مورد عصاى موسى كه تبديل به مار شد ، مشكلى بزرگى وجود دارد كه بايد جواب قناعت بخشى به او داده شود ، زيرا در آيه 32 سوره حاضر به مار بزرگ ( ثعبان مبين اژدها ) و در سوره قصص تعبير به مار كوچك ( جان ) شده است . مىشود عصا اول مار كوچك شده\r\n\r\n\r\n","description":"","footnote":"\r\n( 1 ) - شايد خداوند طبق وعده‌ى كه به موسى داده بود ، اراده فرعون را از قتل موسى برده بود .\r\n","page_name":" 158 ","page_number":158},
  {"content":"\r\n\r\nو سپس به مار بزرگ تبديل شده باشد و الله العالم .\r\n9 - قبلا گفتم حال جادوگران فرعون واقعا عجيب و حيرت آور و مبهوت كننده است ؛ اينان وقتى به مصر آمدند ، هدفى جز جايزه فرعون نداشتند و بلافاصله وعده جايزه مادى و معنوى در فرض پيروزى خود بر موسى را از فرعون گرفتند ( آيه 41 و 42 سوره حاضر ) ، و درون شان آن قدر تهى از معنويت بود كه وقتى طناب ها و عصاهاى خود را انداختند ، به عزت ( شكست ناپذيرى ) فرعون بر پيروزى خود سوگند خوردند ! !\r\nولى ده يا بيست دقيقه بعد كه عصاى موسى همه آن جادو ها را بلعيد و جادوگر ها دانستند موسى نيرنگ باز نيست او واقعيت دارد ، به سرعت برق منقلب شدند ! چه انقلاب بى نذيرى كه در طول تاريخ در ميان اصلاح شده گان انسانى نظير ندارد .\r\nاولا آنان ايمان كامل به خداوند پيدا كردند ؛  ( قالُوا آمَنَّا بِرَبِّ ) . \r\nثانيا به وحدانيت و ربوبيت او اعتقاد پيدا كردند ؛  ( قالُوا آمَنَّا بِرَبِّ الْعالَمِينَ . ) . \r\nثالثا به نبوت موسى و هارون گرويدند ، ( رب موسى و هارون ) .  وَ ما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ .  « 1 » ( سوره اعراف ، آيه 126 ) .\r\nجمله \" آيات ربنا \" كه عصا و يد بيضاى موسى بود ، نبوت او را ثابت مىكند ، و جمله  \" تَوَفَّنا مُسْلِمِينَ \"  از ايمان به دين حكايت دارد .\r\nرابعا ايمان خود را در حضور فرعون متكبر و همه مسئولين دولت و مردم حاضر شجاعانه اظهار و با ضررى كه براى شان داشت اعلان و اجهار كردند .\r\n\r\n\r\n","description":"","footnote":"\r\n( 1 ) - انتقام تو از ما ، تنها به خاطر اين است كه ما به آيات پروردگار خويش‌هنگامى كه به سراغ ما آمد - ايمان آورديم . بار الها ! صبر و استقامت بر ما فرو ريز ! ( و آخرين درجهء شكيبايى را به ما مرحمت فرما ! ) و ما را مسلمان بميران ! » .\r\n","page_name":" 159 ","page_number":159},
  {"content":"\r\n\r\nخامسا وقتى فرعون متكبر شكست خورد - مانند ببر زخمى و خشمگين آنان را تهديد به بريدن دست ها و پاها و آويختن شان به دار نمود - هيچ ترسى به دل راه ندادند و گفتند باكى نيست ما به سوى پروردگار خود بر مى گرديم . ( من ندانستم كه چگونه آنان به قيامت اعتقاد پيدا كرده بودند ) .\r\nسادسا آنان اضافه كردند ما اميدواريم كه پروردگار ما گناهان ما را بيامرزد ، چون ما اولين ايمان آورندگان بوده ايم .\r\nمن از مطالعه اين آيات كه وضع اين دسته‌ى را كه عمر شان به باطل گذشته بود ، بيان مى دارد و درجه بالاى ايمان و معلومات دينى را در 20 و يا 30 دقيقه يا حد اكثر يكى دو ساعت بعد از ايمان آوردن پاك ، خجالت زده و افسرده شدم ، من همه عمرم را از اوايل بلوغ تا اواخر سال هشتاد و يكم عمرم به علم و درس آموختن و مطالعه شبانه روزى گزراندم و بيشتر از 135 كتاب نوشته ام ، و هزاران جلسات درس ، موعظه و تدريس را گزرانده ام ، شايد ايمان من جامانده به ايمان و شجاعت دينى اين سروران نرسد ، به راستى كين طفل يك شبه ره صد ساله رفته است .\r\nخدا به من و همه مؤمنين چنين انقلاب درونى ( ايمانى و علمى ) را مرحمت بفرمايد .\r\nيك سوال در مورد زن فرعون\r\nآيا زوجه فرعون كه از جمله چهار زن سرآمد زنان مؤمن روزگاران گذشته و آينده است ، « 1 » در وقتى كه موسى به خانه فرعون بود به اثر صحبت هاى او كه هرچند در آن وقت\r\n\r\n\r\n","description":"","footnote":"\r\n( 1 ) - آسيه دختر مزاحم زن مؤمنه فرعون ، مريم مادر عيسى ( سلام الله عليهما ) ، خديجه دختر خويلد ام المؤمنين اول و فاطمه بنت رسول الله ( ص ) .\r\n","page_name":" 160 ","page_number":160},
  {"content":"\r\n\r\nپيامبر نبود ، ولى به احتمال قوى خداپرست و به دين اسحاق و يعقوب بود ، ايمان آورده بوده ؟ و همچنين اين سوال در مورد زن ماشطه و شانه گر خانه فرعون كه مؤمن شده بود ، آيا ايمان او در آن وقت بود و يا بعد از شكست فرعون و ايمان جادوگران بوده ؟ بايد گفت و الله العالم .\r\n\r\nنتيجه پيروزى بر جادوگران\r\nپس از ايمان جادوگران و آشكار شدن حق و قدرت موسى ( ع ) به عنوان رسول خدا بر جمع كثيرى از تماشاچيان مردمى و مسئولان دولتى ، على القاعده و به مقتضاى عادت ، موقعيت موسى در نظر مردم مستحكم شد ؛ بنى اسراييل رهبر الهى خود را شناختند و به او ايمان آوردند و به آينده خوب خود اميدوار شدند .\r\nو نيز بعيد نيست جمعى از قبطيان هم به او و خداى او ايمان آورده باشند ، هرچند با نوعى پنهان كارى و تقيه از فرعون .\r\nبه هر حال نفوذ مردمى موسى از يك طرف و اخلاق فرعون در اقدام نكردن به كشتن موسى و حتى ترس از او از طرفداران موسى اگر او را بكشد ، نوعى متاركه و مصالحه عملى را بين فرعون و موسى و طرفداران آنان به وجود آورد و هر طرف به كار خود مشغول شدند .\r\nسوال مهم اين است كه چه مدت و چند سال موسى در مصر ماند ؟ جواب اين سوال دقيقا و با مدرك معتبر ثابت نيست .\r\nقرآن اجمال قضيه را در اين سوره ( سوره شعراء ) پيش از اين كه موسى با بنى اسراييل از مصر بيرون بروند ، چنين ترسيم مىكند :\r\n« ما به موسى وحى كرديم كه بندگان ما را شبانه از مصر بيرون ببر ( و رژيم فرعون ) شما را پس از حركت تعقيب خواهند كرد ، ( و از جانب ديگر فرعون هم جمعى از كارمندان را به شهر هاى زير سلطه خود براى جمع آورى نيروى انسانى اعزام كرد كه از قوت انقلابى ها\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبه رهبرى موسى حكايت مىكند ) .\r\n( پيام فرعون به مردم شهر هاى مصر اين بود ) اين جماعت ( مخالف ما ) اندك و پراكنده هستند ( با ادعاى استقلال مرا به خشم آورده اند ) و بايد چاره جويى كنيم ( و از تمرد آنان دلهره داريم ) ، بالاخره شبى رسيد كه موسى و بنى اسرايل به طرف رود نيل حركت كردند و پس از اندكى مسئولين دولت قضيه را به فرعون گزارش دادند و او با نيرو هاى خود براى دستگيرى آنان حركت كردند . ( آيات 52 تا 56 ) .\r\nخوب پايان كار از قرآن معلوم است ، بنى اسراييل از دريا به قدرت خداوند نجات پيدا كردند ، فرعون و لشكر و پيروان او همه غرق شدند ، پس منظر اين پايان در همين سوره چنين آمده است :    « فَأَخْرَجْناهُمْ مِنْ جَنَّاتٍ وَ عُيُونٍ ، وَ كُنُوزٍ وَ مَقامٍ كَرِيمٍ ، كَذلِكَ وَ أَوْرَثْناها بَنِي إِسْرائِيلَ » .    ( آيات 57 ، 58 و 59 ) .\r\nما ( فرعون و اتباع او را ) از باغ ها و چشمه ها و گنج ها ( خزاين ) و قصر ها و همه منازل عالى و تجمل بيرون كرديم .  « كَذلِكَ وَ أَوْرَثْناها بَنِي إِسْرائِيلَ » . \r\nو در آيه 37 سوره اعراف موضوع ميراث برى را چنين انزال فرموده :  « وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا الَّتِي بارَكْنا فِيها وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ . » .  « 1 »\r\nبلى انجام كار چنين شد و همه آن باغ ها و زمين هاى سرسبز و چشمه هاى ( رود نيل ) و\r\n\r\n\r\n","description":"","footnote":"\r\n( 1 ) - و مشرقها و مغربهاى پر بركت زمين را به آن قومِ به ضعف كشانده شده ( زير زنجير ظلم و ستم ) ، واگذار كرديم ؛ و وعدهء نيك پروردگارت بر بنى اسرائيل ، به خاطر صبر و استقامتى كه به خرج دادند ، تحقّق يافت ؛ و آنچه فرعون و فرعونيان ( از كاخهاى مجلّل ) مىساختند ، و آنچه از باغهاى داربست‌دار فراهم ساخته بودند ، در هم كوبيديم .\r\n","page_name":" 162 ","page_number":162},
  {"content":"\r\n\r\nخزاين دولت و آبادى ها و ساختمان هاى مجلل را به ارث بنى اسراييل ( كه ديروز بنده هاى مستثمر و ستمديده بودند ) رسانيديم .\r\nعمده همين آيه اخير است كه مىگويد همه چيز دولت فرعون را بنى اسراييل به ميراث بردند ، و اين ارث بردن به يكى از دو گونه تحقق پيدا مىكند ، يكى اين كه بعد از پاشيدن نظام فرعونى مصر ، زمام قدرت را آن جماعتى از بنى اسراييل كه عادتا در مصر مانده بودند ، به دستور موسى و رهبرى نماينده احتمالى حضرت موسى به دست گرفته اند . و دوم اين كه موسى جمعى را دستور داده كه دوباره به مصر برگردند و زمام اداره آن جا را به دست بگيرند .\r\nمطلب مهم اين است كه اين نظام جديد دينى تا چه مدت دوام آورده و چه مقدارى از ساكنين آن جا از بنى اسراييل و قبطى ها و ساير اقوام به دين حضرت موسى گرويده اند ؟ نويسنده در اين مورد معلوماتى ندارد ؟\r\nبعضى ادعا كرده‌اند كه اين ارث برى در زمان سلطنت حضرت سليمان ( ع ) به مصر تحقق يافت كه احتمال مرجوحى است . و الله العالم .\r\nآخرين سوال : حضرت موسى و پيروان تازه كار و ستمديده او در فاصله پس از پيروزى در جنگ معجزه و جادو و چشم بندى تا موقع خروج از مصر چه كارى مىكردند ؟\r\nاجمال سختى هاى بنى اسراييل و بدبختى هاى كمرشكن فرعونيان در آيات \" 127 تا 135 سوره اعراف ذكر شده است . خداوند همه مؤمنين را مشمول بركات و نعمت هاى خود قرار دهد و از بلاهاى زمينى و آسمانى و فسق و كفر نجات بخشد .\r\nدر اين مرحله متاركه نه فرعون قيام موسى را سركوب توانست و نه موسى توانست مردم قبطى مصر را به دين خدا جذب نمايد . ولى فرعون به كشتن نوزادان پسر اسراييلى و زنده نگه داشتن دختران آنان علاقه داشت و اين سياست رسمى او بود ، و بنى اسراييل با وجود موسى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nدر اذيت و شكنجه رژيم فرعون بودند ، ولى قبطى ها به بلاهاى گوناگون طبيعى گرفتار مى شدند و از موسى مى خواستند كه اين بلاهاى مهلك را از آنان بردارد و قول مى دادند كه بنى اسراييل را به او بسپارند ، تا هرجا مى خواهد آنان را ببرد ؛ ولى وقتى مصيبت بر طرف مى شد وعده شكنى مىكردند تا آن كه در رود نيل غرق شدند .\r\nقرآن در اين سوره ( سوره شعراء ) از آيه 10 الى آيه 68 طى 58 آيه جنبه هاى شيرين و عبرت گير تاريخ حضرت موسى و برادرش ( ع ) و بنى اسراييل و فرعون و فرمانبرانش را بيان كرده است ، و سپس به بيان تاريخ شش پيامبر ديگر پرداخته است :\r\n2 - حضرت ابراهيم دومين پيامبر اولى العزم ( ع ) از آيه 69 تا آيه 104 .\r\n3 - حضرت نوح اولين پيامبر اولى العزم ( ع ) از آيه 105 تا آيه 122 .\r\n4 - حضرت هود ( ع ) و امت او ( قوم عاد ) از آيه 123 تا آيه 140 .\r\n5 - حضرت صالح ( ع ) و قوم ثمود از آيه 141 تا آيه 159 .\r\n6 - حضرت لوط ( ع ) و قوم او از آيه 160 تا آيه 175 .\r\n7 - حضرت شعيب ( ع ) و اصحاب الايكه « 1 » از 176 تا 191 .\r\nاز اول اين سوره تا آيه 9 از حضرت ختمى مرتبت و قرآن و مردم و آخرت صحبت شده\r\n\r\n\r\n","description":"","footnote":"\r\n( 1 ) - ايكه محلى در نزديكى مدين شهر شعيب است و گفته شده كه مدين همان شهرى است كه فعلا در آخر اردن كه با حجاز هم مرز است ، قرار دارد و به نام معان ياد مىشود ، كه ظاهرا در سفر اول حج كه از نجف عراق به اردن رفتيم و از آن جا به شهر مرزى معان رفتيم ، از آن جا به سوى حجاز ( عربستان ) از منطقه گرگر گذر كرديم و در مراجعه از مكه و مدينه به معان آمديم و شب همان جا خوابيديم ، ولى آن وقت من نمى دانستم اين شهر حضرت شعيب پيامبر صالح خداوند است ، خداوند زيارت او و ساير انبياء را پس از زيارت چهره نورانى خاتم الانبياء و آل طاهرين و اصحاب مهتدين او در برزخ و بهشت نصيب ما بفرمايد ! ! !\r\n","page_name":" 164 ","page_number":164},
  {"content":"\r\n\r\nو در آيه 8 مىگويد اكثر اينان مؤمن نيستند ، و در آيه 9 مىگويد پروردگار تو شكست ناپذير و رحيم است . و در آخر زندگانى همه اين حضرت ( سلام الله عليهم ) دو جمله تكرار شده كه اكثر امتها مؤمنين نبودند  « وَ إِنَّ رَبَّكَ لَهُوَ الْعَزِيزُ الرَّحِيمُ » . \r\nو نيز از حضرت نوح تا حضرت شعيب اين پنج پيامبر بزرگوار به امتان خود گفته اند كه ما از شما اجر و مزدى نمى خواهيم و اجر ما با خداوند است .\r\nولى پيامبر اسلام اجر نبوت خود را خواسته كه به نفع دين و امت بوده و آن اتخاذ راه به سوى خداوند است . و مصداق آن مودت خويشاوندان آن حضرت مى باشد كه ركن ايمان است .\r\nقابل توجه كه تفصيل اين موضوع در يكى از كتب مؤلفه مطبوعه ام بيان شده است .\r\nدر آيه 196 دوباره به حضرت خاتم النبيين توجه مىشود .\r\n\r\nقياس حال ملت و مردم ما با حال بنى اسراييل\r\nامروز 26 / 11 / 95 ش « 1 » 28 سال قبل ( 26 / 11 / 67 ) شوروى هاى اشغال گر كه قسمت عمده آنان روس ها بودند كه كشور اسلامى ما را از سال 1358 اشغال كرده بودند و مى خواستند كمونيزم را به جاى اسلام بياورند و افغانستان را به عنوان مستعمره اتحاد جماهير شوروى در محور روسيه قرار بدهند كه مردم مسلمان افغانستان مقاومت كردند و شرايط سياسى و روانى بين المللى آن روز هم نمى خواست غرب به شوروى باج بدهد ، آمريكا پول و اسلحه از خود و از ديگران به پاكستان مى دادند و پاكستان هم قسمتى از آن ها را به مجاهدين افغانى .\r\n\r\n\r\n","description":"","footnote":"\r\n( 1 ) - چون اين دو سه روز در مورد بنى اسراييل مى نوشتم ، خواستم بدبختى ملت خود را با بدبختى بنى اسراييل قياس كنم .\r\n","page_name":" 165 ","page_number":165},
  {"content":"\r\n\r\nپيروزى انقلاب اسلامى هم در كشور همسايه ما ( ايران ) كه منجر به قيام جمهورى اسلامى شد ، يك نوع تقويت روانى و خود باورى را به مجاهدين ما داد تا برجنف رهبر كهن سال احمق شوروى مرد و پس از چند سال گربه چف به جاى او نشست و مقاومت مجاهدين افغان را درك كرد و تصميم گرفت براى بار اول شكست را بپذيرد و از افغانستان ناكام بيرون رود و آن تصميم او اولين و آخرين تصميم شوروى بود كه پس از مدتى شوروى عمر خود را به شما بخشيد و در زباله دان تاريخ بى نشان شد .\r\nافغانستان براى اولين بار در جهان حلق شوروى را پاره كرد و از آن بيرون شد و روحيات مسلمانان را تقويت كرد و القاعده از همين حماسه افغانى شكل گرفت .\r\nولى خود افغانى ها ( مراد احزاب جهادى مى باشد ) كه در جنگ 14 ساله مردانه وار پيروز شده بودند و كشور شان به عنوان كعبه سياسى و شجاعت در نظر مسلمانان تثبيت شده بود ، در پيروزى خود شكست خوردند و هيچ فايده‌ى نبردند و غالب احزاب جهادى معناى حكومت اسلامى را نمى دانستند و تنها آن را به اقامه حكومت حزب خود و اقامه نماز جماعت تفسير مىكردند ، و در واقع يك روز هم احزاب متخاصم جهادى در اختلاف داخلى خود و اختلاف بين احزابى ، احكام شرعى را مدنظر نگرفتند و تا حد ممكن از لوله تفنگ و ساير اسلحه صحبت مىكردند .\r\nمذاكرات زيادى در اسلام آباد و مكه مكرمه و تهران صورت گرفت ، ولى هيچ اصلاح عقلايى و دينى صورت نگرفت و يك اطلاق گرايى حزبى در مغز ناخود آگاه رده هاى بالاى حزبى جاگرفته بود كه نتيجه آن كشتار ظالمانه مردم مسلمان ما - خصوصا در شهر كابل - شد .  إِنَّا لِلَّهِ وَ إِنَّا إِلَيْهِ راجِعُونَ . \r\n\r\n","description":"","footnote":"","page_name":" 166 ","page_number":166},
  {"content":"\r\n\r\nجنگ هاى داخلى احزاب جهادى ، حيثيت كشور و جهاد اسلامى را بر باد داد ، تا يك دسته كوچك مصمم به نام جنبش طالبان بر اكثر بلاد كشور مسلط و احزاب جهادى ناكام ماندند ، و بالاخره افغانستان بعد از حمله القاعده در آمريكا بدون مشكل زير تسلط آمريكا قرار گرفت و در اين مورد سخن زياد است .\r\nمن اعتقاد خود را در اين كتاب « 1 » ( كه شايد آخرين تأليف من باشد ) مختصرا بيان مى كنم كه علت پيروزى جهاد ما احساسات دينى مجاهدين بود ؛ و علت شكست آن حرص و طمع و خود خواهى غالب رهبران جهادى ! ! و سبب عدم قيام حكومت اسلامى - كه انقلاب اسلامى ايران به آن رسيد - ضعف فرهنگ اسلامى مسئولين بالاى غالب احزاب جهادى بود .\r\nبه عقيده من گذشته از مداخله خارجى ها ، مسئوليت عمده شكست مجاهدين در اقامه حكومت اسلامى و حفظ استقلال و حاكميت ملى احزاب بزرگ جهادى بود كه براى رقابت نفسانى آن قدر بين خود جنگيدند كه همه ناتوان شدند .\r\nبگذاريد واضح تر نظر شخصى خود را بيان كنم ، مسئوليت عمده اين بدبختى به عهده چند حزب است :\r\n1 - حزب اسلامى شاخته بزرگ آن .\r\n2 - حزب جمعيت اسلامى .\r\n3 - حزب وحدت اسلامى .\r\nمسئولين تصميم گيرنده اين سه حزب روز قيامت در محكمه عدل الهى جواب خواهند داد و همچنين افراد مقصر احزاب ديگر :\r\n\r\n\r\n","description":"","footnote":"\r\n( 1 ) - البته تفصيل آن را در كتاب خاطرات زندگانى خود نوشته ام ، ولى نمى دانم چاپ خواهد شد يانه .\r\n","page_name":" 167 ","page_number":167},
  {"content":"\r\n\r\nاز شكست جهاد و زوال نظام اسلامى ؛\r\nاز خون هاى ريخته شده در جنگ هاى نفسانى داخلى ؛\r\nاز اتلاف اموال و ويرانى هاى ساختمان هاى دولتى ( بيت المال عمومى ) و ساختمان هاى شخصى در كابل و بعضى ولايات ديگر . « 1 »\r\nمسئوليت دينى بسيار سنگينى است . مگر ارحم الراحمين فضلى كند .\r\nو جنگ جويان ساير احزاب كه حتما در جنگ ها كم و بيش نقش داشته اند ، مسئوليت فردى داشته اند ، چنانچه در احزاب سه گانه فوق افرادى بوده اند كه خود را از جنگ هاى داخلى به دور نگه داشته اند .\r\nالبته بعضى از رهبران احزاب ديگر كه در جنگ ها به علت نداشتن امكانات نظامى عملا شركت نداشتند ، براى تحصيل رياست آتش بيار معركه بودند .  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ » .  ( سوره قصص ، آيه 83 ) . « 2 »\r\nبرگرديم به بحث تفسيرى\r\nخوب ما چهارده سال قيام كرديم و به هدف نهايى خود نرسيديم ؛ قانون اساسى اسلامى\r\n\r\n\r\n","description":"","footnote":"\r\n( 1 ) - من براى اثبات مدعاى خود دلايل قوى دارم ، من در عمق جريان ها بوده ام و با مسئولين بالاى اين احزاب صحبت كرده ام . در روز قيامت همه حقايق و سراير آشكار خواهد شد و خداوند ذره ذره حساب خواهد گرفت . در اين چند سال احزاب به نيرنگ و فريب تاريخ و حقايق را تحريف كردند و مردم عوام ما به اشتباه و غلط گمراه شدند . ولى در قيامت تحريف وجود ندارد . « يوم تبلى السرائر » ! !\r\n( 2 ) - ( آرى ، ) آن سراى آخر ت را ( تنها ) براى كسانى قرار مىدهيم كه ارادهء برترىجويى در زمين و فساد را ندارند ؛ و عاقبت نيك براى پرهيزگاران است . در اين چند سال عده‌ى از احزاب به نيرنگ و فريب تاريخ و حقايق تحريف كردند و مردم عوام ما به اشتباه و غلط گمراه شدند ، ولى در قيامت تحريف وجود ندارد . « يوم تبلى السرائر » ! !\r\n","page_name":" 168 ","page_number":168},
  {"content":"\r\n\r\nاست ؛ ولى كسى جرئت ندارد به آن عمل كند و حاكميت از آن غربى ها است كه پول مى دهند ؛ نه آقاى كرزى حاكميت كاملى داشت و نه حكومت ناهماهنگ فعلى .\r\nبنى اسراييل هم در مصر ساليان زياد در استخدام فرعونيان بودند ، پسراى آنان را مى كشتند و زنان آنان را براى كارهاى خود زنده نگاه مى داشتند ، خداوند پيامبر خود حضرت موسى ( ع ) را فرستاد بنى اسراييل را به شكل معجزه نجات داد و فرعون و لشكر او را به شكل معجزه نابود كرد ، آيا بنى اسراييل ( فرزندان يعقوب ) از رحمت و هدايت خداوند استفاده كردند ؟ اگر جواب حقيقى را بخواهيد ، آيات قرآنى كه در مورد آنان نازل شده بخوانيد . « 1 »\r\nببنيد 26 دلو هم براى ما اتفاق افتاد و هم براى بنى اسراييل ماهم مثل آنان استفاده نبرديم ، آيا رژيم غاصب و ظالم اسراييل فعلى جان سالم بدر خواهد برد ؟ مسلما نه ظلم ظالم را نابود مى كنند . اين سنت خداوند است .  « فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا » . \r\n ديدى كه آه سوزش پروانه شمع را * چندان امان نداد كه شب را سحر كند ! \r\n\r\n\r\n","description":"","footnote":"\r\n( 1 ) - از باب نمونه :  وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ وَ باؤُ بِغَضَبٍ مِنَ اللَّهِ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ » .  ( سوره بقره ، آيه 61 ) . يعنى : و ( مهر ) ذلت و نياز ، بر پيشانى آن‌ها زده شد ؛ و باز گرفتار خشم خدايى شدند ؛ چرا كه آنان نسبت به آيات الهى ، كفر مىورزيدند ؛ و پيامبران را به ناحق مىكشتند . اينها به خاطر آن بود كه گناهكار و متجاوز بودند . و آيه 112 سوره آل عمران هم ديده شود . و قول خداوند متعال :  « قُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ » .  ( سوره مائده ، آيه 60 ) يعنى بگو : « آيا شما را از كسانى كه موقعيت و پاداششان نزد خدا برتر از اين است ، با خبر كنم ؟ كسانى كه خداوند آن‌ها را از رحمت خود دور ساخته ، و مورد خشم قرار داده ، ( و مسخ شان كرده ، ) و از آن‌ها ، ميمونها و خوكهايى قرار داده ، و پرستش بت كرده‌اند ؛ موقعيت و محل آن‌ها ، بدتر است ؛ و از راه راست ، گمراه‌ترند .\r\n","page_name":" 169 ","page_number":169},
  {"content":"\r\n\r\n\r\nچند نكته ديگر در مورد اين داستان\r\n1 - بعضى از مفسرين مى گويند خشيت آن است كه نفس آدمى از احساس شر دچار اضطراب و تشويش گردد ، لذا اين صفت از انبياء نفى شده است .  « الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ » .  ( سوره احزاب ، آيه 39 ) .\r\nاما خوف اگرچه حالت ناراحتى و اضطراب درونى است كه در هنگام توقع و احتمال ضرر دست مىدهد ، و نقيض آن حالت امن است كه به معناى آرامش و سكون نفس مى باشد ، لكن بيشتر موارد خوف در مورد احساس شر است كه باعث دست به كار شدن آدمى براى جلوگيرى از آن مىشود ، هرچند كه در دل اضطرابى پيدا نشود .\r\nاين استنباط براى خود مفسر مذكور معتبر است .\r\n2 - فرعون قايل به وثنيت بوده است . وثنى ها و بت پرست ها تمامى موجودات را منتهى به پديد آورنده واحدى مى دانند و كسى را در وجوب وجود شريك نمى دانند ، وجود او را بزرگ تر از آن مى دانند كه به حدى تحديد شود و بزرگ تر از احاطه و فهم و درك انسان مى دانند . و به همين جهت او را بزرگ تر و بشر را كوچك تر از آن مى دانند كه عبادت خود را متوجه او سازند ؛ لذا موجودات ديگرى را مى پرستند كه مقربان درگاه او هستند ، مانند ملايكه ، جن و غيره كه قداست دارند . و يك طبقه از آنان پادشاهان بزرگ را از همين قديسين مى پندارند ، و لذا فرعون خود را از همين طبقه مى دانست كه خود را رب الاعلى و خدا را رب الارباب مى دانست ، ولى رب العالمين نمى دانست ، چون براى هر عالم يك ربى قايل بود و بت ها را مى پرستيد كه نماد ملايكه است و دليل بت پرستى او آيه  « وَ يَذَرَكَ وَ \r\n\r\n","description":"","footnote":"","page_name":" 170 ","page_number":170},
  {"content":"\r\n\r\n آلِهَتَكَ »  « 1 » ( سوره اعراف ، آيه 127 ) ، است\r\nاين مفسر دليلى بر اعتقاد فرعون به واجب الوجود و رب الارباب ذكر نكرده است .\r\nبه علاوه كه مفهوم واجب الوجود مفهوم فلسفى دقيق است و بت پرستان معانى واجب الوجود و ممكن الوجود و ممتنع الوجود را نمى دانستند . او آن قدر كم عقل بود كه خود را رب برتر معرفى مىكرد ، و در جاى ديگر گفت  « يا أَيُّهَا الْمَلَأُ ما عَلِمْتُ لَكُمْ مِنْ إِلهٍ غَيْرِي » .  ( قصص ، آيه 38 ) . من معبودى براى شما غير از خود سراغ ندارم ، در حالى كه خود آلهه داشته ! !\r\nمن مطمئن هستم او مى دانست كه او بشر است و من از اين مفسر فيلسوف دقيق النظر تعجب دارم كه چه استنباط ضعيفى نموده است .\r\nحرف آخر : بنى اسراييل با ديدن معجزات موسى ( ع ) و نجات شان از اسارت فرعونيان و قبطى ها اكثر شان مؤمن نبودند . ( سوره شعراء ، آيه 67 ) .\r\n\r\nمسرفان و مفسدان\r\n  « وَ لا تُطِيعُوا أَمْرَ الْمُسْرِفِينَ ، الَّذِينَ يُفْسِدُونَ فِي الْأَرْضِ وَ لا يُصْلِحُونَ » .   ( سوره شعراء ، آيه 151 و 152 ) .\r\nاز دستور و يا كار و روش مسرفان اطاعت نكنيد ، همان ها كه در زمين به فساد و تباهى مى پردازند ، و ( چيز فاسدى را ) اصلاح نمى كنند .\r\n\r\n\r\n","description":"","footnote":"\r\n( 1 ) - و اشراف قوم فرعون ( به او ) گفتند : « آيا موسى و قومش را رها مىكنى كه در زمين فساد كنند ، و تو و خدايانت را رها سازد ؟ ! » گفت : « به زودى پسرانشان را مىكشيم ، و دخترانشان را زنده نگه مىداريم ( تا به ما خدمت كنند ) ؛ و ما بر آن‌ها كاملًا مسلّطيم ! »\r\n","page_name":" 171 ","page_number":171},
  {"content":"\r\n\r\nدر عرف اسراف « 1 » گاهى انصراف به غذا و مصارف خانه دارد كه بعضى افراد در آن زياده روى مى كنند ، در ايام جهاد كشور من چند مرتبه به كويت رفتم و به سفارش حضرت استاد آيت الله عظماى خويى ( عليه الرحمة ) كه مردم آن جا مقلدين ايشان بودند ، به وكيل خود ، وجوهات شرعى جمعى از مؤمنين آن جا را به من مى دادند كه براى مجاهدين حركت اسلامى در جهاد با شوروى متجاوزين ( 1357 تا 1371 ) مصرف مى شد ، در ضمن يك عده از تجار مرا دعوت مىكردند كه مهمانى هاى آنان اسراف بود - خدا از آنان در گذرد - اسراف و تبذير حرام است ، ولى اسراف منحصر به غذا ، لباس ، خانه و مصرف مال نيست ؛ و در قرآن اين لفظ بر امور ديگر نيز اطلاق شده است :\r\n1 - در انتقام گيرى كه در امورى جايز است نبايد زياده روى شود ، بلكه مطابق ظلم ظالم انتقام گرفته شود ، و اگر از آن گذشت اسراف بوده و اسراف حرام است .\r\n2 - عجب اين كه اگر از مظلوم بر ظالم بيشتر از ظلم او نفرين ( دعاى بد ) كند در زيادتى ظالم مىشود ، كه امام صادق ( ع ) در يك حديث صحيح آن را فرموده است .\r\nمى بينيد كه اسراف در دعا و نفرين هم ممنوع است .\r\nاز آيه مباركه  « كُلُوا وَ اشْرَبُوا وَ لا تُسْرِفُوا » .  ( سوره اعراف ، آيه 31 ) ؛ بخوريد بياشاميد و اسراف نكنيد ؛ استفاده مىشود كه اسراف در آب نيز ممنوع است كه شاعر مىگويد :\r\n مكن اسراف آب مجانى * كه ولاتسرفوا همى خوانى \r\n\r\n\r\n","description":"","footnote":"\r\n( 1 ) - بعضى در فرق بين اسراف و تبذير اين گونه فرق گذاشته اند كه اسراف آن است كه اصل غذا شايسته ولى در كم و كيف آن زياده روى شده ؛ و تبذير آن است كه همه آن بيهوده باشد . پس تبذير بدتر از اسراف است و قرآن مى فرمايد تبذير كننده گان برادران شياطين هستند .\r\n","page_name":" 172 ","page_number":172},
  {"content":"\r\n\r\n4 - اخلاق و اعمال فرعون ؛ ( سوره دخان ، آيه 31 ) .\r\n5 - اسراف در قضاء ؛ ( سوره غافر ، آيه 28 ) .\r\n6 - در انفاق ؛ ( سوره فرقان ، آيه 67 ) .\r\n7 - در قصاص ؛ ( سوره اعراف ، آيه 31 ) .\r\n8 - فسق و فجور ؛ ( سوره زمر ، آيه 53 ) . بهترين آيه براى بندگان .\r\n9 - افساد در روى زمين كه آيه فوق آن را از مصاديق اسراف بيان فرموده است .\r\n10 - لواط ، كه لوط به امت خود مىگويد :  « إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ » .  ( سوره اعراف ، آيه 81 ) . « 1 »\r\nنگارنده در توضيح المسايل جنگى كه در دوران جهاد چاپ هاى متعددى شد ، و در محرمات حدود الشريعة مفصلا در مورد محاربين و مفسدين صحبت كرده ام كه محققين بايد به آن جا مراجعه كنند .\r\n\r\nبرخى مصاديق فساد در شرايط فعلى\r\nدر اين جا پاره از مصاديق فساد را در شرايط امروز اشاره مى كنم :\r\n1 - تباه كردن مواد غذايى يك كشور و يا يك شهر .\r\n2 - به وجود آورى گرانى مصنوعى يا قحطى مواد مورد احتياج .\r\n3 - نابود كردن مواد مورد احتياج عمومى چه در يك ولسوالى و يا ولايت و يا كشور ، تا چه رسد به يك منطقه ؛ به هر منظورى كه باشد .\r\n4 - توليد و تجارت مواد مخدر .\r\n\r\n\r\n","description":"","footnote":"\r\n( 1 ) - آيا شما از روى شهوت به سراغ مردان مىرويد ، نه زنان ؟ ! شما گروه اسرافكار ( و منحرفى ) هستيد .\r\n","page_name":" 173 ","page_number":173},
  {"content":"\r\n\r\n5 - اشاعه فحشاء به وسايل مختلف كه يكى از آن ها سايت هاى فضاى مجازى است .\r\n6 - اختلاس يا اتلاف بيت المال عمومى به مقدار مؤثر .\r\n7 - راه زنى هاى دسته جمعى .\r\n8 - تخريب امنيت عمومى .\r\n9 - تهيه وسايل حربى براى باند هاى بى دين و خراب كار .\r\n10 - اعمار و داير كردن اماكن فحشاء و اعتياد به هروئين و امثال آن .\r\n11 - ترويج فرهنگ زنا ، لواط ، قتل ، جرح ، سرقت و نظاير آن ها ، در راديو ها ، نشريات و تلويزيون ها و سايت ها .\r\n12 - افشا كردن اسرار مسلمانان و حكومت اسلامى براى دشمنان .\r\n13 - سپردن اسناد محرمانه دولتى به بيگانگان .\r\n14 - گمراه ساختن افكار عمومى به سوى قصه هاى خيالى و شهوانى و ياوه و پوچ در راديو ، تلويزيون و نشريات ، به منظور عقب ماندن ملت از ضروريات دنيايى و اخروى خود .\r\n15 - توهين به مقدسات دينى به منظور بى دين ساختن مؤمنين .\r\n16 - قيام هاى مسلحانه عليه مسلمانان و حكومت هاى شرعى ، به منظور اهداف سياسى و مادى و امثال آن .\r\n17 - توليد انبوه ترياك و چرس و هروئين و مشتقات ديگر ترياك كه براى مسلمانان ضرر زيادى دارد .\r\n18 - جاسوسى در امور مضر به حال مردم .\r\n19 - تلاش در پى بى دينى متعلمين و محصلين و ساير اصناف مردم .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n20 - اسلحه كشى بر مردم در شهر ها و بيابان ها و امثال اين ها ( قطاع الطريق ) .\r\nجزاى اين اين اعمال و افراد در قرآن كريم چنين آمده است :   إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ ، إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ » .   « 1 » ( سوره مانده ، آيات 33 و 34 ) .\r\n\r\nتفسير سوره نمل ( سوره سليمان )\r\nاين سوره مكى و داراى 93 آيه مى باشد .\r\n\r\nقرآن كتاب مبين\r\n  « طس تِلْكَ آياتُ الْقُرْآنِ وَ كِتابٍ مُبِينٍ » .   « 2 » ( سوره نمل ، آيه 1 ) .\r\nقرآن نام مجموعه آيات است كه معرفه آمده و كتاب مبين نكره آمده كه معلوم مىشود نام ديگرى براى آيات قرآنى نيست ، بلكه بيان حالتى از حالات آيات قرآن است كه در لوح محفوظ نوشته‌ى بوده به عبارت آشكار يا آشكار كننده . « 3 »\r\nقرآن هدايت گر همه انسان ها است ، ولى چون غير از مؤمنين از آن استفاده نمى برند ، هدايت‌گر مؤمنين تعبير شده است .\r\n\r\n\r\n","description":"","footnote":"\r\n( 1 ) - سزاى كسانى كه با خدا و رسول او مى جنگند ، و براى فساد و تباهى در روى زمين تلاش مىكنند ، ( اين است كه كشته شوند ؛ و يا به دار آويخته گردند ؛ يا دست و پاى شان بريده شوند ، ( دست از يك طرف و پا از طرف ديگر ) و يا از سرزمين خود تبعيد گردند . اين عقوبت براى خوارى آنان در زندگانى حاضر است ؛ و براى ( محاربين و مفسدين ) در آخرت ، عذاب بزرگى است . مگر آن ها كه پيش از دست يافتن شما بر آنان ، توبه كنند ؛ پس بدانيد ( خدا توبهء آن‌ها را مىپذيرد ؛ ) خداوند آمرزنده و مهربان است .\r\n( 2 ) - طس - اين آيات قرآن و كتاب مبين است .\r\n( 3 ) - كلمه \" مبين \" گاهى لازم و گاهى متعدى مىآيد .\r\n","page_name":" 175 ","page_number":175},
  {"content":"\r\n\r\n\r\nزينت اعمال كفار\r\n   « إِنَّ الَّذِينَ لا يُؤْمِنُونَ بِالْآخِرَةِ زَيَّنَّا لَهُمْ أَعْمالَهُمْ فَهُمْ يَعْمَهُونَ ، أُوْلئِكَ الَّذِينَ لَهُمْ سُوءُ الْعَذابِ وَ هُمْ فِي الْآخِرَةِ هُمُ الْأَخْسَرُونَ ، وَ إِنَّكَ لَتُلَقَّى الْقُرْآنَ مِنْ لَدُنْ حَكِيمٍ عَلِيمٍ » .    « 1 » ( سوره نمل ، آيات 4 - 6 ) .\r\nكسانى كه ايمان نمى آورند به آنچه كه مطابق هوس آنان است عمل مى كنند كه يك امر طبيعى است و اين كه خداوند تزيين عمل هاى آنان را به خود نسبت مىدهد ، براى اين است كه تمام اعمال و اعيان ممكنه از اراده واجب الوجود ناشى است ، و گرنه يا معلول بى علت است و يا دور و تسلسل و يا تعدد واجب الوجود كه همه از نظر عقلى محال است ، و چون اعداد و تهيه اين تزيين به سوء اختيار كافر بوده ، جبر و ظلمى لازم نمىآيد .\r\nاين معانى دقيق هيچ امكان ندارد كه زاييده ذهن مرد امى و بى سواد و درس ناخوانده باشد و آن ها را درك كند ؛ پس مى دانيم كه كلام خالق است .\r\nبلى مع الوصف انسان در برابر اعمال بدى كه شيطان در نظر او آن ها را زينت مىدهد و مكلف آن‌ها را به اراده و اختيار خود انتخاب مىكند ، مسئوليت عمل خود را كه فاعل بدى ها است ، به عهده دارد و شيطان در مرحله دوم كه سبب تزيين است نيز مسئوليت خود را به عنوان وسوسه گر به عهده دارد .\r\nبلى همين تزيين در اخير به خدا كه خالق همه چيز است ، بر مى گردد . مثلا مردى با زنى\r\n\r\n\r\n","description":"","footnote":"\r\n( 1 ) - كسانى كه به آخرت ايمان ندارند ، اعمال ( بد ) شان را براى آنان زينت مىدهيم به طورى كه سرگردان مىشوند . آنان كسانى هستند كه عذاب بد ( و دردناك ) براى آن‌هاست ؛ و آن‌ها در آخرت ، زيانكارترين مردم اند ! به يقين تو اين قرآن را از سوى حكيم و دانايى تلقى مىكنى .\r\n","page_name":" 176 ","page_number":176},
  {"content":"\r\n\r\nزنا مىكند ؛ ولى نطفه او در رحم زن به فرمان خالق وحده لا شريك له منتهى مىشود و مسئوليت اخروى به عهده مرد زانى و زن زانيه مى باشد و هيچ ايرادى لازم نمىآيد . دانشمندان بزرگ اين مطلب را بهتر مى دانند .\r\n\r\nاتفاق عجيب\r\nامروز كه من تفسير آيات اول سوره نمل را مى نويشتم خانم فاضله ام مطلبى كه از انترنت در مورد آيات 12 - 14 سوره مؤمنون در مورد نطفه انسان كه پس از مدتى تبديل به علقه مىشود ، خواند بوده كه يك دانشمند غربى گفته آنچه در قرآن چهارده قرن قبل آمده است ، مطابق اكتشافات علمى امروز است .\r\nچند سال قبل كه من در آلمان براى تداوى رفته بودم ، يكى از دوستان از يك نوار حكايت مىكرد كه يك دكتور خارجى گفته بود آنچه در قرآن در مورد مراحل تكامل جنين در رحم مادر آمده ، مطابق علم امروزى است ، ولى من مع الوصف مسلمان نمى شوم ، چون برادرم مسيحى است ، اگر من مسلمان شوم روابط فاميلى ما خراب مىشود .\r\nبلى قرآن كلام خداوند است ، نه كلام بشر چهارده قرن سابق .\r\nخواننده عزيز خداوند راست فرمود كه ما در آينده در آفاق و نفس هاى مردم نشانه هاى وحدانيت و حكمت و عظمت خود را نشان خواهيم داد .\r\n\r\nانكار بعد از يقين\r\n « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا فَانْظُرْ كَيْفَ كانَ عاقِبَةُ الْمُفْسِدِينَ » .  ( سوره نمل ، آيه 14 ) .\r\nفرعون و اتباع او آيات ما را انكار كردند ، در حالى كه به آن ها يقين داشتند ( و سبب اين انكار ) ستم و برترى جويى آنان بود .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاين موضوع كه با وجود يقين به صحت چيزى ، آن را انكار مى كنند ؛ مخصوص به ايمان به خدا و به نبوت انبياء و اصول ديگر دين نيست ، اسباب و موارد اين لجبازى بچه گانه بشر متعدد است .\r\n1 - تكبر از تسليم به حقيقت و برترى خود و ناچيز شمردن آن واقعيت . مثلا فرعون و اطرافيان او ، موسى و هارون را دو مرد فقير مى ديدند . به علاوه موسى در خانه فرعون به عنوان پسر گفته او بوده و او با مقام پادشاهى نمى خواهد به اين پسر گفته خود ايمان بياورد . و در اخير او از قوم فقيرى هستند كه تنها به نظر استعمارى و استثمارى به آنان نگاه مىشود و به كار هاى خيلى پايين براى خدمت قوم برتر مشغول هستند .\r\nفرعون كه تكبر و غرور او مانع توجه به رب العالمين است و عظمت خدا از نظر وضع دو ژنده پوش فاقد مزيت هاى اجتماعى آن روز مى دانست ، چگونه مى شد به او تسليم شود ، حتى اگر توسط او دوباره به سلطنت خود برسد .\r\nحقيقت اين است كه اين حالت ، مخصوص به شخص فرعون مذكور نبوده و اين حالت قبل از او به مدت ها و بعد از او تا امروز و تا قيامت يا قيام مهدى ( ع ) در مغز بسيارى از افراد ، حتى ثروتمندان متوسط و دانشمندان متوسط دينى و حتى در بسيارى از مردم نادان و فقير وجود دارد .\r\nو شايد ريشه اين خود پسندى همان محبت به ذات است كه فطرى و يا غريزى بشر است كه حكمت الهى آن را در وجود انسان و يا حيوان به وديعت گذاشته است .\r\nبلى به انسان عقل هم داده تا دوستى به ذات را تعديل كند كه اغلب افراد از اين تعديل ناكام ماندند و يا عمدا و تقصيرا به آن اعتنا نكردند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nو ممكن است مراد از ظلم و ستم ، ظلم آنان برخود شان باشند ، چون دورى انسان از دين كه براى سعادت دارين او آمده ، برزگ ترين ستم بر خود آنان است ، كه در قرآن مكررا آمده است كه ما بر انسان ظلم نمىكنيم و خود آنان بر خود شان ظلم و ستم مى نمايند .\r\nهركس عاقلانه و منصفانه قضاوت كند مىداند كه علت مشكلات و بدبختى هاى ميليون ها انسان در قرن حاضر و نيز در قرون گذشته ، دورى و يا بدفهمى آنان از دين بوده است .\r\nو ممكن است مراد از ظلم ، ظلم بر حقانيت دين باشد . و بعيد نيست مراد هردو باشد .\r\nاز اين آيه يك مطلب مهم به دست مىآيد كه ايمان تنها به اعتقاد ظنى تحقق پيدا نمىكند ، بلكه به يقين داشتن تنها به عقايد هم محقق نمىشود ، بلى با اعتقاد جزمى و بناگزارى و عقد القلب و تسليمى به عبوديت حق ايمان تحقق پيدا مىكند . ( دقت كنيد ) .\r\n\r\nتفضل خداوند بر سليمان\r\n « وَ وَرِثَ سُلَيْمانُ داوُدَ وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ إِنَّ هذا لَهُوَ الْفَضْلُ الْمُبِينُ » .  ( سوره نمل ، آيه 16 ) .\r\nسليمان از داود ارث برد و به مردم گفت نطق پرنده ها به ما تعليم داده شده و از هرچيزى كه به ما رسيده و اين حال فضل بزرگى ( از جانب خدا ) بر ما است .\r\nصدر و ذيل آيه دلالت مىكند كه مراد سليمان از اين فضل خداوند ، فضل زايد بر آن چه است كه به انبياء ( ع ) داده مىشود و شرط نبوت نيست .\r\nاين پدر و پسر به علاوه نبوت ، به مقام حكومت هم - مانند حضرت يوسف ( ع ) - رسيده بودند ؛ بلكه خيلى بالاتر از يوسف ، حكمت و علم قضاوت دينى ( فصل الخطاب ) و علم به سياست و تدبير امور جامعه ، به آن ها داده شده بود . و از همه مهمتر علم به نطق پرندگان است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو كليت مذكور در كلام سليمان  « وَ أُوتِينا مِنْ كُلِّ شَيْءٍ »  چه علمى باشد و چه خارجى ، كليت استغراقى و شمولى نيست كه عقلّا و عادتا ممكن نيست ، بلكه مراد اين است كه هرچيزى كه براى مقام نبوت و حكومت ما لازم بود ، خداوند آن‌ها را به ما ارزانى فرمود .\r\nو نيز بساط سليمان و تسخير باد ها و تسخير جبال و پرنده ها در موقع تسبيح و حمد و قرائت زبور با آن صداى روح افزاى داود ، همه از امتيازات خاص اين پدر و پسر است . البته سليمان نطق نمل ( مورچگان ) را نيز مى دانست . ( سوره نمل ، آيه 19 ) .\r\nصحبت پرندگان و مورچگان و در كل نطق حيوانات ، در زمان سابق قابل پذيرش خردمندان نبود ، تا در دو قرن اخير تحقيقات گسترده دانشمندان حيوان شناس انجام گرفت و كتاب هاى بسيار مفيدى توسط آنان نوشته شده و واقعيت قرآن كه كلام خداوند است ، آشكار شد . « 1 »\r\nو از مزيت هاى خاص به سليمان ( ع ) فرمان روايى بر نوع جن است كه در آيه 17 اين سوره چنين آمده است : « براى سليمان لشكريانش از جن و انس و پرندگان جمع شده بود » و معلوم نيست كه شماره جن و پرندگان به چه اندازه‌ى بوده ، و احتمالا چنين جنودى براى هيچ يك از انبياء به وجود نيامده است . و محتمل كه عفريت جنى فرمانده لشكر جن بوده كه در محضر فرمان روايى سليمان ( ع ) حاضر بوده تا فرامين او را به جنى ها منتقل نمايد .\r\nو از امورى كه قابل تعجب است ، اين است كه مورچه‌ى به آن اندام ريز و كوچك اين قدر فهم داشته كه به ساير مورچه ها فرمان مىدهد كه : « اى موران در مساكين خود ( سوراخ\r\n\r\n\r\n","description":"","footnote":"\r\n( 1 ) - كتاب هاى جالبى در زندگانى زنبور عسل ، مورچه و موريانه ( خويه ) نوشته كه بسيار جالب و خواندنى است ، من آن ها را در جوانى مطالعه كرده بودم .\r\n","page_name":" 180 ","page_number":180},
  {"content":"\r\n\r\nهاى زمين ) داخل شويد تا سليمان و لشكريان او شما را در حال ناآگاهى پايمال و خورد نكنند ! » .\r\nآينده كه علم و تجربه بشر به حيوانات و حشرات زمينى بيشتر مىشود ، مضمون اين آيه روشن تر خواهد شد . اين مور كوچك چگونه سليمان و لشكريان او را شناخته و چگونه از اين كه آنان در نابودى شما تعمد ندارند ، از بى خبرى و بى شعورى به شما ضرر مى رسانند ، آگاهى يافته و چگونه بين اعمال قصدى و اشتباهى فرق گذاشته است ؟\r\nما امروز چيزى نمى دانيم ، شكى نيست كه فهم سليمان از سخنان مورچه سبب استثنايى و اعجازى داشته .\r\nو سوال مهم اين است كه آيا انسان هاى آينده به اين فهم از طريق طبيعى خواهند رسيد يانه ؟\r\n\r\nعلم پرندگان\r\nمهمتر از همه علم پرنده هُدهُد است كه در مورد ملكه شهر سباء ( در يمن ) مىگويد من احاطه پيدا كردم به چيزى كه تو - اى نبى زمامدار - احاطه ندارى ! و راست هم مى گفت سليمان تا آن روز از حكومت آن و خورشيد پرستى او و زمدارى و مردم آن كشور هيچ اطلاعى نداشت . « 1 » سليمان مانند يك شاگرد در محضر استاد به سخنان پرنده گوش داد .\r\nو مهمتر از اين موضوع اين است كه علم هدهد تنها در امور حسى جزيى نبود كه در امور حدسى هم بود ! آيا همه حيوانات حدس مى زنند ؟ سوال مهمتر اين كه هدهد از احكام كلى\r\n\r\n\r\n","description":"","footnote":"\r\n( 1 ) - ما قبلا در همين كتاب گفتيم كه مستفاد از قرآن اين است كه انبياء ( عليهم السلام ) به موضوعات خارجى بيشتر از مردم عادى نمى دانند ، مگر آن كه خداوند به آنان تعليم نمايد . بلى در صحت رسالت آنان شرط است كه علم به عقايد و اخلاق دينى و احكام شرعى به اندازه كافى داشته باشند .\r\n","page_name":" 181 ","page_number":181},
  {"content":"\r\n\r\nعقلى هم در مورد خداوند صحبت كرده كه مرز دانايى حيوان و انسان را شديدا تضعيف مىكند ! !\r\nگويا سليمان از استعداد فكرى اين پرنده نسبتا كوچك خبرى داشته كه در غياب او ، او را تهديد كرد كه اگر دليل روشنى بر غيبت خود اقامه نكند او را معاقبه و مجازات شديد مى كنم و يا او را ذبح مى كنم ( به اعدام او دستور مى دهم ) . اذيت حيوان تا چه رسد به عقوبت و تا چه رسد به اشد مجازات براى پيامبران آن وقت جايز و يا نيكو مىشود كه در كار خود تعمد و يا تقصير داشته ، و گرنه مؤاخذه نادان ، نادانى بدتر است كه شأن انبياى الهى از اين كار منزه است . معلوم است پرنده دانا و مكلف بوده ! !\r\nو حرف اخير اين كه اگره قوه علمى اين پرنده موهبت فوق العاد در همين قضيه شخصى ( ملكه سبا و ملت او ) نبوده ، آيا در بين پرندگان و چرندگان چند نوع ديگر از حيوانات از چنين دانش بالاى برخودار هستند كه مرز انسان و حيوان را بر هم مى زنند و قوه تعقل را از انحصار آدمى بيرون مى برند ؛ چنانچه ملك ( فرشته ) و جن نيز در تعقل شريك آدمى مى باشند . و الله العالم بحقايق الاشياء و استعداد مخلوقاته .\r\n\r\nمشوره زمامدار در امور كشور و شيوه استعمار\r\n   « قالَتْ يا أَيُّهَا الْمَلَأُ أَفْتُونِي فِي أَمْرِي ما كُنْتُ قاطِعَةً أَمْراً حَتَّى تَشْهَدُونِ ، قالُوا نَحْنُ أُولُوا قُوَّةٍ وَ أُولُوا بَأْسٍ شَدِيدٍ وَ الْأَمْرُ إِلَيْكِ فَانْظُرِي ما ذا تَأْمُرِينَ ، قالَتْ إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً وَ كَذلِكَ يَفْعَلُونَ » .    ( سوره نمل ، آيات 32 تا 34 ) .\r\nبلقيس زمامدار كشور سباء از طبقه اشراف و دربارى هاى خود نظر خواست ( كه با تقاضى تسليمى به حضرت سليمان چه كند ؟ ) گفت من قبلا بدون حضور شما ( و مشوره با شما ) كارى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nرا اجراء نمىكردم . طبقه مذكور در مقام تأديب گفتند ، ما صاحبان قدرت ( و اسلحه ) و سخت كوش و مقاوم هستيم ، دستور تراست ، بسنج كه چه امر مى دهى ( كه ما امر تو را انجام دهيم ) ، خانم بلقيس گفت زمامداران وقتى داخل شهرى ( و كشور بيگانه ) شوند ، آن را به تباهى مى كشانند و مردم شريف و وطن دوست آن جا را ذليل مى كنند ، و اين روش مستمر زمامداران متجاوز است ! !\r\nدر اين آيه سه نكته سياسى وجود دارد :\r\n1 - مشوره زمامدار با ساير اعضاى دولت و صاحب نظران .\r\n2 - تسليمى عسكر و زورمندان به اوامر قانونى زمامدار در موارد جنگ و صلح و عدم مداخله در امور سياسى . « 1 »\r\n3 - بيان مفاسد استعمار چيان استثمار گر و ضربه زدن به مردم شريف كشور و اين كه مستعمرين متجاوز در آينده همچنين كارى را در جهان ادامه خواهند داد ، و طبيعت بشر فاقد تربيت همين استعمار و تجاوز و ضربه زدن به ملت هاى مغلوب است !  ( وَ كَذلِكَ يَفْعَلُونَ » . \r\n\r\nفال بدن زدن\r\n « قالُوا اطَّيَّرْنا بِكَ وَ بِمَنْ مَعَكَ قالَ طائِرُكُمْ عِنْدَ اللَّهِ بَلْ أَنْتُمْ قَوْمٌ تُفْتَنُونَ » .  ( سوره نمل ، آيه 47 ) .\r\nقوم ثمود به پيامبر خود ( حضرت صالح عليه السلام ) گفتند ، ما تو و همراهانت را به فال بد گرفته ايم ؛ ( صالح ) گفت فال بد شما نزد خداوند است . بلكه شما قومى هستيد كه مورد\r\n\r\n\r\n","description":"","footnote":"\r\n( 1 ) - كشور پاكستان از مداخله نظاميان در امور سياسى چه مخفيانه و چه توسط كودتاها ضرر زيادى ديده است ، هرچند سياست مداران آن ها غالبا به اموال بيت المال خيانت كرده‌اند ! !\r\n","page_name":" 183 ","page_number":183},
  {"content":"\r\n\r\nآزمايش قرار گرفته ايد .\r\nمشركين و كفار گذشته و حتى در قرن بيست و يكم به خرافات گرفتار اند . « 1 » تعداد فال بينان در غرب وحشتناك است ، و پول زيادى از حرام به دست مى آورند . و اين خرافات در ميان مسلمان و خصوصا زنان هنوز ادامه دارد ؛ و فرهنگ قرآن هنوز در بين خواص باقى مانده و جمعى زيادى از عوام مسلمانان هنوز براى جادو و امثال آن پول زيادى را به شيادان مى دهند و تعويذ نويسان دروغ گو جنايت مى كنند .\r\nبعضى از دختران و زنان و مردان در كابل كه مسايل شرعى خود را توسط تلويزيون تمدن از اين جانب سوال مى كنند ، گاهى نوشته اند كه مادرم به من گفت كه بخت تو بند شده ، پيش تعويذ نويس و فالگير برو كه بخت تو را باز كند ، من نزد بعضى از آن ها رفتم او به بهانه اين كه بخت بسته مرا باز كند ، به مواضع حساس بدنم دست زد ؛ وقتى از منزلش بيرون شدم فهميدم او شياد فاسق بوده و از من لذت جنسى برده ، فعلا از خودم بدم مىآيد ، چكار كنم ؟\r\nنظاير اين پستى ها زياد است كه به تلف وقت من و شما نمى ارزد .\r\nاكثر تعويذ ها باطل و تعويذ نويس ها پول مردم را به حرام مى خورند و كار هاى بدى در حدود توانايى خود ، با زنان و دختران غافل انجام مى دهند ؛ آنان را لمس مى كنند ، مى بوسند و پول هم مى گيرند .\r\nمردم بايد بدانند كه اين دسته متدين نيستند ، حرام خور مى باشند ، و شهوت ران . فال و جادو و فال بد زدن و بخت باز كردن و بخت بند كردن همه دروغ و نيرنگ و فريب است و هيچ اثرى ندارد .\r\n\r\n\r\n","description":"","footnote":"\r\n( 1 ) - مى گويند ، ريگان ( رييس جمهورى آمريكا ) به فال اعتقاد داشته است !\r\n","page_name":" 184 ","page_number":184},
  {"content":"\r\n\r\nچرا مردم ساده ما فكر نمى كنند كه اگر تعويذ نويسان مىتوانستند محبت پسر جوان را در ديل يك دختر دلخواه او و يا بر عكس محبت يك دختر جوان را در دل يك پسر داخل كنند ، چرا اين قدر فقير و بدبخت ماندند ، چرا براى خود تعويذ و جادو نمى كنند كه محبت خود را در دل يك پولدار داخل كند تا مصرف ماهانه او را بدهد و از بدبختى او را برهاند ؟ ! ! ! معلوم است هيچ كارى نمى توانند .\r\nقرآن كريم در يك جمله فال بد را باطل مىكند كه بدى و خوبى افراد به اراده خداوند دانا و توانا است ، و قضا و قدر او برهمه حاكم است .  ( قالَ طائِرُكُمْ عِنْدَ اللَّهِ ) . \r\nانسان بايد طبق موازين عقلايى عقب خوش بختى خود برود و از بدبختى خود دور شود ، فال خوب و بد ( تطير و تفأل ) اثرى ندارد ؛ چرا ما در زندگانى خود را به خرافات مقيد سازيم و بيراهه برويم .\r\n\r\nيك اتفاق عجيب\r\nدر دوران جهاد كشور ، من مدتى در اسلام آباد پاكستان بودم ، يك روز صبح يك رمال قندهارى از شهر كويته براى خودش يا به وسيله فردى ديگر ( يادم نيست ) تلفون كرد كه امروز براى شما يكى خربوزه مىآورد و نخوريد كه مسموم است ! !\r\nمن به آن پيام اعتنايى نكردم ، احتمالا نزديك ظهر يكى از پسر ماماهايم از پشاور به اسلام آباد آمد و يك خربوزه بزرگ با خود براى من تحفه آورد كه نصف پيش گويى اين رمال و تغويذ نويس قندهارى تحقق يافت ! شما اگر به جاى من مى بوديد چه كار مىكرديد ؟ آن را مى خورديد يا نه ؟ !\r\nمن خربوزه را به فاميل دادم كه پوست كنيد و شما هم بخوريد و براى من و مهمان هم بفرستيد ، بعد از غذا با فكر آرام خربوزه را خوردم كه هيچ ضررى به كسى نرسيد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nدر يك حديث آمده است كه يك موقع حضرت على ( ع ) قصد سفر داشت ، منجمى آمد كه اوضاع كواكب سفر شما را مضر و خطرناك مىداند ، حضرت على ( ع ) فرمود هركس منجم ( به اصطلاح قديم ) را تصديق كند ، حضرت پيامبر اسلام ( ص ) را تكذيب كرده است ؛ به سفر خود رفت ( به هدف خود رسيد و سالم به خانه بازگشت ) . فعلا يادم نيست كه سند حديث معتبر است يا نه ؟\r\nيك سيد قندهارى برايم حكايت كرد كه در زمان قديم كه سر چهارسوى قندهار پوشيده بود ، يك منجم پيش بينى كرده بود كه امسال آن قدر باران ببارد كه آب بر سر چهارسو برسد كه كشتى بر آن آب ها مى چرخد ! باران آمد كه عادى بود ، ولى يكى بر سر چهارسو براى تحقيق فال منجم ! بلند شد ديد مقدار يك وجب گودى در سطح بام چهارسو به وجود آمده كه از آب باران پر شده و نصف خالى يك پوست جوزى بر آب هاى گود يك وجبى مى چرخد كه آن آقا آن را به كشتى اشتباه گرفته است !\r\nمن نمى دانم اين قصه راست است يا دروغ ، و اگر راست باشد بازهم خوب است كه يك درصد پيش بينى او درست بوده است !\r\n\r\nتفسير سوره قصص « 1 »\r\n\r\nموسى در آغوش فرعون\r\n   « وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ . فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً إِنَّ فِرْعَوْنَ وَ هامانَ وَ جُنُودَهُما كانُوا خاطِئِينَ . وَ قالَتِ امْرَأَتُ فِرْعَوْنَ قُرَّتُ عَيْنٍ لِي وَ لَكَ لا تَقْتُلُوهُ عَسى أَنْ   \r\n\r\n\r\n","description":"","footnote":"\r\n( 1 ) - اين سوره مكى و داراى 88 آيه مى باشد .\r\n","page_name":" 186 ","page_number":186},
  {"content":"\r\n\r\n يَنْفَعَنا أَوْ نَتَّخِذَهُ وَلَداً وَ هُمْ لا يَشْعُرُونَ » .  ( سوره قصص ، آيات 7 ، 8 و 9 ) . « 1 »\r\nدر اين كتاب مقدار زيادى در مورد حضرت موسى ( ع ) و بنى اسراييل صحبت شد ، و اين هم در مورد سه آيه اوايل سوره قصص به نقل از بعضى تفاسير ديگر :\r\n« ما به مادر موسى وحى فرستاديم ( و الهام كرديم ) كه موسى را شير ده و هنگامى كه بر او ترسيدى او را در دريا بيفكن \" !  ( وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ ) . \r\n\" و ترس و اندوهى به خود راه مده \"  ( وَ لا تَخافِي وَ لا تَحْزَنِي ) .  \" چرا كه ما قطعا او را به تو باز مىگردانيم ، و او را از رسولان قرار خواهيم داد \"  ( إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ ) . \r\nاين آيه كوتاه مشتمل بر دو امر ، و دو نهى ، و دو بشارت است كه مجموعا خلاصه‌اى است از يك داستان بزرگ و پر ماجرا كه فشرده‌اش چنين است :\r\nدستگاه فرعون برنامه وسيعى براى كشتن \" نوزادان پسر \" از بنى اسرائيل ترتيب داده بود ، و حتى قابله‌هاى فرعونى مراقب زنان باردار بنى اسرائيل بودند .\r\nدر اين ميان يكى از اين قابله‌ها با مادر موسى دوستى داشت ( حمل موسى مخفيانه صورت\r\n\r\n\r\n","description":"","footnote":"\r\n( 1 ) - ما به مادر موسى الهام كرديم كه : « او را شير ده ؛ و هنگامى كه بر او ترسيدى ، وى را در دريا ( ى نيل ) بيفكن ؛ و نترس و غمگين مباش ، كه ما او را به تو بازمىگردانيم ، و او را از رسولان قرار مىدهيم ! » ( هنگامى كه مادر بفرمان خدا او را به دريا افكند ) خاندان فرعون او را از آب گرفتند ، تا سرانجام دشمن آنان و مايهء اندوهشان گردد ! مسلّماً فرعون و هامان و لشكريانشان خطاكار بودند . همسر فرعون ( چون ديد آن‌ها قصد كشتن كودك را دارند ) گفت : « نور چشم من و توست ! او را نكشيد شايد براى ما مفيد باشد ، يا او را به‌عنوان پسر خود برگزينيم ! » و آن‌ها نمىفهميدند ( كه دشمن اصلى خود را در آغوش خويش مىپرورانند ) .\r\n","page_name":" 187 ","page_number":187},
  {"content":"\r\n\r\nگرفت و چندان آثارى از حمل در مادر نمايان نبود ) هنگامى كه احساس كرد تولد نوزاد نزديك شده به سراغ قابله دوستش فرستاد و گفت : ماجراى من چنين است فرزندى در رحم دارم و امروز به محبت و دوستى تو نيازمندم .\r\nهنگامى كه موسى تولد يافت از چشمان او نور مرموزى درخشيد ، چنان كه بدن قابله به لرزه درآمد ، و برقى از محبت در اعماق قلب او فرو نشست ، و تمام زواياى دلش را روشن ساخت .\r\nزن قابله رو به مادر موسى كرد و گفت : من در نظر داشتم ماجراى تولد اين نوزاد را به دستگاه حكومت خبر دهم ، تا جلادان بيايند و اين پسر را به قتل رسانند ( و من جايزه خود را بگيرم ) ولى چكنم كه عشق شديدى از اين نوزاد در درون قلبم احساس مىكنم ! حتى راضى نيستم مويى از سر او كم شود ، با دقت از او حفاظت كن ، من فكر مىكنم دشمن نهايى ما سرانجام او باشد ! .\r\nقابله از خانه مادر موسى بيرون آمد ، بعضى از جاسوسان حكومت او را ديدند و تصميم گرفتند وارد خانه شوند ، خواهر موسى ماجرا را به مادر خبر داد مادر دستپاچه شد آن چنان كه نمىدانست چه كند ؟\r\nدر ميان اين وحشت شديد كه هوش از سرش برده بود نوزاد را در پارچه‌اى پيچيد و در تنور انداخت ، مامورين وارد شدند در آنجا چيزى جز تنور آتش نديدند ! ، تحقيقات را از مادر موسى شروع كردند ، گفتند : اين زن قابله در اينجا چه مىكرد ؟ گفت : او دوست من است براى ديدار آمده بود ، مامورين مايوس شدند و بيرون رفتند .\r\nمادر موسى به هوش آمد و به خواهر موسى گفت نوزاد كجا است ؟ او اظهار بىاطلاعى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nكرد ، ناگهان صداى گريه‌اى از درون تنور برخاست مادر به سوى تنور دويد ، ديد خداوند آتش را براى او برد و سلام كرده است ( همان خدايى كه آتش نمرودى را براى ابراهيم سرد و سالم ساخت ) دست كرد و نوزادش را سالم بيرون آورد .\r\nاما باز مادر در امان نبود ، چرا كه ماموران چپ و راست در حركت و جستجو بودند ، و شنيدن صداى يك نوزاد كافى بود كه خطر بزرگى واقع شود .\r\nدر اينجا يك الهام الهى قلب مادر را روشن ساخت ، الهامى است كه ظاهرا او را به كار خطرناكى دعوت مىكند ، ولى با اين حال از آن احساس آرامش مىنمايد .\r\nاين يك ماموريت الهى است كه به هر حال بايد انجام شود ، و تصميم گرفت به اين الهام لباس عمل بپوشاند و نوزاد خويش را به نيل بسپارد ! .\r\nبه سراغ يك نجار مصرى آمد ( نجارى كه نيز او از قبطيان و فرعونيان بود ! ) از او درخواست كرد صندوق كوچكى براى او بسازد .\r\nنجار گفت : با اين اوصاف كه مىگويى صندوق را براى چه مىخواهى ؟ !\r\nمادر موسى گفت من از بنى اسرائيلم ، نوزاد پسرى دارم ، و مىخواهم نوزادم را در آن مخفى كنم .\r\nاما نجار قبطى تصميم گرفت اين خبر را به جلادان برساند ، به سراغ آن‌ها آمد ، اما چنان وحشتى بر قلب او مستولى شد كه زبانش باز ايستاد ، تنها با دست اشاره مىكرد و مىخواست با علائم مطلب را بازگو كند ، مامورين كه گويا از حركات او يك نحو سخريه و استهزاء برداشت كردند او را زدند و بيرون كردند .\r\nهنگامى كه بيرون آمد حال عادى خود را باز يافت ، اين ماجرا تكرار شد ، و در نتيجه فهميد در اينجا يك سر الهى نهفته است ، صندوق را ساخت و به مادر موسى تحويل داد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nشايد صبحگاهانى بود كه هنوز چشم مردم مصر در خواب ، هوا كمى روشن شده بود ، مادر نوزاد خود را همراه صندوق به كنار نيل آورد ، پستان در دهان نوزاد گذاشت ، و آخرين شير را به او داد ، سپس او را در آن صندوق مخصوص كه همچون يك كشتى كوچك قادر بود بر روى آب حركت كند گذاشت و آن را روى امواج نهاد .\r\nامواج خروشان نيل صندوق را به زودى از ساحل دور كرده ، مادر در كنار ايستاده بود و اين منظره را تماشا مىنمود ، در يك لحظه احساس كرد قلبش از او جدا شده و روى امواج حركت مىكند ، اگر لطف الهى قلب او را آرام نكرده بود ، فرياد مىكشيد و همه چيز فاش مىشد ! .\r\nهيچكس نمىتواند دقيقا حالت اين مادر را در آن لحظات حساس ترسيم كند ، ولى آن شاعره فارسى زبان تا حدودى اين صحنه را در اشعار زيبا و با روحش مجسم ساخته است ، مىگويد :\r\n مادر موسى چو موسى را به نيل * در فكند از گفته رب جليل\r\nخود ز ساحل كرد با حسرت نگاه * گفت كاى فرزند خرد بى گناه !\r\nگر فراموشت كند لطف خداى * چون رهى زين كشتى بى ناخداى !\r\nوحى آمد كاين چه فكر باطل است ! * رهرو ما اينك اندر منزل است !\r\nما گرفتيم آنچه را انداختى ! * دست حق را ديدى و نشناختى !\r\nسطح آب از گاهوارش خوشتر است * دايه‌اش سيلاب و موجش مادر است !\r\nرودها از خود نه طغيان مىكنند * آنچه مىگوئيم ما آن مىكنند !\r\nما به دريا حكم طوفان مىدهيم * ما به سيل و موج فرمان مىدهيم ! \r\n\r\n","description":"","footnote":"","page_name":" 190 ","page_number":190},
  {"content":"\r\n\r\n نقش هستى نقشى از ايوان ما است * خاك و باد و آب سرگردان ما است\r\nبه كه برگردى به ما بسپاريش * كى تو از ما دوستر مىداريش ؟ ! « 1 » \r\nاينها همه از يك سو اما ببينيم در كاخ فرعون چه خبر ؟ در اخبار آمده : فرعون دخترى داشت و تنها فرزندش همان دختر بود ، او از بيمارى شديدى رنج مىبرد ، دست به دامن اطباء زد نتيجه‌ى نگرفت ، به كاهنان متوسل شد ، آن‌ها گفتند كه اى فرعون ما پيش‌بينى مىكنيم كه از درون اين دريا انسانى به اين كاخ گام مىنهد كه اگر از آب دهانش به بدن اين بيمار بمالند بهبودى مىيابد ! فرعون و همسرش آسيه در انتظار چنين ماجرايى بودند كه ناگهان روزى صندوقچه‌ى را كه بر امواج در حركت بود ، نظر آن ها را جلب كرد ، دستور داد مامورين فورا به سراغ صندوق بروند ، و آن را از آب بگيرند ، تا در آن چه باشد ؟\r\nصندوق مرموز در برابر فرعون قرار گرفت ، ديگران نتوانستند ، در آن را بگشايند ، آرى مىبايست در صندوق نجات موسى به دست خود فرعون گشوده شود و گشوده شد ! هنگامى كه چشم همسر فرعون به چشم كودك افتاد ، برقى از آن جستن كرد و اعماق قلبش را روشن ساخت و همگى - مخصوصا همسر فرعون - مهر او را به دل گرفتند ، و هنگامى كه آب دهان اين نوزاد مايه شفاى بيمار شد اين محبت فزونى گرفت . « 2 »\r\nاكنون به قرآن باز مىگرديم و خلاصه اين ماجرا را از زبان قرآن مىشنويم :\r\nقرآن مىگويد : \" خاندان فرعون ، موسى را ( از روى امواج نيل ) بر گرفتند تا دشمن آنان و مايه اندوهشان گردد \" !  ( فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً ) . \r\n\r\n\r\n","description":"","footnote":"\r\n( 1 ) - از ديوان پروين اعتصامى .\r\n( 2 ) - اين قسمت از روايت ابن عباس كه در تفسير \" فخر رازى \" آمده ، و روايات ديگرى كه در تفسير \" ابو الفتوح \" و \" مجمع البيان \" آمده است اقتباس شده .\r\n","page_name":" 191 ","page_number":191},
  {"content":"\r\n\r\n\" التقط \" از ماده \" التقاط \" در اصل به معنى رسيدن به چيزى بىتلاش و كوشش است ، و اينكه به اشياء گم شده‌اى كه انسان پيدا مىكند ، \" لقطه \" مىگويند نيز به همين جهت است .\r\nبديهى است فرعونيان قنداقه اين نوزاد را از امواج به اين منظور نگرفتند كه دشمن سرسخت شان را در آغوش خود پرورش دهند ، بلكه آن‌ها به گفته همسر فرعون مىخواستند نور چشمى براى خود برگزينند .\r\nاما سرانجام و عاقبت كار چنين شد ، و به اصطلاح علماى ادب \" لام \" در اينجا \" لام عاقبت \" است نه \" لام علت \" و لطافت اين تعبير در همين است كه خدا مىخواهد قدرت خود را نشان دهد كه چگونه اين گروه را كه تمام نيروهاى خود را براى كشتن پسران بنى اسرائيل بسيج كرده بودند وادار مىكند كه همان كسى را كه اين همه مقدمات براى نابودى او است چون جان شيرين در بر بگيرند و پرورش دهند ! .\r\nضمنا تعبير به آل فرعون نشان مىدهد كه نه يك نفر بلكه گروهى از فرعونيان براى گرفتن صندوق از آب شركت كردند و اين شاهد بر آن است كه چنين انتظارى را داشتند .\r\nو در پايان آيه اضافه مىكند : \" مسلما فرعون و هامان و لشكريان آن دو خطاكار بودند \"  ( إِنَّ فِرْعَوْنَ وَ هامانَ وَ جُنُودَهُما كانُوا خاطِئِينَ ) . \r\nآن‌ها در همه چيز خطاكار بودند ، چه خطايى از اين بدتر كه راه حق و عدالت را گذاريده پايه‌هاى حكومت خود را بر ظلم و جور و شرك بنا نموده بودند ؟\r\nو چه خطايى از اين روشنتر كه آن‌ها هزاران طفل را سر بريدند تا كليم اللَّه را نابود كنند ، ولى خداوند او را به دست خودشان سپرد و گفت : بگيريد و اين دشمنتان را پرورش دهيد و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبزرگ كنيد ! . « 1 »\r\nاز آيه بعد استفاده مىشود كه مشاجره و درگيرى ميان فرعون و همسرش و احتمالا بعضى از اطرافيان آن ها بر سر اين نوزاد درگرفته بود ، چرا كه قرآن مىگويد : \" همسر فرعون گفت اين نور چشم من و تو است ، او را نكشيد ، شايد براى ما مفيد باشد ، يا او را به عنوان پسر انتخاب كنيم \" !  ( وَ قالَتِ امْرَأَتُ فِرْعَوْنَ قُرَّتُ عَيْنٍ لِي وَ لَكَ لا تَقْتُلُوهُ عَسى أَنْ يَنْفَعَنا أَوْ نَتَّخِذَهُ وَلَداً ) . \r\nبه نظر مىرسد كه فرعون از چهره نوزاد و نشانه‌هاى ديگر - از جمله گذاردن او در صندوق و رها كردنش در امواج نيل - دريافته بود كه اين نوزاد از بنى اسرائيل است ، ناگهان كابوس قيام يك مرد بنى اسرائيلى و زوال ملك او به دست آن مرد بر روح او سايه افكند ، و خواهان اجراى قانون جنايت‌بارش در باره نوزادان بنى اسرائيل در اين مورد شد ! .\r\nاطرافيان متملق و چاپلوس نيز فرعون را در اين طرز فكر تشويق كردند و گفتند دليل ندارد كه قانون در باره اين كودك اجرا نشود ؟ ! اما \" آسيه \" همسر فرعون كه نوزاد پسرى نداشت و قلب پاكش كه از قماش درباريان فرعون نبود كانون مهر اين نوزاد شده بود در مقابل همه آن‌ها ايستاد و از آنجا كه در اين گونه كشمكش هاى خانوادگى غالبا پيروزى با زنان است او در كار خود پيروز شد ؟\r\nو اگر داستان شفاى دختر فرعون نيز به آن افزوده شود دليل پيروزى آسيه در اين درگيرى روشنتر خواهد شد .\r\n\r\n\r\n","description":"","footnote":"\r\n( 1 ) - راغب \" در \" مفردات \" مىگويد : فرق \" خاطى \" و \" مخطى \" اين است كه خاطى به كسى مىگويند كه دست به كارى مىزند كه به خوبى از عهده آن برنمىآيد ، و راه \" خطا \" طى مىكند ، اما مخطى به كسى مىگويند كه دست به كارى مىزند كه خوب از عهده آن برمىآيد اما اتفاقا خطا مىكند و خراب مىنمايد .\r\n","page_name":" 193 ","page_number":193},
  {"content":"\r\n\r\nولى قرآن با يك جمله كوتاه و پر معنى در پايان آيه مىگويد : \" آن‌ها نمىدانستند چه مىكنند \"  ( وَ هُمْ لا يَشْعُرُونَ ) . \r\nآرى آن‌ها نمىدانستند كه فرمان نافذ الهى و مشيت شكست‌ناپذير خداوند بر اين قرار گرفته است كه اين نوزاد را در مهمترين كانون خطر پرورش دهد ، و هيچ كس را ياراى مخالفت با اين اراده و مشيت نيست ! .\r\n\r\nنكته : برنامه عجيب الهى\r\nقدرت‌نمايى اين نيست كه اگر خدا بخواهد قوم نيرومند و جبارى را نابود كند لشكريان آسمان و زمين را براى نابودى آن‌ها بسيج نمايد .\r\nقدرت‌نمايى اين است كه خود آن جباران مستكبر را مامور نابودى خود شان سازد و آن چنان در قلب و افكار آن‌ها اثر بگذارد كه مشتاقانه هيزمى را جمع كنند كه بايد با آتشش بسوزند ، زندانى را بسازند كه بايد در آن بميرند ، چوبه دارى را بر پا كنند كه بايد بر آن اعدام شوند ! .\r\nو در مورد فرعونيان زورمند گردن كش نيز چنان شد ، و پرورش و نجات موسى در تمام مراحل به دست خود آن‌ها صورت گرفت :\r\nقابله موسى از قبطيان بود ! سازنده صندوق نجات موسى يك نجار قبطى بود ! گيرندگان صندوق نجات از امواج نيل \" آل فرعون \" بودند ! بازكننده در صندوق شخص فرعون يا همسرش آسيه بود ! و سرانجام كانون امن و آرامش و پرورش موساى قهرمان و فرعون‌شكن همان كاخ فرعون بود ! .\r\nآنچه در اين چند صفحه در مورد ولادت موسى از يك تفسير ديگر نقل شد ، بسيار جالب\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبود ؛ ولى خوانندگان اين كتاب بايد متوجه باشند همه احاديثى را كه مؤلفين اين تفسير ( تفسير نمونه ) نقل كرده بودند ، از نظر اسانيد فاقد اعتبار است و نگارنده ضمانتى در برابر آن ها ندارد .\r\nتفاسير و كتب تواريخ و . . . هيچ گاه خود را مقيد به احاديث معتبرة السند نمى كنند و در نقل روايات مجهول السند و ضعيف السند رفع مسئوليت نمى كنند كه كار زشتى است . و اين نويسنده از همين جهت همه احاديث معتبرة السند را در كتابى به نام \" معجم الاحاديث المعتبرة \" جمع و طبع نمودم كه در مدت اندك فعلا مقدمات طبع سوم آن آماده مىشود ؛ دو طبع اول آن در هشت جزء بود ، ولى طبع سوم آن كه - انشاء الله - بهتر از دو طبع اول است ، در اجزاى بيشترى عرضه خواهد شد .\r\nبه هر حال صاحب الميزان مانند جمع ديگر به اين پندار است كه خبر واحد فقط در فقه حجت است و در غير آن حجت نيست . نويسندگان تفسير نمونه مطلق روايات را نقل مى كنند و معلوم است كه خبر مجهول و ضعيف لياقت تفسير قرآن را ندارد .\r\nنگارنده قصد دارد پس از اتمام تفسير آيات قرآن ، همه احاديث معتبرة السند را كه در تفسير آيات نازل شده ، جمع آورى و در آخر تفسير چاپ كند ؛ تا اراده خداوند چه باشد .\r\n « وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً وَ كَذلِكَ نَجْزِي الْمُحْسِنِينَ » .  « 1 » ( سوره قصص ، آيه 14 ) .\r\nاز اين آيه و آيه بعدى دانسته مىشود كه موسى قبل از نبوت فرد مؤمن به خدا بوده و خداوند به او حكمت علم داده و پس از كشتن قبطى كافر به هر دليلى كه بوده از خداوند طلب مغفرت كرده و خداوند او را آمرزيده است .\r\n\r\n\r\n","description":"","footnote":"\r\n( 1 ) - و هنگامى كه ( موسى ) نيرومند و كامل شد ، حكمت و دانش به او داديم ؛ و اين گونه نيكوكاران را جزا مىدهيم .\r\n","page_name":" 195 ","page_number":195},
  {"content":"\r\n\r\nو تعبير به \" شيعه او \" در آيه 15 دلالت دارد كه موسى در ابتدايى جوانى در پى جمع آورى بنى اسراييل بوده كه انان را از شر قبطى هاى فرعون نجات دهد .\r\n\r\nموسى در مدين\r\n « قالَ لا تَخَفْ نَجَوْتَ مِنَ الْقَوْمِ الظَّالِمِينَ » .  ( سوره قصص ، آيه 25 ) . « 1 »\r\nموسى به خاطر قتل قبطى كافر و ترس از قصاص او توسط حكومت فرعون كه جِداّ به موسى بدگمان بود كه همان كسى است كه حكومت او را نابود خواهد كرد ، فرار و به مدين رفت كه مى گويند در جنوب اردن فعلى است كه نامش فعلا \" معان \" مى باشد . « 2 »\r\nموسى سفر بدون زاد و راحل را با خوف و خطر طى كرد ، ولى خداوند سبب ساز او را به خانه پيامبر نازنين خود حضرت شعيب رساند و خانه و جاه و زنى به او لطف كرد كه دختر آن پيامبر بود و همه زندگانى او نظم دلخواه را پيدا كرد و شايد ديگر چنان گرسنگى كه در وقت نزول به نزديك چاه معان ( مدين ) داشت ، ديگر آن را تجربه نكرد . او به هيچ گونه در موقع ورود به مدين فكر نمىكرد ظرف چند ساعت در آن روز زندگانى ده ساله او را خداوند مهربان فراهم و برنامه ريزى فرموده است .\r\nبلى كليم تنها كليم نبود كه مورد توجه و محبوب هم بود ، ( خداوند اين بنده ناچيز خود را به حق حبيب خود نيز مورد لطف قرار بده ) ، از بهترين و مهمترين نعمت هاى غير مترقبه در اثناى بازگشت از معان اردن به مصر بود كه او ( موسى ) براى قبسى از آتش رفته كه كلام\r\n\r\n\r\n","description":"","footnote":"\r\n( 1 ) - هنگامى كه موسى نزد او [ شعيب 
  ] آمد و سرگذشت خود را شرح داد ، گفت : نترس ، از قوم ظالم نجات يافتى ! .\r\n( 2 ) - نويسنده در اولين سفر حج خود از عراق به اردن رفت و از معان به خاك حجاز داخل شد و در بازگشت از سفر حج شبى در آن جا باهمراهان در مسافر خانه‌ى خوابيده است . و گفته مىشود مردم آن از فرزندان اسماعيل ( ع ) بوده اند .\r\n","page_name":" 196 ","page_number":196},
  {"content":"\r\n\r\nروح افزاى حق را كه از شجره مباركه ( درخت مقدس ) به گوش او رسيد و بلافاصله به مقام رسالت الهى مشرف شد كه نه من و نه خوانندگان مى توانند عظمت اين لذت را حتى يك درصد درك كند .\r\nحرف اخير وقتى موسى ( ع ) با همراهان خود از بين آب هاى دريا كه در نوع خود كم نظير بود ، بيرون رفتند و فرعون و فرعونيان در همان آب ها و در همان مسير غرق شدند ! آيا باز براى موسى غير مترقبه بود ، يا قبلا خداوند به او فرموده بود ؟ دو احتمال وجود دارد .\r\n\r\nآخرين واقعه زندگانى حضرت موسى\r\nمى خواهم آخرين واقعه كه به اين پيامبر جليل القدر ( على نبينا و آله و عليه و على جميع الانبياء الصلاة و السلام ) تعلق دارد اين جا بنويسم :\r\nمحدث شهير ما شيخ صدوق در كتاب خود علل الشرايع ( ج 1 ، ص 70 ) به سند معتبر از هشام بن حكم كه از ثقات و دانشمندان اصحاب امام صادق ( ع ) است ، از همين امام نقل مىكند : « ملك موت خدمت موسى رسيد و بر او سلام نمود ، موسى فرمود كيستى ؟ عرض كرد من ملك الموت هستم ! فرمود حاجت تو چيست ؟ عرض كرد آمدم كه روح تو را قبض كنم ! موسى فرمود روح مرا از كجا مى گيرى ؟ عرض كرد از دهنت ، موسى فرمود چگونه ( چنين كارى مىكنى ) در حالى كه من ( به همين دهن ) با پروردگار صحبت كرده ام ؟ !\r\nعر ض كرد پس از دو دستت !\r\nفرمود چگونه ؟ در حالى كه من تورات را با همين دو دست خود برداشته ام .\r\nعرض كرد پس از دو پاهت !\r\nفرمود چگونه ؟ در حالى كه من با اين دو پا به طور سينا رفته ام .\r\nو عزراييل چيز هاى ديگرى گفت كه موسى جواب او را داد .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nفرشته موت گفت من ( فعلا ) دستور يافته ام كه تو را به حالت خودت ترك كنم ، تا خودت مرگ را بخواهى !\r\nموسى مدتى باقى ماند . روزى به مردى گذشت كه قبرى را مىكند ، به او گفت مىشود كه تو را در كندن اين قبر كمك كنم ؟ آن مرد گفت بلى ، پس او در حفر قبر كمكش كرد و لحد آن را نيز كند ، آن مرد خواست كه در بين لحد قبر بخوابد تا ببيند ( به اندازه مطلوب رسيده است ؟ ) موسى گفت من مى خوابم و دراز كشيد و مكان يا منزل خود را در بهشت ديد ( اين هم نعمت غير مترقبه ديگر ) ! به خدا عرض كرد كه روح مرا بگير ، پس از آن ملك الموت روح ( مقدس ) ارو را گرفت و او را در همان قبر دفن كرد ، و آن حفر كننده قبر ملك الموت بود به صورت مرد . « 1 » از اين جهت است كه كسى قبر موسى را نمى داند .\r\nخداى مهربان چنين مصلحتى براى اين پيامبر اولى العزم خود ديده بود كه كسى او را زيارت نكند و قبرش مجهول بماند . « فسلام الله ، عليه يوم ولد و يوم مات و يوم يبعث حيّا » . معلوم نشد چند سال عمر كرده و چگونه در آن بيابان تنها بوده . معامله خداوند با دوستانش گاهى چنين است .\r\nموسى ظاهرا بدون غسل و كفن و نماز دفن شد و به سوى پروردگارش شتافت در حالى كه خداوند از او راضى بود و او از خداوند .\r\nدر زندگى او اولا حكومت ملحد و ستمگرى بود كه در رأس آن فرعون متكبرى بود كه ادعايى خدايى داشت . چون برا و پيروز شد و بنى اسراييل را از ستم او نجات داد ، در مقابل قارون خر پول قرار گرفت كه ثروت زياد او ، او را اولا از انفاق كردن در راه خدا جلوگيرى\r\n\r\n\r\n","description":"","footnote":"\r\n( 1 ) - معجم الاحاديث المعتبرة ، ج 1 ، ص 411 .\r\n","page_name":" 198 ","page_number":198},
  {"content":"\r\n\r\nكرد و ثانيا با اين كه از بستگان حضرت موسى ( ع ) بود ، طالب فساد در بين مردم بود و جمعى را از راه حق منحرف و به دور خود گرد آورده بود ، تا بالاخره همان گونه كه دشمن اول او فرعون را غرق كرد ، اين دشمن را با خانه و احتمالا خزانه ثروتش خسف كرد .\r\nدشمن ديگر او سامرى بود كه با مكر و نيرنگ و بلند كردن صداى گوساله مردم از راه حق به دور مى برد تا خداوند او را نيز ذليل كرد .\r\nو از همه بدتر قوم لجباز او بود كه در مقابل دفع بلا از آن ها هميشه او را معصيت مىكردند .\r\nتنها حضرت شعيب بود كه يار مهربان او بود و اين لطف پروردگار بود كه اين دو را باهم رسانيد .\r\nاز آيه 23 و 24 سوره غافر دو مطلب ديگر هم به دست مىآيد كه اولا ) يك مفسد ديگر بزرگ پهلوى فرعون بوده كه قرآن نام او را نيز به عنوان \" مرسل اليهم \" ذكر كرده است .   « وَ لَقَدْ أَرْسَلْنا مُوسى بِآياتِنا وَ سُلْطانٍ مُبِينٍ ، إِلى فِرْعَوْنَ وَ هامانَ وَ قارُونَ فَقالُوا ساحِرٌ كَذَّابٌ » .   « 1 » كه او هامان است و وزير فرعون و از عطف قارون بر دو نام دانسته مىشود كه قارون هرچند اسراييلى و از نزديكان موسى بوده ، ولى با آن دو تن مفسد هم نظر و هم كار بوده و گفته مىشود خزانه دار دولت فرعون بود كه پول مردم را براى دولت گرفته و مقدارى براى خود دزديده است .\r\n\r\n\r\n","description":"","footnote":"\r\n( 1 ) - ما موسى را با آيات خود و دليل روشن فرستاديم . . . به سوى فرعون و هامان و قارون ؛ ولى آن‌ها گفتند : « او ساحرى بسيار دروغگو است ! » .\r\n","page_name":" 199 ","page_number":199},
  {"content":"\r\n\r\n\r\nدو شرط كارمندان و كارگران\r\n « قالَتْ إِحْداهُما يا أَبَتِ اسْتَأْجِرْهُ إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ » .  ( سوره قصص ، آيه 26 ) .\r\nدختر شعيب به پدر گفت موسى را براى كار استخدام كند ، چون او قوى امين است .\r\nقوت فيزيكى موسى از كشيدن دلو بزرگ از آب چاه فهميده شد ، و امانت او از اين كه در اثناى رفتن به خانه شعيب به آن دو خواهر گفت از عقب سر من بياييد من دوست ندارم زنان را از پشت سر نگاه كنم ( هرچند پوشيده باشند ) .\r\nدر قرن حاضر هم در كارمندان جز قدرت بدنى و فكرى و امانت شرط ديگر وجود ندارد ، و اما ترجيح افراد بر همديگر به طور كلى در دو چيز ديگر است كه قرآن آن را نيز بيان كرده است :  « إِنَّ أَكْرَمَكُمْ عِنْدَ اللَّهِ أَتْقاكُمْ » .  ( سوره حجرات ، ايه 13 ) . گرامىترين شما نزد خداوند با تقواترين شماست .  « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ » .  ( سوره زمر ، آيه 9 ) . ( « آيا كسانى كه مىدانند با كسانى كه نمىدانند يكسانند ؟ !\r\nيكى تقوى و دورى از بديها ، دوم دانش . امروز هم شرطى ديگرى پيدا نمىشود ، احسان به مردم و فداكارى براى آنان در تقوى داخل است .\r\n\r\nادعايى خدايى فرعون\r\n « وَ قالَ فِرْعَوْنُ يا أَيُّهَا الْمَلَأُ ما عَلِمْتُ لَكُمْ مِنْ إِلهٍ غَيْرِي فَأَوْقِدْ لِي يا هامانُ عَلَى الطِّينِ فَاجْعَلْ لِي صَرْحاً لَعَلِّي أَطَّلِعُ إِلى إِلهِ مُوسى وَ إِنِّي لَأَظُنُّهُ مِنَ الْكاذِبِينَ » .  ( سوره قصص ، آيه 38 ) .\r\nاى اشراف و كارمندان و مديران حضور ، من جز خود براى شما خدايى ( معبودى ) را نمى دانم ، اى هامان براى من از گل پخته برجى بساز شايد خداى ( احتمالى ) موسى را ببينم ، من\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nگمان دارم موسى دروغگو باشد !\r\nفرعون با اين كه بت پرست بود ، جز خود خدايى را سراغ نداشت ، ولى در جاى ديگر خود را رب اعلاى مردم اعلان نموده كه احتمالا به خاطر خدايى بت ها بوده است ؛ يعنى آنان هم آله هستند ، ولى من به خاطر عقل و قدرتم رب بزرگتر هستم !\r\n\r\nپيشوايان\r\nامامان و پيشوايان در دنيا و آخرت از نظر قرآن بر دوگونه اند :\r\nجمعى مانند فرعون و افراد مؤثر او در دنيا امام و پيشواى مردم بودند و مردم پيرو خود را به سوى آتش دعوت مى كنند .  « وَ جَعَلْناهُمْ أَئِمَّةً يَدْعُونَ إِلَى النَّارِ » .  ( سوره قصص ، آيه 41 ) .  « فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ » .  ( سوره توبه ، آيه 12 ) .\r\nو دسته ديگر هستند كه پيروان خود را به سوى خدا دعوت مى كنند :  « وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ » .  ( سوره انبياء ، آيه 73 ) .  « وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ » .  ( سوره قصص ، آيه 5 ) .  « وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ » .  ( سوره سجده ، آيه 24 ) .\r\nاين دو دسته امامانى هستند كه مردم را به سوى خدا و اوامر او و به سوى آتش رهنمايى مى كنند .\r\nبلى روز قيامت مردم را با امامان شان مى خوانند ،  « يَوْمَ نَدْعُوا كُلَّ أُناسٍ بِإِمامِهِمْ » .  ( سوره اسراء ، آيه 71 ) .  « وَ اجْعَلْنا لِلْمُتَّقِينَ إِماماً » .  ( سوره فرقان ، آيه 74 ) .\r\nبنابر اين مردم هم در دنيا با امام خود هستند و هم در آخرت ، و انتخاب امام در دنيا در امام آخرت آدم تأثير دارد .\r\nولى آياتى هم وجود دارد كه مردم در آخرت تنها مى آيند :  « وَ نَرِثُهُ ما يَقُولُ وَ يَأْتِينا فَرْداً » . \r\n\r\n","description":"","footnote":"","page_name":" 201 ","page_number":201},
  {"content":"\r\n\r\n( سوره مريم ، آيه 80 ) .  وَ كُلُّهُمْ آتِيهِ يَوْمَ الْقِيامَةِ فَرْداً » .  ( سوره مريم ، آيه 95 ) .  « وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ »  ( سوره انعام ، آيه 94 ) .\r\nاين اختلاف ، تابع اختلاف زمان و مكان ميدان حساب و روز دراز قيامت است . و الله اعلم .\r\n\r\nامن تكوينى يا تشريعى\r\n « وَ مَنْ دَخَلَهُ كانَ آمِناً » .  ( سوره آل عمران ، آيه 97 ) .\r\nدر فقه گفته ايم كه اين امن ، امن تشريعى مى باشد .  وَ قالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا أَ وَ لَمْ نُمَكِّنْ لَهُمْ حَرَماً آمِناً يُجْبى إِلَيْهِ ثَمَراتُ كُلِّ شَيْءٍ رِزْقاً مِنْ لَدُنَّا وَ لكِنَّ أَكْثَرَهُمْ لا يَعْلَمُونَ » .  ( سوره قصص ، آيه 57 ) .\r\n( بعضى از مشركين مكه ) گفتند اگر ما از دين اسلام با تو پيروى كنيم ، مشركين ما را از سرزمين ما مى ربايند ، آيا ما شما را متمكن نگردانيده ايم در حرم امن ؟ . . . .\r\nاز اين آيه به دست مىآيد كه حرم امن تكوينى دارد ، ولى ما مى دانيم و تاريخ شهادت مىدهد و ما در عصر خود ديديم كه چگونه حكومت حجاز توسط خارجى ها ، مخالفين خود را در داخل مسجد الحرام تا چه رسد به حرم - حتى با آوردن كفار محارب از غرب - نابود كردند .\r\nمن در موقع اداى عمره به چشم خود سوراخ هاى گلوله ها را بر ديوار هاى مسجد الحرام ديدم و احتمالا بر ديوار كعبه نيز !\r\nممكن است در مورد آيه بگوييم كه اگر مشركين ايمان مىآوردند ، خداوند در آن موقع آنان را از شر دشمنان شان حفظ مىكرد . پس آيه امن موقتى را بيان مىكند نه امن عمومى و هميشگى را ، مانند آيه سابق كه امن تشريعى را به طور عام و دايم بيان مى دارد . و الله العالم .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nبزرگترين درس مؤثر\r\n « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ » .  ( سوره قصص ، آيه 83 ) .\r\nآن سراى آخرت ( بهشت برين ) را براى كسانى قرار مى دهيم كه نه اراده برترى جويى در زمين را دارند و نه تباهى را ، و پايان كار به نفع متقيان است .\r\nخداوند ما را از همين دسته قرار بدهد كه نه تنها تكبر و فساد ندارند كه قصد آن ها را نيز ندارند .\r\n\r\nسه سوال در نصف آيه\r\n « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ » .  ( سوره قصص ، آيه 85 ) .\r\nآن كسى كه قرآن را بر تو فرض كرده ، بر گرداننده تو به معاد است .\r\n1 - فرض قرآن بر پيامبر يعنى چه ؟ مىشود گفت عمل به آن و ترويج و ابلاغ آن به مردم ، بنابر اين كه مراد از فرض ايجاب باشد .\r\n2 - اين صله چه مناسبتى با خبر \" انّ \" دارد ؟ من نفهميدم .\r\n3 - معناى معاد چيست ؟\r\nجواب هاى مفسرين مختلف است : الف ) ميدان حساب ؛ ب ) مرگ ؛ ج ) شهر خود آن حضرت ، يعنى مكه ، د ) بيت المقدس محل عروج ايشان به آسمان ؛ ه ) زندگى پس از مردن .\r\nحمل كلمه نكره معاد بر هر يكى از اين معانى فاقد دليل است . و حمل آن بر بعضى از آن ها خلاف ظاهر مى باشد . و الله العالم .\r\n\r\nتفسير مشكل يك آيه\r\n « وَ ما كُنْتَ تَرْجُوا أَنْ يُلْقى إِلَيْكَ الْكِتابُ إِلَّا رَحْمَةً مِنْ رَبِّكَ » .  ( سوره قصص ، آيه 86 ) .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاگر كلمه \" الا \" استثنايى باشد معناى آيه اين مىشود : رسول من تو اميد نداشتى كه قرآن برتو القاء و نازل شود مگر ( از جهت ) رحمتى از پروردگارت . يعنى تو از راه مرحمت او به آن اميدوار بوده‌ى نه از راه استحقاق . و اگر كلمه \" الا \" به معناى لفظ لكن و استدراك باشد ، معناى آيه اين مىشود : كه تو اميد نازل شدن كتاب را نداشتى ، لكن نزول آن رحمتى بود از پروردگارت .\r\nخدا مىداند معناى آيه كدام يك از دو وجه است ولى التزام به وجه دوم مساوق اين است كه تو نمى دانستى كه به مرتبه پيامبرى برسى و قبول آن براى واقف بر احاديث بسيار مشكل است . اگرچه مفهوم از پاره‌ى از آيات قرآن اين است كه حضرت موسى نيز از رسيدن به نبوت آگاهى نداشته است .\r\nبايد بگوييم و الله العالم .\r\n\r\nخطابات غير محترمانه به سيد المرسلين ( ص )\r\n « فَلا تَكُونَنَّ ظَهِيراً لِلْكافِرِينَ ، . . .    وَ لا تَكُونَنَّ مِنَ الْمُشْرِكِينَ ، وَ لا تَدْعُ مَعَ اللَّهِ إِلهاً آخَرَ » .   ( سوره قصص ، آيات 86 ، 87 و 88 ) .\r\nهرگز پشتيبان كافران مباش ، و هرگز از جمله مشركين نباش و با خدا ، خداى ديگرى مخوان .\r\nو در اول سوره عبس آمده :    « عَبَسَ وَ تَوَلَّى ، أَنْ جاءَهُ الْأَعْمى . . . » .    ( سوره عبس ، آيه 1 به بعد ) .\r\nهيچ مؤمن و نبيى دلش نمى خواهد چنين خطاب هايى به او بشود ، ولى قرآن تنزيل خداوند است و كسى را مجالى جز قبول نيست ، بلى اين آيات و امثال آن كه قبلا هم گفتيم\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nدليل قاطع بر آسمانى بودن قرآن است و خارج از اراده رسول خدا ( ص ) .\r\n\r\nهمه چيز نابود است ؟\r\n « كُلُّ شَيْءٍ هالِكٌ إِلَّا وَجْهَهُ » .  ( سوره قصص ، آيه آخر 88 ) .\r\nهمه چيز نابود است ، مگر وجه خدا .\r\nوجه خدا روى خدا است ، ولى خداوند جسمانى نيست ، وجه او ذات اوست ، و دليل آن آيه مباركه سوره رحمن است  « وَ يَبْقى وَجْهُ رَبِّكَ ذُو الْجَلالِ وَ الْإِكْرامِ » .  « 1 » ( سوره رحمن ، آيه 27 ) . كلمه ذو الجلال مرفوع بوده و صفت وجه است كه فاعل يبقى است و صاحب جلال خداوند است ( جل جلاله ) ، پس وجه صاحب جلال همان ذات خداوند است .\r\nبنابر اين هر چيز مخلوق نابود است ! ولى خيلى از اشياء از ابتداى خلقت تا كنون ادامه داشته اند ، و مكلفين ( جن و انس ) در قيامت به دوزخ و بهشت رفته و جاويدانه اند . تنها احتمال مى ماند كه در نفخ اول همه اشياء نابود مى شوند ، و اين امر ممكنى است ، هرچند در نظر كوتاه ما بعيد مىآيد . خصوصا كه آيه در مورد قيامت نيامده است .\r\nآيه معناى محتمل ديگرى هم دارد كه مراد از هلاكت اعتبارى بودن ماهيات همه اشياى ممكن الوجود است و هستى آن ها افاضه و ايجاد حق است ، اگر نور حق نباشد ماهيات همه اشياء در خرابه نيستى مى روند . و الله العالم بكلامه .\r\n\r\nتفسير سوره عنكبوت\r\nجمعى آن را مكى و بعضى آن را مدنى و جمعى ده آيه اول را مدنى و بقيه را مكى دانسته اند .\r\n\r\n\r\n","description":"","footnote":"\r\n( 1 ) - و تنها ذات ذو الجلال و گرامى پروردگارت باقى مىماند .\r\n","page_name":" 205 ","page_number":205},
  {"content":"\r\n\r\nبه قولى شماره آيات آن 69 و تعداد كلمات آن 980 و تعداد حروف آن 4195 حرف مى باشد . و سوره مذكور بيست و نهمين سوره هاى قرآن مجيد است . و چون در آيه چهل نهمين نام عنكبوت آمده است ، به همين لحاظ اسم سوره \" عنكبوت \" شده است .\r\n\r\nضرورت امتحان\r\n « أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ » .  « 1 » ( سوره عنكبوت ، آيه 2 ) .\r\nبعضى از پسران و دختران ساكن كابل براى من نامه مى نويسند كه ما از خداوند چيز هاى خواسته ايم و خداوند خواسته هاى ما را برآورده نكرده ، ما هم نماز خواندن را ترك كرده‌ايم .\r\nاولا اينان نمى فهمند كه حوادث عالم از خود علل تكوينىاى دارند كه زير اثر حكمت و علم و اراده خداوند در آن حوادث تأثير گزار اند و مطابق مصلحت عمومى انسان يا مصالح كل كره زمين قابل استثنا نيستند .\r\nو ثانيا در پاره‌ى از موارد خود دعا و پازه‌اى از اعمال مكلف نيز در حوادث مقدره به تقدير الهى تأثير دارد كه آدمى به وسيله دعا به مقصد مى رسد .\r\nثالثا تدين يعنى عمل كردن به دين براى تكامل روح آدمى است كه تا ابد در بهشت زندگى دارد و بايد سرمايه ابدى را در همين زندگى دنيا به دست آورد و كسى نماز بخواند يا عمدا ترك كند قدر و قضاى الهى به آن تغيير نمىكند .\r\nو رابعا از آيه فوق و آيه بعدى پيدا است كه فرداى قيامت كسى به مجرد ادعاى ايمان به بهشت نمى روند ، بايد عمل داشته باشند و به تكليف الهى عمل كنند و از امتحانات الهى\r\n\r\n\r\n","description":"","footnote":"\r\n( 1 ) - آيا مردم مى پندارند كه امتحان نمى شوند و به ادعاى ايمان كارش تمام است . نه ما همان گونه كه پيشينيان شما را امتحان كرديم ، شما را هم امتحان مىكنيم .\r\n","page_name":" 206 ","page_number":206},
  {"content":"\r\n\r\nكامياب بيرون شوند ، تا خدا صادقين و كاذبين را بداند .\r\nسوال : مگر خداوند صدق و كذب بندگان خود را بدون از امتحان نمى داند ؟\r\nجواب : خداوند قبل از خلقت كهكشان ها همه كليات و جزئيات جهان را تا ابد مىداند ، علم و قدرت او مانند وجود او لايتناهى است . اما اين كه با چنين علم چرا بندگان خود را امتحان مىكند ، دو جواب دارد ؛ يكى علمى و دقيق و دومى جواب عوام فهم . و اين جواب اين است كه در امتحان اين احوال ، خوب و بد بندگان به خود شان معلوم مىشود ، فردا كه به دوزخ مى روند با قناعت و اتمام حجت مى روند و شكايت و ايرادى ندارند . مع الوصف اين امتحان دنيوى به وسيله شهادت اعضاى بدن در قيامت تقويت مىشود . با اين حال نيز بى شرمى ناكامان به حدى است كه به فرموده قرآن مشركين در قيامت به خدا قسم مى خورند كه ما مشرك نبوده ايم . چه پررويى ! ! « 1 »\r\nهيچ كس حتى انبياى بزرگ الهى و موحدين بزرگ كه همه چيز خود را در راه خدا مصرف كرده‌اند ، نمى توانند و حق ندارند ، چون نتيجه عمل آنان به خداوند بى نياز نمى رسد ، بلكه به خود شان باز مى گردد . ( سوره عنكبوت ، آيه 6 ) .\r\n\r\nمقاومت در دين شرط اول\r\n « وَ مِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ وَ لَئِنْ جاءَ \r\n\r\n\r\n","description":"","footnote":"\r\n( 1 ) - عقاب مترتب بر بعد و دورى از خداوند است و بعد فعلى از خداوند بر شقاوت فعلى مترتب است ؛ چنانچه قرب به خداوند بر سعادت فعلى مترتب است . بنابر اين بايد سعادت و شقاوت در همين دنيا از فعليت طاعات و فعليت معاصى پيدا مىشوند تا سرنوشت دوزخى ها و بهشتى ها در آخرت ، در همين دنيا مشخص گردد . و همين است جواب دقيق علمى .\r\n","page_name":" 207 ","page_number":207},
  {"content":"\r\n\r\n نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ » .  « 1 » ( سوره عنكبوت ، آيه 10 ) .\r\nجمعى از جوانان در مكه ايمان آوردند و اسلام را مايه آرامش فطرت و وجدان خود دانستند ، و عبادت بت هاى بى جان را براى خود شرم آور دانستند ، ولى مقاومت نتوانستند ؛ گاهى مادر و پدر و گاهى متنفذين بر آنان فشار هاى گوناگونى مىآوردند . بعضى از مشركين به جوانان مى گفتند حتى اگر اين دين در قيامت واقعيت داشته باشد ، مسئوليت آن دنياى شما را به گردن مى گيريم ، برگرديد به دين پدران خود و به پرستيدن بت ها ! ! !\r\nشايد چند نفرى ، زير اين فشار ها رفته باشند ، يا به فريب ضمانت مسئوليت عذاب اخروى ، يا از ضعف نفس در مقابل فشار روانى و يا جسمانى كفار لجوج مكه .\r\nولى بعضى بر خلاف نظر جمعى از مفسرين كه نفاق را زاييده محيط مدينه مى دانند - كه مسلمانان در فزونى و قوت بودند - گفته اند در مكه نيز امكان دارد كه منافقين به وجود آمده باشند ، همان گونه كه ممكن است بعضى از نو مسلمانان ايمان خود را پنهان مى داشتند ، بعضى ديگر كفر خود را پنهان مىكردند و به زبان نزد مسلمانان تظاهر به اسلام مىكردند ، كه در اين چند آيه با آنان صحبت شده تا از حالت ارتداد و نفاق آنان را دور سازد . « 2 » و الله العالم .\r\n\r\n\r\n","description":"","footnote":"\r\n( 1 ) - و از مردم كسانى هستند كه مىگويند : « به خدا ايمان آورده‌ايم ! » اما هنگامى كه در راه خدا شكنجه و آزار مىبينند ، آزار مردم را همچون عذاب الهى مىشمارند ( و از آن سخت وحشت مىكنند ) ؛ ولى هنگامى كه پيروزى از سوى پروردگارت ( براى شما ) بيايد ، مىگويند : « ما هم با شما بوديم ( و در اين پيروزى شريكيم ) » ! ! آيا خداوند به آنچه در سينه‌هاى عالميان است ، آگاه‌تر نيست ؟ !\r\n( 2 ) - تقيه از اظهار اسلام به خاطر ترس از انتقام كفار بوده است . و نفاق به خاطر منافع محتمله‌ى بوده كه شايد آينده مكه از مسلمانان باشد .\r\n","page_name":" 208 ","page_number":208},
  {"content":"\r\n\r\n\r\nعمر نوح\r\n « وَ لَقَدْ أَرْسَلْنا نُوحاً إِلى قَوْمِهِ فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً فَأَخَذَهُمُ الطُّوفانُ وَ هُمْ ظالِمُونَ . . . » .  « 1 » ( سوره عنكبوت ، آيه 14 ) .\r\nآنچه از تأمل در نفس آيه به دست مىآيد ، عمر نوح و به عبارت دقيق تر ، زمان درنگ كردن حضرت شيخ انبياء ( ع ) بعد از رسيدن به مقام منيع و مقدس رسالت الهى در ميان قوم ايشان تا تسلط طوفان بر مردم نه صد و پنجاه سال بوده است كه درازترين دوره رسالت در تاريخ انسانى مى باشد كه به طور قطعى ثابت شده است .\r\nما مى دانيم و قرآن هم شهادت مىدهد كه نوح بعد از طوفان با همسفران خود به سلامتى به زمين قدم نهادند ، و مدتى زنده بودند ، سوال اين است كه عمر نوح در موقع رسيدن رسالت الهى به او ، چند سال بوده ؛ و بعد از پايين آمدن از كشتى چند سال زنده بوده است ؟\r\nشيخ صدوق در كتاب امالى خود به سند معتبر از هشام بن سالم از امام صادق ( ع ) نقل مىكند كه نوح ( ع ) دو هزار و پانصد سال زندگى كرد ، از اين جمله هشت صد و پنجاه سال پيش از بعثت و نه صد و پنجاه سال كه در بين قوم خود بود ، و دو صد سال در ساختن كشتى و پانصد سال بعد از پايين شدن از كشتى شهر ها را بنا كرد ، و فرزندان خود را در شهر ها ساكن گردانيد .\r\nبعد ملك الموت نزد او آمد در حالى كه او در آفتاب خورشيد بود ، عرض كرد : « السلام عليك » ؛ نوح جواب او را داد و فرمود اى فرشته موت ، چه عاملى تو را ( اين جا ) آورده ؟\r\n\r\n\r\n","description":"","footnote":"\r\n( 1 ) - و ما نوح را به سوى قومش فرستاديم ؛ و او را در ميان آنان پنجاه هزار سال درنگ كرد ؛ اما سرانجام طوفان و سيلاب آنان را فراگرفت در حالى كه ظالم بودند . ما نوح و سرنشينان كشتى را رهايى بخشيديم ، و آن را آيتى براى جهانيان قرار داديم !\r\n","page_name":" 209 ","page_number":209},
  {"content":"\r\n\r\nعرض كرد آمده ام تا روح تو را قبض كنم . فرمود مى گذارى از آفتاب به سايه روم ؟ عرض كرد بلى ، نوح به سايه منتقل شد بعد فرمود اى ملك الموت آنچه بر من در اين دنيا گذشته به مقدار تحول من از آفتاب به سايه بود ، ( يعنى چند ثانيه يا يكى دو دقيقه ) ! ! به كارى كه مأمور شده‌ى مشغول شو . پس عزراييل روح ( مقدس ) او را گرفت . « 1 »\r\nطول عمر نوح در آن دوره هاى كه محيط سالمى داشت و خوراك آنان محدود به شير و نان و ماست و حبوبات و مقدارى گوشت بود ، بعيد نيست ؛ ولى صرف شدن دو صد سال در ساختن سفينه و هشت صد پنجاه سال پيش از رسيدن به نبوت ، مورد استبعاد است . بايد گفت و الله العالم .\r\nبلى حيات پانصد سال بعد از طوفان در حديث كافى نيز آمده است ؛ ولى سند آن معتبر نيست . « 2 » سلام على نوح فى العالمين .\r\n\r\nاعاده خلق\r\n « أَ وَ لَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ إِنَّ ذلِكَ عَلَى اللَّهِ يَسِيرٌ » .  ( سوره عنكبوت ، آيه 19 ) .\r\nآيا نديده ايد چگونه خداوند خلق را آغاز نمود ، سپس بر مىگرداند ؟ ! اين كار بر خداوند آسان است .\r\nخلق يا به معناى مصدر و يا اسم مصدر است ، و يا به معناى مخلوق . اگر خلق به معناى مخلوق باشد و مراد انسان و جن در زمين و موجودات مكلف در كرات ديگر باشد ، آيه\r\n\r\n\r\n","description":"","footnote":"\r\n( 1 ) - تفسير برهان ، ج 6 ، ص 117 . و امالى صدوق ، ص 413 ، حديث 7 .\r\n( 2 ) - كافى ، ج 8 ، ص 285 . و تفسير برهان ، ج 6 ، ص 117 .\r\n","page_name":" 210 ","page_number":210},
  {"content":"\r\n\r\nمطلب جديدى ندارد و مانند ساير آيات از معاد صحبت مىكند .\r\nو اگر مراد از اعاده ، اعاده همه مخلوقات باشد كه تمام اقسام جماد و نبات و حيوان و انسان و ساير انواعى كه در آسمان ها احتمالا وجود داشته باشند و ما نديده ايم ، همه از روزى كه آفريده شده اند ، « 1 » هرچند امكان عقلى دارد ، ولى تصور آن از عقل ما بيرون است . و ممكن است مراد از كلمه مذكور ( خلق ) آفرينش باشد كه اسم مصدر است و مراد از آن موجبه جزئيه باشد . و الله العالم .\r\nبعيد نيست كه مراد آيه مباركه به قرينه كلمه \" يرَوْا \" ابداء و اعاده نباتات ( سبزه ها و برگ هاى درختان و ميوه هاى زمينى و سردرختى و امثال آن ها ) باشد كه در بهار همه جا سبز مىشود ، در تابستان نضج مى يابند ، در خزان پژمرده و زمستان معدوم مىشود ، و در بهار دوباره اعاده مى گردند .\r\nدر آيه 11 سوره روم نيز آمده است :  « اللَّهُ يَبْدَؤُا الْخَلْقَ ثُمَّ يُعِيدُهُ ثُمَّ إِلَيْهِ تُرْجَعُونَ » . \r\nخداوند خلق را ابداء مىكند ، سپس آن را برمىگرداند ، و بعد از آن به سوى او رجوع مىكنيد !\r\nاين آيه دلالت دارد كه رجوع به سوى حق غير از اعاده و برگردانيدن خلق است . و علمه عند الله .\r\nو اگر بگوييم مراد از خلق در اين آيه موجودات عاقل مكلف است و مراد از اعاده آن ها عود در برزخ ( كره سائره ) و مراد از رجوع به سوى حق رفتن صالحين آنان به بهشت و رفتن\r\n\r\n\r\n","description":"","footnote":"\r\n( 1 ) - چه اين روز انفجار بزرگ باشد ، و چه ابتداى خلقت بعد از معاد سابق باشد ، به فرضى كه جهان قيامت ها و معاد هاى زيادى داشته باشد . و معاد آينده ما و خرابى جهان ما حلقه‌ى از يك سلسله معاد هاى زيادى باشد كه در آينده هم در متن لايتناهى زمان ادامه داشته باشد .\r\n","page_name":" 211 ","page_number":211},
  {"content":"\r\n\r\nكافرين آنان به دوزخ مى باشد ، مشكل حل مىشود . لكن اين تفسير محتاج به دليلى است كه آن را اثبات نمايد .\r\nمىشود بگوييم سياق آيات سوره روم دليل اين تفسير است . و الله العالم .\r\n\r\nكيفيت ابتداى خلق\r\n « قُلْ سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ ثُمَّ اللَّهُ يُنْشِئُ النَّشْأَةَ الْآخِرَةَ إِنَّ اللَّهَ عَلى كُلِّ شَيْءٍ قَدِيرٌ » .  ( سوره عنكبوت ، آيه 20 ) .\r\nبگو در زمين بگرديد و ببينيد خلقت چگونه آغاز شده ، سپس خداوند نشأه ديگر را به وجود مىآورد ؛ محققا خدا بر هر چيز توانا است !\r\nآنچه كه به نظر من خيلى مهم است ، قسمت اول آيه است كه از آن به دست مىآيد كه راز خلقت و كيفيت آفرينش يا آفريدن كه سراسر كهكشان ها را گرفته ، از تتبع علمى در همين سياره كوچك ما ( زمين ) روزى به دست خواهد آمد ، و بشر با عقل خدا دادى و تجربه خود معماى خلقت را به طور كلى خواهد فهميد .\r\nو ممكن است از قسمت دوم آيه كه با كلمه \" ثم \" ( سپس ) شروع شده ، فهميده شود كه اين سر عظيم پيش از اتمام دنياى فعلى ما حل شود . و چنانچه انفجار بزرگ در آينده از شواهد علمى و بيالوژى ( زيست شناسى ) در همين كره پر اسرار ما كشف شود ، معجزه علمى قرآن كه - بالاتر از شق القمر است - ثابت مىشود . و الله العالم .\r\n\r\nملايكه به صورت انسان\r\nدر آيه 33 سوره عنكبوت آمده كه لوط از ديدن ملايكه ترسيد كه قوم فاسق او به مهمانان او تجاوز نكنند ؛ ابراهيم وقتى ديد مهمانان غذا نمى خورند ، ترسيد . از هردو آيه فهميده\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمىشود ملايكه به شكل انسان ها آمده بودند . و انبياء به همه موضوعات خارجى علم ندارند .\r\nمريم ( ع ) نيز از ديدن جبرييل وحشت كرد ، چون تجسم يافته به شكل انسان بوده است .\r\n\r\nقارون و فرعون و هامان\r\n « وَ لَقَدْ جاءَهُمْ مُوسى بِالْبَيِّناتِ فَاسْتَكْبَرُوا فِي الْأَرْضِ وَ ما كانُوا سابِقِينَ » .  « 1 » ( سوره عنكبوت ، آيه 39 ) .\r\nموسى اولا به سوى فرعون آمد كه بنى اسراييل را از بردگى و اسارت نجات دهد و باخود آن ها را به شام ببرد ، ولى موسى براى فرعون و سران حكومت او نيز معجزه كرد ، تا به خدا ايمان بياورند كه نياوردند و هلاك شدند .\r\nدر آيه از جمله سران حكومت دو نفر بالخصوص نام برده شده و اين كه از سردمداران حكومت ملحد فرعون بوده اند ، يكى هامان است كه مسئول و شخص اول بعد از فرعون است ، و ديگرى قارون .\r\nدر سوره غافر هم آمده است كه هدف اولى موسى همين سه نفر مفسد و خاين بوده است .   « وَ لَقَدْ أَرْسَلْنا مُوسى بِآياتِنا وَ سُلْطانٍ مُبِينٍ ، إِلى فِرْعَوْنَ وَ هامانَ وَ قارُونَ فَقالُوا ساحِرٌ كَذَّابٌ » .   « 2 » ( سوره غافر ، آيات 23 و 24 ) .\r\nهرسه مستكبر در زمين متفقا موسى را به دو صفت جادوگر و بسيار دروغ گو ، متهم و جواب رد دادند .\r\n\r\n\r\n","description":"","footnote":"\r\n( 1 ) - موسى با دلايل روشن به سراغشان ( فرعون ، هامان و قارون ) آمد ، امّا آنان در زمين برترى جويى كردند ، ولى نتوانستند بر خدا پيشى گيرند .\r\n( 2 ) - ما موسى را با آيات خود و دليل روشن فرستاديم . . . به سوى فرعون و هامان و قارون ؛ ولى آن‌ها گفتند او ساحرى بسيار دروغ‌گو است .\r\n","page_name":" 213 ","page_number":213},
  {"content":"\r\n\r\nولى قارون در عين حال عاقبت انديش بوده كه با بنى اسراييل زير فرماندهى موسى با اموال زياد بيرون شده و از درياى نيل به سلامت گذشته و به اين وسيله از غرق شدن با فرعون و هامان نجات يافته است .\r\nقارون با اين كه قبطى نبوده و از قوم مستضعف بنى اسراييل و حتى گفته مىشود از خويشاوندان حضرت موسى ( ع ) بوده ، ولى فسق او آن چنان بالا بوده كه از او نام برده شده است . از ثروت هاى آن خبرى در دست نيست ، ولى معلوم است كه از حكومت فرعون و خدمت به او مال زيادى از اموال دولت را چه به طور رسمى و چه به اختلاس و خيانت ، به خود اختصاص داده بوده كه قرآن در جاى ديگر در مورد اموال او مىگويد :  « إِنَّ قارُونَ كانَ مِنْ قَوْمِ مُوسى فَبَغى عَلَيْهِمْ وَ آتَيْناهُ مِنَ الْكُنُوزِ ما إِنَّ مَفاتِحَهُ لَتَنُوأُ بِالْعُصْبَةِ أُولِي الْقُوَّةِ .  ( سوره قصص ، آيه 72 ) . قارون از قوم موسى بود كه بر قوم خود بغاوت نمود ، و از گنج هاى طلا و نقره به او آن قدر داديم كه حمل كليد هاى خزاين او براى يك گروه زورمند سخت بود . به آيات 76 تا 82 سوره قصص مراجعه كنيد . « 1 »\r\n\r\n\r\n","description":"","footnote":"\r\n( 1 ) - ( به خاطر آوريد ) هنگامى را كه قوم قارون به او گفتند : « اين همه شادى مغرورانه مكن ، كه خداوند شادىكنندگان مغرور را دوست نمىدارد ! و در آنچه خدا به تو داده ، سراى آخرت را بطلب ؛ و بهره‌ات را از دنيا فراموش مكن ؛ و همان‌گونه كه خدا به تو نيكى كرده نيكى كن ؛ و هرگز در زمين در جستجوى فساد مباش ، كه خدا مفسدان را دوست ندارد ! ( قارون ) گفت : « اين ثروت را بوسيلهء دانشى كه نزد من است به دست آورده‌ام ! » آيا او نمىدانست كه خداوند اقوامى را پيش از او هلاك كرد كه نيرومندتر و ثروتمندتر از او بودند ؟ ! ( و هنگامى كه عذاب الهى فرا رسد ، ) مجرمان از گناهانشان سؤال نمىشوند . ( روزى قارون ) با تمام زينت خود در برابر قومش ظاهر شد ، آن‌ها كه خواهان زندگى دنيا بودند گفتند : « اى كاش همانند آنچه به قارون داده شده است ما نيز داشتيم ! به راستى كه او بهره عظيمى دارد ! » اما كسانى كه علم و دانش به آن‌ها داده شده بود گفتند : « واى بر شما ثواب الهى براى كسانى كه ايمان آورده‌اند و عمل صالح انجام مىدهند بهتر است ، اما جز صابران آن را دريافت نمىكنند . » سپس ما ، او و خانه اش را در زمين فرو برديم ،\r\n","page_name":" 214 ","page_number":214},
  {"content":"\r\n\r\nقارون با مهارت آن همه پول حرام را از زير دريا رد كرد ، ولى نمى دانست كه خداوند در كمين گاه خاينين ستمگر است !\r\nقارون ادعا داشت كه من اين پول ها را از دانشى كه دارم به دست آورده ام . او با اين كه از بركت حضرت موسى از مرگ در دريا نجات يافته بود ، تكبر مانع از ايمان او شد . او به ظاهر قارى تورات بود ولى ايمان بدان نداشت و و تدريجا طغيان او آشكار شد و خدايش او را زنده زنده در شكم زمين فرو برد . نه تنها او را كه خانه و احتمالا سرمايه او را نيز ! !\r\n\r\nخانه عنكبوت\r\n « مَثَلُ الَّذِينَ اتَّخَذُوا مِنْ دُونِ اللَّهِ أَوْلِياءَ كَمَثَلِ الْعَنْكَبُوتِ اتَّخَذَتْ بَيْتاً وَ إِنَّ أَوْهَنَ الْبُيُوتِ لَبَيْتُ الْعَنْكَبُوتِ لَوْ كانُوا يَعْلَمُونَ » .  ( سوره عنكبوت ، آيه 41 ) .\r\nمثَل كسانى كه غير از خداوند سرپرستانى براى خود اختيار كرده‌اند ، همانند عنكبوت هستند كه براى خود خانه‌ى ساخته اند ؛ و تحقيقا خانه عنكبوت سست ترين خانه ها است .\r\nسستى خانه عنكبوت محسوس است ؛ لانه عنكبوت از تار هاى بسيار سست درست شده كه به اندك باد و يا دست زدن از بين مى رود .\r\nسرپرستان كفار كه همان بت هاى بى جانى هستند كه نه خود بقايى دارند و نه شعور و ادراكى دارند و نه توانايى براى دفاع خود را ، تا چه رسد كه نفعى به پرستندگان در جلب نفع\r\n\r\n\r\n","description":"","footnote":"\r\nو گروهى نداشت كه او را در برابر عذاب الهى يارى كنند ، و خود نيز نمىتوانست خويشتن را يارى دهد . و آن ها كه ديروز آرزو مىكردند بجاى او باشند ( هنگامى كه اين صحنه را ديدند ) گفتند : « واى بر ما ! گويى خدا روزى را بر هر كس از بندگانش بخواهد گسترش مىدهد يا تنگ مىگرداند ! اگر خدا بر ما منت ننهاده بود ، ما را نيز به قعر زمين فرو مى برد ! اى واى گويى كافران هرگز رستگار نمىشوند ! ( آرى ، ) آن سراى آخرت را ( تنها ) براى كسانى قرار مىدهيم كه ارادهء برترىجويى در زمين و فساد را ندارند ؛ و عاقبت نيك براى پرهيزگاران است . ( ترجمه آيات 76 تا 83 سوره قصص ) .\r\n","page_name":" 215 ","page_number":215},
  {"content":"\r\n\r\nو يا دفع ضرر كمكى بتوانند .\r\nفرض كنيم جن و فرشته را بپرستند ، آن ها چه كمكى به اينان مى توانند ؟ !\r\nواقعا بشر بت پرست غرق در خرافات هستند .\r\n\r\nمختصرى از حال عنكبوت ها\r\nعنكبوت ها به عنوان يكى از حشرات بزرگ و ترسناك در دنيا شناخته مى شوند و هميشه سايه‌ى از ترس و افكار ناشناخته در مورد اين حشره وجود داشته است . در اين مطلب قصد داريم تا شما را با نكاتى جالب در مورد زندگى عنكبوت ها آشنا كنيم :\r\nعنكبوت ها و محيط زيست : سم عنكبوتها بر اساس تحقيقات دانشمندان به عنوان يك ماده حشره كش دوستدار محيط زيست شناخته شده است . سم اين جانور چه به صورت طبيعى و يا مصنوعى تهيه شود ، مىتواند به عنوان يك آفت كش بسيار قوى در مزارع به كار رود . اين سم به موجوداتى كه در نزديكى محل سم پاشى قرار دارند آسيب نمى زند و همچنين آفت مورد نظر نمى تواند در برابر اين سم مقاوم شود .\r\nرشته هاى عنكبوت : تارهايى كه عنكبوت ها درست مى كنند ، از جمله عجايب دنياى طبيعت هستند . اين تارها به نوعى از پولاد سخت تر هستند و امروزه از آن ها و تركيبات شبيه به آن در ساخت جليقه هاى ضد گلوله استفاده مىشود . نكته بعدى سبك بودن عجيب اين تارها است . چيزى در حدود 40 هزار كيلومتر از اين تارها تنها 450 گرم وزن دارد .\r\nعنكبوت ها و محيط زندگى انسان : بايد گفت كه اين حشره علاقه خاصى به محيط هاى زندگى انسانى دارد كه مىتواند براى انسان بسيار خطرناك باشد . در نقاط مختلفى از جهان مى توان عنكبوت ها را در محل هاى سكونت انسان پيدا كرد . در كشورهايى مثل آمريكا و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nيا استراليا مى توان تعداد زيادى از انواع عنكبوت ها را پيدا كرد كه در محيط هاى مختلف از تخت خواب تا درون استخر زندگى مى كنند . خوشبختانه به دليل وجود پادزهرهاى مناسب براى گزيدگى موردى از مرگ بعد از سال 1980 گزارش نشده است .\r\nعنكبوت ها شكارچيانى قهار : در دنيا چيزى در حدود 40 هزار گونه عنكبوت وجود دارد كه بنا بر مطالعات صورت گرفته تنها يك گونه از آن شكارچى نيست . در اين ميان 50 گونه از عنكبوت ها داراى سم هايى هستند كه براى انسان مضر هستند و مى توانند انسان را دچار مشكل كنند . در اين ميان دو نوع سم عنكبوت وجود دارد . يك گونه از سم ها كه به اندام نرم اطراف محل گزش آسيب مى زند و گونه ديگر كه به سيستم عصبى انسان آسيب مى زند . در زمان گزش مسائل مختلفى مطرح است كه از آن ميان مى توان به ميزان فرو رفتن نيش نوع سم و مقدار وارد شده از اين ماده به بدن انسان نيز مهم است .\r\nعنكبوت ها و باغبانى : بايد اعتراف كرد كه وجود عنكبوت ها براى بسيارى از باغ ها و مزارع امرى مناسب است . عنكبوت ها تعداد زيادى از حشرات ريز و كوچك را به عنوان غذا استفاده مى كنند و علاوه بر تامين مواد غذايى خود كمك بزرگى به اكثر كشاورزان و باغ دارن هستند .\r\nعنكبوت ها معمولا با تار تنيدن و يا پريدن بر روى شكار خود آن را شكار مى كنند . هر عنكبوت مىتواند 20 تا 60 برابر طول خود را بپرد .\r\nعنكبوت ها موجوداتى ترسو : بر خلاف تصورى كه بسيارى از عنكبوت دارند اين حشره اصلا ترسناك نبوده و حتى قصد آزار انسان را نيز ندارد . اگر در مكانى مشاهده كرديد كه عنكبوتى در حال بالا رفتن از قسمتى از بدن شما است به هيچ وجه نگران نشويد . سعى كنيد تا به آرامى عنكبوت را از بدن خود جدا كنيد و به هيچ وجه از حركات سريع و يا خشن\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاستفاده نكنيد .\r\nعنكبوتها و زندگى اجتماعى : در كل عنكبوت ها موجوداتى هستند كه به تنهايى زندگى مى كنند و كمتر داراى زندگى اجتماعى هستند . اما در ميان 40 هزار گونه عنكبوتها چيزى در حدود 500 تا 1000 گونه داراى زندگى اجتماعى هستند و معمولا خانه هايى كندو مانند براى خود مى سازند كه به طور معمول در هر كدام از آن‌ها 20 هزار عنكبوت زندگى مى كنند .\r\nعنكبوت‌ها از جمله پيچده ترين موجوداتى هستند كه در دنيا يافت مى شوند . دنياى اين موجودات بى مهره به اندازه ى بزرگ است كه هر چند وقت يك بار اطلاعات جديد در مورد آن ها كشف مىشود .\r\nبه گزارش گروه خواندنى هاى باشگاه خبرنگاران ، عنكبوت جانور شكارگرى است با بدنى دو بخشى كه هشت پا دارد . عنكبوت‌ها فاقد بخش‌هاى جونده دهان و بال‌اند .\r\nمجسمه سازى : يكى از جالب ترين ويژگى هاى عنكبوت اين است كه مىتواند به راحتى از روى خودش يك مدل بسازد . معمولا عنكبوت ها اين كار را براى ترساندن ديگران يا حتى رز رو كردن جاى براى خود شان انجام مى دهند . اين عنكبوت ها همچنين كمتر توسط شكارچيان شكار مى شوند ، زيرا بيشتر شكارچيان به دام اين تله ها گرفتار مى شوند .\r\nتارهاى ميان دست : شايد ديده باشيد كه يك عنكبوت به راحتى به صورت وارونه از تارهايش آويزان مىشود . اما شايد به اين نكته دقت نكرده باشيد كه در لا به لاى دستانش نيز تارهايى مى تند . اين روش براى عنكبوت ها به عنوان يك وسيله شكار شناخته مىشود . در طبيعت عنكبوت ها از اين روش براى غافلگير كردن حشرات استفاده مى كنند و به راحتى\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nآن ها را شكار مى كنند .\r\nتبليغات كاذب : اين روش نيز يكى ديگراز روش هاى شكار درعنكبوت ها است . در اين روش عنكبوت ها با استفاده از تارهاى شان و هنرى كه دارند ، تله هايى به شكل گل براى حشرات ايجاد مى كنند . عنكبوت ها بيشتر از اين روش در محل هايى مانند باغچه ها استفاده مى كنند و منتظر اشتباه يك حشره مى مانند .\r\nشليك تار : يكى از عجيب ترين قدرت هاى عنكبوت ها شليك كردن تار است . آن‌ها بيشتر براى دفاع از تارهاى شان و يا براى شكار از اين روش استفاده مى كنند . همانطور كه مى دانيد عنكبوت ها غدد تارى در پشت بدن شان دارند اما اين گلوله ها را توسط دهان شان پرتاب مى كنند .\r\nعنكبوت هاى چتر باز : يكى از جالب ترين ويژگى هاى عنكبوت ها قدرت پرواز آن ها است . شايد به نظر شما عجيب باشد اما عنكبوت ها قادرند با استفاده از نوع خاصى از تار چترهايى براى خودشان ايجاد كنند . اين تارهاى مى توانند جريان باد را به دام اندازند و همراه آن كيلومترها سفر كنند .\r\nدر كل هر آنچه ما امروز نام عنكبوت روى آن مى گذاريم چه زنده باشد و چه فسيل آن به دست آمده باشد ، تار مى بافد و اين به معناى آن است كه دست كم 300 ميليون سال است كه اين موجودات تار توليد مى كنند ! زمان كمى نيست . اصلًا معلوم نيست كه از چه زمانى اين قابليت در آن ها به وجود آمده است ، هر چند بررسى توالى اسيد آمينه هاى پروتئين هاى سازنده اين تار در گونه هاى مختلف عنكبوت به اين باور قوت مى بخشد كه همگى از يك ژن منشاء گرفته اند .\r\nجالب اين جاست كه توليد تار در عنكبوت ها بسيار زودتر از به دست آوردن توانايى\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nپرواز در حشرات اتفاق افتاده است .\r\nواقعيت اين است كه خود طبيعت « 1 » چند ميليون سال است روش هاى ساخت بهتر اين تار را در اين عنكبوت ها آزموده و هر بار متكامل تر كرده است . براى مثال اگر بشر به مواد اوليه براى ساخت محصولاتى محكم ، با دوام و مقاوم در برابر حرارت بالا نياز دارد ، خب بهتر است روى عنكبوت هاى بيابانى كار كند ، به همين ترتيب عنكبوت هايى وجود دارند كه تارهايى مى سازند كه در برابر باد و ارتفاع و . . . مقاومند يعنى حتى در صنعت هوا و فضا نيز كاربرد پيدا مى كنند . به طور كلى تار عنكبوت در مقايسه با وزنى كه دارد مقاومتش بيش از حد تصور است و شايد بتوان گفت از هر محصول ساخت دست بشر محكم تر و سخت جان تر است .\r\nبه علت نرم بودن تارهاى عنكبوت به مثل ابريشم و سختى اين تارها به مانند فولاد ، اگر راهكارى مناسب جهت پرورش و رام كردن عنكبوت ها ارائه شود ، آنگاه مى توان از وجود عنكبوت ها درجهت رشد و توسعه اقتصادى ، استفاده وافر نمود .\r\nمحققين شيوه ى غير از پرورش عنكبوت جهت تهيه تار عنكبوت پيدا كرده‌اند . به علت ناسازگارى عنكبوت ها با يكديگر ، كه همديگر را مى بلعند ، از طريق پروش و تكثير عنكبوت ها به موفقيت هايى نايل نگرديده اند . تار عنكبوت ماده ى است كه از لحاظ مهندسى مواد به مراتب بهتر از ابريشم هاى معمولى است ، اما استفاده تجارى از آن تا كنون يك مشكل بوده است .\r\n\r\n\r\n","description":"","footnote":"\r\n( 1 ) - چه مبالغه احمقانه در مورد طبيعت كر و كور ؟ ! ! طبيعت بى شعور مسخر آفريدگار عليم و قدير و حكيم است .  « صُنْعَ اللَّهِ الَّذِي أَتْقَنَ كُلَّ شَيْءٍ » .  ( سوره نمل ، آيه 88 ) .\r\n","page_name":" 220 ","page_number":220},
  {"content":"\r\n\r\nتارعنكبوت همانند  DNA  ، بال پرندگان ومرواريد درون صدف ، يكى از عجايب خلقت است . وزن هزاران متر از ابريشم بافته شده از تار عنكبوت ، به بيش از يك گرم نمى رسد و عجايب آن به همين جا خاتمه نمى يابد . نوعى از انواع تار عنكبوت نيز وجود دارد كه عنكبوت ها از آن براى شكار حشرات بالدار استفاده مى كنند . اين نوع تار حتى اگر تا دوبرابر طول اوليه اش كشيده شود ، دوباره به حالت اوليه اش باز مى گردد .\r\nبيش از يك قرن ، محققان روياى استفاده از ويژگى هاى تار عنكبوت را در سر مى پروراندند . اما مشكل اين است كه عنكبوت ها مانند كرمهاى ابريشم نيستند . عنكبوت ها بيش از كرم هاى ابريشم پرخاشگر و قلمرو طلب هستند كه اهلى شوند .\r\nتار عنكبوت به نرمى ابريشم و به سختى فولاد : آيا مى توان همانند پرورش كرم ابريشم به پرورش ورام كردن عنكبوتها نيز اقدام نمود ؟\r\nبه علت نرم بودن تارهاى عنكبوت به مثل ابريشم و سختى اين تارها بمانند فولاد ، اگر راهكارى مناسب جهت پرورش ورام كردن عنكبوتها ارائه شود ، آنگاه مى توان ازوجود عنكبوتها درجهت رشد و توسعه اقتصادى ، استفاده وافر نمود . بدين منظور ، پيدايش شيوه هاى مخصوص جهت رام كردن ونيز تكثير وپرورش عنكبوت از دست آوردهاى مهم و باارزشى خواهد بود ، كه درصورت موفقيت ، ثروت هاى هنگفتى را ايحاد خواهد نمود . البته محققين شيوه اى غيراز پرورش عنكبوت جهت تهيه تار عنكبوت پيدا كرده‌اند ، زيرا به علت ناسازگارى عنكبوت ها با يك ديگر ، كه همديگر را مى بلعند ، از طريق پروش و تكثير عنكبوت ها به موفقيت هائى نائل نگرديده اند .\r\nبه همين علت موقع را غنيمت شمرده و با ارائه اين مقاله ، از همه محققين وپژوهشگران عزيز كه تمامى مساعى خود را ( درجهت فراهم كردن زمينه هاى لازم ومناسب ) براى پرورش\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nو رام كردن عنكبوت ها به كار خواهند گرفت ، صميمانه تشكر نمايم .\r\nجفرى تورنر ، رئيس مركز بيو تكنولوژى نكزيا درمونترال مىگويد : اين كار مانند پرورش ببر است ، آن‌ها يكديگر را مى خورند . اما با توجه به دست آوردهاى به دست آمده از تحقيقات زيست شناسى مولكولى توسط يك تيم دردانشگاه ويومينگ ، مركز نكزيا هم اكنون درحال راه اندازى فرايندى براى توليد تارعنكبوت است بدون آن كه نيازى به تحمل عنكبوتهاى بدخلق وجود داشته باشد .\r\n\r\nمثل ها را دانشمندان مى فهمند\r\n « وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ » .  « 1 » ( سوره عنكبوت ، آيه 43 ) .\r\nشكى نيست كه هر كس علم داشته باشد ، ريزه كارى هاى مثل را بهتر درك مىكند ؛ ولى اين جمله به اين معنا نيست كه عالمان مثل هاى قرآن را از پيش خود تأويل ببرند و با آن ها عقايد خرافى خود را اثبات نمايند . تأويل قرآن همان گونه كه در حدود الشريعة قسمت محرمات گفته ايم حرام است . يك عده از متصوفه و فلاسفه به اين عمل حرام عادت كرده‌اند كه ظاهر قرآن و سنت را تأويل مى برند . « 2 »\r\nدقت علما در فهم آيات در چهار چوب قواعد صرفى و نحوى و دلالت عرفى الفاظ و معانى لغوى بايد صورت گيرد ؛ و تأويل قرآن بدون دليل شرعى جايز نيست .\r\n\r\n\r\n","description":"","footnote":"\r\n( 1 ) - اين ها مثال هايى است كه ما براى مردم مىزنيم ، و جز دانايان آن را تعقل و درك نمىكنند .\r\n( 2 ) - بى سوادى جمله \" شغلتنا \" را در قرآن \" شدرستنا \" مى خواند و در جواب معترضى كه بر او اعتراض كرده بود ، گفته بود خداوند غلط نمىكند تا شغلتنا صحيح باشد ، حتما جمله مذكور دست خورده ، من آن را اصلاح كردم شدرستنا شود . يعنى ما درست كاريم ! !\r\n","page_name":" 222 ","page_number":222},
  {"content":"\r\n\r\n\r\nنماز نهى از فحشاء و منكر مىكند\r\n « وَ أَقِمِ الصَّلاةَ إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ وَ لَذِكْرُ اللَّهِ أَكْبَرُ وَ اللَّهُ يَعْلَمُ ما تَصْنَعُونَ » .  ( سوره ، آيه 45 ) .\r\nو نماز را برپا دار ، كه محققا نماز از فحشاء و گناه نهى مىكند ، و ياد خدا بزرگتر است ؛ و خداوند مىداند آن چه را شما به جا مى آوريد .\r\nمطلب اول در بيان معناى فحشاء و منكر : راغب در مفردات مىگويد فحش و فحشاء و فاحشه كار و يا كفتارى كه قبح و زشتى بزرگى دارد . و در تفسير كلمه منكر مىگويد : هر كارى كه عقل هاى صحيح به زشتى آن حكم مىكند و يا در خوبى و زشتى آن توقف مىكند ، پس شريعت به زشتى آن حكم مىكند كه در چندين آيه از آن نهى شده است . ( و ناشناخته هم منكر گفته مىشود ) .\r\nراغب فاحشه و فاحشه آشكار را در آيات 15 و 19 سوره نساء كنايه از زنا دانسته است .\r\nنظر ديگر : فحشاء گناه بزرگ پنهانى و منكر گناه بزرگ آشكار است .\r\nنظر سوم : فحشاء گناه قوه شهويه و منكر گناه قوه غضبيه است .\r\nمطلب دوم : ظاهر آيه اين است كه نماز مركب و معجونى است كه هركس آن را صحيح بخواند در نفس نمازگزار تأثير مى گزارد و به نفس او نور و تقوى مىدهد كه از مصاديق فحشاء و منكر دورى مىكند .\r\nبلى مراد از نهى ، نهى تشريعى نيست ، « 1 » نهى تكوينى مى باشد .\r\n\r\n\r\n","description":"","footnote":"\r\n( 1 ) - نهى تشريعى به اين معنا كه نماز به نماز گزار مىگويد لباست بايد غصبى نباشد ، نجس ( به نجاست شراب و خوردن گوشت خوك و ساير حيوانات حرام گوشت ) نباشد ، مكان نماز نبايد غصبى و تصرف آن غير مأذون نباشد و . . . اين تفسير چنگى به دل نمى زند . و مقصود قايل به نهى تشريعى اين است كه نهى مذكور مستلزم انتهاى مكلف نيست ،\r\n","page_name":" 223 ","page_number":223},
  {"content":"\r\n\r\nجمله اخير  ( وَ لَذِكْرُ اللَّهِ أَكْبَرُ )  ممكن است مراد از اين جمله اين باشد كه نماز دو اثر دارد ، اول نهى از فحشاء و منكر كه تفصيل آن گذشت . اثر دوم كه نماز ياد و ذكر بزرگتر خدا است كه تأثير آن در نفس آدمى بالاتر از اثر اول نماز و بزرگتر از آن است .  « أَلا بِذِكْرِ اللَّهِ تَطْمَئِنُّ الْقُلُوبُ » .  ( سوره رعد ، آيه 28 ) . ياد خدا آرامش دل ها ( و ارواح ) است .\r\nبه موسى فرمود :  « وَ أَقِمِ الصَّلاةَ لِذِكْرِي » .  ( سوره طه ، آيه 14 ) . نماز را به ياد من برپا بدار .\r\nاشكال مشهور و جواب آن\r\nاما اشكال : اگر نماز نهى تكوينى از معاصى داشت ، بايد نماز صحيح اقامه كنندگان مانع معصيت آنان مى شد كه در خارج معصيت آنان مشهود است .\r\nجواب : اولا هيچ دليلى وجود ندارد كه فحشاء و منكرات نماز گزاران صحيح به اندازه منكرات نماز گذاران ( تاركين نماز ) باشد و نماز صحيح هيچ گونه جلوگيرى از معاصى را نداشته باشد .\r\nثانيا همان گونه كه نماز سببيت طهارت خاصى از پليدى ، فحشاء و منكرات را دارد ، اسباب ديگرى از محرمات هستند كه سببيت آلودگى نفس را به معاصى كبيره دارد .\r\nبلى همه اسباب تأثير خود را دارد و نتيجه آن اقتضايى بودن اسباب مىشود تا اقوى بر قوى در مورد تزاحم مقدم شود .\r\nبعضى از مفسرين اهل سنت مى گويند كلمه صلاة در عنوان اين بحث به معناى نماز نيست ، بلكه به معناى دعا است و مراد از دعا دعوت به دين خدا است ، و اين دعوت واجب است كه مردم را از فحشاء و منكر باز مى دارد . اين جواب تأويل است و خلاف ظاهر كلمه\r\n\r\n\r\n","description":"","footnote":"\r\nپس ايرادى متوجه آيه نيست كه چرا نماز خوان ها گناه مى كنند ؟\r\n","page_name":" 224 ","page_number":224},
  {"content":"\r\n\r\nصلاة كه به معناى نماز مى باشد . و جواب هاى ديگرى گفته اند كه ضعيف هستند .\r\n\r\nامى بودن پيامبر ( ص )\r\n « وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ الْمُبْطِلُونَ » .  ( سوره عنكبوت ، آيه 48 ) .\r\nتو نبودى كه قبل از وحى قرآن نوشته را بخوانى و نه به دست راستت نوشته مى توانستى تا طرفداران باطل ، شك و شبهه مىكردند .\r\nامى بودن پيامبر كه قدرت خواندن و نوشتن را نداشته از واضحات است ، سكوت مردم مكه پس از نزول اين آيه در مكه و عدم قيام آنان به تكذيب پيامبر ( ص ) دليل برزگى بر صدق گفتار آيه براى غير مسلمانان است .\r\nمعناى آيه اين نيست كه پيامبر پس از نزول قرآن خواندن و نوشتن را به نحو اعجاز ياد گرفته است ؛ بلكه آيه به معجزه ديگر اشاره دارد كه براى انسان بى سواد ( ناخوان ) امكان ندارد چنين كتابى را عرضه نمايد كه از نظر علم و اخلاق و قوانين سياسى و اجتماعى با فصاحت عالى بى نظير باشد ؛ پس معلوم مىشود كتاب از او نيست ، بلكه فرستاده شده از جانب خداوند است . و تا امروز كسى نتوانسته مانند قرآن كتابى بياورد !\r\nمحيط خرافى و بت پرست مكه و مردم بى سواد مكه  ( هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ )  با سطح علمى و اخلاقى و عقلى و قانونى قرآن هيچ مناسبت و مشابهت نداشته ، چگونه قرآن چكيده فكر پيامبر باشد .\r\nمى گويند پيامبر بى سواد دو مرتبه به شام سفر كرده ، يك بار در كودكى و بار ديگر براى تجارت اموال خديجه ( س ) ؛ ممكن است در شام يكى دو ماهى كه بوده چيز هايى از دانشمندان آن جا آموخته باشد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمى گوييم امروز جوانان دوازده كلاس را در دوازده سال در شهر هاى بزرگ و متمدن درس مى خوانند و شش سال ديگر تا ليسانس و سپس ماسترى ( فوق ليسانس ) مى خوانند كه جمله 18 سال شود ، چرا آنان با وجود انترنت چنين كتابى را براى بشريت عرضه نمى دارند كه پيامبر به دو سه ماه در دو سفر شام آن را عرضه كرده ؟ واقعا كه تعصب و زورگويى هم بايد حدى داشته باشد ! ! !\r\n\r\nمشكله معجزات\r\n  « وَ قالُوا لَوْ لا أُنْزِلَ عَلَيْهِ آياتٌ مِنْ رَبِّهِ قُلْ إِنَّمَا الْآياتُ عِنْدَ اللَّهِ وَ إِنَّما أَنَا نَذِيرٌ مُبِينٌ ؛ أَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ يُتْلى عَلَيْهِمْ إِنَّ فِي ذلِكَ لَرَحْمَةً وَ ذِكْرى لِقَوْمٍ يُؤْمِنُونَ » .   ( سوره عنكبوت ، آيات 50 و 51 ) .\r\nمى گفتند چرا بر او ( پيامبر ) آياتى از ( جانب ) پروردگارش پايين نمىآيد ، بگو آيات تنها نزد خداوند است و من فقط بيم دهنده آشكار مى باشم ؛ آيا آنان را كفايت نمىكند كه ما بر تو كتاب را نازل كرديم كه بر آنان تلاوت مىشود و در اين كتاب ( يا تلاوت كتاب ) مؤكدا رحمت و تذكر براى مردمى است كه ايمان مى آورند .\r\nدر اين دو آيه مىشود مطالبى را بيان كرد :\r\n1 - ظاهرا مراد از آيات مورد سوال كافرين ، معجزات است كه براى اثبات نبوت ها امر ضرورى است ، چه اثبات نبوت كه منصب الهى است و به مجرد ادعاى فردى بدون برهان ثابت نمىشود ، و اين برهان در فرض فقدان پيامبر سابق و تنصيص او جز به معجزه ممكن نيست .\r\n2 - معجزه يعنى يك كار يا حادثه‌ى كه از قدرت مردم بيرون است ، هرچند از قانون\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nسببيت به هيچ وجه بيرون نيست . وقتى پيامبر چنين عملى را انجام دهد معلوم مىشود كه اين كار از اراده او بيرون است و خداوند آن را براى اثبات نبوت و اعتبار رسالت مدعى آن ايجاد فرموده است .\r\n3 - معجزه بر سه چيز دلالت عقلى دارد :\r\nاول بر وجود خداوند جل جلاله .\r\nدوم بر صحت نبوت و اعتبار رسالت مدعى آن كه اين معجزه را به مردم نشان مىدهد . « 1 »\r\nسوم بر وجوب پيروى مردم از او در تمام دستورات او . و اين وجوب پيروى او از وجوب پيروى خالق پيدا مىشود .\r\n4 - وجوب اقامه دليل قانع كننده براى مردمى كه از آنان تسليم شدن به پيامبرى خواسته مىشود ، عقلى است و بدون آن ، منكرين نبوت مستحق عذاب دنيوى و اخروى نيستند و قرآن هم اين حكم عقلى را قبول دارد .  « وَ ما كُنَّا مُعَذِّبِينَ حَتَّى نَبْعَثَ رَسُولًا » .  ( سوره اسراء ، آيه 15 ) ؛ اگر تعذيب ، تعذيب دنيوى و اخروى باشد كه مدعى به مدلول اين ثابت مىشود ؛ و اگر مراد تعذيب دنيوى باشد عقاب اخروى به طريق اولى نفى مىشود .\r\n5 - بلى اگر كسى به دلالت عقل به وجود واجب الوجود و صفات او علم پيدا كند ، بايد ايمان آورد و چنانچه به صدق مدعاى نبوت بدون معجزه اطمينان يافت واجب است كه از دستورات آن نبى پيروى كند و به او ايمان آورد و گرنه حكم كفر بر او مترتب مىشود .\r\n6 - در قرآن مجيد از اقامه معجزه گزارش هايى داده شده ، حتى از معجزه‌اى كه طرف نخواسته و پيامبر آن را انجام داده ؛ مانند معجزه آوردن تخت بلقيس از شهر سباى يمن به شام\r\n\r\n\r\n","description":"","footnote":"\r\n( 1 ) - معجزه فعل خداوند است و يا فعل رسول به اذن خداوند . هردو ممكن بوده و هردو واقع شده است .\r\n","page_name":" 227 ","page_number":227},
  {"content":"\r\n\r\nبه يك چشم به هم زدن و يا كمتر از آن . و اين كار توسط وزير سليمان ( ع ) \" آصف بن برخيا \" به حول و قوه خدا صورت گرفته است .  « قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ » .  « 1 » ( سوره نمل ، آيه 40 ) .\r\n7 - در قرآن مطابق نظر دانشمندان مسلمان از معجزه شق القمر حضرت خاتم النبيين ( ص ) ياد آورى شده ، هرچند من تا كنون من دركتب تفسير و كلام و تاريخ نديده ام كه كسى به اين معجزه ايمان آورده باشد كه واقعا بدبختى كفار قريش خيلى عميق بوده است . « 2 »\r\nمن فعلا از معجزه ديگر آن حضرت ( ع ) ، به استثناى غلبه روم بر فارس ، يادم نيست كه در قرآن از آن ياد شده باشد و روشن باشد . « 3 »\r\nبعضى دانشمندان نوشته اند كه معجزات صادره از آن حضرت به 4440 معجزيه رسيده است . كه اثبات نشده است .\r\nمعجزات آن حضرت با ذكر تصنيف و تقسيم آن به شكل مناسب در بحار الانوار علامه مجلسى ( رضوان الله عليه ) جمع آورى شده كه در مجموع مفيد قطع به رسالت آن حضرت\r\n\r\n\r\n","description":"","footnote":"\r\n( 1 ) - ( امّا ) كسى كه دانشى از كتاب داشت گفت : « پيش از آنكه چشم بر هم زنى ، آن را نزد تو خواهم آورد ! » و هنگامى كه ( سليمان ) آن ( تخت ) را نزد خود ثابت و پابرجا ديد گفت : « اين از فضل پروردگار من است ، تا مرا آزمايش كند كه آيا شكر او را بجا مىآورم يا كفران مىكنم ؟ ! و هر كس شكر كند ، به نفع خود شكر مىكند ؛ و هر كس كفران نمايد ( بزيان خويش نموده است ، كه ) پروردگار من ، غنىّ و كريم است .\r\n( 2 ) - اگر اين معجزه در مدينه اتفاق مى افتاد و اهل مدينه را قبلا با خبر مى ساختند كه زن و مرد و كودكان همه جمع مى شدند و يا در حجة الوداع اين كار واقع مى شد مسلما خيلى مشهور مى شد و در جهان اسلام همانند قرآن يا به اندازه‌ى كمتر از آن تواتر مى يافت و براى نسل هاى آينده مفيد واقع مى شد . و الله عالم بالواقع .\r\n( 3 ) - آيه  إِنَّا كَفَيْناكَ الْمُسْتَهْزِئِينَ » .  ( سوره حجر ، آيه 95 ) . معلوم نيست شكل اعجاز داشته باشد . بلى كلمه خاتم النبيين تا امروز معجزه است ، چون بعد از او پيامبريى كسى ثابت نشد .\r\n","page_name":" 228 ","page_number":228},
  {"content":"\r\n\r\nاست . « 1 »\r\nمن فعلا گمان ندارم معجزات آن حضرت در مكه و در مدينه زياد بوده باشد . مثلا در آيه معنونه اين بحث مشركان مكه تقاضاى معجزه ( آيات ) مى كنند ، ولى خداوند توسط پيامبر بزرگوارش اقتراح ( پيشنهاد ) آن ها را رد مىكند و مى فرمايد معجزات به اراده خداوند است و من تنها بيم دهنده مى باشم .\r\nجالب اين كه اين جواب با دو كلمه حصر مقرون شده ، يعنى آيات تنها در اختيار خداوند است و من تنها بيم دهنده هستم ( و كارى ديگرى كرده نمى توانم ! ) .\r\nمىشود كه سر اين رد اين باشد كه سوال كنندگان در آيه 51 در پى كشف حقيقت نبوده اند و بهانه گيرى مىكردند .\r\nدليل اين ادعاى نگارنده اين است كه ضمير \" قالوا \" به ستمگران جاحد بر مى گردد . و جاحد به گفته راغب در مفردات به كسى گفته مىشود كه آنچه را كه در نفس او ثابت است انكار مىكند ؛ يعنى با علم به اين كه آيات بينات قرآن حق است آن را به زبان انكار مىكند و شايد به همين جهت است كه آنان را به ستمگران وصف مىكند كه انكار و اقرار آنان بر خلاف آنچه كه در دل آنان است ، صورت مى گيرد ؛ و چنين افرادى مستحق اجابت نيستند و به طور منطقى معقول به آنان گفته شده كه دقت در آيات قرآن قناعت آنان را فراهم مى سازد .\r\nبه هر حال قطع نظر از خصوصيات طالبان معجزه در اين آيه اگر معجزات مقدار بيشترى مى بود ، لطف خدا بود ؛ بلى اين هم مسلم است كه واقعيت به خداوند معلوم مى باشد و\r\n\r\n\r\n","description":"","footnote":"\r\n( 1 ) - اگر كسانى آن ها را به زبان فارسى ، اردو و انگليسى و به زبان مسلمانان ديگر ترجمه كند ، كار خوبى خواهد بود .\r\n","page_name":" 229 ","page_number":229},
  {"content":"\r\n\r\nاحساسات ما آن در واقعاتى كه هزار و چند صد سال قبل واقع شده براى خود ما خوب است ، نه براى نظام هدايت عامه الهى .\r\n\r\nاعجاز قرآن\r\nآيه 52 متقدمه مى فرمايد آيا براى آنان قرآن كفايت نمىكند . . . .\r\nبلى قرآن براى انسان هاى مؤمن رحمت و تذكر است ، نه به خاطر فصاحت و بلاغت آن تنها ، بلكه از جهات گوناگون .\r\nنگارنده در جوانى كتابى در اين باب در قندهار تأليف و سپس در مشهد ايران آن را به طبع رسانيد ، به نام \" قرآن يا سند اسلام \" كه بيست و دو دليل از آيات مقدسه قرآن بر نبوت و رسالت پيامبر بزرگوار اسلام ( ص ) اقامه نمودم . « 1 »\r\nبه هر حال قرآن معجزه خالده دين اسلام در همه اعصار است ، مع الوصف اگر به علت ضعف استعداد و يا موانع خارجى كسى بدون تقصير و تعمد ، جاهل بماند ؛ جاهل قاصر است و روز قيامت معذور و خداوند بر كسى ظلم نمىكند .\r\n\r\nخالق آسمان ها و زمين و مسخِر خورشيد و ماه\r\n « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ وَ سَخَّرَ الشَّمْسَ وَ الْقَمَرَ لَيَقُولُنَّ اللَّهُ فَأَنَّى يُؤْفَكُونَ . . .   وَ لَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِهِ الْأَرْضَ مِنْ بَعْدِ مَوْتِها لَيَقُولُنَّ اللَّهُ قُلِ الْحَمْدُ لِلَّهِ » .  ( سوره عنكبوت ، آيات 61 و 63 ) .\r\n\r\n\r\n","description":"","footnote":"\r\n( 1 ) - چهار دليل از خارج قرآن ذكر كردم كه جمله 26 دليل مىشود . و پس از چهل سال تقريبا دوباره آن را در كابل در برج سوم سال گذشته ( 1394 ش )\r\nچاب نمودم ، و چاب اول آن در مشهد در تاريخ 3 / 6 / 1353 ش بود .\r\n","page_name":" 230 ","page_number":230},
  {"content":"\r\n\r\nاگر از كفار بپرسى آسمان و زمين را كى آفريده و خورشيد و ماه را كى ( براى شما ) مسخر نموده ، آب باران كى براى شما از آسمان نازل فرموده و به آن زمين مرده را زنده نموده است ؟ حتما مى گويند خدا .\r\nمراد از اين كفار ، مشركينى هستند كه توحيد فاعلى را قبول دارند ، ولى توحيد در عبادت را نمى پذيرند و در بعضى از احاديث معناى ديگر فرموده كه مشركين در خلقت را نيز شامل مىشود و آن اين كه مشركان هرچند به زبان سر به پرستش بت ها اقرار مى كنند ، ولى به زبان فطرت اگر جواب بدهند تنها خدا را مستحق عبادت مى دانند ، و گويا مشركين را از وحدت خلقت به وحدت عبادت دعوت مىكند .\r\n\r\nحيات دنيا و حيات آخرت\r\n « وَ ما هذِهِ الْحَياةُ الدُّنْيا إِلَّا لَهْوٌ وَ لَعِبٌ وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ » .  ( سوره عنكبوت ، آيه 64 ) .\r\nاين حيات پست تر ، جز لهو و لعب ( مشغوليت بيهوده و بازيچه خيالى ) نيست ، مؤكدا سراى ديگر ( قيامت ) حيات است .\r\nشايد مراد اين باشد كه زندگانى آن دنيا چون با كمالات واقعى يا با حقوق جزايى واقعى در دوزخ و بهشت هميشه زندگانى مى كنند ، زندگانى حقيقى است .\r\nو نيز زندگانى طيبه در كره زمين نيز زندگانى واقعى است ، چون ظرف تحصيل كمالات واقعى است .\r\n\r\nتلاش هدايت آور\r\n « وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ » .  ( سوره عنكبوت ، آيه 69 ) .\r\nكسانى كه در ( راه ) ما تلاش مى كنند ، حتما آنان را به راه هاى خود راهنمايى مىكنيم ،\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو حتما خداوند با نيكو كاران است .\r\nجهد به معناى وسع و طاقت است ، و مجاهده به كار گرفتن آخرين قدرت و توانايى . يعنى هر كس در بعد اعتقادى ، عملى ، فرهنگى ، نظامى ، علمى ، اقتصادى و همه امور خيريه كه به انگيزه امر خدا و براى او باشد ، تلاش نمايد ، ما راه هاى خود را به او نشان مى دهيم ، و او را به نيل مقاصد خدايى او رهنمايى مىكنيم ، و تحقيقا خدا با نيكو كاران است .\r\nمعناى خالقيت و مبدئيت و ابداعيت و امثال اين ها اين است كه بين خالق و مخلوق - مخلوقى كه در اصل وجود و صفات و افعال خود در ابتدا و در بقا و استدامه لحظه به لحظه كه در فلسفه و علم كلام به طور قطعى ثابت شده است ؛ رابطه احتياج و افاضه برقرار است .\r\nو به عبارت ديگر احتياج همه كهكشان ها و موجودات داخل آن ها و همه صفات و افعال آن ها وابسته و معلق به اراده خداوند است ، همان گونه كه بقاى سقف به ستون ها مى باشد ، همان گونه كه حيات بدن ما در اول و در دوام در هر ثانيه به ارتباط روح با بدن است .\r\nو اين معيت مسبب الاسباب با همه مسببات و آثار آن ، معيت قيومى و وجودى است كه بين آفريدگار و تمام جهان امكانى و اجزاى آن بر قرار مى باشد . كافر و مؤمن ، انسان و غير انسان فرقى ندارند .\r\nولى معيت دوم معيت شريف تر است كه معيت رحمت و رضا و اثابه است كه مخصوص نيكو كاران مى باشد .  ( وَ إِنَّ اللَّهَ لَمَعَ الْمُحْسِنِينَ ) . \r\nسوال مهم : هر كس كه به هدايت خداوند جل جلاله * نرسيد آيا مىشود گفت تلاش كاملى در راه خدا ننموده است ، و بنابر اين اصل همه كفار ، مقصر و يا معاند هستند و به دوزخ مى روند ؟\r\nجواب : نه ! چنين نيست ، زيرا گاهى فرد از نظر استعداد ضعيف است ؛ و يا شروط تلاش از\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nدسترس او بيرون است و يا موانعى در تلاش و استفاده از استعداد او وجود دارد ؛ بنابر اين او جاهل قاصر است و مستضعف و جاهل قاصر معذور مى باشد . و در همين كتاب مكررا گفته ايم كه اكثر مكلفين در عصر غيبت انبياء و حجج قاصر هستند . بلكه در عصر انبياء و امامان قاصرين زياد بوده اند ؛ عصر هاى آنان عصر هاى ارتباط نبوده ، وسايل نقليه و وسايل ابلاغيه مانند راديو ، تلفن و . . وجود نداشته ، مردم از وجود يك پيامبر در يك شهر دور هيچ اطلاعى نداشته اند ، پيامبران و امامان بر اساس امكانات عادى تبليغ مىكردند .\r\nقبلا گفتيم كه همه اسباب در مسببات خود عمل مى كنند ؛ اين مسببات چه تكامل و چه تنازل ، چه حق و چه باطل ، چه تدين و چه كفر و الحاد ، همه در دار وجود از اسباب خود پيدا مى شوند ؛ و در فرض تزاحم ، اسباب قوى تر بر قوى و قوى بر ضعيف مقدم مى شوند . و همين است سنة الله  « فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا » . \r\nحرف آخر ، هدف ثانوى از خلقت انسان تكامل و در مسير خدا بودن است و انسان ها مكلف هستند همه در اين راه تلاش مقدور به عمل آورند ، در فرض عدم تزاحم اسباب قاهره به راه حق هدايت مى شوند ، و در جوار خدا در اين دنيا و آن دنيا قرار مى گيرند . و در فرض اشتباه بازهم مزد تلاش و نيت و اخلاص خود را مى گيرند .\r\nو هدف غايى اولى از خلقت مطلق انسان - مسلمان ، كافر ، ديوانه ، كم عقل ، گنگ ، كر ، مردگان قبل از زمان تكليف ، مغفلين ، فريب خوردگان ، مقهورين محيط هاى كفر و فساد ، حتى اطفال سقط شده - مسلما چيز ديگرى بوده كه ما نمى دانيم .\r\nاين موضوع مخصوص به انسان نيست كه در انواع حيوانات و نباتات نيز جارى مىشود ، سالانه صدها هزار حيوان بدون استفاده آدمى از آن ها تلف مىشود ، مقدار بسيار زياد از حبوبات و اثمار درختان و غيرها پيش از استفاده حيوان و انسان از آن ها بر اساس اسباب\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمزاحم قوى تر ، تلف مىشود ، و هكذا احتمال مى رود انواع ديگرى مانند نوع جن و مانند موجودات عاقل در كهكشان هاى ديگر نيز چنين باشد . كمى باز فكر كنيم . و الله العالم .\r\n\r\nتفسير سوره روم\r\nسيمين سوره قرآن و به باور جمعى داراى 60 آيه و مكى مى باشد ؛ جز آيه 17 كه گفته شده مدنى مى باشد .  ( فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ ) .  و اين سوره داراى 814 كلمه و از 3534 حرف تشكيل شده است . اول اين سوره داراى يك پيشگويى اعجازى مشهور مى باشد .\r\n\r\nإخبار غيبى قرآن\r\n   « غُلِبَتِ الرُّومُ ، فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ ، فِي بِضْعِ سِنِينَ . لِلَّهِ الْأَمْرُ مِنْ قَبْلُ وَ مِنْ بَعْدُ وَ يَوْمَئِذٍ يَفْرَحُ الْمُؤْمِنُونَ » .    ( سوره روم ، آيات 2 - 4 ) .\r\nمردم روم در نزديك ترين زمين ( حجاز يا مكه ) شكست خوردند و به زودى پس از شكست خود در چند سال آينده پيروز خواهند شد . . . و در آن روز مؤمنان خوش‌حال خواهند شد ؛ ( چنانچه امروز م مشركين مكه خوش حال شدند كه شرك بر ايمان پيروز شد و ما هم بر مسلمانان ( مكه ) پيروز مى شويم ) .\r\nدر اين جنگ پارسيان آتش پرست بر روميان نصارى پيروز شدند ، مسلمانان مكه ناراحت و مشركان آن خوشنود شدند ، وعده الهى چند سال بعد محقق شد ، لشكر روم پارسيان را شكست دادند . و اتفاقا مسلمانان در آن زمان كه در مدينه بودند بر مشركين مكه پيروز شدند ! شادى مسلمانان و اندوه مشركان مضاعف شد .\r\nاين معجزه شاهد صدق بر آسمانى بودن قرآن مجيد و صدق رسول اكرم بر ادعاى نبوت\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاوست .\r\n\r\nجهان بينى مؤمنان و بى دين ها\r\n « يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ » .  « 1 » ( سوره روم ، آيه 7 ) .\r\nكفار از دنياى مابعد الموت كه عالم غيب است ، به كلى در غفلت و بى خبرى هستند و از اين دنيا تنها به ظواهر اكتفا مى كنند ، و چنانچه نظر عميقى مى داشتند عقل را چراغ راه قرار مى دادند و بر انكار احكام كلى عقلى اصرار نمى ورزيدند و خود را در زندان حواس پنجگانه زندانى نمى ساختند و حتما از خلق و نظام هاى بديع و بهت آور آن به خالق مى رسيدند .\r\nانشتاين مىگويد : « به سختى مى توان ميان مغز هاى متفكر جهان كسى را يافت كه داراى يك نوع احساس مذهبى ( خدا باورى ) مخصوص به خود نباشد ؛ اين مذهب با مذهب يك شخص عامى فرق دارد .\r\nمذهب دانشور تحير شعف آور از نظام عجيب و دقيق كاينات است كه گاه گاهى پرده از روى اسرارى بر مى دارد كه در مقايسه با آن تمام تلاش ها و تفكرات منظم بشرى انعكاس ناقابل بيش نيست » .\r\nدر جاى ديگر مىگويد : « اصلا چيزى كه سبب شد دانشمندان و متفكران و مكتشفان در تمام طول قرون و اعصار در گوشه تنهايى به مطالعه اسرار دقيق جهان هستى بپردازند ، همين اعتقاد مذهبى آنان بود » . « 2 »\r\nمى گوييم : اگر انشتاين فلسفه متعاليه را مى خواند حتما در مواقع انديشيدن به واجب\r\n\r\n\r\n","description":"","footnote":"\r\n( 1 ) - آن ها فقط ظاهرى از زندگى دنيا را مىدانند ، و از آخرت ( و پايان كار ) غافل اند .\r\n( 2 ) - از دنيايى كه من مى بينم .\r\n","page_name":" 235 ","page_number":235},
  {"content":"\r\n\r\nالوجود حرف مشهور خواجه نصير طوسى ( فيلسوف و متكلم شهير شرق ) را ناخود آگاه به زبان جارى مى ساخت : « اين ابناء الملوك من هذه اللذة ؟ » ( كجايند شهزادگان از لذت مطالعه براهين فلسفى ؟ ! ) . بلى اگر خواجه نصير طوسى نجوم و بيالوژى و فيزيو لوژى امروزى را مى خواند ، حتما مى گفت « اين الملوك و رؤساء الجمهوريات و صاحب المليارات ( دولار و پوند ) من هذه اللذة ) .\r\nحقيقت اين است كه دانشمندانى كه وجدان آنان كثيف نشده ، و يا تعصب چشم باطن شان را كور نكرده ، علوم امروزى فوق آنان را عاشق جمال حق مىكند و فلسفه با براهين عقلى آن كمال حق را در قلب شان جاى مىدهد . لك الحمد يا ذا الجلال و الكمال اللامتناهى فى ذاته ؛ و لك الشكر فى جمالك السارى فى الارض و السموات و المجرات ، حمدا و شكرا كما انت اهلهما عدد ما فى علمك . ثم لك الشكر على جميع نعمائك التى لاتعد و لاتحصى .\r\n\r\nدو مطلب در مورد مخلوقات\r\n « أَ وَ لَمْ يَتَفَكَّرُوا فِي أَنْفُسِهِمْ ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى وَ إِنَّ كَثِيراً مِنَ النَّاسِ بِلِقاءِ رَبِّهِمْ لَكافِرُونَ » .  ( سوره روم ، آيه 8 ) .\r\nآيا آنان با خود نينديشيده اند كه خداوند ، آسمان ها و زمين و آنچه را ميان آن دو است نيافريده جز به حق و براى مدت معينى ؟ ! ولى بسيارى از مردم لقاى پروردگارشان ( در آن سراى آخرت ) را منكر هستند .\r\nآيه مباركه بر چند مطلب دلالت دارد :\r\n1 - همه آسمان ها ( و كهكشان ها ) براى مدت معينى آفريده شده ( نه براى هميشه ) و بدين ترتيب معلوم نيست كه اين جهان پهناور از ابتداى خلقت ( و به اصطلاح امروز انفجار بزرگ )\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nچند صد يا چند هزار يا چند صد هزار ميليون مرتبه آفريده و از بين رفته اند ! گفته مىشود از انفجار بزرگ موجود تقريبا چهارده يا پانزده يا سيزده ميليارد سال گذشته است و پايان آن به كسى معلوم نيست .\r\nو به احتمال قوى خلقت در جانب مستقبل بعد از انقراض جهان فعلى در بى نهايت ادامه دارد . سبحان ربى ما اعظم شأنه و مجده .\r\n2 - زمين براى مدت معينى آفريده شده ( و بعد از آن از بين مى رود ) . آنچه از آيات كه در احوال قيامت وارد شده ، صراحتى در از بين رفتن زمين ندارد ، فقط هموار شدن آن و از بين رفتن كوه هاى آن ذكرده شده است .\r\nبلى آيه فوق و آيه 3 سوره احقاف برنابودى آن دلالتى دارد ، و مىشود به آياتى كه براى خورشيد اجل قرار داده ، بر نابودى زمين هم استدلال كرد ، چون وقتى خورشيد از بين برود قوه جاذبه آن هم از بين مى رود و كرات در فضا به هم مى خورند و پاشيده مى شوند . و الله العالم .\r\n3 - آسمان ها ( كهكشان ها ) و زمين و آن چه ميان آن ها است ، به حق آفريده شده ( بيهوده و باطل آفريده نشده ) ؛ يعنى خداوند حكيم و قادر و عالم بدون هدف چيزى را نيافريده و نمى آفريند كه كار لغو و بيهوده از او قبيح است . و يا به عبارت ديگر ترجيح بلامرجح است كه ناممكن مى باشد . ( دقت شود ) .\r\n4 - بايد كرات بهشت و دوزخ را از اطلاق دو آيه فوق ( آيه عنوان بحث و آيه سوره احقاف ) بيرون آوريم كه بهشتيان و دوزخيان مطابق آيات قرآن در ثواب و عقاب مخلد ابدى هستند ، پس كرات بهشت و دوزخ هم دايمى مى باشند . مگر اين كه بگوييم ممكن است كرات بهشت و نار نابود و مكلفين به بهشت ها و دوزخ هاى جديد منتقل شوند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n5 - از لازمه خراب شدن آسمان ها و زمين فعلى بايد براى ثواب مطيعين و عقاب كافرين جهان ديگرى باشد كه ذيل آيه اول اين عنوان به آن نظر دارد .\r\n6 - آخرين مطلب مشكل در اين آيه اين است كه كفار بر ترك تفكر بر دو امر فوق ( حقانيت خلقت و معين بودن مدت آن ) سرزنش شده ، در حالى كه اگر فكر كفار آن به امر اول ميسر بوده به امر دوم ميسر نبوده ، و حتى فوق تفكر آنان بوده و ما هم حتى امروز اگر خود قرآن از اجل معين و محدود سموات و زمين خبر نمى داد ، آن را نمى فهميديم ، بلكه فلاسفه به قدم و ابديت جهان امروز معتقد اند ( دقت شود ) .\r\nاگر خوانندگان عزيز جواب سوال اين كم بضاعت را پيدا كردند و من زنده بودم ، برايم بنويسند .  ( إِنَّ اللَّهَ يَجْزِي الْمُتَصَدِّقِينَ ) .  « 1 »\r\n\r\nنتيجه كار بد ، بد است\r\n « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ » .  ( سوره روم ، آيه 10 ) .\r\nپايان مردمان بدكار ، بدى است كه آيات خداوند را نسبت به دروغ مى دهند و به آن ها استهزاء مى كنند .\r\nگاهى افرادى از وظايف دينى خود تخطى مى كنند ، گناهى را ( در ترك واجب و يا فعل حرام ) به جا مى آورند ، ولى از خداوند شرم و حيا دارند و گاهى از عقاب قيامت مى ترسند ،\r\n\r\n\r\n","description":"","footnote":"\r\n( 1 ) - آنچه در ذهن مؤلف فقير به نحو احتمال خطور مىكند ، اين است كه توبيخ تنها در ترك تفكر حقيت خلقت است كه از آن به وجود خالق حكيم عليم و قدير ايمان بياورند . و ذكر اجل معين كلام ديگر است كه مقدمه ذكر معاد باشد و من در كتاب معاد نوشته ام كه اثبات آن نقلى و تعبدى است ؛ بر خلاف پندار جمعى كه آن را عقلى مى دانند .\r\n","page_name":" 238 ","page_number":238},
  {"content":"\r\n\r\nو بالاخره توبه مى كنند و در پى اصلاح خود توجه مى كنند . اين افراد عاقبت بخير هستند .\r\nولى گاهى به تأثير محيط فاسد - خصوصا دوستان فاسق يا تربيت بد و يا طبيعت و توارث - به بدكارى خود ادامه مى دهند كه بدى هاى او از نظر كميت و كيفيت وخيم تر و خطرناك تر مىشود كه راه توبه و بازگشت او بسته مىشود .\r\nقرآن در مورد يهودى هاى بدكار مىگويد : « بر آنان ذلت و مسكنت ( بيچارگى ) زده شده و به غضب خداوند گرفتار مى شوند ؛ و سبب اين عقوبت اين بود كه اينان به آيات خداوند كافر و منكر شدند و پيامبران را بدون حق مى كشتند . و سپس سبب اين كفر و قتل را بيان مى فرمايد :  « ذلِكَ بِما عَصَوْا وَ كانُوا يَعْتَدُونَ » .  ( سوره بقره ، آيه 61 ) ؛ اين عمل زشت آنان بدين جهت بود كه آنان نافرمانى و تجاوز ( از دستورات الهى ) مىكردند .\r\nو همين مضمون در آيه 112 سوره آل عمران نيز بيان شده است . بلى از يك هسته كوچكى درخت بزرگى پديد مىآيد ، و ما بايد مواظب باشيم كه بر خود ستم نكنيم ، در حقيقت ما نه به مردم ستم مىكنيم و نه بر خدا و نه خدا بر ما ستم مىكند ، سرنوشت آينده در آن جهان به دست خود ما در اين جهان رقم مى خورد .\r\nبلى درست دقت كنيم قسمت و قدر و قضا ( البته آن قدر و قضايى كه متعلق به افعال اختيارى ما ، مىباشد ) همه از اراده خوب و بد ما و از تدبير و عاقبت سنجى خود ما است . به خدا پناه مى بريم از گمراهى و شقاوت و طغيان نفس اماره خود .\r\n « وَ يَوْمَ تَقُومُ السَّاعَةُ يُبْلِسُ الْمُجْرِمُونَ » .  ( سوره روم ، آيه 12 ) . روزى كه قيامت بر پا مىشود ، مجرمان در غم و بدبختى فرو مى روند . غفرانك اللهم !\r\n\r\nبيرون آمدن زنده از مرده\r\n « يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ يُحْيِ الْأَرْضَ بَعْدَ مَوْتِها وَ كَذلِكَ \r\n\r\n","description":"","footnote":"","page_name":" 239 ","page_number":239},
  {"content":"\r\n\r\n تُخْرَجُونَ »  الروم : 19 ؛\r\n1 - مانند بيرون آمدن طفل زنده از مادر مرده ؛\r\nمانند بيرون آمدن مردگان در معاد ؛ ولى مرده زنده مىشود كه جمله‌اى « و كذلك الخروج » برآن دلالت مىكند نه اين كه اولى از دومى بيرون آيد ؛\r\nبيرون شدن گياهان از زمين مرده زمستانى ؛ ولى گياهان از اجزاى زنده زير زمينى بيرون مىآيد : و به تعبير ديگر تبديل زنده بزنده‌اى ديگر است . مع الوصف اگر قبول هم بكنيم باز هم داخل جمله‌ى  « وَ يُحْيِ الْأَرْضَ بَعْدَ مَوْتِها »  مىشود .\r\n2 - بيرون آمدن انسان و حيوان از نطفه ؛ ولى نطفه مشتمل بر ميليون‌ها حيوان منوى « اسپرم » زنده است .\r\n\r\nبازهم بيرون آمدن مرده از زنده\r\n1 - مانند بيرون آمدن اطفال مرده از شكم زن زنده ؛\r\n2 - زنده شدن مردگان در نفخ دوم از اجساد پاشيده ؛ ولى حيات و زندگى مردگان از تعلق روح به بدن است و روح باقى بوده و از بدن مرده بيرون نيامده اجزاى بدن محشور از اجزاى بدن مرده بيرون نمىآيد ؛ و بنا بر وجهى عين اجزاى زنده سابق است كه روح به آن‌ها مطابق اراده‌ى خالق تعلق مىگيرد .\r\nدر ترجمه الميزان مىگويد : « ظاهراً بيرون آوردن زنده از مرده و به عكس ، خلقت موجودات زنده از زمين مرده و دوباره خاك كردن آن‌ها است » . « 1 » جواب آن روشن است موجودات زنده از مواد زنده بيرون مىآيند كه خروج زنده از زنده است و نيز اين كار داخل  « يُحْيِ الْأَرْضَ »  است و خاك شدن گياهان خروج مرده از زنده نيست ؛ بلكه افتادن خاك بر\r\n\r\n\r\n","description":"","footnote":"\r\n( 1 ) ترجمه تفسير الميزان ج 16 ، ص 243 .\r\n","page_name":" 240 ","page_number":240},
  {"content":"\r\n\r\nخاك است و نيز خاك شدن گياهان به خاك تبديل است نه اخراج .\r\nبه هر حال آيه معناى درستى مىخواهد كه آينده آن را پيدا خواهد كرد .\r\n\r\nخلقت آدمى از خاك\r\n « وَ مِنْ آياتِهِ أَنْ خَلَقَكُمْ مِنْ تُرابٍ . . . »  الروم : 20 ؛ اولَا آدم و حوا از خاك وگِل آفريده شده‌اند كه اصل انسان‌ها مىباشد ؛ البته مراد در اين آيه ، از ضمير مخاطب ، ابدان آنان است نه ارواح آنان و يا تقدير آيه « خلق ابدانكم » بوده .\r\nثانيا در بعضى از احاديث طينت وارد شده كه فرشته در نطفه‌ى آدم مقدارى خاك مىاندازد . « 1 »\r\nثالثا نطفه از غذا ها پيدا مىشود و مواد غذايى زمينى ، خاك دارند .\r\n\r\nاختلاف رنگ ، رو ، بدن و زبان‌ها\r\n « وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ . . . »  الروم : 22 ؛ خداوند در اين آيه توجه آدمى را به اختلاف زبان‌ها ( لغات انسان‌ها ) و رنگ‌هاى آنان جلب مىكند .\r\nانسان‌ها چند هزار لغت براى تكلم و استفاده و افاده خود دارند كه بسيار عجيب است : بعضى از لغات حروف زيادى دارند كه تكلم آن‌ها براى ديگران به اسانى ميسر نيست ؛ مانند لغت چينى . در لغت « اردو » به علاوه حرفهاى « ردت » « ر ، د ، ت » ديگرى دارد كه بر سر « دال » و « را » و به جاى دو نقطه « تا » حرف « ط » را مىگزارند كه تكلم صحيح آن‌ها نياز به تمرين دارد . در عربى ، تلفظ به حرف « ض » و فرق گذاشتن بين « ز » » ض » و « ظ » و « ذ » محتاج به تمرين است ؛ چنانچه تلفظ به حرف « ق » و « ژ » براى جمعى صاحبان لغات ديگر ، مشكل است و همچنين فرق بين « ص » و « س » كمى دقت مىخواهد ؛ زبان‌ها هر كدام قانونى دارند كه مربوط به خود آنها است .\r\n\r\n\r\n","description":"","footnote":"\r\n( 1 ) بحار الانوار ، جزء پنجم طبع جديد باب الطينة .\r\n","page_name":" 241 ","page_number":241},
  {"content":"\r\n\r\nاختلاف رنگها و مراتب متعدد آن‌ها آنقدر زياد است كه در بين ميلياردها انسان خيلى كم دوتن مثل همديگر پيدا مىشوند : ؛ يعنى هم رنگ و هم صورت و هم صوت « 1 » : متخصصين مىگويند : رنگ‌هاى اصلى اوليه شامل سه رنگ زرد ، آبى و قرمز است كه با اين سه رنگ مىتوان همه رنگ‌هاى موجود در طبيعت را - حتى رنگ سياه - به دست آورد ؛ البته حضور رنگ سفيد الزامى است . در واقع اشياء داراى هر رنگى باشند در تركيب رنگىشان ، هميشه اين سه رنگ وجود دارد و تنها از اين سه رنگ اوليه به اضافه سفيد مىتوان گاهى رنگ‌هاى بى شمار به وجود آورد . از تركيب رنگ‌هاى اصلى رنگ‌هاى ثانويه به دست مىآيد : رنگ‌هاى ثانويه :\r\nالف ) زرد + قرمز - ) نارنجى .\r\nب ) قرمز + آبى ) - بنفش .\r\nج ) آبى + زرد ) - سبز .\r\n\r\nتعداد كهكشان‌ها\r\nشكى نيست كه بزرگترين آيات خداوند آفريدن آسمان‌ها و كهكشان‌ها است كه سابقا ادعا مىشد مقدار كشف شده‌ى آن‌ها توسط تلسكوب هابل و غيره كه در فضا فعال است يكصد و بيست و چند ميليارد كهكشان است كه ما ، در فضاى محسوس از زمين خود مقدار كمى از ستارگان كهكشان راه شيرى خود و دو كهكشان ديگر را مى بينيم . « 2 »\r\n\r\n\r\n","description":"","footnote":"\r\n( 1 ) - من در عمرم دو برادر سيد و دو برادر غير سيد را ديده‌ام كه هر چهار تن در حوزه نجف نزد آقاى خويى استاد بزرگوار ما ، درس مىخواندند دو برادر سيد مرعشى بود و دو برادر ديگر انصارى و قمى و قصه هاى خنده دارى از اشتباه دوستان شان نقل مىشد .\r\n( 2 ) - مقدار مرئى ستارگان به چشم غير مسلح در هردو طرف كره‌ى زمين دو هزار ، سه ، چهار هزار تا پنج هزار يا شش‌هزار گفته‌اند .\r\n","page_name":" 242 ","page_number":242},
  {"content":"\r\n\r\nدانشمندان مىگويند : جهان قابل مشاهده همين حالا هم در حد غير قابل تصورى بزرگ است ؛ اما دانشمندان باز هم مرزها را جابجا كردند . تحقيق جديد اختر شناسان نشان مىدهد تعداد كهكشان‌هاى عالم احتمالا 10 برابر بيشتر از بر آوردهاى قبلى است ؛ يعنى با رقمى بالغ بر 1 تا 2 تريليون رو به رو هستيم .\r\nبه گفته‌ى محققين ، در حال حاضر تكنولوژى كافى براى تشخيص همه آن‌ها در اختيار نداريم . پژوهشگران با تبديل تصاوير « زمينه ژرف هابل » به مدلى سه بعدى ، تعداد كهكشان‌ها را در قسمتى خاص از جهان اندازه‌گيرى كرده و سپس با استفاده از مدل‌سازى رياضى ، تعداد احتمالى آن‌هايى كه هنوز شناخته نشده‌اند را بر آورد نمودند .\r\nاما چرا نمىتوانيم آن‌ها را ببينيم ؟ دليل اين وضعيت ، محدوديت تكنولوژى و البته روند تكاملى عالم است : تنها مىتوانيم بر اساس پديده‌ى سرخگرايى ( اثر نورى ايجاد شده به خاطر دور شدن يك شىء ) با تداخلاتى همچون گازهاى كيهانى به شناسايى دور دست‌ها بپردازيم ؛ ولى بايد در نظر داشته باشيم كه ماهيت جهان نيز دائما در حال تغيير و تحول است .\r\nنتايج فوق حد اقل مىتوانند معمايى كليدى را پاسخ دهند . تعداد روبه كاهش كهكشان‌ها به شكل‌گيرى اين نظريه منجر شده كه ادغام آن‌ها باعث شكل‌گيرى عالم شده ، و در نتيجه با افزايش آمار بر خوردهاى كيهانى ، تعداد شان كاهش مىيابد ؛ البته هنوز راه درازى تا تأييد كامل محاسبات فوق در پبش داريم . همچنين احتمالا به پيشرفت‌هاى قابل توجه در فناورى ساخت تلسكوپ‌ها نيازمند باشيم . اما ذكر اين نكته نيز ضرورى است كه شايد رقم 2 تريليون ( 2000000000000 ) هم‌نتواند كل عالم را در بر گيرد ؛ زيرا ماهيت نور باعث مىشود كه كهكشان‌هاى زيادى از دسترس ما به دور باشند\r\n. \r\nپراكندگى در ميدان قيامت\r\n « وَ يَوْمَ تَقُومُ السَّاعَةُ يَوْمَئِذٍ يَتَفَرَّقُونَ »  الروم : 14 ؛ ممكن است مسلمين و كافرين از هم جدا\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nشوند و شاهد آن سياق آيات ماقبل و ما بعد است .\r\nممكن است خويشاوندان از هم جدا شوند و هر كس با دسته‌اى هم فكر و هم عمل خود يك‌جا شوند :  « يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ بِيَمِينِهِ . . .   وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  الإسراء : 72 - 71 ؛ روزى كه هر دسته‌اى از مردم را با امام شان مىخوانيم حتى فرعون هم امامت جمع خود را به عهده دارد :  « يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ . . . »  هود : 98\r\nممكن است اين تفرق مردم در اول حشر باشد و آيه فوق مناسبتى با اين احتمال دارد : « وَيأْتِينَا فَرْدًا » مريم : 80  « وَ كُلُّهُمْ آتِيهِ يَوْمَ الْقِيامَةِ فَرْداً »  مريم : 95 ،  « وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ . . . »  الأنعام : 94 ؛ همه‌ى آنان ، خدا را روز قيامت تنها مىآيند . شما نزد ما آمديد چنانچه مرتبه‌ى اول شما را ( يكه و تنها ) آفريديم .\r\nانسان تنها به اين جهان مىآيند و در آن جهان باز متفرق و پراكنده و تنها مىآيند و سپس به حساب عقايد و اعمال خود زير امامت امامان عادل و صالح و امامان فاسق و كافر دسته بندى و جمع مىشوند تا به بهشت و دوزخ وارد شوند . والله اعلم .\r\n\r\nخوابهاى ما\r\nواقعا خوابهاى ما جهان ديگرى است از همه چيز خود جدا مىشويم و ادراكات ما همه فروكش مىكند . روح و بدن در استراحتى مىروند كه براى آن دو لازم است و بايد چارچ شوند تا براى فعاليتهاى فكرى و بدنى روز ديگر آمادگى پيدا كنند .\r\nحقيقت رؤياها و خوابهايى كه مىبينيم چيست ؟ گاهى با محيط بيدارى ما هيچ همخوانى ندارد گاهى همه پوچ و بى معنى مىباشد و گاهى با محيط ما همخوانى دارد و حتى گاهى صادقانه از آينده ما خبر مىهد كه خيلى از انسان‌ها در اين مورد تجربه هايى دارند كه واقعا تعجب آورد است ؛ خواب حضرت يوسف كه تأويل شد و تفسير همين پيامبر بزرگوار از\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nخواب ، دو نفر زندانى به حقيقت پيوست كه قرآن آن را بيان فرموده است و خواب ابراهيم نيز حق و وحى بود كه در موقع ذبح اسماعيل توسط ارسال گوسفند از آن جلو گيرى به عمل آمد :  « وَ مِنْ آياتِهِ مَنامُكُمْ بِاللَّيْلِ وَ النَّهارِ . . . »  الروم : 23 ؛ و از نشانه‌هاى ( قدرت و حكمت ) او خواب شما و طلب شما از فضل او به شب و روز است در اين خوابيدن شب و كار كردن در روز و طلب رزق و تأمين حوايج از فضل حق آياتى براى مردمى است كه گوش شنوا دارند .\r\nيك آيه ، نشانه‌ى حكمت و علم إلهى ، خواب است حقيقت خواب به يك مرتبه براى دانشمندان موحد و متدين پيدا است كه از قرآن مجيد به دست آورده‌اند :  « اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى . . . »  الزمر : 42 ؛ خداوند جان‌ها ( نفسها و روح‌ها ) را در لحظه موت آن‌ها « 1 » و جان‌هايى كه در خواب خود نه مرده‌اند قبض مىكند سپس نگه مىدارد نفسى را كه بر او حكم موت شده و ديگرى را ( كه در خواب نمرده ) او را ( به سوى بدنش ) مىفرستد تا مدت معين .\r\nمستفاد از ظاهر كلمه‌ى « توفى » اين است كه خداوند روح آدمى را در خواب و مرگ به‌طوركامل ( به وسيله فرشته موت و سر پرست آنان عزراييل ) مىگيرد منتهى در فرض موت ، روح به عالم برزخ با بدن برزخى او منتقل مىگردد و علاقه تدبيرى او با بدن كاملا قطع مىگردد ؛ ولى در فرض خواب ارتباط خفيف روح با بدن با قى مىماند كه نتيجه‌ى آن حركت قلب و جريان خون و تبديل غذا به خون و دستگاه تنفس و قسمتى از مغز سر ، به فعاليت خود ادامه مىدهند .\r\nاز شواهدى كه واقعيت خواب با حفظ عامل مادى او تا حدود زيادى روحانى است كه\r\n\r\n\r\n","description":"","footnote":"\r\n( 1 ) - مرگ هم سبب طبيعى دارد و هم سبب عقلى ؛ ولى گاهى سبب فاعلى تنها دارد ؛ مانند خود كشى كه سبب مادى آن نيز اختيارى خود آدمى است و ممكن است مرگ تنها به سر آمد اجل باشد و سبب طبيعى و مادى نداشته باشد . اسباب طبيعى و عقلى موت در كتاب روح و ج 4 / صراط الحق مذكور است .\r\n","page_name":" 245 ","page_number":245},
  {"content":"\r\n\r\nآيه سابق به آن اشاره فرموده است ؛ اين است كه روح آدمى در موقع بيدارى تصميم دارد در ساعت معين براى عملى بيدار شود غالبا بيدار مىشود و گاهى طفل از گرسنگى يا خيس شدن از بول و ساير عوامل گريه مىكند پدر از خواب نمى پرد ؛ ولى مادر كه خود را مسؤل نگهدارى طفل مىداند فورا بيدارى مىشود .\r\nروح در موقع خواب كجا مىرود ؟ جواب آن را در احاديث وارد در بحار الانوار و غير آن به دست آوريد .\r\nأبدان در موقع خواب غالبا حركات غير اختيارى دارند كه كميت و كيفيت مختلفى دارند ؛ ولى بعضى أبدان حركات غير عادى دارند ؛ مثلا خوابيده‌اى شب از منزل خود بيرون مىرود و در خانه يكى از اقارب خود رفته و آن جا مىخوابد صبح بيدار مىشود و از بودن آنجا تعجب مىكند و گاهى عجيب‌تر نقل شده است كه : او لحاف خواب را كه با خود برده به آن خانه گذاشته و خودش دوباره به خانه خود آمده و خوابيده و صبح از گم شدن لحافش متعجب مانده تا بعدا معلوم شده كه لحاف در خانه فلانى پيدا شده است .\r\n\r\nيك خواب عجيب\r\nاحتمالا پدر مرحوم من ، حكايت كرد كه يك روز نامه نوشته بوده كه مردى كارمند در امريكا روزى نزد رئيس خود مىرود و شكايت مىكند شبها كسى در دفتر كار او مىآيد و باقى مانده كار او را مىنويسد ! كى اين كار را مىكند او اضافه مىكند عجيب‌تر اين كه اين فرد مجهول در نوشته‌هاى خود هيچ اشتباه و يا خراب كارى ندارد و همه كار هاى او درست است . و گويا اين شكايت چند مرتبه تكرار مىشود ، رئيس نگهبان شب را مىخواهد كه شبها چه كسى به اتاق اين كارمند مىرود ؟ او جواب مىگويد : كسى نمىآيد خودش مىآيد و كار مىكند ! كارمند اين گفته را شديدا انكار مىكند و رئيس اداره مجبور مىشود شب خودش نگهبانى كند تا معماحل شود ، نيمه‌هاى شب مىبيند خود كارمند آمد و پشت ميز\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nخود نشست و به كار شروع كرد ! او هم بلا فاصله سيلى محكمى به روى او مىزند ؛ ولى بر خلاف انتظار ، كارمند هيچ عكس العملى نشان نمىدهد و به كار خود ادامه مىدهد ! تا اين كه دكتور متخصصى در بيمارستان يك عمل مغزى بر سر او انجام مىدهد و بعدا كارمند تا صبح بخواب مىرود .\r\nحال شبيه اين قصه‌ها زياد است اگر آن‌ها را قبول نكنيم جرئت رد كردن آن‌ها را نيز نداريم . اگر قبول كنيم ارتباط روح با اين بدن را چگونه خفيف بگوييم و عوامل مادى سه‌گانه‌اى كه قبلا گذشت اين جا هم ذكر مىكنيم چگونه تحليل كنيم ؟ « 1 »\r\nدانشمندان علوم تجربى در مورد عوامل خواب نظرياتى ارايه كرده‌اند : بعضى آن را نتيجه انتقال قسمت عمده خون از مغز به ساير قسمت‌هاى بدن مىدانند كه به اين ترتيب براى آن عامل فيزيكى قائلند . بعضى ديگر نيز عقيده دارند كه فعاليت‌هاى زياد جسمانى ، سب جمع شدن مواد سمّى مخصوصى در بدن مىشود و اين امر بر سيستم سلسله اعصاب اثر مىگذارد و حالت خواب به انسان دست مىدهد . اين حال ادامه دارد تا اين سموم تجزيه و جذب بدن مىگردد و به اين ترتيب ، براى آن عامل شيميايى قائل شده‌اند . جمعى ديگر يك نوع عامل عصبى براى خواب قائلند و معتقدند دستگاه فعال عصبى مخصوصى كه در درون مغز انسان است و مبدأ حركات مستمر اعضا مىباشد ، بر اثر خستگى زياد ازكار ميافتد و خاموش مىشود .\r\nبه هر حال مىگويند خواب براى انسان ضرورى است ، از بررسى آزمايشگاهها بر موش‌ها ، ثابت شده است كه بى خوابى دو هفته‌اى چند موش موجب مرگ آنان بعد ازمدتى شده و\r\n\r\n\r\n","description":"","footnote":"\r\n( 1 ) - در مورد فعاليت‌هاى ارواح بعد از مردن نيز عجايبى به وجود آمده كه به اثر آن علم روحى جديد در غرب شكل گرفت به نظر من كه چند كتاب را در اين رشته در اسلام آباد پاكستان در زمان جهاد كشور خواندم ، هر دانشمند كه او را غرور نگيرد و لجبازى نكند از مطالعه‌اى آن كتابها به وجود مستقل روح انسان اعتقاد پيدا مىكند .\r\n","page_name":" 247 ","page_number":247},
  {"content":"\r\n\r\nموشهايى كه فقط ازخواب عميق تنها محروم شده‌اند بعد ازگذشت 28 يا 42 روز مرده‌اند ؛ البته ؛ مانند اين مسايل قابل استثنا مىباشند ، روز نامه هاى خارجى نوشتند يك مرد عراقى سالها نخوابده بود و سپس به وسيله عمل جراحى در خارج عراق به خوابيدن دست يافت .\r\n\r\nرؤيا ها يا خواب ديدن‌ها\r\nحسب تجربه شخصى نويسند ، خوابها بر چند گونه است :\r\n1 - خواب‌هاى بى مفهوم ( پرت و پلا ) ؛\r\n2 - خواب‌هاى مفهوم و معنى دار عادى ؛ ولى نا مربوط ؛\r\n3 - خواب‌هاى معنى دار علمى و استدلالى ؛ ولى بدور از واقعيتها ؛\r\n4 - خواب‌هاى معنى دار كاذب ؛ يك موقع در نجف خاله بزرگم را خواب ديدم كه با پريشانى به من گفت : پدرت را دزدها ( در قندهار ؛ شهرما ) قطعه قطعه كردند ، پس از بيدارى با وصف عدم باور مندى من به صحت خواب‌ها كمى ترسيدم و تاريخ آن را نوشتم كه بعدا كذب آن ظاهر شد ؛\r\n5 - خواب‌هاى صادق كه چند مرتبه تجربه كرده‌ام ؛ مثلا شبى در قندهار خواب ديدم مدينه منوره مشرف شده‌ام و يك خيابان و جاده‌ى جديدى احداث شده است كه در ساليان گذشته موقع تشرف به شهر مقدس مدينه آن خيابان وجود نداشته بود ، اتفاقا پس از چند روز خداوند باز توفيق داد به سفر حج بروم و از جده به مدينه رفتم به همراهان گفتم شما به مسافرخانه برويد من جايى مىروم و بر مىگردم رفتم ديدم مطابق خواب من جاده‌ى جديد احداث شده بود ؛\r\n6 - خواب‌هاى مشكوك كه صدق و كذب آن‌ها معلوم نمىشود ، من در اين مورد ، مردن خود و كارهاى كه در برزخ براى من واقع مىشود ، خواب ديده‌ام ؛ ولى كذب و صدق آن معلوم نيست .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nخواب‌هاى صادق كه محتواى آن‌ها بگذشته مربوط نيست و در آينده حقيقت پيدا مىكند ، بزرگترين دليل بر وجود روح است . « 1 »\r\n\r\nاطاعت دائمى موجودات از خدا\r\n « وَ لَهُ مَنْ فِي السَّماواتِ وَ الْأَرْضِ كُلٌّ لَهُ قانِتُونَ »  الروم : 26 ؛ همه‌ى كسانى كه در آسمان‌ها و زمين هستند در اطاعت تكوينى او مقهور هستند و ذره‌اى از قانون سببيت عامه و قانون قدر و قضاى او بيرون نيستند . اگر انسان از خط عبوديت او بيرون مىرود يك عصيان تشريعى است و خدا به او ازادى تكوينى را داده است تا امتحان آنان كامل شود و گرنه هيچ موجودى در دايره‌ى وجود ، امكان مخالفت را به مقدار ذره‌اى از اراده‌ى او ندارند .\r\n\r\nابداء و اعاده‌ى خلق\r\n « وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ . . . »  الروم : 27 ؛ ابداء و ايجاد خلق نه از چيزى و سپس اعاده‌ى آن بعد از فوت و تلف ظاهرى آن در آيات متعدد زير باتفاوت‌هايى تذكر داده شده است :\r\n اللَّهُ يَبْدَؤُا الْخَلْقَ ثُمَّ يُعِيدُهُ ثُمَّ إِلَيْهِ تُرْجَعُونَ  الروم : 11 ؛\r\n يَوْمَ نَطْوِي السَّماءَ كَطَيِّ السِّجِلِّ لِلْكُتُبِ ؛ كَما بَدَأْنا أَوَّلَ خَلْقٍ نُعِيدُهُ ؛ وَعْداً عَلَيْنا ؛ إِنَّا كُنَّا فاعِلِينَ  الانبيا ، : 104 ؛\r\n3 -  « إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ  يونس : 4 ؛\r\n4 -  « أَمَّنْ يَبْدَؤُا الْخَلْقَ ثُمَّ يُعِيدُهُ وَ مَنْ يَرْزُقُكُمْ مِنَ السَّماءِ وَ الْأَرْضِ »  نمل : 64 ؛\r\n5 -  « أَ وَ لَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ إِنَّ ذلِكَ عَلَى اللَّهِ يَسِيرٌ »  العنكبوت : 19 ؛\r\n\r\n\r\n","description":"","footnote":"\r\n( 1 ) - در اين مورد به كتاب روح نگارنده ( از نظر قرآن و عقل و علم روحى جديد ) مراجعه شود .\r\n","page_name":" 249 ","page_number":249},
  {"content":"\r\n\r\n\r\nچند مطلب پيرامون آيات فوق\r\n1 - كلمه‌ى « اهون » و « يسير » ( اسانتر و آسان ) براى فهم منكرين است ؛ چون در ابداء ، ماده ، وجود ندارد ؛ ولى در اعاده ، ماده وجود دارد و گرنه همه‌ى كارهاى ممكن نسبت به قدرت نامحدود او برابر است فقط مىگويد : باشد پس مىشود .\r\n2 - آيا مىشود كلمه‌ى خلق را به انسان و جن به قرينه‌ى « آيه 11 روم » ، تفسير كرد ؟ ظاهراً جواب منفى است . و آيا مىشود خلق را به گياهان ، به قرينه‌ى « أولم يروا كيف » - در آيه اخير - اختصاص داد ؟ مىگوييم . والله اعلم .\r\n1 - ولى ملتزم شدن به اطلاق آيات كه همه چيز مخلوق پس از نابودى دوباره محشور و اعاده مىشود ، از نظر من بسيار بسيار مستبعد است .\r\n2 - موضوع به خاطر اهميت آ ن در سه مرتبه درمباحث گذشته تكرار شده است .\r\n\r\nانضباط اخلاقى\r\n « بَلِ اتَّبَعَ الَّذِينَ ظَلَمُوا أَهْواءَهُمْ بِغَيْرِ عِلْمٍ فَمَنْ يَهْدِي مَنْ أَضَلَّ اللَّهُ وَ ما لَهُمْ مِنْ ناصِرِينَ »  الروم : 29 ؛ بلكه ستمكاران از هوى و خواست‌هاى نفسانى خود بدون علم پيروى كرده‌اند . پس كى هدايت مىتواند كسانى را كه خداوند آنان را گمراه ساخته و براى آنان يارى دهنده‌اى نيست .\r\nستمگر از هوس‌هاى خود بدون علم ( به عواقب آن‌ها ) به اراده‌ى خود مستحق اضلال حق مىشود و راه كمال و سعادت خود را گم مىكند ؛ وقتى خدا كسى را به پيروى خودش از بيراهه ، گمراه سازد كسى او را راهنمايى نمىتواند و نه كسى به او كمكى مىتواند .\r\nانسان به توفيق خدا بايد بداند كه زندگانى حاضر دو راه بيشتر ندارد : راه هوس‌ها و تمايلات نفسى ( شهوانى و غضبى ) كه راه سراشيبى و سقوط است و ناكامى . و راه مستقيم فطرى و إلهى وكامل .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nدر آن دنيا راه اول به جهنم ختم مىشود و راه دومى به بهشت و نعمت ابدى . و انسان در دنيا در انتخاب يكى از اين دو راه ، اختيار كامل دارد .\r\n\r\nفطرى بودن دين\r\n « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ »  الروم : 30 ؛ پس اقامه كن روى ( توجه ) خود را براى دين ( درحالى كه ) حقگرا باشى « 1 » و منظورم از دين ، فطرت خداوند است كه مردم را بر همين فطرت دينى آفريده است آفرينش خدا قابل تبديل نيست دين محكم و قيم ؛ ولى اكثر مردم نمىدانند .\r\nمطلب عمده در اين آيه فطرى بودن دين براى نوع انسانى - و احتمالا براى جن‌نيز - باشد .\r\nسيد هاشم بحرانى در تفسيرآيه فوق 28 ، حديث معتبر و غير معتبرالسند را در كتاب خود ؛ تفسير البرهان نقل كرده است ، از اكثر آن‌ها استفاده مىشود كه مراد از دين ، توحيد است ( تفسير برهان ج 6 / 150 ) در اين جا چند حديث معتبرة الاسانيد را نقل مىكنم « 2 » :\r\n1 - معتبرهء هشام بن‌سالم : به حضرت صادق ( ع ) عرض كردم فطرت الله التى فطرالناس عليها ؟ فرمود : توحيد در توحيد صدوق نيز اين حديث را به سند معتبر نقل نموده است .\r\nعبدالله بن سنان از امام صادق ( ع ) از معناى فطرت در آيه فوق پرسيد ، فرمود : اسلام است : « فطرهم الله حين فطرهم حين أخذ ميثاقهم على التوحيد . قال : ألست بربكم ؟ » در بين آنان مؤمن و كافر بود صدوق هم اين حديث را به سند معتبر در توحيد خود نقل كرده است ؛\r\n\r\n\r\n","description":"","footnote":"\r\n( 1 ) - « حنيف » حق‌گرا و « جنيف » باطل گرا ، و اين اصطلاح روشن‌تر و متين‌تر از اصطلاح امروزى ؛ روشن‌فكر و مرتجع مىباشد . احتمالا نصب « فطرة الله » به تقدير جمله‌ى « اعنى » باشد .\r\n( 2 ) - . اين روايات از كافى و توحيد صدوق و محاسن برقى و تفسير منسوب به على بن ابراهيم و غيره نقل شده ، كه اعتبار محاسن و تفسير على محل بحث است ؛ كه در كتاب بحوث فى علم الرجال ذكرشده است .\r\n","page_name":" 251 ","page_number":251},
  {"content":"\r\n\r\nذكر كافر دليل است كه مراد از فطرت ، فطرت لاشعورى بوده و امروز اكثريت انسان‌ها با بىدينان است ؛ يعنى فطرتى كه در حصه‌ى روان كاوى و ناخود آگاه بوده . والله العالم .\r\nدر معتبر زراره از امام باقر ( ع ) سؤال مىكند از آيه :  « حُنَفاءَ لِلَّهِ غَيْرَ مُشْرِكِينَ بِهِ . . . »  الحج : 31 ؛ امام ( ع ) مىفرمايد : حنفيه از فطرتى است كه خداوند مردم را برآن آفريده است لاتبديل لخلق الله ، [ فرمود 
  ] مردم مفطور بر معرفت به خدا هستند زراره مىگويد : از قول خدا پرسيدم  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ . . . »  الأعراف : 172\r\nقال : اخرج من ظهر آدم ذريته الى يوم القيامة ، فخرجوا كالذر فعرّفهم و اراهم نفسه و لولاذلك لم يعرف احد ربه ( قال ، قال رسول الله . كل مولود يولد على الفطرة ؛ يعنى على المعرفته بان الله ( عزوجل ) خالقه ، كذلك قوله :  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْلَمُونَ »  لقمان : 25 .\r\nمىگويم : بين آيه و حديث در اخذ ذريه اختلاف است ؛ حديث از اخراج همه‌ى ذريه آدم سخن مىگويد ، در حالى كه آيه ، از اخراج ذريه‌ى بنى آدم ! ( دقت كنيد ) .\r\nو جمله‌ى « آراهم نفسه » محمول برارايه‌ى علمى است نه بر رويت چشم كه ناممكن است و شيخ صدوق نيز اين حديث را به سند معتبر از زراره در توحيد خود ، ص 330 نقل نموده است .\r\n2 - حديث معتبر زراره از امام صادق ( ع ) در تفسير آيه فوق فرمود : فطرهم جميعاً على التوحيد ( 339 )\r\n3 - حديث ديگر او از امام باقر ( ع ) از آيه فوق سؤال نمود امام مىفرمايد : مردم را بر توحيد در موقع ميثاق مفطور فرمود : بر معرفت خود كه پروردگار شان است گفتم مردم با او مخاطبه نمود امام سرش را پايين انداخت و فرمود : اگر چنين نبود مردم نمىدانستند پروردگار شان\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nكيست و نمىدانستند روزى دهنده‌ى آنان كيست .\r\nدر محاسن برقى نيز به سند معتبر نقل مىكند كه امام صادق ( ع ) در جواب زراره فرمود : فطروا على التوحيد . بر توحيد آفريده شدند . در حديث عمر بين اذينه كه در محا سن بر قى است كه احتمالال از زراره نقل مىكند كه از آيه : حنفاء غير مشركين به . . ( حج : 31 ) سؤال كرد كه حنيفيه چيست ؟ فرمود : فطرتى كه مردم را برآن مفطور فرموده است مردم را آفريده است بر معرفت خود وروايات ديگر را به جزء دوم اصول كافى و توحيد صدوق و محاسن بر قى و تفسير برهان ج 6 و معجم الاحاديث معتبرة ( ج / 1 ) و تفسير قمى مطالعه كنيد ( البته به نظر من تفسير قمى و محاسن برقى مصدر معتبر نيست كه در بحوث رجاليه بيان داشته‌ام .\r\n\r\nمحاسن مهم دين آسمانى ، و مكلفيت إنسان به آن\r\nبازهم در رابطه با فطرى بودن دين مىگوييم كه : از بزرگترين الطاف و مراحم خداوند بر بندگانش ارسال ا نبياء و رسولان براى بيان دين آسمانى مىباشد كه در بردارنده‌ى خوشبختى متدينين است . دين باعث تكامل و ترقى نفس أنسان در زندگانى فردى است كه به عقايد و جهان بينى واقعى در نظام زندگانى و اكتشاف نواميس اخلاقى ، آرامش مىيابد و حتى لذت مى برد و زندگى را پوچ و بيهوده نمىداند تا مانند جمعى از جاماندگان دست به خود كشى بزنند .\r\nچه بخواهيم و چه نخواهيم انسان بى دين زندگانى مادى را مقرون به سختىها و مشقت‌ها و در يك كلمه پوچ و بيهوده مىداند و زبان مقال و حد اقل زبان حال او اين است كه :\r\n خلقت من د ر جهان يك وصله‌ى ناجور بود * من كه خود راضى به اين خلقت نبودم ، زور بود\r\nخلق از من در عذاب و من خود از اخلاق خويش * از عذاب خلق و من ، ياربّ چه ات منظور بود . \r\n\r\n","description":"","footnote":"","page_name":" 253 ","page_number":253},
  {"content":"\r\n\r\nولى اگر همين فرد جهان بينى توحيدى پيدا مىكرد و هدف خلقت و راز آفرينش خود را مىدانست ، خالق خود را بيسار سپاس و ستايش مىكرد ؛ بلى ميان تفكر اين دو فرد جهانى فاصله است .\r\nفرد دين دار در جهان آرامش و وقار نفس و عزت باطن زندگانى ارزشى دارد و با خالق عالم و قادر و حكيم و مهربان سروكار دارد .\r\nفرد بى دين در جهان مادى كَر وكُور و بىنظم و بىحساب و زير شلاق تصادف و بخت بد ، زندگانى مىكند كه هيچ كار آن ، قانون ندارد ! مؤمن در زندگانى اجتماعى - اخلاقى ، اقتصادى ، سياسى ، نظامى و ساير شئونات حيات ، و ظايف عقلايى و منصفانه‌اى دارد كه از ظلم و فساد و تباهى و حق تلفى و اذيت و اضرار به ديگران در پناه عدالت فقهى و اخلاقى و اجتماعى و اقتصادى و به يك كلمه ، عدالت دينى دورى مىكند و به دستور دينى به احقاق حق و انصاف و احسان و همكارى علاقه پيدا مىكند و در موقع فقر و تنگدستى و مرض عزت « 1 » خود را از دست نمىدهد و همه را ازمصلحت پروردگار مىداند .\r\nولى فرد بىدين ، در همه‌ى اين موارد جز ناراحتى و ذلت و زبونى و خود خواهى و تعدى به ديگران كارى ندارد و بين افراط و تفريط در نظر و در عمل متردد و سرگردان است و به يك كلمه : خسرالدنيا و الآخرة است .\r\n\r\nآيا إنسان مدنى بالطبع است\r\nممكن است جمعى از كم آگاهان ، ايراد بگيرند كه : إنسان ، بىدين در زندگانى اجتماعى خود ، چنين بىچاره و مستأصل و زبون نيست ؛ چون جمعى از خردمندان گفته‌اند كه : إنسان\r\n\r\n\r\n","description":"","footnote":"\r\n( 1 ) - عزيز و عزت در لغت عربى به معناى شكست نا پذير و شكست نا پذيرى است ؛ قرآن مىگويد :  « وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ »  المنافقون : 8 خدا و رسول او و مومنان به خدا شكست ناپذيرند .\r\n","page_name":" 254 ","page_number":254},
  {"content":"\r\n\r\nمدنى بالطبع است ، هر چند كه بىدين باشد ؛ زيرا طبيعت خود كار او ، او را به سوى اجتماع و اطاعت از قوانين اجتماعى مىبرد ؛ بلى همين طبيعت و عقل او ، او را از قوانين شريعت در زندگانى اجتماعى بىنياز مىسازد !\r\nجواب : إنسان در حد طبيعت خود ، مدنى نيست و هيچ دليلى از تجربه برآن اقامه نشد است و يك شعارى در ذهن و قلم و زبان جمعى از نويسندگان و گويندگان باقى مانده است .\r\nواقعيت اين است كه : او در طبيعت و خلقت خود دوستى شديدى به ذات دارد و اين محبت به ذات را ، خالق إنسان روى مصلحت مهم ، به او داده است ، تا خود را حفظ كند .\r\nبدين ترتيب ، بقاى نوع إنسان ، حسب اراده‌ى خالق كائنات تضمين گردد ، احتمالًا اين حُب به ذات ، در تمام جانداران مادى عاقل و مدرك ؛ مانند حيوانات ، به وديعت گذاشته شده باشد .\r\nبه هر حال دوستى إنسان به خود او و هر چه كه به او ارتباط دارد مشهود و محسوس است ، و از اين صفت ، دو صفت ديگر منشعب مىشود : يكى جلب منافع ؛ دومى دفع مضار .\r\nو از آن جايى كه حاجات زندگى در زندگانى فردى او قابل تأمين نيست و هيچ فردى نمىتواند همه‌ى لوازم خود را تنها به دست بياورد و تمام مضرات و مشكلات را تنها دفع كند .\r\nهر فرد إنسانى روزانه احساس مىكند به نانوا و عطار و بقال و آهنگر و لباس فروش و بناء و مواد غذايى و تداوى و خانه و ده‌ها ماده و ده‌ها إنسان ديگر ، نياز شديد دارد : به فرش ، ظرف ، اثاثيه ، خانه ، زن ، شوهر و فرزند ، نياز دارد . لذا از باب ضرورت ، به زندگانى اجتماعى تن مىدهد . تا ضروريات خود را به دست آورد ؛ چرا از باب مجبوريت و ضرورت ، تن به زندگانى اجتماعى مىدهد ؟ براى اين كه افراد در زندگانى اجتماعى حتماً بايد از پاره‌اى خواست‌هاى فردى خود ، براى ديگران صرف نظر كنند پاره‌اى از مسؤليت را بپذيرد . چون\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاو به اين دو امر - صرف نظر از بعضى از منافع و پذيرش بعضى از مسؤليت‌ها - از باب ناچارى ، ملتزم شده است . دليل روشن اين موضوع اين است كه : انسان‌ها هر وقت قدرت پيدا كنند ، از انجام مسؤليت اجتماعى خود ، به هر نحوى شده فرار مىكنند و از پاره‌اى منافع خود نمىگذرند كه هيچ ، حتى حق ديگران را نيز غصب مىكنند مثلًا :\r\n1 - از بيت المال عمومى ، اختلاس مىكنند ؛\r\n2 - حقوق افراد ديگر را ، منكر مىشوند ؛\r\n3 - ماليه‌ى تجارت خود را به دولت نمىدهند ؛\r\n4 - حق گمركات را در وقت آوردن اموال تجارى به داخل كشور به وسيله‌ى رشوه ، خيلى كمتر از آن چه كه مقرر شده است ، مىدهد .\r\n5 - از مراجعين ، رشوه ، مى گيرند ؛\r\n6 - به محيط زيست هيچ توجهى ندارند ؛\r\n7 - در مصرف برق زياده روى و در پرداخت قيمت آن خيانت مىكنند ؛\r\n8 - زمين‌هاى دولتى را غاصبانه ، حتى المقدور تصرف مىنمايند ؛\r\n9 - حتى رئيس‌هاى جمهور و اصحاب مناصب عاليه ، از خيانت امتناع نمىورزند ؛\r\n10 - متخلفين از قوانين مدنى بزرگترين كشور غرب امريكاى شمالى ، كه مردم آن ، نوعاً فقرى را ، كه در آسيا و آفريقا ملموس است ، هنوز تصور نكرده‌اند ؛ ولى شماره‌ى آنان ، از هر كشور ديگر ، بيشتر است ؛ البته از اين مردم . آنانى كه به پنجه‌ى قانون سپرده مىشوند و نيرنگ و پارتى بازى آنان تأثير نمىكند و به زندان مىروند شماره‌ى زندانيان آنان از شماره‌ى هر كشور ديگر در آفريقا ، آسيا و اروپا - مىگويند - بيشتر است و براى مصارف سالانه آنان در زندان‌ها رقم‌هاى وحشتناكى مصرف مىشود و اگر شماره‌ى زندانيان متخلف از قوانين همه‌ى كشورها را حساب كنيم مسلماً از تعداد آنان وحشت خواهيم كرد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nجنگ‌هاى عمومى و منطقه‌ى و كشورى كه همه بر خلاف قانون مدنى و حقوق بشر است و غالباً ازاطراف حكومت‌هايى كه اعضاى آن‌ها از تحصيل كرده‌ها و به اصطلاح از روشن فكرها هستند ، راه اندازى مىشود .\r\nبلاهاى استعمار خانمان سوز و استثمار ظالمانه دولت‌هاى مدعى تمدن و حقوق مدنى ميليون تن را كشته و به ميلياردها دولار آسيب اقتصادى رسانده كه در تاريخ حيوانات جنگل‌هاى روى زمين بى سابقه است ، همه از اين حكايت دارد كه إنسان موجودى مدنى بالطبع نيست ؛ بلكه او طبع خود خواه و خود پسند دارد و تنها به فكر نفع و ضرر شخصى خود است و نيز به آن چه كه مورد شهوت او مىباشد ؛ مانند زن ، شوهر ، فرزند و گاهى كه تشخيص مىهد زن و يا شوهر و يا فرزند مخالف هوسبازى و يا منافع اوست ، او را از خود دور مىكند و يا او را مىكشد ! !\r\nقرآن در باره‌ى اين بشر چنين مىگويد :\r\n1 .  « قُتِلَ الْإِنْسانُ ما أَكْفَرَهُ »  عبس : 17 ؛\r\n2 .  « إِنَّ الْإِنْسانَ خُلِقَ هَلُوعاً »  المعارج : 19 ؛\r\n3 .  « إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا »  الفرقان : 44 ؛\r\n4 .  « ثُمَّ رَدَدْناهُ أَسْفَلَ سافِلِينَ »  التين : 5 ؛\r\n5 .  « أُولئِكَ هُمْ شَرُّ الْبَرِيَّةِ »  البينة : 6 ؛\r\n6 .  « إِنَّ الْإِنْسانَ لِرَبِّهِ لَكَنُودٌ »  العاديات : 6 ؛\r\n7 .  « إِنَّ الْإِنْسانَ لَفِي خُسْرٍ »  العصر : 2 ؛\r\n8 .  « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ »  الأعراف : 179 ؛\r\n9 .  « إِنَّ الْإِنْسانَ لَظَلُومٌ كَفَّارٌ »  ابراهيم : 34 ؛\r\n10 .  « وَ كانَ الْإِنْسانُ عَجُولًا »  الإسراء : 11 ؛\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n. 11  « وَ كانَ الْإِنْسانُ كَفُوراً »  الإسراء : 67 ؛\r\n. 12  « وَ كانَ الْإِنْسانُ أَكْثَرَ شَيْءٍ جَدَلًا »  الكهف : 54 ؛\r\n13 .  « إِنَّ الْإِنْسانَ لَكَفُورٌ »  الحج : 66 ؛\r\n14 .  « إِنَّهُ كانَ ظَلُوماً جَهُولًا »  الأحزاب : 72 ؛\r\n15 .  « بَلْ يُرِيدُ الْإِنْسانُ لِيَفْجُرَ أَمامَهُ »  القيامة : 5 .\r\nو ساير آيات مذمت كننده‌ى إنسان و امثال اين اوصاف پست .\r\nبنا براين إنسان مىماند و عقل او ، كه در طول تاريخ در برابر نيروهاى شهوت جنسى و شهوت مال و شهوت شكم و شهوت خانه و لباس و هوس بازىهاى متنوع ، و غضب او در برابر ناملائمات طبيعى مغلوب و شكست خورده است و شهوت و غضب او به مراتب از شهوت و غضب حيوانات خطرناك‌تر است ، از همه‌ى اين‌ها به دست مىآيد كه إنسان بايد در زندگانى إنسانى و به دور رفتن از ددمنشى مخرب خود به جاى شعارهاى پوچ قديم و جديد ، به سوى برنامه‌ى آسمانى دين إلهى بروند ، تا به سعادت اخروى و اجتماعى خود برسند . ببينيد اين دو آيه‌ى مباركه ، چه تعبير زيبا و عميقى دارند :  « لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ »  آل‌عمران : 164 ؛  « بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ »  الحجرات : 17 ؛ محققاً خداوند بر مؤمنان منت نهاد ، وقتى كه در بين آنان رسولى از خود آنان را بر انگيخت كه آيات او را بر آنان تلاوت و آنان را تزكيه نمايد و به ايشان كتاب و حكمت را تعليم مىدهد ، هر چند آنان در گذشته در گمراهى اشكارى بودند ؛ بلكه خداوند بر شما منت مىنهد كه شما را براى ايمان هدايت فرمود اگر - در ادعاى مسلمان شدن خود - راستگو باشيد .\r\nبلى بزرگترين نعمت براى انسان بعد از آفرينش سالم او ، إنزال دين براى آنان است كه به\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمقامات بلند مىرسند .\r\n1 - از پستى شرالبريه ( بدترين مخلوقات ) به بلنداى خيرالبريه ( بهترين مخلوقات ) داخل مىشوند .\r\n2 - از خلود در نار ، خلود در بهشت پيدا مىكنند .\r\n3 - از بى هويتى در زندگانى حاضر به هويت طبيعى و روحانى خود مىرسند .\r\nيك امتياز قوانين دينى اين است كه تا حدودى در اعتقاد مردم مؤمن رسوخ مىكند و به جاى پوليس و امثال آن كه هميشه از صدور جريمه جلوگيرى نمىتوانند ، يك مانع باطنى براى دورى از گناه در نفس آنان وجود دارد .\r\nوقتى حدود دينى در معرض اجرا در آيند ، فساد اخلاقى و اجتماعى تا حدود زيادى مهار مىگردد ، مگر اين‌كه عوامل ترويج فساد در عصر ما - كه عصر فساد اخلاقى است - بيشتر گردد و اين تباهى توسط راديوها ، تلويزيون ها و فلمهاى بدآموز و فضاى مجازى توسط خارجيهاى استعمارگر و استثمارگر « 1 » چشم ها و گوش‌هاى مردم را پر كرده باشد ؛ بلكه وسوسه هاى ابليسى آنان در مورد اسلام دلهاى جوانان كم تجربه را شديداً سياه مىسازند .\r\n\r\nنتيجه بحث هاى گذشته\r\nاولًا از احاديث متقدّمه به دست مى آيد كه اعتقاد به توحيد خداوند فطرى بشر است ولى اين اعتقاد ضعيف ارتكازى چه در مغز خود آگاه و چه در حصه ناخودآگاه كه در نفوس كافرين و مؤمنين وجود دارد كافى نيست ، بايد قوى و عقلى شود و گرنه بايد كفّار و شكّاك هم در جمله مؤمنين باشند كه نيستند . و انسان گاهى مؤمن مىگردد كه ايمان به وسيله استدلال و حد اقل از تقليد ، مفيد جزم حاصل گردد .\r\nسؤال : آيه قرآن متقدّم  « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ \r\n\r\n\r\n","description":"","footnote":"\r\n( 1 ) مراد استعمار جديد قرن 21 است .\r\n","page_name":" 259 ","page_number":259},
  {"content":"\r\n\r\n لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ » ؛  دلالت دارد كه اعتقاد فطرى مذكور از دين است و همه مىدانيم كه هر چه دين حق باشد براى انسان قبولى آن منجى از هلاكت و مبرء ذمه مى باشد و به عبارت ديگر داشتن دين از نگاه شرعى كفايت مىكند . و به عبارت روشن قرآن ، توحيد فطرى ارتكازى را دين دانسته نه مقدمه دين  « ذلِكَ الدِّينُ الْقَيِّمُ . » \r\nجواب : مىگوييم همين اعتقاد ارتكازى به شرط اقرار به آن و عدم انكار آن كفايت مىكند و از دين است و استدلالهاى عقلى بر ايمان لازم نيست و گرنه همه مسلمانان كه علم كلام و فلسفه را نخوانده‌اند كافر مىشوند . و اين‌كه گفتيم شرط آن عدم انكار از ايمان ارتكازى است دليل آن آيه مباركه‌اى است كه مىگويد :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا فَانْظُرْ كَيْفَ كانَ عاقِبَةُ الْمُفْسِدِينَ »  النمل : 14 ؛ فرعون و اطرافيان او به آيات خدا ( معجزاتى كه موسى آورده بود ) يقين داشتند ؛ ولى بر خود ظلم كردند و از پذيرش حق خود را برتر دانستند و آن‌ها را انكار كردند و همين انكار موجب كفر آنان شد و چنانچه به جاى انكار ، اقرار مىنمودند مؤمن بودند . وقتى اين جواب را پذيرفتيم تنها يك سؤال باقى مىماند كه معناى ذيل آيه متقدّمه  ( . . لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ )  اكثر مردم چه را نمىدانستند ؟ ايمان فطرى را كه همه مىدانستند ، خود خدا فرموده :  « فَطَرَ النَّاسَ عَلَيْها »  ظاهر آيه اين است كه اكثر مردم دين ؛ يعنى به گفته احاديث ، توحيد را نمىدانستند بايد براى اين سؤال جوابى پيدا كرد .\r\n\r\nسؤال اخير دين خدا فطرى است يا نه\r\nمىشود بگوييم دين خدا كه مركب از بقيه عقايد ( غير توحيد فطرى ) و اخلاق و عبادات و معاملات بالمعنى الاخص و بالمعنى الاعم و ساير امور است بر سه گونه است :\r\n1 - تعبّدى صرف ؛\r\n2 - عقلى صرف ؛\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n3 - طبيعى و فطرى .\r\nو مىشود يك احتمال ديگرى را در تفسير آيه اظهار كرد و آن اين‌كه دين نه به لحاظ محتويات فوق الذكر ؛ بلكه به عنوان اين‌كه دين خدا و دين حق و حنيف است فطرى است و خداوند روح آدمى را بر تمايل به حق آفريده كه از باطل به حق گرايش داشته باشد و به عبارت ديگر حق گرايى ( توحيد ) در فطرت و خلق خدايى ، در روح آدمى نهادينه شده ، و دين اسلام هم حقيقت دارد لذا دين فطرى است و نسبت فطرت دينى به خالق و فاطر ، فاعلى است و به انسان نسبت مفعولى دارد ( تأمل شود ) ! و به اين ترتيب همه سؤال‌ها حل مىشود ؛ زيرا مىگوييم اكثر مردم - كفّار - نمىدانند كه دين از طرف خدا آمده و حق است و جهل كفّار در تطبيق حق بر دين است نه در اصل پيروى از حق دقّت شود . والله العالم .\r\n\r\nسود جويى و صدقه\r\nربا بر دو قسم است : رباى محرّم كه گناه زيادى دارد ؛ مانند اين‌كه پولى را به كسى قرض دهد و شرط كند كه گيرنده قرض ، مقدار بيشترى بدهد كه شديداً حرام است . رباى لغوى و غير اصطلاحى فقهى ؛ مانند اين‌كه به مردم هديه بدهيد و قصد داشته باشيد كه آنان هم به شما هديه بدهند و يا قرض الحسنه بدهيد و شرط زيادتى نكنيد لكن انگيزه شما اين باشد كه او از پيش خود بيشتر تبرّع نمايد . قرآن مىفرمايد : كسانى كه زكات مى دهند ( و يا صدقه مستحبّه و يا هبه خالى از فزون خواهى ) آنان فزون گيرانند ؛ يعنى خداوند به آنان مزد مضاعف مىدهد و قسم اول نزد خدا فزونى ندارد .  « وَ ما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّهِ وَ ما آتَيْتُمْ مِنْ زَكاةٍ تُرِيدُونَ وَجْهَ اللَّهِ فَأُولئِكَ هُمُ الْمُضْعِفُونَ »  الروم : 39 ؛ اين تفسير مطابق روايت معتبرالسند ( به طريق كلينى و شيخ ( رحمهماالله ) از ابراهيم بن عمراليمانى از امام صادق ( ع ) نقل شده است . « 1 » و دو سند ديگر نيز مؤكّد آن است .\r\n\r\n\r\n","description":"","footnote":"\r\n( 1 ) - تفسير برهان ج 6 / 159 در تفسير سوره روم .\r\n","page_name":" 261 ","page_number":261},
  {"content":"\r\n\r\n\r\nيك اساس مستحكم\r\nآنچه كه براى زن و مرد مؤمن و كوچك و بزرگ ارزشمند و بهره مند و حتى سر نوشت ساز است كه در همه افعال و نيتهاى آن تنها خداوند را قصد كنند و انگيزه عمل و انصراف و آرزوها و نيت هاى آنان تقرّب به خدا و رضاى او و دستور او باشد نه به فكر مدح و ذم مردم و بخشش آنان ، اين روش ايمان آدم را قوى و رحمت بى پايان خالق مهربان را در پى دارد . اى خداى لايتناهى و محيط و توانا و بى نياز بر ما تفضل فرما تا به اين مقام برسيم تا داخل : فاولئك هم المضعفون بشويم .\r\n يار با ما است چه حاجت كه زيادت طلبيم * دولت صحبت آن مونس جان ما را بس \r\n\r\nتباهى نتيجه عمل خود ما است\r\n « ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ »  الروم : 41 ؛ در زمين و دريا فساد و تباهى به اثر اعمال مردم ظاهر شده تا خدا به آنان ( جزاى ) بعضى از كارهاى ( بد ) آنان را بچشاند شايد ( از معصيت به طاعت حق ) برگردند . همان گونه كه غذاهاى مختلف نافع و مضر آثار مختلفى بر بدن مى گذارد و هر دسته از اين دو نوع نيز آثار مختلفى دارند كه در علم طب بيان شده همچنين اعمال بد ما آثار مختلفى دارد ، چنانچه اعمال خوب ما آثار رنگارنگ مفيدى دارد .\r\nدر معتبره اسحاق بن عمار از امام صادق ( ع ) آمده است : پدرم مى فرمود پناه مى بريم به خداوند از گناهانى كه فنا ( و نابودى ) را به عجله مىآورد و أجل ها را نزديك مى گرداند و خانه ها را ( از ساكنين آن ) خالى مى گرداند . اين گناهان : قطع رحم ( بريدن از خويشاوندان )\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو عقوق ( بد كردن به پدر و مادر ) و ترك احسان به مردم است « 1 » بسيارى از گرفتاريها نتيجه گناهان خود ما مى باشد و چنانچه ما در خط عبوديت حق از معاصى دور گرديم بلاها و بدبختىهايى كه آثار معاصى هستند مىرود خداوند در چند آيه فرموده است ما بر كسى ستم نمىكنيم و اين خود مردمند كه بر خود ستم مىكنند .\r\nامام باقر ( ع ) در حديثى معتبر در تفسير آيه فوق فرمود به خدا سوگند فساد وقتى ظاهر شد كه ( بعضى از ) انصار ( پس از فوت پيامبر ( ص ) گفتند « منّا اميرٌ و منكم اميرٌ » « 2 » اين حديث يك مصداق فساد را بيان مىكند ؛ چون دو امير سبب تجزيه كشور اسلامى مىشد و حاكميت اسلام تضعيف مى گرديد .\r\nنگارنده قصد دارد تمام روايات معتبره را كه به قرآن و روايات آن ربط دارد در آخر اين كتاب بتوفيق خداوند ذكر كند .\r\n\r\nفايده عمل شايسته\r\n « وَ مَنْ عَمِلَ صالِحاً فَلِأَنْفُسِهِمْ يَمْهَدُونَ »  الروم : 44 ؛ از امام صادق به سند معتبر نقل شده كه هر كس كار شايسته اى را انجام دهد ( اين كار پيش از صاحب خود ) به بهشت مىرود و جاى او را آماده مىكند همان گونه كه خادم آدمى فرش او را پهن مىكند « 3 » .\r\nايمان و تقوى نه تنها در آخرت كه در دنيا نيز سبب گشايش بركتهاى آسمانى و زمين مىشود ولى تكذيب آيات خدا سبب گرفتارى آنان مىشود ( اعراف 96 ) .\r\n\r\n\r\n","description":"","footnote":"\r\n( 1 ) - كافى ج 2 / 324 . تفسير برهان ج 6 / 163 .\r\n( 2 ) - روضه كافى ، ج 8 / 58 . تفسير برهان ، ج 6 ص 161 .\r\n( 3 ) - تفسير برهان ، ج 6 / 164 . ولى مصدر حديث امالى مفيد رحمه الله است كه در اعتبار آن نظرى وجود دارد كه در آخر كتاب بحوث فى علم الرجال ذكر شده .\r\n","page_name":" 263 ","page_number":263},
  {"content":"\r\n\r\n\r\nدو اصل كلى ؛ ولى در ضمن يك اصل كلى تر\r\n « وَ لَقَدْ أَرْسَلْنا مِنْ قَبْلِكَ رُسُلًا إِلى قَوْمِهِمْ فَجاؤُهُمْ بِالْبَيِّناتِ فَانْتَقَمْنا مِنَ الَّذِينَ أَجْرَمُوا وَ كانَ حَقًّا عَلَيْنا نَصْرُ الْمُؤْمِنِينَ »  الروم : 47 ؛ ما رسولانى را به سوى قوم ( هاى ) آنان فرستاديم ، پس رسولان با دلايل روشن نزد آنان رفتند ( جمعى تكذيب و عده اى تصديق كردند ) ما از مجرمين انتقام گرفتيم و يارى مؤمنين بر ما حق بود .\r\nاز اين آيه دو اصل كلى به دست مى آيد .\r\n1 - از مجرمين معاصر انبياء پس از اقامه دليل و معجزه ، در همين دنيا ( ظاهراً ) انتقام گرفته مىشود .\r\n2 - يارى دادن مؤمنين بر ما حق است .\r\nظاهر آيه دلالت دارد كه اين حق يارى مطلق است چه معاصر انبياء باشند يا نه . بنابراين اصل دوم عمومى تر از اصل اول است . مگر اين‌كه الف و لام موصول در كلمه « مؤمنين » براى عهد باشد نه براى استغراق .\r\nاز آيه مباركه :  « إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ »  غافر : 51 ؛ بهتر به دست مى آيد كه نصرت الهى براى مطلق مؤمنين است چه معاصر انبياء باشند و چه نباشند . ولى نبايد در فهم اين آيه سادگى به خرج داد و خيال كرد كه قرآن مىگويد همه انبياء و مؤمنان در زندگى دنيا در مقابل تجاوز ظالمين يارى خدا را به دست مى آرد و به انبياء و مؤمنين ضررى نمىرسد . نه ، اين فهم عاميانه و بسيار سطحى است ما امروز مى بينيم مسلمانان فلسطين در عصر ما - از سى سال گذشته - و عراقيها در چند سال گذشته و يمنيهاى بدبخت در دو سال گذشته ، مسلمانان افغانستان از 7 / 2 / 1357 تا امروز ( جمعه 20 / 12 / 1395 ) و مسلمانان سوماليا و ليبيا و الجزاير و جاهاى ديگر به قتل و جرح و اتلاف اموال گرفتارند كه كفّار گرفتار اين بدبختيها نمى باشند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nسرّ قضيه اين است كه قانون الهى فوق تنها نيست خداوند سنن ديگرى هم دارند و يكى از سنن خداوند در زندگانى دنيا قانون تزاحم اسباب مختلف است كه تأثير سبب قوى تر بر اسباب قوى مى باشد .\r\nو سنت عمومى خدا بر اين جارى نشده كه سبب ضعيف بر سبب قوى مقدم شود  « فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا »  فاطر : 43 ؛ قانون سببيت عامّه قابل استثناء نيست و قدر و قضا و قسمت همه در راستاى قانون سببيت است ، سببيتى كه خود قسمتى از قدر و قضاء است و دانشمندان عالى مقام بايد اين مطلب را براى دفع سوالهاى مسلمانان به عبارت روشن بيان دارند تا سبب تزلزل عقايد آنان نگردد . و ما در اين مورد بازهم در آينده صحبت خواهيم كرد . ما قبلا كتابى را به نام در ( قوانين زندگانى در قرآن ) به چاپ رسانيده‌ايم .\r\n\r\nكفّار مجرم در برزخ\r\n  « وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ ، وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ »   الروم : 55 - 56 ؛ روز قيامت مجرمان قسم مى خورند جز ساعتى درنگ نكرده‌اند همچنان بوده‌اند كه از حقيقت بدور بوده‌اند . و آنانيكه دانش و ايمان داشتند مىگويند شما محققاً درنگ كرده ايد ( به اساس نوشته خداوند ) تا روز بعث و بر انگيختن ( مرده ها در قيامت ) و امروز است آن روز بعث و لكن شما نمى دانستيد .\r\nاين آيه مباركه به خوبى دلالت مىكند كه مجرمان - كفّار و مشركين - در برزخ عذاب ندارند و احتمالًا حيات ندارند ، زيرا كسى كه هزاران سال داراى حيات برزخى و در عذاب روحانى باشند هيچ گاه آن را در قيامت فراموش نمى كردند ، و اين موضوع را آيات ديگر نيز اثبات مىكند كه تفصيل آن را در كتب ديگرى خود نوشته ايم . والله العالم والموفق .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nممكن است در مورد نفى دوام عذاب برزخى براى مسمانان فاسق و فاجر نيز به اولويت آيه فوق قائل شويم كه شيخ مفيد به استناد حديث معتبر از امام باقر ( ع ) تا حدى به آن قائل شده است . به كتاب معاد و جز چهارم صراط الحق و فوايد دمشقيه اينجانب مراجعه شود .\r\n\r\nمردم بى هدف نبايد مؤمنان را به پوكى و پوچى برساند\r\nبسيارى از جوانان دختر و پسر ، حتى بزرگسالان دوست دارند به وظايف دين خود عمل كنند واجبات خود را به جا آورند و محرّمات خود را ترك كنند ؛ ولى در محيط دانشگاه و يا اماكن تعليمى ديگر و يا در محيط كارگرى و ادارات دولتى كه جمعى بى دين بى هدف حضور دارند اين جوانان متدين كه اراده هاى ضعيف دارند نماز را به اين خاطر ترك مىكنند كه فلانى بر من مى خندد و يا فلانى مىگويد كه تو مولوى شده اى ملا شده اى كه نماز مى خوانى ! بالآخره جمعى از بزدل هاى متدين پيدا مىشوند كه براى ترس از خنديدن يكى دو نفر نماز را ترك مىكنند .\r\nاينان از تعليمات قرآن مجيد خيلى بدور اند از باب نمونه اين آيه را دقيقاً مطالعه و عملى سازيد خيلى به درد مسلمان مى خورد :  « فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ  الروم : 60 ؛ ( رسول من ) صبر و مقاومت كن كه وعده خدا بر حق است مردم بى ايمان ( در ترويج و عمل دستورات الهى ) تو را به ياوه گفتن ها و خنديدن سبك نسازند ( آن قدر در راه حق سنگين و متين و با وقار باش كه تهى مغزان زير تأثير تو آيند . )\r\nبلى آيه كار خود را كرد چند روزى در مكّه به او ( ص ) دروغگو ، افتراء كننده بر خدا ، ديوانه ، جادوگر ، گوينده اساطير و افسانه هاى خرافى گذشته گان گفتند و اذيتهاى فيزيكى را نيز تحمّل كرد ؛ ولى به ارشاد آيات پروردگارش عمل كرد تا روزى رسيد كه سبك سران تهى مغز و متكبّرين پوچ گرا همه به بن بست رسيدند و به او تسليم شدند و نبوّت او را پذيرفتند ، وقتى نور اسلام در دل آنان و فرزندان شان رفت ، تغيير شخصيت يافتند و براى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاسلام و ترويج آن مردانه قيام كردند و آفريقا رفتند و نور اسلام را تا فرانسه و اتريش و تمدّن جديد را به اروپا عرضه داشتند و به گفته گوستاولبون جامعه شناس ( در كتاب تاريخ تمدّن اسلامى ) شش صد سال .\r\nدر اروپا شاگردى مسلمانان را نمودند تا توانستند مقدّمات تمدّن نوين غرب را پى ريزى كنند . اى كاش و صد اى كاش كه مردم غرب همه مسلمان مى شدند و رژيم اموى و عباسى كوردل و عياش را از خلافت بدور مى ساختند و با كمك دانشمندان متّقى مسلمانان تمدّن جديد اسلامى را بر فراز كره خاكى زمين بر پا مى ساختند كه تاريخ انسانى در كره زمين عوض مى شد . ؛ يعنى نه در غرب كفر و الحاد و شرك و شهوت رانى و افراط در ماده پرستى و خرافات ها مىماند و نه در شرق جهالت و گمراهى و نه مذاهب جعلى و استبداد مىماند ، و همه انسان‌ها در همه ابعاد زندگانى خود از دين واقعى و فطرى پيروى مى كردند و به اوج خوشبختى آخرت و دنياى خود مى رسيدند ولى . . . ولى . . . . ولى . . . اللهم عجل فرج المهدى ( ع ) .\r\n\r\nتفسيرسوره لقمان\r\nسى و يكمين سوره قرآن مجيد است .\r\nوجه تسميه از آيه 12 پيدا مىشود در اين سوره از لقمان و حكمت خدا دادى او و نصايح او به فرزند او ياد آورى شده نبوّت او ثابت نيست ؛ ولى بزرگى او قابل ترديد نيست .\r\nمحل نزول اين سوره مكّه مكرمه است بعضى سه آيه ( 27 ، 28 و 29 ) آن را مدنى دانسته است . شماره آيات آن به حساب قاريان حجاز 34 آيه است و جمعى آن را 33 آيه دانسته اند گفته شده كوفيان حروف مقطّعه اول آن را يك آيه دانسته اند و قاريان بصره و شام ( مخلصين له الدين ) را يك آيه به حساب آورده‌اند . اين سوره داراى 548 كلمه و از 2110 حرف تركيب شده است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nزكات در مدينه واجب شد\r\n « الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ بِالْآخِرَةِ هُمْ يُوقِنُونَ »  لقمان : 4 ؛ زكات در مدينه واجب شد و ذكر آن در اين آيه دليل بر مدنى بودن آن آيه مىشود .\r\n\r\nهدايت بر دو گونه است\r\n « هُدىً وَ رَحْمَةً لِلْمُحْسِنِينَ  لقمان : 3\r\nهدايتى كه در اين جا ، ذكر شده احتمالا تشريعى و به معناى ارايه طريق است و هدايت اولى گفته مىشود و هدايتى كه در آيه چهارم به كار رفته هدايت ثانوى و تكوينى و به معناى ايصال به بعضى از مطلوب است و نورى است كه نتيجه ايمان به خدا و خواندن نماز و دادن زكات و يقين به آخرت كه قائم به نفس مكلّف است و همين هدايت سبب فلاح و رستگارى است كه در آيه چهارم ذكر شده است . بعيد نيست هدايت در آيه اول نيز ثانوى باشد به قرينه محسنين ، مگر اين‌كه احسان اين محسنين طبيعى شان باشد و آن را به آمادگى روحى بر آن عمل به واجبات و ترك محرّمات تفسير كنيم . والله العالم .\r\n\r\nلهوالحديث\r\nبسيارى از مردم لهوالحديث ( حكايات بيهوده و داستان هاى باطل وقت تلف كن ) غنا و آواز خوانى ، و بدتر از اينها سى دى هاى فلم هاى سكسى و ضد اخلاقى و ارزشى و گزارشات و انواع مطالب توهين و افتراء ، هتك حرمت مقدسات دينى در راديوها و تلويزيون ها و در فضاى مجازى در عصر ما بيداد مىكنند و صدها ميليون پول رد و بدل مىشود و نسل جوان مسلمان از دستورات دينى خود بدور مى روند ، و همه اينها از مصاديق اين آيه شريفه است :  « وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَها هُزُواً أُولئِكَ لَهُمْ عَذابٌ مُهِينٌ »  لقمان : 6 ؛ و معلوم است كه عنوان اشتراء و حديث هيچ نقشى در ثبوت حرمت مؤكد شرعى ندارند . چندين روايت در تفسير برهان ج 6 / 168 - 170 در ذيل همين آيه شريفه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nوارد شده كه لهوالحديث بر غناء تطبيق شده . اين روايات به خاطر كثرت خود ، حرمت غناء را ثابت مىدارد چه سند معتبرى در بين آن‌ها باشد يا نباشد .\r\n\r\nسه معجزه علمى در يك آيه\r\n « خَلَقَ السَّماواتِ بِغَيْرِ عَمَدٍ تَرَوْنَها وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ بَثَّ فِيها مِنْ كُلِّ دابَّةٍ وَ أَنْزَلْنا مِنَ السَّماءِ ماءً فَأَنْبَتْنا فِيها مِنْ كُلِّ زَوْجٍ كَرِيمٍ »  لقمان : 10 ؛ در اين آيه سه معجزه علمى و ذكر دو امر محيرالعقول كه از عظمت خالق و ابداع و قدرت و علم او حكايت مىكند بيان شده است .\r\nامر اول مهم : وجود جنبندگان پرنده و خزنده و چرنده و رونده در آب و روى زمين و زير زمين و در هوا مى باشند از فيل و ديناسورها تا پشه تا حشرات زير زمين تا مكروبات . سبحان الله الحكيم القدير المبدع المقدر الرازق علام الغيوب . ممكن اين تنوّع كثير حيوانات مختلف و گوناگون در نظر غافلين جلب توجه نكنند ؛ ولى براى انديشمندان بسيار بسيار جالب هستند و آدم هوشمند غرق در تفكر مىشود به جز از خداى غيرمتناهى در وجود در علم و قدرت ، و حكيم رازق كى مىتوانست صدها هزار نوع آن‌ها را مهندسى كند و براى آن‌ها روزى فراهم نمايد هرچه فكر كنيد متعجّب تر مىشويد و عظمت خالق در روح شما تا اندازه عقل شما بالاتر مىرود .\r\nدومين امر عجيب كه زندگى نباتات و حيوانات و انسان در اين جهان و آن جهان بر آن توقّف دارد آب است ، آب شور درياها « 1 » به وسيله تبخير به هوا مىرود ! سپس ابرها تشكيل مىگردد و آن آب بد مزه و مكروبى را آب زلال شيرين پاك و خالص به زمين مى فرستد تا از شرب و آبيارى زمين ها و باغ ها و تطهير بدن و لباس و غيره آن زندگانى و زندگى ادامه يابد و شبيه اين ابداع و فعل و انفعال بى نظير ، هرچند كه در آيه ذكر نشده ، بردن آبهاى\r\n\r\n\r\n","description":"","footnote":"\r\n( 1 ) - تا كمى از آب شور دريا را به دهن نياندازيد معناى شورى آن را در ك نمىتوانيد ! .\r\n","page_name":" 269 ","page_number":269},
  {"content":"\r\n\r\nمستعمل غير صحى و مكروبى در دل زمين خاكى است كه همين خاك همه آلودگيهاى آبهاى مذكور را از بين مى برد و بدون آلودگى ، با طعم خوب توسط حفر چاها مورد انتفاع و استفاده بشر و حيوان و نبات قرار مى گيرد . خواننده عزيز اگر در اين دو امر دقّت كنى حتماً محبّت تو به خداى تو بيشتر و ايمان تو به علم و قدرت و علم او مستحكم تر مىگردد .\r\n\r\nاما آن سه معجزه علمى قرآن :\r\n1 - خلق السموات به غير عمد ترونها ؛ يعنى آسمان‌هاى مشتمل بر ميليون ها سياره ها و ستاره را بدون ستونهاى ( عمد ) ديدنى آفريده ايم . ظاهراً آيه ناظر به دو قوه جاذبه و دافعه است كه وجود آن‌ها واقعى و غير ديدنى است و چنانچه اين دو قوه نمى بود اين كرات از مدارات اوليه خود پراكنده و با هم تصادف مى كردند و كهكشان‌ها شكل نمى گرفتند و بقايى نداشتند . و حتماً كره كوچك زمين در اثر تصادم با كره بزرگى نابود مى شدند . اين ستونهاى نامرئى توسط دانش بشرى درين اواخر كشف شد و دانشمندان بشرى در قرون قبلى از آن اطلاعى نداشتند ، تا چه رسد به محيط خرافى بت پرستان مكّه و پيامبر بى سواد درس نخوانده ! آيا وجدان شما را وادار نمىكند كه اقرار كنيد : قرآن كتاب نازل شده از جانب پروردگار است .\r\n2 - و در زمين كوه‌هايى افكند تا شما را از اضطراب و تكانهاى زمين محفوظ نگهدارد . زمين حركتهاى زيادى دارد . بعلاوه طوفان هاى دريا فشار زيادى بر زمين وارد مىكنند و سطح زمين بدون كوه‌ها زير فشار بادهاى مرگبار قرار مى گرفت و نيز جزر و مد بزرگى درياها ، در قشر زمين به وجود مى آمد . كوه‌ها از اين دو عامل تخريب زمين و از فشارهايى كه گرمى درونى زمين ناشى مىگردد چون ريشه هاى كوه‌ها در زير زمين به هم متصل است ، نيز جلوگيرى مىكند اگر اين كوه‌ها و ريشه هاى متصل آن نبود زلزاله مخرّب زياد مى شد و عاقبت كار انسان معلوم نبود .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n فَأَنْبَتْنا فِيها مِنْ كُلِّ زَوْجٍ كَرِيمٍ .  و به وسيله آب باران كه نازل مىكنيم از هر جفت با ارزش گياهان را مى رويانيم ، زوجيت ( نر و ماده بودن گياهان تا مقدار كمى را عربها در درختان خرما مثلا مىدانستند ؛ ولى قرآن تعميم آن را بيان فرمود ، در جاى ديگر نيز مىفرمايد :  « أَ وَ لَمْ يَرَوْا إِلَى الْأَرْضِ كَمْ أَنْبَتْنا فِيها مِنْ كُلِّ زَوْجٍ كَرِيمٍ »  الشعراء : 7 ؛ و در سوره حج آيه 5 نيز بيان شده است .\r\n\r\nتسخير آنچه كه در آسمان‌ها است\r\n « أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ . . . »  لقمان : 20 ؛ آيا نديده ايد كه خداوند چيزى كه در آسمان ها و در زمين است براى شما مسخّر فرموده است . ما امروز از خورشيد خود در زندگانى استفاده زيادى مى بريم و در عصر ما از برق خورشيدى استفاده وافرى مى برند ؛ ولى اين استفاده ها نسبت به ملاحظه مدلول آيه ( مَّا فِى السَّمَاوَاتِ چيزى كه در آسمان‌ها است ) بسيار از نظر كميت ناچيز است ، هرچند از نظر كيفيت سرنوشت ساز و حياتى مى باشد . احتمالًا 45 سال پيش در يك مجله خارجى خواندم كه امروز از اشعه كيهانى در جيالوژى و شناخت عمر اشياء استفاده مىشود ، خوب معلوم است كه اشعه كيهانى از آسمان‌هاى ديگر به زمين مى آيد ، ولى بازهم اين استفاده نسبت به آيه فوق و آيه 13 سوره جاثيه كه دلالت قوى ترى بر عموم از آيه بالا دارد :  « وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ »  « 1 » الجاثية : 13 ؛ ناچيز است كه از عظمت خالق و حكمت و علم و قدرت او حكايت مىكند . واقعيت اين است كه مدت زيادى لازم است ( احتمالًا چند قرن ) كه تا مدلول اين دو آيه توسط دانشمندان علوم تجربى شكل عملى را به خود بگيرد .\r\n\r\n\r\n","description":"","footnote":"\r\n( 1 ) - مسخر نمود براى شما تمام آنچه كه در آسمانها و زمين است از جانب خدا در اين تسخير عمومى نشانه‌هاى است براى مردمى كه تفكر دارند . تسخير يعنى مورد استفاده قرار دادن براى مالك الشكر عدد جميع نعمائك .\r\n","page_name":" 271 ","page_number":271},
  {"content":"\r\n\r\nو ذكر اين نكته لازم است كه نگارنده ، نه تخصصى در علوم تجربى دارد و نه معلومات كافى و لذا نمىدانم كه در عصر حاضر ، چه چيزهاى ديگرى از كهكشان‌ها مورد استفاده انسان‌ها قرار گرفته است .\r\nو نيز لازم به ذكر است تسخيرى كه در آيات متعدّد قرآن ذكر شده است دو گونه است :\r\nيكى كه مجرد مورد استفاده ما قرار گيرد ؛ مانند تسخير شمس و قمر كه غالباً بدون عمل و زحمت ما قابل استفاده ما مى باشد . گاهى محتاج به عمل پيچيده و زحمت زياد و يا عمل ساده ما است . و در هر دو صورت تسخير صدق مىكند . والله الاعلم بكلامه و مراده .\r\n\r\nيك نواخت و يك سان بودن حال منكرين خدا\r\n  « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ ، وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما وَجَدْنا عَلَيْهِ آباءَنا . . . »   لقمان : 20 - 21 ؛ از مردم كسانى هستند كه درباره خدا بدون علم و دلايل عقلى و بدون هدايت و كتاب روشنگر مجادله ( باطل و بى خردانه ) مىكنند ، وقتى به آنان گفته مىشود از آنچه كه خدا نازل فرموده پيروى كنيد مىگويند بلكه از آنچه كه پدران ما بر آن بوده پيروى مىكنيم ! ! .\r\nمعناى آيه روشن است ؛ منكران خدا بدون براهين و دلايل عقلى و علمى و بدون هدايت و درك كتاب آسمانى ، درباره خداوند خالق به انكار و ترديد بر مى خيزند و به جاى پيروى از دستورات آسمانى از محيط خرافى و پوچ خود كه زاييده افكار پدران و نسل گذشته شان كه بى سواد و نادان تر بوده‌اند پيروى مىكنند ، در عمق بدبختى و فلاكت قرار دارند . آيه همه چيز را روشن بيان فرموده است . آنچه كه مايه تعجّب نگارنده است اين است كه منكرين خدا از زمان انبياى الهى تا عصر فعلى ما ( اواخر سال 1395 ش و سال 2017 ميلادى ) و ظاهراً تا آخر دنيا در مقام انكار و تردّد در وجود آفريدگار جهان داراى يك روش هستند ، از نظر علمى - علوم تجربى و انسانى - انسان هاى امروز به اندازه بسيارى از انسان‌هاى سواد و با سواد\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nقديم تفاوت پيدا كرده‌اند ؛ ولى در موضوع انكار خدا و صحبت هاى منكرين هيچ فرقى نكرده است .\r\n1 - وجود خدا محسوس نيست .\r\n2 - علل اشياء را تا حدى مىدانيم لازم نيست خالق آسمانى را بپذيريم .\r\n3 - وجود خدا براى ما ثابت نيست .\r\n4 - اگر ملائكه ها را مى فرستاد به خدا ايمان مىآورديم . و امثال اينها .\r\n5 - اگر خدا مى بود پدران ما به او ايمان مىآوردند و ما از پدران خود پيروى مىكنيم . ممكن است تعبيرات فوق فرق كند ، غالباً ماديين فهميده امروز وجود خدا را انكار نمىكنند ؛ چون آن را بى عقل و رسوا كننده مىدانند و تنها مىگويند علم - علوم تجربى منتهى به حس - وجود خدا را اثبات نكرده و تنها در محدوده شك و ندانستن صحبت مىكنند ، ولى ماديين كم سواد و بى تجربه وجود خدا را ( به گفته قرآن بدون دليل ! . و برهان انكار مىكنند .\r\nبه هر حال عقل وجود جهان و مخلوقات را بدون خالق ناممكن مىداند و علوم تجربى موجودات مادى جهان را به قانون استثناء ناپذير سببيت داراى علت و سبب مىدانند « 1 » .\r\nنظام كامل موجودات مادى وجود خالق با علم و قدرت و حكمت خداوند مسبب الاسباب ( سبب ساز ) را به طور قطعى خواهان است وتصادف ( وجود معلول بى سبب ) را مستحيل مىداند . بنابراين علم و عقل هر دو به وجود خالق آفريدگار ثابت مىشود .\r\n\r\n\r\n","description":"","footnote":"\r\n( 1 ) - بعضى از دانشمندان علوم تجربى مغرورانه و متكبّرانه مىگويند اگر هر چيز سبب بخواهد خالق جهان هم سبب مىخواهد ؛ ولى اين افراد به اين مطلب روشن متوجه نشده‌اند كه تجربه هر موجود مادى را نيازمند به سبب مىداند و قواعد فلسفه هر موجود ممكن الوجود را محتاج به سبب مىداند ؛ ولى خالق جهان نه مادى است و نه ممكن الوجود ؛ بلكه ضرورى الوجود است و بى نياز از سبب و او تنها سبب ساز و خالق است ( دقّت كنيد ) .\r\n","page_name":" 273 ","page_number":273},
  {"content":"\r\n\r\n\r\nلطيفه عجيبه\r\nاستاد ما رئيس حوزه علميه نجف اشرف حضرت آيت الله سيد محسن حكيم رحمه الله كتاب مهمى در فقه استدلالى نوشتند كه از هر جهت عالى بود كه 14 جزء مى باشد و اسم او را مستمسك مانده بود و مسايل كتاب عروة الوثقى مرحوم آيت الله سيد كاظم يزدى را شرح و مدارك مسايل را بيان داشته اند . مىگويند يكى از طلاب متوجه شده بود آيه 22 سوره لقمان مشتمل بر اسم اين عالم بزرگ است و هم مشتمل بر اسم كتاب عروة الوثقى متن مستمسك او ، كه بعداً اين آيه را بر روى جلد كتاب مذكور چاپ كردند  « وَ مَنْ يُسْلِمْ وَجْهَهُ إِلَى اللَّهِ وَ هُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى . . »  لقمان : 22 . « 1 » چه اتفاق عجيب و نادرى .\r\n\r\nاقرار كفّار به خالقيت خداوند\r\nاگر از كفّار سؤال كنى كى آسمان‌ها و زمين را آفريده حتماً مىگويند خدا ( رسول من ) تو خدا را حمد كن و اكثر آنان نمىدانند ( لقمان 25 ) . قبلًا نظير اين آيه را به دو گونه تفسير كرديم يكى اين‌كه مشركين مكّه بتها را عبادت مى كردند و شرك آنان در مقام پرستش بود و اما در مورد خالقيت و خلقت آسمان‌ها و زمين به خالق واحد قائل بودند . بلى در امور جزئى ؛ مانند شفاى مريضى و آمدن باران و مسائل جزئى ديگر ، بتهاى خود را در ايجاد آنها مؤثر مىدانستند .\r\n\r\nتحقيق در يك امر مهم\r\nطايفه سلفيه ادعا دارند مشركين قريش يا عرب ، مشرك در عبادت بوده‌اند نه در خالقيت خداوند و تمسك به آيه فوق و مثل او نموده اند ، سپس عبادت به غير معناى لغوى و شرعى\r\n\r\n\r\n","description":"","footnote":"\r\n( 1 ) - هر كس روى خود را به سوى خدا تسليم نمايد محققاً به عروة الوثقى - ريسمان محكم تر - تمسك نموده است . ( چنگ زده است ) .\r\n","page_name":" 274 ","page_number":274},
  {"content":"\r\n\r\nاو كه يك معناى اختراعى خود شان هستند تفسير نموده اند . پس سلفيان - كه در چند كشور اسلامى به نام وهابى ها مشهور شده‌اند - دو اشتباه علمى بزرگى نموده اند سپس به غلط و اشتباه و يا به عمد و . . . همه مسلمان سنى و شيعه كه دو اشتباه آنان را نپذيرفته اند تكفير كرده‌اند كه از بدترين گناهان كبيره است و بعد در مقام عمل از اول حكومت سعودى كه به كمك خارجيها و آنان به وجود آمده بود تا امروز هزاران مسلمان و مؤمن را به بهانه كفر ، در كشور هاى اسلامى كشتند . انا لله و انا اليه راجعون . در اين جا حرف منطقى ما اين است كه شركت در عبوديت معلول شرك در خالقيت است و ممكن نيست كه انسان هاى عاقل بتها و يا موجودات ديگر را بدون توقع فايده و يا دفع ضرر بپرستند اين موضوع بسيار روشن است . بلى مشركين مىدانستند خلقت آسمان‌ها و زمين از عهده قدرت بتها و يا انسان‌ها و جن بيرون است اما كمك كردن بتها در مسايل جزئى ؛ مانند زيادتى رزق و شفاء مرض و حامله شدن و بودن حمل پسر و آمدن باران و پيروزى بر دشمن ، به تعظيم و كرنش و سؤال و تقديم نذورات براى شركا معمول بوده و عقل و عادت بر آن شاهد است . در قرآن مى خوانيم :  « وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ »  يس : 74 ؛ و نيز :  « إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ قالَ إِنِّي أُشْهِدُ اللَّهَ وَ اشْهَدُوا أَنِّي بَرِيءٌ مِمَّا تُشْرِكُونَ  هود : 54 ؛ بلى مشركين هم يارى شركاء را توقع داشته اند و هم ضرر به دشمنان و حتى انبياء را پس آنان در فاعليت نيز مشرك بوده‌اند .\r\nتفسير ديگر اين بود كه اگر از كفّار سؤال كنى كه كى آسمان ها و زمين را آفريده به فكر فطرت خود خواهد گفت خدا ، يعنى معرفت به خالق جهان . فطرى آدمى است و شرك از تلقين محيط فاسد است . و مراد به ذيل آيه ( و اكثر آنان نمىدانند ) اين است كه اكثر مشركين نمىدانند كه بتهاى بى جان نماد ملائكه نيستند و نه ملائكه دختران خداوند و مستحق عبادت مى باشند ؛ بلكه تنها خداوند مستحق عبادت است و در قيامت عبادت كنندگان غير خدا به دوزخ مى روند . والله عالم .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nتنبيه آيه 26 سوره لقمان بر غير متناهى بودن مخلوقات خدا در جانب مستقبل و آينده دلالت دارد خلاصه آيه اين است كه اگر درختان زمين قلم شدند و درياهاى كره زمين بعلاوه هفت دريا مداد شدند كلمات خدا ( مخلوقات خدا ) تمام نمىشود .\r\n\r\nيك نكته دقيق در مورد قيامت\r\n « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ إِنَّ اللَّهَ سَمِيعٌ بَصِيرٌ »  لقمان : 28 ؛ آفريدن شما انسان‌ها ( در اين جهان ) و بر انگيختن شما ( در قيامت ) به جز آفريدن يك فرد بيش نيست . بلى خداوند قديم عالم و قدير كه لايتناهى است چنين است كه خلقت و بعثت همه انسان‌ها براى او به منزله آفريدن و بر انگيختن يك فرد است ! چه عظمت بى پايان ! .\r\n\r\nدوران زمين بر مدار خورشيد\r\n « أَ لَمْ تَرَ أَنَّ اللَّهَ يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي إِلى أَجَلٍ مُسَمًّى . . »  لقمان : 29 ؛ آيا نمى بينى كه خداوند شب را در روز و روز را در شب داخل مىكند و خورشيد و ماه را مسخّر نموده است و هر كدام تا سر آمد معين خود جريان دارد .\r\n\r\nسه مطلب به نظر من در اين آيه وجود دارد\r\nاول : ادخال شب در روز و ادخال روز در شب البته معناى ادخال ؛ دخول اول زمان شب در اول زمان روز نيست يا يك زمان معين هم تاريك و روشن باشد و هم روز باشد و هم شب ؛ بلكه مراد اين است كه جزئى از زمين كه بران شب سايه افكنده بود ، خداوند آن سايه را در مكان جزء ديگرى از زمين كه نور نهار آن را روشن ساخته است داخل مىكند ، ادخال تدريجى است و به اين ترتيب در 24 ساعت كره زمين يك بار روشن مىشود ( و شب و روز پيدا مىكند ) و اين آيه حركت وضعى زمين را بر محور خودش بيان مىدارد ، كه در زمان نزول قرآن و قرنها بعد كسى آن را نمى دانست و اين مطلب از معجزات علمى قرآن است و به\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاين ترتيب كروى بودن زمين از اين آيه و ساير آيات مشابه نيز استفاده مىشود . بعضى از اين دخول تدريجى شب در روز و روز در شب ، كوتاه شدن روز و شب در طول سال را استفاده كرده كه فصول چهارگانه سال از آن ظاهر مىشود « 1 » .\r\nدوم خورشيد و ماه براى انتفاع ( نفع بردن ما ) « 2 » مسخّر است ، سبب آفرينش اين دو كره بزرگ نورى و كره كوچك مستنير براى هر چه كه بوده و ما نمىدانيم ؛ ولى مسخّر ما هستند كه ما از آن دو خصوصاً از خورشيد استفاده‌ى زياد مى بريم .\r\nسوم شمس و خورشيد براى هميشه آفريده نشده ؛ بلكه از خود مدت معينى دارند ، و سپس برچيده مىشوند  « وَ جُمِعَ الشَّمْسُ وَ الْقَمَرُ »  القيامة : 9 ؛   « إِذَا الشَّمْسُ كُوِّرَتْ »   التكوير : 1 ؛ بلكه مهم تر و عجيب كه ستارگان هم بى فروغ مىشوند  « وَ إِذَا النُّجُومُ انْكَدَرَتْ »  التكوير : 2 ؛ تا وقتى كه اراده پروردگار ازلى و ابدى بر ايجاد مجدد آسمان‌ها و ستارگان و سيارات تعلّق گيرد .\r\n\r\nپنج چيز مخصوص\r\n « إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ »  لقمان : 34 ؛ علم قيامت نزد خداوند است و ( خداوند ) باران را نازل مىكند ، و ( خدا ) مىداند آنچه را كه در رحم هاى زنان هست و هيچ كس نمى داند كه فردا چه كار مىكند و كسى نمى داند در كدام زمين مى ميرد .\r\n1 - شكى نيست كه زمان وقوع قيامت را جز خدا كسى نمى داند و در چند آيه بر اين\r\n\r\n\r\n","description":"","footnote":"\r\n( 1 ) - البته نقطه حقيقى قطب جنوب و قطب شمال كه شش ماه شب و شش ماه روز است و نيز خط دقيق استوا كه در تمام سال ، يك سان است و فصول چهارگانه ندارد استثناء است .\r\n( 2 ) - احتمالًا بسيارى از حيوانات نيز از شب و روز استفاده مى برند ولى در اين‌كه شب و روز براى جن و ملائكه تفاوتى دارند يانه ما چيزى نمىدانيم . والله العالم .\r\n","page_name":" 277 ","page_number":277},
  {"content":"\r\n\r\nموضوع تأكيد شده حتى پيامبر اسلام ( ص ) كه بالاترين فرد انسان است نيز آن را نمى داند . ولى انسان بسيارى از چيزهاى ديگر را نيز نمى داند ؛ مانند وزن همه كهكشان‌ها و عدد آن‌ها و مساحت آسمان‌ها و تعداد دقيق مورچه گان و خاطرات روزانه انسان‌ها و حيوانات و تعداد برگهاى درختان زمين و هزاران مورد ديگر را و ذكر قيامت ، تنها براى اهميت منحصر به فرد او براى انسان است .\r\n2 - خدا آنچه را كه در ارحام زنان است مىداند ، مدلول آيه قطعى است و امروز علم طب نيز خيلى چيزها را در مورد جنين مىداند مانند پسر بودن و دختر بودن ان و مانند مريض بودن به بعضى از امراض و اين علم بشرى مستند به اسباب آن هيچ منافاتى با آيه مباركه ندارد ، در آيه حصرى وجود ندارد كه علم آن را از غير خدا سلب كند . خدا همه چيز را از ازل تا به ابد مىداند و اختصاص اين فرد به ذكر باز براى توجه انسان است كه همه چيز او به خدا معلوم است او بايد همه چيز را از خداوند بطلبد . والله العالم .\r\n3 - كسى نمى داند كه فردا چه كارى مىكند ، اين مطلب قابل ترديد نيست ، همه مىدانند كه علم به غيب ندارد و به عبارت ديگر وقتى كسى نداند امشب زنده مىماند ، نمى داند فردا چه كسب مىكند . بلى برنامه ريزى براى كارهاى فردا يا چند سال بعدى خود را تنها در ذهن خود تصوّر مىكند و يا در دفتر ياد داشت خود ثبت مىكند ولى نمى داند كه حتى ساعتى بعد چه كارى از او سر مى زند بنده تدبير دارد و خداوند تقدير ! .\r\n4 - و كسى نمى داند كه به كدام زمينى مى ميرد . اين موضوع نيز روشن است مع الوصف جمعى مطمئن مىشوند كه به خاطر شدت پيرى و مريضى در مسكن فعلى خود مى ميرد و يا محكوم به اعدام شده و دو سه روز بعد او در محل معين اعدام مىشود و اين موارد از اطلاق آيه انصراف دارد . مع الوصف اطمينان او با دقّت اندكى از هر جهت فعلى نيست هرچند به خدا معتقد نباشد ؛ زيرا اطمينان او معلق بر بقاى شرايط و ظروف فعلى است و چنانچه اين\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nظروف ناگهان تغيير كند اطمينان او از بين مىرود . البته به نظر ناقص ما ندانستن زمان دقيق موت عام تر و شديدتر از ندانستن زمين مردن است كه آيه آن را بيان نفرموده است . والله العالم بحكمة ذلك .\r\n5 - نزول باران از جانب خداوند است ، خيلى روشن است و امروز خيلى ها از روى اساب مىدانند فلانى روز - هرچند ساعت آن معلوم نباشد - باران مىشود . و آيه هم نگفته كه كسى به آن علم پيدا نمىتواند ذكر باران كه مثل باد و ابر و حرارت و برودت و همه حوادث زمين و كهكشان و وجود همه جهان وسيع ما از ايجاد و تقدير خالق جهان است كه مكرراً در قرآن بيان شده ، در اين آيه براى نگارنده كم علم معلوم نشد ، مگر اين‌كه براى ترغيب مردم به دعا باشد كه در موارد قحطى آب به خالق و منزل باران توجه كنند خالق حكيمى كه از آب شور چه آب شيرين مىسازد و به ما مىرساند .\r\nرواياتى زيادى كه دلالت بر عدم علم به امور پنجگانه براى غير خدا دارد و در بعضى از آن‌ها اين پنج موضوع به مفاتيح غيب ناميده شده ، اسناد آن‌ها معتبر نيست و ارزش علمى ندارد . ، و فاقد حجيت هستند .\r\n\r\nتفسير سوره سجده يا الم سجده « 1 »\r\n « لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ لَعَلَّهُمْ يَهْتَدُونَ  السجدة : 3 ؛ و در سوره يس همين مضمون به عبارت ديگر آمده است . آيا مراد از اين قوم ، قريش است يا مردم مكّه و مدينه بايد بگوييم والله العالم . ولى معلوم است مراد همه امت او نيست زيرا پيش از آن حضرت بر مردم زيادى از سر زمين هاى امت آن حضرت انبياء گرامى ( ع ) ارسال شده بودند . والله العالم .\r\n\r\n\r\n","description":"","footnote":"\r\n( 1 ) - اين سوره مكى و داراى 30 آيه است و بعضى سه آيه ( 18 - 20 ) آن را مدنى دانسته اند .\r\n","page_name":" 279 ","page_number":279},
  {"content":"\r\n\r\n\r\nقومى كه سابق نذير نداشته اند\r\nتا بترسانى مردمانى را كه پيش از تو براى آنان بيم دهنده اى نيامده بود ممكن است بگوييم اين آيه با آيه :  « وَ إِنْ مِنْ أُمَّةٍ إِلَّا خَلا فِيها نَذِيرٌ »  فاطر : 24 ؛ و آيه  « وَ لِكُلِّ أُمَّةٍ رَسُولٌ )  منافات دارد ؛ ولى كم ترين جوابى كه براى رفع منافات بدهيم تخصيص اين دو آيه به آيه اول است . بلى اين سؤال پيش مى آيد كه چرا خداوند براى اتمام حجت بر عاصيان بالقوه و تكامل مطيعان بالقوهء آنان حجتى نفرستاد ؟ بلكه نفرستادن نذير با علت غايى خلقت منافات دارد .   « وَ لا يَزالُونَ مُخْتَلِفِينَ ، إِلَّا مَنْ رَحِمَ رَبُّكَ وَ لِذلِكَ خَلَقَهُمْ »   هود : 118 و 119 ؛ مگر اين‌كه اين رحمت رحمت رحمانى تكوينى باشد . ولى مشكل است .\r\nجواب اين سؤال براى مشهور دانشمندانى كه عبادت را علت غايى اولى انسان مىدانند ، سنگين خواهد بود ولى براى مؤلف سهل است ؛ چون قبلًا گفتم عبادت غايت ثانوى است نه غايت اولى . ( دقّت شود ) قابل ذكر است كه حضرت اسماعيل در مكّه بوده و مسلماً نذير و نبى بوده ؛ ولى پس از فوت ايشان از نگاه تاريخ ثابت نيست كه اين دو شهر يا قوم قريش نذير و نبى داشته بوده باشند . و اين هم ثابت نيست كه مشمول انذار و هدايت انبياى بنى اسرائيل بوده باشند ؛ بلكه مشمول رسالت و ولايت عزمى ابراهيم و عيسى عليهماالسلام زيرا دليلى نداريم كه انبياء اولوالعزم بر همه بشر مبعوث شده باشند . بعلاوه اگر رسولى در نقطه ديگرى از زمين رسالت او شامل مكّه و مدينه و يا عربستان مى شد حتماً در منابع دينى يا تاريخى از آن ذكرى به عمل مى آمد كه حد اقل اينجانب از آن بى خبر است .\r\n\r\nخلقت آسمان‌ها و زمين در شش روز\r\n « اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ . . »  السجدة : 4 ؛ در روضه كافى به سند معتبر نام هاى اين شش روز از يكشنبه تا روز جمعه نقل شده است و علم اين حديث بايد به گوينده اش ارجاع داده شود ؛ چون قبل از خلق آسمان‌ها و زمين شب و روزى وجود نداشته . و لذا جمعى شش روز را به شش دوره تأويل برده اند . والله العالم .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nروز هزار سال\r\n « يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ »  السجدة : 5 ؛ خداوند امور را از آسمان تا زمين تدبير مىكند سپس ( اين امور ) از زمين در روزى كه هزار سال ( از سال هاى شمردنى شما ) به سوى آسمان يا به سوى الله بلند مىرود .\r\nممكن است كه آيه طول روز قيامت را به هزار سال بيان كند . والله العالم . و أما آيه :  « تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »  المعارج : 4 ؛ كه از روز ( دوره ) پنجاه هزار سال ياد مىكند ، ربطى به آيه فوق ندارد و نه به پنجاه موقف قيامت كه به دليل معتبرى هم ثابت نشده « 1 » آيه براى ما از متشابهاتى است كه معناى آن را نمىدانيم و خدا به كلام خود دانا است و علمى كه به ما داده شده بسيار كم است . من نمىدانم كه اگر خداوند به فضل خود ما را به بهشت ببرد چند در صد علوم ما در توحيد و معارف صفات و افعال الهى و حقايق كائنات اضافه خواهد شد ؟ ! و در اين صورت اين اضافه در متن زندگانى بهشتى ما آيا تدريجاً اضافه خواهد شد يا يك مرتبه اضافه مىشود . به هر حال چند در صد برابر معلومات قليل و ناچيز فعلى ما خواهد بود ؟ دريغ و درد كه جاهل به حال خويشتنيم !\r\n\r\nجمال و كمال كائنات\r\n « الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ »  السجدة : 7 ؛ داناى به غيب و\r\n\r\n\r\n","description":"","footnote":"\r\n( 1 ) - يعنى نه دليل معتبرى از قرآن و سنت بر پنجاه موقف قيامت وجود دارد و نه دليل معتبرى بر تفسير آيه به آن . و قول اين عده از مفسرين تخرص در تخرص است . بلكه توقف مؤمنين در پنجاه موقف كه هر موقف آن هزار سال زمان ببرد اگر مقطوع البطلان نباشد بسيار بعيد است ؛ زيرا از بعضى آيات فهميده مىشود كفّار مستقيماً با سؤال مختصرى در راه به دوزخ معطل مىشوند و بعد به آتش ريخته مىشوند . فضل و رحمت خدا بر مؤمنين به او چنين مناسبتى را ندارد . كه در برابر پنجاه سال عمر دنيا پنجاه هزار سال حساب بدهد ؛ بلكه اگر روز هزار ساله يا موقف هزار ساله را براى هر فرد ، فرض نكنيم و براى همه نوع بشر فرض كنيم بازهم با سرعت حساب خدا منافات دارد . به هر حال آيه را در لست متشابهات بگذاريم و علم آن را به خدا حواله دهيم .\r\n","page_name":" 281 ","page_number":281},
  {"content":"\r\n\r\nشهادت « 1 » هرچيز را كه آفريده نيكو آفريده است نظر انسان كه هم عقل دارد و هم عواطف و احساسات گاهى از زاويه عقل و گاهى از گوشه احساسات و عواطف است .\r\nاز نظر دوم انسان متفكّر ، حيران است ماهانه هزاران كشته و مجروح مىشوند و انسان‌ها در دريدن و زخمى كردن و ستمهاى رنگارنگ بر افراد هم نوع خود ، از هر گرگ و پلنگ گرگ تر و وحشى تر هستند .\r\nاكثر افراد انسان بى دين ، فاسد و ظالم و يا گرفتار درد و مرض و ظلم ديگران است تا جايى كه يك شاعر بى دين مىگويد :\r\n خلقت من در جهان يك وصله ناجور بود * من كه خود راضى به اين خلقت نبودم زور بود ؟ !\r\nخلق از من در عذاب و من خود از اخلاق خويش * از عذاب خلق و من يارب چه ات منظور بود ؟ \r\nولى از نظر عقل سالم ، انسان براى تكامل آفريده شده و بايد در كوره داغ مصايب و وسوسه شيطان و نفس أمّاره پخته شود تا به سعادت ابدى برسد مصايب زندگانى كه با صبر اخلاقى همراه باشد تكامل نفس را در پى دارد . خلقت خداى عالم و قادر و حكيم بدون مزاحم همه جهان را به نحو اتم و اكمل آفريده است .\r\n به جهان خرّم از آنم كه جهان خرّم از اوست * عاشقم بر همه عالم كه همه عالم از اوست \r\n نه فلك راست مسلم نه ملك را حاصل \r\n\r\n\r\n","description":"","footnote":"\r\n( 1 ) - غيب و شهادت به لحاظ حال ما است كه مقدارى ازمدركات را به يكى از حواس خود درك مىكنيم و بقيه از مشاعر ما غايب است ولى نسبت به علم خداوند همه مشهود است و غيبى وجود ندارد و معقول هم نيست .\r\n","page_name":" 282 ","page_number":282},
  {"content":"\r\n\r\n آنچه در سر سويداى بنى آدم از اوست \r\n به حلاوت بخورم زهر كه شاهد ساقيست * به ارادت بكشم درد كه درمانم از اوست\r\nپادشاهى و گدايى برِ ما يك سان است * كه در اين در همه را پشت عبادت خم از اوست \r\n. به نظر موحد همه چيز در جاى خود قرار گرفته است و خوب ، چون علت العلل همه كهكشان‌ها و موجودات عاقل و غير عاقل اراده واجب الوجود است كه تابع علم و قدرت و حكمت بى پايان اوست . پرتو جلوه ساقى است كه در جام افتاده .  « صُنْعَ اللَّهِ الَّذِي أَتْقَنَ كُلَّ شَيْءٍ » \r\n\r\nدميدن روح در بدن\r\n « ثُمَّ سَوَّاهُ وَ نَفَخَ فِيهِ مِنْ رُوحِهِ »  السجدة : 9 ؛ سپس ( بدن آدم را ) برابر ( و كامل ) نمود و از روح خود در آن دميده است بسيارى از مردم كم سواد در فهم اين آيه از دو جهت اشتباه مىكنند :\r\n1 - مىگويند روح در بدن آدم دميده شده پس روح ما در بدن ما مى باشد يا در سر و يا در سينه و يا در دل ! و تصوّر آنان از روح اين است كه جسم لطيفى است ؛ مانند ساير اجزاى بدن .\r\n2 - مىگويند روح خدا در بدن آدم دميده شده ، سپس سؤال مىكنند ؛ يعنى چه كه روح خدا در بدن ما است ؟ چرا خداوند روح خود را در بدن ما گذاشته ؟ خدا چند روح دارد ؟ آيا روح خدا معصيت مىكند ؟ آيا روح خدا به دوزخ عذاب مىشود بسيارى از اهل علم كم سواد خود حيرانند تا چه رسد كه مردم ديگر را از اين اشتباهات بيرون آورند ! .\r\nجواب اشتباه اول اين است كه قرآن مجيد نفرموده است روح را در بدن آدم دميدم ؛ بلكه\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمىفرمايد : از روح خود ، در بدن او دميدم كلمه ( من ) در آيه مباركه به معناى ( از ) است ؛ يعنى از روح ( چيزى را ) « 1 » در بدن او دميده است روح منشأ دميدن است مثل اين گفته شود از زمين به شما روزى داده است روزى غير از زمين است و چيزى كه از روح در بدن آدم و ساير انسان از سر تا كف پاه دميده شده در قرآن ذكر نشده ، به نظر من حيات ( زندگى ) است كه از تعلّق روح به بدن در بدن مىرود . و به عبارت مختصر حيات منفوخ است و روح منفوخ منه ، دليل من بر اين ادعا آيات زياد قرآن است كه مىگويند خداوند شما را زنده نموده است .\r\nجواب اشتباه دوم اين است كه خداوند بسيط و بدون جزء است روح جزء وجود خدا نيست ما در استعمالات روزانه خود مىگوييم اين نوشته من است ؛ يعنى نوشته دست من است ؛ يعنى از حركت دست من پيدا شده نه اين‌كه از داخل دست من بيرون شده . قرآن مىفرمايد روح خدا ؛ يعنى روح يا ارواحى كه به اراده خدا پيدا شده نه اين‌كه از وجود خدا بيرون آمده باشد . البته همه چيز موجود از اراده خدا صادر شده ؛ ولى اضافه روح به خدا اضافه تشريفى است كه به روح شرافت مىدهد « 2 » و همه مىدانند كه روح آدم و بقيه انسان‌ها استعداد زيادى دارند كه خداوند به آنها داده است . اميد است كه مطلب براى همه خواننده ها روشن شده باشد .\r\n\r\nفاعل قبض روح كيست ؟\r\nقرآن در آيهء ( 11 سجده ) گرفتن روح انسان را به فرشتهء مرگ ( ملك الموت ) نسبت مىدهد ، ولى در جاى ديگر به ملائكه ( نحل 28 ) و در جاى سوم ( زمر 48 ) به خداوند نسبت\r\n\r\n\r\n","description":"","footnote":"\r\n( 1 ) - چون كلمه من نشؤيه است لذا بايد كلمه چيزىكه منفوخ است در تقدير گرفته شود .\r\n( 2 ) - مانند عبدى ، بيت الله ، عبدالله : خانه من ، خانه‌ى خدا ، بنده‌ى خدا كه براى شرافت بنده و كعبه است .\r\n","page_name":" 284 ","page_number":284},
  {"content":"\r\n\r\nمىدهد و اين نسبت از قبيل نسبت معلول و مسبّب به سبب مباشر و سبب متوسّط و سبب بعيد است . ؛ يعنى ملائكه مأمورين به قبض ارواح ، روح انسان را به دستور ملك الموت كه از جانب خداوند فرمانده آن فرشته ها است مى گيرند ؛ مانند اين‌كه فردى به شخص ديگر دستور ميدهد كاغذ را بين آتش بياندازد ، اگر بگويى آتش كاغذ را سوخت ؛ مانند اين است كه بگوييم كه كاغذ را آن‌كه در آتش انداخت ، سوزاند و مانند اين‌كه گفته شود فرد آمر آن را سوزاند ، هر سه تعبير درست است . و اين صحت نسبت يك قاعده كلى است كه در خيلى از موارد حيرت را بر طرف مىكند . بلى يك موجود يا حادثه اگر ده سبب داشته باشد نسبت آن معلول به هر كدام اسباب ده گانه صحيح است .\r\n\r\nتفسيرسوره احزاب « 1 »\r\n\r\n. قاعده‌ى كليه نفى خطأ\r\n « وَ لَيْسَ عَلَيْكُمْ جُناحٌ فِيما أَخْطَأْتُمْ بِهِ وَ لكِنْ ما تَعَمَّدَتْ قُلُوبُكُمْ وَ كانَ اللَّهُ غَفُوراً رَحِيماً  الأحزاب : 5 .\r\n\r\nدر كلمات قرآنى دو قاعده كلى وجود دارد :\r\nاول معصيت و مخالفت خطايى عقاب ندارد و اما آثار وضعى آن لازم الاجراء است ؛ مانند قضاء و اعاده در مواردى و مانند ضمان اموال مردم كه سهواً و جهلًا و خطاءً تلف كرده باشد و تفصيل آن در فقه مذكور است .\r\nدوم معصيت عمدى بعلاوه آثار وضعى استحقاق عقاب متعمد را نيز در پى دارد و موجب\r\n\r\n\r\n","description":"","footnote":"\r\n( 1 ) - اين سوره مدنى و داراى 73 آيه است و از جنگ احزاب ( خندق ) صحبت كرده و لذا سوره به نام جنگ مذكور مسمّى شده است .\r\nگفته شده اين سوره داراى 1288 واژه و 5896 حرف بوده و در سال 6 هجرى نازل شده است\r\n","page_name":" 285 ","page_number":285},
  {"content":"\r\n\r\nفسق او در اكثر موارد مىشود .\r\n\r\nنسخ جواز نسبت پسران به پدر خوانده‌ها\r\n « ادْعُوهُمْ لِآبائِهِمْ . . .   وَ لكِنْ ما تَعَمَّدَتْ قُلُوبُكُمْ وَ كانَ اللَّهُ غَفُوراً رَحِيماً »  الأحزاب : 5 ؛ بعيد نيست آيه دلالت بر حرمت تعمّد نام بردن پسران به غير پدران شان دلالت كند .\r\nموقعيت پيامبر ( ص )\r\n « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ . . . »  الأحزاب : 6 ؛ پيامبر به مؤمنان سزاوار تر از جان‌هاى آنان مىباشد ، همسران او ( به منزله ) مادران مؤمنان هستند .\r\nمعناى جملهء اول خيلى دقّت را مى طلبد ، چنين مقامى جز ، حضرت پيامبر ( ص ) كسى ديگرى تا هنوز ديده نشده است كه بر مردم لازم باشد او را بر جان خود مقدّم بدارند .\r\nممكن است بر اين موضوع فروع زيادى مترتّب گردد وحالى كه چون آن حضرت حيات ندارد تفصيل و تطبيق آن فروع اثر عملى ندارد .\r\nجملهء دوم اثر فقهى و حقوقى نداشته و تنها اثر اخلاقى دارد كه مسلمانان آن را تا امروز مراعات مىكنند و همسران گرامى آن حضرت را أمّهات المؤمنين مىنامند و ما بايد آنان را احترام نماييم ، و مقام آنان را گرامى داريم . و تزويج آنان پس از وفات حضرت خاتم النبيين ( ص ) براى مردان كه صريحاً در قرآن مجيد حرام شده ربطى به اين آيه ندارد ؛ بلكه از آيه 53 اين سوره ثابت مىشود  « وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً . . »  الأحزاب : 53 ؛\r\n\r\nأنبياء اولوالعزم سلام الله عليهم\r\n « وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ وَ أَخَذْنا مِنْهُمْ مِيثاقاً غَلِيظاً »  الأحزاب : 7 ؛ و هنگامىكه از أنبياء پيمان محكمى گرفتيم و نيز از تو و از نوح و ابراهيم و موسى و عيسى پسر مريم پيمان محكم و سختى از اينان گرفتيم .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nآيه دلالت دارد كه اين پنج تن از ساير أنبياء مقام برترى دارند ، اوّلًا كه نام آنان برده شده كه تخصيص بعد از تعميم است و ثانياً پيمان اينان غليظ تر و سخت تر از پيمان محكم ساير أنبياء است ، پس مسئوليت آنان بالاتر از مسئوليت ساير أنبياء بزرگوار است و در نتيجه مقام شان هم ظاهراً بالاتر است .\r\n « شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ  الشورى : 13 ؛ براى شما ( مسلمانان ) تشريع كرديم آنچه را كه به نوح سفارش ( و وصيت ) نموديم و آنچه را كه به سوى تو وحى كرديم و آنچه را كه به ابراهيم و موسى و عيسى سفارش و وصيت كرديم ، اين‌كه دين را بر پا داريد و در آن پراكنده نشويد بر مشركين ، بزرگ ( و سنگين ) است آنچه كه آنان را به سوى آن مىخوانيد .\r\nاز اين آيه اوّلًا به دست مىآيد كه : اديان نازله بر نوح و ابراهيم و موسى و عيسى حد اقل در تعدادى از فروعات متغاير بوده و امتيازاتى باهم داشته‌اند كه اقتضاء اختلاف طبع بشرى و شرايط زندگانى محيط هاى مختلف امت‌هاى آنان بوده است .\r\nو ثانياً مراد از تفرق مسلمانان در دين اسلام ظاهراً اين است كه از سليقه و نادانى خود بدعت هايى را اختراع نكنند تا از هم بحاطر آن‌ها در دين واحد پراكنده شوند ؛ مثلًا در اصول دين و اخلاق آن و ضروريات و مسلّمات آن با هم همكارى كنند و برادر باشند . والله العالم .\r\nو ثالثاً در دين اسلام دينهاى چهارگانه ديگر نيز با آنچه كه در اسلام وحى شده يك‌جا شده ؛ يعنى دين اسلام مركّب از دستورات جديد و دستورات چهاردين ديگر است و مىشود از همه اديان گذشته مقدارى از هر كدام جزو دين اسلام شده باشد نه همه‌ى آن‌ها و اين به جهت كلمه « ما » موصوله عربى كه ممكن است معناى « همه » باشد و ممكن است مراد « مقدارى » باشد . والله اعلم .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nولى قدر متيقّن اصول همه دين‌هاى آسمانى يكى بوده است ؛ مانند ايمان به خداوند و صفات ثبوتيه و سلبيه و صفات فعليه او ( مانند عدالت و رحمت و غضب و ساير افعال او ) و معاد ( ميدان حساب ، دوزخ و بهشت‌ها ) و نبوّت‌ها و شرايع مشترك ؛ مانند نماز ، زكات ، روزه و غيره و قتل نفس و شراب و زنا و ظلم و ساير كباير مشتركه .\r\nبلى در اشخاص انبياء اختلاف بوده ، ممكن است ايمان به انبياى گذشته همان گونه كه در اسلام واجب بوده در دين هاى ديگر نيز لازم بوده . و اين‌كه آيا بر مردم گذشته ايمان به انبياى آينده واجب بوده يا نه بايد گفت : والله العالم .\r\nرابعاً از آنچه كه در اسلام جديداً نازل شده در اين آيه به إيحاء ( وحى كردن ) تعبير شده و آنچه كه از اديان ديگر در دين اسلام ننام برده شده به كلمه ( توصيه و سفارش كردن ) تعبير گرديده كه سبب آن را نگارنده كم علم نفهميده است و وجوهى در فرق دو مفهوم گفته شده مجرّد احتمالات و يا خيالات است و خداوند دانا است .\r\nو خامساً در آيه از شرايع پنجگانه همان پنج تن مقدس و بزرگوار صحبت به ميان آمده كه از اهمّيت به آن‌ها حكايت دارد كه كاشف از مقام رسولان آنان مىباشد .\r\nاز مجموع اين دو آيه اين گمانه زنى پيدا مىشود كه همين پنج تن از انبياء اولى العزم هستند  « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَ لا تَسْتَعْجِلْ لَهُمْ . . . »  الأحقاف : 35 ؛\r\nدر صحيح ابن ابى يعفور قال سمعتُ ابا عبدالله ( ع ) يقول : سادة النبيين . . . امام صادق فرمود سرداران انبياء و مرسلين پنج تن هستند و اينان اولوالعزم از رسولان مىباشند و بر آنان آسياب نبوّت مىچرخد . نوح ، ابراهيم ، موسى ، عيسى و محمد صلى الله عليه و عليهم « 1 »\r\n\r\n\r\n","description":"","footnote":"\r\n( 1 ) - كافى ج 1 / 175 ، و معجم الاحاديث المعتبره ، ج 1 / 350 .\r\n","page_name":" 288 ","page_number":288},
  {"content":"\r\n\r\nو معتبره على بن الحسن فضّال از امام رضا نيز بر آن دلالت دارد با شرح بيشتر « 1 » و در اين حديث دوم آمده است كه : اينان به اين سبب اولى العزم ناميده شده‌اند كه صاحبان عزائم و شريعت بوده‌اند ، چون هر نبى كه بعد از نوح آمده بر شريعت و راه او رفته و پيرو كتاب او بوده تا ابراهيم خليل آمده است و هر نبى كه در ايام او و يا بعد از او آمده ، بر شريعت و راه ( منهاج ) او بوده و پيرو كتاب او ، تا زمان موسى . و هر نبى كه در زمان موسى و بعد از او آمده بر شريعت و منهاج او و پيرو كتاب او بوده تا روزگار عيسى و هر نبى كه در زمان عيسى و يا بعد از او آمده بر منهاج و شريعت او و تابع كتاب او بوده تا زمان نبىى ما محمد ( ص ) پس اين پنج تن صاحبان عزم بوده و برتر از همه انبياء و رسولان بوده‌اند و شريعت محمد صلى الله عليه و آله تا روز قيامت نسخ نمىشود و پيامبرى بعد از او نمىآيد .\r\nبنابراين اين پنج تن بزرگوار صاحب شريعت و صاحب كتاب بوده‌اند . والله العالم .\r\n « لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ . . . »  المائدة : 48 ؛ براى هر يك از شما شريعتى و راهى قرار داديم ظاهراً مراد يهوديها و نصرانيها و مسلمانان است نه ساير امت‌هاى انبياء ( ع ) تا معنى اين مىشود كه هر نبى صاحب شريعتى بوده باشد ، و اگر خدا مى خواست شما ( سه أمّت فوق ) را يك أمّت قرار مى داد ، ليكن ( اين تعدّد و سه أمّتى ) براى آزمايش شما در آنچه ( يعنى شريعتهاى جداگانه ) به شما داده شده بود ، مىباشد پس سبقت بگيريد به سوى خيرات .\r\nالبته كه نگارنده ذيل آيه شريفه را از كم علمى خود نفهميده است كه آزمايش سبب تعدّد اديان شده و هر سه دسته در عرض واحد امر به سبقت گيرى به سوى خيرات شده‌اند مگر گفته شود خطاب به استباقه مخصوص به مسلمانان باشد كه سؤال اول تنها جواب طلب است .\r\n\r\n\r\n","description":"","footnote":"\r\n( 1 ) - معجم الاحاديث المعتبره ، نفس المصدر و بحارالانوار ج 11 / 35 . به نقل از عيون الاخبار .\r\n","page_name":" 289 ","page_number":289},
  {"content":"\r\n\r\nبه هرحال از قرآن براى غير از پنج رسول مكرّم ياد شده شريعتى براى انبياى ديگر ثابت نشده است ؛ بلى انبياى ديگر بينات ( معجزات ) داشته‌اند كه مكرّرا در آيات قرآنى آمده است . ولى ظاهراً جمعى از انبياء كتاب داشته‌اند مثلًا در سوره انعام بعد از اين‌كه نام ابراهيم و اسحاق و يعقوب و نوح و داود و سليمان و ايوب و يوسف و لوط را ذكر مىكند در آيه 88 مىفرمايد :  « أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ . . . »  الأنعام : 89 ؛ ظاهر آيه اين است كه همه نامبردگان داراى كتاب بوده‌اند . و قال تعالى :  « يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا »  مريم : 12 ؛ و قوله تعالى :  « جاءَتْهُمْ رُسُلُهُمْ بِالْبَيِّناتِ وَ بِالزُّبُرِ وَ بِالْكِتابِ الْمُنِيرِ »  فاطر : 25 ؛\r\n\r\nجنگ احزاب\r\nجنگ با بنى قريظه در سال پنجم هجرى و اخراج نهايى يهوديها از مدينه\r\nدر 19 آيه از آيه 9 تا آيهء 27 سوره مباركه احزاب ، جنگ احزاب ( خندق ) و جنگ بنى قريظه ذكر شده است . در اطراف مدينه از ايام پيش سه دسته يهوديان به نام هاى بنى نضير و بنى قينقاع و بنى قريظه وجود داشتند ، اجداد اينان از جاهاى ديگر آمده بودند كه بر اساس پيشگوييهاى يهود ، پيامبرى از جانب خدا در نزديكى هاى اين سرزمين مبعوث مىشود و ما بايد به او ايمان بياوريم . ولى نيت خير پيشينيان يهود نتيجه معكوس ببار آورد ، وقتى پيامبر اسلام از مكه به مدينه هجرت كرد چنين نشد ، نوادگان آنان هيچ وقت به پيامبر ( ص ) جز چند تن معدود و قليل ايمان نياوردند ؛ بلكه با مشركين قريش و غير قريش مشغول توطئه عليه دين اسلام بودند ، در حالىكه با آن حضرت پيمان بسته بودند كه با دشمنان او همكارى نكنند ؛ بلكه با مسلمانان همكارى كنند ، و مسلمانان متعرّض آنان نشوند .\r\nولى دسته اول در سال چهارم هجرى و دسته دوم در سال دوم آن ، پيمان شكنى كردند و به جنگ رويارويى پرداختند و مجبور شدند دسته اول جمعى به سوى خيبر و جمعى به سوريه فعلى ( شام ) رفتند و دسته دوم به اذرعات شام رفتند و دسته سوم بنى قريظه در سال پنجم آتش\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبيار معركه جنگ خندق شدند و مشركين عرب را تشويق به جنگ كردند و آمادگى خود را در اين جنگ به همراهى مشركين عليه مركز مدينه اعلام داشتند .\r\nپس از شكست غير مترقّب مشركين ديگر همه چيز روشن شده بود و مسلمانان بر آنانىكه نقش ستون پنجم را بازى مىكردند ، حمله كردند و مركز اسلامى را براى هميشه از دشمنان پاك كردند و از آنجا كه مشركين از شكست جنگ خندق ذليلانه برگشته بودند طبق پيش بينى اى كه از آن حضرت ( ع ) نقل شده بود ديگر قدرت تهاجمى خود را از دست دادند و اين مسلمان‌ها بودند كه براى آزادى انسان‌ها از خرافات شرك پيش قدم مىشدند و پيروز مى گرديدند .\r\nدر جنگ خندق كه قريش مكه و عده‌اى از اقوام ديگر عرب براى نابودى پيروان دين جديد آسمانى و پيامبر شان كه به گفته بعضى از مورّخين به سه هزار نفر مى رسيدند آماده شده بودند كه به مدينه آمدند و ديدند كه اطراف مدينه خندق حفر شده بود و عربها آن را كه به پيشنهاد سلمان فارسى كه در ايران ديده بود و به حضرت پيامبر ( ص ) پيشنهاد كرده بود و به زحمت زياد مسلمانان حفر شده بود ، ديدند و نتوانستند بر ساكنين شهر مدينه هجوم ببرند ، به آن طرف خندق متوقّف شدند تا پس از چند روز از يك حصّه باريك خندق ، عمرو بن عبدَود با چند نفر عبور كردند و از لشكر اسلام مبارز طلبيدند ، مىگويند عمرو بن عبدَود را به هزار جنگجو برابر مىدانستند و از مسلمانان كسى به جنگ انفرادى با او رغبت نشان نداد و تنها على ( ع ) كه جوان بود حاضر شد كه با او برزمد و از حضرت نبوى اجازه خواست و به ميدان رفت و به سرش ضربت عمرو خورد ؛ ولى على ( ع ) شمشيرى به پاى او زد و او را انداخت و سرش را بريد كه با استقبال گرم پيامبر ( ص ) و مسلمانان رو برو شد و آن حضرت ( ص ) كلماتى در وصف على ( ع ) گفت كه يك جمله آن به نقل مورّخين « 1 » اين بود : مبارزه على ( ع ) با عمرو\r\n\r\n\r\n","description":"","footnote":"\r\n( 1 ) - از جمله حاكم در مستدرك ، ج 3 / 32 .\r\n","page_name":" 291 ","page_number":291},
  {"content":"\r\n\r\nبن عبدَود روز خندق برتر از اعمال أمّت من است . دليل اين حديث روشن است ؛ چرا كه اگر مشركين پيروز مىشدند و پيامبر ( ص ) شهيد مىشد و مدينه قتل عام مىشد ، ديگر أمّت مسلمه اى نبود كه خدا را عبادت كنند ، عجب اين‌كه على ( ع ) آن قدر علو طبع داشت كه زره قيمتى او را در آن شرايط فقر مسلمانان از تنش بيرون نياورد كه مطابق قانون در ملك على ( ع ) كه چيزى از مال دنيا نداشت داخل مىشد و از خواهر عمرو اشعارى در مدح على ( ع ) بر اين عمل جوانمردانه او نقل شده است .\r\nكشتن اين پهلوان يا قهرمان مشهور عرب يكى از عوامل بزرگ نا اميدى مشركين بود و عوامل ديگر نيز در جنگ خندق از فضل و احسان خداوند بر اين أمّت مرحومه به وجود آمد كه مشركين فرار را بر قرار ترجيح دادند  « وَ كَفَى اللَّهُ الْمُؤْمِنِينَ الْقِتالَ وَ كانَ اللَّهُ قَوِيًّا عَزِيزاً »  الأحزاب : 25 ؛\r\nمن از آيات كثيره‌اى كه در اين مورد نازل شده آيه آخرين را نقل مىكنم :  « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا »  الأحزاب : 23 ؛ « 1 » از مؤمنين مردانى هستند كه در عهد خود با خدا در دفاع از دين راست گو بر آمدند دسته‌اى تا مرز فداكارى و جانبازى پيش رفتند ، و دسته‌اى در حال انتظار شهادت هستند ( تا در موقع مناسب جان بازى و فدا كارى نمايند و در عمل به پيمان‌هاى خود با خالق خود در حال انتظار هستند . خداوند به فضل و كرم خود ما را از همين دو دسته قرار بدهد ، نه از ضعيف الايمان ها كه كارى از آن‌ها در روزهاى سخت ساخته نيست و به بهانه هاى دروغين مى خواهند عقب نشينى كنند . و نه از منافقينى كه در شعار دادن در روزهاى سلامتى\r\n\r\n\r\n","description":"","footnote":"\r\n( 1 ) - راغب در مفردات « نحب » به معناى نذرى واجب است ، « قضى نحبه » يعنى به نذر خود عمل كرد . در اين آيه قضى نحبه به معناى مردن و كشته شدن است ، قضى اجله يعنى اجلش را بسر رساند .\r\n","page_name":" 292 ","page_number":292},
  {"content":"\r\n\r\nاز همه داغ ترند و در روزهاى خدمت نيرنگ باز و فرارى كه ديگران را نيز به فرار تشويق مىكنند كه به شهادت آيات فوق در جنگ خندق هر سه دسته بودند .\r\nدر پايان اين موضوع يك جمله از قرآن نقل مىكنم و از خداوند عاجزانه التماس مىكنم كه آن را سرلوحهء زندگانى همهء ما مسلمانان قرار دهند  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ ذَكَرَ اللَّهَ كَثِيراً  الأحزاب : 21 بلى براى شما در ( پيروى ) از پيامبر بزرگوار اسلام تأسّى خوبى است .\r\nخدايا تو را به عظمت خودت همه ساعات زندگانى ما را در پيروى از سنّت او و كتاب منزل بر او بگزران و عمر ما را از پوچى نجات ده ! !\r\n\r\nخطابى با أمّهات المؤمنين ( رض )\r\nپس از آيات وارده در مورد جنگ احزاب ( خندق ) توجّه به زوجات محترمه پيامبر بزرگوار اسلام مىشود و به آنان خطاب مىشود :\r\n1 - ظاهراً از آمدن غنايم جنگى زوجات آن حضرت ( ص ) توقّع داشتند شوهر بزرگوار شان مقدار كمى به آنان رسيدگى كند تا جايى كه تاريخ نقل كرده چيزهاى قيمتى يا زيادى نمى خواستند ؛ بلكه تقاضاى آنان بسيار اندك و جزئى بوده كه على القاعده پذيرفتن آن‌ها از سهم آن حضرت در خمس غنايم هيچ پيامد غير اخلاقى تا چه رسد به مشكل شرعى ، نداشته ولى پيامبر ( ص ) ظاهراً به اين امتياز دهى هر چند كوچك راضى نبوده است . و مىخواسته بر همان روش سخت و ضيق خود و خانواده اش ادامه دهد تا رضاى خالق شان را بيشتر به دست آورند . براستى هر كس منصف باشد مىتواند نبوّت و رسالت الهى آن حضرت ( ص ) را از خوراك و پوشاك او ، به دست آورد ، زهد او و اخلاق او معجزه ديگر بر اثبات رسالت اوست . « 1 »\r\n\r\n\r\n","description":"","footnote":"\r\n( 1 ) - من از لطف خدا و بزرگوارى پيامبر رحمة للعالمين اميد وارم به صفت نوكر كوچك او به شفاعت او برسم .\r\n","page_name":" 293 ","page_number":293},
  {"content":"\r\n\r\nدر آيه 28 و 29 خداوند به پيامبر دستور مىدهد به زوجات خود بفرمايد اگر زندگانى دنيا و زينت آن را مى خواهيد پس بياييد تحفه اى به شما بدهم و به وضع خوبى شما را رها سازم . و اگر خدا و رسول او و سراى ديگر ( بهشت ) را مى خواهيد خداوند براى نيكو كاران شما مزد بزرگى مهيا كرده است .\r\nسپس در دو آيه ديگر ( 30 و 31 ) به آن صالحات مشرفّات مىفرمايد : اگر كسى از شما گناه آشكارى بجا آورد عذاب او مضاعف مىشود و كسىكه از شما تواضع براى خدا و رسولش بنمايد مزد او را دو چند مىدهيم و روزى گوارا برايش آماده مىسازيم\r\nيعنى قانون شرعى در مورد ثواب و عقاب استثناء ناپذير است و شامل حتّى پيامبر و اهل و زوجات او هم مىشود منتهى بيشتر . بلى ظاهراً مضاعف شدن عذاب و ثواب براى اهل بيت و زوجات پيامبر ( ص ) ، حتّى ممكن است براى علما و دانشمندان هم منطقى باشد ؛ زيرا ثواب و عقاب و قرب و بعد از حق به مراتب مختلف انقياد و تجرّى استوار است . « 1 » نعوذ بالله من معصية العلماء . الّلهم ارحمنا فى المواقف كلّها ؛ بلكه زيادتى عقول نيز در زيادتى انقياد و تجرّى تأثير گذار است .\r\n\r\nطهارت اهل البيت ( ع )\r\nعمده ترين بحث در آيه تطهير ، ( احزاب 33 ) در تكوينى بودن اراده و تشريعى بودن آن در يك كلمه محذوف است كه كسى را نديده ام متعرّض آن شده باشد و آن كلمه مفعول مقدّر فعل  « يُرِيدُ اللَّهُ »  است كه مدلّل گردد چه مىباشد ؟\r\nو كلمه  « لِيُذْهِبَ عَنْكُمُ . . »  علّت آن كلمه محذوف است يا علّت فعل ( يريد ) و مفعول آن .\r\n\r\n\r\n","description":"","footnote":"\r\n( 1 ) كبيره بودن گناه‌ها و اعمال قربى مراتب مختلف دارد و مصالح و مفاسد مختلف كه در انقياد و تجرى تاثير فراوانى دارد . دقت كنيد كه مهم و دقيق است .\r\n","page_name":" 294 ","page_number":294},
  {"content":"\r\n\r\nدقّت كنيد كه بحث كليدى در همين كلمه محذوف پنهان است . .\r\nولى ممكن است كلمه محذوف مذكور كلمه كليدى در اثبات يكنوع خاصى از اراده نباشد ؛ بلكه كلمه كليدى ، كلمه حصر ( إنّما ) باشد ( كه اراده را منحصر به اهل بيت ، كه در روايات شيعه و اهل سنّت به حضرت پيامبر اكرم و اميرالمؤمنين على و فاطمه صديقه و حسنين ( عليهم السلام ) تفسير شده ) مىگرداند كه دليل قوى بر تكوينى بودن اراده حضرت حق است ؛ زيرا اراده تشريعى منحصر به اين پنج بزرگوار نيست ؛ بلكه شامل همه مؤمنين و مسلمين ؛ بلكه شامل همه‌ى مكلّفين است . والله العالم . « 1 »\r\n\r\nكلامى در مورد احاديث وارده :\r\nدر تفسير الميزان آمده است كه روايات وارده در اين مورد بسيار زياد و بيش از هفتاد حديث است ، كه بيشتر آن‌ها از طرق اهل سنّت مىباشد ، و اهل سنّت آن‌ها را از طرق بسيارى ، از ام‌سلمه ، عايشه ، ابى سعيد خدرى ، سعد ، وائله بن الاسقع ، ابى الحمراء ، ابن عباس ، ثوبان غلام آزاد شده رسول خدا ( ص ) عبدالله بن جعفر ، على و حسن بن على ( عليهما السلام ) كه تقريباً از چهل طريق نقل كرده‌اند .\r\nو شيعه آن را از حضرت على ، امام سجاد ، امام باقر ، امام صادق و امام رضا ( عليهم السلام ) و از ام‌سلمه ، ابى ذر ، ابى ليلى ، ابى الاسود دؤلى ، عمروبن ميمون اودى ، و سعدبن ابى وقاص ، بيش از سى طريق نقل كرده‌اند .\r\n\r\n\r\n","description":"","footnote":"\r\n( 1 ) - ممكن است مفعول محذوف مهم نباشد و اراده خدا به إذهاب الرجس و پليدى تعلّق گرفته باشد ؛ ولى به نحوى كه قدرت و اراده آنان را بر معصيت سلب نكند ؛ چون در فرض عجز ، تكليف ساقط مىشود . و مراد از اهل بيت 5 نفرى هستند كه مطابق احاديث وارده زير كساء بودند ، يعنى خود پيامبر هم در اين آيه از اهل خانه ام‌سلمه و عايشه - رضى الله تعالى عنهما - بوده و اين مطلب قطعى است . بنابراين فرض كه جمله  « يُرِيدُ اللَّهُ »  مفعول محذوف نداشته باشد و مفعول آن إذهاب رجس باشد آيه بر عصمت اين پنج فرد بزرگوار دلالت مىكند .\r\n","page_name":" 295 ","page_number":295},
  {"content":"\r\n\r\nحال اگر كسى بگويد : اين روايات بيش از اين دلالت ندارد كه على و فاطمه و حسنين ( عليهم السلام ) نيز مشمول آيه هستند ، و اين منافات ندارد با اين‌كه همسران رسول خدا نيز مشمول آن باشند ؛ چون آيه شريفه در سياق خطاب به آنان قرار گرفته .\r\nدر پاسخ مىگوييم : بسيارى از اين روايات و بخصوص آنچه از ام‌سلمه - كه آيه در خانه او نازل شده - روايت شده است ، تصريح دارد در اين‌كه آيه مخصوص همان پنج تن است ، و شامل همسران رسول خدا ( ص ) نيست « 1 » .\r\nو اگر كسى بگويد : آن روايات بايد به خاطر ناسازگارى اش با صريح قرآن ، طرح و كنار گذاشته شود ، چون روايت هر قدر هم صحيح باشد ، وقتى پذيرفته است كه با نص صريح قرآن منافات نداشته باشد ، و روايات مذكور مخالف قرآن است ، براى اين‌كه آيهء مورد بحث دنبال آياتى قرار دارد كه خطاب در همهء آن‌ها به همسران رسول خدا ( ص ) است ، پس بايد خطاب در اين آيه نيز به ايشان باشد .\r\nدر پاسخ مىگوييم : همهء حرفها در همين است ، كه آيا آيهء مورد بحث متّصل به آن آيات ، و تتمّهء آن‌ها است يا نه ؟ چون رواياتى كه بدان اشاره شد ، همين را منكر است ، و مىفرمايد : آيهء مورد بحث به تنهايى ، و در يك واقعهء جداگانه نازل شده و حتّى در بين اين هفتاد روايت ، يك روايت هم وجود ندارد كه بگويد آيهء شريفه دنبال آيات مربوط به همسران رسول خدا ( ص ) نازل شده و حتّى احدى هم از مفسّرين اين حرف را نزده اند ، حتّى آن‌ها هم كه گفته‌اند آيهء مورد بحث مخصوص همسران رسول خدا ( ص ) است ، ؛ مانند عكرمه و عروه ، نگفته‌اند كه اين آيه در ضمن آيات قبل نازل شده است .\r\n\r\n\r\n","description":"","footnote":"\r\n( 1 ) - رجوع شود به الدر المنثور ج 5 ، ص 198 و غيره ، و صحيح مسلم ، ج 15 ، ص 181 ، باب فضائل على ، و ترجمه تفسير الميزان ج 16 / 465 - 467 .\r\n","page_name":" 296 ","page_number":296},
  {"content":"\r\n\r\nپس آيهء مورد بحث از جهت نزول جزو آيات مربوط به همسران رسول خدا ( ص ) و متّصل به آن نيست ، حال يا اين است كه به دستور رسول خدا ( ص ) دنبال آن آيات قرارش داده اند ، و يا بعد از رحلت رسول خدا ( ص ) اصحاب در هنگام تأليف آيات قرآنى در آنجا نوشته اند ، مؤيد اين احتمال اين است كه اگر آيه مورد بحث كه در حال حاضر جزو آيهء  « وَ قَرْنَ فِي بُيُوتِكُنَّ »  است از آن حذف شود ، و فرض كنيم كه اصلًا جزو آن نيست ، آيهء مزبور با آيهء بعدش كه مىفرمايد :  « وَ اذْكُرْنَ »  كمال اتّصال و انسجام را دارد و اتّصالش به هم نمى خورد .\r\nپس معلوم مىشود جملهء مورد بحث نسبت به آيهء قبل و بعدش نظير آيهء  « الْيَوْمَ يَئِسَ الَّذِينَ كَفَرُوا . . . »  المائدة : 3 است كه در وسط آياتى قرار گرفته كه آنچه خوردنش حرام است مى شمارد ، كه در جلد پنجم اين كتاب در سورهء مائده گفتيم كه : چرا آيهء مزبور در وسط آن آيات قرار گرفته ، و اين بى نظمى از كجا ناشى شده است .\r\nبنابراين آنچه گفته شد ، كلمه  « أَهْلَ الْبَيْتِ »  در عرف قرآن اسم خاص است كه هر جا ذكر شود ، منظور از آن اين پنج تن هستند ، يعنى رسول خدا ( ص ) و على و فاطمه و حسنين ( عليهم السلام ) و بر هيچ كس ديگر اطلاق نمىشود ، هرچند كه از خويشاوندان و اقرباى آن جناب باشد ، البته اين معنا ، معنايى است كه قرآن كريم لفظ مذكور را بدان اختصاص داده و گرنه به حسب عرف عام كلمهء مزبور بر خويشاوندان نيز اطلاق مىشود .\r\nكلمه « رجس » - به كسرهء را ، و سكون جيم - صفتى است از مادهء رجاست ، يعنى پليدى ، و قذارت ، و پليدى و قذارت هيأتى است در نفس آدمى ، كه آدمى را وادار به اجتناب و نفرت مى نمايد ، و نيز هيأتى است در ظاهر موجود پليد ، كه باز آدمى از آن نفرت مى نمايد اولى ؛ مانند پليدى رذايل ، دومى ؛ مانند پليدى خوك ، همچنان كه قرآن كريم اين لفظ را در هر دو معنا اطلاق كرده ، در باره پليدى ظاهرى فرموده :  « أَوْ لَحْمَ خِنزِيرٍ فَإِنَّهُ رِجْسٌ . . . »  الأنعام : 145 و همچنان در پليدى هاى معنوى ؛ مانند شرك وكفر و اعمال ناشايسته به كار برده\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمىشود . « 1 »  « وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ »  التوبة : 125 و آن‌هايى كه در دل بيمارند ، قرآن پليدى ديگرى بر پليدى هاى شان مى افزايد ، و مى ميرند در حالى كه كافرند .\r\nو نيز فرموده :  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ »  الأنعام : 125 و كسى كه خدا بخواهد گمراهش كند ، دلش را تنگ و ناپذيرا مىكند ، به طورى كه پذيرفتن حق برايش چون رفتن به آسمان غير ممكن باشد ، خدا اين چنين پليدى را بر كسانى كه ايمان نمىآورند مسلط مىسازد .\r\nو اين كلمه ( رجس ) به هر معنا كه باشد نسبت به انسان عبارت است از ادراك نفسانى و اثر شعورى كه از علاقه و بستگى قلب به اعتقادى باطل ، يا عملى زشت حاصل مىشود ، وقتى مىگوييم : انسان پليد ، يعنى انسانى كه به خاطر دل بستگى به عقايد باطل يا عمل باطل دلش دچار پليدى شده است .\r\nو با در نظر گرفتن اين‌كه كلمهء « رجس » در آيهء شريفه الف و لام دارد ، كه جنس را مىرساند ، معنايش اين مىشود كه خدا مىخواهد تمامى انواع پليدى ها ، و هيأتهاى خبيثه و رذيله را از نفس شما ببرد ، هيأتهايى كه اعتقاد حق و عمل حق را از انسان مى گيرد چنين ازاله اى با عصمت الهى منطبق مىشود ، و آن عبارت است از صورت علميه اى در نفس كه انسان را از هر باطلى چه عقايد و چه اعمال حفظ مىكند ، پس آيهء شريفه يكى از ادلّهء عصمت اهل البيت ( ع ) است « 2 » .\r\n\r\n\r\n","description":"","footnote":"\r\n( 1 ) - يا گوشت خوك كه پليد است .\r\n( 2 ) - ترجمه تفسير الميزان ج 16 / 465 - 467 .\r\n","page_name":" 298 ","page_number":298},
  {"content":"\r\n\r\n\r\nحجاب و عفت\r\n « وَ لا تَبَرَّجْنَ تَبَرُّجَ الْجاهِلِيَّةِ الْأُولى . . . »  الأحزاب : 33 ؛\r\nبد حجابى و فحشا در جاهليت قبل از اسلام و مقارن اسلام در اين آيه به زنان مسلمانان گوش زد شده كه از آن دورى كرده و كرامت خود را حفظ كنند ، منتهى خطاب قرآن به أمّهات المؤمنين شده كه قبل از نزول اين آيه از بد حجابى بدور بوده‌اند و آيه تأثير خود را بر زنان مسلمان گذاشت كه تا امروز قسمت زيادى داراى حجاب و عفت هستند و لى در قرن بيستم در اثر فشار هاى تبليغى غرب و فشارهاى فيزيكى بعضى از دولتهاى بى دين كشورهاى مسلمان ، بد حجابى و بى حجابى در كشورهاى مسلمان نشين رواج يافت و مع الوصف قسمتى از زنان مسلمان تا هنوز به حجاب خود پابند هستند و قسمتى از آن دور شده‌اند .\r\nولى آنچه كه جاهليت اولى عربها را كم ارزش يا بى ارزش مىكند جاهليت دومى غرب است كه سكس و فحشا و فاحشه خانه ها در همه جا فراگير شده و هيچ قبحى باقى نمانده و به وسيله تبليغات روزنامه ها و مجله ها و راديوها و تلويزيونهاى غربى و در زمان ما در سايت ها تبليغ مىشود و مزدوران بى حيثيت غربى ها به تشويق پولى در صدد ترويج بى بند و بار غربى به فرهنگ اصيل انسانى اسلامى آسيب زده اند تا آينده چگونه رقم خواهد خورد ؟ و لله عاقبة الامور . در جاهليت بى بند و بار دوم كه در حدود يك قرن ادامه يافته وظيفه علماى دينى بسيار سنگين است كه با امر به معروف و نهى از منكر معقول به ارشاد زنان مسلمان بايد پردازند .\r\nثمره مهم فرهنگ غربى به زنان و مردان پيرو بى حجابى و ترويج فحشاء چنان ضربتى وحشتناك زد كه در طول تاريخ بشريت بى نظير بوده است .\r\nآرى دهها ميليون زن و مرد امروز به مرض بى علاج ايدز گرفتارند و راه نجاتى ندارند\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nتو « 1 » خود كردى كه لعنت بر خودت باد .\r\n\r\nبرابرى مؤمن و مسلم در ثواب\r\n « إِنَّ الْمُسْلِمِينَ وَ الْمُسْلِماتِ وَ الْمُؤْمِنِينَ وَ الْمُؤْمِناتِ . . . »  الأحزاب : 35 ؛ آيه به طور روشن دلالت دارد كه مسلمان و مؤمن در اعمال دينى مزد مساوى دارند و به اين موضوع در يك روايت معتبرالسند كافى تصريح شده است .\r\nالبته شخص مؤمن به خاطر ايمان خود عمل بيشتر انجام مىدهد و مزد بيشترى مى گيرد ؛ ولى اين اختلاف كمّى است نه كيفى . والله العالم .\r\nو نيز آيه بر برابرى ثواب زن و مرد نيز دلالت دارد و آيه 95 سوره نحل را نيز مطالعه نماييد .\r\n\r\nذكر و ياد خدا\r\nياد خدا بر دو قسم است يكى زبانى و ديگر قلبى و در دل ، بلى آيات و احاديث زيادى در تأكيد آن وارد شده نماز هم براى ذكر است  « وَ أَقِمِ الصَّلاةَ لِذِكْرِي »  طه : 14   « يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً ، وَ سَبِّحُوهُ بُكْرَةً وَ أَصِيلًا   الأحزاب : 41 و 42 ؛\r\nاى مؤمنين خدا را ياد كنيد يادى زياد ، و صبح و شام او را تسبيح و تنزيه نماييد .\r\nخدا و ملائكه ( هم ) بر شما درود مى فرستند تا شما را از تاريكيهاى ( باطنى كه از معصيت تراكم مىكند ) به سوى نور و روشنايى بيرون ببرد ، خداوند به مؤمنين رحيم و مهربان است .\r\nبرداشت من از قرآن و حديث اين است كه مؤمنين هميشه يا در دل به ياد خدا باشند و او را به صفات حميده متّصف كنند و يا در دل ياالله ياالله بگويند و يا در زبان . بلى همانگونه كه\r\n\r\n\r\n","description":"","footnote":"\r\n( 1 ) - علّت اصلى ايدز ظاهراً هنوز ناشناخته باقى مانده ولى يكى از عوامل انتقال آن آميزش جنسى يك زن با چند مرد است  « وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا »  الإسراء : 32 .\r\n","page_name":" 300 ","page_number":300},
  {"content":"\r\n\r\nروييدن و شگفتن گلهاى لطيف و درختان بزرگ و همه گياهان و حتّى حيات و بقاى حيوان و انسان به آب نيازمندند  « وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ »  الأنبياء : 30 ؛ شكوفايى وجدان و روح ما و حقيقت ما به ياد خدا بستگى دارد .  « أَلا بِذِكْرِ اللَّهِ تَطْمَئِنُّ الْقُلُوبُ »  الرعد : 28 ؛ دل آرام گيرد به ياد خدا .\r\nخدايا مؤلّف غافل و مؤمنين را توفيق ده كه به ياد قلبى و زبانى تو زندگانى كنند ، خدايا مرا روزى مباد آندم كه بى ياد تو بنشينم .\r\nخواننده عزيز ؛ از شما چه پنهان ، نويسنده غافل از اين‌كه در اكثر عمر خود از ياد خدا غافل بوده در اينجا اشك او بر بد بختى و سياه عمرى او جارى شد ، خداوند به شما توفيق دهد كه عمر شما به غفلت نگذرد . و هميشه ذاكر و در ياد او باشيد كه نتيجه آن آرامش روح و وقار اوست  « أَلا بِذِكْرِ اللَّهِ تَطْمَئِنُّ الْقُلُوبُ »  خدا ، خدا ، خدا . .\r\n\r\nصلوات بر حضرت خاتم النبيين ( ص )\r\nخدا و فرشتگان بر پيامبر صلوات مى فرستند اى مؤمنين شما ( نيز ) بر او صلاة و سلام بفرستيد ( احزاب 56 ) درود و سلام بر حضرت نبوى هم در احاديث شيعه و هم در احاديث اهل سنّت مقيد بر صلوات بر او و بر آل او شده است به صحيح مسلم و صحيح بخارى و « نظرة عابرة الى الصحاح الستة » مراجعه شود .\r\n\r\nأذيت رسول خدا و اذيت مؤمنين\r\n « إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً »  الأحزاب : 57 اذيت ؛ يعنى رنجانيدن خداوند تنها در بجا آوردن محرّمات و ترك واجبات شرعى صدق مىكند ، و گرنه رنجانيدن خداوند مقدور بشر و موجودات امكانى نيست . در اينجا اين اشكال به وجود مىآيد كه بايد ترك همه واجبات و بجا آوردن همه محرّمات هرچند صغاير ، كبيره باشد ؛ چون معناى لعن مؤذى در دنيا و آخرت و آماده كردن عذاب\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nخواركننده به ارتكاز متشرعه دلالت بر كبيره بودن أذيت مذكور مىكند و فرق بين گناه صغيره و كبيره نا مفهوم مىشود ، مگر اين‌كه در جمع بين اين دو مطلب گفته شود كه رنجانيدن خداوند به ارتكاب گناهان كبيره ؛ مانند قتل نفس و ترك نماز مثلًا بيشتر از رنجانيدن به دروغ و ترك جواب سلام يك مسلمان است . والله العالم .\r\nرنجانيدن پيامبر ( ص ) گاهى به وسيله فعلى كه در اصل خود مباح است هم تحقّق مى يابد ؛ مانند صداى بلند كه ايشان را از خواب بيدار كند و ايشان به خاطر كمبودى خواب از اين بيدارى اذيت شوند . و امثال اينها و ظاهر آيه مباركه اين است كه رنجانيدن آن حضرت از گناهان كبيره است .\r\nاز آيه 53 اين سوره نيز حرمت إيذاى ايشان استفاده مىشود . و إيذاء و رنجانيدن مردان و زنان مؤمن ، بدون موجب « 1 » حرام است ( احزاب 58 ) احكام إيذاء را در اول « حدودالشريعه فى محرّماتها » بيان داشته ايم .\r\n\r\nإيذاى زنان مسلمان\r\nسرهاى كنيزكان در اول اسلام در مدينه پوشيده نبود ، در آيه 59 سوره احزاب به أمّهات مؤمنين و زنان مؤمنه دستور داده شده كه جلابيب و روسرى هاى خود را بپوشند تا به گمان بردگان مورد أذيت قرار نگيرند . آنچه در اين آيه قابل توجّه است جزاى إيذا كنندگان است كه سه دسته بوند :\r\nاول ، دسته منافقين بودند كه ايمان نداشتند و از ترس مردم تظاهر به اسلام و نماز جماعت مىكردند .\r\nدوم ، بيمار دلانى بودند كه روح آنان به شهوت كثيف شده و ايمان شان بسيار ضعيف\r\n\r\n\r\n","description":"","footnote":"\r\n( 1 ) - يعنى بدون انتقام از ايذاى ابتدايى آنان و بدون تعزيرات و حدود و غيره .\r\n","page_name":" 302 ","page_number":302},
  {"content":"\r\n\r\nبوده . جوانان اين دو دسته كه بدور از فرهنگ دينى بودند به كنيزان كه فكر مىكردند ارزش اجتماعى ندارند متلك و گوشه مى زدند و باعث اذيت آنان مىشدند . به زنان مؤمنه دستور داده شد كه حجاب شان طورى باشد كه به كنيزان اشتباه نشوند .\r\nدسته سوم ، مرجفين هستند كه در مورد زنان پاكدامن و ساير امور در اجتماع اسلامى شايعه پراكنى مىكردند و چه بسا روحيه مسلمانان بى خبر را تضعيف مىنمودند و كار ستون پنجم را در مورد دولت نوپاى اسلامى انجام مىدادند ، قرآن عليه اين سه دسته شديداً موضع گيرى فرموده است و چنين دستور مىدهد : اگر اينان از كارهاى بد خود بر نگردند به وسيله تو دستور طرد آنان را از مدينه ( مركز حكومت جديد اسلامى ) صادر مىكنيم كه مؤمنيين آنان را بيرون نمايند .\r\nسپس اين ملعون ها هر كجا يابيده شوند ، گرفته و كشته شوند ( احزاب 59 - 62 ) .\r\nظاهراً اين قتل حكم ثابت شرعى نيست ؛ بلكه حكم سياسى دولتى و موقّتى بوده است تا حكومت مدينه خصوصاً پس از پيروزى در جنگ خندق كه مى خواست استحكام يابد توسط اين افراد و دسته هاى فاسد به يك حكومت فاقد اخلاق و فاقد أمن پيش نرود كه هدف رسالت آسمانى فراموش شود و بجاى آن فساد نشر گردد . والله العالم .\r\nقرآن اين جزاى شديد را به عنوان سنّت خود ياد مىكند كه قانون ثابت و غير قابل تغيير است كه در أمّت هاى گذشته نيز اين قانون حكومت داشته . و ما در جاهاى ديگر اين كتاب در مورد سنة الله صحبت كرده ايم .\r\n\r\nتقليد ارتجاعى از حكومت ها و كلان سالان\r\n  « وَ قالُوا رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا ، رَبَّنا آتِهِمْ ضِعْفَيْنِ مِنَ الْعَذابِ وَ الْعَنْهُمْ لَعْناً كَبِيراً »   الأحزاب : 67 و 68 غالباً افراد از دوران كودكى و نوجوانى و حتّى در بزرگسالى تحت تأثير محيط خود مى روند ، محيط را مانند تربيت و توارث از عوامل شخصيت آدمى\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nشمرده اند ، اگر اين سه عنصر سالم بود شخصيت افراد هم عالى و سالم است و اگر فاسد بود ، افراد هم فاسد بار مى آيند .\r\nبه تجربه ثابت شده است ، اوضاع سياسى و فرهنگى و تبليغات دولتى از روزنامه ها و مجله ها و راديو و تلويزيون و غيره و نيز افكار كلان سالها و پول داران و متنفذين تأثير بسزايى بر باورهاى مردم دارند ، البته جمعى هم به نيرو و توانايى فكرى و وجدان سالم خودش قضاوت مستقل دارند ، بنابراين در محيط هاى فاسد و خرافى كه خارجيها و يا دولتهاى خرافى و فاسد و مخالف دين و يا طبقه بالاى فاسد اجتماعى كه در اصطلاح قرآن به « ملأ » تعبير مىشود وظيفه جوانان سخت مىشود كه به مجرّد پيروى كور كورانه زندگى و زندگانى خود را كه در اين كره زمين تكرار شدنى نيست به هدر ندهد و به راه مستقيم كه فطرت آدمى به آن علاقه دارد بروند تا به خدا و مدبّر حكيم كاينات برسند و هر دو دنياى آنان آباد و پاكيزه باشد .\r\n\r\nقول محكم و سديد\r\n « يا أَيُّهَا الَّذِينَ آمَنُوا اتَّقُوا اللَّهَ وَ قُولُوا قَوْلًا سَدِيداً »  الأحزاب : 70 اى مؤمنين از ( از معصيت يا عقاب ) خداوند بپرهيزيد و گفتار شما سديد و خلل ناپذير باشد . گفتار مشكوك و مظنون اگر بدون قيد شك و ظن گفته شود و نيز دروغ به طريق اولى قول خلل پذير و سست است ، آن گفتارى كه در دين از آن‌ها - مانند غيبت ، فتواى ناحق ، دشنام ، غنا و امثال آن - نهى شده مصداق قول سديد نيست . ترويج دين و تعليم آن و تلاوت قرآن و دعاء و سوال از خدا در مباحات قول سديد است ذكر خدا به زبان قول سديد است . و نيز تبليغات اخلاقى و مصالح اجتماعى و تشكيل انجمنهاى فرهنگى مطابق دين از قول سديد و محكم است .\r\n\r\nعرض امانت\r\n « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا \r\n\r\n","description":"","footnote":"","page_name":" 304 ","page_number":304},
  {"content":"\r\n\r\n  الْإِنْسانُ إِنَّهُ كانَ ظَلُوماً جَهُولًا ، لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً »   الأحزاب : 72 و 73 ؛ ما امانت را بر آسمان‌ها و زمين و كوه ها عرضه داشتيم ، ( پس آنان ) از از برداشتن آن امتناع و هراس داشتند و انسان آن را برداشت ( و قبول كرد ) محققاً او بسيار ستمگر و بسيار نادان بود ، تا خدا مردان و زنان منافق و مشرك را عذاب كند و بر مردان و زنان مؤمن رحمت بفرستد و خدا غفور و رحيم است .\r\nبعيد نيست كه معناى جمله اخير آيه اول  ( إِنَّهُ كانَ ظَلُوماً جَهُولًا )  بيان گر سبب حمل باشد ، آسمان‌ها و زمين و كوه‌ها نيازى براى وجود خود به قبولى امانت نداشتند و حمل آن تنها مسئوليت زا بود !\r\nولى انسان كه طبيعت و فطرت مركبى از روحانيت و خدا شناسى و خدا پرستى و تمايل به سوى معنويت و علاقه به لذّت‌هاى مادّى ، خصوصاً ممتنعات جنسى و غضب و ظلم و استثمار و استعمار دارد و همه اين امور متناقض ( خدا جويى و خدا پرستى و جلب منفعت و دفع ضرر ) در وجود انسان عجين شده است ، وقتى به دنيا بيايد و جوان شود ، قوهء شهويه و غضبيه با تمام شعبات آن او را فاسد مىگرداند و روح و فطرت او را بسيار بى اثر مىسازد ، خصوصاً به وسيله عقل خود به مراتب از حيوانات عظيم الجثه در تحصيل جلب منافع و دفع مضار ( شهوت و غضب ) بهتر و بيشتر استفاده مىتواند ؛ مثلًا او توانايى حفظ اموال را براى سال‌هاى متمادى آينده و حتّى نسل‌هاى خود دارد و استثمار او بسيار بسيار شديدتر و وسيع تر از حيوانات است .\r\nدر حالىكه عقل او براى رسيدن به مقامى برتر از ملك آفريده شده و بايد در ميدان مسابقه به اوج كمال و طهارت و مكارم اخلاقى برسد و از گودال نادانى به اوج علم و كمال پيش رود و همين دو سبب ( ظلم و نادانى ) او را محتاج به دين مىگرداند تا او را از تجاوز به حقوق\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمردم ( ظلم ) و ستم به خدا و دستورات او ( علم ) به مقام خيرالبريه برساند .\r\nاز همه اين مطالب فهميده شد كه مراد از امانت همين دين يا استعداد عالى انسان براى تلقّى دين است و خلافت او نيز همين مفهوم را مىرساند و آيهء بعدى ( آيه 73 ) بهترين قرينه و دليل بر همين تفسير است . والله العالم .\r\n\r\nآسمان‌ها و زمين خداوند را تسبيح مىكنند\r\n « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً  الإسراء : 44 هيچ چيزى در حلقه وجود نيست مگر اين‌كه خدا را تسبيح و حمد مىكنند ، لكن شما تسبيح آن‌ها را نمىفهميد . البته تسبيح آن‌ها محدود است و با وسعت دايره تكامل آدمى و راه دراز سعادت و شقاوت او قابل مقايسه نيست ، خصوصاً كه اختيار و اراده و علم او نيز از همه انسان‌ها و زمين بيشتر است ، و جواب منفى كوه‌ها و زمين كه ناشى از نقص استعداد و ترس از ناكامى بوده ، ممكن است به زبان حال باشد و نيز مراد به عرضه ، عرضه خارجى نباشد ؛ بلكه عرضه علمى - در علم خداوند - باشد . ولى احتمال دارد در آن موقع به آن‌ها عقل افاضه شده باشد كه مؤيد آن ، اشفاق و ترس و هراس آن‌ها از قبول اين امانت بوده است . والله العالم .\r\nبعيد است كه مراد از آسمان‌ها ، تنها ستاره‌ها و سياره‌هاى جامد باشد ؛ بلكه احتمال مىرود كه اهل آسمان‌ها و زمين ها همه باشند ؛ ولى ذكر جبال ( كوه‌ها ) احتمال مذكور را تضعيف مىكند . والله العالم .\r\nبه هرحال به نظر صاحب الميزان مراد از امانت ، كمالى است كه از ناحيه‌ى تلبّس و نيز داشتن اعتقادات حق و تلبّس به اعمال صالح و سلوك طريقه كمال حاصل شود . . . و خداوند انسان حامل آن امانت را براى خود خالص كند . . . و چنين كسى خدا متولّى امور اوست ، پس امانت ولايت الهى است و جز ؛ ولايت الهى هيچ موجودى در امور حامل اين امانت مداخله ندارد ؛ چون خدا او را براى خود خالص كرده است .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاو مىگويد : مراد از عرضه امانت ، بر آسمانها و زمنى و ساير موجودات مقايسه آن ولايت با وضع سموات و زمين و كوه‌ها است و اين‌كه آن‌ها استعداد پذيرفتن آن را ندارد و انسان دارد ، و به عبارت ديگر : ما ولايت الهى و استعداد به حقايق دين را چه علم به آن حقايق را و چه عمل بدان ها را بر آن‌ها عرضه و مقايسه كرديم . . . ( ترجمه الميزان 16 / 525 - 527 )\r\nو « لام » در جمله : « ليعذّب المنافقين . . ) لام عاقبت است . در مورد امانت قول ديگرى هم وجود دارد كه چنگى بدل نمى زند ؛ ولى صدق امانت با مفهومى كه لغتاً و عرفاً دارد ، بر ولايت الهى كه فعل خداوند است قول صاحب الميزان را نيز دچار تردّد مىكند ، احتمال مىدهيم در يكى از كتب مطبوعه اقوال ديگرى را نيز نقل كرده‌باشم .\r\nبه هرحال اولى اين است كه علم به مراد از امانت را به خدا ايكال كنيم .\r\n\r\nكلامى در فضيلت تكوينى انسان\r\nنماينده خداوند در زمين ،  « إِنِّي جاعِلٌ فِي الْأَرْضِ خَلِيفَةً » \r\n1 - تكريم در جلوس او بر كرسى كرامت الهى ؛\r\n2 - و تسلط او بر زمين ، دريا و هوا ؛\r\nبرترى او بر كثيرى از مخلوقات « 1 »  « وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا »  الإسراء : 70 ؛ .\r\n3 - نيكو ترين تقويم او در بدن و روح ؛\r\n4 - مسجود ملائكه ؛\r\n5 - خيرالبريه ، ولى اين فضيلت تشريعى مىباشد .\r\n\r\n\r\n","description":"","footnote":"\r\n( 1 ) - از جمع بين اين آيه كه انسان را بر اكثر مخلوقات ، نه بر همه آنان برترى داده و آيه مباركه  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  التين : 4 ( اگر شامل بدن و روح باشد ) اين است كه موجودى برتر از انسان وجود ندارد و مقابل كثير ، قليل مساوى با انسان وجود دارد . ولى اين قليل جن است يا موجودات عاقل و مختار در منظومه هاى شمسى ديگر و كهكشان‌هاى ديگر بايد گفت : والله العالم .\r\n","page_name":" 307 ","page_number":307},
  {"content":"\r\n\r\n\r\nتفسير سوره‌ى سبأ « 1 »\r\n\r\nعلم خداوند\r\n « عالِمِ الْغَيْبِ لا يَعْزُبُ عَنْهُ مِثْقالُ ذَرَّةٍ فِي السَّماواتِ وَ لا فِي الْأَرْضِ وَ لا أَصْغَرُ مِنْ ذلِكَ وَ لا أَكْبَرُ إِلَّا فِي كِتابٍ مُبِينٍ »  سبإ : 3 ؛ بعيد نيست بگوييم همه‌ى ماسوى الله آسمان‌ها و زمين ( زمينهاى هفتگانه ) و آنچه در آن‌ها است مىباشد ، و چيزى از موجودات امكانى خارج از اين ها نيست . البته تعداد همه‌ى سموات و كهكشان‌ها تا كنون به كسى معلوم نيست و نه حقايق موجوده در آن‌ها به جز ملائكه ها كه مفهوم آنان را به گفته قرآن مىدانيم .\r\nدر اين آيه علم تفصيلى خداوند به همه ذرات كه احتمالًا اتمها و اجزاى آن‌ها ؛ بلكه و اجزاى اجزاى آن‌ها تا چه رسد به سلول‌ها باشد ، بيان شده است و نيز احتمال مىرود كه مراد ، ذرات عرفى باشد نه ذرات علمى . والله العالم .\r\nصدر آيه ظهور در تعلّق علم خدا به مقدار ذرات خارجى دارد و ذيل آن در علم او به وجود كتبى آن‌ها . به هرحال ثبت اشياء در كتاب آشكار مسبوق به علم ثبت كننده به اشياى مذكور است ، مطلب از نظر عموم علم خداوند روشن است بحث در تركيب لفظى آيه است .\r\nمسألهء علم خدا به موجودات خارجى از نظر دلايل عقلى كلام و حكمت بسيار روشن است  « أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ »  الملك : 14 ؛ ولى موضوع علم واجب الوجود در ازل به همه اشياى ممكنه تا ابد ، بسيار پيچيده و مشكل است و من نديدم كسى را كه برهانى بر اثبات آن اقامه كرده باشد . مگر حكيم شهير صدرالدين شيرازى در كتاب بزرگ اسفارش ، كه آن را بر اساس قاعده بسيطة الحقيقة كل الأشياء و ليس بشئٍ منها ( كثرت در\r\n\r\n\r\n","description":"","footnote":"\r\n( 1 ) - سوره سبأ مكى و داراى 54 آيه و داراى 777 كلمه و 3130 حرف است ؛\r\n","page_name":" 308 ","page_number":308},
  {"content":"\r\n\r\nوحدت ) حل نموده علم تفصيلى در عين حالى كه اجمالى است . و نگارنده اين نظر را در صراط الحق ج 2 نقد كرده است و كسى ديگر را نديده است كه متعرّض آن شده باشد . اين فقير مطلبى در جزء اول صراط الحق در بحث علم خداوند نوشته‌ام كه شايد بخواندنش بيارزد . والله الموفق .\r\n\r\nنعمت‌هاى خداى متعال به داود و سليمان ( ع )\r\nقبل از آن‌كه از اين پدر و پسر بزرگوار و نازنين چيزى بنويسم دلم به سوى جمعى از فرستادگان ديگر رفت كه در حافظه‌ام بود خاطر خود را به ياد آنان معطّر مىكنم . بلى خداوند متعال با هر كدام از انبياى بزرگوار خود روشهاى جداگانه اى داشته و آن‌چه مصلحت بوده به عمل آورده .\r\nبدن آدم را از مقدارى خاك آفريد و از روح انسانى مخلوق خود حيات را در بدن كامل او دميد و او را زنده و داراى حواس پنجگانه نمود و عمر درازى به او و زوجه اش داد و نسل انسان رو به تكثير نهاد . نوح را نهصد و پنجاه سال در بين قومى فرستاد كه حد اكثر شايد هشتاد تن از آنان به او ايمان آوردند ، و سپس كشتى اى درست كرد ، و در طوفان سهمگين أمّت متمرّد او غرق شدند او با مؤمنين و انواع حيوان به جاى ديگر رفت و عمر طولانى نمود .\r\nابراهيم بين آتش رفت ؛ ولى جان سالم بدر برد و در مسجدالحرام خانه خدا را اعمار نمود و مقام خود را تا امروز به يادگار گذاشت و مناسك حج را پس از آدم دوباره به مردم ياد داد او پسر اول خود اسماعيل و مادر او را به مكه گذاشت و خود به پيش زوجه اولش ساره مادر اسحاق رفت .\r\nاز نسل اسماعيل ، پيامبر خاتم المرسلين و أئمه دوازدگانه به وجود آمدند . ولى معلوم نيست از نسل اسماعيل چند پيامبر ديگر ، به وجود آمده اند ؟ آيا پيامبران عربى از نسل او هستند يا نه ؟\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nاز اسحاق ، يعقوب پيدا شد كه سرسلسله بنى اسرائيل گرديد . يعقوب به درد فراق يوسف مبتلا شد كه او را به بردگى به مصر بردند ؛ ولى عزيز مصر و فرمان رواى دوم شد و او را به عشق زليخا امتحان كرد كه او عفت خود را وسيله كاميابى خود قرار داد ! و عمده اين‌كه خداوند او را سبب نجات مردم مصر از هلاكت در هفت سال قحطى عام قرار داد .\r\nموسى را با برادرش هارون با پيراهن كهنه به نزد فرعون پادشاه متكبّر و مدّعى الوهيت فرستاد كه به خدا ايمان بياورد و بنى اسرائيل را از استثمار و استعمار خود آزاد سازد كه او شديداً مخالفت كرد و با كمال نا باورى آن پادشاه مقتدر با همه امكاناتى كه داشت در كمتر از يك روز با جمعى از لشكريان خود به پاى خود به سوى مرگ دويدند و به دريا غرق شدند . ولى موسى و هارون دو برادر دست تهى با جامه هاى كهنه با پيروان زياد بهانه گير خود بدون اسباب ظاهرى و به نحو فوق العاده از دريا عبور كردند و زندگانى ديگرى آغاز كردند و روزى هم رسيد كه موسى يكه و تنها با پاى خود به قبرى كه خود مقدارى از آن را حفر كرده بود بخوابد و به عزرائيل اجازه دهد كه او را قبض روح كند .\r\nموسى كه رهبرى روحانى و سياسى بنى اسرائيل را در اختيار داشت و حتّى غذاى بنى اسرائيل را به شكل معجزه در آن صحرا تأمين مى كرد در موقع چشم پوشى از دنيا يك نفر با او نبود كه او را مطابق شريعت آن زمان غسل دهد و كفن كند او بود « 1 » و عزرائيل كه فاقد احساس و عاطفه بود . احتمالًا تنها مرحمت و لطف عزرائيل ( ع ) اين بوده كه مقدارى خاك بر بدن مقدس موسى ( ع ) بيندازد و عقب قبض روح ديگران برود .\r\nو عكس اين غربت در موقع مردن ، روزى بود كه قبل از رسيدن به نبوّت از خانه فرعون كه خداوند آنجا را محل أمن و پرورش او قرار داده بود - بلى خانه فرعون كه دشمن خدا و\r\n\r\n\r\n","description":"","footnote":"\r\n( 1 ) - معحم الاحاديث المعتبره ، طبع اول و دوم ج 1 / 411 .\r\n","page_name":" 310 ","page_number":310},
  {"content":"\r\n\r\nدشمن موسى بود - خانه موسى شده بود ! ! - فرار كند كه جانش در مصر در خطر قرار گرفته بود از مصر با پاى پياده و بدون زاد و توشه به طرف اردن رفت و در دهكده مدين كه امروز به نام شهر معان ياد مىشود كه در مرز كشور اردن و عربستان واقع شده است ، به سر چاه آبى رسيد و تنها در آرزوى قرص نانى بود كه گرسنگى شديد خود را دفع كند و فاقد همه وسايل زندگانى بود ، ولى رحمت حق به سراغ او رسيد ، حقى كه مسبب الاسباب است ، حقى كه ربّ و مدبّر كائنات است .\r\nموسايى كه مسافر خايف و درمانده و خسته و كوفته و فاقد همه وسايل است در چند مترى چاه نشسته و از خدا قرصى از نان مىخواهد و هيچ كس را نمى شناسد و نه از كسى توقعى دارد ؛ ولى دو سه ساعت بعد صاحب خانه و زندگانى آرامى شد كه همه وسايل فراهم شد در خانه كى ؟ در خانه كسى كه به فكر موسى نمى رسيد در خانه حضرت شعيب ، پيامبر بزرگوار خدا كه در زندگانى آينده او مؤثر بود ، موسى در همين خانه صاحب زن شد ، مهمتر اين‌كه او داماد شعيب بود و روزى هم كه موسى با اهل خود خانه شعيب را ترك كرد با گوسفندان زياد ترك كرد كه از شير و پشم آن‌ها خود كفا بود و بالاتر از همه در بين راه به مقام عالى نبوّت و رسالت و حتّى ولايت عزمى رسيد كه سرآمد همه مناصب و درجات عاليه الهى و روحانى مىباشد ، او به فكر اين مقام نبود ؛ بلكه به اميد قبسى از آتش آمده بود كه با سردى آن شب كه مسافران به آن نياز دارند مبارزه كند كه ناگهان مأمور مبارزه با سركش‌ترين فرد زمان خود ، فرعون شد .\r\nعيسى مىآيد كه مانند درويشان و تاركان دنيا چيزى در بساط ندارد و با جمع قليلى از اصحاب خود پياده روى مىكند چراغ شب او مهتاب آسمان و مركب او پاهاى مباركش بود با كمال تواضع مرضهاى لا علاج را به اذن خدا علاج مىكند و مردگان را به اذن خدا زنده مىگرداند و يهوديان با او دشمنى مىكنند و بالآخره خدا او را پس از قبض روح زنده\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nمىگرداند و به قول جمعى او فعلًا در يكى از كرات آسمانى زندگانى دارد و دوباره در موقع ظهور مهدى صاحب زمان عجل الله فرجه به زمين مىآيد و به او در نماز اقتداء مىكند .\r\nمن مقدار كمى از حافظه خود از چند پيامبر ياد آورى كردم گاهى دلم خاشع شد و گاهى طمع ام زياد شد و چشمم از لطف خدا و روحانيت اين سرداران الهى بر انسان‌ها ، اشك ريخت . خدايا هم لطف خود و هم مقدارى از روحانيت اين پيامبران و پيامبر خاتم خود را ( صلى الله عليه و على اهله و على جميع الأنبياء المكرمين ) شامل اين بنده ناچيز و فقير و فاميل او و همه اموات و احياى مؤمنين و مؤمنات بگردان و همه علماى جيد و متدين و اين طالب علم كوچك را نيز براى عمل به دستورات خود و براى خدمت به دين خود و براى خدمت به مسلمانان و بندگان مؤمن خود توفيق ارزانى بفرما .\r\nان شاالله در محل ديگر از انبياى ديگر هم ياد آورى مىكنم كه خيلى لذّت روحانى دارد .\r\n سالكى را گفت آن پير كهن * چند از مردان حق گويى سخن ؟\r\nگفت خوش آيد زبان را برد و ام * تا بگويم ذكر ايشان را مدام\r\nگر نيم زيشان ، ز ايشان گفته ام * خوشدلم كين قصه از جان سفته ام . \r\nحالا برگرديم به صاحب عنوان اين بحث داود و سليمان كه ظاهراً قبلًا نيز از آنان يادى كرده‌ام .\r\n  « وَ لَقَدْ آتَيْنا داوُدَ مِنَّا فَضْلًا   « 1 »   يا جِبالُ أَوِّبِي مَعَهُ وَ الطَّيْرَ وَ أَلَنَّا لَهُ الْحَدِيدَ ، أَنِ اعْمَلْ سابِغاتٍ وَ قَدِّرْ فِي السَّرْدِ وَ اعْمَلُوا صالِحاً إِنِّي بِما تَعْمَلُونَ بَصِيرٌ »   سبإ : 10 و 11 ؛ محققاً ما به داود فضل ( زيادتى بزرگى ) عطا كرديم ( دستور تكوينى داديم ) اى كوه‌ها و پرندگان با داود ( موقع قرائت زبور و يا موقع مناجات و دعا ) هم آواز شويد و آهن را براى او ( كه ساختن زره ها\r\n\r\n\r\n","description":"","footnote":"\r\n( 1 ) - سربافتن اشياى محكم مانند آهن و سنگ .\r\n","page_name":" 312 ","page_number":312},
  {"content":"\r\n\r\nوسيله معاش او بود تا مجبور نشود از بيت المال بخورد ) نرم كرديم ( كه زودتر و سهل تر زره را بسازد ) و به داود ارشاد كرديم كه زره ها را فراخ بساز و حلقه ها را به مقدار متعارف ، متناسب بگردان و عمل شما نيكو باشد ( اگر عرضه بهتر باشد مسلّماً خريدار بيشتر مىگردد ) من به كار شما بينا هستم و يا عمل خود را مطابق رضاى من انجام بده .\r\nضمير جمع در جمله اخير ممكن است خطاب به همه صانعين باشد . بعلاوه اينها صداى داود - همانگونه كه معروف است - خيلى خوب و جذاب و دل نشين بوده « 1 » در يك حديث معتبرالسند امام صادق ( ع ) در مورد صداى حضرت داود ( ع ) چنين مىفرمايد : داود روزى از منزل بيرون رفت در حالىكه زبور را قرائت مى كرد ، و قرائت او بگونهء بود كه كوه و سنگ و پرنده اى باقى نمىماند ، مگر آن‌كه او را جواب مى داد ( جاوبه ) ؛ يعنى آواز آنان نيز به آن‌چه كه داود مى خواند بلند مىشد و هم صدايى مىكردند . « 2 »\r\nتاويب به معناى ترجيع ؛ يعنى صدا انداختن در گلو است كه در باب غنا از آن بحث شده و چنانچه مطرب هم باشد غناى حرام مىشود .\r\nاز تعليمات الهى به داود علم قضا بود كه دعاوى مردم را حل مى كرد . « 3 »\r\nو نيز شجاعتى داشت كه جالوت را در يك جنگ مهم كشت . فضايل او را در روايت معتبرة السند بخوانيد .\r\n « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ . . . »  ص : 26\r\n « وَ لَقَدْ آتَيْنا داوُدَ وَ سُلَيْمانَ عِلْماً وَ قالا الْحَمْدُ لِلَّهِ الَّذِي فَضَّلَنا عَلى كَثِيرٍ مِنْ عِبادِهِ الْمُؤْمِنِينَ »  النمل : 15 ؛\r\n\r\n\r\n","description":"","footnote":"\r\n( 1 ) - بر عكس صداى من كه تقريباً زير صفر است ! .\r\n( 2 ) - معجم الاحاديث المعتبره ، ج 1 / 415 ، چاپ يك و دو .\r\n( 3 ) - همان مصدر ، 413 .\r\n","page_name":" 313 ","page_number":313},
  {"content":"\r\n\r\n « وَ وَرِثَ سُلَيْمانُ داوُدَ وَ قالَ يا أَيُّهَا النَّاسُ عُلِّمْنا مَنْطِقَ الطَّيْرِ وَ أُوتِينا مِنْ كُلِّ شَيْءٍ إِنَّ هذا لَهُوَ الْفَضْلُ الْمُبِينُ »  النمل : 16\r\nاز آيهء قبلى مى فهميم به سليمان مانند پدر ، خلافت و حكومت در زمين رسيد و به او دستور رسيد كه ميان مردم حكم به حق نمايد و از آيهء اخير فهميده مىشود كه داود علم منطق پرندگان را ، مى دانسته و سليمان حكومت دينى را از پدر به ارث برده است و از هر چيز ، علمى داشته ( دقّت شود ) و از اكثر مردم برترى و فضل آشكارى را دارا بوده‌اند سلام خدا بر نبى ما و اهل او و بر اين پدر و پسر .\r\nحضرت سليمان ( ع ) بعلاوه اينها باد در تسخير او و زير تسلط او بوده كه در حركت صبحانه به اندازه مسير يك ماه و عصرانه به همين مقدار او را از جايى به جايى برده كه كيفيت اين پرواز هنوز بر ما مجهول است . ولى به هرحال از مظاهر قدرت پروردگار جهانها مىباشد و چشمه مس ذوب شده و سيلان در اختيار او بوده ( تا هرچه را بخواهد از آن ساخته شود )\r\nمزيد بر اينها نوع جن نيز در خدمت او به إذن خدا قرار گرفته بوده كه اگر فردى از آنان سركشى مى كرد از عذاب آتش چشانده مىشد . جن ها آنچه كه او مى خواست از عبادتگاه ها و يا ساختمانهاى بزرگ برايش مى ساختند و تمثال ها و ظروف بزرگ همانند حوض ها و ديگهايى كه در زمين ثابت بودند . شيطان ها ( مسخّر او ) هم برايش ساختمانها مى ساختند و هم براى او غواصى مىكردند و از زير آبهاى رودها و يا درياها مواد مطلوب را بيرون مىآوردند .\r\nاز اينجا معلوم مىشود شياطين جن ؛ بلكه مطلق نوع جن تا آخر اعماق دريا قدرت شنا را دارند و نيز قدرت حمل اشياى سنگين را . باد هم جنس لطيف است ؛ ولى قدرت تقريبى آن مكرّراً تجربه شده است .\r\nوقتى مرگ او رسيد ( او بر عصا تكيه ) همان گونه باقى ماند و هيچ يكى نفهميد او به لقاء\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nپروردگارش رفته تا اين‌كه موريانه عصايش را خورد و او هم افتاد و فهميده شد كه او فوت نموده بوده ! اگر جنيان قبلًا مى فهميدند همه از كار كردن فرار مىكردند . ( سبأ 14 - 12 ) .\r\n\r\nعموم نبوّت حضرت محمد ( ص )\r\n « وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً وَ لكِنَّ أَكْثَرَ النَّاسِ لا يَعْلَمُونَ »  سبأ : 28 ؛ در كلمه  « كَافَّةً »  دو نظر است : اول اينكه حال براى كلمه ناس است ؛ يعنى نفرستادم تو را مگر براى همه مردم . دوم نفرستادم تو را مگر بازدارنده براى مردم از كفر و معاصى . و حرف تا در كلمه  « كَافَّةً »  براى مبالغه است ؛ مانند علّامة و نسابة . . . « 1 »\r\nاين آيه به هر دو تفسير و خصوصاً به تفسير دوم بر عموم زمانى رسالت آن حضرت ( ص ) بر همه انسان‌ها تا آخر دنيا دلالتى ندارد و ممكن است مراد از كلمه « الناس » مردم شبه جزيره باشد يا مدينه و مكه . اگر مراد از عدم علم اكثر مردم همين رسالت باشد كه رسالت آن حضرت ( ص ) را نمىدانند چنانچه اين اكثريت جاهل قاصر باشند عقابى در آخرت ندارند و چنانچه جهل شان تقصيرى باشد مستحق عقاب مىباشند .\r\nو حكم غير مسلمانان امروز نيز همين گونه است . به نظر من اكثريت مطلقه كفّار امروز جاهل قاصر مىباشند و اگر مراد از أكثر لا يعلمون ، اين باشد كه رسالت آن حضرت در راستاى ربوبيت خداوند است باز هم حكم عقلى فوق فرق نمىكند .\r\nبه هرحال كلمه « خاتم النبيين » ( در سوره احزاب آيهء 40 ) دلالت بر مطلوب مىكند ؛ زيرا خاتم النبيين ، خاتم الرسل هم به طريق اولى مىباشد . من نمىدانم چرا آيهء اول عنوان رسالت آن حضرت را در بشارت و انذار حصر كرده و چرا در آوردن عقايد و تزكيه اخلاق و قوانين فقهى آسمانى حصر نكرده كه رتبه آن مقدم بر تبشير و انذار است ، هرچند اين دو نيز دلالت\r\n\r\n\r\n","description":"","footnote":"\r\n( 1 ) - و بر قول اول ايراد شده كه حال بر ذوالحال مقدم نمىشود خصوصاً كه مجرور باشد ، بنابراين كلمه  « كَافَّةً »  حال از ضمير  « أَرْسَلْناكَ »  است و بشير و نذير مبين  « كَافَّةً »  مىباشد .\r\n","page_name":" 315 ","page_number":315},
  {"content":"\r\n\r\nانّى بر آنچه كه نوشتيم دارد و هو اعلم بل هو العالم بالأصلح من كلامه و نحن لا نعلم إلا ما علمنا منزل القرآن .\r\n\r\nعبادت جن\r\n « بَلْ كانُوا يَعْبُدُونَ الْجِنَّ أَكْثَرُهُمْ بِهِمْ مُؤْمِنُونَ »  سبإ : 41 ؛ ملائكه عرض كردند كه مشركين ، جن را پرستش مىكردند ، اكثر آنان به جن ايمان داشتند . شايد اطاعت از وسوسه‌هاى شيطان به عبادت تفسير شده است ، ممكن است جمعى ابليس و لشكر او شياطين را واقعاً مىپرستيدند و نيز ممكن است مراد از عبادت اطاعت بى چون و چرا از شياطين باشد كه در قرآن شواهدى بر آن پيدا مىشود ؛ مانند  « أَ رَأَيْتَ مَنِ اتَّخَذَ إِلهَهُ هَواهُ أَ فَأَنْتَ تَكُونُ عَلَيْهِ وَكِيلًا »  الفرقان : 43 ؛ و از اين آيه روشن تر آيهء 42 و 44 سوره مريم و آيهء 60 يس است  « أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ »  يس : 60 ؛ صاحب تفسير الميزان مىگويد : مشركين ملائكه را مبدأ خيرات عالم مىدانستند و براى جلب منفعت آنان را مىپرستيدند و جن را مبادى شرور عالم مىدانستند و آنان را براى دفع ضرر مىپرستيدند . پس مراد از جن ، مبادى شرّ جهان است ، نه ابليس و فرزندان او . ؛ ولى قول اول به نظر ظاهر تر مىرسد .\r\n\r\nدرجات رزق\r\n « قُلْ إِنَّ رَبِّي يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَهُ وَ ما أَنْفَقْتُمْ مِنْ شَيْءٍ فَهُوَ يُخْلِفُهُ وَ هُوَ خَيْرُ الرَّازِقِينَ »  سبإ : 39 ؛ بگو پروردگارم روزى را براى كسى كه بخواهد توسعه مىدهد و براى كسى كه بخواهد كم مىدهد و چيزى را كه انفاق كنيد عوض آن را مىدهد و او بهترين روزى دهندگان است .\r\nنبايد از كم فكرى صدر آيه را چنين معنى كنيم كه قسمت روزى زياد و كم از قدرت آدمى و اسباب عقلايى بيرون است و تنها به اراده خداوند است . در حالىكه خداوند\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nدر سوره جمعه مىفرمايد : وقتى نماز جمعه تمام شد برويد و طلب روزى كنيد « وَابْتَغُوا مِن فَضْلِ اللَّهِ » شكى نيست كه عقلًا و شرعاً بايد مردم از راههاى عقلايى براى به دست آوردن روزى بروند همين اسباب عقلايى سبب زيادتى و كمى روزى مىشود تقدير خداوند در ضمن قانون سببيت صورت مى گيرد و اين بحث كلى در همه جا جارى است زنده شدن و زنده بودن و مردن به اراده خداوند است ؛ ولى از راه قانون عمومى عليت و سببيت . بلى قضا و قدر الهى بى حساب نيست ؛ بلكه دقيقاً از راه اسباب است و بايد همه بدانيم كه قانون عليت نيز از اراده خدا نافذ شده است و قابل تخصيص نيست و در مورد معجزات بازهم قانون عليت تخصيص نمى خورد ؛ بلكه علل و اسباب قوى تر جايگزين اسباب عادى مىشود ( دقّت شود كه مطلب فهميده شود )\r\nذيل آيه مطلب نويد بخش و تشويق كننده دارد كه مىفرمايد : آنچه از اموال خود را در راه خدا - فقرا و جهات عامه - انفاق كنيد خداوند ( ج ) جاى آن را پر مىكند . خداوندا به اين بنده ضعيف خود و همه مؤمنين توفيق انفاق را مرحمت فرما و مطابق وعده خود در قرآن از فضل و كرمت يكى را به هفت صد يا بيشتر عوض عطا بفرما . بلى خداوند نفقه را بيمه كرده است ؛ بيمه فوق العاده . !\r\n\r\nعلّت اولى خلق انسان\r\n « وَ ما آتَيْناهُمْ مِنْ كُتُبٍ يَدْرُسُونَها وَ ما أَرْسَلْنا إِلَيْهِمْ قَبْلَكَ مِنْ نَذِيرٍ »  سبإ : 44 ؛ ما در گذشته از كتابهاى آسمانى را ( به قوم تو ) نداده بوديم كه مى خواندند و ما پيش از تو بيم دهنده اى براى آنان نفرستاده بوديم . از اين آيه به خوبى پيدا است كه پيش از پيامبر ( ص ) مردم مكه پيامبر و دينى نداشته‌اند و همانند بنى اسرائيل بعد از اسحاق و يعقوب و يوسف و موسى و عيسى و ساير انبيايى كه براى آنان آمدند ، بعد از اسماعيل پيامبر و كتابى براى آنان ( عربهاى مكه ) نيامده بود . بنابراين دو ايراد به زعم جمعى از متكلّمين شكل مى گيرد :\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاول ، به زعم مشهور كه عبادت را علّت غايى اولى خلقت انسان مىدانند آفرينش اين مردم و انسان‌هاى غربى و آفريقايى و سر زمينهاى دور ديگر كه پيامبر نداشته‌اند لغو و بيهوده مىشود ، تعالى الله عنه .\r\nدوم ، آنانى كه تكليف انسان را به دين ، بر خداوند متعال واجب مىدانند در مورد اين آيه هيچ جوابى ندارند .\r\nاز مطالعهء مجموع آيات به دست مىآيد كه عبادت علّت غايى ثانوى انسان است . انزال كتب و ارسال رسل براى انسان‌هاى نسبة پيش رفته بوده كه مع الوصف ، جز عده كمى شرايع و رسالت انبياى خداوند را نپذيرفته اند  « وَ قَلِيلٌ مِنْ عِبادِيَ الشَّكُورُ »  و اگر كسى بخواهد كفر و فسق و جهل و انكار و بى وفايى اكثريت بشر را به عهد الهى و عدم شكر گزارى و عدم ايمان آنان را بداند به معجم مفهرس قرآن رجوع كند .\r\nبه هرحال علّت اولى خلقت انسان معلوم نيست ، و علّت ثانوى عبادت است ؛ لذا در مواردى كه مردم فاقد دين و شريعت بوده‌اند نقصى وارد نمىشود . از اعتراض يا سؤال ملائكه در مورد خلافت آدم و جواب خداوند به آنان و تعليم الاسماء به حضرت آدم و عجز ملائكه از جواب آدم چيزهايى دانسته مىشود كه من آن را در اين محل نمى خواهم بيان دارم . والله العالم .\r\n\r\nجن هم مثل انس\r\n « وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ »  الأعراف : 179 ؛ ما قسمت كثيرى از نوع جن و انس را براى دوزخ آفريديم ، اينان دلهايى دارند كه به آن‌ها نمى فهمند و چشم هايى دارند كه با آن‌ها نمى بينند و گوشهايى دارند كه با آن‌ها نمىشنوند ، اينان ؛ مانند چهارپايان اند ؛ بلكه گمراه تر و اينان در غفلت هستند .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبايد بگوييم كه معاندان و يا مقصران هستند كه به شهوت و غضب خود با دين خدا و رسولان او به مخالفت و انكار بر خواستند و گرنه مستحق دوزخ نبودند .\r\nو كثير ديگر از جن و انس يا جاهل قاصر اند و يا مؤمن مطيع كه دستهء اخير براى بهشت خلق شده‌اند .\r\n\r\nاجر رسالت رسول اكرم ( ص )\r\nدر چند آيه چند تن از پيامبران ( ع ) صراحة و آشكارا گفته‌اند كه ما از شما مزد نمى خواهيم و پيامبر اسلام ( ص ) نيز چنين فرموده است ؛ ولى در بعض از موارد آن حضرت ( ص ) از مردم مزد خواسته است .\r\nدر سورهء سبأ آيهء 47 كه مورد نظر ما است پيامبر مىفرمايد : اجرى كه از شما خواسته ام ( بازهم ) به نفع شما است پس معلوم مىشود كه پيامبر بر خلاف ساير انبياء اجرى از أمّت خود طلبيده ؛ ولى مىفرمايد آن اجر هم براى شما است و مزد شخصى من بر خداوند است .\r\nسؤالى كه پيدا مىشود كه اجر پيامبر از أمّت كه به نفع خود أمّت است چه مىباشد كه ظاهرش براى اوست و باطنش به نفع مردم است ؟\r\nجواب اين سؤال را آيهء 23 شورى مىدهد :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى . . . »  الشورى : 23 ؛ من از شما مزدى جز محبّت در حق قرابت خود نمى خواهم . ذوى القربى پيامبر ( ص ) فاطمه و پسران او و على ( ع ) مىباشند . ممكن است بگوييم عموها و عموزاده ها و ساير خويشاوندان او را نيز شامل مىشود . ممكن است بگوييم قيد ( فهو لكم ) اين مزد هم براى شما است قربى را مخصوص به چهار تن كنند كه در آيهء تطهير با پيامبر يك جا به نام اهل البيت معرفى شده و از رجس تطهير شده‌اند . و جمعى از دانشمندان اهل سنّت محبت اهل بيت را از اركان ايمان دانسته اند . به هرحال محبّت و دوستى با اهل بيت آن حضرت ( ص ) موجب شفاعت اهل بيت از محبّان در بهشت مىشود .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nتفسير سوره‌ى فاطر « 1 »\r\n  « الْحَمْدُ لِلَّهِ فاطِرِ السَّماواتِ وَ الْأَرْضِ جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَ ثُلاثَ وَ رُباعَ يَزِيدُ فِي الْخَلْقِ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ »   فاطر : 1 ؛ سپاس خدايى را كه شكافنده آسمان‌ها و زمين است و قرار دهنده ملائكه را رسولان خود كه داراى بالهاى دوگانه و سه گانه و چهارگانه اند او به اراده خود در آفرينش زياد مىكند زيرا خدا بر هر كارى توانا است .\r\nآنچه از اين آيه به دست مىآيد و مى فهميم :\r\n1 - شكافتن آسمان‌ها و زمين دليل بر حدوث آن‌ها و بطلان قدم آن‌ها مىباشد ، و تخيلات فلاسفه مسلمان و غير آنان از مادّيين بر قديم بودن جهان مادّى همه باطل مىشود ! اين تعبير قرآن با آغاز شدن جهان مادّى با انفجار بزرگ كه در قرن بيست و يكم سر زبان‌ها و قلمها افتاده است بسيار مناسبت دارد هرچند كه تا هنوز علمى نشده است . علوم روز از راههاى گوناگون حدوث جهان مادّه را مطابق ظواهر آيات قرآنى ثابت مىدارد . در قرن گذشته وقتى اتم تجزيه شد قدم مادّه كه مورد اصرار مادّيين بود از بين رفت ؛ زيرا فهميدند كه ذرات اتم مركّب از اجزاى متعدّد ديگرى بوده و مركّب قديم نمىشود ، علم تجربى بيرحمانه شكم خداى مادّيين را شكافت و مادّيين تا امروز چيز مادّى ديگر را نيافتند كه بگويند اين شئ مبدأ جهان مادّى است ، ذليلانه گفتند كه پيدا كردن آن به عهده علم تجربى در آينده است ، بعضى ادّعا كرده‌اند كه اجزاى اتم نيز تجزيه شده است . اگر راست باشد اين خبر مرگ آور ديگرى براى مادّى گرى است كه موجود مادّى اگر صد مرتبه تجزيه شود بازهم مركّب است و شايستگى مبدئيت جهان مادّه را ندارد و اين قانون قطعى از زمان خواجه نصير طوسى مؤلّف\r\n\r\n\r\n","description":"","footnote":"\r\n( 1 ) - اين سوره مكى و داراى 145 آيه است .\r\n","page_name":" 320 ","page_number":320},
  {"content":"\r\n\r\nتجريدالإعتقاد و احتمالًا قبل از زمان ابو على سينا مسلم بوده است .\r\n2 - ملائكه اجسام لطيف هستند « 1 » نه جواهر مجرّده طولى و عرضى كه حكماء و فلاسفه در قوه خياليه خود در مورد آن‌ها مبالغه كرده‌اند . ما معناى بالهاى متفاوت ملائكه را كه در اين آيات بيان شده درست نمى فهميم و علم به آن‌ها را به خالق آنان موكول مىكنيم ، ولى در مجموع ، جسمانيت لطيف آنان ثابت مىشود خصوصاً كه جبرئيل به شكل انسان در آمده و مريم و ابراهيم و لوط ( ع ) او را ديده است و خصوصاً كه نزول و عروج به آن‌ها در قرآن نسبت داده شده و هيچ دليلى بر تأويل اين ظواهر نداريم .\r\nملائكه رسولان خداوند هستند و مقتضاى اطلاق اين آيه و دلالت آيات ديگر ، اين رسالت ظاهراً تشريعى و تكوينى مىباشد . مثلًا : رسالت در آوردن وحى الهى براى انبياء و رسولان الهى در كره زمين به سر كردگى جبرئيل امين ( ع )  « إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَ الْآخِرَةِ وَ مِنَ الْمُقَرَّبِينَ  آل‌عمران : 45 ؛ و آيهء ( 18 - 39 )\r\nزيرو رو كردن سر زمين حضرت لوط ( ع ) و نابود نمودن قوم او ، نفخ روح در رحم مريم مادر عيسى ( ع ) بردن پيامبر اسلام به معراج به وسيله ماشين فوق العاده براق و رفرف و انزال او به زمين و كارهاى ديگر .\r\n\r\n\r\n","description":"","footnote":"\r\n( 1 ) - ملائكه را صحابه نديده اند ، شب قدر ملائكه نازل مىشوند و انسان‌ها در طول تاريخ آن‌ها را نديده اند ، ملائكه قابضان ارواح را نديده اند جسم لطيف ديده نمىشود ، و به عبارت مختصر و روشن جسم لطيف مانند باد به چشم درك نمىشود و ملائكه تا زمانى كه به اراده خدا به شكل انسان - 0 مثلًا - تبديل نشود انسان آن را نمى بيند . آيا بعضى از حيوانات چشم شان جن را ديده مىتواند ؟ جواب آن را نمىدانيم . ولى اين مطلب را از قرآن مىدانيم كه ملائكه به إذن خداوند مىتوانند به شكل انسان در بيايند و در اين صورت هم مؤمنين و هم كافرين آنان را ديده مىتوانند قوم لوط ملائكه را به شكل جوانان با جمال ديدند . انبياء ملائكه را ديده اند و حتّى حضرت ابراهيم براى آنان گوشت پخته آورد و اعتقاد كرد كه افراد انسان هستند .\r\n","page_name":" 321 ","page_number":321},
  {"content":"\r\n\r\nگرفتن ارواح افراد انسان به تاريخ هاى مشخّص به دقيقه و ثانيه در سراسر كره زمين پس از خلقت انسان به راهنمايى و دستور حضرت ملك الموت عزرائيل ( ع ) كار دقيق و مستمر در 24 ساعت شبانه روزى و احتمالًا جابجايى ارواح در عالم برزخ « 1 » و عذاب كنندگان در موقع موت كفّار . كاتبين كرام كه اعمال بندگان را مى نويسند نه تنها از انسان كه احتمالًا اعمال خوب و بد جن و ساير مكلّفين را در آسمان ها نيز مى نويسند . در يك آيه مىخوانيم :  « إِنَّ رُسُلَنا يَكْتُبُونَ ما تَمْكُرُونَ »  يونس : 21 ؛ رسولان ما مكرهاى شما را مى نويسند .   « كِراماً كاتِبِينَ ، يَعْلَمُونَ ما تَفْعَلُونَ »   الإنفطار : 11 و 12 ؛ ملائكه حفظ كنندگان ، خداوند بر شما حفظ كنندگان را مى فرستد تا وقتى كه مرگ يكى از شما برسد ( انعام آيه 60 ) شايد ملائكه‌اى معقبات ( رعد 11 ) نيز از همين دسته‌اند و نيز ملائكه‌اى كه براى تقويت مجاهدين در بعضى از غزوات آن حضرت ( ص ) آمدند از همين جمله هستند .\r\nتدبير حوادث زمين ؛ مانند تهيه مقدار معين باران كه از درياها گرفته مىشود و راندن بادها به اماكن مختلف و انجام كارهاى زراعت و دهها كار ديگر توسط ملائكه مدبّرات امور مىباشند .\r\nامكان دارد مديريت اين كارها توسط حضرت ميكائيل ( ع ) صورت بگيرد ، و تعيين مقادير آبهاى باران و گياهان و نباتات خوردنى انسان و حيوان از زمين و هوا و حتّى از كرات ديگر ( اشعه كيهانى ) توسط فرشتگان زير نظر او تنظيم گردد .  « هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ لا إِلهَ إِلَّا هُوَ فَأَنَّى تُؤْفَكُونَ »  فاطر : 3 ؛\r\nانجام مقدّمات قيامت از نفخ صور و غيره به رياست حضرت اسرافيل ( ع ) و نيز سرپرستى\r\n\r\n\r\n","description":"","footnote":"\r\n( 1 ) - ممكن است فرشتگان زير دست عزرائيل به مراتب از فرشتگان زير دست جبرئيل بيشتر باشند و طبق حديثى آخرين فرشته‌اى كه به دستور خداوند در نفخ اول مى ميرد عزرائيل است .\r\n","page_name":" 322 ","page_number":322},
  {"content":"\r\n\r\nدوزخ توسط ملائكه غلاظ و شداد نيز زير فرمان او باشد  « لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ »  التحريم : 6 ؛ و ممكن است همه ملائكه معصوم باشند   « وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ ، يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ »   النحل : 49 و 50 ؛ . والله العالم .\r\nو كارهاى متنوع ديگر در غير كره زمين خصوصاً در كراتى كه مكلّفين عاقل مختار داراى حقايق نوعيه مغاير حقيقت انسان و جن ، كه در تصوّر ما نمىآيد و در يك كلام مىشود احتمال داد - البته مجرّد احتمال - كه ملائكه بعلاوه عبادت حق تعالى وظايف گوناگون جهان مادّه را در آسمان‌ها و كهكشان‌ها مطابق اراده خدايى كه لا حول و لا قوة الا به ، به عهده دارند . و ممكن است انجام همين وظايف در مورد جمعى از ملائكه عبادت شان باشد ، و ممكن است كه بعضى از فرشتگان تنها عبادت ركوع و يا سجود يا قيام را داشته باشند    « وَ ما مِنَّا إِلَّا لَهُ مَقامٌ مَعْلُومٌ ، وَ إِنَّا لَنَحْنُ الصَّافُّونَ ، وَ إِنَّا لَنَحْنُ الْمُسَبِّحُونَ    الصافات : 164 - 166 ؛\r\nظاهراً در نوع ملائكه هيچ عاصى و متخلّف وجود ندارد و همه مؤمن و مطيع امر خداوند هستند و از نوعى اختيار هم بر خودارند . در فضيلت آنان همين بس كه خداوند در قرآن مىفرمايد :  « آمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ . . . »  البقرة : 285 ؛ ( دقّت كنيد ) هركس دشمن خدا و فرشتگان او و رسولان او جبرئيل و مكائيل باشد محقّقاً خداوند دشمن كافران مىباشد ( بقره 97 و 98 ) از اين آيه اين احتمال به وجود مىآيد كه ميكاييل بعد از جبرييل قرار دارد .\r\nفوايد :\r\n1 - بعيد نيست ملائكه خواب نداشته باشند .  « يُسَبِّحُونَ اللَّيْلَ وَ النَّهارَ لا يَفْتُرُونَ »  الأنبياء : 20 ؛  « فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ »  فصلت : 38 ؛\r\n2 - ملائكه مختار هستند نه مضطر و مجبور و بى اراده  « وَ مَنْ يَقُلْ مِنْهُمْ إِنِّي إِلهٌ مِنْ دُونِهِ \r\n\r\n","description":"","footnote":"","page_name":" 323 ","page_number":323},
  {"content":"\r\n\r\n فَذلِكَ نَجْزِيهِ جَهَنَّمَ كَذلِكَ نَجْزِي الظَّالِمِينَ  الأنبياء : 29 ؛ .\r\n3 - افضل ملائكه ظاهراً جبرئيل است :   « نَزَلَ بِهِ الرُّوحُ الْأَمِينُ ، عَلى قَلْبِكَ لِتَكُونَ مِنَ الْمُنْذِرِينَ   الشعراء : 193 و 194 ؛      « عَلَّمَهُ شَدِيدُ الْقُوى ، ذُو مِرَّةٍ فَاسْتَوى ، وَ هُوَ بِالْأُفُقِ الْأَعْلى ، ثُمَّ دَنا فَتَدَلَّى ، فَكانَ قابَ قَوْسَيْنِ أَوْ أَدْنى      النجم : 5 - 9 ؛       « إِنَّهُ لَقَوْلُ رَسُولٍ كَرِيمٍ ، ذِي قُوَّةٍ عِنْدَ ذِي الْعَرْشِ مَكِينٍ ، مُطاعٍ ثَمَّ أَمِينٍ ، وَ ما صاحِبُكُمْ بِمَجْنُونٍ ، وَ لَقَدْ رَآهُ بِالْأُفُقِ الْمُبِينِ ، وَ ما هُوَ عَلَى الْغَيْبِ بِضَنِينٍ »       التكوير : 19 - 24 ؛ .\r\n4 -  « وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ . . . »  الزمر : 75 ؛ .\r\n5 - ملائكه اى كه براى زمينى ها استغفار مىكنند :  « وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ . . . »  الشورى : 5 ؛ .\r\n6 - ملائكه اى كه بر موحّدين مستقيم نازل مىشوند كه نترسيد و ناراحت نباشيد و به بهشتى كه وعده داده شده ايد خوش باشيد . ما با شما در زندگانى دنيا و در آخرت هستيم و هر آنچه در آنجا بخواهيد براى شما حاضر است ( سجده 31 و 32 ) .\r\n7 - ايمان به خدا و قيامت و ملائكه مبرور و نيكو مىباشد ( بقره 177 ) .\r\n8 - پنج هزار فرشته به مدد مجاهدين آمدند ( آل عمران 125 ) .\r\n9 - همه ملائكه براى آدم سجده كردند ( چند آيه ) .\r\n10 - مؤمنين صابرين براى خدا و نماز خوان و انفاق گر در پنهان و آشكار و . . و پدران شان و ازواج شان و ذريه هاى آنان در بهشت‌هاى عدن داخل مىشوند و فرشتگان بر آنان از هر درى داخل مىشوند مىگويند سلام بر شما به خاطر صبر شما ( در بندگى ) خانه عقباى شما نيكو است ( شاد باشيد ) .\r\nدر معتبره عمرو بن مروان عن ابى عبدالله ( ع ) إنّ لله تبارك و تعالى ملائكةٌ انصافهم من برد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nو انصافهم من نار ، يقولون يا مؤلّفا بين البرد والنار ثبت قلوبنا على طاعتك « 1 » .\r\nدر معتبره ابى خديجه از امام صادق ( ع ) : . . . خانه ( كعبه ) دُر سفيدى بود و خداوند آن را به آسمان بلند برد در مقابل اساس خانه در زمين ، روزانه هفتاد هزار فرشته داخل آن مىشوند كه ديگر به آن خانه هرگز مراجعه نمىكنند . و خدا به ابراهيم و اسماعيل امر كرد كه بر همان اساس زمينى خانه را بناء كنند « 2 » .\r\nتفصيل جزييات مربوط به ملائكه شايد نيازى به رساله مستقل داشته باشد . من روايات ضعيفة السند و غير معتبرالسند را نقل نكردم و نه به آن‌ها اعتماد دارم .\r\n\r\nاحساسات و خارج از احساسات\r\n « فَلا تَذْهَبْ نَفْسُكَ عَلَيْهِمْ حَسَراتٍ إِنَّ اللَّهَ عَلِيمٌ بِما يَصْنَعُونَ »  فاطر : 8 ؛ خداوند واجب الوجود از دايره احساسات و عاطفه اى كه انسان و حتّى كم و بيش پاره اى از حيوانات هم در زندان آن مقيدند ، بيرون است . پيامبر ( ص ) با طبع بشرى خود قهراً به حال گمراهانى كه به دست خود به سوى عذاب دوزخ مى روند شديداً ناراحت مىشود ، او عذاب شديد قيامت را خوب درك مىكند و از طرف ديگر علاقه او به خوشبختى انسان‌ها و علم او به بشر از تحمّل عذاب ثابت است و قهراً حسرت او كشنده جان شيرين و با ارزش اوست . ولى خداوند كه از تمام صفات خوب و بد انفعالى مبرّا و بدور است در پى تطبيق واقعيتها است به پيامبرش ارشاد مىفرمايد كه جانش را در پناه احساسات انسانى خود از دست ندهد .\r\nقابل ذكر است كه خداوند مخالف احساسات و عواطف بندگان و فرستادگان بزرگوارش نيست ، و اين اراده پروردگار است كه در روح انسان تكويناً احساسات را كاشته است .\r\nبحث مهم اين است كه انسان‌ها چگونه بين احساسات و عواطف خود و بين تعقّلات خود\r\n\r\n\r\n","description":"","footnote":"\r\n( 1 ) - معجم الاحاديث المعتبره ج 1 / 277 نقلا عن توحيد الصدوق ، ص 182 . البحار ج 56 / 181 .\r\n( 2 ) - - معجم الاحاديث المعتبره ، ج 1 / 276 . علل الشرايع ج 2 / 398 ، بحارالانوار ج 55 / 398 .\r\n","page_name":" 325 ","page_number":325},
  {"content":"\r\n\r\nبه چه نحو جمع بندى نمايد ، و در طريق تربيت و تكامل روحانى خود چگونه و چند درصدى اين دو را ترتيب نمايند ؟\r\nمؤلّف قبلًا هم در اين مورد تحير خود را اعلان كرده است ، و كسى از دانشمندان را هم نديده است كه در اين مورد صحبتى كرده باشد . نگارنده هم اكنون در تلويزيون فلم مستندى را مى بيند كه حيوانات درنده شيرها و پلنگ ها عقب آهوان و الاغ هاى وحشى كه خطوط سياه و سفيد دارند ، مى دوند و شكار خود را تكّه تكّه مىكنند كه من دل ريش مى شوم و عاطفه ام مىخواهد آهوان از چنگ درندگان فرار كنند و آن‌ها ناكام بمانند ، ولى اين را هم ميدانم كه حكمت بالغه بر اين قرار كه درندگان گرسنه نميرند و قدرت شكار را خداوند در طبيعت آنان قرار داده است .\r\nشايد راه حل اين باشد كه ما طبيعت خود را بر اساس مقررات تشريعى خالق حكيم موجودات عيار كنيم ، جايى كه تعدّى به ديگران اعم از انسان و حيوان شرعاً حرام شده ، احساسات خود را تقويت كنيم و جايى كه تعدى حرام نشده و يا در مورد اجراى حدود و تعزيرات بايد خود را چنان تربيت كنيم كه احساسات ما به حد اقل برسد خصوصاً كه قرآن در مورد اجراى بعضى از حدود فرموده كه به متخلّفين رأفت نداشته باشيم  « وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ؛  بلكه بيشتر از اين مى فرما يد : و ليشهد عذابهما طائفة مّن المؤمنين » النور : 2 ؛ يعنى جمعى از شما بايد در تازيانه زدن مرد و زن زناكار حاضر شويد تا آن را ببينيد .\r\n\r\nعزّت خداوند\r\nعزّت حالت ناشكنى و مغلوب نشدن ، و كمال سلطه است و لذا خداوند مىفرمايد :  « مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً . . . »  فاطر : 10 ؛ هركسى عزّت بخواهد تنها از خداوند بخواهد و راه ديگرى نيست و در جاى ديگر فرموده است :  « وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ \r\n\r\n","description":"","footnote":"","page_name":" 326 ","page_number":326},
  {"content":"\r\n\r\n الْمُنافِقِينَ لا يَعْلَمُونَ »  المنافقون : 8 ؛ و معناى اين دو آيه اين مىشود كه خدا به رسول خاتم النبيين ( ص ) و بندگان مؤمن خود عزّت عطا فرموده است و مسلّماً اين عزّت به اندازه ايمان تقسيم شده است و خداوند در همه امور متفضل و حنّان و منّان است ؛ ولى اصل عدالت و استحقاق مستحقّين از سنّت خداوند است كه تبديل و تحويل پذير نيست . شايد ذيل آيه مباركه‌ى كه ما آن را نقل نكرده ايم ناظر به همين سنّت الهى باشد .\r\n\r\nداخل كردن شب در روز و عكس آن\r\n « يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ . . . »  فاطر : 13 ، و آل عمران 27 ، و حج 61 ، و حديد 6 ؛ بعضى از نويسندگان كه ادخال شب در روز و عكس آن را محال دانسته مىگويد اين ادخال به لحاظ مكان است كه شب و روز آن را مى پوشاند كه زمين باشد يعنى مكانى كه در آن شب بود تدريجاً آن را در مكانى كه در آن روز بود داخل مىكند كه حركت زمين را بر محورش ثابت مىدارد ، چيزى كه ما آن را حركت وضعى زمين مى ناميم و نيز اشاره اى به كرويت شكل زمين است . « 1 »\r\nو بعضى آن را به كوتاهى و درازى شبها و روزها تفسير كرده‌اند كه تدريجاً هر كدام در ديگرى بواسطه شفق و بين الطلوعين داخل مىشود و مايه تحقق فصول چهارگانه مىگردد . فايده : جمله شريفه  « كُلٌّ يَجْرِي لِأَجَلٍ مُسَمًّى »  مراد خورشيد و ماه است نه همه ستاره ها و همچنين در جمله  « وَ كُلٌّ فِي فَلَكٍ يَسْبَحُونَ »  يس : 40 ؛ مخصوص به خورشيد و ماه است و حركت وضعى ستاره ها و سيارات ديگر را دلالت ندارد . و همچنين در آيه 23 سوره انبياء . مگر اين‌كه صيغهء جمع  « يَسْبَحُونَ »  را كسى شاهد بر شمول آيه به همه ستاره ها و سياره ها\r\n\r\n\r\n","description":"","footnote":"\r\n( 1 ) - ظاهراً آيه مباركه :  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ . . . »  النمل : 88 ؛ - كوه‌ها را جامد و بى حركت مى بينى در حالىكه ؛ مانند ابرها در حركت و گردش هستند ( و آرام آرام مى روند ) - مبين حركت وضعى و انتقالى و حتّى حركت تبعى زمين ( به تبع حركت خورشيد ) است . والله العالم .\r\n","page_name":" 327 ","page_number":327},
  {"content":"\r\n\r\nبداند . والله العالم . بلى عالم نه بى اول است و نه بى انتها و بعد از سر آمد معلوم و معينى ، همه چيز متلاشى مىشود و قيامت انسان و موجودات عاقل مختار برپا مىشود .\r\n\r\nشفاعت\r\n  « وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ ، إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ وَ يَوْمَ الْقِيامَةِ يَكْفُرُونَ بِشِرْكِكُمْ . . . »   فاطر : 13 - 14 ؛ كسانى را كه غير از خدا مىخوانيد ( مى پرستيد ) مالك پوست نازك هسته خرما نيستند ( و كارى براى شما نمىتوانند ) اگر آنان را بخوانيد صداى شما را نمى شنوند و اگر بشنوند به شما جواب نمى دهند و روز قيامت شرك شما را منكر مىشوند .\r\nاگر مراد از دعا ( خواستن ) پرستش باشد ، معلوم است كه پرستش غير خدا موجب شرك پرستنده مىشود و اگر مراد شفاعت باشد ، اگر مدعو اجازه شفاعت را داشته باشد  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  شفاعت خواستن از او مانعى ندارد و در حق چنين شفيعانى عدم مالكيت قطمير صدق نمىكند ، خداوند به او اجازه شفاعت را داده است ، ارواح مقدس انبياء در برزخ زنده و نزد پرودگار خود هرچند شهيد نشده باشند بهتر از شهدا مقام دارند . وقتى بين ارواح شهدا و بازماندگان آنان ارتباط باشد چگونه بين انبياء و مردم نباشد  « فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ  آل‌عمران : 170 ؛ اگر كسى چنين شفاعتى را از انبياء و شهدا انكار كند نه قرآن را فهميده و نه به مقام انبياء معرفت دارد .\r\n\r\nارتباط با مردگان\r\n « إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ  فاطر : 22 ؛ خداوند پيام خود را به گوش هر كس كه بخواهد مىرساند و تو نمىتوانى كلام خود را به گوش مردگان قبرها برسانى و به آن‌ها بشنوانى .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمعناى اين دو آيه اين است كه ( تنها ) خداوند مىتواند كلام خود را به هر كسى از جن و انس و حيوان و موجودات عاقل ديگر ؛ مانند ملائكه و انواع زنده ديگر مادّى كه بخواهد مىشنواند ، پيامبر ( ص ) به عنوان يك انسان نمىتواند صداى خود را به مردگان قبرها بشنواند و اين عجز براى همه زنده جان‌هاى عاقل مادّى عموميت دارد . ولى آيه مكالمه ارواح باهم را در عالم برزخ شامل نمىشود ؛ « 1 » چون آنان همانند جن مىتوانند كلام خود را به همديگر بشنوانند . بلى انسان زنده صداى خود را به انسان‌هاى مرده كه بدنهاى آنان در قبور بدون روح افتاده هرچند سالم باشند شنوانده نمىتوانند .\r\nيك مطلب روشن ديگر : همانگونه كه خداوند بدون واسطه مسمع ارواح مردگان است مىشود با واسطه هم اين كار را انجام دهد مانند قبض ارواح انسان كه در قرآن هم به خدا و هم به عزراييل و هم به ملائكه نسبت داده مىشود و مانند صدها كار مقدور ديگر كه توسط ديگران انجام مىدهد .  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى . . . »  الأنفال : 17 ؛ پس مىشود خداوند به فرشته اى و يا به انسانى قدرت دهد كه با ارواح كسانى كه در قبور افتاده و يا پوسيده اند ارتباط مكالمه اى بر قرار نمايند . بلى إِنَّ اللَّهَ عَلَى كُلّ شَىءٍ قَدِيرٌ . و چنانچه به دليل شرعى ثابت شود كه فرد صالحى يا پيامبرى يا فرشته اى اين كار را مىكند مى فهميم كه اين قدرت را خدا به او داده است . مثلًا پيامبران در ميان جمعى حضور دارند فرشته ها مى آيند وحى خداوند را نازل مىكنند و پيامبر مى شنود و ديگران نمى شنوند . پيامبران كلام خود را به آنان مى شنوانند معلوم نيست اهل مجلس آن پيامبر بتوانند كه صداى خود را به فرشته بشنوانند .\r\n\r\n\r\n","description":"","footnote":"\r\n( 1 ) - در آخر تشهد مىگوييم : السلام عليك ايها النبى و رحمة الله و بركاته ، اگر پيامبر اسلام به هر نحوى به اين خطاب متوجّه نشود اين خطاب لغوى مىشود ، در حالىكه به مردم دستور داده شده آن را بگويند جمله لقتوا مواتكم از آن حضرت در صحيح مسلم آمده 0 ج 2 / 131 . و ارتباط زنده‌ها با مردگان را اثبات مىدارد .\r\n","page_name":" 329 ","page_number":329},
  {"content":"\r\n\r\nشكى نبايد داشته باشيم كه پيامبر خاتم النبيين ( ص ) و افضل المرسلين به عنوان انسانى مثل بقيهء انسان‌ها مىباشد كه صداى خود را به ارواح مردگان رسانيده نمىتواند ؛ ولى به عنوان پيامبر چنين كارى براى او به اذن پروردگار هيچ مشكلى ندارد . وقتى روايات معتبرالسند بر آن دلالت كند آن را مى پذيريم در باب تلقين مرده اى كه بين قبر گذاشته مىشود حد اقل دو روايت معتبرالسند رسيده كه نگارنده آن را در كتاب اموات در آخر جزء هشتم معجم الاحاديث المعتبره نوشته ام كه مستحب است كه مردگان به آن تلقين شوند . و اين دو روايت دلالت دارد كه روح در اوايل جدايى از بدن ، كلمات تلقينى را مى شنوند .\r\n\r\nيك بحث ديگر ( اسپراتزم )\r\nعلم روحى جديد كه احتمالًا هشتاد سال يا بيشتر از آن مى گذرد در آمريكا به وجود آمد تا كنون كتابهاى زيادى در تفاصيل آن نوشته شده كه انسان‌هاى زنده با ارواح مردگان ارتباط بر قرار مىكنند . نويسنده ، چندين كتاب را در اين مورد در دوران جهاد كشور ما در اسلام آباد مركز پاكستان مطالعه كردم « 1 » و مقدار كمى از مطالب آن‌ها را براى قسمت اخير كتاب خود ( روح از نظر دين و عقل و علم روحى جديد ) انتخاب كردم اين كتاب در دوران جهاد در اسلام آباد تأليف و سپس در قم - ايران - به چاپ رسيد و مطالعه آن براى دانشمندان مفيد است . هرچند مطالعه كتب دست اول اين علم مهم تر است .\r\nاين علم در غرب و حتّى در غير آن طرفداران زياد دارد و هر كس كتابهاى اين علم را بخواند به وجود روح انسانى مطمئن مىشود و گويا خداوند در عصر علوم تجربى و انكار احكام عقلى اين علم را به رخ منكرين كشيد و و جود روح مجرّد غير مادّى را به طور غير منتظره حسّى و علمى نمود .\r\n\r\n\r\n","description":"","footnote":"\r\n( 1 ) - اين كتابها را پسرم حفيظ الله خريده بود و با علاقه‌اى كه به مطالب آنها ، داشت مطالعه نموده بود .\r\n","page_name":" 330 ","page_number":330},
  {"content":"\r\n\r\nسؤال مهمى كه در اين مورد قهراً خود را مطرح مىكند اين است كه تعارض بين آيهء سابقه  « وَ ما أَنْتَ بِمُسْمِعٍ مَنْ فِي الْقُبُورِ »  و علم روحى جديد چگونه حل مىشود ؟ من در اينجا آنچه در ذهنم فعلًا مىرسد اين است كه آيه مىفرمايد : پيامبر اكرم ( ص ) نمىتواند حرف خود را به سمع كسانى كه در قبر ها قرار دارند برساند و همه مىدانيم آنچه كه در قبر است ، جثه و بدن پوسيده است كه هيچ كس نمىتواند به آن حرفى را بشنواند و اين موضوع ارتباط با ارواح را نفى نمىكند ، ولى از آنجا كه همه موجودات مادّى داراى تسبيح خداوند هستند و شعور خاص به خود دارند . خداوند به اسماع آن‌ها قادرند و غير از خدا كسى قدرت اين كار را ندارد مگر به توانايى خدا كه به كسى عطاء كند . و چنانچه كسى به جواب من قناعت نكند من او را ملامت نمىكنم و اميد وارم دانشمندان جواب بهترى پيدا كنند و فوق كل ذى علم عليم .\r\n\r\nدر هر أمّت رسولى بوده است\r\n « وَ إِنْ مِنْ أُمَّةٍ إِلَّا خَلا فِيها نَذِيرٌ »  فاطر : 24 ؛ هيچ أمّتى نبوده مگر نذير و بيم دهنده‌اى در آن گذشته است . بعضى از مفسّرين گفته‌اند نذير اعم از پيامبر و وصى و عالم است . مشكل است اين اطلاق را بپذيريم . ظاهرِ « نذير » انصراف به رسول دارد .\r\nبعضى از مفسّرين معاصر كه فعلًا فوت كرده مىگويد : بله اين هم از آيه بر نمىآيد كه نذير هر أمّتى از خود آن أمّت بوده ؛ چون نفرموده « خلامنها » ، يعنى از افراد آن أمّت نذيرى گذشته . ولى مىگويم از مردم مكه و مدينه ظاهراً نذيرى نيامده است ؛ ولى ابراهيم و اسماعيل در مكه انذار و تبشير نموده‌اند .\r\nمهم اين است كه معناى أمّت در آيات تا چقدر وسعت دارد . من از حدس خود مطمئن هستم كه در بسيارى از أمّتها براى هر نسل 70 ساله نذيرى و رسولى نيامده است . بعيد نيست كه پس از اسماعيل ( ع ) تا رسول گرامى اسلام ( ص ) رسول ديگرى در اين مدت ممتد چند صد\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nسال يا دو سه هزار سال نيامده باشد . قول مفسّر اول ( در روح المعانى ) به آيه مباركه  « وَ لِكُلِّ أُمَّةٍ رَسُولٌ . . . »  يونس : 47 ؛ تضعيف مىشود و قول مفسّر دوم ( در الميزان ) به آيه مباركه  « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ . . . »  ابراهيم : 4 ؛ مورد ترديد قرار مىگيرد .\r\nلازم به توجّه است كه آيه معنون اين فصل با آيه مباركه  « وَ ما أَرْسَلْنا إِلَيْهِمْ قَبْلَكَ مِنْ نَذِيرٍ  » سبإ : 44 ؛ و با آيه  « لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ »  يس : 6 ؛ نسبت عام و خاص را دارد ، يعنى در شهر مكه نذيرى پيش از حضرت پيامبر نيامده و هيچ انذارى از داخل مكه و خارج آن به پدران آنان نشده و رفع اختلاف به مجمل بودن معناى أمّت براى ما در اصطلاح قرآن نهفته است .\r\nبه هرحال همان گونه كه مكرّر در اين كتاب و ساير مؤلّفات گفته ام اكثر انسان‌ها در گذشته و حال و آينده جاهل قاصر بوده و خواهند بود .\r\n « جاءَتْهُمْ رُسُلُهُمْ بِالْبَيِّناتِ وَ بِالزُّبُرِ وَ بِالْكِتابِ الْمُنِيرِ »  فاطر : 25 ؛ به بينات و معجزات و دلايل عقلى و زُبُر به كتابهايى كه پند آموز و موعظه دارند ؛ مانند زبور ( مفرد زبر ) و كتاب منير ، به كتابهايى كه عقايد و احكام و معارف دينى دارند تفسير شده است كه بعيد نيست تفسير نزديكى باشد ؛ ولى مدلّل نيست .\r\n\r\nيك بحث مهم\r\nفرض كنيم براى هر أمّتى رسولى آمده باشد و آيه هيچ تخصيصى نخورده باشد ؛ ولى معناى آن جمله اين نيست كه حجّت آن رسول بر همه مردمى كه به سوى آن‌ها مبعوث شده تمام شده است .\r\nاوّلًا بحسب عادت و سنّت الهى جمعى هميشه قاصر و مستضعف و تحت تأثير شخصيتهاى محلى خود بوده‌اند .\r\nثانياً بر اثر فقدان وسايل ارتباط جمعى هيچ پيامبرى به جاهاى ديگر براى ترويج نرفته مگر\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاين‌كه علّت خاصى پيدا شده باشد .\r\nمثلًا ابراهيم به خاطر آوردن هاجر به مكه آمد ، لوط را ابراهيم فرستاد و هكذا تا امروز گمان داريم در افغانستان و پاكستان و هند و مغرب زمين پيامبرى مبعوث نشده و لذا بايد در مورد دو آيه اى كه اثبات نذير و رسول مىكند معناى معقولى بيابيم مثلًا در آيه معنون اين فصل نفرموده است اين نذير « نيز اين رسول هميشه در هر أمّت بوده ؛ يعنى عموم زمانى ندارد ؛ بلكه آيه 44 متقدم سوره سبأ و يس صراحهء دلالت دارد كه قبل از او نذير و رسولى در مكه يا بر قريش و يا بر قسمتى از عربها نيامده است .\r\nبلى آمدن رسولى براى امت يك حرف است و ادامه ارسال آن‌ها در طول زمان حرف ديگر دقّت كنيد .\r\n\r\nفضل تلاوت قرآن\r\n « إِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً يَرْجُونَ تِجارَةً لَنْ تَبُورَ  فاطر : 29 ؛ كسانى كه كتاب خدا را تلاوت مىكنند و نماز را به پا مى دارند و از انچه به آنان روزى داده ايم در پنهان و آشكار انفاق مىكنند اميد تجارت بى كساد را مىبرند .\r\nتلاوت قرآن در رديف نماز و انفاق قرار گرفته بلكه مستحب مؤكد است . و اين سه فضيلت به علاوه مزد معين آن از فضل خداوند زياد مىگردد كه آيه بعدى آن را بيان مىدارد .\r\n\r\nتقسيم سه گانه براى بندگان مصطفى\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ »  فاطر : 32 ؛ پس ( از نزول قرآن اين ) كتاب را به بندگان برگزيده خود به ميراث داديم ، بعضى از اينان بر خود ستم كردند و عده اى ميانه رو بودند و دسته‌اى از آنان به اذن خدا در نيكى ها سبقت و پيشى به خيرات و خوبيها گرفته اند\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nو اين فضل بزرگى است .\r\nظاهراً مراد از ميراث سپردن قرآن به مسلمانانى مىباشد كه در امر حفظ قرآن و تكثير نسخ آن و تفسير قرآن و تعليم و تعلّم آن مىباشند و قهراً اين سه دسته مىشوند . معصيت كار ميانه رو در تقواى دينى و سبقت گيرندگان به خوبيها در علم و عمل و خدمت به قرآن .\r\nاحاديثى كه در تفسير آيه وارد شده و بندگان برگزيده را به امامان اهل بيت تفسير نموده از باب تطبيق به فرد اكمل است و حصرى ندارد ؛ بلكه همه مفسّرين و خادمان به قرآن كه در جهات مختلف به قرآن خدمت مىكنند داخل عباد مذكور هستند و به اين آيه توجّه كنيد :  « وَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ »  غافر : 53 ؛ معلوم است كتابى كه به بنى اسراييل به ميراث رسيد تورات بود و مسلّماً همان تقسيم سه گانه - ظالم بر نفس ، ميانه رو ، سبقت گيرنده به سوى قربات و خيرات كه مرتبه عالى مىباشد ، در اين مورد نيز جارى مىشود . با اين‌كه وصى موسى يك فرد بود ؛ ولى قرآن مىگويد تورات را به بنى اسراييل به ميراث گذاشتيم ؛ يعنى وصى مسئوليت خود را داشتند و دانشمندان مسئوليت خود را داشتند . و جوب حفظ و بيان كتاب بر مجموع عباد مصطفين در اسلام و بر بنى اسراييل كه از ايراث خداوند پيدا مىشود ، كفايى مىباشد ؛ ولى غالباً دايره آن دانشمندان و اهل علمى هستند كه قدرت بر تعليم و تبليغ كتاب را دارند .\r\n\r\nچند نكته در سه آيه\r\nدر سه آيه سوره فاطر ( 33 و 34 و 35 ) چند نكته وجود دارد .\r\n1 - بهشتيان ( زن و مرد ) دستبندهاى طلايى و مرواريد و لباس ابريشمى دارند ، معلوم است مطابق طبيعت آن جهان مرد ها به اين زينت علاقه دارند . مسلّماً دانشمندان علاقه دارند در معارف صفات و افعال خداوند جهان و كهكشان‌ها و تاريخ ابتداى خلقت و انواع مخلوق و وسعت وحشتناك آسمان‌ها و ستارگان و سفر كردن از يك بهشت به بهشت ديگر ( در فرض\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nامكان ) و رسيدن به خدمت پيامبران و امامان و نوابغ مؤمنين علاقه شديدى دارند . آيا به آرزو هاى خود خواهند رسيد ؟ آيا سفر بهشتيها به سياره هايى كه محيط مناسب ابدان بهشتيان را دارند ممكن است يا خير ؟ در فرض امكان آيا وسايل سفر براى آنان ميسر است و به تقاضاى آنان جواب مثبت داده خواهد شد ؟\r\nحقايق علمى كه امروز از مشكلات است ، در بهشت تا كجا براى ما حل مىشود ؟ بايد گفت و الله العالم .\r\n\r\nبه آيات ذيل توجّه نماييد\r\n « وَ هُمْ فِي مَا اشْتَهَتْ أَنْفُسُهُمْ خالِدُونَ »  الأنبياء : 102 ؛ .\r\n « وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ »  فصلت : 31 ؛ .\r\n « وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ »  الزخرف : 71 ؛ .\r\nآيا اين آيات آنچه را كه نوشتم شامل مىشود يا نه ؟ والله العالم . عمده آيه 31 فصلت است كه خواستن هاى ما بيمه شده است .\r\n2 - حزن و غم و اندوه و رنج ( سختى ) بدنى و لغوب مشكلات روحى در بهشت وجود ندارد كه عين لذّت همين ها است .\r\n3 - حمد كردن خدا در بهشت رجحان دارد ( و قالوا الحمد لله ) . آرى ذكر خدا و حمد و ثنا و تسبيح او براى بهشتيان وجود دارد كه لذّت بخش است . عارفان از مناجات با او لذّت مى برند بعيد است كه نباشد .\r\n\r\nعقايد و افكار ما\r\n « إِنَّهُ عَلِيمٌ بِذاتِ الصُّدُورِ »  فاطر : 38 ؛ ذات به معناى صاحب است و احتمالًا مراد ، عقايد و طرز تفكّر ما باشد كه سينه را در اختيار دارند و احتمال دارد مراد از ذات ، نفس ناطقه و روح آدمىباشد ؛ چون صدر سينه ، يك عضو فيزيكى بدن است ضيق و سعه آن هم بايد\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nفيزيكى باشد و سينه محلى براى ادراكات و صور علميه نيست چه اين صور حسّى باشد و يا عقلى . معناى اين آيه مكرّره در چند جاى قرآن اين مىشود كه خدا به حقيقت آدمى دانا است . وقتى خدا به نفس و روح ، عالم باشد به همه عقايد و تصديقات و تفكّرات و تصوّرات او آگاهى دارد .\r\n\r\nيك بحث مهم و مكرّر\r\nادراكات عقلى مربوط به روح است و حواس نقشى در آن ندارد ، ادراك حسّى هرچند به وسيله حواس پنجگانه درك مىشود ؛ ولى مدرك واقعى باز روح و نفس ناطقه است . صفات نيز بر دو قسم است : صفات بدنى ؛ مانند دراز و كوتاه و سرخ و سفيد و ساير رنگها ؛ مانند چاق و لاغر و مربّع و مستطيل و ساير هيئات هندسى ، ساكن و متحرّك و ساير صفاتى كه از معقولات نهگانه اعراض پيدا مىشوند .\r\nصفات نفسانى ، مانند شجاعت و سخاوت و ساير ملكات قايم به روح و نفس ناطقه . ادراك عقلى و حسّى و قسم دوم صفات نفسانى همه قايم به روح است و ربطى به جسم ندارد و اين موضوع از نظر عقل در فلسفه و كلام قابل ترديد نيست .\r\nولى در قرآن پاره اى از صفات نفسانى و روحى به صدر نسبت داده شده است   « أَ لَمْ نَشْرَحْ لَكَ صَدْرَكَ »   الشرح : 1 ؛  « الَّذِي يُوَسْوِسُ فِي صُدُورِ النَّاسِ »  الناس : 5  « إِنَّهُ عَلِيمٌ بِذاتِ الصُّدُورِ »  فاطر : 38 ؛  « قالَ رَبِّ اشْرَحْ لِي صَدْرِي »  طه : 25 ؛  « وَ يَشْفِ صُدُورَ قَوْمٍ مُؤْمِنِينَ »  التوبة : 14 ؛  « وَ لكِنْ مَنْ شَرَحَ بِالْكُفْرِ صَدْراً . . »  النحل : 106 ؛  « فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ »  الأعراف : 2 ؛  « وَ ضائِقٌ بِهِ صَدْرُكَ . . »  هود : 12 ؛  « يَجْعَلْ صَدْرَهُ ضَيِّقاً حَرَجاً . . »  الأنعام : 125 ؛  « وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ »  يونس : 57 ؛  « أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ »  العنكبوت : 10 ؛  « بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ . . »  العنكبوت : 49 ؛  « وَ ما تُخْفِي الصُّدُورُ »  غافر : 19 ؛  « وَ حُصِّلَ ما فِي \r\n\r\n","description":"","footnote":"","page_name":" 336 ","page_number":336},
  {"content":"\r\n\r\n الصُّدُورِ »  العاديات : 10 ؛  « وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ »  الحجر : 47 ؛ و آيات زياد ديگر .\r\nاين هم دو آيه ديگر : 1 -  « وَ لكِنْ تَعْمَى الْقُلُوبُ الَّتِي فِي الصُّدُورِ  الحج : 46 ؛ 2 -  « وَ لِيَبْتَلِيَ اللَّهُ ما فِي صُدُورِكُمْ وَ لِيُمَحِّصَ ما فِي قُلُوبِكُمْ . . »  آل‌عمران : 154 ؛ « 1 » با ملاحظه آيه اول كه نسبت كورى را به دلهايى مىدهد كه در سينه ها است ، ممكن است تمام آنچه كه به صدور و صدر نسبت داده شده واقعاً از صفات و افعال دل و دلها ( قلوب ) باشد كه به علاقه حال و محل مجازاً به صدور و صدر نسبت داده شده است ، و به عبارت واضح تر نسبت صفات و افعال مظروف ( قلب ) به ظرف ( صدر ) داده شده است ، و همه مىدانيم كه قلب در سمت چپ سينه قرار دارد .\r\nولى با ملاحظه آيه دوم كه قلوب در برابر صدور قرار گرفته و به هر كدام حكمى نسبت داده شده است ، مىشود گفت صدور معناى خود را دارد و قلوب معناى خود را آنچه در صدور است آزمايش مىشود و آنچه در قلوب است تمحيص و پاك و خالص مىشود ، و بنابراين صدور و قلوب با هم متفاوت و هر كدام حال خود را دارد ، آنچه كه به صدور در قرآن نسبت داده شده ذكر شد و قسمتى از آنچه كه به قلب و قلوب نسبت داده شده است قرار زير است :\r\nغليظ القلب ، بقلب سليم ، كل قلب متكبّر جبّار ، قلب منيب ، نَزَّلَهُ عَلَى قَلْبِكَ ، يَخْتِمْ عَلَى قَلْبِكَ ، آثم قلبه ، يحول بين المرء و قلبه ، و قلبه مطمئن بالايمان ، من اغفلنا قلبه ، فى قلبه مرض ، و ختم على سمعه و قلبه ، يهد قلبه ، فِي قُلُوبِهِمُ الرُّعْبَ ، لَهُمْ قُلُوبٌ لَّا يَفْقَهُونَ بِهَا ، زيغ ، طبع ، تقوى القلوب ، تعقّل ، تقلّب ، بلوغ الحناجر ، اشمئزاز ، كظم القلوب ، اقفال القلوب ، انزال السكينة فى القلوب ، جعل رأفت و رحمت ، قساوت ، كسب قلوبكم ، تاليف قلوب ، ربط قلوب ، مرض\r\n\r\n\r\n","description":"","footnote":"\r\n( 1 ) - مگر اين‌كه بگوييم جمله دوم عطف تفسيرى جمله اول است .\r\n","page_name":" 337 ","page_number":337},
  {"content":"\r\n\r\nحسرة فى قلوبهم ، قلوبهم قاسية ، عدم ايمان قلوب ، اكنه قلوب ، عدم تطهير قلب ، وجل و ترس قلوب ، و امور ديگر در آيات ديگر .\r\n\r\nدر مورد نفس\r\nنفس مرگ را مى چشد . هيچ نفس بدون اذن خدا ايمان نمىآورد . نفس بسيار امر كننده به بدى است ، هر نفس به آنچه كه تلاش كرده جزا داده مىشود ، هر نفس به جزاى آنچه كسب كرده مىرسد ، هر نفس در گرو عمل خود است ، نفس سرزنش كننده است ، نفس مىداند چه را پيش فرستاده و چه را عقب گذاشته ، به نفس مطمئنه گفته مىشود به سوى رب خود راضى و مرضى برگرد ( راضى از خدا و خدا از تو راضى ) ، به نفس فجور و تقواى او را الهام كرد ، در نفس خود خدا را از روى تضرّع و ترس ياد كن ، و مخفى مى كنى در نفس خود آنچه را كه خدا آن را ظاهر مىكند ، براى نفس خود تزكيه مىكند يوسف آن را در نفس خود مخفى داشت موسى . ترس را در نفس خود احساس كرد ، نفس انسان او را وسوسه مىكند ، نفس تسويل مىكند ، نفس بخل دارد ، نفسهاى شما اشتهاء دارند .\r\n\r\nدقّت ثانوى :\r\nآياتى كه متضمّن كلمه « نفس » است بسيار زياد است ؛ ولى ظاهراً در معانى متعدّدى به كار رفته است . احتمالًا در خيلى از موارد به معناى كلمه ( خود ) فارسى مىباشد گاهى شايد به معناى قوه شهويه و غضبيه باشد ؛ مانند  « إِنَّ النَّفْسَ لَأَمَّارَةٌ بِالسُّوءِ » ؛  ولى ممكن است به قرينه استثناى بعدى  « إِلَّا ما رَحِمَ رَبِّي »  به معناى نفس ناطقه باشد كه در آيه :   « وَ نَفْسٍ وَ ما سَوَّاها ، فَأَلْهَمَها فُجُورَها وَ تَقْواها »   الشمس : 7 و 8 ؛ ظاهراً چنين است . شايد روشن ترين آيه در مورد نفس ناطقه ( روح انسانى مجرّد ) اين آيه باشد   « يا أَيَّتُهَا النَّفْسُ الْمُطْمَئِنَّةُ ، ارْجِعِي إِلى رَبِّكِ راضِيَةً مَرْضِيَّةً »   الفجر : 27 و 28 ؛ مىباشد . و شايد روشن ترين آيه در دلالت بر اين‌كه قلب به معناى روح و نفس مى باشد قول ابراهيم ( ع ) باشد :  « وَ لكِنْ لِيَطْمَئِنَّ قَلْبِي . . »  البقرة : 260 ؛ باشد ، به دليل\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاين‌كه كلمه « ليطْمَئِنَّ » و كلمه « مطْمَئِنَّة » در اين آيه و آيه ما قبل صفت نفس و صفت قلب واقع شده است ، كه ظهورى در وحدت نفس و قلب دارد ؛ ولى نه در همه موارد ؛ بلكه در همين كلام ابراهيم ( ع ) .\r\nو نيز احتمال مىرود كه بين نفس ناطقه ( روح ) و قلب فيزيكى انسان رابطه اى باشد كه هنوز علم انسانى به آن نرسيده است كه به جهت همين رابطه صفات روح ( نفس مجرّد ) به قلب نسبت داده شده است .\r\nبه هرحال ظاهراً ترديدى نيست كه قلب و صدر دو عضله از عضلات بدن است ؛ مانند ساير اعضاى بدنى كه فاقد همه اقسام ادراك و معرفت و علم است وظيفه اين دو عضو در فيزيو لوژى مشخص است و نسبت صفات نفس به اين دو به نحوى از عناوينى است كه هنوز ما آن را ندانسته ايم . تعجب اين است همانگونه كه كلمه « قلب » در عربى به معناى نفس آمده است در فارسى و پشتو و اردو نيز به معناى روح و نفس استعمال شده و بعضى افراد به من گفته كه در زبان انگليسى نيز چنان است و شايد در خيلى از لغات .\r\n\r\nخلود در جهنم\r\n « وَ الَّذِينَ كَفَرُوا لَهُمْ نارُ جَهَنَّمَ لا يُقْضى عَلَيْهِمْ فَيَمُوتُوا وَ لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ »  فاطر : 36 ؛ آيه مباركه و آيه بعدى آن ظهور در خلود ندارد ؛ زيرا ممكن است آتش خودش به سردى بگرايد . ولى خلود در آيات ديگر ذكر شده است معناى آيه چنين است : كفّار در آتش جهنم هستند نه مى ميرند و نه عذاب آنان ( به مرور زمان ) كم مىشود . من در اينجا حرفى براى گفتن ندارم و تفصيل كامل بحث مهم خلود در كتاب معاد نگارنده تفصيلًا بيان شده است .\r\n\r\nقوه جاذبه و دافعه\r\n « إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا . . »  فاطر : 41 ؛ خداوند آسمان‌ها و زمين را\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nنگه مىدارد از اين‌كه زوال يابند . « 1 »\r\nاز نظر علمى ثابت است كه قوه جاذبه و دافعه همه ستاره ها و سياره ها را در مدارات شان حفظ مى نمايند كه نه سياره ها در شكم ستاره ها ( خورشيد ها ) بريزند و از مدار خورشيد بدر رفته و در فضا با سياره ها و ستاره ها تصادف نمايد و همچنين ستاره ها نيز در مدار هاى خود در كهكشان خود بمانند نه فرار كنند و نه با همديگر بر خورد كنند ، بين اراده خدا و قوه جاذبه و دافعه تزاحمى وجود ندارد ، اين دو قوه مخلوق خداوند است و امساك خداوند به وسيله همين دو قوه صورت مى گيرد و اگر از اين دو قوه صرف نظر شود احدى بعد از خدا توانايى امساك كرات را در مدارات آنها ندارد .\r\n\r\nتفسير سوره يس « 2 »\r\n « لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ »  يس : 6 ؛ تا بترسانى قومى را كه پدران شان ترسانيده نشده بودند پس خود آنان در غفلت هستند .\r\nپيامبر اسلام بر همه بشر مبعوث بوده ، پس مىشود قومى كه مورد انذار او قرار مى گيرد مخصوص به قريش و يا اقوام مكه و مدينه نباشد ، بسيارى اماكن ديگر را حتّى مردم آفريقا و آمريكا را نيز شامل مىشود .\r\nسؤال مهم اينجاست كه اگر همه انسان‌ها براى عبادت آفريده شده بودند و به تعبير ديگر اگر عبادت يگانه علّت غايى اولى خلقت جن و انس بوده كه در آيه ديگر ذكر شده :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  الذاريات : 56 ؛ چگونه امكان داشت پدران اين مردم كثير بدون انذار دهنده بوده‌اند ؟ فرض كنيد مراد از اين قوم ، عربهاى مكه و مدينه و اطراف آن‌ها\r\n\r\n\r\n","description":"","footnote":"\r\n( 1 ) - يعنى كرات آسمانى ستاره‌ها و سياره‌ها از مدار خود جدا و بيرون روند ( دقّت كنيد ) .\r\n( 2 ) - اين سوره مكى و داراى 83 آيه است .\r\n","page_name":" 340 ","page_number":340},
  {"content":"\r\n\r\nبوده باز هم همين سؤال مهم وارد است . شعيب و هود و صالح و غيرهم هرچند پيامبران قوم عرب بوده‌اند ؛ ولى در نقاط مخصوص بودند مثلًا شعيب در مدين بود كه در مرز كشور اردن فعلى كه امروز به نام معان ياد مىشود بوده و از نگاه ارتباطات آن روز از مردم مكه و مدينه و دور تر از آن‌ها را انذار نمىتوانسته و حجّت خداوند بر آن‌ها تمام نشده است . به هرحال از زمان نبوّت ابراهيم و اسماعيل و هود و صالح و شعيب سلام الله عليهم تا زمان پيامبر اسلام بر همه اين مردم كه احتمالًا در حدود دو هزار سال - يا كمتر و بيشتر گذشته آيا به چهار پيامبر حجّت شرعى تمام شده است قطعاً نشده است . و اين سؤال در مورد مردم آمريكاى شمالى و جنوبى و آفريقا و حتّى در آسيا ؛ مانند تركستان سابق و افغانستان و آسيايى مركزى و آسياى ميانه و هند سابق و مالزيا و اندونيزيا و . . . نيز متوجّه مىشود . بنابراين به طور قطع ثابت مىشود كه علّت غايى اولى از خلقت انسان عبادت و عمل به دين نبوده و گرنه خلقت او لغو مىشده تعالى الله عنه علواً كبيرا ، بلى تدين به دين و ايمان به خدا و قيامت علّت ثانوى بوده كه مشروط به اتمام حجّت بر آنان بوده است .\r\nدقّت كنيد كه مطلب دقيق است و من كسى را نديده ام كه در اين موضوع چيزى را به صراحت و يا به اشاره گفته باشد و اين موضوع در ذهن اين طالب العلم پس از سن هشتاد سالگى افتاد . والله العالم بخلقه و به علّت غايى اولى از ايجاد انسان . العلم للرحمن جلّ جلاله و سواه فى جهالته يتغمغم .\r\nچيزى ديگرى كه امروز 16 / 1 / 1396 شمسى به ذهنم رسيد كه در قرآن آياتى وجود دارد كه به پيامبر صراحة گفته مىشود كه انذار و دعوت تو در بين جمعى تأثير ندارد :  « إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ فَبَشِّرْهُ بِمَغْفِرَةٍ وَ أَجْرٍ كَرِيمٍ »  يس : 11 ؛  « وَ سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ »  يس : 10 ؛ تنها تو ( مىتوانى ) كسى را بترسانى كه ( حالت نفسانىاى داشته باشد ) كه پيرو قرآن بوده و از خداوند رحمان در دل ترس ( و خشوع ) داشته\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nباشد و اگر كسى در قرآن تتبّع كند از اين گونه آيات ، زياد پيدا مىتواند و وجود جهل قصورى از پذيرش دين در بين اكثريت مردم دنياى مادّى امروز مشهود است و انكار آن مكابرة و زور گويى .\r\nو بالجمله انكار از ايمان و عصيان از شريعت اگر مخالف تند طبيعت مخلوقه آنان باشد ، خلق آنان بى هدف مىشود و نقض غرض بر حكيم عليم و قدير قبيح است و اگر از روى جهل قصورى باشد باز هم آفريدن آنان براى عبادت لغو است و اگر از جهت عام ديگر باشد  « لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ »  يس : 7 ؛ مشكل ديگر پيدا مىكند . والله العالم بخلقه و افعاله . در آيه 15 همين سوره ( يس ) كفّار مىگويند  « وَ ما أَنْزَلَ الرَّحْمنُ مِنْ شَيْءٍ إِنْ أَنْتُمْ إِلَّا تَكْذِبُونَ »  يس : 15 ؛ شما به دروغ ادّعاى رسالت مى كنيد خدا هيچ چيزى را ( براى ما ) نفرستاده است . درست است كه رسل در روى زمين متّصل آمده اند ؛ ولى نه براى اماكن زمين و گرنه كفّار نمىگفتند كه خداوند هيچ چيزى را نفرستاده است ( دقّت كنيد ) .\r\n\r\nهمه چيز در امام مبين\r\n « إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ »  يس : 12 ؛ ماييم كه مردگان را زنده مىكنيم و آنچه كرده‌اند ( از عمل هاى زندگانى شان ) و آثار شان ( بعد از مردن ) را مى نويسيم و هر چيزى را در امام مبين بر شمرده‌ايم .\r\nظاهراً مراد از امام ، كتاب است و كلمه « امام » بر كتاب در بعضى از آيات قرآن اطلاق شده و نيز در سوره انعام آيه 59 تصريح شده :  « وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  الأنعام : 59 ؛ و ظاهراً مراد از آن لوح محفوظ باشد و نيز مراد از كتاب مكنون در سوره واقعه    « إِنَّهُ لَقُرْآنٌ كَرِيمٌ ، فِي كِتابٍ مَكْنُونٍ ، لا يَمَسُّهُ إِلَّا الْمُطَهَّرُونَ »    الواقعة : 79 ، 78 ، 77 ؛ همين لوح محفوظ مىباشد به قرينه :   « بَلْ هُوَ قُرْآنٌ مَجِيدٌ ، فِي لَوْحٍ مَحْفُوظٍ »   البروج : 21 و 22 ؛ و احتمالًا نوشتن اعمال و آثار نيز در همين امام مبين مىباشد هرچند نامه اعمال جداگانه اى هم دارند\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nكه در اول آيه به آن اشاره شده است . آثار باقى مانده بعد از مردن ، مستند به عمل هاى مكلّفين است مانند بنا هاى معصيت و بدعتهاى حرام كه مردم عمداً و يا اشتباهاً به آن‌ها عمل مىكنند و مانند بناى مدارس و مساجد و اماكن تبليغ دينى و مانند مؤلّفات مفيد براى دين و دنيا ، و روشهاى خير و شر و غيره .\r\n\r\nخلاصه كلام در مورد كتابهاى خداوند\r\n1 - كتب و صحف متعدّده نازله بر انبياى پيشين ( عليهم السلام ) .\r\n2 - قرآن مجيد بزرگترين كتاب نازله بر حضرت خاتم النبيين ( ص ) كه تا قيامت راهنمايى نوع بشر در روى زمين است .\r\n3 - كتاب لوح محفوظ كه همه چيز آنجا نوشته شده و انترنت امروزى شاهدى نيز بر همين كتاب است .\r\nنامه اعمال هر فرد انسان :   « وَ كُلُّ شَيْءٍ فَعَلُوهُ فِي الزُّبُرِ ، وَ كُلُّ صَغِيرٍ وَ كَبِيرٍ مُسْتَطَرٌ   القمر : 52 و 53 ؛ كه بواسطه فرشته نوشته مىشود .   « إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ ، ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »   ق : 17 و 18 ؛ دو فرشته اى كه از راست و چپ او نشسته اند ( با او همراه هستند ) و اعمال او را ثبت و تلقّى مىكنند . چيزى نمىگويند مگر اين‌كه رقيب و عتيد نگهبان آماده نزد او است . « 1 » ممكن است همين فرشته نويسنده در روز قيامت تا موقع انداختن مكلّف در قيامت با او باشند  « وَ جاءَتْ كُلُّ نَفْسٍ مَعَها سائِقٌ وَ شَهِيدٌ . . . ،   أَلْقِيا فِي جَهَنَّمَ كُلَّ كَفَّارٍ عَنِيدٍ »  ق : 21 - 24 ؛ و همچنان تا بهشت . والله العالم .\r\n « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً  الإسراء : 13 ؛\r\n\r\n\r\n","description":"","footnote":"\r\n( 1 ) - طبق حديث معتبرالسند فرشته طرف راست بر فرشته طرف چپ آمريت دارد وقتى بنده گناهى مىكند فرشته دست راست به نويسنده گناه كه به طرف چپ است مىگويد هفت ساعت ننويس شايد توبه و جبران كند و لذا گناه 7 ساعت بعد نوشته مىشود . ثواب پس از عمل نوشته مىشود البته يكى به ده .\r\n","page_name":" 343 ","page_number":343},
  {"content":"\r\n\r\nو روز قيامت براى هر انسان كتابى را برايش بيرون مىآوريم كه آن را گشوده خواهد ديد .\r\nهر أمّتى كتابى دارند :  « وَ تَرى كُلَّ أُمَّةٍ جاثِيَةً كُلُّ أُمَّةٍ تُدْعى إِلى كِتابِهَا الْيَوْمَ تُجْزَوْنَ ما كُنْتُمْ تَعْمَلُونَ  الجاثية : 28 ؛ سؤال در اين آيه از تشخص أمّت است كه يا به خاطر وحدت رسول است و يا به خاطر وحدت زمان و مكان خاص و يا زمان خاص ؟ . والله العالم .\r\nو اين احتمال نيز وجود دارد كه مراد از كتاب نازله بر آن‌ها در دنيا باشد كه قهراً مراد تشخص أمّت ، وحدت رسول است كه كتاب بر وى نازل شده است . والله اعلم .\r\n\r\nبهشت برزخى\r\n  « قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ ، بِما غَفَرَ لِي رَبِّي وَ جَعَلَنِي مِنَ الْمُكْرَمِينَ »   يس : 26 و 27 ؛ ظاهراً و به گمان قوى اين بهشت ، بهشت برزخى مىباشد در تفسير آيه دقّت كنيد .\r\n\r\nحاصلات زمين خشك\r\nخلاصه آيهء 33 تا 35 يس ، اين است كه ما براى شما از زمين مردهء خاكى ، حبوباتى بيرون مىآوريم مانند گندم ، جو ، جوارى ، ارزن ، سلت ، ماش ، نخود ، لوبيا ، عدس ، دال ، و امثال اينها ) كه از آن ها مى خوريد و در همين زمين باغهايى از خرما و انگور ( با اقسام مختلف و زياد رنگارنگ و طعم ها و مزه‌هاى مختلف اين دو ميوه كه اقسام مختلف و رنگها و مزه‌هاى مختلف دارد ؛ مانند آلو بخارا ، آلوهاى سياه و سرخ و آلوبالو و زرد آلو و شفتالو ، سيب ، بهى ، ناك ( گلابى ) مرود و پرتقال كينو و سنگ تره ، نارنج و توت هاى رنگارنگ و متنوّع و بادام و جوز و سيب هاى رنگارنگ و موز ( كيله ) نيشكر و جوز هندى كه در بين پست محكمى قرار دارد و نيز خيار و خربوزه و هندوانه و گيلاس و دهها قسم سبزى ها و ساير روييدنيها از زير زمين و روى زمين ؛ مانند كدو و ترب و فجل و شنبه ليله و غيره آن‌ها همه از خاك بيرون و عسلها كه به وسيله زنبوران عسل از شهد گلها براى ما آماده مىشود از حكمت و عظمت خالق اينها حكايت مىكند . آيا انسانى كه منكر همه اين آيات خدا گردد نبايد پستى آن به\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nدوزخ جبران گردد . شيرى كه از پستان حيوانات و تخمى كه از شكم مرغان بيرون مىآيد و گياه هايى كه براى دفع امراض مى رويد و نيز مثل مرچ و پتاته و بادنجان و مطروتماته ( گرجه فرنگى ) و گلپى و شلغم و باميه و دهها نوع ديگر كه در ماركيت هاى اروپا و آسيا عرضه مىشود . و اما جمله مباركه  « وَ ما عَمِلَتْهُ أَيْدِيهِمْ »  ( يس 35 ) ممكن است حرف ( ما ) در آن موصوله باشد و ممكن است كه نافيه باشد و شكر خداوند در هر دو صورت لازم است ؛ چون عمل انسانى سبب ميوه نمىشود باز آفريده خدا است .\r\n\r\nزوجيت ( 1 )\r\n « سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ »  يس : 36 ؛ پاك و منزّه از همه نواقص است آن‌كه همه جفتها را كه زمين مى روياند و از خود شما ( انسان‌ها ) و از چيزهايى كه شما نمى دانيد . البته حيوانات نيز زوجيت دارند و اين زوجيت ؛ مانند زوجيت خود انسان از اوايل براى انسان‌ها معلوم بوده و معجزه قرآن در اثبات عموم زوجيت گياهان كه توسط دانشمندان گياه شناسان در عصر هاى اخير كشف شد . سؤال اين است كه مراد از موجوداتى كه زوجيت و جفتيت ( نرى و مادگى ) دارند مخاطبين زمان نزول قران آن‌ها را نمىدانستند چيست ؟ ممكن است زوجيت موجودات مادّى زنده و عاقل و حتّى غير عاقل در كرات و سيارات آسمانى باشد كه قرآن در سوره شورى از آن‌ها خبر داده است :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  الشورى : 29 ؛\r\n\r\nحركات خورشيد\r\n « وَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ »  يس : 38 ؛ خورشيد به سوى قرارگاه خود در حركت و جريان است و اين اندازه گيرى قادر دانا است .\r\nخورشيد حركت وضعى دارد و گفته شده است حركت انتقالى نيز دارد اما در طول تاريخ\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nوجود او هنوز يك دوره انتقالى او تكميل نشده و نگارنده در اين مورد چيزى نميداند . « 1 » و حركت ديگرى ينيزى دارد كه حركت تبعى نانميده مىشود به تبع حركت مركز كهشكان دارد . ولى آيا خورشيد ؛ مانند زمين حركت‌هاى گوناگون ديگرى دارد يا خير ؟ من تا هنوز آن را در جايى نديده‌ام .\r\nكلمه‌ى مستقر به معناى اسم مكان و اسم زمان و مصدر ميمى و اسم فاعل و اسم مفعول مىآيد و بعيد نيست مراد اسم ظرف و زمان باشد ؛ زيرا طبق اخبار غيبى قرآن دستگاه خورشيد در قيامت از بين مىرود . و ممكن است حركت تبعى ديگر با همه كهكشان ها داشته باشد . والله العالم .\r\nبه هرحال مراد از اين حركت ، حركت انتقالى خورشيد است نه وضعى .\r\n\r\nحركت هاى ماه\r\nكره ماه حركتهاى حقيقى و حركتهاى ظاهرى دارد :\r\n\r\n\r\n","description":"","footnote":"\r\n( 1 ) - بعضى سايت ها ادّعا كرده‌اند تا كنون خورشيد 25 مرتبه دور هسته كهكشان چرخيده است كه بين اين دو نظريه حتماً يكى آن باطل است .\r\nبعضى مىگويند حركت وضعى خورشيد هر ماه 25 / 5 روز يك بار كامل مىشود و حركت انتقالى خورشيد با سيارات خود در ثانيه 225 كيلو متر است . ؛ ولى در كتاب الكون و آفاقه مىگويد : حركت خورشيد بر حول مركز كهكشان خود - راه شيرى - در هر ثانيه 220 ميليون كيلومتر ذكر شده . البته كلمه « ميليون » سهواً در كتاب مذكور چاپ شده است مراد 220 كيلو متر است كه با قول بالا سه كيلو متر فرق دارد .\r\nدر همين كتاب ( الكون و آفاقه ص 510 چاپ دوم مشهد 1429 ه - ق تأليف غانم ) مدت يكدوره حركت خورشيد بر دور مركز كهكشان را دو صد و پنجاه ميليون كيلو متر ذكر كرده است و سپس مىگويد : در مدت پنج ميليارد سال از ابتداى خلقت خورشيد تا كنون 18 مرتبه دور كهكشان چرخيده است و همين مؤلّف مىگويد حركت متقابل كهكشان راه شيرى و كهكشان المرأة المسلسلة در پايان به تصادم اين كهكشان مىرسد . ؛ ولى فعلًا ميلياردها سال بين اين دو كهكشان فاصله وجود دارد .\r\n","page_name":" 346 ","page_number":346},
  {"content":"\r\n\r\nالف ، حركتهاى حقيقى و واقعى آن :\r\n1 - حركت آن بر محور خود كه در هر ماه يك دورآن تمام مىشود دو هفته آن شب ماه است و دو هفته آن روز ماه .\r\n2 - چرخيدن آن بدور زمين كه در 2 % روز به قياس زمين و 3 / 27 به قياس ستارگان تمام مىشود .\r\n3 - چرخيدن آن با زمين بدور خورشيد به سرعت 30 كيلو متر در ثانيه و اتمام آن به يك سال شمسى است كه ماه در منازل ( بروج ) دوازدگانه خورشيد داخل مىشود .\r\n4 - چرخيدن ماه با منظومه شمسى بدور مركز كهكشان ما در مدت 225 ميليون سال زمينى .\r\n5 - چرخيدن ماه با كهشكان و تجمعات بزرگتر تدريجاً بر دور مراكز درجه بندى شده در جهان تا روز قيامت .\r\nحركات ظاهرى ماه سه گونه است . « 1 »\r\n\r\nمسابقه در حركت\r\n « لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ »  يس : 40 ؛ نه خورشيد سزاوار رسيدن و لحوق به ماه است و نه شب بر روز سبقت مى گيرد و هر كدام در مدار خود در حركت است .\r\nسؤالى كه به فكرم در جوانى مى رسيد و جواب آن را نمى دانستم اينكه در منظومه شمسى كه كرات و اجزاى زيادى دور خورشيد و زير تأثير جاذبه او مى چرخد ماه كره كوچكى است كه وقتى بگوييم خورشيد او را درك نمىتواند ؛ مانند اين مىشود كه بگوييم پيراهن\r\n\r\n\r\n","description":"","footnote":"\r\n( 1 ) . الكون و آفاقه ، غانم شيبانى ، چاپ مشهد .\r\n","page_name":" 347 ","page_number":347},
  {"content":"\r\n\r\nبزرگ ما به دكمه كوچك خود نمىرسد . اگر در عمر كمى كه مانده كسى جواب آن را برايم بفرستد خيلى از او ممنون مى شوم ، قول مى دهم براى روح پدر مرحوم او بگويم قرآنى ختم كنند .\r\nو بعيد نيست كه ظهورى در خصوص شمس و قمر داشته باشد ( كل منهما ) لكن كلمه  « يَسْبَحُونَ »  صيغهء جمع بوده و ممكن است همه كرات و ستاره‌ها را شامل شود ؛ يعنى همه ستاره ها و كرات و شمس و قمر در مدارات خود حركت دارند . والله العالم .\r\n\r\nيك نفخ صور و دو صيحه\r\nاز آيه 49 و 51 و 52 و 53 اين سوره ( يس ) به دست مىآيد كه سه صدا در ميدان قيامت بلند مىشود اول براى ميراندن همه زندگان و دوم براى زنده شدن تمام مردگان انسان از اول دنيا تا آخر آنان ، و سوم براى جمع شدن در كره بزرگ ( ميدان ) حساب « 1 » و ما در كتاب معاد نظر خود را گفته ايم كه دو مرتبه نفخ صور مىشود ، و صيحه سوم دليل قوى بر نفى آن قايم نشده است\r\n\r\nزوجيت اشيا ( 2 )\r\n « وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ »  الذاريات : 49 ؛ زوجيت عمومى اشياء در عصر قرآن به كسى معلوم نبود و آيه مباركه فوق بلا شك از معجزات علمى قرآن و دليل آسمانى بودن اين كتاب است . يكى از نويسندگان عرب اقسام زوجيت را از دانش فعلى بشر به طور مثال ( مشت نمونه خروار ) چنين بيان كرده است :\r\n\r\n\r\n","description":"","footnote":"\r\n( 1 ) - كره حساب على القاعده كره ايست بسيار بزرگ و با حركت وضعى بسيار كند و بطى و سست كه اسم كره ساهره است .  « فَإِذا هُمْ بِالسَّاهِرَةِ »  النازعات : 14 .\r\n","page_name":" 348 ","page_number":348},
  {"content":"\r\n\r\n\r\nنظام الزوجية فى الطبيعة\r\n« قال الله تعالى :  « وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ »  الذاريات : 49 ؛\r\nإن هذا النص عرفه البشر منذ اربعة عشر قرناً عندما ورد فى القرآن الكريم ، حيث إنّ فكرة نظام الزوجية لم تكن معروفة حينذاك حتّى فى الكثير من أنواع الحيوانات و النباتات ، فضلًا عن عموم الزوجية فى كل شئٍ سواء كان حيواناً أو نباتاً أو جماداً ، و حيث نتذكّر هذا ، نجد أنفسنا أمام أمر عجيب عظيم ، حيث يطلعنا القرآن على الحقائق الكونية فى هذه الصورة المبكرة حيث لم تتوفر للإنسان بعدُ وسائل الاستمداد التى تمكنه من رؤية ما غاب عن العين و العقل ! .\r\nو كلمة « زوجين » تعنى نوعين متقابلين كالليل والنهار ، والسماء و الارض ، والهدى و الضلال ، والموجب والسالب ، إلى غير ذلك ، و من كل شئٍ خلقنا صنفين ، مزدوجين ، لعلّكم تتذكّرون فتؤمنوا بقدرتنا ، فهذه الزوجية ظاهرةٌ عامةٌ فى كل المخلوقات ، و على جميع المستويات : من اللبنات الأولية للمادة إلى الإنسان و إلى كل وحدات الكون ، و إنها سمة من سمات التناسق والتناغم و التوافق فى الخلق ، و شهادة ناطقة بالوحدانية المطلقة للخالق سبحانه و تعالى ، و هذه الزوجية فى الخلق ، الناطقة بوحدانية الخالق سبحانه و تعالى تتجلّى لنا فى ما يلى :\r\n1 - الزوجية فى الكائنات الحية من الإنسان إلى الحيوان و النبات .\r\n2 - الزوجية فى الخلايا التناسلية الذكرية و الأنثوية .\r\n3 - الزوجية فى النطفة الذكرية التى قد تحمل صبغي التذكير أو صبغي التأنيث .\r\n4 - الزوجية فى الصبغيات الموجودة فى نواة الخلية الحية .\r\n5 - الزوجية فى حاملات الوراثة ( المورثات أو الجينات ) الموجودة على كل صبغي من الصبغيات .\r\n6 - الزوجية فى بناء الحامض النووي .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n7 - الزوجية فى ترابط القواعد النيتروجينية الأربعة البانية لسلميات الحامض النووي  DNA . \r\n8 - الزوجية فى ترابط جزيء سكرالريبوز ( و هو جزيء عضوي ) مع جزيء الفلوسات ( و هو جزيء غير عضوى ) لتكوين جدار جزيء الحامض النووي  DNA . \r\n9 - الزوجية فى بناء الأحماض الأمينية فى صورها اليمينية واليسارية .\r\n10 - الزوجية فى بناء البروتينات و أضدادها .\r\n11 - الزوجية فى الجزيء بشقيه : الموجب  Cation  والسالب  Anion . \r\n12 - الزوجية فى الذرة بنواتها التى تحمل شحنة موجبة و إلكتروناتها التى تحمل شحنة سالبة .\r\n13 - الزوجية فى الجسيمات الأولية للمادّة و أضدادها .\r\n14 - الزوجية فى اللبنات الأولية للمادّة و أضدادها .\r\n15 - الزوجية فى المادّة و نقيض المادّة .\r\n16 - الزوجية فى شحنات الطاقة الموجبة والسالبة .\r\n17 - الزوجية فى كل من المادّة والطاقة و هما وجهان لعملة واحدة و لجوهر واحد يشير إلى وحدانية الخالق العظيم .\r\nو يستطيع المتأمّل فى الكون أن يستمر فى هذا السياق إلى ما لا نهاية ، ليؤكد على حقيقة الزوجية فى كل أمر من أمور هذا الكون : دق أم عظم ، و لتوضيح كل صورة من صورالزوجية تلك نحتاج إلى مقال مستقل .\r\n\r\nبهشتيها هر چه بخواهند\r\n « لَهُمْ فِيها فاكِهَةٌ وَ لَهُمْ ما يَدَّعُونَ »  يس : 57 ؛ براى بهشتيها در بهشت ميوه آماده است و هر چه بخواهند . آيا در باب معارف و عقايد و مباحث عقلى كه در دنيا نه به وسيله انبياء ( ع ) و نه به تجربه بشر و نه برهان عقلى نرسيده بودند ، همه جوابها ، بدون سؤال هاى تفصيلى آماده\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nخواهد بود ؟ و يا بعد از سؤال جواب الهى مىرسد ؟ طالبان زيادتى علم در مورد صفات و افعال خدا و در مورد آينده و گذشته مخلوقات مىتوانند نزد انبياء يا ملائكه مقرّبين مجهولات خود را به معلومات تبديل كنند و هركس مطابق استعداد خود بفهمند ؟\r\nآيا فلسفه احكام شرايع را در زندگانى دنيا مىتوانند ، به دست آورند ؟ حقايق طبقه بندى شده‌اى كه در معارف الهى وجود دارد و قابل ياد گيرى است ؟ آنجا تكامل وجود دارد يا نه ؟ نسبت لذّت هاى مادّى بالذات روحانى در رسيدن به حقايق چه مقدار متفاوت است ؟ زيارت انبياء و اولياء و پيامبران بزرگ دلخواه است و يا برنامه‌ى زمان بندى شده اى دارد ؟ به يك جمله آيا رسيدن به همه گونه لذّت هاى مادّى و بلند رفتن در مراتب عاليه معنوى و روحانى و معارف الهى ممكن به امكان ذاتى داخل در جمله مباركه  « وَ لَهُمْ ما يَدَّعُونَ »  است يا نه ؟ خدايا به فضل بى پايان تو طمع وصول به آنجا ها را داريم .\r\n\r\nپيدا شدن آتش از درخت سبز\r\n « الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ  يس : 80 ؛ خدايى كه براى شما از درخت سبز ، آتشى قرار داد كه شما از آن آتش مى افروزيد .\r\nممكن است آيه ناظر به كار گذشتگان باشد كه از زدن چوب درختى بر چوب ديگر ، مردم جهت طباخى و يا گرم كردن بدن آتش به دست مىآوردند . و ممكن است آيه ناظر به مطلبى باشد كه بعد ها از نظر علمى كشف شد ، كه اجسام از تابش آفتاب حرارت در باطن خود نهادينه مىكند در اثر فشار شديد هم حرارت ذخيره شده خود را به شكل آتش بيرون مىدهد و لذا در عصر ما در جنگل هاى بزرگ آتش سوزى هاى وسيعى رخ مىدهد كه باعث سوختن درختهاى زيادى مىشود و خسارات و تلفات جنبى زياد به بار مىآورد و خاموشى آن هزينه اى زيادى دارد اين آتش افروزى از بادهاى شديدى كه بر درختان جنگلها وارد مى آرد يا شعله آتشى به او مىرسد ، همان حرارت ذخيره شده به شكل آتش بيرون\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمىآيد .\r\n\r\nاراده تكوينى خداوند\r\n « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  يس : 82 ؛ امر ( تكوينى او ) وقتى اراده چيزى را مىكند اين است كه به آن چيز بگويد : باش پس مىشود ( وجود مى گيرد ) .\r\nآيه مباركه اشعار دارد كه اراده خداوند همانند اراده انسان قصد و نيت و عزم است . و پس از فرمان و قول او ( كن ) است كه مراد به وجود مىآيد . ولى قصد و عزم فعل ، يا صفت نفس آدمى است و بر واجب الوجودى كه نه نفس شبيه نفس آدمىدارد و نه قصد كه اراده آدمى مىباشد . اگر مطابق احاديث معتبره و غير معتبره كه اراده خداوند را به ايجاد تفسير مىكند و حرف ( أن ) را در آيه فوق به « أن » تفسيرى معنى كنيم فرمان و قول كن همه يك چيز مىشود . ولى از نگاه نفس آدمى اراده علّت تامه وجود است و نيازى به گفتن كن ندارد . ممكن است الفاظ آيه براى افهام مخاطبين به كار رفته باشد . والله العالم . و ممكن است كلمه ( أمره ) به معناى شأنه باشد . والله اعلم .\r\n\r\nملكيت اشراقى\r\n « فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ »  يس : 83 ؛ منزّه است آن‌كه به دست ( اختيار و قدرت ) او ملكوت هر چيزى است و به سوى او رجوع مى كنيد ( به ميدان حساب قيامت كره حساب ) ملكوت مبالغه در مالكيت او است ؛ مانند رحموت مبالغه در رحمت و مراد از ملكيت خدا ، نه ملكيت فقهى است كه زاييده اعتبار عقلايى و امضاى شرع است و نه ملكيت مقوله‌اى است كه عرض است و قائم به جواهر ، بلكه به معناى ايجاد و ابقاى وجود اشياء است كه مناسب است به اسم ملكيت اشراقى ناميده شود ، كه منحصر به ذات مقدس واجب الوجود است .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nتفسيرسوره صافات « 1 »\r\n\r\nزينت آسمان دنيا به كواكب\r\n « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ »  « 2 » الصافات : 6 ؛ ما آسمان پايين و يا نزديك به شما را به زينت ستارگان مزين كرديم .  « وَ زَيَّنَّا السَّماءَ الدُّنْيا بِمَصابِيحَ . . »  فصلت : 12 ؛  « وَ لَقَدْ زَيَّنَّا السَّماءَ الدُّنْيا بِمَصابِيحَ »  ( ملك : 5 ) ؛  « أَ فَلَمْ يَنْظُرُوا إِلَى السَّماءِ فَوْقَهُمْ كَيْفَ بَنَيْناها وَ زَيَّنَّاها وَ ما لَها مِنْ فُرُوجٍ »  ق : 6 ؛\r\n\r\nاز اين آيه چند مطلب به فهم ما مىآيد\r\n1 - بعيد نيست كوكب هميشه زينت باشد بر خلاف نجوم . راغب ، كواكب را به نجوم بادية ( ظاهره ) تفسير كرده است و سپس تصريح مىكند نجوم و كواكب گفته نمىشوند مگر وقتى كه ظاهر گردند ؛ ولى عاملى در اين شرط بر او ايراد گرفته است . و در تفسير نجم گفته اصل نجم كوكب طالع است . . نجوم گاهى اسم است ؛ مانند قلوت و جيوب و گاهى مصدر است ؛ مانند طلوع و غروب و براى نجوم معانى ديگرى نيز مىباشد . به هرحال كلام راغب در بحث كوكب و نجم به صورت روشن هماهنگ نيست . « 3 »\r\n2 - مراد از كلمه « دنيا » كه صفت آسمان قرار گرفته يا نزديك تر است و يا پست تر و پايين تر .\r\n3 - آيه دلالتى ندارد كه خود كواكب همه در آسمان مذكور باشد ، آنچه كه از مفهوم آيه به دست مىآيد اين است كه آسمان به نور ستارگان مزين است و اين‌كه اين ستارگان در كدام آسمان هستند و يا در آسمان خود زينت هستند يانه ، آيات فوق دلالتى ندارد . و\r\n\r\n\r\n","description":"","footnote":"\r\n( 1 ) - اين سوره مكى و داراى 183 آيه مىباشد .\r\n( 2 ) - بعيد نيست كواكب بدل از كلمه زينت باشد .\r\n( 3 ) - مفردات راغب ، مع ملاحظات العاملى ص 616 و ص 696 .\r\n","page_name":" 353 ","page_number":353},
  {"content":"\r\n\r\nهمين معنى از نظر منجّمين نيز ثابت است ، كه گفته‌اند چشمك زدن زيباى ستارگان به سبب قشر هوايى است كه اطراف زمين را گرفته . و گرنه در فضا ستارگان تلألؤ ندارد بازهم دقّت شود .\r\n4 - سؤال مهم اين است كه همين سماى دنيا آيا تمام آسمان اول از آسمان‌هاى هفتگانه است و يا قسمتى از آن و يا كمى بيشتر از آن ؟\r\nبه هرحال گفته مىشود ستارگان كه ديده مىشوند به سه كهكشان تعلّق دارند كه يكى كهكشان راه شيرى است كه زمين ما ، سياره يكى از خورشيد ها و ستارگان اوست .\r\nحرف اخير اين‌كه هدف و علّت غايى خلق ستارگان هرگز زينت آسمان دنيا نبوده ؛ بلكه يكى از فوايد آنها براى لذّت بردن ما زمينى ها مىباشد و سبب اصلى خلقت مذكور كاملًا براى ما مجهول است ؛ بلكه علّت غايى و سبب واقعى خلقت خود ما نيز مجهول است . از كجا آمده ام آمدنم بهر چه بود ؟\r\nو عبادت و رحمت كه در قرآن آمده مكرّراً در گذشته گفته ايم كه علّت ثانوى است نه اولى .\r\n5 - ممكن است كه آيه اشاره و اشعار به اين مطلب داشته باشد كه آسمان‌ها ظرف مكانى ستارگان است . بنابراين كهكشان مصطلح امروز خود ستارگان و مظروف آسمان‌ها است . والله العالم . « 1 »\r\n6 - آيه 6 سوره « ق » گذشته ، آسمان را امرى ساخته شده مىداند ، ممكن است آسمان\r\n\r\n\r\n","description":"","footnote":"\r\n( 1 ) - نگارنده در ايام كوچكى و جوانى كه حسب معمول بين مردم قندهار كه شبهاى گرم تابستان در پشت بامهاى منزل مى خوابيدند ، مكرّراً از آسمان صاف آن زمان كه ستاره‌ها و صور فلكى آن زيبايى خاصى داشت ، لذّت برده‌ام و امروز آن صحنه زيبا در قريه‌هاى كوچك دور افتاده ميسر خواهد بود در مثل شهرها خصوصاً شهر كابل كه آلوده‌گى آن از بسيارى از شهرها و كشورها خراب‌تر و آلوده‌تر است ديدن آن‌ها به آن صافى ميسر نيست .\r\n","page_name":" 354 ","page_number":354},
  {"content":"\r\n\r\nتنها فضاى خالى نباشد و به قولى از بافت نازك و سفت و محكم ساخته شده باشد كه بعضى از نويسندگان امروز ادّعا دارند . و اين موضوع از چند آيه ديگر نيز تا حدودى به دست مىآيد ؛ مانند كلمات : انشقّت ، أذنت لربّها ، و حقّت ، انفطرت ، والسّماء بناءً ، سقفاً محفوظاً ، ثُمَّ اسْتَوَى إِلَى السَّمَاءِ فَسَوَّاهُنَّ سَبْعَ سَمَاوَاتٍ ، الآيات الدالة على خلق السموات و ملكها - بناءً على تفسيره بما تقدّم من الملكية الاشراقية .\r\n\r\nتجسّم عمل\r\n   « إِنَّكُمْ لَذائِقُوا الْعَذابِ الْأَلِيمِ ، وَ ما تُجْزَوْنَ إِلَّا ما كُنْتُمْ تَعْمَلُونَ ، إِلَّا عِبادَ اللَّهِ الْمُخْلَصِينَ . . . »    الصافات : 38 - 49 ؛ جزا داده نمى شويد مگر آنچه را كه بجا مى آوريد .\r\nآيا آيه دلالت بر تجسم عمل دارد ؟ آيه :  « إِلَّا عِبادَ اللَّهِ الْمُخْلَصِينَ »  استثناء از ضمير :  إِنَّكُمْ لَذائِقُوا الْعَذابِ ،  و يا از ضمير تجزون است . دقّت در آيات بعدى كه در بيان نعمتهاى اينان و در نعمتها و مقام دسته مقرّبون در سوره واقعه آيه 11 تا 23 مىرساند كه در بعضى از نعمتها مشترك هستند ، آيا مىشود دسته مخلصون ( به فتح لام ) را با دسته مقرّبين يكى دانست ؟ دقّت شود . والله العالم . اگر از مقرّبين نباشند سر دسته اصحاب يمين هستند .\r\n\r\nدرخت زقوم\r\n  « أَ ذلِكَ خَيْرٌ نُزُلًا أَمْ شَجَرَةُ الزَّقُّومِ ، إِنَّا جَعَلْناها فِتْنَةً لِلظَّالِمِينَ . . . »   الصافات : 62 - 70 ؛\r\nآيا نعمت هاى بهشتى كه براى شما تهيه شده يا رستگارى بزرگ ، خوب است يا درخت زقوم ، ما آن را عذابى براى ستمگران قرار داده‌ايم . اين درخت از ته جهنم بيرون مىآيد ميوه اش گويى سر شيطانها است . « 1 »\r\nدر معرّفى زقوم گفته شده كه نام درختى است كه برگهايى كوچك و تلخ و بد بو دارد اگر برگى را بكنند در محل آن شيرى بيرون شود كه بهر جايى از بدن برسد آنجا ورم مىكند\r\n\r\n\r\n","description":"","footnote":"\r\n( 1 ) - همانگونه كه سر شيطان ها براى مردم منفور است ، ميوه زقوم ، هم چنان است .\r\n","page_name":" 355 ","page_number":355},
  {"content":"\r\n\r\nو اين درخت در سر زمين تهامة و نيز در هر جاى خشك و بى آب و علف مى رويد ، سر زمين هاييكه مجاور صحراى خشك باشد . به هرحال جهنمى ها شكم خود را از همين زقوم پر مىكنند و آب داغ را بر آن‌ها مى نوشند ، بعد راهى دوزخ مىشوند .\r\n\r\nآدم دوم\r\n « وَ جَعَلْنا ذُرِّيَّتَهُ هُمُ الْباقِينَ »  الصافات : 77 ؛ باقى ماندگان ذريه انسان تنها ذريه نوح ( ع ) مىباشد ، از آيه به دست مىآيد بدون از نسل نوح ، انسانى در كره زمين باقى نمانده و هفت ميليارد و چند صد ميليونيى كه فعلًا در كره زمين از نسل آدمى وجود دارند وتدريجاً رو به تكثّر هستند همه از ذريه و فرزندان حضرت نوح مىباشند و ايشان پدر دوم نوع انسان مىباشد . و روايات غير معتبرالسند اگر پيدا شود براى تقييد ظهور آيه مباركه صلاحيت ندارد . بعضى از مفسّرين متوجّه اين قاعده روشن نشده‌اند . و به نام حديث بر هر جمله عربى چه مرسل باشد و چه مجهول السند ، در تفسير كلام خدا اعتماد كرده‌اند كه بسيار جاى افسوس است .\r\n\r\nذبيح اسماعيل است\r\nاز آيه 101 تا آيه 112 سوره صافات به طور روشن به دست مىآيد كه ذبيح بن ابراهيم ، اسماعيل مىباشد ، نه اسحاق كه بعد از اسماعيل به دنيا آمده است ، ولى سؤال اينجاست كه عطاى بركت تنها براى ابراهيم و اسحاق ( ع ) است نه براى اسماعيل ، هرچند در آيه 108 سوره فوق در حق اسماعيل ( ع ) نيز فرموده است كه :  « وَ تَرَكْنا عَلَيْهِ فِي الْآخِرِينَ »  الصافات : 108 ؛ ذكر خير او را براى آيندگان گذاشتيم .\r\n\r\nمخلِص و مخلَص\r\nدر قرآن مجيد كلمه « مخلِصين » - بكسر لام بر وزن مسلمين - و كلمه « مخلَصين » - به فتح لام - هر دو استعمال شده و دومى در همين سوره صافات پنج مرتبه ذكر شده است ، آيات 169 ، 160 ، 128 ، 73 ، 40 و در سوره نساء آيه 146 :  « وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ »  و\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nدر سوره ص آيه 46 در حق ابراهيم و اسحاق و يعقوب مىفرمايد :  « إِنَّا أَخْلَصْناهُمْ بِخالِصَةٍ ذِكْرَى الدَّارِ »  و در سوره مريم آيه 51 در حق موسى مىفرمايد :  « إِنَّهُ كانَ مُخْلَصاً وَ كانَ رَسُولًا نَبِيًّا »  و در سوره يوسف آيه 124 در حق يوسف مىفرمايد :  « إِنَّهُ مِنْ عِبادِنَا الْمُخْلَصِينَ »  در سوره الحجر آيه 40 مىفرمايد :  « إِلَّا عِبادَكَ مِنْهُمُ الْمُخْلَصِينَ »  و در سوره ص آيه 83 مثل سابق . مخلِصاً در ( زمر آيه 11 و 14 ) مخْلِصُونَ ( سوره بقره آيه 139 ) . مخْلِصِينَ ، ( سوره اعراف آيه 29 ) . ( سوره عنكبوت آيه 65 ) ( سوره يونس آيه 22 ) . ( سوره لقمان آيه 32 ) . ( غافر آيه 14 ) . ( البينة آيه 25 ) .\r\nمخلِص - بر وزن مفلس - ؛ يعنى اخلاص كننده نيت و عمل ، و همچنين مخلِصين كه جمع مخلِص است . و اما مخلَص - به فتح لام - به معناى خالص كرده شده و مخلَصين به معناى خالص كرده شدگان .\r\nهر مخلِص ممكن است مخلَص نباشد . به هرحال مقام مخلَص بالاتر است ، ولى هر مخلَص مخلِص بوده و مىباشد . والله اعلم . و اما فرق تفصيلى اين دو عنوان محتاج به تأمّل در اين دو دسته آياتى كه اينجا نقل كرديم مىباشد . ولى اين قدر ثابت است كه مخلَص به زبر لام را ، شيطان به اعتراف خودش إغوا نمىتواند ( ص 83 ) . و خداوند بدى و فحشاء را از او بر مىگرداند . و بعيد نيست او داراى قلب سليم باشد .\r\n\r\nتوريه جايز است\r\nابراهيم پيامبر اولى العزم به بت پرستان گفت : من بيمارم در حالىكه بيمار نبود ، او نمى خواست در مراسم شرك آلود نيايش بتها كه از طرف بت پرستان داير شده بود ، شركت كند ؛ بلكه قصه نابودى بتها را داشت . شايد ابراهيم كسالت جزئى داشته كه از او به سقم تعبير نموده است . و يا مراد از سقم ناراحتى روحى از پرستيدن بتها بوده . توريه اين است كه مثلًا كسى از تو قرض مىخواهد و تو بگويى دستم خالى است . طالب قرض كلام تو را به معناى\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمشهور كه كنايه از نادارى توست حمل مىكند و تو معناى حقيقى آن را قصد مى كنى كه در دستت چيزى نيست . كسى مىگويد : فردا شب مهمان منى و تو نمى خواهى دعوت او را قبول كنى و نه او را ناراحت كنى ، مىگويى من شغلى دارم ، قصد تو نماز خواندن و يا مطالعه است و اين كلام شرعاً دروغ نيست و توريه است .\r\n كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  ( ص : 29 ) ؛\r\nكتابى است پر خير و بركت ، كه آن‌را به سوى تو فرو فرستاديم ، دانشمندان آيات او را تدبر كنند و خردمندان تذكر يابند ( تا به سوى حق هدايت شوند و يا تا حجت براى قاصرين و يا عليه مقصرين و متعمدين باشد ) .\r\n\r\nتوريه\r\nبه نظر كثيرى از فقهاء ، توريه شرعاً جايز است اگر مشكل شرعى از جهت ديگر نداشته باشد ، به هرحال ، دروغ نيست تا به خاطر دروغ حرام باشد ؛ ولى اگر مشكلى ديگر داشت از آن جهت حرام مىشود ؛ مثلا حق كسى را نزد قاضى انكار مىكنى و مىگويى من از او قرض نكرده‌ام و يا با او معامله‌اى نكرده‌ام كه مديون مدعى باشم ؛ قصد مىكنى قرض و دين قبل از روز معامله و يا روز بعد را كه كلام تو راست است و دروغ نگفته‌ايد ؛ ولى انكار حق مردم حرام است و ايصال حق آنان واجب ، و هكذا در بسيارى از موارد ديگر .\r\nتوريه مطابق شأن بسيارى از مؤمنين نيست ، لذا جز در موارد خاصى ، مناسب نيست توريه نمود ، اگر حضرت ابراهيم ( ع ) واقعاً دردمند نبوده كه در احاديث چنين آمده است ، توريه او خيلى مهم بوده ، او مىخواست بت‌خانه ، خلوت شود تا همه بتها را به جز بت بزرگ ، بشكند و به بت‌پرستان ثابت كند كه اين اشياى بىجان ، از خود دفاع نمىتوانند پس چگونه ازشما دفع بلا مىكنند ؟ عبادت آ ن‌ها حماقت و خلاف عقل است و همان كار را در غيبت\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nبت‌پسرتان انجام داد و باعث سرشكسته‌گى و خجالت آنان شد .\r\nولى جاى تعجب اينجا است كه وقتى حضرت ابراهيم خليل الرحمن ( ع ) از منجنيق ميان آتشهاى افروخته و مشتعل افتاد و همه او را ، صحيح و سالم ديدند ، نه نمرود پادشاه و نه بت‌پرست‌ها ايمان آوردند و نه در بت‌خانه‌ها بسته شدند ، و اگر عده‌ى اندك به خدا و رسول او ابراهيم ( ع ) ايمان آورده‌اند ، ايمان خود را مخفى نگهداشته‌اند ، در حالى كه انتظار مىرفت همه به رسالت حضرت ابراهيم ( ع ) ايمان آورند .\r\nجمعى از مردم عوام ، و حتى عده‌اى از علما ، فكر مىكنند : اگر امروز علماى بزرگ اسلامى قدرت معجزه را مىداشتند ، كفار عصر ما ، داخل دين اسلام مىشدند ! در حالى كه تاريخ انبياء و مردمى كه به سوى آنان ، انبياء ، مبعوث شده‌اند ، شهادت مىدهند كه معجزه نقش رئيسى در هدايت مردم نداشته است ، تنها اخلاق انبيا ، و واقعيت‌ها و آموزه‌هاى دينى بوده است كه مردم به دين علاقه پيدا كرده‌اند .\r\nبررسى طرز تفكر و اخلاق و اخلاص علماء و استدلال منطقى ، نقش رئيسى در جلب مردم به دين دارد « 1 » و اين بحث دامنه‌اى وسيعى دارد .\r\n\r\nالياسين\r\n   « سَلامٌ عَلى إِل‌ْياسِينَ ؛ إِنَّا كَذلِكَ نَجْزِي الْمُحْسِنِينَ ؛ إِنَّهُ مِنْ عِبادِنَا الْمُؤْمِنِينَ » (    صافات : 130 ، 131 ، 132 ) ؛ بعيد نيست « الياسين » نام ديگر حضرت الياس ( ع ) باشد ؛ و الله العالم . و در آيه‌ى بعدى ضمير مفرد به سوى او برگشته و در آيه‌ى وسط بين اين دو آيه ، او را مستحق جزاى محسنين دانسته است .\r\n\r\n\r\n","description":"","footnote":"\r\n( 1 ) - در موضوع شق القمر خاتم النبيين ( ص ) نيز نگارنده در كتب تاريخ و تفسير و حديث نديده است كسى ايمان آورده باشد !\r\n","page_name":" 359 ","page_number":359},
  {"content":"\r\n\r\n\r\nيونس اندر دهان ماهى شد\r\n  « فَلَوْ لا أَنَّهُ كانَ مِنَ الْمُسَبِّحِينَ ، لَلَبِثَ فِي بَطْنِهِ إِلى يَوْمِ يُبْعَثُونَ »   ( صافات : 143 ، 144 ) ؛ اگر او ( حضرت يونس عليه السلام ) از تسبيح كنندگان نبود ( در شكم ماهى ، خداوند را تسبيح نمىكرد  « سُبْحانَكَ إِنِّي كُنْتُ مِنَ الظَّالِمِينَ »  در شكم ماهى تا روز قيامت مىماند .\r\nظاهر آيه اين است كه : يونس و ماهى كه او را پس از بلعيدن در شكم داشت ، تا روز قيامت در دريا زنده مىماندند و يا اگر يونس در شكم ماهى فوت مىكرد همان شكم ماهى زنده ، قبر او تا قيامت مىبود .\r\nاين فرض هر چند ظاهر آيه است و مقدور خداوند ؛ ولى بسيار بعيد است ؛ ممكن است طبق سنت عمومى خداوند ، در مورد أجل و مردن ماهى و حضرت يونس ( ع ) هر دو با زندگى بدرود مىگفتند و يونس ( ع ) در شكم ماهى مىماند و ماهى در زمين دريا مىماند . والله العالم بمراده .\r\n\r\nمشروعيت قرعه\r\n « فَساهَمَ فَكانَ مِنَ الْمُدْحَضِينَ »  ( الصافات : 141 ) ؛ يونس ، با ( اهل كشتى ) قرعه افكند و به نام او بيرون شد\r\nقرعه اگر در عمل به قمار بر نگردد ، با رضاى طرفين براى اصلاح اختلاف جايز است ؛ بلى از قرعه‌ى سواريان كشتى - در مورد انداختن يك فرد به كشتى كه قرآن ، آن را بيان كرده - جواز استفاده نمىشود ؛ ولى در موارد دعاوى طرفين در خصوص موضوعات خارجى كه بينه و اقرار نباشد ، براى رفع نزاع آن ، حديث معتبرى اجازه داده شده كه قاضى قرعه بيندازد . اما در مورد شبهات حكميه ، قرعه تأثيرى ندارد .\r\nبه هر حال قرعه در افعال مباح با رضاى طرفين جايز است ؛ مثلا كسى قرعه مى اندازد كه\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبازار برود و فلان چيز را بياورد ؛ ولى دقت مى خواهد كه به قمار نرسد . « 1 »\r\n\r\nتخصيص سنّت الله ، در بعضى موارد\r\nدر چندين آيه‌ى قرآن از لزوم سنت الهى و عدم تبديل و تحويل آن خبر داده شده است ؛ ولى به شهادت خود قرآن بعضى از سنتهاى مهم گاهى به اراده‌ى خداوند به اسباب مهم‌تر تخصيص خورده است ، يك مورد ؛ در حبس طولانى حضرت يونس ( ع ) در شكم ماهى بود كه به خاطر تسبيح يونس ( ع ) و اقرار او بر ستم بر خود ، بر طرف شد ( صافات ؛ 144 ) .\r\nمورد دوم : باز در باره عذاب امت يونس ( ع ) بود  « فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ »  ( يونس : 98 ) ؛ پس چرا مردمى ( در موقع نزول عذاب ) كه ايمان آوردند ، نفعى به حال شان نداشته مگر قوم يونس ( ع ) وقتى ( در موقع نزول عذاب ) ايمان آوردند و آنان را تا وقت مردن شان بهره مند ساختيم .\r\nاحتمال دارد معناى آيه چنين باشد : چرا جمعى از مردم به موقع ايمان نياوردند تا به حال آنان نفع مىرسانيد ؛ مگر امت يونس وقتى ايمان آوردند عذاب خوار كننده را از آنان در زندگانى دنيا بر طرف كرديم و تا مدتى آنها را بهرمند نموديم و نجات ابراهيم ( ع ) از سوختن در آتش نيز چنين بود .\r\nبه طور كلى معجزات انبياء به اراده‌ى خداوند بر سنن ثابته در مواردى از باب تأثير علل قوىتر بر علل قوى ، مقدم شده است .\r\n\r\nسخنى در مورد فرشته‌ها\r\n  « وَ إِنَّا لَنَحْنُ الصَّافُّونَ ؛ وَ إِنَّا لَنَحْنُ الْمُسَبِّحُونَ   ( الصافات : 165 ، 166 ) ؛ هر يك از ما ، مقام معلومى دارد و همه ما در صف ( فرمانبرى خداوند ) ايستاده‌ايم و همه از تسبيح كنندگان\r\n\r\n\r\n","description":"","footnote":"\r\n( 1 ) - نگارنده در كتاب قضا و شهادت از قرعه بحثى نموده است .\r\n","page_name":" 361 ","page_number":361},
  {"content":"\r\n\r\nخداوند هستيم .\r\n\r\nآنچه كه مربوط به ملائكه‌ها مىباشد\r\n1 - فرشته‌ها ؛ مانند انسانها هر كدام مقام خاص به خود را دارند ؛ اين مقام‌هاى متعدد مستند به يكى از اسباب ذيل است :\r\nاول : اين مقام‌ها مكانى هستند ، و ملائكه در كره‌ى زمين و ساير كرات و در عرش و در جاهاى گوناگون مشغول انجام وظايف الهى خود هستند و اين اماكن و سنخ وظايف ربط به فضيلت ذاتى يا تشريعى آنان ندارد .\r\nدوم : اين مقامات آثار فضيلت و برترى ذاتى آنان است كه مطابق اراده و حكمت آفريدگار خلق شده‌اند ، برترى چهار ملك در مقام‌هاى مختلف - ارسال وحى و رساندن آن به پيامبران الهى و انتقام از غاصبان ( مانند اهلاك قوم لوط مثلا ) و قبض ارواح و نفخ صور و كنترول مكيال و مقادير وغيره و حمل عرش پروردگار و ملائكه‌ى مقربون ( سوره نساء 172 ) و ثبت اعمال جن و إنس ، و ده‌ها يا صدها وظيفه ديگر در دريا و زمين و هوا و در آسمانهاى ديگر ، همه أثر صفات ذاتى آنان است كه تنزل و ترقى ندارند .\r\nسوم : اين اعمال و مقامات را به وسيله‌ى عبادت حق از راه اطاعت اختيارى به دست آورده‌اند و آنان مكلف و مختار اند و در مورد آنان عصيان ممكن است ، به اين آيات قرآن دقت كنيد :\r\n « عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ »  ( التحريم : 6 ) و  « وَ الْمَلائِكَةُ وَ هُمْ لا يَسْتَكْبِرُونَ »  ( النحل : 49 ) ؛ ملائكه موظفين بر جهنم ، خدا را نافرمانى نمىكنند و به آنچه امر مىشوند انجام مىدهند ملائكه استكبار ندارند . اين دو آيه ظهورى در اختيار ملائكه دارند از آيات قرآن خصوصاً از آياتى كه در مورد عتاب و عقاب متمردين و عاصيان در روز قيامت وارد شده ملائكه سر زنشى نشده‌اند . والله العالم .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nآيه‌ى مباركه‌ى 26 و 27 سوره انبياء ظهور بيشتر در فضيلت تشريعى آنان دارد   « بَلْ عِبادٌ مُكْرَمُونَ ؛ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ »   ( الأنبياء : 26 ، 27 ) .\r\n\r\nپيروزى انبياء ( ع )\r\n   « وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ ، إِنَّهُمْ لَهُمُ الْمَنْصُورُونَ ، وَ إِنَّ جُنْدَنا لَهُمُ الْغالِبُونَ »    ( الصافات : 171 ، 173 ) ؛ از آيه‌ى اول دانسته مىشود سنت الهى بر اين رفته است كه بنده‌گان فرستاده شده ( انبياء و رسل ) از يارى خدا بر خور دار هستند و اين سنّت از نظر عقلايى نيز پذيرفته شده است و به اصطلاح تعبدى صرف نيست . منتهى حدود نصرت و يارى دادن در آيه‌ى دوم مشخص نشده است .\r\nدر آيه‌ى سوم ؛ مانند آيه‌ى اول با دو تأكيد « جند الله » را نيز غالب مىداند ، كه اين هم سنّت الهى به حساب مىآيد\r\n\r\nجند الله كيست و چيست\r\nظاهر آيه تلاشگران ملائكه و مؤمنين إنس و جن مىباشند ، از آيات استفاده مىكنيم كه ملائكه و باد و ساير عوامل آسمانى حتى پردندگان و صداهاى وحشتناك نيز از جنود خداوند هستند ، نگاه كنيد :\r\n1 -  « وَ ما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ وَ ما كُنَّا مُنْزِلِينَ »  ( يس : 28 ) ؛\r\n2 -  « . . . فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها . . . »  ( التوبه : 40 )\r\n3 -  « يا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَ جُنُوداً لَمْ تَرَوْها »  ( الاحزاب 9 ) ؛\r\n4 -  « وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً ،   وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً »  ( الفتح : 7 ، 4 ) ؛\r\n5 -  « وَ ما يَعْلَمُ جُنُودَ رَبِّكَ إِلَّا هُوَ وَ ما هِيَ إِلَّا ذِكْرى لِلْبَشَرِ »  ( المدثر : 31 ) ؛ يعنى لشكريان\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nپروردگار تو را جز خودش كسى نمى داند .\r\n6 -  « وَ حُشِرَ لِسُلَيْمانَ جُنُودُهُ مِنَ الْجِنِّ وَ الْإِنْسِ وَ الطَّيْرِ فَهُمْ يُوزَعُونَ »  ( النمل : 17 ) ؛\r\n7 -  « تَرْمِيهِمْ بِحِجارَةٍ مِنْ سِجِّيلٍ »  ( الفيل : 4 ) ؛\r\n8 -  « جُنْدٌ ما هُنالِكَ مَهْزُومٌ مِنَ الْأَحْزابِ »  ( ص : 11 ) ؛\r\n9 -  « وَ ما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ وَ ما كُنَّا مُنْزِلِينَ »  ( يس : 28 ) ؛\r\n10 -   « يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ »   ( الحج : 1 ) ؛\r\n11 -  « فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ »  ( فصلت : 13 ) ، و امثال اين‌ها همه از جنود خداوند هستند .\r\nبلى هر كسى تاريخ انبياء را بخواند مىداند كه اين سلسله جليله معظمه در راه خدا رنجها و گرفتارىهاى زيادى داشته‌اند و با ملاحظى اين واقعيت كه خودش يك سنّت الهى در مورد مرسلين است ، بايد آيه‌ى متقدمه  ( إِنَّهُمْ لَهُمُ الْمَنْصُورُونَ )  را بنحو درست تفسير كنيم ؛ مثلا نصرت آنان در بيان پيام الهى و اتمام حجت بوده و حفظ جان شان تا زمانى كه خدا خواسته است . والله العالم .\r\n\r\nبحث مصداقى در مورد مرسلين ( ع )\r\nاگر نصرت الهى را بحفظ جان مرسلين انبياء و رسولان ، تفسير كنيم ، عجايبى زياد در طول تاريخ اين بزرگواران مىبينيم كه به درستى درك مىشود كه اين سنّت تا حدودى برتر از سنّت قانون عليت عادى بوده ، نه از سنّت و قانون عليت واقعى ؛ چون خداوند در يارى فرستادگان خود از اسباب غير عادى كار گرفته است ؛ مثلا حضرت نوح ( ع ) را « 950 » سال در ميان كفار جاهل و عنود حفظ كرد ، تا اينكه پس از عمرطولانى كه در اين كتاب گذشت عزراييل نزد او آمد و با احترام او را سالماً به جهان ديگر منتقل كرد ، حضرت ابراهيم ( ع ) را از بالا به آتش انداختند و خدا او را حفظ كرد . و حضرت موسى و هارون ( عليهما السلام ) فاقد\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nهمه‌ى امكانات ، بر بزرگترين پادشاه متكبر و قدرتمند كه ادعاى خدايى مىكرد با يك عصا وارد شد و با سلامتى بدن به هدف اصلى خود - نجات بنى اسرائيل - رسيد و فرعون و هامان و لشكريانش همه درآب غرق شدند . و قارون سرمايه دار و سر كش در دل زمين جاى گرفت ؛ ولى موسى و هارون ( عليهما السلام ) تا آخر عمر خود سالم بودند و محفوظ .\r\nحضرت عيسى ( ع ) در ميان دشمنان سر سخت يهودى زنده ماند وقتى خواستند او را شهيد كنند به اشتباه ديگرى را كشتند و او را سالماً از اين دنيا بردند .\r\nپيامبر اسلام . در مكه‌ى مكرمه هر روز در معرض شهادت بود ؛ ولى خداوند او را از كيد مشركين پليد مكه و نيز در همه‌ى جنگهاى مدينه حفظ كرد و با بدن سالم از دنيا به عالم قدس ، تشريف بردند ؛ ( صلى الله عليه و إله و سلم )\r\nقريه‌ى لوط زير و رو ، شد ؛ ولى خود او با اهل بيت خود سالم به جاى ديگر رفت و همچنين جمع كثيرى ديگر از انبياء ( ع )\r\nانبياء خداوند ، مردان ساكت و محافظه كار نبودند ، تا چه رسد كه سازش كار باشند آمدن آنان براى مبارزه با كفر و فسق و هوسهاى حيوانى مردم و زورگويى بر مردم و اقامه‌ى عبوديت براى خدا و تقوى و حاكميت روحانيت بود ؛ لذا اكثريت مردم به رهبرى ملأ و اشرافيت فاسد و تماميت خواه ، با آنان كه مردم ضعيف و تنگ‌دست بودند ، به دشمنى بر مىخواستند كه هر روز احتمال كشتن آنان بود ، و اگر يارى بيشتر خداوند به آنان نمىرسيد فلسفه‌ى نبوت و رسالت از بين مىرفت . والله غالب على امره .\r\nبلى اگر انبياء و رسولان در طول تاريخ ممتد إنسانى همانند سليمان و داود ( ع ) صاحبان حكومت و سلطنت و قدرت مىبودند و يا الا اقل همانند يوسف ( ع ) فرد شماره دوم حكومت مىشدند ، مسلماً كمر كفر و فسق مىشكست و اكثريت قاطع مردم مؤمن و موحد و تابع شرايع آسمانى مىشدند ؛ ولى خداوند حكيم چنين اراده‌اى نداشت ؛  « وَ لَوْ شاءَ لَهَداكُمْ أَجْمَعِينَ \r\n\r\n","description":"","footnote":"","page_name":" 365 ","page_number":365},
  {"content":"\r\n\r\n( النحل : 9 ) ؛ اگر خدا مىخواست همه‌ى شما را هدايت مىكرد ، و اين موضوع بسيار معلق و پيچيده است و كيفيت قدر و قضاى الهى به ما گفته نشده و دانش ما ، در اين مورد بسيار اندك است ، من نمىدانم كه خود مرسلين كرام ( عليهم السلام ) در اين مورد تا چه اندازه مىفهميدند .\r\nولى شكى نيست كه يارى خداوند نه عموم افرادى داشته و نه شمول احوالى ، قانون سببيت كه سنّت الهى است استيعاب افرادى و احوالى دارد بسيارى از انبياء احتمالا به شهادت رسيده‌اند يا شكنجه و ناراحتى شديد داشته‌اند كه مايه‌ى ثوابهاى زيادى براى آنان شده است .\r\nو به عبارت جامع كه به عقل محدود نگارنده مىرسد ؛ انبياء و اولياء هم برخوردار از يارى و نصرت الهى بوده‌اند و هم برخور دار از بلاها و جان فشانىها كه از لازمه‌ى مناصب الهى آنان بوده است و آنان هم در مورد اول ، شاكر و در مورد دوم ، صابر بوده‌اند . والله العالم بحقيقة كلامه و قضائه .\r\n\r\nچند نكته ديگر در اين فصل\r\n1 - آنچه كه گفته آمد در فرض اراده‌ى سلامت شخصى مرسلان خدا ، از جانب كفار و دشمنان دين مىباشد .\r\nاما اگر مراد از نصرت موعود درآيه‌ى مباركه‌ى گذشته ، نصرت در دين باشد ، فهم مطلب پيچيده مىشود ؛ زيرا آيات زياد قرآن از كفر و فسق و عصيان و نادانى و قصور اكثريت مردم و هدايت و ايمان قليل مردم ، خبر مىدهد ، و اين آيات و آيات مشابه ، دلالت دارد كه انبياء و رسولان الهى - بدون تقصير و كم‌كارى - در وظايف محوله‌ى خود با بينات و كتاب و ميزان كه خدا به رحمت خود به آنان داده بود ، در اكثر از زمان‌ها ناكام مانده‌اند و امروز هم مىبينيم كه با يك ميليارد چند صد ميليون مسلمان ، كفار چند برابر مسلمانان هستند ، شايد در طول تاريخ بشريت در هيچ دوره‌اى ( بعد از دوره حضرت آدم و از موقع رواج شرك و بت پرستى )\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاكثريت مردم مؤمن به خدا و عامل به دين او و مطيع رسولان او نبوده‌اند « 1 »\r\nبنا براين بايد در مورد آيات سه گانه ، اول اين بحث گفت نصرت الهى انبياء در انجام وظيفه و ابلاغ دين ، در محدوده‌ى اتمام حجت بوده ، نه تا هدايت يافتن اكثريت امتهاى إنسانى و بايد اقرار كنيم كه عبادت علت ثانوى خلقت إنسان است نه سبب منحصر بفرد ، تا - نعوذ بالله - ايراد متوجه حكمت خداوند شود .\r\nمن كسى از علما را نديده‌ام كه عبادت و طاعت خدا را سبب رئيسى خلقت نگفته باشند و آن را سبب دومى معرفى كرده‌باشند ؛ ولى بايد چنين گفت در پايان شكى در غالب بودن جند الله نيست ؛ ولى ماموريت لشكر مختلف النوع خدا نيز تابع اراده‌ى خداوند است و همانند رسالت انبياء محدود است و شواهد آن مكرراً در قرآن ذكر شده است و در كل ، سنّتهاى الهى ، بين خود در جهان ماده و تزاحم كسر و انكسار دارند .\r\n « إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ »  ( غافر : 51 ) ؛ ما به يارى رسولان و مؤمنان در زندگانى حاضر ( و در قيامت ) روزى كه شاهدانى به حق قيام كنند ، مىرسيم و نيز فرموده است :  « وَ لَيَنْصُرَنَّ اللَّهُ مَنْ يَنْصُرُهُ إِنَّ اللَّهَ لَقَوِيٌّ عَزِيزٌ »  ( الحج : 40 ) ؛ نصرت الهى در اين جهان و آن جهان قطعى است و نصرت آن جهانى مطابق استحقاق و تأثير شفاعت و رحمت حق است كه ما از تفصيل آنها به كلى بىخبريم ؛ ولى نصرت رسولان و مؤمنين و در زندگانى حاضر با در نظر داشت آنچه كه در بالا گفتيم بايد هماهنگ باشد و گرنه مىدانيم كه مؤمنين در زندگانى دنيا مغلوب و مقهور هستند ؛ جمله‌ى مشهورى است از امام حسن مجتبى ( ع ) كه سند ندارد و دركتاب وافى و وسايل الشيعه ذكر شده كه : دنيا « زندان مؤمن و بهشت كافر است . »\r\n\r\n\r\n","description":"","footnote":"\r\n( 1 ) . - ايمان يك صد و چند هزار به خدا پس از مراجعه حضرت يونس به سوى آنان كه در آيه‌ى 147 اين سوره ( صافات ) ذكر شده يك استثنايى در امت‌ها مىباشد .\r\n","page_name":" 367 ","page_number":367},
  {"content":"\r\n\r\nمطلب اخير در هلاكت امتها است كه در قرآن از آنها ( احتمالا براى عبرت گرفتن ذكر شده ) كه سبب اين هلاكت آنان چه بوده ، ممكن است سبب براى هلاكت هر امت ، يكى يا دو امر يا همه‌ى امور زير باشند :\r\n1 - 2 - انهدام طبيعى و بردن بار مسؤليت بىدينى - در فرض تقصير و تعمد - به قيامت ؛\r\n2 - 2 - فساد اخلاقى ، بىبند و بارى و ظلم و ستم ؛\r\n3 - 2 - مخالفت با انبياى خداوند كه خير خواهان مردم خود بوده‌اند ؛ حتى تا مرز قتل و شهادت آنان ؛\r\n4 - 2 - عوامل فيزيكى مخرب ؛ مانند قحطى ، بىآبى ، سيلاب‌ها و زلزله‌ها آيا مىشود فسق و فجور و ترك وظايف دينى هر چند منجر به قتل انبياء و مؤمنين نشده‌باشند ؛ علت اين حوادث طبيعى بگردد ؟ . خداوند عالم الغيب و الشهادة مىداند .\r\nتنها يك موضوع مىماند كه اگر فسق و معاصى سبب هلاكت اقوام مىبود در عصر ما ، كه عصر اوج فسق و فجور و شهوات حيوانى و دورى از اخلاق آدميت است ، بايد بسيارى از امت‌ها هلاك مىشدند كه نشده‌اند .\r\nبه آيات ذيل ، توجه شود :\r\nالف )  « فَأَهْلَكْناهُمْ بِذُنُوبِهِمْ وَ أَنْشَأْنا مِنْ بَعْدِهِمْ قَرْناً آخَرِينَ »  ( الأنعام : 6 ) ؛ اين گونه آيات در قرآن كريم زياد است كه ظاهر آنها دلالت [ دارد 
  ] كه به خاطر ظلم و اجرام و گناهان ، هلاك شده‌اند . و هيچ شكى در آن نيست ؛ ولى آيا اين به اجل حتمى و طبيعى يا به اجل معلق كه مجرد معصيت در فروع باشد ، بايد در موضوع در آيات كثيره كه متضمن اهلاك است دقت شود ؛ احتمال دوم ( اجل معلق ) ظاهر تر است .\r\nب )  « وَ ما أَهْلَكْنا مِنْ قَرْيَةٍ إِلَّا لَها مُنْذِرُونَ »  ( الشعراء : 208 ) ؛ ما هيچ مردمى را هلاك نكرده‌ايم مگر براى آنها انذار كنندگانى بوده‌اند ؛\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nج )  « وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ »  ( الحجر : 4 ) ؛ هيچ مردمى را هلاك نكرديم ، مگر اينكه براى آنان كتاب معلومى بوده و بگوييم كه مراد از منذرين انبياء و رسولان بوده‌اند و مراد از كتاب معلوم اجل معلوم بوده است . والله العالم .\r\n\r\nتفسير سوره ص « 1 »\r\n\r\nسر مقاومت پيامبر ( ص ) در مكه\r\nفرض كنيد حضرت محمد ( ص ) رسول خدا نبوده و براى تحصيل قدرت و حاكميت خود ، روش جديدى را اختراع كرده و از بتها بدگويى كرد تا نان و نامى پيدا كند كه از اين گونه افراد در هر زمان و مكانى پيدا مىشود ؛ ولى در سيزده سال دوره‌ى ادعاى نبوت در مكه كه با مخالفت شديد سران متعصب و نادان و زورمند قريش مواجه شد و غالباً تأمين جانى نداشت ، حتماً عقب نشينى مىكرد و هيچ آينده‌اى براى رسيدن به آرزوى ذهنى خود نمىديد و ناخود آگاه به شكست خود تسليم مىشد ؛ ولى مقاومت شديد و مستمر او اولًا از نبوت واقعى او از جانب خداوند بوده و ثانياً از وعده‌هاى متعدد خداوند كه موجب تقويت روانى و روحانى او مىشده ، بوده است ؛ مثلا به اين آيه كه بعد از چند آيه‌ى كه سران مكه توهين شده توجه فرماييد :\r\n « جُنْدٌ ما هُنالِكَ مَهْزُومٌ مِنَ الْأَحْزابِ »  ( ص : 11 ) ؛ ( وآنانى كه از تو مىخواهند با بت پرستى آنان مبارزه نكنى ) لشكر ناچيزى شكست خورده و فرارى از دستجات است . ( در آينده‌ى قريب شر همه را از سرت كوتاه مىكنم و دين اسلام پيش خواهد رفت ) .\r\nاين تقويت روانى و روحى در اوايل نبوت او در مكه بوده و در آخر كار او باز در مورد حساس ديگر كه فكر مبارك او مشوش شده بود خداوند او را چنين دلدارى داد :  « يا أَيُّهَا \r\n\r\n\r\n","description":"","footnote":"\r\n( 1 ) - اين سوره مكى و داراى 88 آيه است .\r\n","page_name":" 369 ","page_number":369},
  {"content":"\r\n\r\n الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ »  ( المائدة : 67 ) ؛ آنچه بر تو نازل شده ( به امت خود برسان ) و گرنه رسالت خود را انجام نداده‌اى و خداوند ( جان تورا ) از ( شر ) مردم حفظ مىفرمايد . پيامبر هر چند بسيار زحمت ديد ؛ ولى حيات او بيمه خدايى بوده و با اعضاى سالم ، وقت ارتحال به سوى پروردگار رفت و پيكر شريفش در مرقد مقدس او و روح مطهر او در برزخ انتقال يافت . ( صلى الله عليه و إله . )\r\n\r\nاستحقاق عقاب مستلزم لغويت خلقت نيست\r\n « إِنْ كُلٌّ إِلَّا كَذَّبَ الرُّسُلَ فَحَقَّ عِقابِ »  ( ص : 14 ) ؛ هيچ كدام ( از احزاب و دسته‌جات شش‌گانه - قوم نوح ، عاد ، هود و فرعون و اشراف دربار او و ذو الاوتاد « 1 » و قوم لوط و اصحاب الأيكه ( درخت ) يعنى قوم شعيب - نبودند ، مگر اينكه رسولان خود را دروغگو دانستند ، پس عقاب آنان حق و ثابت گرديد هم در دنيا به عذاب هلاك گرديدن . و هم در قيامت عقاب خواهندشد .\r\nاستحقاق عذاب دنيوى و عقاب اخروى آنان به خاطر تكذيب رسولان خدا و عدم ايمان به خدا و رسولان بود . و تمام اين‌ها مقصر يا متعمد بودند ؛ زيرا با حضور رسولان ، حجت بر مردم تمام مىشود و جهل قصورى معنى ندارد مگر اينكه در عقل كسى خللى باشد كه عذاب دنيوى مطابق سنّت الهى ، او را مىگيرد :  « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ »  ( الأنفال : 25 ) ؛ ولى از عقاب اخروى به خاطر عدالت خداوند معاف است  ؛ « لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ »  ( الأنفال : 42 ) ؛ ممكن است در مورد قاصرين خورده‌گيرى شود كه خلقت آنان لغو و بيهوده است و لغو براى عاقل ، تا چه رسد به صاحب\r\n\r\n\r\n","description":"","footnote":"\r\n( 1 ) - كلمه‌ى ذو الاوتاد ( صاحب ميخ‌ها ) به معناى اين است كه : مخالفين خود را ميخ كوب مىكرد و يا كنايه از نفوذ و قدرت او مىباشد .\r\n","page_name":" 370 ","page_number":370},
  {"content":"\r\n\r\nحكمت مطلقه ، قبيح است .\r\nهر كس علت اولى خلقت إنسان را عمل به دين بداند ، اين ايراد متوجه او مىشود و ظاهراً جواب ندارد ، « 1 » ولى ما ، در اين كتاب - اخرين اثر مؤلف - به توفيق خداوند متوجه شديم كه عبادت و تدين غرض ثانوى خلقت بشر است ، نه خلقت اولى ، بنا براين لغويت و قبيحى لازم نمىآيد ، و اين موضوع جديد را در چند مورد اين كتاب توضيح داديم .\r\nو الحمد لله على توفيقه و هدايته .\r\n\r\nفايده :\r\nمعناى « فواق » در آيه‌ى بعدى ( مالها من فواق ) به معناى فاصله بين دو دوشيدن شير است كه در آن ، شير ، دوباره در پستان برگردد و ذخيره شود و به معناى بازگشت نيز مىآيد . لهذا حالت بعد از زوال مرض را افاقه مىگويند :  « وَ ما يَنْظُرُ هؤُلاءِ إِلَّا صَيْحَةً واحِدَةً ما لَها مِنْ فَواقٍ »  ( ص : 15 ) ؛ آنها انتظار نمىكشند مگر يك صدايى را كه براى آن بر گشتى نيست ، اگر آيه در باره احزاب و امتهاى سابقه باشد و يا در مورد كفار معاصر پيامبر اكرم ( ص ) و مراد از صيحه ، نفخ اول در صور مىباشد نه صيحه مهلكه در اين دنيا ، اشكالى بر مدلول آيه وارد نيست و چنانچه مراد ، كفار معاصر آن حضرت باشد و مراد از صيحه ، صيحه‌ى مهلكه در دنيا باشد ، بعضىها ايراد گرفتند : اين تفسير با آيه‌ى  « وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ »  ( الأنفال : 33 ) در تعارض واقع مىشود و بعضى جوابهايى داده‌اند كه ضعيف است ؛ ولى بين اين دو آيه هيچ تعارضى نيست ؛ چون سوره‌ى انفال مدنى مىباشد ، درحالى كه سوره‌ى « ص » مكى است پس هيچ تعارضى ندارند .\r\n\r\nتسبيح كوه‌ها و پرندگان\r\n  « قُلْ نَعَمْ وَ أَنْتُمْ داخِرُونَ ، فَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ »   ( الصافات : 19 ، 18 ) ؛\r\n\r\n\r\n","description":"","footnote":"\r\n( 1 ) رجوع شود به صراط الحق ج 2 / 182 و ما بعد ، چاپ سوم ، انتشارات ذوى القربى ، قم ، سال 1428 ه - ق\r\n","page_name":" 371 ","page_number":371},
  {"content":"\r\n\r\nمىگويد : كوه‌ها و پرندگان را مسخر كرديم كه صبح و شام با داوود ( ع ) تسبيح گويند .\r\nآيا تسبيح فوق ، تسخيرى بوده يا اختياريى آنان ؟ مىشود تقييد به دو وقت دليل بر تسبيح اختيارى آن دو - كوه‌ها و پرندگان - باشد و تسبيح طبيعى ، موقت به وقت نيست ؛ مگر اينكه بگوييم طبيعى هم اختيارى نبوده ؛ بلكه به خاطر داوود ( ع ) در اين دو وقت ، آن دو را مسخر فرموده است كه صداى خود را - كه خدا در آنان آفريده ، به تسبيح بلند كنند و اين تسخير يك نوع ارزشى بوده كه خداوند براى تسبيح داوود ( ع ) اعتبار فرموده است ؛ ولى مىشود گفت كه : همه‌ى اشياء ، خداوند را به مقدار سعه‌ى وجودى خود ، تسبيح اختيارى مىكنند و ما آن را نمى فهميم . استدلال بر اين موضوع در همين كتاب ذكر شده است .\r\nبنابراين ، تسخير در هم‌صدايى جبال و كوه‌ها و پرندگان با ذكر تسبيحى داوود ( ع ) و احتمالا شنوانيدن صداى آن دو به حضرت داوود ( ع ) است . والله العالم .\r\nبعضى از دا نشمندان آيه را معناى ديگرى كرده اند كه صداى داوود ( ع ) در كوه مىپيچيد و منعكس مىشد و پرندگان ، آن‌جا جمع مىشدند ، تا صداى جذاب داوود ( ع ) را بشنوند و اين تفسير مرجوح مىباشد .\r\n\r\nوارد شدن چند تن بر داوود ( ع )\r\nگويا داوود ( ع ) در محراب ( اطاق طبقه‌ى دوم ) خود بوده كه چند نفر بر او ، وارد شدند « 1 » و داوود ( ع ) بىتاب شده و ازحضور آنان ترسيده ، وارد شدگان حالت خوف او را درك كرده‌اند و به او گفته‌اند نترس ، ما دو دسته باهم دعوى داريم بعضى از ما بر بعضى ديگر ستم نموده ، بين ما به حق حكم كن و ستم نكن و مارا به راه وسط راهنمايى كن .\r\nظاهراً ترس داوود ( ع ) از اين بوده كه آنان بدون اجازه و از راه معمولى نيامده بودند ؛ بلكه\r\n\r\n\r\n","description":"","footnote":"\r\n( 1 ) صيغه هاى جمع مذكر ، همه بر تعدد واردين دلالت دارد ؛ هرچند مدعى و مدعى عليه دو نفر بوده‌باشند\r\n","page_name":" 372 ","page_number":372},
  {"content":"\r\n\r\nاز ديوار بالا رفته‌بودند . و يا ملائكه بودند كه به شكل إنسان در آمده‌بودند و نه به شكل معمولى و گويا داوود ( ع ) گمان برده و يا احتمال داده كه به قصد تعدى به جان او آمده‌اند ازاين آيه به خوبى پيدا است كه انبياء به همه‌ى موضوعات خارجى علم ندارند و اين موضوع مكرراً در قرآن بيان شده است او در علم قضا و داورى مطابق آيه‌ى قبلى ( ص : 20 ) چنين معرفى شده است :  « وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ »  ( ص : 20 ) ؛ ما زمامدارى او را مستحكم گردانيديم و به او حكمت و قضاوت و داورى داديم ؛ بلى على القاعده انبياى گرامى از نظر احكام شرعى مطابق نياز زمان خود به وحى خداوند دانا و مسسلط بوده‌اند ؛ ولى در حوادث كلى كائنات و حوادث روز مره چيزى را به طور فوق العاده ، مگر اينكه خدا بخواهد ، نمىدانسته‌اند و همانند ديگران بوده‌اند .\r\nبه هر حال يكى از آنان به داوود ( ع ) عرض كرد اين برادرم 99 رأس نعجه ( ميش و گوسفند ماده ) دارد و من يك ميش دارم و آن را هم مطالبه دارد .\r\nداوود ( ع ) ظاهراً بدون سؤال از طرف ديگر ، او را محكوم و حق را با مدعى دانست بعد كه متوجه شد حكم كردن عليه طرف بدون سؤال درست نبوده ، دانست كه در امتحان الهى ناكام مانده است ، استغفار كرد و احتمالا به سجده رفت و يا در حال خميدگى بدن ، در پيشگاه خداوند تواضع نمود و خداوند او را بخشيد ، تمام قضيه كه در قرآن بيان شده همين مقدار است ؛ ولى تورات يهوديان دروغهايى را در حق اين پيامبر بزرگ افتراء بسته كه مناسب شأن يك دانشمند هم نيست و چنانچه آن روايت در كتب احاديث مسلمانان باشد بايد بدانيم كه ريشه‌ى آن تورات است و دانشمندان نبايد آنها را در كتب خود ذكر كنند و نه در منابر و خطبه‌هاى جمعه ، مستمعين و مخاطبين خود را گمراه كنند . « 1 »\r\n\r\n\r\n","description":"","footnote":"\r\n( 1 ) - يكى از اين روايات مشكوك يا موضوع در تفسير منسوب به قمى است كه سند آن معتبر است ؛ ولى مصدر آن كه همان تفسير منسوب به قمى است ، قابل اعتماد نيست و اين موضوع را در بحث مصدر شناسى در اواخر كتاب خود\r\n","page_name":" 373 ","page_number":373},
  {"content":"\r\n\r\nمطلب ديگر در مورد اين آيات اين است كه ظاهرآنها اين است كه اين مرافعه نزد داوود ( ع ) واقعيت داشته است ، نه اينكه به گفته‌ى مؤلف تفسير مفيد و خوب الميزان ، تمثل بوده ؛ يعنى مخلوق ذهن داوود و مانند خواب بوده‌باشد .\r\nآخرين مطلب اينكه : آيا اين جماعت متخاصمين ، انسانها بوده‌انديا فرشته‌ها ؟ دو نظر است ؛ نظر دوم دليل محكمى ندارد ، مطابق قاعده‌ى اوليه انسان بوده‌اند .\r\n\r\nخلافت داوود\r\nو  « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ . . . »  ( ص : 26 ) ؛ اى داوود ما تو را خليفه و جانشين خود قرار داديم پس حكم كن بين مردم به حق . .\r\n1 - ظاهراً اين خلافت در مورد قضاوت بين مردمى است كه در مورد اختلافات در امور مالى و غيره كه از لوازم لاينفك زندگانى اجتماعى است مىباشد و خارج از مدلول آيه در بيان احكام شرعى و عقايد دينى و هدايت تشريعى مردم به سوى خدا و ارشاد آنان در زندگانى مادى و معنوى انسانها و اقامه‌ى امن و نظام سياسى و اقتصادى به حسب ايجابات زمان و امكانات موجود نيز همه‌ى انبياء و اوصيا و در غياب آنان علماى جامع الشرايط ، اين مقام خلافت را دارند .\r\n2 - اولين فرد إنسانى كه اولين پيامبر الهى نيز بود ، اولين خليفه‌ى خداوند هم بود ، ملائكه و قتى به اعلام خداوند تعالى اطلاع يافتند كه خلافت او به آدم مىرسد پسند شان نيفتاد و عرض كردند كه اين نوع در زمين تباهى و فساد مىآورند و خونريز هستند و ما تو را تسبيح و حمد و تقديس مىكنيم ( و سزاوارتر به خلافت تو از او هستيم ) خداوند فرمود : چيزى را\r\n\r\n\r\n","description":"","footnote":"\r\n( بحوث فى علم الرجال چاپ پنجم ) و ( اخر كتاب معجم الاحاديث المعتبره ج 8 چاپ اول و دوم آورده‌ايم ) شما مىتوانيد اين روايت را در آن تفسير ج 2 / 3 و تفسير برهان ج 6 / 469 تا 472 بخوانيد و بدانيد كه متن آن ضعيف است و خود كتاب قمى نيز بىاعتبار است .\r\n","page_name":" 374 ","page_number":374},
  {"content":"\r\n\r\nكه من دانم ، شما نمىدانيد ؛ كه علم آدم و نادانى ملائكه بود كه به آن اعتراف كردند .\r\nبعيد نيست كه اين خلافت در خصوص عقايد و تعليم احكام و فصل نزاع‌ها و هدايت بشر نباشد ؛ بلكه در تمام اداره‌ى امور عامه‌ى انسانها در زندگانى مادى و معنوى باشد كه داوود و سليمان و يوسف و خاتم النبيين ( صلى عليه و عليهم و على اهله ) ، اين مسؤليت را به عهده داشته‌اند ؛ بلكه اين خلافت تا حدودى به همه‌ى دانشمندان علوم تجربى و علوم دينى برسد كه از همين مسؤليت وجوب تعلم و مباشرت صناعاتى كه براى زندگانى بشر لازم است بنحو كفايى بر افراد مستعد تعلق مىگيرد و حكومت اسلامى در دايره‌ى تواناييهاى زمانى و مالى خود مكلف به آن مىباشد اين خلافت تا حدودى تكوينى است و تا حدودى تشريعى .\r\nبلى خداوند قادر بود تواناييهاى اساسى اين خلافت را به طور فوق‌العاده به انسانها مرحمت فرمايد جمعى را متخصص در علوم متنوع دينى و تجربى بيافريند و كارها را تا حدى به اراده‌ى خود انجام دهد ؛ ولى حكمت بالغه و كامله‌ى حق چنين كارى به چنين كيفيت را مصلحت نديد و استعداد همه‌ى امور را به بشر لطف كرد كه به پاى خود برود . پس خلافت إنسان مخلوطى از تكوينى و تشريعى است ؛ ولى مع‌الوصف تمام موجودات از كهكشان‌ها تا مكروب‌ها تا اتم‌ها تا اجزاى آنها و انرژىها ، همه و همه در حدوث و در بقاى خود از نظر عقلى به فيض واجب‌الوجود نياز مند هستند و جانشينى - به معناى واقعى آن - براى هيچ موجودى هر چند يك ميليون مرتبه استعداد او و علم و قدرت او از إنسان و حتى از انبياء ( ع ) بالاتر باشد عقلا ممكن نيست و لذا اين خلافت به معناى مجازى مىباشد كه مىشود در زبان فارسى به نمايندگى از آن تعبير كنيم ، ( دقت شود ) .\r\n\r\nتدبر و تذكر بهتر از تلاوت\r\n « كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ »  ( ص : 29 ) ؛ ( اين ) كتابى است پر خير كه آن را به سوى تو فرو فرستاديم تا در آيات آن تدبر و تفكر كنند و صاحبان مغز\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n( از آنها ) ياد آورى نمايند .\r\nبعيد نيست كه از اين آيه ، به دست آيد كه تدبر در قرآن و يا تدبر در ترجمه‌ى آن ( براى غير عرب‌ها ) و تذكر آنان به آيات بهتر از قرائت آن باشد ؛ لذا مهم است كه زن و مرد مسلمان مقدارى بخوانند و در مطالعه ترجمه‌ى آن به زبانى كه مى فهمند تدبر نمايند و مطالب مهم آن را براى عمل به آنها در دفترچه‌اى ياد داشت نمايند و از آنها پند بگيرند ، خداوند به همه‌ى زنان و مردان مسلمان اين توفيق را مرحمت فرمايد .\r\n\r\nانداختن جسد بر كرسى سليمان\r\n « وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً ثُمَّ أَنابَ »  ( ص : 34 ) ؛ ما سليمان را آزمايش كرديم و جسدى ( تن بىجان ) را بر كرسى ( تخت او ) انداختيم ، اين آيه ، عمداً موضوع را به اشاره بيان كرده است ؛ ولى مفسرين هر كدام چيزى گفته‌اند كه همه‌ى آنها ضعيف است .\r\nقانون تفسير اين است كه الفاظ و جملات آيات بايد در معنايى ظهور لفظى داشته باشد تا براى مفسران ، تفسير جايز گردد ، اين ظهور چه از خود آيه و چه از آيات ديگر و چه از احاديث معتبرالسند يا معتبرالصدور ، پيدا شود ، حجت است .\r\nو اما تأويل قرآن جايز نيست مگر به دليل معتبر . خداوند ما را در همه‌ى حالات خصوصاً در موقع تفسير قرآن از اشتباه حفظ فرمايد . و بر اين اساس نگارنده در تفسير آيه چيزى براى گفتن ندارد .\r\n\r\nآرزوى سليمان جايز بود\r\n « . . . وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ »  ( ص : 35 ) ؛ خدا يا به من\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nزمامدارى را « 1 » ببخش كه براى فردى بعد ازمن سزاوار نباشد ، محققاً تو بسيار بخشنده‌اى .\r\nايراد معروف در اين آيه بر حضرت سليمان ( ع ) اين است كه : چرا بخل كرده و خواسته كه اين زمامدارى به كسى بعد از او نرسد ؟\r\nمىگويم ؛ ممكن است سليمان ( ع ) مى دانسته كه بعد از او پيامبرى به زمامدارى رسمى نمىرسد ، پس مراد او ، از كلمه‌ى « كسى » زمامداران كافر و يا فاسق است . بنابراين ، اين توقع سليمان ( ع ) به بخل نمىرسد ؛ چون حكومت او حكومت پيامبر خدا بوده ، سزاوار نيست كه كافر و فاسقى به آن مقام برسد . مصلحت هم همين است . مگر اينكه بگوييم اين توجيه مخالف عموم لفظ « لاحد » است .\r\nپيامبر اسلام در مدينه هر چند به حاكميت رسيد و حتى حكم ايشان ، در يمن و مكه نيز نافذ شد ؛ ولى در واقع حكومت اصطلاحى نبود ؛ بلكه نفوذ روحانى و عظمت باطنى ايشان بود كه مسلمانان از ايشان پيروى مىكردند . « 2 »\r\nو به گمان غالب و وثوق مىتوان گفت : تا ظهور مهدى موعود ( عجل الله تعالى فرجه الشريف ) چنين حكومتى به وجود نخواهد آمد كه باد و جن در تسخير حاكم آن باشد ؛ ولى اگر ثابت شود بعد از سليمان افرادى از بنى اسرائيل هم به نبوت و هم به زمامدارى رسيده‌اند ، احتمال فوق ضعيف مىشود مگر اينكه ادعا شود : مراد سليمان از عموم كلامش غير از انبياء بوده است . والله العالم .\r\n\r\n\r\n","description":"","footnote":"\r\n( 1 ) - در عرف ما ، و زمانه‌هاى قبل ملوكيت ، همان پادشاهى بود كه مقابل رياست جمهورى متعارف عصر ما است ؛ ولى معلوم نيست در قرآن اين اصطلاح مراعات شده باشد و جمهورى مصطلح هم وجود نداشته ؛ لذا من ، كلمه‌ى « ملك » را به يك معناى جامع تفسير كردم .\r\n( 2 ) - در اين جا مطلب ديگرى هم قابل ياد آورى بود كه مؤلف بيان آن را صلاح ندانست و آنچه كه در جواب نوشتم احتمالى بود كه دفع اشكال به آن شود و ربطى به تفسير نداشت و از مفسرين كسى در اين مورد جواب درستى نداده‌اند كه مقبول عقل و طبع باشد .\r\n","page_name":" 377 ","page_number":377},
  {"content":"\r\n\r\n\r\nاختيارات فوق العاده سليمان ( ع )\r\n « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ »  ( ص : 39 ) ؛ بعد از آن كه باد را مسخر او گردانيد كه به هر جايى بخواهد برود ، و نيز جنهاى كافر ( شياطين ) را مسخر او كرد كه جمعى به بنايى ساختمانها گماريده شدند و جمعى اشياى مطلوب را از اعماق در ياها به روى زمين مىآوردند و گروهى از شياطين ( سركش ) در غل و زنجير كشيده شدند ، فهم و زبان پرندگان را به دست آورد و لطف زيادى شامل حالش شد كه در سابق به آن اشاره كرديم . بعد از اين‌ها به ا و خطاب شد : اين عطاى ما است ( كه به تو مرحمت فرموديم به هر كسى كه مى خواهى ) ببخش ( و از هر كسى كه مىخواهى ) امساك كن و نده ، و از براى او ( سليمان ) پيش ما قربت و سر انجام نيك است .\r\n\r\nبحث اخير و جالب\r\nشياطين را تأويل به افراد فاسق و كافر انس نمىبريم كه تأويل است و تأويل كار ناجايز ، به علاوه كه عفريت جن به سليمان ( ع ) پيشنهاد داد ؛ تخت بلقيس را قبل از اينكه از جايش بلند شود « 1 » مىآورد ، امكان ندارد كه آن را به مردكافرى تأويل ببريم ، اين فضولىها در تفسير كتاب الله ممنوع است . « 2 »\r\nواقعيت اين است كه : ما از حقيقت جن بى خبريم ، حق نداريم آيات را به مجرد حدس ظنى تأويل ببريم ، باد ، هم جسم لطيف است وقتى به شدت مى وزد و اجسام سنگين را به هوا مىبرد ، ساختمانها را خراب مىكند و . . ؛ بلى محسوس است كه مىشود باد ، را به وسيله‌ى ديوار گلى و يا تخته‌اى و يا شيشه‌اى جلو گيرى كنيم و شبيه اين كار در مورد بستن شياطين\r\n\r\n\r\n","description":"","footnote":"\r\n( 1 ) - احتمالا مراد اين باشد كه قبل از اينكه وقت كار رسمى شما تمام شود وشما بخواهيد به خانه‌ى تان برويد ( ظرف يكى دو ساعت ) آن را براى شما حاضر مىكتم .\r\n( 2 ) در محرمات حدودالشريعة نوشته‌ايم كه تأويل قرآن ممنوع و حرام است .\r\n","page_name":" 378 ","page_number":378},
  {"content":"\r\n\r\nنيز ممكن است هر چند وجه آنها را ما ندانيم و احتمال مىرود غل وزنجير از ماده‌ى لطيف درست شده باشد .\r\n\r\nسخنى در نذر ايوب ( ع )\r\nايوب ( ع ) را خداوند به بلاهاى متعددى گرفتار كرد و او صابر بود تا جايى كه اين مدال معنوى را به او داد كه قرآن آن را تا روز قيامت مخلد ساخت :  « إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ »  ( ص : 44 ) ؛ ما ايوب را صابر يابيديم بنده‌ى نيكو بود او بسيار بازگشت كننده به سوى خدا بود . ( خداوند ما را هم شكيبا و أوأب بگرداند ) .\r\nبعيد نيست كه اسم شريف اين پيامبر « ايوب » هم از ريشه‌ى « أوب » باشد ، كه اسم با مسمايى است .\r\nبه هر حال وقتى رحمت خدا دوباره شامل حال اين كامياب در امتحان سخت ، شد ، اهل و مال او را به او بر گردانيد و مثل عدد اهل او ، هم به او ارزانى كرد ، پس در مورد وفاى به سوگند و يا به نذر او كه زوجه‌اش را صد شلاق بزند راه‌حلى به او از طرف خداوند ارايه شد :  « وَ خُذْ بِيَدِكَ ضِغْثاً فَاضْرِبْ بِهِ وَ لا تَحْنَثْ »  ( ص : 44 ) ؛ شاخه و بسته‌اى از ساقه‌هاى گندم ( و مانند آن ) را بگير و ( به بدن ) او ( زوجه‌ات ) بزن و با سوگند يا نذر خود مخالفت نكن .\r\nسؤال اين است كه : اگر اين زدن حد شرعى و يا تعزير مشروع و يا از احكام ولايى شريعت مورد عمل او بوده در صحت نذر او ايرادى نيست و راه‌حل مذكور تعبدى است و اينكه ما امروز مىتوانيم در فقه خود اين مساله‌ى فرعى آن شريعت را مورد استفاده قرار دهيم ، بستگى به جريان استصحاب احكام شرايع ديگر براى مسلمانان دارد كه شيخ بزرگوارِ اعصار اخيره ؛ علامه انصارى ( ره ) در رسايل ؛ عنوان كرده و شاگرد ايشان ؛ محقق هروى ( ره ) در كفاية الاصول ، آن را پسنديده است . و به نظر فقير كم بضاعت ، اين استصحاب جارى نمىشود .\r\nبه هر حال در شريعت اسلامى ( از نظر فقه جعفرى ) شوهر و غير شوهر در موردى كه فعل\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nيا ترك آن رجحان نداشته به نذر ، واجب نمىشود ؛ بلكه نذر باطل است ، و همچنين در قسم كه متعلق آن مرجوح باشد قسم باطل است و در فرض ظلم عمل به آن حرام است تا چه رسد كه به خاطر صدق ظلم حرام باشد . و ما تفصيل اين بحث را در حفظ « يمين » و در وفاى به « نذر » در مجلد دوم حدودالشريعة فى واجباتها ، مفصلًا بيان داشته‌ايم .\r\nغرض نگارنده ، مجرد توضيح در فقه براى خواننده بود ، نه ايراد بر پيامبر بزرگوار كه قرآن « قسم » يا « نذر » او را ضمناً به ارايه طريق ساده ، امضاء فرموده است . سلام الله على نبينا الاكرم الخاتم و على هذا النبى المكرم الصابر وسائر الانبياء .\r\n\r\nتفاضل سه پيامبر ، بر سه پيامبر ديگر\r\n    « وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ ، إِنَّا أَخْلَصْناهُمْ بِخالِصَةٍ ذِكْرَى الدَّارِ ، وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ ، وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ »     ( ص : 45 - 48 ؛ از مقارنت اين چهار آيه ، به دست مىآيد كه سه پيامبر اول ، مقام شان بالاتر از سه پيامبر آخر است ، عليهم جميعا السلام ؛ بلى در سوره‌ى انعام در باره‌ى اسماعيل و اليسع و يونس و لوط ، آمده است كه :  « وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ »  ( الأنعام : 86 ) ؛ مگر اينكه گفته شود كه : مراد از عالمين غير از انبياء است !\r\n\r\nتنها بيم دهنده\r\n « إِنْ يُوحى إِلَيَّ إِلَّا أَنَّما أَنَا نَذِيرٌ مُبِينٌ »  ( ص : 70 ) ؛ به من وحى نمىشود ، مگر اينكه : تنها من بيم دهنده آشكارى هستم ؛ اولًا پيامبر بشارت دهنده هم مىباشد ، ثانياً انذار و تبشير ، وظيفه‌ى دوم آن حضرت و همه‌ى مرسلين بزرگوار الهى مىباشد . و از اين مهم‌تر ابلاغ وحى إلهى در بيان عقايد حقه و معارف اسلامى و نواميس اخلاقى و دستورات عبادات و معاملات و ساير مقاصد قرآن است . مگر اينكه گفته شود كه : انذار ، با اينكه يك امر طريقى و مقدمى دارد ، براى اين است كه مردم را از فرار نمودن از شنيدن وحى جلو گيرى نمايد و قبول كنندگان\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nرا ، تشويق به مقاومت در دين نمايد ؛ ولى مع‌الوصف ، وجه بيان دو حصر براى صفت انذار به نظر قاصر من حل نشده است « 1 » اللهم منك الاستمداد فى زيادة الاستعداد ( فى عصر يوم الجمعة هذا ( 1 / 2 / 1396 ) .\r\n\r\nداستان آدم و ابليس و سجده‌ى ملائكه\r\n        « إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ ، فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ ، فَسَجَدَ الْمَلائِكَةُ كُلُّهُمْ أَجْمَعُونَ ، إِلَّا إِبْلِيسَ اسْتَكْبَرَ وَ كانَ مِنَ الْكافِرِينَ ، قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ ، قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ ، قالَ فَاخْرُجْ مِنْها فَإِنَّكَ رَجِيمٌ ، وَ إِنَّ عَلَيْكَ لَعْنَتِي إِلى يَوْمِ الدِّينِ »         ( ص : 71 - 81 ) ؛ وقتى بدن آدم را تكميل و از روح خود ( مِن رُّوحِى ) در آن دميدم ، همه براى او ، سجده كنيد ، تمام فرشته‌ها ( بدون استثنا ) سجده كردند مگر ابليس تكبر و بزرگ منشى كرد و از كافران بود ( شد ) .\r\nمطالب ذيل در مورد آيات شريفه‌ى فوق ، با كمال اختصار بيان مىشود :\r\n1 - آنچه كه آدم را مسجود ملائكه قرار داد ، امر خداوند بود ؛ يعنى هدفم تخطئه‌ى مفسيرينى است كه آيه را تأويل برده‌اند و گفته‌اند : سجده براى خدا بوده نه براى آدم كه شرك است و حرام .\r\nنظر صحيح اين است كه : مطابق ظاهر لفظ آيه ، سجده براى آدم بود ولى به امر خداوند . آدمى كه بدنى داشت ؛ حاوى اسرار شگفت آور ( از نظر فيزيو لوژى ) كه در قرن بيست و يكم ، هنوز همه‌ى عجايب آن كشف نشده و واقعاً محيرالعقول است و روحى دارد كه مظهر\r\n\r\n\r\n","description":"","footnote":"\r\n( 1 ) - احتمال ديگر در ذهنم كه بعد از نوشتن دعاى فوق آمد ، اين است كه : اين همه تاكيد در قرآن براى صفت نفى غلو ساده لوحان است كه پيامبر صاحب دين نيست و تنها منذر وبيم دهنده‌ى منكرين از انكار دين است . والله العالم .\r\n","page_name":" 381 ","page_number":381},
  {"content":"\r\n\r\nحكمت و قدرت و عظمت خداوند است . « 1 »\r\nسجده بر دوگونه است :\r\nالف ) سجده به قصد ربوبيت مسجودله ، كه منحصر براى خداوند است و ازنظر دين هيچ موجودى جز خدا قابليت آن را نداشته و لو تعبداً و به امر شرعى ، پيدا نمىتواند . اين سجده موجب براى غير خداوند كفر سجده كننده است .\r\nب ) سجده براى تعظيم فرد مخلوق حرام است ؛ ولى شرك آور نيست ؛ بلى اگر رب‌العالمين به آن دستور دهد واجب مىشود كه سجده بر آدم چنين بود . شيطان ترك سجده كرد ، و مجرد ترك واجب يا فعل حرام ، سبب كفر نمىگردد و گرنه همه‌ى مسلمانان عادى كافر مىشدند ، به استثناى معصومين ، كى وجود دارد كفر شيطان به خاطر رد امر خدا است ، هر كسى امر خدا را قبول نكرده و رد كند مرتد مىشود و كافر . « 2 »\r\n2 - جمله‌ى  « وَ كانَ مِنَ الْكافِرِينَ » ؛  معنايش اين است كه ابليس قبلا از آن دستور نيز از كافرين بوده است . بعضى به لحاظ عبادت سابق او با ملائكه گفته‌اند جمله‌ى « كان بوده » به معناى « صار گرديده » مىباشد ؛ يعنى قبلا مؤمن بود ؛ ولى بر فرمان حق ، مرتد شد .\r\n3 - همه‌ى ملائكه به شمول مقربين و كروبين و حاملان وحى و حتى چهار ملك مقرب ، همه سجده كردند ، و اين يك انقلاب معنوى در ملكوت بوده كه احتمالا نظيرى نداشته است\r\n\r\n\r\n","description":"","footnote":"\r\n( 1 ) - البته از نظر علم و عقل ما ، و گرنه خاك بر فرق من و تمثيل من .\r\n( 2 ) - اعتقاد شيطان اين بود كه او عالى تر از إنسان است و به همين سبب او در برابر خالق خود استكبار كرد ، منتهى اعتقاد او تكبر ديگر او بود كه واقعيت نداشته ، حتى اگرآتش برتر از خاك باشد ملاك فضليت ابليس بر آدم خاكى نمىشده ملاك فضليت او روح مجرد او و استعداد بى نظير او بر ابليس بوده ؛ و از اين جا فهميده مىشود كه إنسان از جن برتر و بهتر است ، ترديد من در اين موضوع در بعضى از كتب ديگرم اشتباه من بوده است .\r\n","page_name":" 382 ","page_number":382},
  {"content":"\r\n\r\nو به تعبير صحيح ، نظير آن ثابت نشده است اين سجده - ظاهراً - از عظمت روح إنسان « 1 » حكايت دارد و مىشود اين سجده را سبب برترى إنسان و استعداد سر شار او بر نوع فرشتگان تلّقى كنيم ؛ بلى همين موجود برتر وگُلْ سر سَبَدْ ، اگر به كثافت كفر و شرك مبتلا شود ، از نظر تشريعى از « سگ » و چهار پايان گمراه تر مىگردد و شرالبرّيه ، مىگردد ؛ هر كسى بامش بيشتر ، برفش بيشتر ، و لذا اگر ايمان و عمل صالح داشت خيرالبرّيه مىشود .\r\nاين برترى تكوينى إنسان در آيه مباركه‌ى  « وَ لَقَدْ كَرَّمْنا بَنِي آدَمَ »  ( الإسراء : 70 ) و  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  ( التين : 4 ) » مورد تأكيد قرار گرفته است .\r\nو چنانچه گذشت ، موجودى حسب استنباط من از قرآن مجيد برتر و اكمل از إنسان در جهان آفريده نشده ، و از آيه‌ى  « وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا »  ( الإسراء : 70 ) ، به دست مىآيد كه بعضى از موجودات هم‌قدم و هم‌مثل إنسان در فضل هستند ؛ ولى نگارنده ، نمىداند كه آن موجود چه نام و نشانى دارد !\r\n\r\nنفخ از روح ، نه نفخ روح\r\n « فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ »  ( ص : 72 ) ؛ از روح خود در پيكر آدم دميدم ؛ روح مجرد آدمى كه به اصطلاح فلاسفه ، نفس ناطقه ناميده‌مىشود ، داخل بدن مادى او نيست و اساساً امكان نفخ در بدن مادى را ندارد كلمه‌ى « من » نشويه است ؛ مثل اينكه بگوييم اين سردى از برف و باران است ، سردى اثر برف است نه عين او ، از روح در بدن دميده شده ؛ يعنى روح منبع چيز دميده شده است ، نه اينكه خود روح در بدن آدم دميده شده باشد ، حرف « من » براى تبعيض نيست ؛ بلكه براى پيدا شدن چيزى از چيزى است ؛ پس روح مجرد در بدن نيست ؛ بلكه منبع براى چيز ديگرى است كه او در بدن دميده شده و به نظر من\r\n\r\n\r\n","description":"","footnote":"\r\n( 1 ) 1 - اسرار فيزيكى و شيميايى بدن و فوايد اعضاى بدن منحصر به بدن إنسان نيست ، تمام جهان مادى پر از اسرارا و فوايد و حكمت ها مى باشد ، دقت شود .\r\n","page_name":" 383 ","page_number":383},
  {"content":"\r\n\r\nآن چيز ، « حيات » است كه روح از آن ، به بدن مىدمد ؛ مانند اينكه روشنايى اطاق ما ، از خورشيد پيدا شده و به فضاى خانه ما ، دميده شده خورشيد در اطاق نمىدمد و ممكن هم نيست كه بدمد ؛ بلكه نورى از او در كره‌ى زمين يا اطاق ما مى دمد . ( دقت شود ) . « 1 »\r\nمعناى كلمه‌ى « من روحى » از روح خود ، اين است كه خدا در بدن آدمى روح خود را دميده ( نعوذ بالله ) خدا ؛ مانند ما ، بدن و نفس ناطقه ندارد ؛ بلكه اضافه‌ى روح آدمى « 2 » به خدا اضافه تشريفى است « 3 » مانند بيت‌الله ، عبدالله ، ناقةالله و امثال آن و بالاترين شرافت تكوينى إنسان اين است كه خدا روح او را به خود اضافه و نسبت داده است و به خاطر همين شرافت ، همه‌ى ملائكه بدون استثنا ، مامور شدند كه خود را بيندازيد و براى آدم سجده كنيد : همه‌ى آنان امر خداوند را فوراً اجراء كردند .\r\n\r\nچند مطلب در مورد شيطان\r\n1 - چرا شيطان مطالبه‌ى عمر دراز را تا قيامت نمود ؟\r\n2 - چرا خداوند اين پيشنهاد را قبول فرمود ؟\r\n3 - « يوم معلوم » كه از طرف خداوند نهايت مهلت زندگى ابليس است ، كدام روز ، است ؟\r\n4 - بندگان مخلَصين ( به فتح لام ) كيا هستند ؟\r\nجواب سؤال اول : اين است كه :\r\nاولًا : هر موجود زنده و با شعور حيات و بقاى خود را دوست دارد و تا حدود زيادى اين\r\n\r\n\r\n","description":"","footnote":"\r\n( 1 ) علاقه‌ى روح به بدن علاقه‌ى تدبيرى است ؛ مانند علاقه‌ى زمامدار با مردم كشور كه نيز علاقه‌ى تدبيرى است ؛ بلى اين تعبير ناقص است تدبير روح در بدن ، به مراتب عميق‌تر و قوىتر است از تدبير زمامدار در مورد ملت .\r\n( 2 ) . هر فرد إنسان ، يك روح دارد ، حقيقت إنسان ، روح اوست ، نه بدن او .\r\n( 3 ) . نه اضافه‌ى جزء به كل ؛ مانند دست من ، چشم من ، سر من ، اضافه‌ى تشريفى كه موجب شرافت يافتن از مضاف اليه مىشود ؛ مانند بيت الله ، ناقة الله و عبدالله .\r\n","page_name":" 384 ","page_number":384},
  {"content":"\r\n\r\nعلاقه ، طبيعى و فطرى مىباشد .\r\nثانياً : مطابق خبث باطن خود فرزندان آدم و حتى خود او را كه ترك سجده بر او سبب سقوط ابليس شد ، گمراه سازد .\r\nو اين جواب در آيه‌ى 82 از سوره‌ى بقره با كمال جرئت و بىادبى از او نقل شده است ؛ اين اغوا يك نوع تشفى براى اوست كه اگر خودش به دوزخ مىرود ، بايد دشمن و يا دشمنان او نيز به عذاب گرفتار شوند .\r\nجواب سؤال دوم : از غامض‌ترين مباحث عقلى مىباشد ؛ خداوند إنسان را آفريد ايمان به خود را ، در فطرت آن قرارداد ، به علاوه‌ى آن ، عقل و ادراك هم به او بخشيد و در اخير انبياى پاك ، صابر ، حليم ، و خير خواه خود را با اديان مكمل ارواح آنان و تنظيم صفات اخلاقى و برنامه‌ى عبادات كه نزديك كننده‌ى آنان به حضرت حق است و تشريع معاملات براى زندگانى فردى و اجتماعى و تحريم افعال كه به روح و يا بدن آدمى و به روابط اقتصادى و اجتماعى و سياسى ضرر مىرسانيد و در مجموع سعادت همه‌ى افراد إنسان را تأمين مىكند ، و مهم‌ترين رحمت حق كه قابل وصف تفصيلى ما نيست اسكان بنىآدم در كره‌ى زمين است كه احتمالا در تمام كهكشان‌ها چنين كره‌ى با بركت و خيرات و پيچيده و حيرت‌زا جزء شش كره‌ى ديگر و جود ندارد . « 1 »\r\nهر كس در علوم تجربى خصوصاً در جيالوژى و فيزيك و شيمى ( كيميا ) مطالعاتى داشته‌باشد و نعمتهاى زمين و درياها را بفهمد به عظمت خدا و علم و قدرت و حكمت او ، متوجه مىشود كه كره‌ى خاكى و آبى زمين ما ، با حركتهاى متعدد خود يكى از بالاترين نعمتهاى خدا پس از ايجاد إنسان و ايمان او به خدا مىباشد كه همه‌ى ما يحتاج زندگانى و\r\n\r\n\r\n","description":"","footnote":"\r\n( 1 ) -  « اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ . . . »  الطلاق : 12 ) ؛ تنها آيه‌ى كه زمين را مانند هفت آسمان ، هفت « كره » بيان مىكند .\r\n","page_name":" 385 ","page_number":385},
  {"content":"\r\n\r\nزندگى ما را در آن قرار داده است .\r\nعلاوه برآن ، بهشت‌هايى را براى نوع جن و إنس ، در سراى آخرت كه زندگى جاودانى دارد براى ما قرار داده است .\r\nدر مقابل ، ما را مكلف به دين آسمانى كرده‌است كه :\r\nاولًا : ايمان به خالق و صفات او و عدل او و جهان بينى در سطح خيلى بالا است .\r\nثانياً : ايمان به معاد و بهشت و دوزخ است كه عامل بزرگى در جلو گيرى از فساد و تباهى و مانع مهم از سقوط در حيوانيت است\r\nثالثاً : نبوت و شرايع آسمانى آن دين مايه خير و بركت است .\r\nدر پايان در مقابل همه‌ى نعمت‌ها از ما چيزى نخواسته و مستحيل است كه غنى بالذات به مخلوق خود نيازى پيدا كند ، ما را براى سعادت ابدى ما ، در آن سراى باقى و خوشبختى زندگانى حاضر ، مكلف كرده تا از هوسهاى حيوانى پيروى نكنيم و در عالم تكوين نه ما را در پيروى از دين مجبور فرموده و نه از ترك آن عاجز ؛ بلكه ما را مخير قرارداده است تا با اختيار خود سرنوشت خود را جهت‌دهى كنيم .\r\nبنابراين ، آينده‌ى هر كسى در گرو اراده و انتخاب خود اوست .\r\nنقش شيطان در اين ميان ، تنها وسوسه و تشويق بندگان به عصيان از شريعت و دستورات آن است و بيشتر از اين تأثيرى ندارد ، و اين وسوسه به اختيار و اراده‌ى مكلفين ، هيچ خللى وارد نمىآورد .\r\nاستثناى مخلصين ( خالص شدگان ) در كلام شيطان در جهت استثناى آن درست است آنها از وسوسه‌ى شيطان به دور هستند ؛ ولى در طرف اغواى غالبيت و اكثر بندگان همان وسوسه در انجام گناهان و ترك ايمان و اطاعت از رحمن است و بس .\r\nشيطان احتمالًا ، در نظام ترقى دنيا تأثيراتى دارد و بازار فعاليت اقتصادى را تا حدودى گرم\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nنگاه مىدارد ، شيطان اگر شّر مطلق مىبود ، يا از اول آفريده نمىشد و يا از شّر او جلو گيرى مىشد . آنچه را من در اينجا ذكر كردم گمان من است و واقع امر به خدا معلوم است ، من به حسب حكمت خداوند و عدل او يقين دارم [ كه 
  ] مصلحت ايجاد و ابقاى ابليس بيشتر از مفسده‌ى وسوسه اوست ، و اين اعتقاد راسخ عدليه و براهين عقليه آنان است كه هيچ استثنا پذير نيست ، هر چند تفصيل آن را كسى نداند ، كه نمىداند .\r\nجواب ديگرى كه در مورد مهلت دادن ابليس در نظرم جلوه‌اى دارد ، كثرت عبادت شيطان در آسمان با ملائكه است .\r\nبه گفته‌ى نهج البلاغه : « وكان قد عَبَدَالله ستة آلاف سنة » « 1 » او شش‌هزار سال خدا را عبادت كرده بود ، لطف پروردگار و رحمت او مقتضى نبود ، آن بندگى ممتد او را ناديده بگيرد .\r\nدر كتاب علل ، صدوق از پدرش از سعد بن عبدالله از احمدبن محمد بن عيسى از على بن حسان از على بن عطيه از امام صادق ( ع ) نقل مىكند : « ان ابليس عَبَدَالله فى السماء ، سبعة الآف سنة فى ركعتين فاعطاه الله ما اعطاه ثوابا له بعبادته ، « 2 » ابليس خداوند را در آسمان در هفت هزار سال در دو ركعت ( نماز ) عبادت كرد ، بدين سبب او را تا روز معلوم مهلت داد . سند روايت خالى از خلل نيست و در تعيين عدد هفت هزار نيز نُسَخْ ، اختلاف دارد .\r\nهر چند اين روايات متعارضه حجت نيست ؛ ولى از مجموع آنها احتمال كثرت و زادى عبادت ابليس تأييد مىشود . والله العالم .\r\nبنابراين حق او را به او داد ، و ضرر او براى آدمى جزء وسوسه چيز ديگرى نيست و اراده‌ى آدمى به قوت خود باقى مىباشد .\r\nجواب سؤال سوم : ظاهراً مراد از « يوم معلوم » ، روز نفخ اول در صور است كه همه‌ى\r\n\r\n\r\n","description":"","footnote":"\r\n( 1 ) نهج البلاغه ، خطبه 192 .\r\n( 2 ) بحار الانوار ، ج 63 / 240 علل الشرايع ، ج 2 / 212 .\r\n","page_name":" 387 ","page_number":387},
  {"content":"\r\n\r\nزندگان و در اخير حتى جبرئيل و خود عزرائيل كه قابض ارواح است مىميرند .\r\nو به عبارت ديگر تقريباً مراد ابليس كاملًا بر آورده شد و او از نادانى خود به اينكه همه‌ى زندگان به مجرد نفخ اول در صور ، مىميرند و كسى در بين دو نفخه زنده نمىماند ، تا او اغواگرى كند .\r\nجواب چهارم : ( مخلَصين - به فتح لام - بالاتر از مخلِصين - به كسر لام ) است ، مىشود اول را به جا رسيدگان معنى كنيم و دومى را به روندگان موفق تفسير نماييم و احتمال مىرود اولى از جمله‌ى مقربين و دومى از اصحاب يمين باشند . والله العالم . بعضى از اهل نظر چندين فرق بين اين دو كلمه گذاشته‌اند .\r\n\r\nذكر يك نكته\r\nخداوند به ابليس فرمود : چرا بر آدم سجده نكردى ، علت آن استكبار تو بود يا علو مقام تو ؟ ظاهراً شيطان شق دوم را اختيار كرد ؛ من از او بهترم به دليل اينكه من را از آتش آفريدى و او را از خاك ؛ ولى شيطان به استكبار مبتلا شده بود كه قرآن در آيه‌ى قبل فرموده است :  « . . . اسْتَكْبَرَ وَ كانَ مِنَ الْكافِرِينَ »  ( ص : 74 ) ؛ در اين مورد احتمال ديگرى به ذهن محدود من مىرسد كه شيطان ادعا مىكند ، من بهتر از او هستم و عالى ، آدم پايين‌تر از من است ؛ او ازخاك است ، و من از آتش ؛ ولى شيطان خبيث سه اشتباه بزرگى كرد :\r\nاولًا : خاك به مراتب از آتش داراى فوايد حياتى مىباشد زندگانى همه‌ى انسانها و حيوانات از بركت زمين ادامه دارد و همه‌ى غذاها و ميوه‌ها و سبزىها از خاك است .\r\nثانياً : حقيقت إنسان به روح مجرد اوست ، نه به بدن خاكى او و ممكن است از اينجا استنباط كنيم كه روح إنسان بهتر و بالاتر از روح « جن » است .\r\nثالثاً : او بر خداوند و خالق خود استكبار كرد فرضاً كه او برتر از آدم بود نافرمانى خداوند يك نوع استكبار بر خداوند است كه حكم به سجده آدم كرده بود ، به هر صورت استكبار\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nابليس محقق است آن هم بر خداوند كه موجب كفر مىشود ، شايد همين نكته باشد كه بعضى « كان » را به « صار » معنى كرده ؛ يعنى شيطان به همين عصيان خود كافر گرديد نه اينكه قبلًا كافر بود ، و آيه‌ى 78 دلالت مىكند كه او هرگز مشمول رحمت رحيمى خدا نخواهد شد و در يوم الدين به دوزخ مى رود ، وآيه‌ى 85 اين سوره مؤكداً به او مىگويد : دوزخ را از تو و پيروان تو پر مىكنم .\r\nبدترين استكبار و بى ادبى او ، اين بود كه به خدا عرض كرد : قسم به عزت و ناشكنى تو كه همه‌ى بندگان تو را اغوا مىكنم . ص : 82 ، لعنه الله .\r\n\r\nبزرگترين افتخار إنسان\r\nبالاترين افتخار تكوينى إنسان اين است كه همه‌ى ملائكه به دستور خداوند براى آدم سجده كردند . خدايا به مؤمنين توفيق بده كه اين تفضل تو را در عبادت و اطاعت تو در زندگانى محدود كره‌ى زمين ، شكر گزارى نمايند .\r\nخدايا چه قدر سخت است كه روز قيامت روشن شود كه ما ، در برابر تمام نعمتهاى بىحساب تو ، از پيروان دشمن خود و مطرود تو شمرده شويم .\r\nاللهم إنا نعوذ بك من هذه الفضيحة اللهم انا نعوذ بك و نستغفرك من كل ماليس فيه رضاك يا هادى المؤمنين .\r\n\r\nتكلف\r\n « وَ ما أَنَا مِنَ الْمُتَكَلِّفِينَ »  ( ص : 86 ) ؛ رسول من ، بگو من از شما مزدى سؤال نمىكنم و نه من از متكلفين هستم .\r\nدر مفردات راغب ؛ تكلف اسمى براى چيزى است كه با مشقت و يا با تصنع و يا با تشبع انجام مىشود و لذا تكلف بر دوگونه مىشود :\r\nگاهى تكلف در برابر تكليف دينى است كه كار انبياء و اولياء و متقين است ، گاهى براى\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nنشان دادن بزرگى خود و اينكه مردم او را برتر بدانند ، صورت مىگيرد كه زشت است . شاعر مىگويد :\r\n تعلق گر نباشد خوش توان مُرد * تكلف گر نباشد خوش توان زيست . \r\nمىشود نبودن هر كدام هم براى زندگانى خوب است و هم براى مُردن و زندگانى آنجا ؛ بلى نداشتن تعلق به زندگانى پست مقام آدمى را به درجه‌ى مخلَصين مىرساند . ندرتاً افرادى پيدا مىشود كه زبان حال شان اين است :\r\nغلام همت آنم كه زير چرخ كبود زهر چه رنگ تعلق پزيرد آزاد است « 1 »\r\nدر بعضى از روايات با قطع نظر از اعتبار سند ، علامات مناسبى براى تكلف بيان كرده كه قابل توجه است :\r\n1 - با بالاتر از خود كشمكش دارد ؛\r\n2 - به دنبال امورى است كه به آن نمىرسد ؛\r\n3 - چيز هايى كه نمىداند بر زبان مىآورد ؛\r\n4 - در حضور ، تملق مىكند در غياب و پشت سر غيبت مىگويد ؛\r\n5 - در هنگام مصيبت شماتت مىكند .\r\nخيلى از افراد ديده مىشوند كه براى رسيدن به سرورى مصارف زياد و عرق ريزى مىكنند ؛ ولى مسخره‌ى مردم قرار مىگيرند .\r\nپيامبر اكرم ( ص ) مىفرمايد : من تنها وحى الهى را براى تان بدون مزد بيان مىدارم و چيزى برآن نمى افزايم و تكلفى ندارم . صلى الله عليه وآله .\r\n\r\n\r\n","description":"","footnote":"\r\n( 1 ) من از ذكر اين شعر در كتاب خود با تعلقاتى كه دارم استغفار مىكنم .\r\n","page_name":" 390 ","page_number":390},
  {"content":"\r\n\r\n\r\nتفسير سوره زمر « 1 »\r\n\r\nمطالبى در مورد دين\r\n  « . . فَاعْبُدِ اللَّهَ مُخْلِصاً لَهُ الدِّينَ ، أَلا لِلَّهِ الدِّينُ الْخالِصُ »   ( الزمر : 2 ، 1 ) ، خدا را ، در حالى عبادت كن كه دين را براى خدا خالص بگردانى آگاه باشد ( باشيد ) كه دين خالص براى خداوند است .\r\nاز اين كلمات نورانى با تأكيداتى كه دارند دو مطلب دانسته مىشود :\r\n1 - پرستش تنها براى الله ( كه خالق و حافظ همه‌ى مخلوقات است و موجودات جهان و تمام كائنات از اراده او اداره مىشود ) مىباشد . عبادت و پرستش ؛ يعنى به جا آوردن اعمال قربى « 2 » و دينى كه التزام و تدين به آن در اعتقاد و عمل لازم است ، بايد به طور قطعى از جانب خداوند ثابت شده باشد .\r\nبه هر حال ، دين ، عقايد ، اخلاق ، عبادات و احكام معاملات گوناگون همه بايد خالص براى خدا باشد . و نيز از جانب خداوند باشد . ( منه وله ) .\r\nريا كارى و بدعت در عبادت و در دين خدا ، حرام است « 3 »\r\nموضوع مهمى در قرن بيست و قرن حاضر ميلادى و يا به تعبير ديگر از اول قرن چهاردهم شمسى تا امروز و در آينده ، مطرح است ، اين كه قوانين موضوعه در كشورهاى مسلمان نشين\r\n\r\n\r\n","description":"","footnote":"\r\n( 1 ) سوره زمر مكى ، و داراى 75 ، آيه مىباشد .\r\n( 2 ) - عمل عبادى از غير عبادى ، بايد از خود دين دانسته شود كه اگر قصد قربت در انجام آن به دليل شرعى شرط شده باشد عبادى است و گرنه توصلى است مهم ترين عبادات در اسلام نماز ، روزه زكات ، حج ، جهاد ، صدقه و اعتكاف است .\r\n( 3 ) - در مورد مخلَصين ( به فتح لام ) مطلبى داريم كه در كتاب ( معاد از نظر دين وعقل و علم روحى جديد ) ، نوشته‌ايم و مطالعه‌ى آن خالى از فايده نيست .\r\n","page_name":" 391 ","page_number":391},
  {"content":"\r\n\r\nدر آسيا و آفريقا توسط مجالس مقننه و قوه‌ى مجريه ، تهيه و تصويب شده و اجراء مىشود با اخلاص دين براى خدا كه قرآن روى آن تأكيد مىكند و تشريع و بدعت را حرام مىدارد چه نسبتى پيدا مىكند ؟\r\n) اگر قوانين وضعى مطابق دين اسلام باشد مشكلى ايجاد نمىكند ، مىشود مسلمانان به آنها به عنوان دين خدا - نه به عنوان مصوبه‌ى مجلس نمايندگان و نه به عنوان قانون رسمى دولتهايى كه استحقاق تصدى حكومت را شرعاً ندارند - عمل كنند ؛ ولى اين فرض بسيار اندك است .\r\nبلى اگر حكومتى در يك و يا چند كشور اسلامى باشد ، در منطقة الفراغ مىتواند مطابق ضوابط دينى قوانينى را وضع كنند ، در اين صورت بر مردم مسلمان پيروى از آن احكام جايز است و منافاتى با وجوب اخلاص دين براى خداوند ندارد ؛ بلكه بر حكومت اسلامى اجراى آن لازم است و بر مردم اطاعت و التزام به آنها . « 1 »\r\nواقعيت عينى خارجى اين است كه دولتهاى اسلامى در عصر ما ، غالباً به قوانين شرعى چندان اعتنايى ندارند خصوصاً كه در حواشى آنان مدعيان علوم دينى كه ضعف فراوانى در معلومات دينى و تقواى الهى دارند و براى تحصيل نان و مقام براى هرگونه فتواى مطلوب دولتها آماده‌گى دارند ؛ قوانين رسمى از احكام و قواعد دينى فاصله‌ى زيادى گرفته است ، و آينده بدتر ازگذشته و زمان حاضر ، حدس زده مىشود .\r\nبد بختانه جمعى كه براى حاكميت اسلام پس از جهاد افغانستان و حكومت اسلامى ايران ، به پا خواسته‌اند ؛ مانند افرادى از القاعده ، داعش ، بوكوحرام و امثال آنها ، به هيچ وجه انتظار اقامه‌ى حكومت اسلامى ، نه در بعد شناخت دين و نه در بعد عملى ، از آنان در فرض پيروزى\r\n\r\n\r\n","description":"","footnote":"\r\n( 1 ) به كتاب تصويرى از حكومت اسلامى و توضيح المسايل سياسى اينجانب مراجعه شود .\r\n","page_name":" 392 ","page_number":392},
  {"content":"\r\n\r\nبرده نمىشود ، هم اكنون آنان در حال ارتكاب گناهان كبيره هستند و مخلصين آنان به اسلام - هر چند فريفته شده باشند - اندك هستند .\r\n\r\nيك نقص تأسف آور\r\nدر فقه شيعه جعفرى ، مشخص است كه اذن به جهاد - كشتن و كشته شدن ، تخريب ساختمانها و فروعات آنها به اجازه‌ى و حكم مجتهد جامع الشرايط است ، و مراجع فتواى شيعه در هر عصر مشخص و معين هستند ؛ لذا اهل علم متوسط شيعه ، كه به مرتبه‌اى افتاء و مرجعيت نرسيده‌اند نمىتوانند مردم را به بهانه‌اى جهاد ، وادار به قيام مسلحانه نمايند . و تا كنون چنين كارى صورت نگرفته است .\r\nولى در فقه اهل سنت چنين مرجعيتى كه مورد اعتماد اكثريت مسلمانان محترم اهل سنت باشد شكل نگرفته و دانشمندان مجتهد از غير مجتهد مشخص نشده‌اند .\r\nجامع الازهر رغم اينكه سابقه‌ى طولانى در تعليم و نشر فرهنگ و علم دارد ، هنوز به عنوان مرجع افتا و فتوى در همه‌ى جوامع و كشورهاى اهل سنت ، جا نيافتاده است . سعودىها در كشمكش هستند كه آن را براى مقاصد خود به كار ببرند . و در اين راه از قداست دو شهر مقدس اسلامى « مكه‌ى مكرمه » و « مدينه‌ى منوره » استفاده مى برند و پول نفت هم در اختيار شان هست كه مىدهند ؛ ولى اكثر مسلمانان به خاطر افراطيت سلفىها در تكفير مسلمانان به دولت سعودى و موضع گيريهاى آنان و به خاطر نزديكى آنان به غرب ، اعتقاد چندانى ندارند ؛ بلكه ايراداتى دارند .\r\nبه نظر اينجانب اگر جامع الازهر شريف ، از دولت مصر مستقل شود و حقوق‌گير دولت نباشد ، دولتهايى كه تا كنون نه مردمى بوده‌اند و نه متدين تا چه رسد نظام رسمى آنها اسلامى باشد ، و رئيس جامع الازهر مصر در افتا و فعاليتهاى خود زير نظر كسى نباشد و اعضايى در شوراى تصميم گيرى خود از دانشمندان دينى طراز اول جهان اسلام داشته باشد ، مىتواند\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nاكثريت جهان اسلام را زير اثر دينى خود در آورد و وقتى كه همكارى صميمانه بين اين مركز علمى و دينى و دو مركز ديگر علمى و دينى « قم » و « نجف » بر قرار گردد ، مىشود در مقابل فرهنگ غرب مقاومت كنند و مسلمانان را به سوى دين فطرى توحيد راهنمون گردند . به اميد آن روز كه اميد ميليون‌ها مردم مسلمان است ؛ ولى در شرايط فعلى كه رئيس منفور جمهورى مصر ، رئيس جامع الازهر مصر را وادار كند با مرتد پستى ؛ مانند سلمان رشدى در مقركار خود در قاهره ملاقات كند و او را با آن همه كفر گويى او و توهينهاى او به قرآن ، به نوعى تبرئه كند ، بسيار مشكل است كه به آن مؤسسه‌ى علمى اسلامى اعتمادكنند .\r\nحسنى مبارك و امثال او اگر زير تأثير غربىها باشند ، تعجب انگيز نيست ؛ ولى اگر رئيس جامع الازهر شريف با فشار او ، به راه كج برود ، اين ذلت سبب مىشود كه القاعده و داعش افراطى كه از بىخبرى خود از اسلام ، با نود درجه انحراف از دين ، مردم غافل مسلمان را در شرق و غرب ، به خود جذب كنند ، هر تفريط ، افراطى را در پى دارد ، و الى الله المشتكى ،  « رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ »   « . . لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ »  ( الأعراف : 23 و 149 ) ؛ اگر پروردگار ما بر ما ، رحم نكند و مارا نيامرزد حتماً از جمله‌ى زيان‌كاران خواهيم بود .\r\n\r\nبدتر از همه\r\nامروز غرب خطرناكتر از جهان سابق كمونزم ، با تمام امكانات مادى خود و بوقهاى راديويى ، تلويزونى و انترنتى خود و نوكران بىشرف و ذليل خود با نامهاى مختلف ، در صدد ترويج فرهنگ پوچ و حيوانى خود به بهانه‌هاى مختلف در مقام مبارزه با ايده آلوژى و جهان‌بينى اسلامى بر آمده و به گمراهى جوانان غافل بر خواسته‌اند و زمامداران بيچاره و\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nضعيف جهان اسلام را مىترسانند « 1 » و تنها راه تهاجم آنان تضعيف روحيه‌ى جوانان ما است ، نه منطق عقلى دارند و نه جهان بينى إنسانى ، جوانان متدين ما وظيفه‌ى دينى دارند كه به جواب آنان بپردازند .\r\nامروز نزاعهاى مذهبى بين شيعه و سنّى حرام شديد و خيانت به اسلام و كمك به دشمنان اسلام و إنسانيت است و همه با هم برادرانه براى احياى توحيد و اسلام همكارى كنيم .\r\nو ما به جاى فرهنگ خرافى غربى ، فرهنگ الهى و شريعت اسلامى را در كشورهاى خود پياده كنيم .\r\n\r\nدقت در يك آيه كه جمعى از غافلين گمراه شده‌اند\r\n « . . . وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى . . . »  ( الزمر : 3 ) ؛ كسانى كه به جزء از خداوند سر پرستانى براى خود اختيار كرده‌اند ( مىگويند ) ما آنان ( سرپرستان ) را پرستش نمىكنيم مگر اينكه مارا به خدا نزديك كنند .\r\nدقت كنيد كه اين مردم از دو جهت كافر شده‌اند :\r\nاول : در خالقيت مطلقه‌اى خداوند : سر پرستان و اولياى خود را شريك قرار داده‌اند و معناى « ولى » همين است كه بعضى از كارها را براى پيروان خود انجام مىدهد ، نفس همين عقيده بدون عبادت موجب شرك درخلقت است بتها و سنگها و چوب‌ها و ملائكه و جن و هر كسى ديگر به غير از اراده‌ى خدا به كسى نفع و ضرر نمىرساند ؛ و عقل خدادادى ما نيز بر همين مطلب دلالت دارد تا كس از ديگرى اميد نفع و ضرر نداشته‌باشد ، هيچگاه انگيزه‌ى سؤال و خواستن چيزى از اول در دل آن كسى پيدا نمىشود ، و اين موضوع بسيار روشن هست مگر خداوند عقل و قلب كسى را مسخ كرده باشد ؛ بلى جمعى از مشركين يا اكثريت\r\n\r\n\r\n","description":"","footnote":"\r\n( 1 ) - شرح اين داستان بسيار سردرازى دارد و دانشمندان ما بايد كتاب‌هاى متعددى با ارقام و شواهد در اين موضوع به زبان‌هاى مختلف براى بيدارى جهان اسلام خصوصاً براى جوانان مسلمان بنويسند .\r\n","page_name":" 395 ","page_number":395},
  {"content":"\r\n\r\nآنها ، همان گونه كه قرآن نقل فرموده است خلقت آسمانها و زمين را از آفريدن بتهاى خود - به همان عقل خدا دادى خود - بالاتر مى دانستند و آن را به « الله » نسبت مىدادند و در اين مورد خاص موحد بودند ؛ ولى در موارد ديگر كه پاى بتها و ساير اربابهاى خود را در ايجاد آنها مؤثر مىدانستند ، مشرك بودند ؛ بعضى از مفسرين مدقق مىگويد : ولايت و ربوبيت قريب المعنى هستند ؛ چون « رب » به معناى مالك و مدبر است ؛ و « ولى » به معناى مالك تدبير و يا متصدى تدبير است .\r\nبنا براين ، مشركين و بت پرستان نادان از سرپرستان و اولياى خود خلق ، باران و شفاى فرزندان و بيماران و سلامتى حيوانات و دفع جن را مىطلبيدند و اعتقاد داشتند كه اوليا و سرپرستان اين كارها را مىتوانند و گرنه با فقرى كه داشتند هيچگاه براى آنان قربانى و نذورات را انجام نمىدادند .\r\nدوم : ازجهت عبادت اين اوليا هر چند به باور اينكه عبادت آنان موجب تقرب به خداوند بزرگ مىشود ، موجب شرك آنان مىشد « 1 »\r\nممكن است بگوييم : اين آيه در بيان شرك در عبادت نباشد و تنها در بيان شرك در خالقيت باشد كه ما قبل اين آيه ، بر آن قرينه مىشود و شرك در عبادت از آيات ديگر به دست مىآيد ؛ مانند :  « أَنَّما إِلهُكُمْ إِلهٌ واحِدٌ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  ( الكهف : 110 )\r\n\r\nكلامى در تعريف عبادت\r\nمحمد بن عبدالوهاب ، در كتاب خود عبادت را تعريف درستى نكرده ؛ بلكه آن را به\r\n\r\n\r\n","description":"","footnote":"\r\n( 1 ) - شرك موجب خلود در دوزخ اقسامى دارد : 1 - شرك در وجوب وجود خدا ؛ 2 - شرك در خالقيت و فاعليت خدا ؛ 3 - شرك در تركب وجود خدا و بسيط ندانستن ذات او ؛ 4 - شرك در رازقيت خداوند . 5 - شرك در عبادت خدا ؛ 6 - شرك در صفات خدا . و تفصيل آن در كتاب‌هاى ديگر نگارنده مذكوراست .\r\n","page_name":" 396 ","page_number":396},
  {"content":"\r\n\r\nمعناى تعلق قلبى تأويل برده كه مخالف لغت و عرف اسلامى است .\r\nعبادت در لغت به معناى تذلل است و مستفاد از آيات كثيره‌اى قرآن كه كلمه‌ى مقدسه « ربّ » در آنها آمده ، اين است كه : عبادت شرك‌آور ، تذلل در برابر هر موجودى غير الله ؛ اعم از عاقل و حيوان و جامد و نابت و جن و ملك و هر چيزى خيالى ديگر به عنوان « ربّ » است . و گر نه تذلل در برابر انبياء و اولياء و والدين و تذلل در برابر علماى دينى و محاسن سفيدان و اولياى نعمت پسنديده است و راجح ، نه حرام و ممنوع تا چه رسد به شرك و تفصيل آن را در كتابهاى ديگر خود آورده‌ام . خداوندا ! افراد افراطى [ را 
  ] كه خونهاى مسلمانان را بدون جهت ريخته و مىريزند و افراد تفريطى را كه در ورطه‌ى خطرناك شرك نا آگاهانه سقوط مىكنند و يا به حر ام مبتلا مىشوند ، هدايت بفرمايد  ، وَ كَذلِكَ جَعَلْناكُمْ أُمَّةً وَسَطاً . \r\nبنابراين شفاعت طلبيدن از ارواح انبياء و توسل به ارواح اولياء براى اينكه از خدا بخواهند ؛ حاجات آنان را بر آورده‌سازد ، به هيچ وجه ، نه شرك عبادى است و نه شرك در خالقيت .\r\nارواح مطهره‌ى انبياء و اوليا ، و مطلق علماء و بزرگان دينى در برزخ حيات دارند و نيز قرآن از پندار و گفتن مردگان در حق شهداء ، نهى مىكند ؛ بلكه تصريح به حيات آنان مىفرمايد و افزون بر حيات شان ، نزد خداوند روزى مىخورند ، و به آنچه كه خداوند به آنان از فضل خود داده خوشال هستند و به كسانى كه هنوز به آنان ملحق نشده‌اند بشارت مىدهند كه بر شما خوف و ترسى نيست :  « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ »  ( آل‌عمران : 169 ) ، وقتى عوام شهداء چنين مقامى داشته‌باشند ، انبياء و اولياء و علماء و صحابه‌ى كرام ، به طريق اولى از چنين مقامى برخور دار هستند . تشبيه كردن ارواح مقدس آنان به بتها بسيار بى ادبى و توهين به آنان است ؛ نعوذ بالله منه .\r\nبه هر حال بهتر است مسلمانان حاجات خود را از خدا بخواهند به اين عبارت كه : خداوندا !\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبه حق حضرت خاتم النبيين ( ص ) و يا فلان « ولى » حاجت من را بر آورده بفرما ؛ ليكن جايز است روح مقدس سرور كائنات را مخاطب قرار داده عرض كنيم : يا رسول الله ، از خداوند بخواهيد فلان كار من را انجام دهد . مطالعه كنندگان عزيز مطالب اين فصل را به آرامى و به دور از تعصب و قضاوت قبلى بخوانيد ، ان شاءالله هم نظر مىشويم ، والهداية من الله .\r\n\r\nهدايت اولى و ثانوى\r\n « إِنَّ اللَّهَ لا يَهْدِي مَنْ هُوَ كاذِبٌ كَفَّارٌ »  ( الزمر : 3 ) ؛ خداوند همه‌ى انسانها رابه هدايت اولى و ابتدايى راهنمايى فرموده و هيچ تبعيضى در اين مورد وجود ندارد ؛ مانند  « هُدىً لِلنَّاسِ »  هر كسى اين هدايت را پذيرفت هدايت ثانوى او نيز شامل حال او مىشود :  « إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً »  ( الكهف : 13 ) و  « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ »  ( محمد : 17 ) ؛ ولى اگر هدايت اول را قبول نكرد ، هدايت دوم شامل حال او نمىشود كه آيه‌ى اول بر آن دلالت دارد . دقت كنيد كه به اشتباه مبتلا نشويد .\r\n\r\nخلقت آدم و حواء\r\n « خَلَقَكُمْ مِنْ نَفْسٍ واحِدَةٍ . . . »  ( الزمر : 6 ) و  « هُوَ الَّذِي خَلَقَكُمْ مِنْ نَفْسٍ واحِدَةٍ . . . »  ( الأعراف : 189 ) و   « رَبَّكُمُ الَّذِي خَلَقَكُمْ مِنْ نَفْسٍ واحِدَةٍ . . . »   ( النساء : 1 ) ؛ شما ( فرزندان آدم ) را از نفس واحدى آفريدم سپس « 1 » جفت او را از آن ( نفس ) قرار داد .\r\nمراد از نفس يگانه ظاهرا روح و بدن - هر دو - آدم است ؛ زيرا به وجود آمدن فرزندان از يكى از آن دو ممكن نيست .\r\nبنا براين معناى ( جعل منها ) اين مىشود كه زوج از روح و بدن آدم آفريده شده است . و\r\n\r\n\r\n","description":"","footnote":"\r\n( 1 ) - مراد از كلمه‌ى ثم ( سپس ) تاخير زمانى نيست تا حواء پس از افراد إنسان آفريده شده‌باشد ؛ بلكه مراد تأخير در ذكر و بيان است . والله العالم .\r\n","page_name":" 398 ","page_number":398},
  {"content":"\r\n\r\nآيه‌ى اول سوره‌ى نساء نيز به همين سياق است ، و تنها كلمه‌ى « خلق » به جاى كلمه‌ى « جعل » آمده است . و در سوره‌ى انعام مىفرمايد :  « وَ هُوَ الَّذِي أَنْشَأَكُمْ مِنْ نَفْسٍ واحِدَةٍ »  ( الأنعام : 98 ) ،\r\nاز قرآن مجيد به دست نمىآيد كه  « نَفْسٍ واحِدَةٍ »  مرد باشد و « زوجها » زن باشد ممكن است به عكس باشد ؛ اولى زن باشد و دومى مرد ، و آنچه كه مشهور و معروف است و در احاديث به آن تصريح شده مراد به زوج ، زوجه‌ى آدم ( عليهما السلام ) مىباشد .\r\nعمده اين است كه حوا چگونه از نفس واحده آفريده شده است ، ما گفتيم كه مراد از نفس واحده ، بدن و روح است ، آيا زوجه‌ى آدم از بدن و روح آدم آفريده شده و يا تنها از بدن او آفريده شده و يا از باقىمانده گِلى كه براى ساختن آدم آورده بودند ، آفريده شده است ؟\r\nاحتمال اول تقريباً منتفى است و قابل توجه نيست كه روح حوا از روح آدم آفريده شده باشد در حالى كه روح جوهر مجرد باشد ؛ بلكه اگر روح را مطلقا يا در مرحله‌ى حدوث جسم لطيف بدانيم باز تصور پديدار شدن و انشاى آن از روح ديگر براى ما قابل فهم نيست ، هر كسى از خود روح جداگانه‌اى دارد . « 1 »\r\nاحتمال دوم كه بدن زوجه ازبدن زنده‌ى آدم آفريده شده و روح او مستقلًا آفريده شده با استبعادى ممكن است ، و ممكن است اين عمل طورى صورت گرفته‌باشد كه آدم احساس دردى نكرده باشد . والله على كل شى قدير .\r\nاحتمال سوم كه بدن حوا ، از باقى مانده‌ى گِل آدم پس از خلقت آدم و يا در عرض آن آفريده شده كه گويا گِل مذكور براى هردو نفر بوده است . اين احتمال هيچ استبعادى ندارد ؛ ولى با لفظ آيه منافات دارد ، والله العالم . بحث روايى اين موضوع در كتب ديگر نگارنده ذكر\r\n\r\n\r\n","description":"","footnote":"\r\n( 1 ) - بعضى از فلاسفه افراد انسان را تنها از لحاظ بدن نوع حقيقى واحد دانسته‌اند و از لحاظ روح گفته‌اند كه : هر روح نوع مستقلى است .\r\n","page_name":" 399 ","page_number":399},
  {"content":"\r\n\r\nدشده است . « 1 »\r\nاز مجموع آيات گذشته ، دو مطلب به دست مىآيد :\r\nاول : نظريه‌ى داروين كه إنسان را نوع متسلسل از سلسله‌ى حيوانات مىداند ، اشتباه و باطل است .\r\nدوم : در تكثر افراد إنسان پاى حوريه ، مدخليت نداشته و قهراً در مرحله‌ى ابتدايى بين برادر و خواهر - هرچند براى يك مرتبه - ازدواج صورت گرفته و سپس دختران و پسران عمو ، باهم ازدواج كرده‌اند و اين موضوع بر خلاف پندار علامه مجلسى ( ره ) هيچ اشكال عقلى و نقلى ندارد « 2 » تا عموم آيه‌ى متقدم را با حديث مشكوك السند تخصيص بزنيم ، و الله اعلم .\r\n\r\nتاريكيهاى سه‌گانه\r\n « فِي ظُلُماتٍ ثَلاثٍ . . . »  ( الزمر : 6 ) ؛ اين تاريكىهاى سه‌گانه را به تاريكى شكم ، تاريكى رحم و تاريكى مشيمه و تخمدان تفسير كرده‌اند .\r\n\r\nكفران و شكر بنده\r\n « . . . لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ »  ابراهيم : 7\r\nاگر كفران كنيد ( به خود ضرر مىرسانيد ) خداوند بىنياز از شما است و خداوند براى بندگان خود كفر را نمىپسندد ، و اگر ( از نعمتهاى بىحساب او ) تشكر كنيد ، شكر شما را مىپسندد . اين رضا در هر دو صورت تشريعى است ؛ يكى ثواب دارد و يكى عقاب .\r\n\r\nكسى بار گناه ديگرى را برنمى دارد\r\n « وَ لا تَزِرُ وازِرَةٌ وِزْرَ أُخْرى . . . »  ( الزمر : 7 ) ؛ اين كار عدالت خداوند است كه كسى بارگناه\r\n\r\n\r\n","description":"","footnote":"\r\n( 1 ) - معجم الاحاديث المعتبرة ج 1 ص 355 تا 358 .\r\n( 2 ) ازدواج بين محارم اگر در شريعت آدم و نوح حرام بوده باشد در ابتداى خلقت إنسان قابل تخصيص است .\r\n","page_name":" 400 ","page_number":400},
  {"content":"\r\n\r\nديگرى را - هركى باشد - برنمىدارد . و هر كسى درگرو عمل و نتيجه‌ى عمل خود است ؛ ولى اين قاعده عادلانه در مورد تسبيب استثنا شده است كه ما تفصيل آن را در ماده‌ى اضلال حدودالشريعة فى محرماته ، ذكر كرده‌ايم . « 1 »\r\nقرآن بارگناه گمراه شدگان بىعلم را به گردن گمراه كنندگان آنان قرار داده است و حديث معتبرى دارد كه توبه‌ى مضل از اضلال ، قبول نمىشود تا گمراه شده را نفهماند ، نعوذ بالله منه ، اهل علم دينى بايد خيلى مواظب فتاوى و نوشته‌هاى خود باشند ، بِكَ اسْتَجِيْرُ يا رَبِّ وَ سَيِّدِى وَ مَوْلاىَ ! .\r\n\r\nملاك برترى افراد بر همديگر\r\n « قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ »  ( الزمر : 9 ) ؛ بگو آيا برابر هستند آنانى كه مىدانند و آنانى كه نمىدانند تنها عاقلان به آن توجه دارند ؛ البته داناتر بر دانا نيز مقدم است ؛ چون در مقدار بيشتر ، دانا نادان مىگردد و داناتر ، دانا گفته مىشود و داخل آيه مىشوند .\r\nاز نظر عقلى ، عالم - هر چند كافر - بر جاهل تقدم دارد ؛ بلى علم يكى ازعناصر افضليت است عنصر دوم تقوى است ، پرهيز ازمعصيت و انجام وظايف دينى كه معلول ترس از عذاب خدا و يا حياء از پروردگار و يا محبت به او ، يامتأثر شدن از عظمت او باشد در قرآن مىفرمايد :  « إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ »  ( الحجرات : 13 ) ؛ گرامى ترين شما پيش خداوند ، با تقوى ترين شما است .\r\nهمين دو صفت در ترقى مقامات معنوى و علو درجات در دنيا و آخرت نزد خداوند تأثير دارد ، اللّهُّمَ بِعَظَمَتِكَ وَ رَحْمَتِكَ ارْزُقْنا مِنْ هاتيْنِ الْخِصْلَتَيْنِ ما يقِّرِبِنى الَيْكَ وَ يبَعِّدُنا عَنْ غَضَبِكَ بِحَقِّكَ وَ بِحَقِّ الْمُقًّرَبِيْنِ عِنْدَكَ .\r\n\r\n\r\n","description":"","footnote":"\r\n( 1 ) حدودالشريعه ، مجلد اول ص 443 ماده‌ى اضلال .\r\n","page_name":" 401 ","page_number":401},
  {"content":"\r\n\r\nو در مراتب رسيدن به كارهاى دنيوى يك شرط ديگر نيز معتبر است كه قوت بركار را داشته‌باشد :  « . . . إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ »  ( القصص : 26 ) ؛ براى انجام عمل ، بهترين اجير ؛ قوت‌مندِ امين است ( امانت در تقوى داخل است ) و قوت فيزيكى و فكرى شرط مهم در انجام كارها است .\r\n\r\nبهشت و دوزخ چند طبقه است\r\n « لكِنِ الَّذِينَ اتَّقَوْا رَبَّهُمْ لَهُمْ غُرَفٌ . . . »  ( الزمر : 20 ) ؛ براى متقيان بالاخانه‌هايى است كه بالاى آنها بالاخانه‌هاى ( ديگرى ) است از اين آيه سه طبقه بودن ساختمانهاى بهشت به دست مىآيد ؛ منتهى طبقه‌ى زمينى بيان نشده ولى كلمه‌ى « غرف » اول برآن دلالت دارد .\r\nاين سه طبقه‌اى بهشت در فرضى است كه دو كلمه‌ى « غرف » ( غرفه‌ها ) جمع شان عرضى باشد و اگر طولى فرض شود ، حد اقل بهشت يا بهشت‌ها ، شش طبقه‌اى مىشود . خداوند دانا است .\r\nدر آيه‌ى 16 متقدم در مورد دوزخىها مىفرمايد :  « لَهُمْ مِنْ فَوْقِهِمْ ظُلَلٌ مِنَ النَّارِ وَ مِنْ تَحْتِهِمْ ظُلَلٌ . . . »  ( الزمر : 16 ) ؛ ظلل جمع ظله ، به معناى ساتر است كه بالاى سر و زير پاى آنان است ؛ يعنى از بالا و پايين آنان آتش است ( نعوذ بالله منها ) ؛ ولى مع‌الوصف بعيد است كه دوزخ نيز داراى طبقاتى باشد :  « لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ »  ( الحجر : 44 ) ؛ آيا دوزخ كه - ظاهراً كره‌ى جداگانه است - هفت قسمت جداگانه دارد تا هفت كره گردد ؟ يا همه قسمت‌ها متصل است و يك كره است ؟ والله العالم .\r\n\r\nسخنى در باره‌ى طاغوت و طاغوتيان\r\n « وَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ لَهُمُ الْبُشْرى فَبَشِّرْ عِبادِ »  ( الزمر : 17 ) ؛ كسانى كه از عبادت طاغوت دورى نموده و به سوى خدا بر گشته‌اند براى آنان بشارت و خبر خوشى است ؛ ممكن است عبادت در اينجا به معناى مطلق اطاعت و دستور پذيرى باشد\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو يا با شمول عبادت او ، اين كلمه و ساير مشتقات ماده‌ى طغيان در حدود چهل بار در قرآن ذكر شده است . و معناى آن تجاوز از حد معصيت است :\r\n « . . . وَ لا تَطْغَوْا فِيهِ فَيَحِلَّ عَلَيْكُمْ غَضَبِي . . . »  ( طه : 81 ) ؛ طغيان نكنيد كه غضب من بر شما حلول مىكند .\r\n1 -  « . . . فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى ،   وَ الَّذِينَ كَفَرُوا أَوْلِياؤُهُمُ الطَّاغُوتُ . . »  ( بقره : 256 ، 257 ) ؛ هر كسى به طاغوت كافر شود و به خدا ايمان آورد محققاً به ريسمان محكم‌تر خداوند چنگ زده است ، سرپرستان كفار طاغوت هستند .\r\n2 -  « لِلطَّاغِينَ مَآباً »  ( نباء : 22 ) ؛ دوزخ مرصاد و كمين‌گاه است و براى طغيانگران محل باز گشت .\r\n3 -  « . . . يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ . . . ،   « . . . وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ . . . »  ( نساء : 60 و 76 ) ؛ مى خواهند نزاعهاى خود را به وسيله‌ى حكم طاغوت حل كنند ، در حالى كه به آنان امر شده كه به طاغوت كفر بورزند ، كسانى كه كفر ورزيده‌اند در راه طاغوت مىجنگند . و آيات ديگر .\r\nطغيان طاغوت ، گاهى در دين است كه بلاشك مبارزه با او در فرض قدرت ، واجب است ؛ گاهى در دفاع از جان و مال و عرض مسلمانان است و گاهى در دور كردن او از قدرت و دولت و حكومت است ؛ كه بايد جلو او گرفته‌شود .\r\nاز آيات مباركه‌ى فوق ، ثابت مىشود كه رأى دادن به طاغوت كه بسيار عصيان‌گر و ستمگر و فاسق متجاهر است چه در نمايندگى در مجالس مقننه و چه در قوه‌ى مجريه ، حرام مؤكد است و كمك كردن به او - به هر شكلى كه باشد - در رسيدن به حكومت ، رياست جمهورى ، صدارت ، رياست كابينه ، وزارت‌ها ، رياستهاى عمومى و ساير مناصب ، شرعاً ممنوع است خصوصاً نصب او در قوه‌ى قضائيه و نيز مراجعه كردن مردم به قاضى طاغوت\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبراى حل اختلافات حقوقى وجزايى و غيره .\r\nاگر مسلمانان در دوره زمامداران اموى و عباسى و عثمانى كه غالب آنان و اعضاى دولت شان فاسد بودند ، به اين آيات عمل مىكردند و زمامدارى و خلافت را از چنگ اين فاميل‌ها در آسيا وآفريقا بيرون مىآوردند و زمام خلافت و امامت را به دور از ميراث فاميلى به وسيله‌ى آراى اهل عقد و حل و يا همه‌ى مسلمانان فهميده و دانشمندان متدين به مستحقين آن كه شرايط شرعى را دارا مىبودند ، مىسپردند و توسط مجلس شوراى امناى دانشمندان از اهل حل و عقد بر آنان مراقبت مىنمودند ، جهان اسلام به اين حكومتهاى فاسد و به دور از دين و گاهى احمق و ابله و سفاك و خون ريز ، مبتلا نمىشدند . مسلمانان از ناديده‌گرفتن آيات زياد قرآن كه در مورد طاغوت و غير آن وارد شده ، هم به خود ستم كردند و هم به جامعه و مجتمع اسلامى و هم به قوانين حيات بخش اسلام و هم به حكومت اسلامى . « 1 » و هم موجب عقب رفتن حكومت جهانى اسلام شدند ، طرد نكردن طاغوت‌ها و دور نشدن از طغيان تنها سبب پسمانى ما نبود كه مسلمانان به تعصبات پليد متعدد ديگر هم مبتلا شدند ، در حالى كه قرآن همه‌ى مسلمانان را برادر همديگر خطاب كرده و آنان را به اتفاق سفارش و از تفرقه و تنازع ( كشمكش ) بر حذر داشته‌بود .\r\nاين تعصبات كه تا امروز هم چون مرض سرطان و مرض ايدز ، بر پيكر مسلمانان فشار وارد مىكند ، اقسام زيادى دارد ؛ مانند : تعصبات زبانى ؛ مثلًا عربى و غير عربى و پشتو و فارسى و . . . تعصبات قومى و نژادى ، تعصبات ملى ، ناسيونالزم ، تعصبات مذهبى كه هر كدام همچون سد سكندر در اجتماع و همدلى مسلمانان جداكننده آنان از همديگر است . گاهى تعصبات\r\n\r\n\r\n","description":"","footnote":"\r\n( 1 ) - اكثر رهبران جهاد در پاشيدن حكومت اسلامى افغانستان پس از پيروزى جهاد مسلمانان ، مسؤل و مقصر هستند و بايد منتظر محاكمه‌ى خود در پيشگاه عدل خدا در روز قيامت باشند .\r\n","page_name":" 404 ","page_number":404},
  {"content":"\r\n\r\nكشورى و سياسى دولتها به شكل وحشتناك هزاران نفر مسلمان را نابود مىكند كه « رحماء للكفار و اشداء على المسلمين مىشوند » ! ،\r\nما ، در دو سال گذشته ديديم كه چند دولت عربى پولدار كه با اسرائيل رفت و آمد دارند ، متصلًا بر مسلمانان فقير و بد بخت « يمن » بمب مىريزند ، زن و مرد ، پير ، جوان و اطفال را نابود و ناقص مىكنند و شهرهاى كهنه و فرسوده‌ى « يمن » را منهدم مى كنند ! ! و اين مسلمان كشى و تخريب شهرها در چند كشور اسلامى در آفريقا و آسيا ادامه دارد .\r\nخدايا گناهان ما را بيامرز و توفيقات معنوى ما را بيشتر بگردان بما عقل و ايمان بيشتر بده تا از اين تعصبات ناروا ، نجات پيدا كرده با برادرى و همدلى هم دنياى خود را آباد كنيم و هم به دين خود عمل كرده و آن رابراى مردم دنيا ترويج كنيم .\r\nخداوندا ! اساس پيشرفت مسلمانان جهان از بين رفتن طاغوتها و طاغوتچه‌ها است و سبب تسلط آنان بر ملتها و كشورهاى مسلمانان جهالت و غفلت و كم عقلى خود آنان است كه در موقع انتخابات به مناسبتهاى غير عقلايى به افراد بى لياقت و حتى فاسد ، رأى مىدهند و گاهى به خاطر يك مهمانى و يا مقدار ناچيز پول ، عقل و وجدان خود را زير پا مىگذارند و قدرت را به مردم كم عقل و ضعيف الايمان و يا به فاسد مفسد مىسپارند كه به بد بختى مسلمانان منجر مىشود ، و حتى استقلال سياسى خيلى از كشورها ضعيف شده ، اقتصاد عمومى مردم پايين آمده و در تحصيل علم و كمال غالباً كُندرو شده‌اند تا به لطف خود به مسلمانان توفيق كفر ستيزى و اجتناب از طاغوهاى خاين و نادانان و شكم‌گنده را عنايت نفرمايى ، وضع فرهنگى و اقتصادى و علمى و معنوى و روحانى ، به همين حال زار ، مىماند و استعمار و استثمار برما ، غالب‌تر مىگردد .\r\nاللّهُّم انّا نَرْغَبُ الَيْكَ فِىْ دَوْلَةٍ كَرِيْمَةٍ تُعِّزُ بِها الْاْسلامَ وَ اهْلَهُ ، وَ تُذِّلُ بَها الْنَفَاقَ وَ اهْلَهُ ، وَتَجْعَلَنَا فِيْها مِنَ الْدَعَاةِ الَىْ طَاعَتِكَ وَالْقَادَةِ الَىْ دِيْنِكَ .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nتشويق آزاد انديشى در فرهنگ قرآن\r\n  « فَبَشِّرْ عِبادِ ، الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »   ( الزمر : 17 ، 18 ) ؛ بندگان را بشارت بده كه ( وقتى ) قولى را گوش مىدهند بعد از نيكوترين آنها پيروى مىكنند ، آنان كسانى هستند كه خداوند هدايت شان كرده و همين اينان خردمندانند .\r\nآرى ؛ إنسان نبايد هر چه را شنيد رد كند يا بپذيرد ؛ بلكه عقل إنسانى حكم مىكند كه آن مطلب را مورد تجزيه و موشكافى در لابراتوار فكر خود ببرد و فكر كند و پس از تدبر و تعقل آن را قبول ، يا رد كند . و در مرحله‌ى ثانى بين خوب و خوب‌تر ، تمييز دهد و خوب‌تر را انتخاب و از آن پيروى كند . اين دستورعقل است و قرآن همين انتخاب بعد از تدبر و تفكر را بيان مىدارد كه چيزى را در باور و عمل ، كوركورانه قبول نكنيد . چه دستور عالى و مترقى و به اين آيات توجه فرمايد :\r\n1 - در مورد تدبر ؛ « 4 » آيه ؛\r\n2 - در مورد تعقّل ؛ در حدود « 50 » آيه ؛\r\n3 - در مورد اعتبار و عبرت گرفتن ، درحدود « 6 » يا « 7 » آيه ؛\r\n4 - در مورد تفكر ، « 18 » آيه .\r\n\r\nمزد بىحساب\r\n « إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ »  ( الزمر : 10 ) ؛ صبر كنندگان در مقابل بلاها و امراض لاعلاج و در مقام به جا آوردن واجبات و در مقام شكيبايى در ترك محرمات مزد خود را بىحساب ، به دست مىآورند ؛ مراد از مزد بىحساب ، مزد فوق قانون نيست و نه مزد بىحد ؛ بلكه همه چيز مطابق حكمت و حساب و كتاب است ؛ منتهى مزد كنترول نفس اماره از فرار نمودن از حدود شريعت و شكيبايى در برابر حوادث ناگوار ، استحقاق ثواب زيادى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nمطابق تقاضاى حكمت الهى را دارد و از همين زيادتى مستحق ، ظاهراً تعبير به بىحساب شده است و گرنه :  « وَ كُلُّ شَيْءٍ عِنْدَهُ بِمِقْدارٍ »  ( الرعد : 8 ) .\r\n\r\nعجايب باران و زرع و رنگهاى آن\r\n « أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً . . .   فِي ذلِكَ لَذِكْرى لِأُولِي الْأَلْبابِ »  ( الزمر : 21 ) ؛ واقعاً محتواى آيه ، عقول خردمندان را اولًا متعجب مىسازد و سپس آدمى را به خالق حكيم و عليم و قادر مطلق ، رهنمايى مىنمايد :\r\n1 - چگونه از درياى شور ، ذرات آب نمك خود را از دست مى دهند و خفيف مىشوند و تصاعد پيدا مىكنند .\r\n2 - چگونه شرايط اين كار آماده مىشود تا ابرها پيدا شود .\r\n3 - چگونه بادها پيدا شده و مىآيند تا ابرها را به هوا ( حد اكثر تا پانزده كيلومتر ) بالا مىبرند بعد شرايط ديگرى آن ابرها را به باران - آب لطيف و خوش مزه و صحى - تبديل مىكنند كه به زمين مىآيد و زندگى و زندگانى حيوان و إنسان را حفظ مىدارد ، سپس در زمين خاكى جريان پيدا مىكند ، نه خشك مىشود و نه فاسد و كثيف و بعد به شكل طبيعى و يا به وسيله‌ى وسايل زمين مرده را سر سبز مىسازد ، چه نسبتى بين آب و بيرون آمدن صدها قسم گياهان ريز و متوسط و كلفت ( درختان ) و گلهاى لطيف و ميوه‌هاى كوچك و بزرگ بامزه‌هاى مختلف با خصوصيات رنگارنگ و با رنگهاى بهجت‌آور بىحساب متعدد و خواص مختلف فيزيكى و شيميايى آنها وجود دارد ؟ .\r\nبلى همه‌ى اين‌ها به خاطر تكرر و كثرت ديدن‌ها براى ما يك امر عادى شده كه گاهى جمعى از بىخردان ، آنها را تصادفى و زايده‌ى خاك مىدانند ؛ ولى عاقلان كه مغز إنسانى آنان كار مىكند ، در رنگريزى خدا متحير مىمانند ! ، به لايتناهى بودن علم و قدرت و حكمت خالق آنها اقرار مىكنند و هم زمين هم آب باران را مشتمل بر حقايق زيادى مىدانند ؛ بلى\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nخاك ، يك كتاب قطور ديگرى است كه وجود و صفات كمالى و جمالى خالق با عظمت خود را بيان مى دارد ! ! بعضىها مىگويند : رنگ طبيعى برگهاى درختان زرد است كه در فصل خزان مشاهده مىشود و رنگ سبز برگ‌ها عارضى است .\r\nبه راستى هر فصلى از فصول چهار گانه‌اى سال كتابى بزرگ و اسرار آميز قدرت نمايى و جلوه‌گرى علم و حكمت و اراده‌ى صانع و سازنده‌ى واجب الوجود است « 1 » و روحى كه مجذوب اين صانع نشود ، لياقت جحيم را دارد .\r\n\r\nمثالى از هدايت ثانوى\r\nدر گذشته از آياتى فهميديم كه خداوند ، هدايتى دارد ؛ اولى كه همه را هدايت مىكند اگر كسى با آن مخالفت كرد به خذلان دنيا و عقوبت آخرت سردچار مىشود ، و اگر كسى آن را به جاآورد روح او آماده‌گى پيدا مىكند و خداوند او را هدايت ثانوى عطا مىكند كه لطف اوست .\r\nيك نمونه هدايت ثانوى را در آيه‌ى 23 زمر ، ملاحظه فرماييد :\r\n « اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ ، ذلِكَ هُدَى اللَّهِ يَهْدِي بِهِ مَنْ يَشاءُ ، وَ مَنْ يُضْلِلِ اللَّهُ فَما لَهُ مِنْ هادٍ »  ( الزمر : 23 ) ؛ خداوند حديث نيكوتر را فرو فرستاد ، كتابى كه در هدف اصلى خود ، آياتش شبيه همديگر است ، و مكرر ( كه با الفاظ غالباً مختلف و فروع متعدد إنسان را به هر طرف نيكو سوق مىدهد و اين هنرنمايى حكايت از قدرت و احاطه‌ى گوينده‌اش مىكند ) كه آيات آن لرزه براندام مؤمنين خاشع مىافكند . سپس پوستهاى ( بدنهاى ) شان و دلهاى شان به سوى\r\n\r\n\r\n","description":"","footnote":"\r\n( 1 ) - بلى سِّر انجام اين مناظر ابتهاج آور و مهيج ، حطام و پاشيدن برگ‌هاى زرد است كه به ما هشدار مىدهد كه شما هم روزى مىشكنيد و در قبر مىپاشيد و آخرت خود را در جهان ديگر ناديده نگيريد .\r\n","page_name":" 408 ","page_number":408},
  {"content":"\r\n\r\nياد پروردگار ، نرم مىشود .\r\nاين هدايت ( ثانوى ) خداوند است كه خدا به آن هر كسى را كه بخواهد هدايت يافتگان به هدايت اولى هدايت مىكند و كسانى را كه ( هدايت اولى را نپذيرفته‌اند ) گمراه فرموده براى آنان هدايت كننده‌ى ( ديگرى ) ، نيست . به آيه‌ى ( 36 ) و ( 37 ) همين سوره نيز مراجعه كنيد .\r\nيك نمونه‌ى ديگرى از هدايت ثانوى :  « إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ »  ( الأنفال : 2 ) ؛ وقتى نام خدا گرفته شود ، دلهاى آنان مىترسند ( و مىلرزند ) وقتى آيات او تلاوت شود ، ايمان آنان بيشتر شده و بر پروردگار شان توكل و اعتماد مىكنند ( دقت كنيد كه به عمق مطلب برسيد )\r\nنكته‌ى مهم اينكه : هدايت اول و دوم براى يك‌بار نيست ، هر بار كه مكلف به هدايت دومى برسد و عمل كند ، روح او استعداد بيشترى پيدا مىكند فيض ديگرى ( هدايت ثانوى ) از مبدأ فياض به او مىرسد . و همچنين اين فيض و لطف اضافه مىشود . احتمالًا در معصيت اول كه خذلانى در پىدارد اگر او به معصيت خود شدت بخشيد ، اضلال ديگر كه نتيجه‌ى فعل اختيارى عاصى مىباشد باز هم در حق او به عمل مىآيد ، تا اولىها به درجه‌ى كمال لايق خود صعود كنند و دومىها به پستى و نقص كسب شده‌ى خود برسند  « وَ ما رَبُّكَ بِظَلَّامٍ لِلْعَبِيدِ »  ( فصلت : 46 ) ؛ بلى متمردين و مكذبين به جايى مىرسند كه :  « فَأَذاقَهُمُ اللَّهُ الْخِزْيَ فِي الْحَياةِ الدُّنْيا وَ لَعَذابُ الْآخِرَةِ أَكْبَرُ لَوْ كانُوا يَعْلَمُونَ »  ( الزمر : 26 ) ؛ خداوند خوارى و ذلت را در زندگانى حاضر به آنان مىچشاند و عذاب آخرت بزرگ‌تر است اگر بدانند .\r\n\r\nباز هم در مورد هدايت\r\n « إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ »  ( القصص : 56 ) ؛ و  « لَيْسَ عَلَيْكَ هُداهُمْ وَ لكِنَّ اللَّهَ يَهْدِي مَنْ يَشاءُ . . . »  ( البقرة : 272 ) ؛ در اين دو آيه ، هدايت مردم را از پيامبر سلب\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nمىكند و آن را به ذات مقدس خود نسبت مىدهد و همچنين در آيات ديگر ، اين هدايت تكوينى است كه جز خدا ، ديگرى بر آن قدرت ندارد و اين هدايت همان ، هدايت ثانوى است ؛ ولى هدايت اولى ؛ يعنى بيان كردن عقايد و احكام و غيره وظيفه‌ى انبياء و عمل به آنها ؛ يعنى امتداد يافتن وظيفه‌ى مردم است كه موجب هدايت دوم مىشود .\r\nبه همين جهت به رسول خود ، كه هدايت ثانوى تكوينى را از او سلب كرده مىفرمايد :  « وَ إِنَّكَ لَتَهْدِي إِلى صِراطٍ مُسْتَقِيمٍ »  ( الشورى : 52 ) ؛ يعنى هدايت اولى و ارائه‌ى طريق تشريعى .\r\nو همين هدايتى را كه به پيامبرش ، كه فاعل مباشرالسبب است ، نسبت داده ، به خود كه سبب اول است نيز ، نسبت داده است و به مشركين مكه مىفرمايد :  « . . . وَ لَقَدْ جاءَهُمْ مِنْ رَبِّهِمُ الْهُدى . . . »  ( النجم : 23 ) ؛ شخص دانشمند بايد در همه‌ى آيات وارده در مورد هدايت و ضلالت ، با حوصله تتبع كند تا به حق برسد .\r\nخلاصه : خدا كسى را هدايت ثانويه نمىكند تا به هدايت اوليه عمل نكند ، خدا كسى را گمراه نمىكند تا به اختيار خود امر و نهى او را معصيت نكند كه اولى قبيح است و عمل شيطان و شيطان پرستى ، و دومى عدالت است . نتيجه‌ى طبيعى معصيت مكلف  « فَأَصابَهُمْ سَيِّئاتُ ما كَسَبُوا . . . »  ( الزمر : 51 ) ؛ اضلال و گمراه كردن از راه نيست ؛ بلكه رسانيدن نتيجه‌ى بد اعمال خود كفار و فاسقين ، به آنان است . « 1 »\r\n\r\nآيه‌ى اميد وار كننده\r\n « لِيُكَفِّرَ اللَّهُ عَنْهُمْ أَسْوَأَ الَّذِي عَمِلُوا وَ يَجْزِيَهُمْ أَجْرَهُمْ بِأَحْسَنِ الَّذِي كانُوا يَعْمَلُونَ »  ( الزمر : 35 ) ؛ تا خدا بپوشاند از آنان بدترين كارهاى آنان را و پاداش دهد به آنان به نيكوترين وجهى كه به آن عمل مىكرده‌اند .\r\n\r\n\r\n","description":"","footnote":"\r\n( 1 ) براى تفصيل مطلب به جزء دوم كتاب صراط الحق مراجعه شود .\r\n","page_name":" 410 ","page_number":410},
  {"content":"\r\n\r\nمعناى آيه ، اين نيست كه اعمال بد و خوب ، كوچك و متوسط ، ثواب و عقاب ندارد ؛ بلكه بزرگى رحمت خود را اينجا نشان داده كه به بهترين عمل شما ثواب زياد مىدهم و بدترين عمل شما را ، مىپوشانم . و به طريق اولى غفور رحيم از عملهاى بد ديگر ، هم مىگذرد ، اللهم عاملنا بفضلك هكذا . . .\r\n\r\nسخنى در مورد شفاعت\r\nشفاعت در دنيا و آخرت از آن خداوند است :  « قُلْ لِلَّهِ الشَّفاعَةُ جَمِيعاً لَهُ مُلْكُ السَّماواتِ وَ الْأَرْضِ ثُمَّ إِلَيْهِ تُرْجَعُونَ »  ( الزمر : 44 ) ؛ آيا ( مشركين ) غير خدا را شفيعان خود گرفته‌اند بگو هر چند كه آنها مالك اختيار هيچ چيزى نباشند و نه عقل داشته‌باشند ؟\r\nنتيجه‌ى روشن اين دو آيه\r\n1 - شفاعت اختصاص به خداوند دارد كه مالك آسمانها و زمين است ؛\r\n2 - غير خداوند ( معبودهاى مشركين ) شفاعت نمىتوانند ؛ چون نه مالك چيزى هستند و نه عقل دارند ؛\r\nدسته‌ى سومى هم مىمانند كه هم صاحبان عقل هستند و هم صاحبان اختيار ؛ البته نه اختيار ذاتى ؛ بلكه اختيارى كه از اذن خداوند پديد مىآيد :  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ . . . »  ( البقرة : 255 ) و  « إِلَّا مَنِ ارْتَضى مِنْ رَسُولٍ . . . »  ( الجن : 27 ) و  « ما مِنْ شَفِيعٍ إِلَّا مِنْ بَعْدِ إِذْنِهِ . . . »  ( يونس : 3 ) و  « وَ لا تَنْفَعُ الشَّفاعَةُ عِنْدَهُ إِلَّا لِمَنْ أَذِنَ لَهُ . . . »  ( سبإ : 23 ) و ساير آيات مشابه ؛ مثل  « لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً »  ( مريم : 87 ) .\r\nاز مجموع آياتى كه در مورد شفاعت وارد شده ؛ به آسانى ظاهر مىشود كه اولًا : شفاعت همه‌اش از خداوند است كسى بدون اذن خدا شفاعت نمىتواند و نه اختيارى دارد تا چه رسد به بتهاى مشركين بىعقل ؛\r\nثانياً : شفاعت را خداوند به جمعى عطا فرموده كه هم در دنيا مىتوانند شفاعت كنند و هم\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nدر آخرت و چون به اذن خداوند است هيچ اشكالى ندارد . اين موضوع از آيات كثيره‌ى قرآن به دست مىآيد ؛ ولى افراطيهاى منحرف كارخانه‌ى توليد شرك ساخته‌اند تا مسلمانان را از نادانيهاى خود به سوى شرك سوق دهند ، لعن الله الجهالة و الضلالة\r\n چشم باز و گوش باز و اين عمى * حيرتم از چشم بنديىخدا \r\n\r\nوسعت رحمت يا كارخانه‌ى اصلاح\r\n « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ »  ( الزمر : 53 ) ؛ درآيه با تأكيدات فراوانى كه در خود دارد ، به پيامبر ( ص ) مىفرمايد : بگواى بندگان من كه بر نفسهاى خود اسراف و ظلم كرده‌اند از رحمت خدا نا اميد نشويد كه خداوند همه‌ى گناهان را مىآمرزد ؛ زيرا او آمرزنده‌ى مهربان است .\r\nممكن است مراد از « عبادى » بندگان مسلمان باشند كه به خود زياده‌روى كرده‌اند ، بعضى از مفسرين معاصر به طور جزم مىگويند : مراد از كلمه‌ى عبادى ، مشركين است .\r\nبه هر حال گناهان صغيره و كبيره ؛ بلكه شرك و كفر به ساحت كبريايى غنى مطلق ، ضررى وارد نمى آورد و همه به خود بندگان و محيط زمين تأثير گذار است . خداوند كفر و شرك را هرچند مكرر توبه شكنى كرده باشد باز هم به توبه مىبخشد ؛ ولى بدون بازگشت نمىبخشد .\r\nمسقطات ذنوب زياد است ؛ « 1 » آيه فقط يكى از آنها را بيان مىكند كه ظاهراً عفو خداوند و رحمت اوست قطع نظر از اسباب ديگر كه فعل پيامبر و فعل مكلف و ملائكه و فعل حاكم\r\n\r\n\r\n","description":"","footnote":"\r\n( 1 ) - مسقطات ذنوب مثل توبه ، استغفار خود عاصى و استغفار ملائكه ، حسنات ، تقوى ، الرجوع عن الشرك ، اجتناب كباير از صغاير ، اقرار و اعتراف به گناه عند الله ، اجراى حدود ، ابتلاء به غم و مصيبت ، شفاعت نبى و . . . ، حسن ظن بالله و عفوالله كه در حدود الشريعه ج 2 / 600 ، مفصلا ذكر شده .\r\n","page_name":" 412 ","page_number":412},
  {"content":"\r\n\r\nاسلامى ( حد و تعزير ) و فعل طبيعت و مكلفين و حتى فعل صغار مىباشد . « 1 »\r\nممكن است گفته شود كه : غفران ذنوب با شفاعت شافعين و توبه و انابه‌ى معصيت‌كاران و ساير اسباب مغفرت بر اساس عدم منافات بين علل طوليه مشكلى نداشته‌باشد تا ما عفو خداوند را در عرض ساير مسقطات قرار دهيم ، شفاعت و توبه و . . همه مستند به عفو و رحمت خداوند است ، « 2 » اين آيه نمىتواند بقيه‌ى اسباب مغفرت را بىاثر نمايد و خصوصاً وجوب توبه را ساقط كند كه گمان نكنم كسى به آن ملتزم شود .\r\nبنابراين آيه‌ى فوق منافاتى بالزوم أداى حق الناس و ارضاى آنان و يا توابع معاصى ؛ مانند قضاى نماز و روزه و أداى حج و زكات و خمس و كفارات و ديات و ضمانات و غيرها ندارد . « 3 »\r\nدو آيه‌ى مابعد ، با استظهارما ، از آيه‌ى فوق ملايمت و مناسبت دارند . و الله العالم .\r\n\r\nاستغفار حاملان عرش\r\nبحث ديگرى در مورد استغفار حاملان عرش و اطراف آن است ، مىفرمايد :  « الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا وَ اتَّبَعُوا سَبِيلَكَ وَ قِهِمْ عَذابَ الْجَحِيمِ »  ( غافر : 7 ) ؛ ملائكه بردارنده‌ى عرش و آنان كه دور و بر عرش هستند براى آنان كه ايمان آورده‌اند\r\n\r\n\r\n","description":"","footnote":"\r\n( 1 ) - از ملاحظه‌ى مسقطات درحاشيه اول به دست مىآيد و مىشود كه ايمان و عمل صالح را به آيه 2 سوره محمد ، و هجرت و جهاد و اذيت شدن در راه خدا به آيه‌ى 195 آل عمران و انفاق به فقراء خصوصاً انفاق پنهانى را به آيه‌ى 271 بقره و قرض‌الحسنة را به آيه‌ى 17 تغابن نيز از مسقطات گناه دانست بازهم استقراى مؤلف ناقص است ، در معجم المفهرس رجوع شود .\r\n( 2 ) - ولى همه‌ى مسقطات در طول هم نيستند .\r\n( 3 ) - هرچند بايد بين آيه‌فوق و آيات توبه و ساير مسقطات و ادله ديگر آنها و بين بقاى توابع و تبعات ، جمع فنى و مقبول صورت گيرد . ( دقت كنيد . )\r\n","page_name":" 413 ","page_number":413},
  {"content":"\r\n\r\nاستغفار مىكنند . . . بيا مرز كسانى را كه توبه نموده‌اند و راه تو را پيروى كرده‌اند  « تَكادُ السَّماواتُ يَتَفَطَّرْنَ مِنْ فَوْقِهِنَّ وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ أَلا إِنَّ اللَّهَ هُوَ الْغَفُورُ الرَّحِيمُ »  ( الشورى : 5 ) ؛ فرشته‌هاى براى زمينىها استغفار مىكنند آگاه‌باش كه خداوند آمرزنده‌ى مهربان است .\r\nاستغفار فرشته‌ها - خصوصاً بردارندگان عرش الهى « 1 » و فرشته‌هاى اطراف عرش - به ظاهر يكى از مسقطات مستقل گناهان مؤمنين زمين است ؛ ولى شكى نيست كه يكى از مصاديق عفو و رحمت پروردگار است ، خصوصاً كه دو وصف ( الغفور الرحيم ) در پايان آيه‌ى اخير و آيه‌ى عنوان بحث ، تكرار شده است .\r\nبه هرحال شفاعت نبى و استغفار ملائكه و قبولى توبه و استغفار مكلف و ساير مؤمنين و بقيه‌ى مسقطات عقاب همه ناشى از عفو واسعه‌ى خداوند غفور و رحيم است و منافاتى با هم ندارند و مكلفين بايد پس از توبه ، به همه‌ى توابع و تبعات اعمال خود كه در شريعت ثابت شده ، عمل كنند ؛ ولى مع‌الوصف مدلول آيه و رحمت واسعه‌ى الهى به آنچه كه گفته‌ايم مقيد نمىشود . آنچه او به علم بىپايان و مالكيت ذاتى خود انجام دهد ، عين صواب است .\r\nسؤال مىشود : آيا آيه‌ى مباركه‌ى « ان الله يغفر الذنوب جميعاً » مخصوص به غير شرك كنيم ؟ ؛ چون خداوند فرموده است :  « إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ . . . »  ( النساء : 48 ) .\r\nجواب : شكى نيست كه خداوند كفر و شرك كسى را نمى بخشد ؛ ولى به آن قسمى كه آيه را معنى كرديم ، لزومى با قى نمىماند كه آن را استثناء كنيم ؛ زيرا عفو خدا با اعتبار توبه و شفاعت و غيره منافات ندارد ، مسقطات ذنوب را همان غفور رحيمى كه همه‌ى گناهان را\r\n\r\n\r\n","description":"","footnote":"\r\n( 1 ) . حمل عرش توسط ملائكه براى ما انسانها غير مفهوم است . والله العالم بكلامه .\r\n","page_name":" 414 ","page_number":414},
  {"content":"\r\n\r\nمىبخشد ، اعتبار فرموده است و قانون عليت در تكوين و تشريع هم از اراده‌ى نافذه‌ى او مؤثر شده است . ؛ بلكه كلام در غيرشرك نيز چنان شده  « وَ يَغْفِرُ ما دُونَ ذلِكَ لِمَنْ يَشاءُ »  مصداق من يشاء ، كسى است كه از گناه خود توبه كند و يا يكى ديگر از مسقطات در حق او صورت گرفته‌باشد .\r\n\r\nعموم خالقيت و تدبير و ربوبيت\r\nشكى نيست همان‌گونه كه عموم علم و عموم قدرت خداوند عقلًا ثابت است ، عموم خالقيت و ايجاد و ابداع و تدبير و ربوبيت او در همه‌ى امور و در سراسر كائنات و ممكنات و در همه‌ى ذرات تكويناً جارىاست .\r\nتمام حركات و سكنات انسان و هر موجود مختار با اراده همه ، از خلق و ايجاد خدا است و جز ذات مقدس او هيچ ممكن الوجودى شريك نيست و شرك در همه‌ى اقسام آن ، عقلًا محال و شرعاً باطل است ؛   « اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ   « 1 »   ، لَهُ مَقالِيدُ السَّماواتِ وَ الْأَرْضِ »   ( الزمر : 62 ، 63 ) ؛ او آفريننده‌ى هر چيز و بر هر چيز حافظ بوده و همه‌ى امور را تدبير مىكند و كليدهاى همه‌ى آسمانها و زمين در اختيار اوست .\r\nچگونه چنين نباشد كه وجود سراسر اشياى موجوده در ابتداى وجود و بقاى خود و افعال خود به ذات او مربوط و آنچه كه در جهان به وجود نيامده و يا از بين رفته ، مستند به عدم اراده‌ى نافذه‌ى اوست .\r\nبلى شكى در اختيار إنسان و جن و ساير مكلفين نيست آنان كه اختيار و توانايى إنسان را در افعال او منكر شده‌اند از ضعف عقل خود ، منكر بديهيات شده‌اند سرّ قضيه اين است كه قدرت لحظه به لحظه از خدا بر همه‌ى مخلوقات افاضه مىشود ؛ ولى إنسان به تقدير و قدرت خالق در مصرف اين قوت و قدرت خدا دادى حق انتخاب و اختيار دارد كه در خير مصرف\r\n\r\n\r\n","description":"","footnote":"\r\n( 1 ) وكيل را به كفيل و حافظ و نگهبان و مدبر امور معنى كرده‌اند .\r\n","page_name":" 415 ","page_number":415},
  {"content":"\r\n\r\nكند و يا در شر و يا در مباحات و به همين اختيارى كه در صرف قدرت خدا دادى دارد ، نماينده‌ى خدا شده و مستحق درجات و دركات مىگردد و به بهشت و دوزخ مكافات و مجازات اوست ( دقت كنيد ) كه مطلب با دقتى كه دارد روشن است بنابراين جبر و تفويض عقلًا و شرعاً مانند كسب ، باطل و غير معقول است و امر بين امرين همان است كه گفتيم . « سبحان من تنزه عن الفحشاء و لا يدخل فى ملكه ما لا يشاء « 1 » » .\r\n\r\nخطابهاى تند به خير المرسلين ( ص )\r\nچندين جا در قرآن مجيد ، خطاب‌هاى تندى به حضرت خاتم النبيين ( ص ) شده كه از از چند مطلب حكايت مىكند :\r\nمطلب اول : قرآن ساخته پرداخته‌ى خود آن حضرت ( ص ) نيست ، و گرنه هيچ كسى حاضر نيست در جمع اتباع و مريدان خود سرزنش شود ، قرآن از طرف خداوند نازل شده و به هر نحوى كه بخواهد نازل مىكند ، انبياء به شمول سرور آنان ، بندگان متواضع ، خاضع و خاشع او مىباشند .\r\nمطلب دوم : قانون آسمانى خدا خيلى مهم است ، هيچ كسى حتى برترين و بالاترين فرد نوع انسانى اگر از دستورات او تخلف كند به جزاى خود مىرسد و هيچ كسى از پيروى دين در همه‌ى دستورات ( واجبات و محرمات و ساير احكام ) استثناء نشده است .\r\nمطلب سوم : انبياء و رسولان و امامان و خاتم آنان ( صلى الله عليه و آله و عليهم ) بايد از ساير مردم بيشتر مقيد به دستورات اديان خود باشند و آنان ؛ مانند اعضاى بلند مرتبه‌اى دولتهاى امروزى نباشند كه خود را فوق قانون مىدانند و تنها قانون را بر مردم عادى تطبيق مىكنند به\r\n\r\n\r\n","description":"","footnote":"\r\n( 1 ) - تفصيل اين بحث را در كتب كلامى نگارنده ، با تفصيل بخوانيد ( لاجبر و لاتفويض ، بل امر بين الامرين ) عقلى و شرعى و نظر اهل بيت ( ع ) است .\r\n","page_name":" 416 ","page_number":416},
  {"content":"\r\n\r\nاين آيات توجه كنيد :\r\n1 -   « وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ   « 1 »   عَمَلُكَ وَ لَتَكُونَنَّ مِنَ الْخاسِرِينَ ، بَلِ اللَّهَ فَاعْبُدْ وَ كُنْ مِنَ الشَّاكِرِينَ »   ( الزمر : 65 ، 66 ) ؛ تحقيقاً به سوى تو و انبياى پيش از تو ، وحى شده كه : اگر مشرك شوى ، عملت نابود شده و مؤكداً تو از زيان كاران خواهى بود ؛ بلكه خدا را عبادت كن و از سپاس گزاران باش .\r\nدر اين آيه‌ى مباركه ، همه‌ى انبياء و رسولانى كه به سوى آنان وحى شده ؛ مورد تهديد قرار گرفته‌اند كه در فرض شرك ، اعمال‌شان نابود شده و در زمره‌ى زيان‌كاران خواهند بود . در اين جمله مىشود گفت : تهديد ظاهرى براى انبياء است كه قصد نهايى تهديد كفار است ؛ ولى سرزنشى به آن حضرت و ساير انبياء صورت نگرفته است . و الله العالم .\r\n2 -            « عَبَسَ وَ تَوَلَّى ، أَنْ جاءَهُ الْأَعْمى ، وَ ما يُدْرِيكَ لَعَلَّهُ يَزَّكَّى ، أَوْ يَذَّكَّرُ فَتَنْفَعَهُ الذِّكْرى ، أَمَّا مَنِ اسْتَغْنى ، فَأَنْتَ لَهُ تَصَدَّى ، وَ ما عَلَيْكَ أَلَّا يَزَّكَّى ، وَ أَمَّا مَنْ جاءَكَ يَسْعى ، وَ هُوَ يَخْشى ، فَأَنْتَ عَنْهُ تَلَهَّى »            ( عبس : 1 - 10 ) ؛ چهره درهم كشيد ، اينكه كورى نزد او آمد ، توچه مىدانى شايد او ( به جواب و تعليم تو ) تزكيه شود ، يا متذكر حقيقت شود از تذكر آن سود برد ، اما كسى كه خود را ثروتمند نشان مىدهد و تو ، به او روى مىآورى چيزى بر تو نيست اگر او خود را پاك نسازد و اما آن كه شتابان آمد در حالى كه او ( ازخدا ) مىترسيد ، آيا تو از او ( به ديگران ) مىپردازى .\r\nدر اين ده آيه ، مىبينيد كه آن حضرت چگونه مورد سرزنش قرار گرفته است . اين ده آيه ، دليل قوى بر وحى بودن قرآن از جانب خدا است .\r\nاصل ماجرا چنين نقل شده است : جمعى از سران مشركين مكه ، در خدمت آن حضرت ( ص ) نشسته بودند و آن حضرت با آنان صحبت مىكرد تا شايد ايمان بياورند و راه هدايت اتباع آنان به سوى اسلام هموار گردد ، در همين حال عبدالله فرزند ام مكتوم كه نابينا بود وارد\r\n\r\n\r\n","description":"","footnote":"\r\n( 1 ) - در كتاب صراط الحق ج 4 ( كتاب معاد ) مفصلًا در مورد حبط صحبت شده است .\r\n","page_name":" 417 ","page_number":417},
  {"content":"\r\n\r\nشد ، او مصرانه از پيامبر ( ص ) مىخواست آياتى از قرآن را براى او بخواند و به خاطر كورى ، نمى دانست كه پيامبر ( ص ) كار مهم‌ترى دارد و بايد صبر كند و على القاعده ، سخن گفتن كورها بلند و با صدا است ، باز هم آن حضرت به او نگفت ساكت شود و صبر كند ، تنها ناراحتى اين كار كه مانع ارشاد مشركين مىشد در چهره‌ى مقدس او پيدا شد و روى خود را از او برگردانيد و با مشركين صحبت را ادامه داد كه آيات مباركه نازل شد و آن حضرت را سرنش كرد .\r\nبعضى آراى بىمدرك و روايات بىسند ، آيات سرنش كننده را ، متوجه غير پيامبر ( ص ) دانسته‌اند ؛ ولى از نظر نگارنده بىاعتبار است ؛ زيرا از خود آيات به خوبى روشن مىشود كه مخاطب ، خود پيامبر ( ص ) است و خدا او را سرزنش نموده است .\r\n3 -  « فَلا تَكُونَنَّ مِنَ الْجاهِلِينَ . . . »  ( الأنعام : 35 ) ؛ اگر خدا مىخواست مردم را بر هدايت به اسلام جمع مىكرد ، از نادانان مباش . پيامبر ( ص ) علاقه داشت ، مردم مسلمان شوند ، كه نمىشدند ، خداوند او را چنين سرزنش مىكند .\r\n4 -  « إِنِّي أَعِظُكَ أَنْ تَكُونَ مِنَ الْجاهِلِينَ . . . »  ( هود : 46 ) ؛ نوح ( ع ) از خداوند نجات پسرش را از غرق شدن خواست و اين خطاب تند و سرزنش صريح به اوشد .\r\n5 -   « وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا ، إِذاً لَأَذَقْناكَ ضِعْفَ الْحَياةِ وَ ضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً »   ( الإسراء : 74 و 75 ) ؛ و اگر ما تو را - اى رسول ما - تثبيت ( و تأييد ) نمىكرديم نزديك بود كه كمى به آنان ( مشركين و كفار ) ميل پيدا مىكردى كه در اين وقت در دنيا و در مردن دو برابر عذاب به تو ، مىچشانديم ، بعد برما براى خود « 1 » ، يارى دهنده نمى يابيدى .\r\n\r\n\r\n","description":"","footnote":"\r\n( 1 ) - آيه را چنين تفسير كرده‌اند .\r\n","page_name":" 418 ","page_number":418},
  {"content":"\r\n\r\nدر پايان ذكر اين نكته مناسب يا لازم است كه : در تمام اين موارد مساله‌ى فعل حرام و يا ترك واجب وجود ندارد ، سرزنش‌ها ، يا برترك بهتر است و يا بر فرض صدور معصيت كه اگر فلان كارى را بكنى چنان مىشوى ، در آيه‌ى سوم هدف اين است كه صحبت تو به ايمان آوردن كفار نبايد تو را از واقعيتهاى خارجى به دور كند ، قدر و قضاى الهى را مد نظر داشته‌باش كه در خلقت افراد حكومت دارد ، هر چند موجب سلب اختيار نمىشود و گرنه تكليف ساقط مىشد .\r\n\r\nشناخت خداوند و صفات او\r\n « وَ ما قَدَرُوا اللَّهَ حَقَّ قَدْرِهِ »  ( الزمر : 67 ) ؛ خدا را به آن گونه كه شايسته‌اش است نشناخته‌اند ؛ بلى اگر خدا را درست مىشناختند بتهاى جامد بىجان يا مخلوقات او مانند ملائكه ، جن ، شيطان و غيره را شريك او قرار نمىدادند .\r\n\r\nشناخت و معرفت خداوند بر چند گونه است :\r\nاول : شناخت ارتكازى و فطرى بشر كه فشرده است :  « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ . . . »  ( الروم : 30 ) ؛ روايات معتبرالسندى كه در تفسير اين آيه‌ى مباركه وارد شده ، تنها توحيد را فطرى مىداند ، نه ساير عقايد را كه آن‌ها عقلى و يا شرعى و يا عقلى و شرعى مىباشند ؛\r\nدوم : شناخت عقلى ؛ مانند وجود خدا و علم و ادراك و قدرت و حكمت و عدالت و خالقيت و ايجاد ابتدايى و ابقايى همه‌ى كائنات بدون استثناء و اينكه او موجودى ازلى و ابدى ( نه اول دارد و نه آخر ) است و اينكه او صاحب اراده و اختيار است و اينكه او مركب ، ديدنى « 1 » و جسم و جسمانى و مادى و محل حوادث جسمانى و نفسانى نيست و او در مخلوقات خود\r\n\r\n\r\n","description":"","footnote":"\r\n( 1 ) - البته به عقيده‌ى شيعه ؛ ولى مشهور برادران اهل سنت خداوند را در قيامت ديدنى مىدانند و معتزله و بعضى از علماى ديگر ؛ مانند فريد وجدى در دائرة المعارف قرن بيست ، ديدن خدا را نا ممكن مىدانند .\r\n","page_name":" 419 ","page_number":419},
  {"content":"\r\n\r\nحلول نمىكند و ظالم و عبث كار نيست و اينكه همه‌ى كارهاى او ، داراى هدف است و آن هدف خير است و اينكه به عقيده شيعه‌ى اماميه و جمعى از فلاسفه ، صفات ذاتى او عين ذات اوست و تنها در مفهوم باهم مغايرت دارند كه ادله‌ى عقلى زيادى بر آن دلالت دارد و اينكه اساس دين وجود خدا و وحدانيت اوست .\r\n\r\nاقسام توحيد\r\n\r\nتوحيد بر چند قسم است\r\n1 - توحيد ذاتى كه واجب الوجود يكى است و همه‌ى موجودات ديگر بدون استثناء مخلوق اوست و جهان همه حادث و قايم به اراده‌ى اوست ؛\r\n2 - توحيد در خلقت كه عقلى و قرآنى مىباشد كه هيچ كس خالق مستقل نيست ، انسانها و جن و ساير مكلفين هر چند داراى اراده و انتخاب خوب و بد بوده و در انجام اعمال ، فاعل مختار هستند ؛ ولى توانايى و قوت در هر لحظه از طرف خداوند بر آنان افاضه مىشود و از خود چيزى ندارند و تنها در اعمال و ابراز قدرت ، اختيار دارند .\r\nبنابراين جبر و تفريض اشعرى و اعتزالى هر دو باطل است ، بطلان جبر محسوس و بطلان تفويض عقلى مىباشد و قرآن بر همان امر بين الامرين دلالت دارد ؛\r\n3 - توحيد در تدبير جهان حدوثاً و بقاءاً ؛\r\n4 - توحيد در ربوبيت در مرحله‌ى حدوث و بقاء  « وَ إِيَّاكَ نَسْتَعِينُ » . \r\n5 - توحيد در عبادت  « إِيَّاكَ نَعْبُدُ » ،  عبادت غير خداوند شرك و موجب خروج از اسلام است . بطلان اشتباه افراطيان در مفهوم عبادت قبلا گذشت ؛\r\n6 - توحيد در صفات ذاتى خداوند ، كه قبلًا به آن اشاره شد و بحث بسيار پيچيده و عقلى و نقلى مىباشد ؛\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n7 - توحيد در مقابل تركب و تعدد اجزاء كه وجود خداوند از اقسام سه گانه تركيب « 1 » به دور بوده و بسيط مىباشد كه بحث عقلى است .\r\n8 - توحيد در رازقيت كه عقلى و قرآنى مىباشد ؛\r\n9 - وجود خداوند كامل و فوق كمال است ( عقلى ) ؛\r\n10 - وجود خداوند لايتناهى و غير محدود است و لذا مانند ممكنات ماهيت ندارد ؛\r\n\r\nباز هم در مورد صفات خدا\r\n1 - حلول و اتحاد او با موجودات مخلوقه او عقلًا محال و ممتنع است ؛\r\n2 - تنها خداوند ، قديم است و ماسواى او حادث و مسبوق به عدم است ؛\r\nفرمايش قرآن در مورد كفار و مشركين مكه و همه دوره‌هاى گذشته ، صادق است ، كفار از بىعقلى به سراغ بتها و مظاهر طبيعت رفته و براى برآوردن حاجات روز مره‌ى خود ، از آنها استمداد مىكردند و در همين راستا ، آنها را عبادت مىكردند  « قُتِلَ الْإِنْسانُ ما أَكْفَرَهُ »  ( عبس : 17 ) اين معرفت عقلى براى دانشمندان بزرگ اسلامى ميسر است ؛\r\n3 - معرفت شهودى مخصوص انبياء و رسولان و اولياى بزرگ با اختلاف مراتب است كه ما از آن چيزى نمىدانيم و آنان كه به آنجا رسيده‌اند نمىتوانند يا نمىخواهند كه ديگران را خبر دهند ، « 2 » معرفت مسلمانان و محصلين علوم دينى داراى درجات مختلف است كه به\r\n\r\n\r\n","description":"","footnote":"\r\n( 1 ) تركيب مقدارى ، تركيب معنوى ( ماده و صورت ) تركيب عقلى از جنس و فصل .\r\n( 2 ) - اين مدعيان در طلبش بىخبرند كان را كه خبر شد ، خبرش باز نيامد\r\nگر ز مسجد به خرابات شدم خورده مگير مسجد وعظ دراز است و زمان خواهد شد\r\nمؤلف جامانده همه‌ى عمرش در مسجد و مدرسه و بحث و قيل و قال ، گذشت كه الحمد لله ؛ ولى ناكامى او اين بود كه هواى نفس و منيت خود را در خرابات نيمه‌ى شب خراب نكرد . از جهاد اصغر فوايدى برد ( جهاد چهارده ساله با كمونزم ) ؛ ولى از جهاد اكبر به جايى نرسيد .  « . . . رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ »  الأعراف : 23 ) .\r\n","page_name":" 421 ","page_number":421},
  {"content":"\r\n\r\nخاطر هوش و عقل و حضور در جلسات دينى و خطبه‌هاى جماعات و نزديكى با علماء و مطالعه‌ى كتب دينى داراى مراتب مختلفى است و بايد همه در بالا بردن معرفت خود ، رسيدن به درجات بالا حتى المقدور كوشش كنيم كه در درجات اخروى ما تأثير دارد ، و الله الموفق .\r\n4 - مرتبه‌ى بعدى معرفت كه فوق استعداد نوع انسان است و جزء خدا كسى نمىداند و ما ، در مباحث گذشته دو دليل بر استحاله و امتناع عقلى آن بيان كرديم .\r\nنكته‌اى كه در پايان لازم به ياد آورى مىباشد اين است كه : سه مرتبه اول از اقسام علم حصولى است كه سر و كار علماء و دانشمندان با يك سلسله از مفاهيم كلى است ؛ مانند مفهوم واجب الوجود ، علم و قدرت او ، حيات او ، سمع و بصر او و عينيت صفات او و . . و از لذت علم حضورى به كلى محروميم و مخصوص فرستادگان خدا و شبيه آنان است كه در بند چهار از آنان نام برديم ؛ ولى بعيد نيست در بهشت كه حقيقت بهشت و دوزخ و ميدان حساب ، حسى مىشود ، و احتمالًا موضوعات مربوط به انبياء و اوصياء ( ع ) هم روشن مىگردد ، احتمال قوى مىرود استعداد بهشتىها حسب درجات و مقامات مختلف اصحاب اليمين و مخلَصين ( به فتح لام ) كه قبلًا بحث آنان گذشت ، بالا برود و در مورد خداوند صفات او چيزهايى بفهميم كه در علم كلام و علم الهيات بالمعنى الاخص ( در فلسفه ) فعلى ما وجود نداشته‌باشد و ما آنها را تا كنون تصور نكرده‌باشيم « 1 » .\r\n\r\n\r\n","description":"","footnote":"\r\n( 1 ) - مؤلف كم علم در سن 82 سالگى حتى مفهوم يكى از اوصاف ذاتى خداوند را هنوز ندانسته و آن صفت حيات است تا چه رسد كه واقعيت آن را بداند ما هنوز اندر خم يك كوچه‌ايم ، حيات انسانى در مورد خداوند غير معقول است ، حياتى را كه فلاسفه و متكلمين بيان كرده‌اند ، مجرد اصطلاح خود آنان است ، ادراك خداوند ( سمع ، بصر ، و رويت ) آيا الفاظ مجازى از علم محيط او به محسوسات است يا چيزى زايد برعلم ؟ من چيزى براى جواب دادن ندارم گاهى در قرآن « لام » جاره ، بر « يعلم » كه ضمير آن به خدا بر مىگردد آمده است : ( ليعلم الله ) معناى آن فهميده نمىشود ؛ چون علم خدا ازلى است . و غير ذلك .\r\n","page_name":" 422 ","page_number":422},
  {"content":"\r\n\r\n گر از اين منزل ويران به سوى خانه روم * ديگر آنجا كه روم ، عاقل و فرزانه روم \r\nچكهاى سفيدى كه قرآن به بندگان شايسته ، وعده فرموده مربوط به شكم و عورت و بدن نيست ، مسلماً به روح و نفس ناطقه‌ى انسان مربوط است ، به علاوه اين چكهاى سفيد كه در چند آيه ، بشارت داده شده ، طَمَعْ ما به يك آيه‌ى ديگر به عنوان يك بشارت عظمى خيلى زياد است :  « لَهُمْ ما يَشاؤُنَ فِيها وَ لَدَيْنا مَزِيدٌ »  ( ق : 35 ) .\r\n\r\nروشنى زمين در روز قيامت\r\n « وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ . . . »  ( الزمر : 69 ) ؛ ( روز قيامت ) زمين به نور پروردگارش ، روشن است و كتاب گذاشته مىشود و انبياء و شاهدان آورده مىشوند .\r\nبعيد نيست كه زمين ، زمين ما ، نباشد كه جاى حساب صدها ميليارد انسان را ندارد و مراد زمين كره‌ى حساب است كه نويسنده نام آن را كره‌ى ساهره مانده است :   « فَإِنَّما هِيَ زَجْرَةٌ واحِدَةٌ ، فَإِذا هُمْ بِالسَّاهِرَةِ »   ( النازعات : 13 ) در قران كلمه‌ى ارض بر كره‌ى بهشت نيز اطلاق شده است :  « وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ »  الزمر : 74 )\r\n؛ حضور انبياء و گواهان دليل است كه مراد ، زمين محاكمه است ، نه زمين زنده شدن .\r\nمطلب ديگر اين است كه : مراد از « نور ربّها » چيست ؟ آيا مراد نور فيزيكى است و يا نور معنوى ؟ هر دو ممكن است . مسلماً مراد از نور ، نور خورشيد فعلى نيست كه بساط آن روز قيامت جمع مىشود و چنانچه قيامت روز پاشيدن همه كهكشان‌ها باشد ، ديگر شمسى در فضا وجود ندارد تا ميدان قيامت را روشن كند .\r\nبنابراين نور قيامت نور ديگرى است كه خداوند ميدان حساب ر اروشن مىسازد .\r\nممكن است مراد نور معنوى باشد كه به عدل خدا تفسير شده است و بعضى آن را به كشف غطاء ( بالارفتن پرده از چشم‌ها و ديدن اعمال ) كه به آيه‌ى مباركه :  « لَقَدْ كُنْتَ فِي غَفْلَةٍ \r\n\r\n","description":"","footnote":"","page_name":" 423 ","page_number":423},
  {"content":"\r\n\r\n مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ »  ( ق : 22 ) ؛ استشهاد شده است ، تفسير كرده‌اند .\r\nممكن است كه مراد از زمين در آيه ، زمين فعلى ما باشد كه مرده‌ها از زمين بيرون مىآيند تا وقتى كه همه آن را به سوى ميدان قيامت و كره‌ى بزرگ ساهره ترك كنند و آن كره ، محشر عمومى است « 1 » .\r\nالبته مراد از كتاب موضوعه كتابى است كه :  « لا يُغادِرُ صَغِيرَةً وَ لا كَبِيرَةً إِلَّا أَحْصاها . . . »  ( الكهف : 49 ) ؛ هيچ كوچك و بزرگى نيست مگر آن كه در آن احصا شده است .\r\n\r\nبه همه جاى بهشت مىشود رفت\r\n « نَتَبَوَّأُ مِنَ الْجَنَّةِ حَيْثُ نَشاءُ »  ( الزمر : 74 ) ؛ به هر جاى بهشت بخواهيم منزل مىگيريم . ممكن است مراد جاهايى باشد كه مستحق آنها باشند ، ممكن است مراد منزل موقتى باشد كه هر كسى هرجا بخواهد برود ، منتهى مراتب لذت به مراتب استحقاق باشد ، والله العالم .\r\nبنابراين احتمال ، چه خوب كه بهشتىها هر وقت بخواهند به زيارت انبياء و امامان مشرف شوند ، اللهم ارزقناه .\r\n\r\n\r\n\r\n","description":"","footnote":"\r\n( 1 ) - يعنى كره‌ى زمين تاب بيرون آمدن اموات و رفتن آنان در آنجا به نور خاصى روشن باشد .\r\n","page_name":" 424 ","page_number":424}
  ]