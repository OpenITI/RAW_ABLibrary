[
  {"content":"\r\nقاموس قرآن\r\nتأليف\r\nسيد علي اكبر قرشى\r\nش - ع\r\nجلد چهارم\r\nدار الكتب الإسلامية\r\nمرتضى آخوندى\r\n« طهران - بازار سلطانى »\r\nتلفن 520410\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاز انتشارات :\r\nدار الكتب الإسلامية\r\nتهران - بازار سلطانى\r\nتلفن 520410\r\nحق طبع تمامى مجلدات اين كتاب براى ناشر محفوظ است\r\nاز اين كتاب يكهزار جلد چاپخانه فردوسى در فروردين ماه 1354 بچاپ رسيد\r\nشماره ثبت كتابخانه ملى 60 مورخه 27 / 1 / 1354\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\n\r\nجلد چهارم\r\nبسم اللَّه الرّحمن الرّحيم\r\nش\r\n\r\n\r\nشين :\r\nحرف شانزدهم از الفباى فارسى و حرف سيزدهم از الفباى عربى است در حساب ابجد بجاى عدد سيصد است . جزء كلمه واقع مىشود ، به تنهائى معنائى ندارد .\r\n\r\n\r\n\r\nشئم :\r\n* ( فَأَصْحابُ الْمَيْمَنَةِ ما أَصْحابُ الْمَيْمَنَةِ . وَأَصْحابُ الْمَشْئَمَةِ ما أَصْحابُ الْمَشْئَمَةِ ) * واقعة : 8 - 9 .\r\nشؤم و مشئمة هر دو مصدراند بمعنى نامباركى ( و شقاوت ) چنان كه يمن و ميمنة مصدراند بمعنى مباركى ( و سعادت ) اصحاب مشئمه يعنى ياران شومى و كسانى كه پيوسته با شومى و شقاوت توأماند معنى آيه چنين است :\r\nياران بركت و سعادت چه ياران بركت و سعادت و ياران بدبختى چه ياران بدبختى ! ! نظير اين دو آيه است آيهء * ( أُولئِكَ أَصْحابُ الْمَيْمَنَةِ . وَالَّذِينَ كَفَرُوا بِآياتِنا هُمْ أَصْحابُ الْمَشْأَمَةِ ) * بلد : 18 - 19 .\r\nبعضىها آن را اصحاب يمين و اصحاب شمال معنى كرده‌اند ولى اين درست نيست زيرا ميان اين دو معنى فرق بسيار است گرچه مصداقا يكىاند و گرچه اصحاب مشئمه و اصحاب ميمنة را در آيات 38 و 41 واقعة اصحاب يمين و اصحاب شمال خوانده است . ميمنه و مشئمة بجاى * ( فَأَمَّا الَّذِينَ شَقُوا ) * . . . - * ( وَأَمَّا الَّذِينَ سُعِدُوا ) * هود : 106 - 108 . و بجاى * ( فَمِنْهُمْ شَقِيٌّ وَسَعِيدٌ ) * هود : 105 . مىباشند .\r\n\r\n\r\n\r\nشأن :\r\nكار . حال . * ( وَما تَكُونُ فِي شَأْنٍ ) * . . . * ( وَلا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً . . . ) * يونس : 61 .\r\nشأن در آيه بمعنى كار و حال است .\r\n* ( لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيه ) *\r\n","description":"","footnote":"","page_name":" 1 ","page_number":3},
  {"content":"\r\nعبس : 37 .\r\n* ( يَسْئَلُه مَنْ فِي السَّماواتِ وَالأَرْضِ كُلَّ يَوْمٍ هُوَ فِي شَأْنٍ ) * رحمن : 29 . آيه صريح است كه در سموات موجودات زنده و ذى شعور وجود دارد كه مثل مردم زمين از خدا رفع حوائج خويش را ميخواهند خواه بطورى فطرى باشد مثل * ( وَآتاكُمْ مِنْ كُلِّ ما سَأَلْتُمُوه ) * ابراهيم : 34 . و خواه بطور علم و توجه زيرا كه موجودات فقر مطلقاند و پيوسته به خدا محتاجاند * ( أَنْتُمُ الْفُقَراءُ إِلَى الله وَالله هُوَ الْغَنِيُّ الْحَمِيدُ ) * فاطر :\r\n15 .\r\nو نيز روشن مىكند كه خداوند هر روز در يك نحو كارى است و كارهاى او مكرّر نميشود چون خداوند رب العالمين است معناى تربيت آنست كه مربّى هر روز در يك كار بخصوصى باشد مثل بنّاء كه در ساختن عمارت هر روز در عمل بخصوصى است تا تا ساختمان بانجام رسد .\r\n\r\n\r\n\r\nشبه :\r\n( بر وزن علم و فرس ) مثل و نظير . همچنين است شبيه . شبهه آنست كه دو چيز در اثر مماثلت از همديگر تشخيص داده نشوند . * ( وَما قَتَلُوه وَما صَلَبُوه وَلكِنْ شُبِّه لَهُمْ ) * نساء : 157 .\r\nعيسى را نكشتند و بدار نزدند ليكن كار بر آنها مشتبه شد .\r\n\r\nتشابه\r\nبين الاثنين است مثل * ( تَشابَهَتْ قُلُوبُهُمْ ) * بقره : 118 . ايضا متشابه نحو * ( وَالزَّيْتُونَ وَالرُّمَّانَ مُتَشابِهاً وَغَيْرَ مُتَشابِه ) * انعام : 141 . مشتبه نيز بنا بر معناى اصلى بين الاثنين است چنان كه در اقرب آمده * ( وَالزَّيْتُونَ وَالرُّمَّانَ مُشْتَبِهاً وَغَيْرَ مُتَشابِه ) * انعام : 99 .\r\n* ( كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَأُتُوا بِه مُتَشابِهاً ) * بقره : 25 . معنى آيه در « رزق » گذشت .\r\n\r\nمتشابهات قرآن\r\n* ( هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ . . . ) * آل عمران : 7 .\r\nآيات متشابه آنهائى است كه مراد خدا از آنها روشن و قطعى نيست و تميز داده نميشود بعبارت ديگر\r\n","description":"","footnote":"","page_name":" 2 ","page_number":4},
  {"content":"\r\nمحكمات آيات يك بعدىاند كه مراد از آنها معلوم است مثل * ( الله خالِقُ كُلِّ شَيْءٍ ) * رعد : 16 . ولى متشابهات آيات چند بعدى و داراى محامل بسياراند كه محتمل است هر يك از آنها مراد باشد در « امم » گذشت كه متشابهات با ارجاع بمحكمات در حكم محكم ميشوند .\r\nمتشابهات در آيه كه وصف مقدارى از آيات است غير از متشابهى است كه در آيهء * ( الله نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ . . . ) * زمر : 23 .\r\nواقع شده كه آن وصف عموم قرآن و مراد از آن تشابه آيات است از حيث خوبى نظم و محكمى اسلوب و بيان حقائق و غيره ولى مراد از آن در * ( « وَأُخَرُ مُتَشابِهاتٌ » ) * با مقابله بمحكمات آياتى است كه مراد از آنها به مجرد ديدن و شنيدن روشن نميشود بلكه داراى چند بعد است و به چند معنى احتمال دارد . [ در اينجا لازم است دو مطلب بررسى شود : 
  ] 1 - چرا محكمات ام الكتابند ؟\r\n2 - علت وجود متشابه چيست ؟\r\n1 - علت اينكه محكمات ام الكتابند ظاهرا آنست كه محكمات متضمّن بيان اصول مسلَّمهء دين و پايه هاى آنند مثل * ( الله لا إِله إِلَّا هُوَ الْحَيُّ الْقَيُّومُ ) * . . . * ( الله خالِقُ كُلِّ شَيْءٍ ) * - . . . * ( أَلا لَه الْخَلْقُ وَالأَمْرُ ) * - . . . * ( بِيَدِه مَلَكُوتُ كُلِّ شَيْءٍ ) * - . . . * ( كُلٌّ إِلَيْنا راجِعُونَ ) * - . . . * ( مالِكِ يَوْمِ الدِّينِ ) * - . . . * ( لَوْ كانَ فِيهِما آلِهَةٌ إِلَّا الله لَفَسَدَتا ) * - . . . * ( أَنَّ السَّاعَةَ آتِيَةٌ لا رَيْبَ فِيها - وَأَنَّ الله يَبْعَثُ مَنْ فِي الْقُبُورِ ) * - . . . * ( يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ ) * - . . . * ( إِنَّ الإِنْسانَ لَفِي خُسْرٍ إِلَّا الَّذِينَ آمَنُوا وَعَمِلُوا الصَّالِحاتِ ) * و صدها آيات ديگر .\r\nاين آيات چنان كه مىبينيم كاملا روشن و بيان پايه هاى ديناند كه دين آنست بدانيم : معبودى جز خدا نيست ، زنده و ابدى و مدير عموم جهان است ربّ العالمين است ، آفريدن و تدبير در دست اوست ، او آفرينندهء همه چيز است ، حكومت همه در دست او و باز گشت همه بسوى اوست ، قيامت\r\n","description":"","footnote":"","page_name":" 3 ","page_number":5},
  {"content":"\r\nحتمى است مرده ها همه زنده خواهند گشت . اگر جز خدا خدايانى بود آسمانها و زمين تباه ميگشتند ، انسان در آخرت هر آنچه كرده خواهد ديد ، همه در زياناند جز اهل ايمان و عمل و . . .\r\nعلى هذا آنچه در « امم » گفته شد كه علت ام الكتاب بودن آنست كه متشابهات با برگشت به آنها به صورت محكم در ميايند ظاهرا از درجهء اعتبار ساقط است گرچه بعضى از متشابهات با ارجاع بمحكمات به صورت محكم در ميايند .\r\n2 - امّا اينكه علَّت وجود متشابهات در قرآن چيست ؟ وجوهى گفته شده از جمله : اگر همهء قرآن محكم بود مردم باخبار آن اكتفا كرده و از نظر و تدبّر بىنياز ميشدند و فضل علما نسبت به ديگران روشن نميشد و به ثواب تدبّر و اتعاب نفس در استنباط معانى نائل نميشدند .\r\nبقول ديگر : معارف قرآنى بر دو قسم است يكى معارف عاليه كه از حكم مادّه و افهام عادى خارجاند و شخص پس از شنيدن آنها بين حكم مادى و غير مادى مردّد مىشود مثلا در آيهء * ( إِنَّ رَبَّكَ لَبِالْمِرْصادِ ) * فجر :\r\n14 . و * ( وَجاءَ رَبُّكَ وَالْمَلَكُ ) * فجر :\r\n22 . به نظر ميايد كه احكام ماده و جسم در نظر است يعنى خداوند مانند شخص عادى در كمين است يا ميايد .\r\nديگرى معارف اجتماعى و احكام فرعىاند و چون اين معارف داراى ناسخ و منسوخ است و از طرف ديگر قرآن بتدريج نازل شده اين باعث ظهور متشابه در قرآن است .\r\nنگارنده گويد : قول اول راجع است باينكه خداوند براى ايجاد روحيهء تدبّر مقدارى از آيات را متشابه فرستاده و مرجع قول دوم به اين است كه وجود متشابهات در قرآن طبيعى و لابد منه مىباشد .\r\nدر اينجا وجه ديگرى هست كه از نظر نگارنده بسيار ارزنده است و آن اينكه وجود متشابهات سبب زنده ماندن و هميشه تازه بودن قرآن است\r\n","description":"","footnote":"","page_name":" 4 ","page_number":6},
  {"content":"\r\nو اگر متشابهات نبود قرآن پيوسته تازه بودن خود را از دست ميداد .\r\nمثلا اگر شخصى داستان جنگ چالدران را كه ميان قواء شاه اسمعيل صفوى و سلطان سليم عثمانى اتفاق افتاد بخواند ، دفعهء اول كاملا شيرين و دلچسب خواهد بود ، دفعهء دوّم كمتر از اول و در دفعهء سوّم ديگر احتياج به خواندن نخواهد داشت و خواهد كه كتاب آن را بفروشد .\r\nزيرا با دو دفعه مراجعه همهء مطالب بر وى روشن شده و جاى ابهامى باقى نخواهد ماند .\r\nقرآن كريم نيز اگر همه اش محكم و واضح الدلاله بود موقعيت خود را از دست ميداد ، اينكه قرآن با اين همه تفاسير و مباحث در هر عصر احتياج بتفسير خاص دارد و آيات آن پيوسته معركة الاراء و مورد بحث و تبادل نظر است در اثر وجود متشابهات است اين آيات چند بعدى و حتى پنج بعدى و ده بعدى است كه قرآن را زنده نگه داشته و پيوسته مطرح انظار نموده است .\r\nعلى هذا اگر همهء قرآن محكمات بود آنوقت اين كلام آسمانى موقعيت كنونى خود را نداشت و مطرح انظار صاحب نظران نبود از طرف ديگر اگر همه اش متشابهات بود مورد خرده - گيرى واقع ميگرديد كه چرا همه اش چند پهلو و چند بعدى است ولى وجود محكمات در بيان اصول مسلَّمهء دين و وجود متشابهات در پشتوانه بودن بتازگى ابدى قرآن ، هر دو مكمّل همديگراند و اين كتاب مبين با اين دو بال عظيم بپرواز آمده و روى اين دو ركن اساسى قرار گرفته است و هر يك بدون آنديگرى ناقص خواهد بود .\r\nبهتر است آيه را بار ديگر از نظر بگذرانيم :\r\n* ( هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه وَما يَعْلَمُ تَأْوِيلَه إِلَّا الله ) *\r\n","description":"","footnote":"","page_name":" 5 ","page_number":7},
  {"content":"\r\n* ( وَالرَّاسِخُونَ فِي الْعِلْمِ يَقُولُونَ آمَنَّا بِه كُلٌّ مِنْ عِنْدِ رَبِّنا وَما يَذَّكَّرُ إِلَّا أُولُوا الأَلْبابِ ) * .\r\nاين آيه موقعيّت هر دو از محكمات و متشابهات را روشن مىكند و اين دو قسمت تشكيل دهندهء كتابند ، آنان كه روى اغراض فاسد و فتنه جوئى بمتشابهات ميچسبند مورد ملامت و ذم قرار گرفته‌اند ولى راسخون در علم هماناند كه با هميّت هر دو قسمت اذعان كرده و گويند به قرآن ايمان آورديم همه اش از جانب پروردگار ماست .\r\nاز آيه كاملا روشن مىشود كه بايد موقعيّت هر دو قسمت محفوظ باشد و منحرفان و مريض القلبها نبايد متشابهات را دستاويز اغراض خويش قرار دهند حال آنكه خداوند آنها را براى غرض خاصّى متشابه نازل فرموده است . اين وجه كه ذكر شد از نظر نگارنده چنان كه در ابتداء گفتم بسيار متين و ارزنده است .\r\n* ( الله نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْه جُلُودُ الَّذِينَ يَخْشَوْنَ رَبَّهُمْ ) * زمر : 23 . اين متشابه بودن بر خلاف آيهء قبل شامل تمام قرآن است و مراد از تشابه مشابهت آيات در هدف و مقصود و ميل بعضى ببعضى و توضيح بعضى ببعض ديگر است چنان كه در « ثنى » مشروحا گفته شد .\r\n\r\n\r\n\r\nشتت :\r\nشتّ و شتات و شتيت پراكنده كردن و پراكنده شدن است شتّ و شتيت وصف نيز آمده‌اند بمعنى متفرق . جمع اوّلى اشتات و دوّمى شتّى است مثل مريض و مرضى ( اقرب ) . * ( فَأَخْرَجْنا بِه أَزْواجاً مِنْ نَباتٍ شَتَّى ) * طه : 53 . * ( وَقُلُوبُهُمْ شَتَّى ) * حشر : 14 . يعنى رويانيديم بوسيلهء باران انواع مختلف نبات را - دلهاى آنها مختلف و پراكنده است وحدت كلمه و وحدت عقيده ندارند در آيهء * ( إِنَّ سَعْيَكُمْ لَشَتَّى ) * ليل : 4 .\r\nسعى مطلق و در معنى جمع و بجاى مساعى است لذا خبرش جمع آمده است .\r\n","description":"","footnote":"","page_name":" 6 ","page_number":8},
  {"content":"\r\n* ( يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ ) * زلزله : 6 . آن روز مردم متفرق و مختلف ظاهر ميشوند تا كارهاى خويش را به بينند . ظاهرا مراد از اشتات پراكنده و بىنظم بودن است چنان كه فرموده * ( يَخْرُجُونَ مِنَ الأَجْداثِ كَأَنَّهُمْ جَرادٌ مُنْتَشِرٌ ) * قمر :\r\n7 . و فرموده * ( يَوْمَ يَكُونُ النَّاسُ كَالْفَراشِ الْمَبْثُوثِ ) * قارعه : 4 .\r\nشتاء : زمستان * ( إِيلافِهِمْ رِحْلَةَ الشِّتاءِ وَالصَّيْفِ ) * قريش : 2 . معنى آيه در « رحل » گذشت .\r\n\r\n\r\n\r\nشجر :\r\n( بفتح ش ، ج ) درخت ، اهل لغت گفته‌اند هر چه از روئيدنيها تنه دارد شجر است و آنچه تنه ندارد نجم و عشب و حشيش است * ( وَالنَّجْمُ وَالشَّجَرُ يَسْجُدانِ ) * رحمن : 6 . يعنى علف و درخت سجده ميكنند .\r\nشجر را مطلق و واحد آن را شجره گفته‌اند مثل ثمر و ثمره ، تمر و تمره نحو * ( وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ) * بقره : 35 . ولى در بعضى آيات شجره مطلق نيز آمده است نحو * ( وَشَجَرَةً تَخْرُجُ مِنْ طُورِ سَيْناءَ تَنْبُتُ بِالدُّهْنِ ) * مؤمنون : 20 . * ( وَلَوْ أَنَّ ما فِي الأَرْضِ مِنْ شَجَرَةٍ أَقْلامٌ ) * لقمان :\r\n27 . * ( يُوقَدُ مِنْ شَجَرَةٍ مُبارَكَةٍ زَيْتُونَةٍ ) * نور : 35 . اما احتمال دارد در اين آيات كل فرد فرد مراد باشد .\r\n* ( فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ . . . ) * نساء :\r\n65 . مراد از شجر مشاجره و تنازع است منازعه را از آن تشاجر گويند كه سخن دو خصم يا خصوم مثل برگ و شاخهء درخت بهم مختلط ميشوند ( مجمع ) يعنى : پس نه بخدايت قسم اهل ايمان نميشوند تا تو را در اختلاف خويش حاكم كنند .\r\nدر نهج البلاغه خطبهء 106 آمده « و تشاجرت النّاس بالقلوب » .\r\n* ( الَّذِي جَعَلَ لَكُمْ مِنَ الشَّجَرِ الأَخْضَرِ ناراً ) * يس : 80 . معنى آيه در « خضر » ديده شود .\r\n* ( وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ) * بقره : 35 . مراد از شجره همان درختى است كه آدم و زنش از\r\n","description":"","footnote":"","page_name":" 7 ","page_number":9},
  {"content":"\r\nخوردن آن نهى شدند . دربارهء آن اختلاف است : سنبل ، تاك ، درخت انجير ، درخت كافور گفته‌اند در تورات درخت معرفت است ولى اين افسانه است خدا از علم و معرفت نهى نميكند حال آنكه فرموده * ( وَعَلَّمَ آدَمَ الأَسْماءَ كُلَّها ) * .\r\nقرآن مجيد روشن نميكند كه آن چه درختى بود ولى تأثير آن را نقل مىكند : و آن جملهء * ( « فَتَكُونا مِنَ الظَّالِمِينَ » ) * است كه در صورت خوردن به زحمت ميافتادند چنان كه خود گفتند * ( رَبَّنا ظَلَمْنا أَنْفُسَنا ) * اعراف : 23 . و نيز آيهء * ( فَلَمَّا ذاقَا الشَّجَرَةَ بَدَتْ لَهُما سَوْآتُهُما ) * اعراف : 22 . روشن مىكند كه در اثر خوردن از آن وضعشان تغيير كرد و عورتين آنها بر خودشان آشكار گرديد . البته در اثر ريختن لباسهايشان چنان كه فرموده * ( يَنْزِعُ عَنْهُما لِباسَهُما لِيُرِيَهُما سَوْآتِهِما ) * اعراف 26 .\r\n* ( وَما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَالشَّجَرَةَ الْمَلْعُونَةَ فِي الْقُرْآنِ ) * اسراء : 60 . در « رأى » مفصلا گفته شد كه مراد از شجرهء ملعونه بنى اميه است .\r\n\r\n\r\n\r\nشحّ :\r\nبخل . حرص . ( قاموس - اقرب ) جوهرى و راغب و طبرسى ذيل آيهء 19 احزاب آن را بخل توأم با حرص گفته‌اند ولى ذيل آيهء 128 نساء حرص مفرط .\r\n* ( وَالصُّلْحُ خَيْرٌ وَأُحْضِرَتِ الأَنْفُسُ الشُّحَّ وَإِنْ تُحْسِنُوا وَتَتَّقُوا فَإِنَّ الله كانَ بِما تَعْمَلُونَ خَبِيراً ) * نساء : 128 .\r\nصدر آيه دربارهء مصالحه زن و مرد است كه زن براى استمالت مرد از بعضى حق خود ميگذرد يعنى : سازش بهتر است و نفوس ببخل آماده شده‌اند ( بخل در نهاد نفس آدمى است ) و هر كس در گذشتن از حق خود بخيل است ولى با اين حال سازش بهتر است .\r\n* ( وَمَنْ يُوقَ شُحَّ نَفْسِه فَأُولئِكَ هُمُ الْمُفْلِحُونَ ) * حشر : 9 - تغابن 16 . هر كه از بخل نفس خود باز داشته شود ( محفوظ ماند ) آنهااند رستگاران .\r\n\r\n\r\n\r\nشحيح :\r\nبخيل و حريص جمع آن\r\n","description":"","footnote":"","page_name":" 8 ","page_number":10},
  {"content":"\r\nدر قرآن أشحّة است * ( وَلا يَأْتُونَ الْبَأْسَ إِلَّا قَلِيلًا . أَشِحَّةً عَلَيْكُمْ ) * . . . * ( فَإِذا ذَهَبَ الْخَوْفُ سَلَقُوكُمْ بِأَلْسِنَةٍ حِدادٍ أَشِحَّةً عَلَى الْخَيْرِ . . . ) * احزاب : 18 و 19 .\r\nأشحّة را در هر دو آيه بخيلان گفته‌اند يعنى بخيلاند در يارى شما و بخيلاند بر غنيمتى كه بشما رسيده ولى به نظر ميايد كه دومى بمعنى حريصان باشد كه با خشونت سخن گفتن براى آن بود كه به آنها هم از غنيمت برسد معنى آيه چنين مىشود : جز اندكى بجنگ نيايند و در يارى شما بخيلاند . . . و چون ترس رفت با زبانهاى تيز بر شما بتازند در حالى كه بغنيمت حريصاند .\r\n\r\n\r\n\r\nشحم :\r\nپيه . * ( وَمِنَ الْبَقَرِ وَالْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَإِنَّا لَصادِقُونَ ) * انعام : 146 . آيه صريح است در اينكه پيه گاو و گوسفند بر يهود در اثر تجاوز و عصيانشان حرام گرديده است مگر آن پيه كه بر پشت آن دو بوده يا در روده ها يا به استخوان آميخته بود .\r\nدر تورات سفر لاويان باب هفتم بند 23 ميگويد : خداوند موسى را خطاب كرده گفت : بنى اسرائيل را خطاب كرده بگو : هيچ پيه گاو و گوسفند و بز مخوريد ايضا در باب سوم لاويان راجع بحرمت پيه سخن رفته است . اين تحريم چنان كه گفته شد مجازات عصيان يهود بود و گرنه به حكم آيهء * ( كُلُّ الطَّعامِ كانَ حِلاًّ لِبَنِي إِسْرائِيلَ . . . ) * آل عمران : 93 . همهء طعامها بر بنى اسرائيل حلال بوده است رجوع شود به « ظفر » .\r\n\r\n\r\n\r\nشحن :\r\nپر كردن . « شحن السفينة شحنا : ملأها » مشحون : پر شده .\r\nشحناء عداوتى است كه نفس از آن پر شده . « اشحن للبكاء » نفسش از گريه پر شد ( راغب ) * ( فَأَنْجَيْناه وَمَنْ مَعَه فِي الْفُلْكِ الْمَشْحُونِ ) * شعراء : 119 .\r\nنوح و كسانى را كه با او بودند در كشتى پر شده نجات داديم .\r\n* ( وَآيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ ) * يس : 41 . راجع\r\n","description":"","footnote":"","page_name":" 9 ","page_number":11},
  {"content":"\r\nبه اين آيه در « ذرء » سخن گفتيم بقولى .\r\nمراد از فلك مشحون كشتى نوح است بقولى مراد مطلق كشتى است . قول اول بعيد است .\r\nناگفته نماند در آيات قبل آمده * ( وَآيَةٌ لَهُمُ الأَرْضُ الْمَيْتَةُ ) * . . . * ( وَآيَةٌ لَهُمُ اللَّيْلُ نَسْلَخُ مِنْه النَّهارَ ) * . . . * ( وَآيَةٌ لَهُمْ أَنَّا حَمَلْنا ذُرِّيَّتَهُمْ . . . ) * اگر مراد از « آيه » در اين آيات علائم ربوبيت و توحيد باشد آنوقت مراد از فلك مشحون مطلق كشتى است و كاملا قابل فهم است و اگر غرض آيات معاد باشد تطبيق آن تا حدّى مشكل است ولى ظاهر آيات نشان ميدهد كه علائم ربوبيت و تدبير مراد است .\r\nمشحون سه بار در قرآن آمده است : شعراء : 119 - يس : 41 - صافات : 140 . اولى دربارهء كشتى نوح ، دومى مطلق كشتى ، سومى كشتى يونس است .\r\n\r\n\r\n\r\nشخص :\r\nشخوص چشم ، خيره شدن آن است . و آن اين است كه چشم گشاده بماند و برهم نيايد * ( إِنَّما يُؤَخِّرُهُمْ لِيَوْمٍ تَشْخَصُ فِيه الأَبْصارُ ) * ابراهيم : 42 . آنها را براى روزيكه چشمها خيره مىشود بتأخير مياندازد و آن كنايه است از هول و شدّت آن روز . * ( وَاقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا ) * انبياء :\r\n97 .\r\nشخوص بمعنى رفتن و اشخاص بمعنى فرستادن نيز آمده است .\r\n\r\n\r\n\r\nشدد :\r\nشدّ بمعنى محكم بستن است « شددت الشىء » يعنى آن را محكم بستم ( راغب ) * ( وَشَدَدْنا مُلْكَه ) * ص :\r\n20 . حكومت او را محكم و قوى كرديم . * ( سَنَشُدُّ عَضُدَكَ بِأَخِيكَ ) * قصص : 35 . بازوى تو را حتما بوسيلهء برادرت قوى و نيرومند ميكنيم .\r\n* ( حَتَّى إِذا أَثْخَنْتُمُوهُمْ فَشُدُّوا الْوَثاقَ ) * محمد : 4 . چون آنها را سنگين كرديد بندها را محكم كنيد . * ( كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ ) * ابراهيم :\r\n18 . مانند خاكستريكه باد در روز طوفانى بر آن سخت وزيده است .\r\nشديد : سخت . محكم . مثل عذاب\r\n","description":"","footnote":"","page_name":" 10 ","page_number":12},
  {"content":"\r\nشديد ، ركن شديد ، بأس شديد ، شديد القوى ( جبرئيل ) ، زلزلهء شديد ، حساب شديد و غيره كه در قرآن مجيد آمده است جمع آن شداد و اشّداء است مثل * ( وَبَنَيْنا فَوْقَكُمْ سَبْعاً شِداداً ) * نباء : 12 .\r\nشايد مراد آنست كه هر يك در خواص و صفات خود محكم و سخت است .\r\nو مثل * ( مُحَمَّدٌ رَسُولُ الله وَالَّذِينَ مَعَه أَشِدَّاءُ عَلَى الْكُفَّارِ ) * فتح : 29 . اشدّ اسم تفضيل است : قويتر . محكمتر ، * ( وَقالُوا مَنْ أَشَدُّ مِنَّا قُوَّةً ) * فصلت :\r\n15 . * ( أَ أَنْتُمْ أَشَدُّ خَلْقاً أَمِ السَّماءُ بَناها ) * نازعات : 27 .\r\nاشُدّ ( بضم ش ) جمع شدّ است مثل اضرّ جمع ضرّ و شدّ بمعنى قوه است و مراد از اشدّ استحكام نيروى جوانى و سنّ است . بعضى آن را جمع شدّه دانسته‌اند مثل نعمة و انعم و بعضى از اهل بصره گفته‌اند : آن مفرد است . ( مجمع ) در جوامع الجامع فرموده : اشدّ حال اجتماع عقل و كمال خلق و نيرو و تميز است آن از الفاظ جمع است كه واحد ندارد در صحاح و اقرب آن را از هيجده سالگى تا سى سالگى گفته است .\r\nبهر حال منظور از بلوغ اشدّ رسيدن بر شد و تعقّل و استحكام جوانى است * ( وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّه ) * اسراء : 34 . در آيهء ديگر بجاى اشدّ كلمهء « رشد » آمده * ( وَابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ . . . ) * نساء : 6 .\r\nدر آيهء اول دفع مال يتيم مشروط است ببلوغ اشدّ و در دوم باحساس رشد ، از اين روشن مىشود كه هر دو بيك معنى است . اين كلمه هفت بار در قرآن مجيد آمده و همه توأم با فعل بلوغ است و حكايت دارند اشدّ مرحله‌اى از عمر آدمى است كه شخص به آن ميرسد .\r\n* ( وَإِنَّه لِحُبِّ الْخَيْرِ لَشَدِيدٌ ) * عاديات : 8 . بعضى شديد را بخيل معنى كرده‌اند يعنى انسان چون مال را دوست ميدارد بخيل است . راغب\r\n","description":"","footnote":"","page_name":" 11 ","page_number":13},
  {"content":"\r\nگويد : شديد ممكن است بمعنى مفعول باشد يعنى انسان بدوستى مال بسته شده است و ممكن است بمعنى فاعل باشد گويا كيسهء خود را براى دوستى مال بسته است .\r\nمخفى نماند بهتر است آن را بمعنى مفعول بگيريم يعنى انسان طبيعتا بدوستى مال بسته شده است مثل * ( زُيِّنَ لِلنَّاسِ حُبُّ الشَّهَواتِ مِنَ النِّساءِ وَالْبَنِينَ وَالْقَناطِيرِ الْمُقَنْطَرَةِ . . . ) * آل عمران :\r\n14 . يعنى « الانسان معقود لحب الخير » .\r\n\r\n\r\n\r\nشرب :\r\n( بر وزن قفل ) نوشيدن .\r\nراغب گويد : آن نوشيدن هر مايع است آب باشد يا غير آن . * ( فَشارِبُونَ شُرْبَ الْهِيمِ ) * واقعة : 55 . مىنوشند مثل نوشيدن شتر عطشان .\r\nشرب ( بر وزن علم ) حصّهء آب * ( هذِه ناقَةٌ لَها شِرْبٌ وَلَكُمْ شِرْبُ يَوْمٍ مَعْلُومٍ ) * شعراء : 155 . * ( وَنَبِّئْهُمْ أَنَّ الْماءَ قِسْمَةٌ بَيْنَهُمْ كُلُّ شِرْبٍ مُحْتَضَرٌ ) * قمر : 28 . آگاهشان كن كه آب ميان مردم و ناقه مقسوم است هر حصّه حاضر شده است يعنى صاحبش از مردم يا ناقه دو آن حاضر مىشود .\r\nشراب : نوشيدنى . * ( يَدْعُونَ فِيها بِفاكِهَةٍ كَثِيرَةٍ وَشَرابٍ ) * ص : 51 .\r\n* ( أَنْزَلَ مِنَ السَّماءِ ماءً لَكُمْ مِنْه شَرابٌ ) * نحل : 10 .\r\nمشرب : مصدر ميمى ، اسم زمان و مكان آيد * ( قَدْ عَلِمَ كُلُّ أُناسٍ مَشْرَبَهُمْ ) * بقره : 60 . آن در آيه اسم مكان و جمع آن مشارب است * ( وَلَهُمْ فِيها مَنافِعُ وَمَشارِبُ أَ فَلا يَشْكُرُونَ ) * يس : 73 .\r\nو آن در آيه جمع مصدر ( مشرب ) بمعنى مفعول است يعنى : براى آنها در چهارپايان منافع و نوشيدنيهاست .\r\n* ( وَأُشْرِبُوا فِي قُلُوبِهِمُ الْعِجْلَ بِكُفْرِهِمْ ) * بقره : 93 . نوشانده شدند گوساله را در قلوبشان به علت كفر ورزيدن يعنى بگوساله پرستى دل بستند و به آن عشق ورزيدند .\r\n\r\n\r\n\r\nشرح :\r\nبسط و وسعت دادن . در اقرب گويد « شرح الشىء : وسعه » * ( فَمَنْ يُرِدِ الله أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً . . . ) * انعام : 125 .\r\n","description":"","footnote":"","page_name":" 12 ","page_number":14},
  {"content":"\r\nيعنى هر كه را خدا خواهد هدايت كند ، سينهء وى را بتسليم شدن وسعت ميدهد و آنكه خواست گمراه نمايد سينه اش را تنگ ، بسيار تنگ مىكند .\r\n* ( قالَ رَبِّ اشْرَحْ لِي صَدْرِي ) * طه : 25 .\r\nسعهء صدر از جملهء الطاف خداوند است كه شخص را قوى ، صبور و توانا مىكند تا در خواسته هاى خود موفق شود خداوند در مقام امتنان به حضرت رسول صلَّى اللَّه عليه و آله فرمايد * ( أَ لَمْ نَشْرَحْ لَكَ صَدْرَكَ ) * شرح : 1 .\r\n* ( وَلكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ الله . . . ) * نحل : 106 .\r\nشرح صدر با كفر آنست كه سينه را وسعت داده و كفر را در آن جاى بدهند .\r\n\r\n\r\n\r\nشرد :\r\nبسر خود رفتن . تشريد :\r\nراندن و طرد كردن « شرد البعير : نفر - شرّده : طرده » * ( فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ ) * انفال : 57 . يعنى اگر كفار پيمان شكن را در جنگگير آوردى بوسيلهء آنها كسانى را كه در پشت سر آنهااند بران شايد متذكر باشند يعنى با آنها طورى سخت رفتار كن تا ديگران از ترس رانده شوند و طمع در پيمان شكنى نكنند . در نهج البلاغه خطبهء 136 فرموده « و اللَّه ليشرّدنّكم فى اطراف الارض » به خدا شما را در اطراف زمين متفرق مىكند . از ابن ابى الحديد نقل شده كه آن اشاره بعبد الملك مروان است . اين كلمه در كلام اللَّه يك دفعه آمده است .\r\n\r\n\r\n\r\nشرذمة :\r\n* ( إِنَّ هؤُلاءِ لَشِرْذِمَةٌ قَلِيلُونَ ) * شعراء : 54 . شرذمه را جماعت قليله گفته‌اند ولى راغب آن را جماعت منقطع يعنى جماعتى كه دنباله و طرفدار ندارند گفته است معنى آيه چنين مىشود اينها جماعتى بىطرفدار و در عين حال قليلاند در نهج البلاغه خطبهء 48 فرموده « و قد اردت ان اقطع هذه النّطفة الى شرذمة منكم موطنين اطراف دجلة . . . » خواستم از اين آب عبور كرده به طرف جمع قليلى از شما كه در اطراف دجله ساكناند بروم . اين كلمه در قرآن فقط يك بار آمده است .\r\n","description":"","footnote":"","page_name":" 13 ","page_number":15},
  {"content":"\r\n\r\n\r\n\r\nشرّ :\r\nبد و ضرر راغب گفته : شر آنست كه همه از آن اعراض ميكنند چنان كه خير آنست كه همه به آن مايل ميشوند طبرسى فرموده خير نفع خوب و شرّ ضرر قبيح است . * ( وَعَسى أَنْ تُحِبُّوا شَيْئاً وَهُوَ شَرٌّ لَكُمْ ) * بقره : 216 . در آيات گاهى معنى ضرر مناسب است مثل آيهء فوق و گاهى معناى قبيح و بد نحو * ( أَنْتُمْ شَرٌّ مَكاناً . . . ) * يوسف : 77 .\r\nدر اقرب الموارد گويد : شرّ اسمى است جامع تمام رذائل و خطايا و در « فلان شرّ النّاس » اسم تفضيل است همزهء آن در اثر كثرت استعمال حذف شده چنان كه در « فلان خير النّاس » .\r\nعلى هذا شرّ در آيهء * ( أُولئِكَ هُمْ شَرُّ الْبَرِيَّةِ ) * بيّنه : 6 . و نظير آن اسم تفضيل است و ايضا در آيهء * ( قُلْ هَلْ أُنَبِّئُكُمْ بِشَرٍّ مِنْ ذلِكَ ) * مائده : 60 . و نظائر آن بايد بقرينهء « من » تفضيليه اسم تفضيل باشد .\r\nشرير : مضرّ ، مفسد ، ظالم . جمع آن اشرار است * ( وَقالُوا ما لَنا لا نَرى رِجالًا كُنَّا نَعُدُّهُمْ مِنَ الأَشْرارِ ) * ص : 62 .\r\nشرار النار ( بكسر ش ) شراره و جرقه آتش است كه از آن جستن ميكنند راغب گويد : علت اين تسميه اعتقاد شرّ در اخگر است . شرر ( بر وزن ضرر ) مطلق شراره واحد آن شرره است * ( إِنَّها تَرْمِي بِشَرَرٍ كَالْقَصْرِ ) * مرسلات : 32 . آتش شراره هائى ببزرگى كاخ يا درخت بزرگ ميافكند .\r\nشرار جمع شرير نيز آمده است . تفصيل سخن در « حسن » ديده شود .\r\n\r\n\r\n\r\nشرط :\r\n( بفتح ش ، ر ) علامت . جمع آن اشراط است چنان كه در مجمع و اقرب و قاموس و صحاح آمده است .\r\nاما شرط ( بر وزن فلس ) جمع آن شروط و شرايط است . * ( فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها ) * محمد : 18 . آيا جز بساعت منتظراند كه ناگهان آيد و حقا كه علائم آن آمده است .\r\nاهل تفسير ساعت را قيامت دانسته و علائم آمدن آن را بعثت حضرت رسول صلَّى اللَّه عليه و آله ، انشقاق قمر ، آمدن\r\n","description":"","footnote":"","page_name":" 14 ","page_number":16},
  {"content":"\r\nدخان كه در آيهء * ( فَارْتَقِبْ يَوْمَ تَأْتِي السَّماءُ بِدُخانٍ مُبِينٍ ) * دخان : 10 .\r\nآمده ، و نزول آخرين كتاب آسمانى گفته‌اند . باحتمال بعضى از بزرگان علامات قيامت خلقت انسان و تقسيم او به نيكان و بدان و آمدن مرگ برايشان است .\r\nنگارنده احتمال قوى مىدهم كه مراد از ساعت مرگ است نه قيامت و كلمهء « بغتة » نيز حاكى از آنست . و در آيات بعدى كه دنبالهء همين آيه است آمده * ( فَكَيْفَ إِذا تَوَفَّتْهُمُ الْمَلائِكَةُ . . . ) * و علامات مرگ عبارتاند از پيرى ، سفيدى موها تقليل قوا و غيره در بعضى از احاديث كه مطالبى راجع بقيامت و ظهور امام زمان عليه السّلام آمده و شرايطى بيان فرموده‌اند ظاهرا ربطى به اين آيه ندارد . و در « ساعة » گذشت كه آن بمعنى مرگ نيز آمده است .\r\nناگفته نماند شرط ( بر وزن فلس ) چيزى است كه وجود چيزى بر آن بسته است و تحقق شرط علامت تحقق مشروط است از اين لحاظ در شرط ( بر وزن فرس ) نيز معناى اصلى ملحوظ است .\r\n\r\n\r\n\r\nشرع :\r\nراه آشكارا « شرعت له طريقا » يعنى راهى به او نمودم و آشكار كردم . شرع در اصل مصدر است سپس اسم شده به راه آشكار و به آن شرع ( بفتح و كسر اول ) و شريعت گفته شده و بطور استعاره به طريقهء خدائى اطلاق شده است ( راغب ) .\r\nدر مجمع فرموده : شرعه و شريعت هر دو يكى است و آن طريقهء واضحه است و اصل آن بمعنى ظهور مىباشد .\r\n* ( ثُمَّ جَعَلْناكَ عَلى شَرِيعَةٍ مِنَ الأَمْرِ فَاتَّبِعْها وَلا تَتَّبِعْ أَهْواءَ الَّذِينَ لا يَعْلَمُونَ ) * جاثية :\r\n18 . سپس تو را در راه آشكارى از امر دين قرار داديم از آن پيروى كن و از هواهاى نادانان پيروى نكن .\r\n* ( شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ وَمُوسى وَعِيسى أَنْ أَقِيمُوا الدِّينَ وَلا تَتَفَرَّقُوا فِيه ) * شورى : 13 .\r\nيعنى براى شما از دين آنچه بنوح\r\n","description":"","footnote":"","page_name":" 15 ","page_number":17},
  {"content":"\r\nتوصيه كرده آشكار و روشن كرده است و آنچه را كه به تو وحى كرده‌ايم و آنچه را كه بابراهيم و موسى و عيسى وصيت كرده‌ايم . دين را با حفظ و عمل به پا داريد و در آن فرقه فرقه نشويد .\r\nظاهر سياق آنست كه * ( « لَكُمْ » ) * خطاب است به حضرت رسول صلَّى اللَّه عليه و آله و امّتش و چون * ( « أَوْحَيْنا إِلَيْكَ » ) * با شرع نوح مقابل آمده ظاهر مراد از آن مختصات اسلام است . و نيز ظاهر مىشود كه أولو العزم اين پنج نفراند و شريعت اسلام جامع تمام شريعتهاست و تمام شريعتها شريعت اين پنج نفر است . و لازم اين سخن آنست كه پيش از حضرت نوح شريعتى كه شامل قوانين اجتماعى و رافع اختلافات اجتماع بوده باشد وجود نداشته است ( الميزان باختصار ) .\r\n* ( إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَيَوْمَ لا يَسْبِتُونَ لا تَأْتِيهِمْ . . . ) * اعراف : 163 . شرع لازم و متعدى هر دو آمده است و شارع بمعنى شريعت گذار و قانونگذار و همچنين بمعنى آشكار است . شرّع در آيه جمع شارع و بمعنى آشكار مىباشد يعنى : در روز سبت ماهيان آنها آشكار ميامدند و روى آب ظاهر ميشدند و در غير سبت آشكار نميشدند .\r\n* ( وَأَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه مِنَ الْكِتابِ وَمُهَيْمِناً عَلَيْه فَاحْكُمْ بَيْنَهُمْ بِما أَنْزَلَ الله وَلا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَمِنْهاجاً وَلَوْ شاءَ الله لَجَعَلَكُمْ أُمَّةً واحِدَةً وَلكِنْ لِيَبْلُوَكُمْ فِي ما آتاكُمْ . . . ) * مائده : 48 .\r\nدر سابق گفتيم كه شرعه و شريعت هر دو يكى است . نهج البلاغه و منهاج نيز بمعنى طريق واضح است ( راغب اقرب ) على هذا فرقى بين شريعت و منهاج از لحاظ مصداق به نظر نميايد و ظاهرا منهاج قيد توضيحى شرعه است . از آيهء شريفه استفاده مىشود اوّلا شريعتهاى انبياء با هم فرق داشته‌اند * ( لِكُلٍّ جَعَلْنا مِنْكُمْ شِرْعَةً وَمِنْهاجاً ) * . ثانيا علت اختلاف امتحان\r\n","description":"","footnote":"","page_name":" 16 ","page_number":18},
  {"content":"\r\nمردم است و چون امتحان لازم است نسبت باستعداد باشد لذا با ملاحظهء استعداد و ترقى و تكامل بشريّت براى هر دو ره امتحانى و شريعتى آمده است . و خلاصه شريعتها امتحان است و امتحان هر دوره نسبت بنحوهء قابليّت آن دوره است و اين موجب تفاوت شريعتهاست . شرايع در اصول متحدند و در فروعات با هم فرق دارند .\r\n\r\n\r\nفرق ميان شريعت ، دين و ملت\r\nمراجعه به قرآن نشان ميدهد كه شريعت از دين اخصّ است . مثلا اگر آيهء * ( إِنَّ الدِّينَ عِنْدَ الله الإِسْلامُ . . . ) * آل عمران : 19 . و آيهء * ( وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه . . . ) * آل عمران : 85 . را مقايسه كنيم با آيهء * ( لِكُلٍّ جَعَلْنا مِنْكُمْ شِرْعَةً وَمِنْهاجاً ) * مائده : 48 . و آيهء * ( ثُمَّ جَعَلْناكَ عَلى شَرِيعَةٍ مِنَ الأَمْرِ ) * جاثية : 18 . اعم بودن دين روشن خواهد شد كه دين شامل شريعتهاى تمام انبيا است ولى شريعت ها نسبت بپيامبران جداگانه است .\r\nو از آيهء * ( شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ . . . ) * شورى :\r\n13 . بدست ميايد كه دين شامل اديان همهء انبيا است و اسلام بوسيلهء * ( « أَوْحَيْنا إِلَيْكَ » ) * شريعت خاصى گرديده است . و در عين حال شامل همهء آنهاست .\r\nولى ملت كه بمعنى راه و روش و طريقه است با دين مرادف مىباشد ملت از املال و املاء است دين را ملت گفته‌اند زيرا كه از طرف خدا املاء شده است چنان كه از مفردات راغب استفاده مىشود در دو آيهء زير بدين صريحا ملت اطلاق شده است * ( قُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ . . . ) * انعام :\r\n161 . * ( وَما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ . . . ) * حج : 78 .\r\nفرق ملت با دين چنان كه گفته‌اند آنست كه دين به خدا و پيامبر و فرد اضافه مىشود گوئيم : دين خدا ، دين محمد صلَّى اللَّه عليه و آله ، دين زيد و عمرو ولى ملت فقط بپيامبر اضافه مىشود گويند\r\n","description":"","footnote":"","page_name":" 17 ","page_number":19},
  {"content":"\r\nملت ابراهيم ، ملت موسى ، ملت محمد صلَّى اللَّه عليه و آله و عليهم ولى گفته نميشود ملَّت خدا يا ملَّت زيد . پس فرق ميان دين و ملَّت اعتبارى است دين در اصل بمعنى طاعت و جزا است .\r\nراه و طريقهء پيامبر را دين گويند كه در آن طاعت و جزا هست . و ملت گويند كه از طرف خداوند املاء شده است .\r\n\r\n\r\nشرق :\r\n( بفتح ش ، ر ) و شروق .\r\nطلوع آفتاب . اشراق : روشن شدن ( مجمع - مفردات ) * ( وَأَشْرَقَتِ الأَرْضُ بِنُورِ رَبِّها ) * زمر : 69 . زمين بنور پروردگارش روشن شد .\r\nمشرق : اسم مكان است يعنى محل طلوع . * ( فَإِنَّ الله يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ ) * بقره : 258 . شرقىّ چيزى كه منسوب بشرق است ( ناحيهء شرقى - طرف شرقى ) * ( شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَلا غَرْبِيَّةٍ ) * نور : 35 . درخت ميوه اگر در وسط باغ باشد پيوسته آفتاب گير بوده ميوه اش كاملا ميرسد بر خلاف آنكه در شرق و غرب باغ بوده باشد گويند مراد از آيه چنين درختى است . * ( إِذِ انْتَبَذَتْ مِنْ أَهْلِها مَكاناً شَرْقِيًّا ) * مريم : 16 . ظاهرا منظور ناحيهء شرقى معبد بيت المقدس است يعنى از اهلش در مكان شرقى كناره گرفت .\r\n* ( يُسَبِّحْنَ بِالْعَشِيِّ وَالإِشْراقِ ) * ص : 18 . مراد وقت اشراق شمس است .\r\nمُشرِق بصيغهء فاعل كسى است كه وارد وقت طلوع شود * ( فَأَخَذَتْهُمُ الصَّيْحَةُ مُشْرِقِينَ ) * حجر : 73 . در حالى كه بوقت طلوع آفتاب داخل ميشدند صيحه آنها را گرفت ايضا آيهء 60 .\r\nشعراء .\r\n* ( وَلِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه الله ) * بقره : 115 . يعنى همهء زمين مال و ملك خداست زيرا اگر كرهء زمين را در نظر بگيريم نصف آن مشرق و نصف ديگر مغرب است در وسط فقط يك چيز اعتبارى مىماند و شرق و غرب همهء آن را شامل مىشود .\r\n","description":"","footnote":"","page_name":" 18 ","page_number":20},
  {"content":"\r\nدر آيهء * ( بُعْدَ الْمَشْرِقَيْنِ ) * زخرف : 38 .\r\nبطور تغليب مشرقين آمده و در آيهء * ( وَأَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الأَرْضِ وَمَغارِبَهَا ) * اعراف :\r\n137 . ظاهرا مراد از * ( « الأَرْضِ » ) * ارض فلسطين است .\r\n\r\nمشرق ، مشرقين ، مشارق\r\n* ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ ) * بقره : 177 .\r\n* ( رَبُّ الْمَشْرِقَيْنِ وَرَبُّ الْمَغْرِبَيْنِ ) * رحمن 17 . * ( فَلا أُقْسِمُ بِرَبِّ الْمَشارِقِ وَالْمَغارِبِ ) * معارج : 40 .\r\nدر توجيه مفرد و تثنيه و جمع آمدن مشرق و مغرب گفته‌اند . مراد از مفرد مشرق و مغرب معروف است ، غرض از مشرقين و مغربين ، مشرق و مغرب زمستان و تابستان است ، منظور از مشارق و مغارب مشرق و مغرب روزهاى سال است كه آفتاب هر روز از يكى طلوع و در يكى غروب مىكند .\r\nناگفته نماند : مشرق و مغرب معلوم است ولى مراد از مشرقين و مغربين شايد مشرق و مغرب آفتاب و ماه باشد . آقاى محمد امين سلدوزى رفيق دانشمندم احتمال داده‌اند كه مشرق و مغرب جنّ و انس است كه سورهء رحمن دربارهء آن دو است و پيوسته هر دو را مخاطب قرار ميدهد .\r\nامّا مشارق و مغارب : هر جاى زمين مشرق و مغرب است زيرا زمين در اثر حركت وضعى . شب و روز پيوسته در اطراف آن ميگردد مثلا ممالك ژاپون ، كره ، چين ، كشمير ، افغانستان ، ايران ، عراق ، عربستان ، سودان ، اگر از ژاپون حساب شود هر يك در غرب ديگرى و اگر از سودان حساب شود هر يك در مشرق ديگرى قرار گرفته‌اند . پس هر يك نسبت بما قبل مغرب و نسبت بما بعد مشرقاند . بدين ترتيب تمام سطح زمين هم مشرق و هم مغرباند ، مراد از مشارق و مغارب بايد اينها باشند .\r\nميتوان آن را مشارق و مغارب فصول دانست و مىشود گفت : منظور مشارق و مغارب تمام ستارگان است .\r\n","description":"","footnote":"","page_name":" 19 ","page_number":21},
  {"content":"\r\nدر صافى ذيل * ( « رَبُّ الْمَشْرِقَيْنِ . . . » ) * از احتجاج نقل شده كه از امير - المؤمنين عليه السّلام از اين آيه سؤال شد فرمود : مشرق زمستان عليحده و مشرق تابستان عليحده است آيا اين را از قرب و بعد آفتاب نميدانى ؟ و فرمود امّا قول خداوند * ( « بِرَبِّ الْمَشارِقِ وَالْمَغارِبِ » ) * براى آفتاب سيصد و شصت برجى است كه هر روز از يكى طلوع و در ديگرى غروب مىكند . . . » صحت حديث معلوم نيست و در آن تغيير تدريجى محل طلوع و غروب آفتاب در نظر است .\r\n\r\n\r\n\r\nشرك :\r\n( بفتح - ش ) و شركت و مشاركت بمعنى شريك شدن است .\r\nاشراك : شريك كردن * ( اشْدُدْ بِه أَزْرِي . ) *\r\n* ( وَأَشْرِكْه فِي أَمْرِي ) * طه : 31 و 32 . شريك :\r\nكسى كه در كارى يا در چيزى با ديگرى سهيم است * ( وَلَمْ يَكُنْ لَه شَرِيكٌ فِي الْمُلْكِ ) * فرقان : 2 . در حكومت و تدبير عالم شريكى نداشته است . مراد از آن شريك مستقل است و گرنه خدا براى تدبير عالم واسطه هائى از فرشته و غير آن آفريده است .\r\nشرك ( بكسر شين ) اسم است يعنى عمل شرك چنان كه در صحاح و قاموس و اقرب آمده است و نيز بمعنى شريك و نصيب آمده و آن را در آيهء * ( أَمْ لَهُمْ شِرْكٌ فِي السَّماواتِ . . . ) * فاطر : 40 - احقاف : 4 . نصيب و بهره گفته‌اند .\r\n* ( يا بُنَيَّ لا تُشْرِكْ بِالله إِنَّ الشِّرْكَ لَظُلْمٌ عَظِيمٌ ) * لقمان : 13 . يعنى شرك ظلم بزرگى است .\r\nمشرك كسى است كه براى خدا شريك قرار بدهد چنين شخصى قابل آمرزش نيست مگر آنكه در دنيا توبه كند * ( إِنَّ الله لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ ) * نساء : 48 و 116 . در اينجا لازم است چند مطلب بررسى شود :\r\n\r\nاقسام شرك\r\nشرك اقسامى دارد .\r\n1 - شرك در خلقت ، مثل عقيده ايرانيان قديم كه خيرات را از يزدان و شرور را از اهريمن ميدانستند و ميگفتند : يزدان اهريمن را آفريد سپس\r\n","description":"","footnote":"","page_name":" 20 ","page_number":22},
  {"content":"\r\nاهريمن بالاستقلال شرور را آفريد .\r\nشايد مراد از آيهء * ( وَجَعَلُوا لِلَّه شُرَكاءَ الْجِنَّ ) * انعام : 100 . همين عقيده باشد و آيهء * ( وَما كانَ مَعَه مِنْ إِله إِذاً لَذَهَبَ كُلُّ إِله بِما خَلَقَ ) * مؤمنون : 91 . نيز به آن اشاره دارد كه در نفى معبود و خالقى جز خدا صريح است .\r\n2 - شرك در تدبير عالم : مثل عقيدهء ارباب انواع كه اعتقاد بخداى دريا ، خداى صحرا ، خداى جنگ ، خداى عشق ، خداى غضب ، و غيره داشتند و براى هر يك مجسمه‌اى به خيال خويش درست كرده بودند و مثل عقيدهء ستاره پرستان ، آفتاب پرستان ، و عقيدهء تثليث در هند و روم و چين و مصر . . . و عقيدهء پرستندگان ستارهء شعراى يمانى . . . مشركان اينها را مدبّر عالم يا دخيل در تدبير عالم ميدانسته‌اند . در سورهء شعراء هست كه چون موسى خدا را ربّ العالمين خواند فرعون گفت : او ديوانه است ( آيهء 27 ) كه فرعون خدا را پرورش دهندهء تمام عالم نميدانست .\r\n3 - شرك در عبادت : و آن اينكه خدا را عبادت نميكردند ، بلكه بتها ، ارباب انواع ، آفتاب ، ماه ، دريا ، رعد ، برق ، حتى اشخاصى مثل نمرود و فرعون و . . . را پرستش ميكردند .\r\nقرآن مجيد كه كتاب توحيد خالص است در ردّ اين خرافات سخت پافشارى مىكند راجع بشرك اول ميگويد جز خدا خالقى نيست و او خالق و آفرينندهء تمام اشياء است * ( وَخَلَقَ كُلَّ شَيْءٍ وَهُوَ بِكُلِّ شَيْءٍ عَلِيمٌ ) * انعام : 101 . * ( لا إِله إِلَّا هُوَ خالِقُ كُلِّ شَيْءٍ ) * انعام : 102 . * ( قُلِ الله خالِقُ كُلِّ شَيْءٍ وَهُوَ الْواحِدُ الْقَهَّارُ ) * رعد :\r\n16 . * ( قالَ رَبُّنَا الَّذِي أَعْطى كُلَّ شَيْءٍ خَلْقَه ثُمَّ هَدى ) * طه : 50 . * ( الَّذِي أَحْسَنَ كُلَّ شَيْءٍ خَلَقَه وَبَدَأَ خَلْقَ الإِنْسانِ مِنْ طِينٍ ) * سجده : 7 . و آيات ديگر كه شاهداند ، خلقت همه چيز در دست خداست و راجع بواسطه سخن خواهيم گفت .\r\nدر رد شرك دوم اصرار دارد كه جز خدا ربّى ، مدبرى ، مديرى\r\n","description":"","footnote":"","page_name":" 21 ","page_number":23},
  {"content":"\r\nبالاستقلال وجود ندارد مگر آنكه خدا آن را اختيارى بدهد * ( لا شَرِيكَ لَه وَبِذلِكَ أُمِرْتُ وَأَنَا أَوَّلُ الْمُسْلِمِينَ ) * انعام : 163 . آيه مطلق شريك را نفى مىكند اعم از آنكه در خلقت باشد يا در تدبير يا در عبادت ، * ( لَمْ يَتَّخِذْ وَلَداً وَلَمْ يَكُنْ لَه شَرِيكٌ فِي الْمُلْكِ ) * اسراء : 111 . فرقان : 2 . * ( وَجَعَلُوا لِلَّه شُرَكاءَ قُلْ سَمُّوهُمْ . . . ) * رعد : 33 . و نيز در چهل دو مورد آمده * ( رَبِّ الْعالَمِينَ ) * ( المعجم المفهرس ) يعنى پرورش دهندهء تمام موجودات چنان كه در كلمهء « اللَّه » گذشت . * ( فَلِلَّه الْحَمْدُ رَبِّ السَّماواتِ وَرَبِّ الأَرْضِ رَبِّ الْعالَمِينَ ) * جاثية : 36 . * ( أَلا لَه الْخَلْقُ وَالأَمْرُ تَبارَكَ الله رَبُّ الْعالَمِينَ ) * اعراف : 54 . و خلاصه آنكه خالق و اداره كنندهء عالم خداست .\r\nاما در ردّ شرك سوم : بايد ديد مشركان چرا به غير خدا عبادت ميكردند .\r\nمشركان بتهاى خود را ضارّ و نافع ميدانستند و منظورشان از عبادت جلب نفع و دفع ضرر بود و كسانى كه آفتاب و ماه و ستارگان و غيره را پرستش ميكردند همين منظور را داشتند زيرا دفع ضرر و جلب نفع از فطريات بشر است و نيز ميگفتند :\r\nاينها واسطه و شفيعان ما هستند و براى ما در پيش خدا كار سازى ميكنند . قرآن عقيدهء آنها را چنين نقل مىكند * ( وَيَعْبُدُونَ مِنْ دُونِ الله ما لا يَضُرُّهُمْ وَلا يَنْفَعُهُمْ وَيَقُولُونَ هؤُلاءِ شُفَعاؤُنا عِنْدَ الله . . . ) * يونس : 18 .\r\nميگفتند : اينها واسطه هااند و قدرت آن را دارند كه در جلب نفع و دفع ضرر براى ما مؤثر باشند لذا آنها را عبادت ميكردند .\r\nولى قرآن فرمايد : اينها نفع و ضرر ندارند و خدا آنها را شفاعتگر نكرده است .\r\nايضا * ( وَالَّذِينَ اتَّخَذُوا مِنْ دُونِه أَوْلِياءَ ما نَعْبُدُهُمْ إِلَّا لِيُقَرِّبُونا إِلَى الله زُلْفى إِنَّ الله يَحْكُمُ بَيْنَهُمْ فِي ما هُمْ فِيه يَخْتَلِفُونَ ) * زمر : 3 . با در نظر گرفتن اينكه مشركان عقيده بمعاد نداشتند نظرشان از تقرّب بواسطهء بتان جلب\r\n","description":"","footnote":"","page_name":" 22 ","page_number":24},
  {"content":"\r\nنفع و دفع ضرر دنيوى بود . ايضا به حضرت نوح ميگفتند * ( إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ ) * هود : 54 .\r\nيعنى : جز اين نگوئيم كه بعضى از خدايان ما به تو آسيبى رسانده كه چنين سخنان ميگوئى . چنان ميدانستند كه خدايان آنها قدرت آسيب رساندن دارند .\r\nقرآن با تمام كلمه ، معبود بودن ، مؤثر بودن ، واسطه بودن آنها را نفى مىكند * ( أَنَّ الْقُوَّةَ لِلَّه جَمِيعاً ) * بقره : 165 . * ( فَإِنَّ الْعِزَّةَ لِلَّه جَمِيعاً ) * نساء : 139 . * ( إِنَّ الَّذِينَ تَدْعُونَ مِنْ دُونِ الله عِبادٌ أَمْثالُكُمْ ) * اعراف : 194 .\r\nايضا * ( وَالَّذِينَ تَدْعُونَ مِنْ دُونِه لا يَسْتَطِيعُونَ نَصْرَكُمْ وَلا أَنْفُسَهُمْ يَنْصُرُونَ . ) *\r\n* ( وَإِنْ تَدْعُوهُمْ إِلَى الْهُدى لا يَسْمَعُوا وَتَراهُمْ يَنْظُرُونَ إِلَيْكَ وَهُمْ لا يُبْصِرُونَ ) * اعراف : 197 و 198 . ايضا فرموده * ( وَالَّذِينَ يَدْعُونَ مِنْ دُونِ الله لا يَخْلُقُونَ شَيْئاً وَهُمْ يُخْلَقُونَ . أَمْواتٌ غَيْرُ أَحْياءٍ وَما يَشْعُرُونَ أَيَّانَ يُبْعَثُونَ ) * نحل : 20 و 21 .\r\nو صدها آيه نظير اينها كه همه در ردّ معبودهاى باطل آمده‌اند . خلاصهء اين بررسى آنست كه :\r\nخالق تمام موجودات خداست .\r\nمدبّر تمام موجودات خداست . معبود همهء عالم خداست .\r\n\r\n\r\nمحل نزاع\r\nاختلاف پيامبران با مردم اغلب دربارهء معبود بوده نه دربارهء خالق .\r\nبعبارت ديگر مشركان نوعا به خداوند و خالق عالم عقيده داشتند ولى بتها و ارباب را اداره كنندهء عالم ميدانستند و به آنها عبادت ميكردند . پيامبران ميگفتند : خدا هم خالق است و هم ربّ و مدبّر و عبادت هم خاصّ اوست . و بايد او را رب العالمين دانست و به او پرستش كرد بتان تأثيرى در امور عالم ندارند آفتاب و ماه و غيره همه آفريدهء خدا و مخلوق فرمانبراند و معبود نيستند .\r\nقرآن فرمايد * ( وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ وَسَخَّرَ الشَّمْسَ وَالْقَمَرَ لَيَقُولُنَّ الله . . . ) * عنكبوت : 61 .\r\nيعنى اگر از آنها بپرسى كدام كس آسمانها و زمين را آفريده و آفتاب\r\n","description":"","footnote":"","page_name":" 23 ","page_number":25},
  {"content":"\r\nو ماه را رام كرده ؟ حتما حتما ميگويند :\r\nخدا . ايضا آيهء 25 لقمان و 38 زمر و 9 زخرف و ايضا * ( وَلَئِنْ سَأَلْتَهُمْ مَنْ خَلَقَهُمْ لَيَقُولُنَّ الله فَأَنَّى يُؤْفَكُونَ ) * زخرف : 87 . اگر بپرسى كه آنها را آفريده ؟ حتما حتما گويند : خدا . و نيز اينكه ميگفتند * ( شُفَعاؤُنا عِنْدَ الله ) * * ( لِيُقَرِّبُونا إِلَى الله زُلْفى ) * روشن مىكند كه به خدا و خالق عالم عقيده داشته‌اند .\r\nايضا در سوره اعراف آيات 59 - 65 - 73 - 85 - و در سورهء هود آيات :\r\n50 - 61 - 84 . از حضرت نوح ، هود ، صالح و غيره نقل شده كه همه ميگفتند :\r\n* ( يا قَوْمِ اعْبُدُوا الله ما لَكُمْ مِنْ إِله غَيْرُه ) * معلوم مىشود صحبت دربارهء وجود خدا نبوده و به او عقيده داشتند صحبت دربارهء معبود بود كه ميگفتند :\r\nشما را جز خدا معبودى نيست . حتى در جواب هود ميگفتند : * ( أَ جِئْتَنا لِنَعْبُدَ الله وَحْدَه وَنَذَرَ ما كانَ يَعْبُدُ آباؤُنا ) * اعراف : 70 . آيا آمده‌اى تا فقط خدا را عبادت كنيم و از معبود پدران دست بر داريم و نيز روشن است كه حضرت رسول صلَّى اللَّه عليه و آله ميفرمود « قولوا لا إله الا اللَّه تفلحوا » على هذا وجود خدا مفروغ عنه بوده و پيامبران سلام اللَّه عليهم اصرار داشتند كه بايد خدا را همانطور كه خالق است مدير عالم بدانيد و او را پرستش كنيد لذا تبليغات رسولان دربارهء ربوبيّت و الوهيت بوده است گرچه دربارهء وجود خدا نيز بيشتر سخن گفته‌اند مخصوصا در قرآن مجيد .\r\nقرآن دربارهء اينكه تدبير عالم و كارهاى آن همه از خداست كلماتى شيرين و پر معنائى دارد از جمله فرموده * ( وَأَنَّ إِلى رَبِّكَ الْمُنْتَهى . وَأَنَّه هُوَ أَضْحَكَ وَأَبْكى . وَأَنَّه هُوَ أَماتَ وَأَحْيا . وَأَنَّه خَلَقَ الزَّوْجَيْنِ الذَّكَرَ وَالأُنْثى . مِنْ نُطْفَةٍ إِذا تُمْنى . وَأَنَّ عَلَيْه النَّشْأَةَ الأُخْرى . وَأَنَّه هُوَ أَغْنى وَأَقْنى ) * نجم : 42 - 48 . يعنى : سرانجام بسوى اوست ، او ميگرياند ، او ميخنداند ، او مىميراند ، او زنده مىكند ، او نر و ماده آفريده ، خلقت آخرت نيز از اوست و بر عهدهء اوست ، او بىنياز\r\n","description":"","footnote":"","page_name":" 24 ","page_number":26},
  {"content":"\r\nنموده و عطا كرده است .\r\nو از قول حضرت ابراهيم نقل مىكند : خلقت و هدايتم از اوست .\r\nاو غذايم ميدهد ، او سيرابم مىكند ، و چون مريض شدم او شفايم ميدهد .\r\nاو ميميراندم و سپس زنده‌ام مىكند .\r\nشعراء : 78 - 81 . و صدها آيات ديگر كه تدبير كليهء امور عالم را مخصوص خداوند ميكنند . * ( أَلا لَه الْخَلْقُ وَالأَمْرُ ) * اعراف : 54 .\r\n\r\nواسطه و شرك\r\nبايد دانست واسطه غير از شرك است . قرآن واسطه را قبول دارد .\r\nيعنى خداوند با واسطه ها و اسباب كار مىكند . مثلا گياهان را بوسيلهء باران ميروياند ، حيات را بوسيلهء نور خورشيد تدبير مىكند ، بندگان خود را بوسيلهء زمين روزى ميدهد . مردگان را بوسيلهء ملك الموت قبض مىكند ، فرزندان را بوسيلهء پدر و مادر به دنيا مياورد و هكذا . . .\r\nچنان كه نماز ، روزه ، صدقه و اعمال نيك را وسيلهء تقرب قرار داده و بندگان را بوسيلهء پيامبران و امامان عليهم السلام هدايت فرموده است .\r\nاگر اين واسطه ها و اسباب را در كارهاى خود مستقل بدانيم آن شرك است و اگر بگوئيم كه : خدا آنها را آفريده و زير نظر خود قرار داده و با اجازه و فرمان خدا كار ميكنند و از خود استقلالى ندارند بلكه * ( كُلٌّ لَه قانِتُونَ ) * اند در اين صورت مخالف قرآن سخن نگفته‌ايم * ( مَنْ ذَا الَّذِي يَشْفَعُ عِنْدَه إِلَّا بِإِذْنِه يَعْلَمُ ما بَيْنَ أَيْدِيهِمْ وَما خَلْفَهُمْ وَلا يُحِيطُونَ بِشَيْءٍ مِنْ عِلْمِه . . . ) * بقره : 255 . هيچ كس جز بامر و اذن خدا واسطه نيست . خدا بواسطه ها محيط است و آنها به هيچ وجه بعلم خدا احاطه ندارند .\r\nو فرموده * ( ما مِنْ شَفِيعٍ إِلَّا مِنْ بَعْدِ إِذْنِه ) * يونس : 3 . و ايضا * ( قُلْ لِلَّه الشَّفاعَةُ جَمِيعاً لَه مُلْكُ السَّماواتِ وَالأَرْضِ ) * زمر : 44 . در ما قبل اين آيه فرموده * ( أَمِ اتَّخَذُوا مِنْ دُونِ الله شُفَعاءَ قُلْ أَ وَلَوْ كانُوا لا يَمْلِكُونَ شَيْئاً وَلا يَعْقِلُونَ ) * بت پرستان دو انحراف عمده\r\n","description":"","footnote":"","page_name":" 25 ","page_number":27},
  {"content":"\r\nداشتند . يكى اينكه بتها را عبادت ميكردند نه خدا را و خود ميگفتند * ( ما نَعْبُدُهُمْ إِلَّا لِيُقَرِّبُونا إِلَى الله زُلْفى ) * ايضا ميگفتند * ( وَجَدْنا آباءَنا لَها عابِدِينَ ) * انبياء : 53 .\r\nديگر آنكه : بتها را شفعاء و واسطه هاى تقرب و اسباب سود و زيان ميدانستند و ميگفتند * ( « هؤُلاءِ شُفَعاؤُنا عِنْدَ الله » ) * قرآن در ردّ اين دو قول ميفرمايد : اينها معبود نيستند معبود همان خالق و رب العالمين است و نيز خدا آنها را واسطه قرار نداده و هيچ كاره هستند * ( إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ ما أَنْزَلَ الله بِها مِنْ سُلْطانٍ ) * نجم : 23 . نه اينكه خدا اصلا در عالم ، اسباب و واسطه نيافريده است .\r\n\r\nاحترام و شرك\r\nاحترام و شرك دو چيز جداگانه هستند ، محترم داشتن چيزى معبود قرار دادن آن نيست گفتيم : مشركان خدا را عبادت نميكردند و بتها را در تدبير عالم مؤثر ميدانستند . مثلا زيارت قبور پيامبران و امامان و صلحا و پدر و مادر و اينكه كسى صاحب قبر را شفيع آورده و بگويد :\r\nخدايا باحترام صاحب اين قبر حوائج مرا بر آورده كن هيچ يك از اينها مصداق شرك نيست و گرنه رسول خدا صلَّى اللَّه عليه و آله آن را تحريم ميكردند .\r\nما نه به صاحب قبر عبادت ميكنيم و نه او را در كارى از كارهاى عالم مستقل ميدانيم بلكه چون در راه رضاى خدا قدم برداشته و با نفس مبارزه كرده و پيش خدا محترم است او را شفيع قرار ميدهيم . خدا نيز او را شفيع قرار داده بعبارت ديگر ميگوئيم :\r\nخدايا همانطور كه ما را بوسيلهء اين امام و اين پيامبر هدايت فرموده به حق وى فلان درد ما را دوا كن و تو خود براى آنها حق قرار داده و فرموده‌اى * ( وَكانَ حَقًّا عَلَيْنا نَصْرُ الْمُؤْمِنِينَ ) * روم :\r\n47 . درست است آنها بر تو حقّى ندارند ولى تو اين حق را براى آنها قرار داده‌اى و فرموده‌اى * ( يا أَيُّهَا الَّذِينَ آمَنُوا اتَّقُوا الله وَابْتَغُوا إِلَيْه ) *\r\n","description":"","footnote":"","page_name":" 26 ","page_number":28},
  {"content":"\r\n* ( الْوَسِيلَةَ ) * مائده : 35 .\r\nهمچنين تقبيل اعتاب مقدسه و تبرّك به آنها هيچ يك مصداق شرك نيستند وهّابىها متوجه فرق ميان احترام و شرك نشده از اين كارها نهى ميكنند و بقبور بزرگان اهانت كرده‌اند .\r\nشاهد بارز اين سخن حجر الاسود و كعبه است باتفاق اهل اسلام بوسيدن و دست ماليدن بحجر الاسود جايز و ثواب است و همچنين كعبه . و رسول خدا صلَّى اللَّه عليه و آله حجر الاسود را استلام فرموده و بوسيده است . همچنين است طواف كعبه و غيره حال آنكه حجر - الاسود و كعبه فى نفسه لا يضر و لا ينفعاند اين مطلب را در كتاب سيرى در اسلام فصل شرك مفصلا توضيح داده‌ام . و در « عبد » فرق احترام و عبادت بيشتر روشن خواهد شد .\r\n\r\nمشركان و اهل كتاب\r\nقرآن همواره اهل كتاب را از مشركان جدا كرده . مثل * ( ما يَوَدُّ الَّذِينَ كَفَرُوا مِنْ أَهْلِ الْكِتابِ وَلَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ . . . ) * بقره :\r\n105 ايضا * ( لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ ) * بيّنة : 1 . و نيز آيهء * ( إِنَّ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ فِي نارِ جَهَنَّمَ ) * بينة : 6 . و همچنين آيهء * ( لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَالَّذِينَ أَشْرَكُوا ) * مائده :\r\n82 . درست است كه اهل كتاب عيسى را خدا و پسر خدا و نيز عزير را پسر خدا ميدانستند چنان كه در سورهء مائده آيه 17 و 72 و سورهء توبه آيهء 30 آمده و در « ابن » مفصلا گذشت ولى با وجود اين قرآن آنها را مشركان نخوانده است بعبارت ديگر دربارهء آنها فرموده * ( وَأَنْتُمْ ظالِمُونَ ) * بقره :\r\n51 . و نيز فرموده * ( وَأَكْثَرُهُمُ الْفاسِقُونَ ) * آل عمران : 110 . و ايضا آنها را كافر خوانده و فرموده * ( فَلَعْنَةُ الله عَلَى الْكافِرِينَ ) * بقره : 89 . ولى دربارهء آنها نفرموده اولئك هم المشركون .\r\nاهل كتاب در اصطلاح مشركاند و در آيهء * ( اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ الله وَالْمَسِيحَ ابْنَ مَرْيَمَ ) *\r\n","description":"","footnote":"","page_name":" 27 ","page_number":29},
  {"content":"\r\n* ( وَما أُمِرُوا إِلَّا لِيَعْبُدُوا إِلهاً واحِداً لا إِله إِلَّا هُوَ سُبْحانَه عَمَّا يُشْرِكُونَ ) * توبه : 31 . بشرك آنها تصريح شده ولى در آيات گذشته چنان كه ديديم آنها را از مشركين جدا كرده و در احكام اسلامى نيز با مشركان فرق دارند و از آنها جزيه مقبول است نه از مشركان .\r\n\r\nشرك جلى و خفى\r\nشرك جلى يكى از شركهاى سه گانه است كه گذشت . شرك خفى آنست كه غير خدا را نيز در كارها مراعات بكند مثلا بگويد : اگر فلانى نبود عيال من ضايع ميشد ولى اگر بگويد خدا فلانى را در كار من سبب كرد اشكالى ندارد آيه ايكه بر شرك خفى دلالت دارد اين آيه است * ( وَما يُؤْمِنُ أَكْثَرُهُمْ بِالله إِلَّا وَهُمْ مُشْرِكُونَ ) * يوسف :\r\n106 . يعنى با اينكه به خدا ايمان دارند مشركاند . در تفسير عياشى ذيل اين آيه از حضرت صادق عليه السّلام نقل شده :\r\nآن شرك ، قول شخص است كه ميگويد :\r\nاگر فلانى نبود هلاك ميشدم ، اگر او نبود بفلان بلا گرفتار ميشدم ، اگر فلانى نبود عيالم از بين ميرفت ، آيا نمىبينى كه براى خدا در ملكش شريك قرار داده كه او را روزى ميدهد و از بلا ميرهاند .\r\nراوى گويد گفتم : ميگويد اگر خدا بواسطهء فلانى بر من منّت نمىنهاد هلاك ميشدم . فرمود : آرى اين عيب ندارد .\r\nايضا از امام باقر عليه السّلام نقل شده كه فرمود : آن شرك طاعت است نه شرك بندگى ، آن در گناهانى است كه مرتكب ميشوند در آنها بشيطان اطاعت كردند و غير خدا را در طاعت خدا شريك قرار دادند . و شرك عبادت اينست كه غير خدا را عبادت كنند .\r\nايضا اين گونه روايات در تفسير عياشى و كافى باب شرك نقل شده است .\r\nاينكه امام عليه السّلام فرمود شرك طاعت است در بعضى آيات بمطيع غير خدا مشرك اطلاق شده است مثل * ( وَإِنْ أَطَعْتُمُوهُمْ إِنَّكُمْ لَمُشْرِكُونَ ) * انعام :\r\n121 .\r\n","description":"","footnote":"","page_name":" 28 ","page_number":30},
  {"content":"\r\n\r\nسيرى در بعضى آيات\r\n* ( دَعَوَا الله رَبَّهُما لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ . فَلَمَّا آتاهُما صالِحاً جَعَلا لَه شُرَكاءَ فِيما آتاهُما ) * اعراف :\r\n190 . به نظر ميايد مراد از اين آيه شرك خفى و مراعات غير خدا با خدا باشد . اين در نوع بشر بسيار معمول است چون در مخمصه و لا علاجى واقع شود به خدا روى آورد و چون از بلا رهائى يابد باز بعوامل متوسل شده و مشرك ميگردد چنان كه آيهء ذيل اين واقعيت را روشن مىكند * ( . . . إِذا مَسَّكُمُ الضُّرُّ فَإِلَيْه تَجْئَرُونَ . ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ ) * نحل :\r\n54 . به نظر ميايد در اين گونه موارد نيز اگر بعد از رفع خطر بگوئيم : خدا نجات داد يا خدا فلان چيز را سبب قرار داد شرك نورزيده‌ايم .\r\nبايد دانست در تأثير اسباب عادى هزاران شرطها وجود دارد كه ترتيب آنها جز بارادهء خدا ميّسر نيست لذا اعتماد باسباب شرك است مگر آنطور باشد كه گفته شد . اين سخن رمز فهم بسيارى از آيات شرك است و نظير آن را در « رزق » ميتوان ديد .\r\nناگفته نماند : در ذيل آيهء ما نحن فيه پنج آيه دربارهء مشركين و بت پرستان است . مىشود گفت : آن پنج آيه مطلبى جداگانه‌اند و آيهء مورد بحث مطلبى ديگر . و مىشود ذيل مطلب فوق باشند النهايه مطلب بتدريج وسيع گرديده تا بت پرستان و شرك جلى نيز ذكر شده است .\r\n* ( إِنَّ الله لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ وَمَنْ يُشْرِكْ بِالله فَقَدْ ضَلَّ ضَلالًا بَعِيداً ) * نساء :\r\n116 . * ( إِنَّه مَنْ يُشْرِكْ بِالله فَقَدْ حَرَّمَ الله عَلَيْه الْجَنَّةَ وَمَأْواه النَّارُ وَما لِلظَّالِمِينَ مِنْ أَنْصارٍ ) * مائده : 72 . اين دو آيه صريحاند در اينكه آنكه از دنيا مشرك برود گناهش قابل غفران نيست و اهل آتش است . ولى بضرورت اسلام ثابت است اگر مشرك توبه كند گناهش آمرزيده مىشود .\r\nگفته‌اند : علت عدم غفران مشرك آنست كه خلقت خداوندى بر اساس عبوديّت و ربوبيّت است چنان كه\r\n","description":"","footnote":"","page_name":" 29 ","page_number":31},
  {"content":"\r\nفرموده * ( وَما خَلَقْتُ الْجِنَّ وَالإِنْسَ إِلَّا لِيَعْبُدُونِ ) * ذاريات : 56 . و با شرك عبوديت نيست . ( يعنى رابطهء خلقت با خدا قطع شده است ) .\r\nناگفته نماند آيهء اول جز شرك همهء گناهان را قابل آمرزش معرفى مىكند .\r\nعلى هذا گناهان ديگر ممكن است بوسيلهء شفاعت و اعمال صالحه و رحمت خداوند بخشوده شوند و قيد * ( « لِمَنْ يَشاءُ » ) * در جملهء * ( « وَيَغْفِرُ ما دُونَ ذلِكَ لِمَنْ يَشاءُ » ) * شايد اشاره به همين اسباب باشد چنان كه از موارد ديگر روشن مىشود .\r\nدر تفسير عياشى از حضرت صادق عليه السّلام نقل است كه فرمود : هر چيز در استثناء اين آيه داخل شده است و در روايتى ديگر از آنحضرت آمده كبائر در استثناء داخل شد . بقيّه در « غفر » .\r\n* ( إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا . . . ) * توبه : 28 . الميزان از مجمع نقل مىكند هر چيز قذارت دار نجس است گويند :\r\nرجل نجس - امرأة نجس - قوم نجس ، علَّت عدم جمع مصدريت است .\r\nآنگاه فرموده : نهى از دخول مسجد بحسب فهم عرفى آنست كه مسلمين از اين كار مانع شوند و تعليل عدم دخول با نجس اعتبار نوعى قذارت و پليدى در مشركان است مثل اعتبار نوعى از طهارت براى مسجد الحرام .\r\nاين قذارت هرطور باشد غير از نجاست معمولى است كه حكم شده با آنها با رطوبت نميشود ملاقات كرد تمام شد .\r\nيعنى نجس بمعنى پليد است و آيه نجاست مشركان را نميرساند .\r\n\r\n\r\nشرى :\r\n( بر وزن علم ) خريدن .\r\nفروختن . در مجمع ذيل آيهء * ( وَمِنَ النَّاسِ مَنْ يَشْرِي . . . ) * فرموده : شراء از اضداد است و در خريدن و فروختن هر دو به كار رود . همچنين است قول صحاح و قاموس و اقرب ، مصدر آن شراء و شرى است .\r\nايضا اشتراء بمعنى خريدن و فروختن است چنان كه در قاموس و اقرب\r\n","description":"","footnote":"","page_name":" 30 ","page_number":32},
  {"content":"\r\nگويد . * ( وَشَرَوْه بِثَمَنٍ بَخْسٍ ) * يوسف :\r\n20 . يعنى او را به قيمت ناقصى فروختند ايضا * ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * بقره : 207 . كه بمعنى فروختن است . و آن در ليلة المبيت دربارهء على عليه السّلام نازل شده است ( تفسير عياشى ) .\r\nاشتراء در آيات * ( بِئْسَمَا اشْتَرَوْا بِه أَنْفُسَهُمْ ) * بقره : 90 . * ( وَاشْتَرَوْا بِه ثَمَناً قَلِيلًا ) * آل عمران : 187 . و ساير آيات بمعنى فروختن است .\r\nدر جاهائى كه بمعنى فروختن است كلمهء مقارن باء مبيع است مثل * ( وَلا تَشْتَرُوا بِآياتِي ثَمَناً قَلِيلًا ) * بقره : 41 .\r\nو آنجا كه بمعنى خريدن باشد ، مقرون بباء بمعنى قيمت و ثمن است نحو * ( اشْتَرَوُا الضَّلالَةَ بِالْهُدى ) * بقره :\r\n16 .\r\n\r\n\r\n\r\nشطأ :\r\nشاخهء كوچك ( جوانه ) * ( وَمَثَلُهُمْ فِي الإِنْجِيلِ كَزَرْعٍ أَخْرَجَ شَطْأَه فَآزَرَه فَاسْتَغْلَظَ فَاسْتَوى عَلى سُوقِه ) * فتح : 29 . شطأ را اهل لغت فراخ النخل و الزرع گفته‌اند منظور از آن شاخه هاى كوچك و جوانه هاست كه براى اولين بار از زمين يا از شاخه ميرويند يعنى مثل ياران محمد صلَّى اللَّه عليه و آله در انجيل مانند زرعى است كه شاخك خود را رويانيد و نيرومند كرد تا سخت شد و بر ساقه هاى خود ايستاد . بعضى از قراء آن را در آيه بفتح طاء خوانده‌اند .\r\nشاطىء : جانب . حاشيه * ( نُودِيَ مِنْ شاطِئِ الْوادِ الأَيْمَنِ فِي الْبُقْعَةِ الْمُبارَكَةِ مِنَ الشَّجَرَةِ أَنْ يا مُوسى ) * قصص : 30 . از حاشيهء راست وادى در بقعهء مبارك از درخت ندا شد : اى موسى . اين كلمه تنها يك بار در قرآن يافته است .\r\n\r\n\r\n\r\nشطر :\r\nاين كلمه را نصف ، وسط ، جهت و بعض معنى كرده‌اند مثلا در قاموس گويد « الشطر : نصف الشىء و جزئه . . . و الجمة و الناحية » . مجمع آن را جهت و طرف گفته و دو شعر در اين باره نقل كرده از جمله :\r\nو قد اظلَّكم من شطر ثغركم هول له ظلم يغشاكم قطعا يعنى . از طرف سرحدتان ترسى بر شما\r\n","description":"","footnote":"","page_name":" 31 ","page_number":33},
  {"content":"\r\nسايه افكنده كه پاره هاى ظلمت آن شما را مىپوشاند .\r\n* ( فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه . . . ) * بقره : 144 . اين كلمه پنج بار در قرآن مجيد آمده است بقره آيات 144 ، 149 ، 150 . اگر آن را بمعنى طرف بگيريم چنان كه در مجمع و المنار گفته آنوقت قبله مسجد الحرام است نه فقط كعبه و اگر بعض معنى كنيم شامل ابعاض مسجد الحرام از جمله كعبه خواهد شد .\r\nبعقيدهء الميزان شطر بمعنى بعض است و شطر مسجد الحرام كعبه است و اينكه « فولّ وجهك الكعبهء » يا « فولّ وجهك البيت الحرام » نيامده مقابله با قبلهء سابق مراد است كه آن هم شطر مسجد اقصى يعنى همان سنگ معروف بود . پس شطر مسجد الاقصى به شطر المسجد الحرام كه كعبه باشد تبديل شده است . باقى مطلب در « قبله » ديده شود .\r\n\r\n\r\n\r\nشطط :\r\nتجاوز از حد و اندازه ( اقرب ) راغب گويد : از آن با جور تعبير آورده‌اند در نهايه ظلم و دورى از حق گفته است . * ( فَاحْكُمْ بَيْنَنا بِالْحَقِّ وَلا تُشْطِطْ ) * ص : 22 . ميان ما به حق داورى كن و حكم بجور نكن و از حق دورى منما . * ( لَقَدْ قُلْنا إِذاً شَطَطاً ) * كهف : 14 . آنوقت قول باطل و دور از حق گفته‌ايم .\r\n\r\n\r\n\r\nشيطان :\r\nدور شده . متمرد . اين كلمه به صورت مفرد هفتاد بار و به صورت جمع ( شياطين ) هيجده بار در قرآن مجيد آمده است ( المعجم المفهرس ) و بررسى در آن از چند جهت لازم است :\r\n\r\nمعناى لغوى\r\nبعقيدهء طبرسى و راغب و ابن اثير و ديگران نون شيطان اصل كلمه است و آن از شطن يشطن مىباشد شطن چنان كه سه دانشمند فوق و جوهرى گفته بمعنى دور شدن است « شطن عنه : بعد » على هذا شيطان بمعنى دور شده از خير است چنان كه در مجمع البعيد من الخير گفته است .\r\n","description":"","footnote":"","page_name":" 32 ","page_number":34},
  {"content":"\r\nبقول بعضى نون آن زايد و اصل آن از شاط يشيط است و آن بمعنى هلاكت يا شدت غضب است ( نهايه ) ولى محققين اين قول را قبول ندارند .\r\nآنگاه آن را شيطان معروف و بمعنى هر متمرّد و طاغى گرفته‌اند اعمّ از آنكه از جنّ باشد يا انس يا جنبندگان .\r\nبه نظر نگارنده : شيطان وصف است نه اسم خاص آن روح شرير و بمناسبت دورى از خير و از رحمت حق تعالى وصف شيطان بر او اطلاق شده است چنان كه نظير اين كلمه در « بلس - ابليس » گذشت و توصيف آن با رجيم ( مطرود ) شاهد اين مطلب است .\r\n\r\nشيطان از ملائكه است يا از جن ؟\r\nصريح آيهء * ( وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّه » ) * كهف :\r\n50 آنست كه شيطان از نوع جنّ است و رواياتى در اين باره نقل شده است از جمله در تفسير عياشى ذيل آيهء 34 بقره از حضرت صادق عليه السّلام نقل شده :\r\nجميل بن درّاج از آنحضرت پرسيد آيا ابليس از ملائكه بود يا كارى از آسمانرا عهده دار بود ؟ فرمود : از ملائكه نبود و كارى از آسمانرا مباشرت نداشت . از جنّ بود در ميان ملائكه . فرشتگان چنان ميدانستند كه او از آنهاست . خدا ميدانست كه از آنها نيست چون به سجده مأمور شد از او واقع شد آنچه واقع شد .\r\nدر مجمع ذيل آيهء 34 بقره از شيخ مفيد رحمه اللَّه نقل شده كه گويد : او از جنّ بود و از ملائكه نبود در اين باره از ائمهء هدى عليهم السلام روايات متواتر نقل شده و اين قول مذهب اماميّه است ( تمام شد ) .\r\nاز طرف ديگر ظهور استثناء در آيهء * ( « وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ . . . » ) * بقره : 34 . و آيات ديگر كه اين سياق را دارند .\r\nآن است كه او از ملائكه بود و گرنه دستور به او شامل نميشد و جائى براى عتاب و طرد نداشت و حق داشت كه بگويد خطاب شامل من نبود .\r\nدر خطبهء 190 نهج البلاغه صريحا\r\n","description":"","footnote":"","page_name":" 33 ","page_number":35},
  {"content":"\r\nاو را ملك گفته است و آن چنين است « كلَّا ما كان اللَّه سبحانه ليدخل الجنّة بشرا بامر اخرج به منها ملكا » . در مجمع ذيل آيهء فوق فرموده : شيخ طوسى ملك بودن او را اختيار فرموده و آن در ظاهر تفاسير ما از امام صادق عليه السّلام نقل شده . و آن از ابن عباس و ابن مسعود و قتاده منقول است ( تمام شد ) .\r\nبه نظر نگارنده چنان كه در « بلس » گذشت جنّ و ملائكه از يك حقيقتاند و اختلاف صنفى و وصفى دارند به « ابليس » رجوع شود در اين صورت اطلاق جنّ و ملك هر دو به او صادق است اين مطلب را المنار نيز گفته و قول راغب در ذيل نقل خواهد شد .\r\nاگر گوئى : دربارهء ملائكه هست * ( « بَلْ عِبادٌ مُكْرَمُونَ . لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ » ) * انبياء : 26 و 27 .\r\nپس چطور شيطان نافرمانى كرد ؟\r\nگوئيم : اين سخن در « ملك » بررسى خواهد شد و اشكالى ندارد كه صنف جنّ از ملائكه اهل گناه باشند . چنان كه در سورهء جنّ هست . راغب در مفردات گويد : جنّ به دو وجه گفته مىشود يكى روحانيّين كه از ديده پنهاناند در اين صورت ملائكه و شياطين داخل در جنّاند هر ملك جنّ است ولى هر جنّ ملك نيست ( محل حاجت تمام شد ) .\r\nولى اگر ملك و جنّ از يك حقيقت نباشند ناچار بايد گفت : او از جنّ بود نه از ملائك زيرا آيهء فوق الذكر در جنّ بودن او صريح و غير قابل تأويل است .\r\n\r\nحدود تسلط شيطان\r\nدر كيش ثنويت ايران قديم اهريمن خالق مطلق بديها و شرور و آفات و موجودات زيان آور از قبيل مار ، عقرب و غيره است ، ممكن است بعضى خيال كنند : شيطان در قرآن و اسلام مرادف اهريمن در عقيدهء ايران باستان است . ولى اين اشتباه محض است . شيطان و جنّ نقشى در كار خلقت ندارند .\r\nخالق تمام اشياء خداوند است و\r\n","description":"","footnote":"","page_name":" 34 ","page_number":36},
  {"content":"\r\nكسى جز خدا در كار خلقت و تدبير آن استقلالى ندارد چنان كه مفصلا در « شرك » و كلمهء « اللَّه » گذشت . قرآن در مقام ذمّ و ردّ چنين افكار باطل فرموده * ( « وَجَعَلُوا لِلَّه شُرَكاءَ الْجِنَّ وَخَلَقَهُمْ وَخَرَقُوا لَه بَنِينَ وَبَناتٍ بِغَيْرِ عِلْمٍ سُبْحانَه وَتَعالى عَمَّا يَصِفُونَ » ) * انعام :\r\n100 . ايضا فرموده * ( « وَجَعَلُوا بَيْنَه وَبَيْنَ الْجِنَّةِ نَسَباً وَلَقَدْ عَلِمَتِ الْجِنَّةُ إِنَّهُمْ لَمُحْضَرُونَ » ) * صافات : 158 .\r\nآنچه بشيطان و اعوان او داده شده از حول و قوهء الهى است و آنها مطلقا استقلالى ندارند گرچه در علت تفويض قدرت وسوسه به آنها سخن بسيار است .\r\nحدود تسلَّط شيطان و شياطين فقط وسوسهء قلبى و بهتر نماياندن بديها و بالعكس است و جز اين تسلَّطى ندارند و در قرآن مجيد هر چه در كار آنها گفته شده برگشت همه بر اين اصل است .\r\nچنان كه شيطان خود در روز قيامت بمردم خواهد گفت * ( « ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي . . . » ) * ابراهيم : 22 . يعنى من بر شما تسلَّطى نداشتم جز آنكه شما را خواندم و از من قبول كرديد . چنان كه در « سلطان » تحت عنوان تسلَّط شيطان مفصلا گذشت .\r\nو آيات * ( « فَوَسْوَسَ لَهُمَا الشَّيْطانُ . . . » ) * اعراف : 20 . * ( « يَعِدُهُمْ وَيُمَنِّيهِمْ وَما يَعِدُهُمُ الشَّيْطانُ إِلَّا غُرُوراً » ) * نساء : 120 .\r\n* ( « وَإِذْ زَيَّنَ لَهُمُ الشَّيْطانُ أَعْمالَهُمْ » ) * انفال :\r\n48 . * ( « الشَّيْطانُ يَعِدُكُمُ الْفَقْرَ . . . » ) * بقره :\r\n268 . و آيات ديگر همه راجع به اين مطلباند . و اين قدرت از جانب خدا اعطا شده ولى چند آيه هست كه بايد بررسى شوند .\r\nاول آيهء * ( « الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ » ) * بقره : 275 . در « خبط » مفصلا در اين باره صحبت شد رجوع شود و گفته شد كه المنار شيطان را در آيه ميكرب دانسته و بعقيدهء الميزان : اشعار آيه بدخالت جنّ در بعضى از ديوانگان قطعى است .\r\n","description":"","footnote":"","page_name":" 35 ","page_number":37},
  {"content":"\r\nدوم آياتيكه نسيان را بشيطان نسبت ميدهند نحو * ( « وَإِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ » ) * انعام : 68 . ايضا آيهء 42 يوسف ، 63 كهف ، 201 اعراف . شايد اين نسيان در اثر وسوسه هاى مخصوص باشد و شايد شيطان اين تسلَّط را نيز دارد .\r\nسوم آيهء * ( « أَنِّي مَسَّنِيَ الشَّيْطانُ بِنُصْبٍ وَعَذابٍ » ) * ص : 41 . در « ايّوب » احتمال داديم كه شايد منظور وسوسهء شيطان است كه او را با القاء وسوسه رنج ميداد نه اينكه شيطان سبب بيمارى او بود .\r\nچهارم * ( « وَمَنْ يَعْشُ عَنْ ذِكْرِ الرَّحْمنِ نُقَيِّضْ لَه شَيْطاناً فَهُوَ لَه قَرِينٌ » ) * زخرف :\r\n36 . و آيهء * ( « أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا » ) * مريم :\r\n83 .\r\nدر اين دو آيه نيز تحريك شيطان و قرين بودنش بوسيلهء وسوسه است با اضافهء اينكه خداوند در صورت كورى از ذكر خدا و كفر بآيات شيطان را مسلَّط مىكند .\r\n\r\nحكايت تمرد شيطان\r\nحكايت عصيان اين روح شرير در جاهاى متعدد از قرآن كريم نقل شده ما آن را از سورهء اعراف نقل ميكنيم : اى بشر ما شما را اندازه گرفته و صورت داديم ، سپس بملائكه گفتيم بآدم سجده كنيد ( و اعتراف نمائيد كه او لايق خلافة اللَّه در زمين است ) . ملائكه سجده كردند ( و اعتراف كرده خاضع شدند ) مگر ابليس كه از ساجدان نبود .\r\nخدا فرمود : ابليس چه مانع شد تو را كه سجده نكردى ؟ گفت : من از او بهترم كه مرا از آتش بخصوصى آفريده‌اى ولى او را از گل مخصوص ( اين استدلال از او بىجا و باطل بود كه برتريّت در اثر استعداد و كار است و آدم استعداد خلافت خدائى داشت نه او ) .\r\nخدا فرمود : از آنجا فرو شو تو را نرسد كه در اينجا بزرگى كنى برون شو كه تو از حقيران هستى .\r\nگفت : مرا تا روزيكه از نو زنده\r\n","description":"","footnote":"","page_name":" 36 ","page_number":38},
  {"content":"\r\nميشوند مهلت بده . فرمود : تو از مهلت شدگانى . ( منظورش آن بود كه مرا فعلا از بين مبر و گرفتار منما خدا در جواب فرموده * ( « إِنَّكَ مِنَ الْمُنْظَرِينَ » ) * گويا منظور اينست كه وجود تو طورى است كه نخواهى مرد بلكه از زمرهء آنانيكه از مردن مهلت دارند و شايد غرض آنست كه مهلت داديم . شيطان چون اين مهلت را فهميد ) گفت :\r\nپروردگارا در قبال اينكه مرا بفساد انداختى براى كمين آنها در راه راست تو خواهم نشست سپس از جلو و پشت سرشان و از راست و چپ بسوى آنها خواهم آمد ، طوريكه بيشتر آنها را بندهء شكرگزار نخواهى يافت .\r\nخدا فرمود : « از اينجا مذموم و مطرود بيرون شو هر كه از مردم پيروى تو كند حتما حتما جهنم را از شما پر خواهم كرد » اعراف : 11 - 18 .\r\nبه نظر الميزان اين حكايت و اغفال شدن آدم حاكى از روابط واقعى ميان نوع انسان و ملائكه و ابليس است كه به صورت امر ، امتثال ، طرد ، رجم ، سؤال و جواب آمده است .\r\nغرض الميزان ظاهرا آنست كه امر و نهى و خطاب بابليس و گفتگوى او با خدا در بين نبوده بلكه واقعيت به اين صورت ذكر شده است .\r\nدر المنار ج 8 ص 329 گويد :\r\nآن ( خطاب خدا و جواب شيطان و عصيان و نهى آدم ) بيان واقعى صفت طبيعت بشر و طبيعت شيطان و استعداد و كارهاى آن دو است .\r\nسخن المنار و الميزان جواب اشكال بعضى مفسران است كه گفته‌اند :\r\nخدا چگونه بابليس خطاب كرد ؟ ! آيا بوسيلهء ملائكه بود يا مطالب را در لوح محفوظ ميديد ؟ ! و آيا اين عرضه را داشت كه خدا او را طرف سؤال و جواب قرار بدهد ؟ ( مشروح اشكال مفسران ) .\r\n\r\nچرا اين تسلط بشيطان داده شد ؟\r\nعالم ايجاد با همهء وسعت و كثرت اجزاء ، بهم ديگر مربوط و آخرش باولش معطوف است . اين ارتباط در حكمت الهى بطور ضرورت بايد با\r\n","description":"","footnote":"","page_name":" 37 ","page_number":39},
  {"content":"\r\nتنافى و تضاد يا با كمال و نقص و وجدان و فقدان و رسيدن و حرمان باشد . اگر شرّ ، فساد ، رنج ، فقدان ، نقص ، ضعف و امثال اينها در عالم نبود ، براى خير ، صحت ، راحت ، وجدان ، كمال و قدرت مصداقى نبود و چيزى از آنها درك نميشد . اگر شقاوت نبود سعادت يافت نميشد ، اگر معصيت نبود طاعتى محقق نميگرديد و اگر قبح و ذمّ نبود مدح و حسن پيدا نميشد و هرگاه عقاب نمىبود ثواب حاصل نميشد . و اگر دنيا وجود نداشت آخرتى متكون نميشد . اطاعت مثلا امتثال امر خداست اگر عدم امتثال ممكن نبود فعل ضرورى ميشد و در آنصورت امر خدائى معنائى نداشت و تحصيل حاصل ميشد . و آنگاه براى طاعت معنائى نمىماند و با عدم طاعت و عصيان ، مدح و ذمّ و ثواب و عقاب باطل ميگرديد و سپس دين ، شريعت و دعوت و آنگاه نبوّت و رسالت و اجتماع و مدنيّت و انسانيت سپس هر شىء . باطل ميشد .\r\nاز اينجا روشن مىشود كه وجود شيطان داعى بر شرّ و معصيت از اركان نظام عالم انسانى است كه بر سنت اختيار جارى است . شيطان مثل حاشيه‌اى در كنار صراط مستقيم كه بايد انسان آن را برود واقع شده است و معلوم است كه استقامت صراط با حاشيه ايكه خارج از اوست معين مىشود . ( تلخيص از الميزان ج 8 ص 36 - 37 ) .\r\n\r\nجنود و اولاد شيطان\r\nشيطان در اضلال بشر تنها نيست بلكه اعوان و انصار دارد قرآن فرموده : شيطان و دار و دسته اش شما را از محلى مىبينند كه شما آنها را نمىبينيد * ( « إِنَّه يَراكُمْ هُوَ وَقَبِيلُه مِنْ حَيْثُ لا تَرَوْنَهُمْ » ) * اعراف : 27 . و در جاى ديگر فرموده : آيا او و ذرّيه اش را دوستان غير از من ميگيريد حال آنكه آنها بشما دشمناند * ( « أَ فَتَتَّخِذُونَه وَذُرِّيَّتَه أَوْلِياءَ مِنْ دُونِي وَهُمْ لَكُمْ عَدُوٌّ » ) * كهف : 50 .\r\n","description":"","footnote":"","page_name":" 38 ","page_number":40},
  {"content":"\r\nو در جاى ديگر فرموده : بتها و اغواء شدگان و جنود ابليس همه برو در آتش افتند * ( « فَكُبْكِبُوا فِيها هُمْ وَالْغاوُونَ . وَجُنُودُ إِبْلِيسَ أَجْمَعُونَ » ) * شعراء : 94 و 95 . هكذا تمام آياتيكه نسبت اضلال و اغفال را بشياطين ميدهند .\r\nدر اين صورت همانطور كه ملك الموت اعوان و انصار دارد و يك جا آمده * ( « قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ » ) * سجده : 11 . و در جاى ديگر فرموده * ( « تَوَفَّتْه رُسُلُنا وَهُمْ لا يُفَرِّطُونَ » ) * انعام : 61 . و ميدانيم كه ديگران اعوان ملك الموتاند همچنين شيطان نيز جنود و اعوان دارد و از عنوان « جنود ابليس » بدست ميايد كه تمام ارواح شريره از ابليس كه رئيس آنهاست پيروى ميكنند .\r\nروايات اهل بيت عليهم السلام در اين باره زياد است براى نمونه بسفينة البحار لفظ « بلس » و « شطن » رجوع شود . از حضرت صادق عليه السّلام نقل شده : قسم بخدائيكه محمد صلَّى اللَّه عليه و آله را به حق فرستاد عفريتها و ابليسها بر مؤمن بيشتر از زنبوران بر گوشتاند مؤمن از كوه محكمتر است ، كوه را با تبر ميتوان تراشيد ولى مؤمن از دين خود كم نميكند .\r\n\r\nلفظ شيطان بانس نيز گفته مىشود .\r\nبانسانهاى دور از حق و متمرّد شيطان اطلاق مىشود در قرآن كريم نيز يافته است مثل * ( « وَإِذا خَلَوْا إِلى شَياطِينِهِمْ قالُوا إِنَّا مَعَكُمْ » ) * بقره : 14 .\r\nايضا * ( « وَكَذلِكَ جَعَلْنا لِكُلِّ نَبِيٍّ عَدُوًّا شَياطِينَ الإِنْسِ وَالْجِنِّ » ) * انعام : 112 .\r\nدرست است كه در اين گونه موارد شياطين بدون الف و لام عهد است و در شياطين معروف نيز بدون الف و لام آمده است مثل * ( « وَحَفِظْناها مِنْ كُلِّ شَيْطانٍ رَجِيمٍ » ) * حجر : 17 . و مثل * ( « نُقَيِّضْ لَه شَيْطاناً فَهُوَ لَه قَرِينٌ » ) * زخرف : 36 . در اين صورت شايد مراد از الشيطان يا الشياطين انسانها باشند بايد در اين باره در آيات دقت بيشتر كرد .\r\nمثلا شايد مراد از * ( « وَاتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ . . . » ) *\r\n","description":"","footnote":"","page_name":" 39 ","page_number":41},
  {"content":"\r\nبقره : 102 . * ( « وَإِنَّ الشَّياطِينَ لَيُوحُونَ إِلى أَوْلِيائِهِمْ . . . » ) * انعام : 121 .\r\nانسانهاى متمرد باشند . نگارنده اين احتمال را نزديك بيقين ميداند .\r\n\r\nخاتمه\r\nمطالب ديگرى دربارهء شياطين و شيطان هست از قبيل رانده شدن از آسمانها ، كار كردن براى حضرت سليمان و غيره مثل * ( « وَمِنَ الشَّياطِينِ مَنْ يَغُوصُونَ لَه . . . » ) * انبياء : 82 . كه در جن گذشت و در جاهاى مناسب ذكر شده است .\r\n\r\n\r\n\r\nشعب :\r\nجمع كردن . متفرّق كردن .\r\nدر اقرب آن را جمع ، تفريق ، اصلاح ، افساد معنى كرده و گويد در هر دو ضد به كار ميرود همچنين است قول مجمع .\r\nشعبه بمعنى تكه و قسمت است چنان كه در نهايه آمده « الْحَياءُ شُعْبَةٌ مِنَ الإيمانِ » و از ابن مسعود نقل كرده : « الشّباب شعبة من الجنون » . جمع آن شعب ( بر وزن صرد ) و شعاب است .\r\n* ( « انْطَلِقُوا إِلى ظِلٍّ ذِي ثَلاثِ شُعَبٍ . ) *\r\n* ( لا ظَلِيلٍ » ) * مرسلات : 30 . يعنى برويد بسوى سايه ايكه سه شعبه دارد و سايه افكن نيست مراد از اين ظل ظاهرا دود است كه در آيهء ديگر آمده * ( « وَأَصْحابُ الشِّمالِ ما أَصْحابُ الشِّمالِ . ) *\r\n* ( فِي سَمُومٍ وَحَمِيمٍ . وَظِلٍّ مِنْ يَحْمُومٍ لا بارِدٍ وَلا كَرِيمٍ » ) * واقعة : 41 - 44 .\r\nدرست روشن نيست كه علت سه شاخه بودن آن چيست و اللَّه اعلم .\r\n* ( « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ » ) * حجرات : 13 . دربارهء شعب ( بر وزن علم و فلس ) كه جمع آن شعوب است سه قول هست يكى قبيلهء بزرگ . در مجمع گويد : آن طائفه بزرگى است مثل مضر و ربيعه و قبائل از آن كمتر است مثل تيرهء بكر از ربيعه و تميم از مضر و اين قول اكثر مفسران است .\r\nدوم آنكه شعب كمتر از قبيله است راغب گويد : شعب قبيله‌اى است كه از طائفهء واحد منشعب باشد جمع آن شعوب است .\r\nسوم آنكه شعوب عجم و قبائل\r\n","description":"","footnote":"","page_name":" 40 ","page_number":42},
  {"content":"\r\nعرب است در صافى فرموده بقول قمى شعوب عجم و قبائل عرب است و در مجمع آن را از امام صادق عليه السّلام نقل كرده از ابو عبيده نقل شده : شعوب عجم است و اصل آن از تشعّب است كه نسب عجم بسيار پراكنده است .\r\nو نيز بمعنى قبائل مختلط آمده است چنان كه در اقرب هست .\r\nزمخشرى در كشّاف گويد : شعب بالاترين طبقه از طبقات ششگانه است كه در عرب هست و آنها عبارتند از :\r\nشعب ، قبيله ، عماره ، بطن ، فخذ و فصيله . شعب جامع قبائل ، قبيله جامع عمائر ، عماره جامع بطون ، بطن جامع افخاذ ، فخذ جامع فصائل مىباشد : خزيمه شعب ، كنانه قبيله ، قريش عماره ، قصّى بطن ، هاشم فخذ و عباس فصيله است . آن را شعوب گفته‌اند كه قبائل از آن منشعب گرديده است . اين كلام را در اقرب الموارد نيز از كشّاف نقل كرده . و آن در صحاح نيز نقل شده ولى فصيله در مرتبهء سوم آمده است .\r\nبه نظر نگارنده مراد از شعوب جماعتهاى مختلط است كه تيره و طائفه در آنها ملحوظ نيست و شعبه ها و فرقه ها هستند كه امروز آن را ملت ميگوئيم استعمال عرب فعلا چنين است و آن را بجاى ملت به كار مىبرند و ميگويند : الشعب الايرانى ، الشعب المصرى .\r\nو قبائل همان تيره ها و طائفه ها و خانواده هاى بزرگاند . در اول آيه كلمهء * ( « يا أَيُّهَا النَّاسُ » ) * روشن مىكند كه خطاب بعموم جهانيان است نه فقط عرب و موقع نزول قرآن عرب قبيله ها بود و ديگران ملتها يعنى :\r\nاى مردم ما شما را ملتها و قبيله ها گردانديم تا يكديگر را بشناسيد و معاملات و مواصلات داشته باشيد و همه را از يك نر و ماده آفريده‌ايم .\r\nغرض از آيه ظاهرا نفى تفاخر با انساب و احساب است و همهء مردم يكساناند و احترام و اكرام با تقوى است .\r\n\r\n\r\n\r\nشعيب :\r\nيكى از پيامبران نامى كه اسم مباركش يازده بار در قرآن\r\n","description":"","footnote":"","page_name":" 41 ","page_number":43},
  {"content":"\r\nمجيد آمده است . او بمردم مدين مبعوث شده بود * ( « وَإِلى مَدْيَنَ أَخاهُمْ شُعَيْباً » ) * اعراف : 85 . پس از تبليغات طاقت فرسا عده‌اى بشعيب ايمان آوردند و ديگران او را تكذيب كردند سر انجام او و مؤمنان از عذاب نجات يافته و ديگران بسخط خدا گرفتار گرديدند * ( « وَلَمَّا جاءَ أَمْرُنا نَجَّيْنا شُعَيْباً وَالَّذِينَ آمَنُوا مَعَه بِرَحْمَةٍ مِنَّا وَأَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ » ) * هود :\r\n94 . در اين آيه هست كه آنها را صيحه گرفت در سوره عنكبوت هست * ( « فَأَخَذَتْهُمُ الرَّجْفَةُ » ) * ( آيه 37 ) و در جاى ديگر آمده * ( « فَأَخَذَهُمْ عَذابُ يَوْمِ الظُّلَّةِ . . . » ) * شعراء : 189 . از مجموع اين سه آيه بدست ميايد : ابر عذاب در آسمان ظاهر شده سپس رعد و برقى مهيب بر خاسته بطوريكه از شدّت صداى رعد همه بلرزه افتاده و بيجان شده‌اند و شايد صاعقه هم آنها را گرفته است .\r\nشعيب همان است كه دختر خويش را بموسى تزويج كرد چنان كه مشروحا در سورهء قصص آمده است . گرچه در آن سوره نام شعيب ذكر نشده ولى مسلَّم گرفته‌اند كه مراد از « شيخ كبير » شعيب است و موسى از مصر بمدين آمده بود كه فرموده * ( « وَلَمَّا وَرَدَ ماءَ مَدْيَنَ وَجَدَ عَلَيْه أُمَّةً مِنَ النَّاسِ يَسْقُونَ » ) * قصص : 23 . و گفتيم كه آنحضرت باهل مدين مبعوث شده بود .\r\nنام مبارك شعيب در قرآن بدين قرار است :\r\nاعراف : 85 ، 88 ، 90 ، 91 ، 92 .\r\nهود : 84 ، 87 ، 91 ، 94 .\r\nشعراء : 177 .\r\nعنكبوت : 36 .\r\nنام اين پيامبر بزرگ در تورات فعلى رعوئيل است كه دختر خويش را بموسى داد ( سفر خروج باب دوّم بند 18 ) در روايات اسلامى هست كه شعيب عليه السّلام از شوق خدا آنقدر گريست تا چشمانش نابينا گرديد . شايد مراد آزرده شدن و كم نور شدن چشمانش باشد .\r\n\r\n\r\n\r\nشَعر :\r\n( بفتح ش ) موى . * ( « وَمِنْ أَصْوافِها وَأَوْبارِها وَأَشْعارِها أَثاثاً ) *\r\n","description":"","footnote":"","page_name":" 42 ","page_number":44},
  {"content":"\r\n* ( وَمَتاعاً إِلى حِينٍ » ) * نحل : 80 . صوف در گوسفند ، و بر در شتر و شعر در بز است يعنى از پشمها و كركها و موهاى چهارپايان اثاث خانه و متاع تهيه ميكنيد تا وقتى كه در دنيا هستيد .\r\n\r\n\r\n\r\nشِعر :\r\n( بكسر - ش ) دانستن . زيركى « شعر شعرا : علم به - شعر لكذا :\r\nفطن له » و در نزد اهل عربيّت كلامى است كه وزن و قافيه داشته باشد ( اقرب الموارد ) .\r\nطبرسى ذيل آيهء 154 بقره فرموده :\r\nشعور اول علم است از راه مشاعر و حواس . . . و بقولى شعور ادراك دقيق است مأخوذ از شعر بمعنى موى كه دقيق و نازك است و از آن است شاعر كه باقامهء وزن و نظم متفطن است طوريكه ديگران نيستند .\r\nراغب گويد : شاعر به علت فطنت و دقّت معرفت شاعر ناميده شده . شعر در اصل علم دقيق است . . . و در تعارف نام كلام موزون و قافيه دار شده ، شاعر آنست كه صنعت شعر داند .\r\nخلاصه آنكه : شعر در اصل بمعنى دانستن و توجّه خاصّ است و در اصطلاح بكلام موزون و قافيه دار اطلاق مىشود كه در آن دقت و ذوق مخصوص به كار رفته است . شاعر گويندهء چنين كلامى است . بايد اضافه كرد كه شعر بيشتر توأم با تخيّلات است كه در خارج مصداق حقيقى ندارند و شاعر بقدرت خيال خويش آنها را در قالب الفاظ ريخته است على هذا بايد شعر را كلام خيالى و شاعر را خيال پرداز بگوئيم ، كفار مكَّه كه رسول خدا صلَّى اللَّه عليه و آله را شاعر ميگفتند منظورشان آن بود كه اين شخص خيال پرداز است و كلماتش واقعيّت ندارد . چنان كه خواهد آمد .\r\n* ( « بَلْ أَحْياءٌ وَلكِنْ لا تَشْعُرُونَ » ) * بقره :\r\n154 . * ( « وَما يَخْدَعُونَ إِلَّا أَنْفُسَهُمْ وَما يَشْعُرُونَ » ) * بقره : 9 . شعر در اين گونه آيات بمعنى دانستن و درك است * ( « وَلْيَتَلَطَّفْ وَلا يُشْعِرَنَّ بِكُمْ أَحَداً » كهف : 19 . اشعار بمعنى اعلام است يعنى ناشناسى كند و كسى را به وضع\r\n","description":"","footnote":"","page_name":" 43 ","page_number":45},
  {"content":"\r\nشما با خبر ننمايد .\r\n\r\n\r\n\r\nشعائر :\r\nجمع شعيره است بمعنى علامت و نشانه * ( « إِنَّ الصَّفا وَالْمَرْوَةَ مِنْ شَعائِرِ الله . . . » ) * بقره : 158 . در مجمع فرموده : شعائر اللَّه محلهاى معلوم و نشاندارى است كه خدا آنها را محل عبادت قرار داده و هر محل معين براى عبادت مشعر آن عبادت است .\r\nعلى هذا صفا و مروه دو محل و دو معبداند كه خدا را ياد مياورند و مكان عبادتاند . در آيهء * ( « وَالْبُدْنَ جَعَلْناها لَكُمْ مِنْ شَعائِرِ الله لَكُمْ فِيها خَيْرٌ » ) * حج : 36 . شتران قربانى شعائر اللَّه‌اند كه بواسطهء ذبح آنها به خدا عبادت مىشود و خدا را ياد مياورند .\r\n* ( « ذلِكَ وَمَنْ يُعَظِّمْ شَعائِرَ الله فَإِنَّها مِنْ تَقْوَى الْقُلُوبِ . لَكُمْ فِيها مَنافِعُ إِلى أَجَلٍ مُسَمًّى ثُمَّ مَحِلُّها إِلَى الْبَيْتِ الْعَتِيقِ » ) * حج : 32 - 33 . بنا بر تفسير اهل بيت عليهم السلام مراد از شعائر شتران قربانىاند كه كوهان آنها را از طرف راست ميشكافند و با خود از ميقات سوق ميدهند و اين عمل را اشعار و سياق گويند . آيهء دوم * ( « لَكُمْ فِيها مَنافِعُ . . . » ) * مؤيد اين تفسير است بعضى آن را مطلق محلهاى طاعت گفته‌اند .\r\nدربارهء تعيين منافع كه پيش از نحر از آنها ميتوان برد در الميزان از كافى و در صافى از كافى و فقيه از حضرت صادق عليه السّلام نقل شده : اگر حاجت باشد ميتواند به آن سوار شود بى آنكه رنجش دهد و اگر شيرى داشته باشد ميدوشد بى آنكه آن را تمام كند .\r\n\r\nمشعر\r\n. بيابان معروفى است ما بين منى و عرفات آن را مشعر گفته‌اند كه محل معين و معلومى است براى قسمتى از اعمال حج كه مبيت ، نماز ، دعا و غيره باشد * ( « فَإِذا أَفَضْتُمْ مِنْ عَرَفاتٍ فَاذْكُرُوا الله عِنْدَ الْمَشْعَرِ الْحَرامِ » ) * بقره :\r\n198 .\r\n\r\n[ شعر و شعراء 
  ]\r\nابتدا بايد دانست به حضرت رسول - صلَّى اللَّه عليه و آله شاعر ميگفتند مرادشان از آن خيالپردازى بود يعنى آنچه ميگويد\r\n","description":"","footnote":"","page_name":" 44 ","page_number":46},
  {"content":"\r\nواقعيت ندارد ذهن و ذوق و خيال او اين سخنان را مىپروراند همانطور كه شعرا بنيروى خيال كاه را كوه و كوه را كاه مىبينند .\r\n* ( « بَلْ قالُوا أَضْغاثُ أَحْلامٍ بَلِ افْتَراه بَلْ هُوَ شاعِرٌ فَلْيَأْتِنا بِآيَةٍ كَما أُرْسِلَ الأَوَّلُونَ » ) * انبياء : 5 . در مجمع فرموده :\r\nاين سخن شخص متحير است كه آنچه شنيده مبهوتش كرده گاهى ميگويد سحر است و گاهى شعر و گاهى خواب ، و اين مناقضهء آشكار است .\r\nولى ظاهرا آن سه مرحلهء ترقى از تكذيب قرآن و رسول خدا صلَّى اللَّه عليه و آله است اول گفتند : خوابهاى پريشان است ولى چون خواب در نوبت خود حقيقت دارد و شخص چيزى مىبيند . گفتند :\r\nبلكه افترا گفته و از خودش بسته و جعل كرده است . ولى چون دروغ بستن نيز تدبير و فكر لازم دارد از آن هم ترقى كرده گفتند : شاعر است و از روى و هم و خيال سخن ميگويد .\r\nقرآن كريم با شعر و شاعران مبارزه كرده و هر دو را كوبيده است بايد ديد كدام شعر و كدام شاعر مورد حملهء قرآن است ابتدا آيات را نقل سپس مطلب را بررسى ميكنيم :\r\n* ( « وَما عَلَّمْناه الشِّعْرَ وَما يَنْبَغِي لَه إِنْ هُوَ إِلَّا ذِكْرٌ وَقُرْآنٌ مُبِينٌ » ) * يس :\r\n69 . ما به او شعر نياموخته‌ايم و شعر به او سزاوار نيست بلكه كلام او تذكر و قرآن مبين است ، شعر آنگاه كه در خور شأن انبياء نباشد قهرا موقعيت خويش را از دست ميدهد .\r\n* ( « وَالشُّعَراءُ يَتَّبِعُهُمُ الْغاوُونَ . أَ لَمْ تَرَ أَنَّهُمْ فِي كُلِّ وادٍ يَهِيمُونَ . وَأَنَّهُمْ يَقُولُونَ ما لا يَفْعَلُونَ . إِلَّا الَّذِينَ آمَنُوا وَعَمِلُوا الصَّالِحاتِ وَذَكَرُوا الله كَثِيراً . . . » ) * شعراء : 224 - 227 . يعنى گمراهان از شعراء پيروى ميكنند ، نميدانى كه شاعران در هر واديى گام بر ميدارند ( و در توسن خيال نشسته و بهر سو ميتازند ) و ميگويند آنچه را كه نميكنند ، مگر شاعرانيكه ايمان آورده و كار نيكو كرده و خدا را بسيار ياد نموده‌اند .\r\nاين آيات با آنكه شعر و شاعران\r\n","description":"","footnote":"","page_name":" 45 ","page_number":47},
  {"content":"\r\nو پيروان آنها را كوبيده ولى در آيهء اخير شاعران مؤمن را از اين گروه استثناء كرده و در نتيجه شعر آنها و خودشان ممدوحاند .\r\nدر الميزان از درّ المنثور نقل شده :\r\nابو سعيد گويد : روزى با رسول خدا صلَّى اللَّه عليه و آله ميرفتيم بر شاعرى گذشتيم كه شعر ميگفت حضرت فرمود : « لان يمتلى جوف احدكم قيحا خير من ان يمتلى شعرا » بعد گويد : اين روايت از طريق شيعه از امام صادق عليه السّلام از رسول خدا صلَّى اللَّه عليه و آله نقل شده است .\r\nناگفته نماند در قرآن بشعر جاهليت و شعر غير مسؤل حمله شده ، شعريكه در خدمت هوسهاى شخصى است و بخاطر شعر سروده مىشود و قابل پياده شدن در عمل نيست ، مثل تابلوهاى خيالى كه نفعى به حال جامعه ندارند و فقط اشخاص ميليونر آنها را به قيمت گزاف ميخرند ، آرى اين گونه اشعار غير مسؤل و مضرّ و محصول خيالبافى مورد حملهء قرآن است و قرآن نسل آنها را قطع كرد ولى بعدها خلفا آن را زنده كردند و بشاعران مطرب كيسه هاى زر دادند .\r\nو گرنه شعر مفيد و مبيّن حقيقت مورد نظر قرآن و اولياء دين است چنان كه از استثناء در آيهء اخير روشن گرديد .\r\nاصولا سخنيكه از روى وهم و خيال باشد خواه به صورت نظم باشد يا نثر در اسلام مذموم است ولى بيان حقائق در هر قالب كه باشد ممدوح و مورد نظر است .\r\nدر مجمع از كعب بن مالك نقل شده كه گفت يا رسول اللَّه دربارهء شعر چه ميفرمائيد ؟ فرمود : مؤمن با شمشير و زبان خويش جهاد مىكند بخدائيكه جانم در دست اوست گويا ( با شعر گفتن ) آنها را تير باران ميكنيد . و آنحضرت بحسّان بن ثابت فرمود :\r\nآنها را هجو كن روح القدس با تو است .\r\nنگارنده گويد : علامهء امينى در جلد دوم الغدير ص 1 تا 24 در خصوص شعر ممدوح و شعراء حق مطلب را\r\n","description":"","footnote":"","page_name":" 46 ","page_number":48},
  {"content":"\r\nادا كرده است طالبان تحقيق به آنجا رجوع كنند .\r\nآيا رسول خدا صلَّى اللَّه عليه و آله شعر گفته است ؟\r\nاز رسول خدا صلَّى اللَّه عليه و آله نقل شده كه گويا در جنگ حنين فرموده :\r\n\r\nانا النبىّ لا كذب\r\nانا ابن عبد المطلب\r\n\r\nدر جواب اينكه اين نقل با * ( « وَما عَلَّمْناه الشِّعْرَ . . . » ) * چگونه ميسازد در مجمع فرموده : گروهى گفته‌اند آن شعر نيست گروهى ديگر گويند اين شعر اتفاقى بوده و آنحضرت قصد شعر گفتن نداشته است . در الميزان فرموده : اين بيت از آنحضرت منقول است و دربارهء آن زياد بحث كرده‌اند ولى طرح روايت آسانتر است از آنكه بگوئيم شعر است يا شعر از روى قصد نيست .\r\n\r\n\r\n\r\nشِعْرى :\r\n( بكسر شين ) * ( « وَأَنَّه هُوَ رَبُّ الشِّعْرى » ) * نجم : 49 . شعراى يمانى ستارهء درخشنده ايست واقع در صورت فلكى كلب اكبر كه درخشنده ترين ستارگان ثوابت است ، نوعا در ماه‌هاى تابستان در جنوب ديده مىشود .\r\nدانشمندان نجوم گويند : فاصلهء اين ستاره از زمين پانصد هزار برابر فاصلهء خورشيد با زمين است و تشعشع آن چهل برابر خورشيد . حجم آن باندازهء زمين ، وزن آن باندازهء خورشيد ، فشردگى ذرات آن پانصد هزار بار از چگالى آب زيادتر است ، اگر در فاصلهء خورشيد بود . زمين و اهل آن را مىسوزانيد .\r\nدر مجمع هست قوم خزاعه ستارهء شعرى را مىپرستيدند لذاست كه قرآن فرموده : خدا پروردگار شعرى است يعنى خدا را پرستش كنيد نه شعرى را .\r\nناگفته نماند شعرى نام دو ستاره است : شعراى يمانى ، شعراى شامى ولى ظاهرا مراد اولى است كه آن از دومى درخشنده تر است و بدان علت براى نادانان معبود واقع گرديده بود .\r\n\r\n\r\n\r\nشعل :\r\n* ( « قالَ رَبِّ إِنِّي وَهَنَ الْعَظْمُ مِنِّي وَاشْتَعَلَ الرَّأْسُ شَيْباً » ) * مريم : 4 .\r\nشعل افروخته شدن آتش و شعيله فتيلهء\r\n","description":"","footnote":"","page_name":" 47 ","page_number":49},
  {"content":"\r\nمشتعل است اشتعال رأس تشبيه است باشتعال آتش از حيث رنگ . يعنى :\r\nگفت خدايا من استخوانم سست شده و سرم از پيرى سفيد گشته است . در مجمع فرموده * ( « اشْتَعَلَ الرَّأْسُ شَيْباً » ) * از بهترين استعاره هاست . . . زجّاج گفته :\r\nچون سفيدى در سر از حدّ گذشت گويند « اشْتَعَلَ رَأْسُ فُلَانٍ » . اين كلمه در قرآن مجيد فقط يك بار آمده است .\r\n\r\n\r\n\r\nشغف :\r\n* ( « امْرَأَتُ الْعَزِيزِ تُراوِدُ فَتاها عَنْ نَفْسِه قَدْ شَغَفَها حُبًّا » ) * يوسف : 30 .\r\nشغاف غلاف قلب است چنان كه در مجمع و غيره گفته است فاعل * ( « شَغَفَها » ) * فتى است يعنى محبّت جوان غلاف قلب زن را پاره كرده و در جوفش نشسته است اشاره است بحب شديد و جا گرفته در قلب . از امير المؤمنين و امام سجاد و باقر و صادق عليهم السلام و ديگران نقل شده كه آن را « شعفها » با عين مهمله خوانده‌اند در مجمع گويد : شعفها يعنى او را بهر جا برد مشتق است از شعفات الجبال ( قله هاى كوهها ) يعنى از محبت او را سر گردان كرده است .\r\nمعنى آيه : زن عزيز از غلامش كام ميخواهد كه عشق غلام در دلش نشسته است . اين كلمه در قرآن يك بار آمده است .\r\n\r\n\r\n\r\nشغل :\r\n* ( « شَغَلَتْنا أَمْوالُنا وَأَهْلُونا » ) * فتح : 11 . اموال و اهل و عيال مشغول و گرفتارمان كرد * ( « إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ » ) * يس : 55 .\r\nشغل را ( بر وزن عنق و قفل ) خوانده‌اند هر دو بمعنى مشغوليّتاند يعنى : اهل بهشت آن روز در مشغوليّت بخصوصى متنّعماند .\r\n\r\n\r\n\r\nشفع :\r\nشفع و شفاعت هر دو مصدراند بمعنى منضم كردن چيزى به چيزى . راغب گويد « الشّفع : ضمّ شىء الى مثله » در اقرب الموارد گفته « شفع العدد : صيّره زوجا اى اضاف الى الواحد ثانيا » .\r\n* ( « وَالشَّفْعِ وَالْوَتْرِ . وَاللَّيْلِ إِذا يَسْرِ » ) * فجر : 3 و 4 . شفع در اينجا اسم است بمعنى جفت چنان كه وتر بمعنى تك است يعنى : قسم بجفت و تك و قسم\r\n","description":"","footnote":"","page_name":" 48 ","page_number":50},
  {"content":"\r\nبشب آنگاه كه ميرود . تفسير اين آيه در « فجر » ديده شود .\r\n\r\n[ شفاعت 
  ]\r\nظاهرا شفاعت را از آنجهت شفاعت گوئيم كه شفيع خواهش خويش را بايمان و عمل ناقص طرف منضم مىكند و هر دو مجموعا پيش خدا اثر ميكنند . با در نظر گرفتن اينكه انگيزانندهء شفيع ، خداست و او دستور داده چنين خواهشى بكند چنان كه خواهيم گفت . مثلا رسول خدا صلَّى اللَّه عليه و آله با اجازهء خدا خواهش خويش را با عمل ناقص مؤمن توأم كرده و از خدا ميخواهد كه او را بيامرزد . بعبارت ديگر همانطور كه آنحضرت در دنيا شفاعت رهبرى دارد و واسطه در رساندن احكام خداست ، در آخرت نيز واسطه در جلب مغفرت خداست .\r\nلذا معناى اولى در آن ملحوظ مىشود على هذا شفيع بمعنى واسطه ، وسيله ، و كمك است .\r\nشفاعت را بايد از دو جهت بررسى كرد يكى از جهت تكوين و ديگرى از جهت تشريع . اما از جهت تكوين از بعضى آيات مستفاد مىشود كه كليهء اسباب و وسائل زندگى نسبت بمسبّبات و رساندن رحمت خدا بخلق واسطه و شفيعاند * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الأَمْرَ ما مِنْ شَفِيعٍ إِلَّا مِنْ بَعْدِ إِذْنِه . . . » ) * يونس : 3 .\r\nجملهء * ( « ما مِنْ شَفِيعٍ إِلَّا مِنْ بَعْدِ إِذْنِه » ) * پس از ذكر آفرينش آسمانها و زمين و تدبير آنها روشن مىكند آنها نيز شفيع و واسطهء رحمت خدايند ايضا آيهء * ( « لَه ما فِي السَّماواتِ وَما فِي الأَرْضِ مَنْ ذَا الَّذِي يَشْفَعُ عِنْدَه إِلَّا بِإِذْنِه » ) * بقره :\r\n255 . و ايضا * ( « قُلْ لِلَّه الشَّفاعَةُ جَمِيعاً » ) * زمر : 44 . و در آياتى نظير * ( « ما لَكُمْ مِنْ دُونِه مِنْ وَلِيٍّ وَلا شَفِيعٍ » ) * سجده :\r\n4 . ظاهرا مراد انضمام اسباب به يكديگر است كه بارادهء خدا انجام مىپذيرد مثل * ( « يُدَبِّرُ الأَمْرَ » ) * . اما از جهت تشريع :\r\nمىشود گفت كليهء اعمال وسائل و شفيعانند در جلب رحمت و مغفرت خداوند * ( « يا أَيُّهَا الَّذِينَ آمَنُوا اتَّقُوا ) *\r\n","description":"","footnote":"","page_name":" 49 ","page_number":51},
  {"content":"\r\n* ( الله وَابْتَغُوا إِلَيْه الْوَسِيلَةَ » ) * مائده : 35 .\r\nوسيله ايكه ميتوان نسبت به خدا طلب كرد همان راهها و اعمالى است كه خداوند قرار داده است و نيز شفيعان آخرتند كه از جانب خدا بدين مقام منصوباند .\r\n\r\nشفاعت باذن خداست\r\nآياتى داريم كه ميگويند : هيچ شفيعى نيست مگر پس از اذن خداوند چنان كه در آيهء 255 بقره و 3 يونس گذشت ايضا * ( « قُلْ لِلَّه الشَّفاعَةُ جَمِيعاً لَه مُلْكُ السَّماواتِ وَالأَرْضِ » ) * زمر : 44 .\r\nاين آيات صريحاند در اينكه شفيع را بايد خدا منصوب كند و بوى اجازه دهد ، آيهء اخير روشن است كه مطلق شفاعت مال خداست و حكومت آسمانها و زمين از اوست . اوست كه در دنيا اسباب و وسائل زندگى و رحمت و در آخرت واسطه هاى شفاعت قرار ميدهد .\r\nعلى هذا شفاعت آن نيست كه مجرم با كمك شفيع جلو مقررات خدائى را بگيرد و نقض قانون كند مثل پارتى بازيهاى دنيا . بلكه خود قانونگذار ( خدا ) همانطور كه عده ايرا در دنيا وسيلهء هدايت و واسطهء رساندن احكام قرار داده آنها را در آخرت وسيلهء مغفرت خويش قرار داده است .\r\nمجرم فى حدّ ذاته نسبت باستفاده از شفاعت مسلوب الاختيار است و محلى از اعراب ندارد . اين خداست كه چنين خواسته و چنين قرار داده است .\r\nبدين طريق بعضى از اشكالات كه بشفاعت شده مرتفع مىشود .\r\n\r\nشفاعت در آخرت يعنى استغفار\r\nحكم اوّلى آيات قرآن آنست كه در آخرت مطلقا شفاعت و واسطه‌اى نيست و هيچ كس حق دم زدن ندارد .\r\nكارها فقط ر اختيار خداست واحدى به حال احدى مفيد نيست و كسى در كار كسى حق دخالت ندارد . * ( « يَوْمَ لا تَمْلِكُ نَفْسٌ لِنَفْسٍ شَيْئاً وَالأَمْرُ يَوْمَئِذٍ لِلَّه » ) * انفطار : 19 . * ( « يَوْمَ لا يُغْنِي مَوْلًى عَنْ مَوْلًى شَيْئاً وَلا هُمْ يُنْصَرُونَ » ) * دخان :\r\n41 . ايضا * ( « وَاخْشَوْا يَوْماً لا يَجْزِي والِدٌ عَنْ وَلَدِه وَلا مَوْلُودٌ هُوَ جازٍ عَنْ ) *\r\n","description":"","footnote":"","page_name":" 50 ","page_number":52},
  {"content":"\r\n* ( والِدِه شَيْئاً » ) * لقمان : 33 .\r\nهمچنين است آياتيكه مطلق دوستى و شفاعت و داد و ستد را در آخرت نفى ميكنند مثل * ( « أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيه وَلا خُلَّةٌ وَلا شَفاعَةٌ » ) * بقره : 254 . ايضا آياتيكه فائده شفاعت را نفى كرده و آن را بى فايده ميدانند * ( « وَلا يُقْبَلُ مِنْها شَفاعَةٌ وَلا يُؤْخَذُ مِنْها عَدْلٌ . . . » ) * بقره :\r\n48 . * ( « وَلا يُقْبَلُ مِنْها عَدْلٌ وَلا تَنْفَعُها شَفاعَةٌ » ) * بقره : 123 .\r\nبموجب اين آيات شفاعتى در آخرت نيست و اگر هم كسى دربارهء كسى سخن گويد مسموع نخواهد بود .\r\nليكن با ملاحظهء آيات ديگر كه شفاعت را با اذن خدا اثبات ميكنند خواهيم دانست مقصود از آيات نفى ، استقلال در شفاعت است . بعبارت اخرى آندسته آيات ميگويند : كسى در شفاعت به ديگران استقلال ندارد و نميتواند بدون اذن خدا كارى كند ولى شفاعت پس از اجازهء خداوند مرحلهء ديگرى است كه آيات بسيارى آن را اثبات ميكنند نحو * ( « مَنْ ذَا الَّذِي يَشْفَعُ عِنْدَه إِلَّا بِإِذْنِه » ) * بقره : 255 . * ( « ما مِنْ شَفِيعٍ إِلَّا مِنْ بَعْدِ إِذْنِه » ) * يونس : 3 .\r\n* ( « وَكَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ الله لِمَنْ يَشاءُ وَيَرْضى » ) * نجم : 26 .\r\nمقتضاى اين آيات آنست كه بعد از اذن خدا شفاعت هست . ملائكهء آسمان شفاعت ميكنند ولى شفاعتشان فائده‌اى ندارد مگر پس از اذن خدا .\r\nهمچنين است آيات سه گانهء زير :\r\n* ( « يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَه الرَّحْمنُ وَرَضِيَ لَه قَوْلًا » ) * طه : 109 .\r\n* ( « وَلا تَنْفَعُ الشَّفاعَةُ عِنْدَه إِلَّا لِمَنْ أَذِنَ لَه » ) * سباء : 23 . * ( « لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً » ) * مريم :\r\n87 .\r\nآيهء اول راجع بشافعين است يعنى آن روز فايده نميدهد شفاعت ، مگر شفاعت كسى كه خدا به او اذن داده و از سخن گفتنش راضى است چنان كه در آيهء ديگر است * ( « لا يَتَكَلَّمُونَ إِلَّا مَنْ أَذِنَ لَه الرَّحْمنُ وَقالَ صَواباً » ) * نباء :\r\n","description":"","footnote":"","page_name":" 51 ","page_number":53},
  {"content":"\r\n38 . آيهء دوم راجع بمشفوع لهم است يعنى شفاعت پيش خدا فايده‌اى نميدهد مگر براى كسى كه خدا اجازه داده در حق او شفاعت شود مثل آيهء * ( « وَلا يَشْفَعُونَ إِلَّا لِمَنِ ارْتَضى . . . » ) * انبياء :\r\n28 . يعنى ملائكه شفاعت نميكنند مگر به آنكه خدا از او راضى است .\r\nولى آيهء سوم بهر دو متحمل است فاعل « يملكون » راجع است به مجرمين در آيهء قبل يعنى گناهكاران مالك شفاعت نميشوند و يكى بر ديگرى حق شفاعت ندارند ولى آنكه نزد خدا عهدى دارد مالك شفاعت مىشود ممكن است مراد مشفوع لهم باشند كه آنها شفاعت شافعان را مالك ميشوند .\r\nگفته‌اند مراد از عهد ايمان به خدا و تصديق به نبوت است . و غير اين نيز گفته‌اند .\r\nو شايد مقصود شافعان باشند يعنى آنكه پيش خدا عهدى دارد او مالك شفاعت است و ميتواند شفاعت كند .\r\nاين احتمال قويتر است بقرينهء آيهء * ( « وَلا يَمْلِكُ الَّذِينَ يَدْعُونَ مِنْ دُونِه الشَّفاعَةَ إِلَّا مَنْ شَهِدَ بِالْحَقِّ وَهُمْ يَعْلَمُونَ » ) * زخرف : 86 . يعنى آنان كه اين مردم غير از خدا ميخوانند و آنها را شفيع و واسطه ميدانند مالك شفاعت نيستند و نميتوانند شفاعت بكنند مگر آنانى مالك شفاعتند كه دانسته و از روى علم به حق شهادت بدهند . اين آيه راجع به شافعان است و ظاهرا مراد از « عهد » در آيهء فوق همان * ( « شَهِدَ بِالْحَقِّ وَهُمْ يَعْلَمُونَ » ) * است .\r\nبهر حال هر سه آيهء مورد ذكر با آياتيكه در تفسير آنها آورديم همه دلالت بر وجود شفاعت دارند البته با اذن خدا .\r\n\r\nشافعان قيامت\r\nشافعان قيامت آنانند كه در دنيا واسطهء فيض و هدايتاند . اين قاعده از قرآن با كمك روايات به بهترين وجهى استفاده مىشود . توضيح اينكه :\r\nبتصريح قرآن از جملهء شفعاء روز قيامت ملائكه‌اند چنان كه در آيهء 28 انبياء و 26 نجم گذشت . ملائكه در دنيا واسطهء فيض و هدايتاند و حتى\r\n","description":"","footnote":"","page_name":" 52 ","page_number":54},
  {"content":"\r\nعده‌اى از آن بزرگواران سلام اللَّه عليهم در دنيا نيز پيوسته براى اهل ايمان استغفار ميكنند چنان كه آمده * ( « الَّذِينَ يَحْمِلُونَ الْعَرْشَ وَمَنْ حَوْلَه يُسَبِّحُونَ بِحَمْدِ رَبِّهِمْ وَيُؤْمِنُونَ بِه وَيَسْتَغْفِرُونَ لِلَّذِينَ آمَنُوا رَبَّنا وَسِعْتَ كُلَّ شَيْءٍ رَحْمَةً وَعِلْماً فَاغْفِرْ لِلَّذِينَ تابُوا وَاتَّبَعُوا سَبِيلَكَ وَقِهِمْ عَذابَ الْجَحِيمِ . رَبَّنا وَأَدْخِلْهُمْ جَنَّاتِ عَدْنٍ الَّتِي وَعَدْتَهُمْ وَمَنْ صَلَحَ مِنْ آبائِهِمْ وَأَزْواجِهِمْ وَذُرِّيَّاتِهِمْ إِنَّكَ أَنْتَ الْعَزِيزُ الْحَكِيمُ » ) * غافر : 7 و 8 .\r\nاين فرشتگان چنان كه در دنيا چنين محل فيضاند و حتما دعاى آنها در پيشگاه خداوند مقبول است ايضا در آخرت شفيع خواهند بود ايضا آيهء * ( « . . . وَالْمَلائِكَةُ يُسَبِّحُونَ بِحَمْدِ رَبِّهِمْ وَيَسْتَغْفِرُونَ لِمَنْ فِي الأَرْضِ أَلا إِنَّ الله هُوَ الْغَفُورُ الرَّحِيمُ » ) * شورى : 5 .\r\nآيهء ديگريكه شافعان قيامت را معرفى مىكند اين آيه است * ( « وَلا يَمْلِكُ الَّذِينَ يَدْعُونَ مِنْ دُونِه الشَّفاعَةَ إِلَّا مَنْ شَهِدَ بِالْحَقِّ وَهُمْ يَعْلَمُونَ » ) * زخرف :\r\n86 . مراد از حق چنان كه گفته‌اند توحيد است يعنى بتها و معبودات دروغين مالك شفاعت نيستند بلكه مالك شفاعت آنهااند كه دانسته و از روى علم ، بتوحيد اقرار كرده‌اند بعضىها مفعول « يعلمون » را مشفوع لهم گرفته‌اند يعنى شافعان آنها را مىشناسند . ولى قوى به نظر ميرسد كه قيد شهادت باشد جملهء * ( « شَهِدَ بِالْحَقِّ وَهُمْ يَعْلَمُونَ » ) * شامل انبياء ، ائمه ، علماء و صلحاء و غيرهم است . على هذا اينها همه در قيامت شفيعاند چنان كه در نقل روايات خواهد آمد و اينها همه در دنيا واسطهء فيض و هدايتاند .\r\nايضا آيهء * ( « لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً » ) * مريم :\r\n87 . بنا بر آنكه مراد شافعان باشند در اين صورت بعيد نيست كه اتخاذ عهد همان شهادت به حق باشد . ولى رواياتى هست كه دلالت دارند مراد از آيه شفاعت شدگاناند . و عهد مثلا\r\n","description":"","footnote":"","page_name":" 53 ","page_number":55},
  {"content":"\r\nولايت است .\r\nروايات دربارهء شفاعت و شافعان زياد است مجلسى رحمه اللَّه در بحار ( ج 8 ص 29 - 63 طبع جديد ) بيشتر آنها را نقل كرده و شفعائيكه در آن روايات نام برده شده بقرار ذيلاند :\r\nحضرت رسول و ائمه اطهار سلام اللَّه عليهم اجمعين ، پيامبران ( البته عدّه‌اى نام برده شده ) ، جبرئيل ، حضرت فاطمه سلام اللَّه عليها ، علماء ، شهيدان ، مؤمنان ، همسايه در حق همسايه ، دوست در حق دوست .\r\nرواياتى نيز در كافى و غيره مخصوصا نهج البلاغه دربارهء شفاعت قرآن هست كه كلام اللَّه مجيد روز قيامت شفاعت خواهد كرد و شفاعت آن پذيرفته است و در حق آنست :\r\nشافع مشفّع .\r\nبراى نمونه دو حديث ذيل را نقل ميكنيم « عن جعفر بن محمّد عن آبائه عن علىّ عليه السّلام قال قال رسول اللَّه صلَّى اللَّه عليه و آله :\r\nثلاثة يشفعون الى اللَّه عزّ و جلّ فيشفّعون :\r\nالانبياء ، ثمّ العلماء ، ثمّ الشّهداء .\r\nعن حسين بن خالد عن الرّضا عن ابيه عن آبائه عن امير المؤمنين قال :\r\nقال رسول اللَّه صلَّى اللَّه عليه و آله من لم يؤمن بحوضى فلا آورده اللَّه حوضى . و من لم يؤمن بشفاعتى فلا اناله اللَّه شفاعتى ثمّ قال انّما شفاعتى لاهل الكبائر من امّتى فامّا المحسنون فما عليهم من سبيل . قال الحسين بن خالد فقلت للرّضا عليه السّلام : يا بن رسول اللَّه فما معنى قول اللَّه عزّ و جلّ * ( « وَلا يَشْفَعُونَ إِلَّا لِمَنِ ارْتَضى » ) * قال : لا يشفعون الَّا لمن ارتضى اللَّه دينه » حديث « ادّخرت شفاعتى لاهل الكبائر من امّتى » مورد قبول فريقين است چنان كه در مجمع فرموده .\r\nناگفته نماند شافعانيكه نام برديم همه در دنيا واسطهء فيض و هدايتاند على هذا آنكه در دنيا واسطه و شفيع است در آخرت نيز چنان خواهد بود پس نطفهء شفاعت از دنيا متكون مىشود و اين قاعده بسيار قابل قبول است :\r\nدر كتب اهل سنت نيز احاديثى دربارهء\r\n","description":"","footnote":"","page_name":" 54 ","page_number":56},
  {"content":"\r\nشفاعت نقل شده كه حاجت بنقل آنها نيست .\r\n\r\nشفاعت شدگان\r\nبموجب آيهء * ( « وَلا يَشْفَعُونَ إِلَّا لِمَنِ ارْتَضى » ) * انبياء : 28 . شفاعت شدگان كسانىاند كه خدا از آنها راضى است و بموجب آيهء * ( « لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً » ) * مريم : 87 .\r\nبنا بر آنكه مراد از آيه ، مشفوع لهم و از عهد ، توحيد است ، اهل توحيد اهل شفاعتاند نتيجه آنكه براى كفّار و مشركان شفاعتى نيست كه نه عهدى عند اللَّه دارد و نه خدا از آنها راضى است .\r\nو بموجب روايات شفاعت شدگان گناهكاران اهل توحيداند و در بعضى هست كه همه بشفاعت رسول خدا صلَّى اللَّه عليه و آله محتاج خواهند بود . رجوع شود بروايات . به نظر ميايد مراد از * ( « لِمَنِ ارْتَضى » ) * چنان كه از حضرت امام رضا عليه السّلام نيز نقل شد آن نيست كه خدا از همه چيز او راضى است بلكه خداوند نسبت به او فى الجمله رضايت دارد و لو راجع بدين و اعتقاد قلبى او باشد و چون شخص معتقد قهرا بعضى از اعمال نيك را خواهد داشت بدست ميايد كه شفاعت مال كسانى از اهل توحيد است كه * ( « خَلَطُوا عَمَلًا صالِحاً وَآخَرَ سَيِّئاً » ) * .\r\n\r\nشفاعت نقض غرض نيست\r\nدر گذشته ديديم كه آيات قرآن در وجود شفاعت با اذن خدا صريحاند .\r\nدر اين صورت جائى براى اشكال وجود ندارد آنچه قرآن اثباتش مىكند نميتوان دربارهء آن تشكيك نمود . و آنچه از گروهى نقل شده كه شفاعت با توحيد در عبادت منافات دارد و آن نوعى شرك است ، بى جا و لغو مىباشد .\r\nبزرگترين اشكاليكه دربارهء شفاعت كرده‌اند آنست كه شفاعت موجب تجرّى بگناه بلكه موجب تشويق بگناه است .\r\nولى بايد دانست كه شفاعت فقط اميدوارى ايجاد مىكند و از يأس باز ميدارد توضيح آنكه بموجب * ( « فَلا ) *\r\n","description":"","footnote":"","page_name":" 55 ","page_number":57},
  {"content":"\r\n* ( يَأْمَنُ مَكْرَ الله إِلَّا الْقَوْمُ الْخاسِرُونَ » ) * اعراف : 99 . نبايد از مكر خدا و قهر خدا ايمن بود و بموجب * ( « إِنَّه لا يَيْأَسُ مِنْ رَوْحِ الله إِلَّا الْقَوْمُ الْكافِرُونَ » ) * يوسف : 87 . نميتوان از رحمت خدا نااميد شد زيرا اين هر دو از گناهان كبيره است ، مؤمن معتدل كسى است كه پيوسته بين خوف و رجاء باشد عقيده بشفاعت فقط باعث رجاء است .\r\nميدانيم كه خداوند غفور و رحيم است ولى هيچگاه نگفته‌اند غفور و رحيم بودن خدا موجب تجرّى است خدا فرمايد : * ( « إِنَّ الله لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ » ) * نساء :\r\n48 . ابراهيم عليه السّلام به خدا عرض مىكند :\r\n* ( « رَبَّنَا اغْفِرْ لِي وَلِوالِدَيَّ وَلِلْمُؤْمِنِينَ يَوْمَ يَقُومُ الْحِسابُ » ) * ابراهيم : 41 . حال آنكه دعاى او مقبول درگاه خدا است و براى مؤمنان در روز قيامت مغفرت خواسته ، يعقوب عليه السّلام بپسران گناهكارش ميگويد : * ( « قالَ سَوْفَ أَسْتَغْفِرُ لَكُمْ رَبِّي إِنَّه هُوَ الْغَفُورُ الرَّحِيمُ » ) * يوسف : 98 . برسول خدا صلَّى اللَّه عليه و آله دستور ميرسد براى خودت و امتت استغفار كن * ( « وَاسْتَغْفِرْ لَهُمْ وَشاوِرْهُمْ فِي الأَمْرِ » ) * آل عمران : 159 . * ( « وَاسْتَغْفِرْ لِذَنْبِكَ وَلِلْمُؤْمِنِينَ وَالْمُؤْمِناتِ » ) * محمد : 19 .\r\nحاملان عرش و ديگر فرشتگان پيوسته بمؤمنان چنان كه گذشت استغفار ميكنند و * ( « فَاغْفِرْ لِلَّذِينَ تابُوا » ) * ميگويند .\r\nآيا اينها غير از شفاعت است ؟ آيا اينها موجب تجرّى است .\r\nآيا وجود دكتر و دارو و عمل جرّاحى مشوّق و موجب آنست كه ما عمدا شكم خويش را پاره كنيم و يا پاى خويش را بشكنيم ؟ نه بلكه وجود آنها باعث اطمينان خاطر است كه در روز مبادا به درد ما خواهند خورد .\r\nوانگهى شفاعت موجب آن نيست كه خدا تحت تأثير شفيع قرار گيرد و از قانون كلى خود دست بر دارد بلكه خدا از وضع بندگان خويش و اينكه در چه دنيائى زندگى ميكنند داناست و خودش بشفيع دستور ميدهد كه\r\n","description":"","footnote":"","page_name":" 56 ","page_number":58},
  {"content":"\r\n* ( « وَاسْتَغْفِرْ لِذَنْبِكَ وَلِلْمُؤْمِنِينَ وَالْمُؤْمِناتِ » ) * شفيع اولا و بالذّات مسلوب الاختيار است و گناهكار رو سياه نقشى در اين كار ندارد اين خداست كه شفيع را بشفاعت بر ميانگيزد نه اينكه گناهكار خواسته بكمك شفيع بجنگ خدا بروند و از تصميم خداوندى جلوگيرى كنند .\r\nاز طرف ديگر روشن نيست كه همهء گناهان مورد شفاعت خواهند بود چنان كه در روايات بعضى از گناهان نام برده شده كه مورد شفاعت نخواهند بود خلاصه شفاعت مورد رجاء و اميد و تحرك است نه موجب تجرّى بگناه .\r\nبعقيدهء معتزله شفاعت براى مطيعين و توبه كاران است و باعث ترفيع مقام آنها خواهد بود ولى بعقيدهء اماميّه آن براى گناهكاران اهل ايمان است حديث « ادّخرت شفاعتى لاهل الكبائر من امّتى » مورد قبول امّت اسلامى است با اين حديث اين مطلب را بپايان مىبريم قال رسول اللَّه صلَّى اللَّه عليه و آله :\r\n« انّى اشفع يوم القيامة فاشفّع و يشفع علىّ فيشفّع و يشفع اهل بيتى فيشفّعون و انّ ادنى المؤمنين شفاعة ليشفع فى اربعين من اخوانه كلّ قد استوجب النّار » ( مجمع البيان ) .\r\n\r\n\r\n\r\nشَفَق :\r\n( بفتح ش - ف ) سرخى مغرب پس از غروب آفتاب * ( « فَلا أُقْسِمُ بِالشَّفَقِ . وَاللَّيْلِ وَما وَسَقَ » ) * انشقاق :\r\n16 و 17 . از ائمهء طاهرين عليهم السلام نقل است كه شفق را سرخى مغرب فرموده‌اند مالك ، شافعى ، اوزاعى ، و غيره نيز چنين گفته‌اند ولى ثعلب آن را سفيدى معنى كرده و ابو حنيفه اين را اختيار كرده است ، فرّاء گويد : بعضى از عرب را شنيدم ميگفت : اين لباس سرخ است مثل شفق ( مجمع ) .\r\nبقول راغب اشفاق عنايتى است آميخته بخوف چون با « من » متعدى شود معنى خوف در آن ظاهرتر است و چون با « فى » باشد معنى اعتنا در آن آشكارتر مىباشد . طبرسى فرموده :\r\nاشفاق خوف از وقوع مكروه است با احتمال عدم وقوع . * ( « وَهُمْ مِنَ ) *\r\n","description":"","footnote":"","page_name":" 57 ","page_number":59},
  {"content":"\r\n* ( السَّاعَةِ مُشْفِقُونَ » ) * انبياء : 49 . بنا بر قول راغب : آنها از قيامت ترسى آميخته با اعتنا به آن ، دارند ايضا آيهء * ( « فَأَبَيْنَ أَنْ يَحْمِلْنَها وَأَشْفَقْنَ مِنْها » ) * احزاب : 72 . همهء آيات اشفاق در قرآن كريم با « من » آمده حتى آيهء * ( « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ . . . » ) * مجادله : 13 . كه در تقدير « من ان تقدموا » است مگر آيهء * ( « قالُوا إِنَّا كُنَّا قَبْلُ فِي أَهْلِنا مُشْفِقِينَ » ) * طور :\r\n26 . كه با « فى » آمده است و آن بنا بر قول طبرسى خائفان و بنا بر قول راغب اعتناء كنندگان است و چندان فرقى ندارند .\r\n* ( « وَهُمْ مِنْ خَشْيَتِه مُشْفِقُونَ » ) * انبياء : 28 . * ( « إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ » ) * مؤمنون : 57 .\r\nدر « خشية » از راغب نقل كرديم كه آن ترسى آميخته با تعظيم است . سپس گفتيم : اين سخن كليّت ندارد و تعظيم از مضاف اليه خشيت استفاده مىشود .\r\nعلى هذا به نظر من خشية در دو آيهء فوق بمعنى عظمت و مهابت به كار رفته يعنى : آنها از عظمت و مهابت پروردگار خويش خائفاند و به آن اعتنا دارند چنان كه مرحوم فيض در صافى و بيضاوى در تفسير خود آن را مهابت و عظمت گفته‌اند .\r\n\r\n\r\n\r\nشفه :\r\nلب . * ( « أَ لَمْ نَجْعَلْ لَه عَيْنَيْنِ . وَلِساناً وَشَفَتَيْنِ » ) * بلد : 8 و 9 . آيا به او دو چشم يك زبان و دو لب قرار نداديم ؟ اين كلمه در قرآن فقط يك بار آمده و در آيه اهميت دو لب در وجود بشر و فايدهء آنها منظور است .\r\n\r\n\r\n\r\nشفا :\r\n( بفتح ش ) كنار . حاشيه « شفا البئر » يعنى كنار چاه ، تثنيهء آن شفوان ، جمع آن اشفاء است ( مجمع - مفردات ) * ( « وَكُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها » ) * آل عمران : 103 .\r\nيعنى در كنار گودالى از آتش بوديد از آن نجاتتان داد غرض از كنار آتش هلاكت است . * ( « أَسَّسَ بُنْيانَه عَلى شَفا جُرُفٍ هارٍ » ) * توبه : 109 .\r\n\r\n\r\n\r\nشفاء :\r\nبكسر ( ش ) بمعنى صحّت و سلامت است راغب گويد : الشفاء من المرض رسيدن بكنار سلامتى است\r\n","description":"","footnote":"","page_name":" 58 ","page_number":60},
  {"content":"\r\nو آن اسم گرديده بصحّت . در اقرب دوا نيز گفته است از باب تسميهء سبب باسم مسبّب كه دوا سبب صحت است * ( « وَإِذا مَرِضْتُ فَهُوَ يَشْفِينِ » ) * شعراء :\r\n80 . * ( « وَنُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ وَلا يَزِيدُ الظَّالِمِينَ إِلَّا خَساراً » ) * اسراء : 82 . بنا بر آنكه * ( « مِنَ الْقُرْآنِ » ) * بيان « ما » است معنى آيه چنين مىشود : آنچه شفا و رحمت براى مؤمنان است نازل ميكنيم و آن قرآن است و بظالمان جز زيان نميافزايد .\r\nبه نظر ميايد مراد از شفا صحت قلب است چنان كه فرموده * ( « قَدْ جاءَتْكُمْ مَوْعِظَةٌ مِنْ رَبِّكُمْ وَشِفاءٌ لِما فِي الصُّدُورِ » ) * يونس : 57 . مرض تنها مرض بدن نيست بلكه قرآن از مرض قلب نيز نام ميبرد كه از مرض بدن شديد و صعب العلاج است * ( « فِي قُلُوبِهِمْ مَرَضٌ » ) * بقره : 10 . * ( « فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِه مَرَضٌ » ) * احزاب :\r\n32 . قلب مريض دوازده بار در قرآن آمده است ( المعجم المفهرس ) .\r\nقرآن شفا و دواى دردهاى قلوب است شك ، حقد ، حسد ، شرك ، كفر ، نفاق كه امراض قلوباند بوسيلهء قرآن زدوده ميشوند * ( « هُوَ شِفاءٌ » ) * از طرف ديگر معرفت ، ايمان ، عاطفه ، انصاف و غيره بوسيلهء آن وارد قلوب ميشوند و آنها عبارت اخراى رحمتاند لذا در زدودن اسقام قلب شفاء و در وارد كردن فضائل بقلب رحمت است * ( « هُوَ شِفاءٌ وَرَحْمَةٌ » ) * مثل * ( « هُدىً وَرَحْمَةً لِقَوْمٍ يُؤْمِنُونَ » ) * يوسف : 111 . اين قرآن يكپارچه رحمت و شفاء است ظالمان را جز زيان نيافزايد چنان كه در « خسر » گذشت .\r\n\r\n\r\n\r\nشفق :\r\nشقّ بمعنى شكافتن . و شكاف است . ( اقرب ) * ( « ثُمَّ شَقَقْنَا الأَرْضَ شَقًّا » ) * عبس : 26 . شقّ بكسر ( ش ) بمعنى مشقت و زحمت است كه به بدن و نفس عارض مىشود * ( « لَمْ تَكُونُوا بالِغِيه إِلَّا بِشِقِّ الأَنْفُسِ » ) * نحل : 7 . به آن سرزمين نميرسيديد مگر با مشقت نفوس . گوئى در رنج و زحمت بدن و قلب ميشكند و منكسر مىشود .\r\n","description":"","footnote":"","page_name":" 59 ","page_number":61},
  {"content":"\r\nشقّه : ناحيه و محليكه با مشقت به آن ميرسند * ( « وَلكِنْ بَعُدَتْ عَلَيْهِمُ الشُّقَّةُ » ) * توبه : 42 . بمعنى سفر و مسافت نيز آمده است ( مجمع ) كه توأم با مشقت است يعنى : ليكن اين مسافت يا سفر بر آنها دور آمد .\r\nشقاق : جدائى و مخالفت . اقرب آن را دشمنى و مخالفت گفته و گويد :\r\nحقيقتش آنست كه هر يك در شقّى غير از شقّ رفيقش باشد . قول اقرب روى آنست كه شقّه بمعنى تكَّهء جدا شده از شىء است مثل نصف مثلا .\r\n* ( « وَإِنْ تَوَلَّوْا فَإِنَّما هُمْ فِي شِقاقٍ » ) * بقره :\r\n137 . * ( « وَإِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِه وَحَكَماً مِنْ أَهْلِها » ) * نساء : 35 . * ( « ذلِكَ بِأَنَّهُمْ شَاقُّوا الله وَرَسُولَه » ) * انفال : 13 . يعنى آن بدين جهت بود كه با خدا و رسول مخالفت كردند .\r\nانشقاق شكافته شدن . * ( « وَانْشَقَّتِ السَّماءُ فَهِيَ يَوْمَئِذٍ واهِيَةٌ » ) * حاقه : 16 .\r\n* ( « اقْتَرَبَتِ السَّاعَةُ وَانْشَقَّ الْقَمَرُ » ) * قمر : 1 .\r\nاين آيه انشاء اللَّه در « قمر » خواهد آمد و در آن مطاوعه و قبول هست . ايضا در تشقّق . * ( « وَيَوْمَ تَشَقَّقُ السَّماءُ بِالْغَمامِ وَنُزِّلَ الْمَلائِكَةُ تَنْزِيلًا » ) * فرقان : 25 .\r\n* ( « وَإِنَّ مِنَ الْحِجارَةِ ) * . . . * ( لَما يَشَّقَّقُ فَيَخْرُجُ مِنْه الْماءُ » ) * بقره : 74 . اصل آن يتشقق است تاء به شين قلب و در آن ادغام شده است .\r\n\r\n\r\n\r\nشقو :\r\nشقاوت : بدبختى . خلاف سعادت . مصدر آن شقو ، شقوة ، شقاوت و شقاء آمده است * ( « قالُوا رَبَّنا غَلَبَتْ عَلَيْنا شِقْوَتُنا » ) * مؤمنون :\r\n106 .\r\n* ( « فَمِنْهُمْ شَقِيٌّ وَسَعِيدٌ » ) * هود : 105 .\r\nدر الميزان ذيل اين آيه فرموده :\r\nسعادت هر شىء آنست بخيريكه سبب كمال و لذّت است برسد و آن در انسان كه از روح و جسم مركَّب مىباشد آنست كه بحسب قواى بدنى و روحى بخير برسد و ملتذّ گردد . و شقاوتش آنست كه خير فوق را فاقد باشد و از آن محروم گردد ، آن دو بحسب اصطلاح عدم و ملكه‌اند .\r\nناگفته نماند : سعادت و شقاوت\r\n","description":"","footnote":"","page_name":" 60 ","page_number":62},
  {"content":"\r\nنتيجهء ايمان و عمل و عدم آن دو است در اين صورت سعادت حالت نفسانيى است كه رسيدن بخيرات را ميّسر مىكند و شقاوت عكس آنست در مجمع نيز آن دو را حالت و نيرو فرموده است * ( « يَوْمَ يَأْتِ لا تَكَلَّمُ نَفْسٌ إِلَّا بِإِذْنِه فَمِنْهُمْ شَقِيٌّ وَسَعِيدٌ . فَأَمَّا الَّذِينَ شَقُوا فَفِي النَّارِ ) * . . . * ( وَأَمَّا الَّذِينَ سُعِدُوا فَفِي الْجَنَّةِ . . . » ) * هود : 105 - 108 .\r\nدر اين آيه ملاحظه ميكنيم ابتدا حكم بشقاوت و سعادت شده سپس وعدهء جهنم و بهشت آمده است . ايضا آيهء * ( « لا يَصْلاها إِلَّا الأَشْقَى » ) * الليل : 15 .\r\nهكذا حديث « من شقى شقى فى بطن امّه و من سعد سعد فى بطن امّه » .\r\nايضا آيهء * ( « فَمَنِ اتَّبَعَ هُدايَ فَلا يَضِلُّ وَلا يَشْقى » ) * طه : 123 . كه شقاوت بعد از ضلالت آمده زيرا از نتائج آن است .\r\nدر الميزان ذيل آيهء * ( « وَلَمْ أَكُنْ بِدُعائِكَ رَبِّ شَقِيًّا » ) * مريم : 4 . فرموده : گويا مراد از شقاوت محروم شدن از خيرات و حرمان لازم شقاوت و يا خود شقاوت است . احتمال اولشان مطابق نظر ما است .\r\nبنا بر اين شقاوت ، عدم قابليت رحمت است كه از عصيان و عدم ايمان بوجود آيد . به عكس سعادت اين راجع بآخرت ولى راجع به دنيا مىشود گفت : شقاوت عدم نيل بخواسته ها و آرزوهاست چنان كه سعادت خلاف آن مىباشد .\r\n* ( « وَلَمْ أَكُنْ بِدُعائِكَ رَبِّ شَقِيًّا » ) * مريم : 4 . * ( « وَبَرًّا بِوالِدَتِي وَلَمْ يَجْعَلْنِي جَبَّاراً شَقِيًّا » ) * مريم : 32 . گوئى مراد از شقاوت در اين دو آيه محروم بودن از خيرات و يا در آيهء اول حرمان و در دومى شقاوت است . مىشود از آيه فهميد كه عقوق والدين سبب شقاوت است .\r\n* ( « طه . ما أَنْزَلْنا عَلَيْكَ الْقُرْآنَ لِتَشْقى . ) *\r\n* ( إِلَّا تَذْكِرَةً لِمَنْ يَخْشى » ) * طه : 1 - 3 .\r\n* ( « فَلا يُخْرِجَنَّكُما مِنَ الْجَنَّةِ فَتَشْقى » ) * طه :\r\n117 . راغب از بعضى نقل مىكند :\r\nگاهى شقاوت بجاى رنج و مشقت گذاشته مىشود مثل « شقيت فى كذا » يعنى در اين كار بمشقت افتادم هر شقاوت\r\n","description":"","footnote":"","page_name":" 61 ","page_number":63},
  {"content":"\r\nمشقت است ولى هر مشقت شقاوت نيست . پس مشقت از شقاوت اعم است .\r\nشقاء : در قاموس و اقرب بمعنى سختى و عسرت نيز آمده است . على هذا بهتر است « تشقى » در هر دو آيه بمعنى مشقت باشد يعنى : ما قرآن را به تو نازل نكرده‌ايم تا در تبليغ مردم به زحمت افتى يا خودت را به زحمت افكنى آن فقط باهل خشيت ياد آورى است - شيطان شما را از بهشت خارج نكند به زحمت ميافتى .\r\n\r\n\r\n\r\nشكر :\r\nثنا گوئى در مقابل نعمت .\r\nدر مجمع فرموده : شكر اعتراف بنعمت است توأم با نوعى تعظيم .\r\nرمّانى گفته : شكر اظهار نعمت است .\r\nراغب گويد : شكر ياد آوردى نعمت و اظهار آنست . . . ضد آن كفر بمعنى نسيان و پوشاندن نعمت است . . . شكر بر سه نوع است : شكر قلب و آن ياد آورى نعمت است . شكر زبان و آن ثنا گوئى در مقابل نعمت است .\r\nشكر ساير جوارح و آن مكافات نعمت به قدر قدرت است .\r\nبقيهء مطلب در « حمد » گذشت .\r\nشكر فقط در مقابل نعمت و بذل است .\r\nچنان كه فرموده * ( « شاكِراً لأَنْعُمِه اجْتَباه وَهَداه » ) * نحل : 121 . * ( « وَارْزُقْهُمْ مِنَ الثَّمَراتِ لَعَلَّهُمْ يَشْكُرُونَ » ) * ابراهيم : 37 .\r\n* ( « وَاشْكُرُوا نِعْمَتَ الله » ) * نحل : 114 . شكور :\r\nصيغهء مبالغه است و آن وصف خدا و بنده هر دو آمده است مثل * ( « إِنَّ رَبَّنا لَغَفُورٌ شَكُورٌ » ) * فاطر : 34 . * ( « وَالله شَكُورٌ حَلِيمٌ » ) * تغابن : 17 . * ( « لَآياتٍ لِكُلِّ صَبَّارٍ شَكُورٍ » ) * ابراهيم : 5 . در وصف حضرت نوح آمده * ( « إِنَّه كانَ عَبْداً شَكُوراً » ) * اسراء : 3 .\r\nشكور بضم ( ش ) مصدر است بمعنى شكر * ( « لا نُرِيدُ مِنْكُمْ جَزاءً وَلا شُكُوراً » ) * انسان : 9 .\r\n[ در اينجا لازم است به چند مطلب اشاره شود 
  ] :\r\n1 - شكر خدا ياد آورى نعمتهاى او و ثنا گوئى در مقابل آنهاست چنان كه فرموده * ( « فَكُلُوا مِمَّا رَزَقَكُمُ الله حَلالًا طَيِّباً وَاشْكُرُوا نِعْمَتَ الله » ) * نحل :\r\n","description":"","footnote":"","page_name":" 62 ","page_number":64},
  {"content":"\r\n114 . اعمال مذهبى و اطاعت پروردگار بهترين شكر در مقابل نعمتهاست * ( « اعْمَلُوا آلَ داوُدَ شُكْراً وَقَلِيلٌ مِنْ عِبادِيَ الشَّكُورُ » ) * سباء : 12 . و آن قسم سوم از اقسام شكر است كه از راغب نقل گرديد . سجدهء شكر ، نماز شكر ، احسان و وليمهء شكر از اين قبيل است روايت شده : چون سر ابن زياد را بمدينه آوردند حضرت سجّاد عليه السّلام بشكرانهء آن قدرى ميوه بر اهل مدينه تقسيم فرمود .\r\n2 - شكر از بنده همان است كه گفته شد . شكر از خدا مجازات عمل صالح بنده است و خداوند از اين جهت شاكر و شكور است * ( « وَمَنْ تَطَوَّعَ خَيْراً فَإِنَّ الله شاكِرٌ عَلِيمٌ » ) * بقره : 158 . ايضا * ( « وَيَزِيدَهُمْ مِنْ فَضْلِه إِنَّه غَفُورٌ شَكُورٌ » ) * فاطر : 30 .\r\nچنين عمل را عمل مشكور گوئيم * ( « إِنَّ هذا كانَ لَكُمْ جَزاءً وَكانَ سَعْيُكُمْ مَشْكُوراً » ) * انسان : 22 .\r\n3 - شكر سبب مزيد نعمت است چنان كه فرموده * ( « وَإِذْ تَأَذَّنَ رَبُّكُمْ لَئِنْ شَكَرْتُمْ لأَزِيدَنَّكُمْ » ) * ابراهيم : 7 . در تفسير عياشى از حضرت امام صادق عليه السّلام نقل است هر بنده ايكه خدا به او نعمتى بدهد در قلبش آن را بداند - و در روايتى با قلبش به آن اقرار كند - و با زبان خدا را حمد نمايد سخن او به آخر نميرسد تا خدا بزيادت فرمان دهد . از اين قبيل روايت بسيار ميتوان يافت .\r\nآيهء * ( « وَمَنْ شَكَرَ فَإِنَّما يَشْكُرُ لِنَفْسِه وَمَنْ كَفَرَ فَإِنَّ رَبِّي غَنِيٌّ كَرِيمٌ » ) * نمل :\r\n40 . نيز مطلب آيهء فوق را مىرساند .\r\nناگفته نماند ذيل آيهء اول * ( « وَلَئِنْ كَفَرْتُمْ إِنَّ عَذابِي لَشَدِيدٌ » ) * عكس مطلب را روشن مىكند يعنى كفران نعمت سبب از بين رفتن آنست و اگر ظاهرا هم از بين نرود بنقمت مبدل مىشود و رو سياهى ببار مياورد .\r\n4 - شكرگزار بندهء حكيم و داراى درك است * ( « وَلَقَدْ آتَيْنا لُقْمانَ الْحِكْمَةَ أَنِ اشْكُرْ لِلَّه » ) * لقمان : 12 .\r\n5 - در قرآن مجيد راجع بشكر بسيار تشويق شده است . آنچه از دست بندگان آيد همان است كه نعمتهاى\r\n","description":"","footnote":"","page_name":" 63 ","page_number":65},
  {"content":"\r\nخدا را ياد آورند و به ثنا گوئى پردازند در اينجا چند حديث از كافى باب شكر نقل مىشود :\r\nعن ابى عبد اللَّه عليه السّلام قال : شكر النّعم اجتناب المحارم و تمام الشّكر قول الرّجل : الحمد للَّه ربّ العالمين .\r\nعن معمر بن خلَّاد قال سمعت ابا الحسن صلوات اللَّه عليه يقول : من حمد اللَّه على النّعمة فقد شكره و كان الحمد افضل ( من ) تلك النّعمة .\r\nعن صفوان الجمّال عن ابى عبد اللَّه قال : قال لى ما انعم اللَّه على عبد بنعمة صغرت او كبرت ، فقال الحمد للَّه فقد ادّى شكرها .\r\n\r\n\r\n\r\nشكس :\r\nشكاسة : بد خلقى ( مجمع ) شكس بفتح اول و كسر دوم : بد خلق تشاكس بمعنى تشاجر و منازعه است در اثر بد خلقى چنان كه راغب گفته * ( « ضَرَبَ الله مَثَلًا رَجُلًا فِيه شُرَكاءُ مُتَشاكِسُونَ . . . » ) * زمر : 29 . يعنى : خدا مردى را مثل زده كه دربارهء او شريكان متخاصم وجود دارد . در مجمع متنازعان بد خلق گفته است . اين كلمه در قرآن مجيد فقط يك بار آمده است .\r\n\r\n\r\n\r\nشكّ :\r\nگمان . توقف . طبرسى آن را وقوف . . . معنى كرده و فرمايد : مثل آنكه در خانه بودن زيد شك كند نزد او به هيچ يك از بودن و نبودن مزيتى نيست لذا توقف مىكند . راغب گويد :\r\nآن اعتدال و تساوى نقيضين است در نزد انسان .\r\nخلاصه : شك آنست كه شخص به هيچ يك از دو طرف قضيه يقين نكند و ترجيح هم ندهد بلكه بود و نبود در نظر وى مساوى باشد بر خلاف ظنّ كه يكى از دو طرف را ترجيح ميدهد * ( « بَلْ هُمْ فِي شَكٍّ يَلْعَبُونَ » ) * دخان : 9 .\r\n* ( « فَما زِلْتُمْ فِي شَكٍّ مِمَّا جاءَكُمْ بِه » ) * غافر : 34 .\r\nدر بعضى از آيات شك با « مريب » توصيف شده است مثل * ( « وَإِنَّنا لَفِي شَكٍّ مِمَّا تَدْعُونا إِلَيْه مُرِيبٍ » ) * هود : 62 . در « ريب » از زمخشرى نقل شد كه آن بمعنى قلق و اضطراب است على هذا شك مريب يعنى : شك اضطراب آور .\r\nو احتمال دارد بمعنى تهمت و سوء\r\n","description":"","footnote":"","page_name":" 64 ","page_number":66},
  {"content":"\r\nظنّ باشد يعنى : شك تهمت آور .\r\nبايد دانست شك نوعى از جهل است و آن از جهل اخص است كه جهل گاهى مطلق عدم علم است اين كلمه پانزده بار در كلام اللَّه مجيد آمده است .\r\n\r\n\r\n\r\nشكل :\r\nبفتح ( ش ) مثل . شبيه .\r\nطبرسى فرموده : شكل بفتح شبيه و بكسر نظير در حسن است . راغب گويد : شكل مشابهت در هيئت و صورت است . ندّ ، مشابهت در جنسيّت و شبه مشابهت در كيفيّت است . * ( « هذا فَلْيَذُوقُوه حَمِيمٌ وَغَسَّاقٌ . وَآخَرُ مِنْ شَكْلِه أَزْواجٌ » ) * ص : 57 - 58 . يعنى :\r\nاين آب جوشان و چرك است بچشيد آن را و براى آنها عذاب ديگرى است مثل آن كه انواعى از عذاباند * ( « قُلْ كُلٌّ يَعْمَلُ عَلى شاكِلَتِه » اسراء : 84 .\r\nشاكله را سجيّه و طبيعت گفته‌اند .\r\nراغب گويد : اصل مشاكله از شكل بمعنى بستن دابّه است و شكال بكسر شين چيزى است كه اسب را با آن مىبندند . و آنگاه شاكله را عادت و سجيّه ايكه شخص را مقيد كرده ، گفته است .\r\nدر مجمع شاكله را طريق و مذهب گفته و آنگاه آن را طبيعت و خليقت معنى كرده است .\r\nخلاصه آنكه : هر كس روى عوامل مخصوصى استعدادى و طبيعتى كسب مىكند اعمال و كارهايش مطابق همان طبيعت از وى صادر ميشوند ، عوض كردن آن گرچه بسيار مشكل است ولى سلب اختيار نميكند . احتمال قوى آنست كه اين كلمه بمعنى مثل و شبيه است يعنى : عمل آدمى هم شكل طبيعت اوست . قريب به اين آيه است آيهء * ( « فَأَقِمْ وَجْهَكَ لِلدِّينِ حَنِيفاً فِطْرَتَ الله الَّتِي فَطَرَ النَّاسَ عَلَيْها » ) * روم : 30 .\r\nو آيهء * ( « ثُمَّ السَّبِيلَ يَسَّرَه » ) * عبس : 20 .\r\nبنا بر آنكه مراد از سبيل راه حق و دين فطرى باشد .\r\n\r\n\r\n\r\nشكو :\r\nو شكايت و شكوى و شكاة :\r\nاظهار اندوه است چنان كه راغب گفته بعبارت ديگر : توصيف گرفتارى .\r\n* ( « قالَ إِنَّما أَشْكُوا بَثِّي وَحُزْنِي إِلَى ) *\r\n","description":"","footnote":"","page_name":" 65 ","page_number":67},
  {"content":"\r\n* ( الله » ) * يوسف : 86 . * ( « قَدْ سَمِعَ الله قَوْلَ الَّتِي تُجادِلُكَ فِي زَوْجِها وَتَشْتَكِي إِلَى الله » ) * مجادله : 1 .\r\nمِشكاة * ( « مَثَلُ نُورِه كَمِشْكاةٍ فِيها مِصْباحٌ الْمِصْباحُ فِي زُجاجَةٍ » ) * نور : 35 . مشكاة را بهتر است محفظه و چراغدان گفت اهل لغت آن را روزنهء بى نفوذ گفته‌اند و بقولى كاسهء قنديل است . المنجد گويد : آن هر روزنهء غير نافذ است .\r\nو هر چيزى كه در آن يا بر آن چراغ ميگذارند . در مجمع فرموده : آن شكافى است در ديوار كه بر آن شيشه گرفته‌اند . چراغ پشت آن شيشه مىشود و شكاف را درب ديگرى است كه چراغ را از آن وارد ميكنند و بقول مجاهد : مشكاة قنديل و چراغ است .\r\nمصباح فتيلهء آن .\r\nمشكاة مثل قلب مؤمن است كه نور ايمان در آن مىباشد . معنى آيه در نور خواهد آمد در تفسير برهان از امام صادق عليه السّلام نقل است كه فرمود « المشكاة جوف المؤمن و القنديل قلبه و المصباح النّور الَّذى جعله اللَّه فى قلبه » .\r\n\r\n\r\n\r\nشمت :\r\nشمات و شماتت : شاد شدن ببلاى دشمن ( راغب ) * ( « فَلا تُشْمِتْ بِيَ الأَعْداءَ » ) * اعراف : 150 . هارون بموسى گفت : دشمنان را به جهت من شادمان مكن . ( كه آنها ببينند تو مرا عتاب و موأخذه ميكنى و از گرفتارى من شاد شوند ) تشميت عاطس آنست كه وقت عطسه كردن كسى او را دعا كنيم و يرحمك اللَّه بگوئيم در اقرب از ابو على نقل مىكند : آن دعاست تا شخص به حال شماتت نيافتد . راغب گفته : گوئى آن ازالهء شماتت بوسيلهء دعاست مثل تمريض در ازالهء مرض .\r\nاين لفظ در قرآن فقط يك بار آمده است .\r\n\r\n\r\n\r\nشمخ :\r\nبلند شدن . شامخ : بلند .\r\nجمع آن شامخات و شوامخ است * ( « وَجَعَلْنا فِيها رَواسِيَ شامِخاتٍ وَأَسْقَيْناكُمْ ماءً فُراتاً » ) * مرسلات : 27 .\r\nدر زمين كوههاى ثابت و بلند قرار داديم و شما را آب شيرين نوشانديم گويند « شمخ بانفه » بينىاش را بالا\r\n","description":"","footnote":"","page_name":" 66 ","page_number":68},
  {"content":"\r\nگرفت . اين كنايه از تكبّر است . اين كلمه يك بار بيشتر در قرآن نيست .\r\nمقام شامخ ، حسب شامخ نيز گفته شده در زيارت وارث هست « اشهد انّك كنت نورا فى الاصلاب الشّامخة » .\r\n\r\n\r\n\r\nشمأز :\r\nتنفّر . * ( « وَإِذا ذُكِرَ الله وَحْدَه اشْمَأَزَّتْ قُلُوبُ الَّذِينَ لا يُؤْمِنُونَ بِالآخِرَةِ » ) * زمر : 45 . چون خدا به وحدانيت خوانده شود دلهاى آنان كه بقيامت ايمان ندارند رميده و متنفّر شود . آن به عكس شادمان شدن است چنان كه در ذيل آيه آمده * ( « وَإِذا ذُكِرَ الَّذِينَ مِنْ دُونِه إِذا هُمْ يَسْتَبْشِرُونَ » ) * .\r\nاين لفظ در قرآن تنها يك بار آمده است .\r\n\r\n\r\n\r\nشمس :\r\nخورشيد . اين كلمه سى و سه بار در قرآن مجيد آمده و قرآن بذكر آن اهميت بسيار قائل است و پيوسته با الف و لام عهد ذكر شده مگر در آيهء * ( « لا يَرَوْنَ فِيها شَمْساً وَلا زَمْهَرِيراً » ) * انسان : 13 .\r\nخورشيد بامر خدا مسخر و رام شده است * ( « وَسَخَّرَ الشَّمْسَ وَالْقَمَرَ كُلٌّ يَجْرِي لأَجَلٍ مُسَمًّى » ) * رعد : 2 . و آن از آيات قدرت خداوند است * ( « وَمِنْ آياتِه اللَّيْلُ وَالنَّهارُ وَالشَّمْسُ وَالْقَمَرُ . . . » ) * فصلت : 37 .\r\n\r\n[ حركت خورشيد 
  ]\r\n* ( « وَالشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ ) * . . . * ( لَا الشَّمْسُ يَنْبَغِي لَها أَنْ تُدْرِكَ الْقَمَرَ وَلَا اللَّيْلُ سابِقُ النَّهارِ وَكُلٌّ فِي فَلَكٍ يَسْبَحُونَ » ) * يس :\r\n38 و 40 . « مستقر » روى قاعدهء عربيت ميتواند مصدر ميمى ، اسم زمان و اسم مكان باشد . لام آن بمعنى الى يا براى غايت است .\r\nنگارنده ترجيح مىدهم كه آن مصدر ميمى و لام براى غايت باشد يعنى :\r\nخورشيد تا قرار يافتن و خاموش شدن خويش جارى و روان است ( يا بقرار گاهش روان است ) ولى آيه زير احتمال مصدريّت را تقويت مىكند :\r\n* ( « وَسَخَّرَ الشَّمْسَ وَالْقَمَرَ كُلٌّ يَجْرِي لأَجَلٍ مُسَمًّى » ) * رعد : 2 .\r\nدر آيهء دوم فرموده : خورشيد قدرت آن را ندارد كه به ماه برسد و شب از\r\n","description":"","footnote":"","page_name":" 67 ","page_number":69},
  {"content":"\r\nروز سبقت نميكند و هر يك از خورشيد و ماه و ستارگان در مدارى مخصوص سير و شنا ميكنند .\r\nسه آيهء گذشته در حركت خورشيد صريحاند ايضا 29 لقمان - 13 فاطر - 5 زمر .\r\nولى لفظ جريان حركت انتقالى را مىرساند چنان كه در الميزان فرموده همچنين كلمهء * ( « يَسْبَحُونَ » ) * كه بمعنى شنا كردن است و احتمال دارد كه مراد هر دو حركت وضعى و انتقالى بوده باشد .\r\nاما آيهء * ( « وَسَخَّرَ لَكُمُ الشَّمْسَ وَالْقَمَرَ دائِبَيْنِ » ) * ابراهيم : 33 . مىشود مفيد هر دو حركت باشد .\r\nدانشمندان نجوم براى خورشيد حركت وضعى و انتقالى اثبات كرده‌اند .\r\nدليل حركت وضعى آن را حركت لكَّه هاى سطح خورشيد گرفته‌اند و مدت حركت آن را در منطقهء استوائى 25 روز تعيين كرده‌اند ( از جهانهاى دور تأليف بروتر بورگل ص 250 ) .\r\nراجع به حركت انتقالى آن گفته‌اند :\r\nخورشيد با همهء سيّارات خود به طرف ستارهء « وگا » و بقولى به طرف « نسر » يكى از ستارگان صورت فلكى شلياق و بقولى به طرف صورت فلكى الجاثى على ركبتيه در حركت است و سرعت آن را 19 كيلومتر در ثانيه گفته‌اند .\r\nدر كتاب فوق ص 232 ميگويد :\r\nمنظومهء شمسى ما نيز در ميان ستارگان ديگر پيش مىشتابد ، خورشيد ما تمام سيّارات پيرامونش را با خود ميكشد و در فضا با سرعت 19 كيلومتر در ثانيه در جهتى كه صورت فلكى « الجاثى على ركبتيه » در آسمان مشخص شده در حركت است . . . ما مهاجرين بيقرار و گريز پاى عالم هستيم كه پس از يكسال 600 ميليون كيلومتر از مكان امروزى خود در فضا دور مىشويم .\r\nبايد دانست : خورشيد ما با كهكشانى نيز كه جزء آن است حركت مىكند . اين كهكشان بقدرى بزرگ است كه در عرض 000 / 120 سال نورى از يك طرف آن به طرف ديگرش\r\n","description":"","footnote":"","page_name":" 68 ","page_number":70},
  {"content":"\r\nميرسد . اين كهكشان در عرض 000 / 000 / 200 سال يك بار بدور خود ميچرخد و در اين حركت خورشيد را ساعتى 000 / 130 / 1 كيلومتر ميبرد * ( « ذلِكَ تَقْدِيرُ الْعَزِيزِ الْعَلِيمِ » ) * .\r\n\r\nمرگ خورشيد\r\n* ( « إِذَا الشَّمْسُ كُوِّرَتْ . وَإِذَا النُّجُومُ انْكَدَرَتْ » ) * تكوير : 1 و 2 .\r\nقانون مرگ و فنا بخورشيد و ماه و ستارگان نيز شامل است . آنها هم اجلى معيّن دارند و چون آن مدّت سر آيد جواز مرگ خويش از ربّ العالمين دريافت خواهند كرد . اين مطلب را در رسالهء معاد از نظر قرآن و علم مشروحا گفته‌ايم . و در اينجا به اشاره اكتفا مىكنيم .\r\nقرآن مجيد صريح است در اينكه آفتاب و ماه و غيره تا مدتى با اين وضع خواهند بود و نظم فعلى ابدى نيست . * ( « وَسَخَّرَ الشَّمْسَ وَالْقَمَرَ كُلٌّ يَجْرِي لأَجَلٍ مُسَمًّى » ) * رعد : 2 . * ( « وَسَخَّرَ الشَّمْسَ وَالْقَمَرَ كُلٌّ يَجْرِي إِلى أَجَلٍ مُسَمًّى » ) * لقمان : 29 . ايضا آيهء 8 روم - 3 - احقاف - 5 زمر - 13 فاطر اين آيات صريحاند كه خورشيد و ماه و غيره مدتى معين دارند على هذا چون مدتشان سر آيد از بين خواهند رفت .\r\nآيهء * ( « إِذَا الشَّمْسُ كُوِّرَتْ » ) * تكوير :\r\n1 - دربارهء تكوير و پيچيده شدن آفتاب صريح است تكوير چنان كه در در « كور » خواهد آمد توأم با سرد شدن و خاموش شدن و يا عين آنست .\r\nدر كتاب دنياى ستارگان ص 19 ميگويد : با گذشت زمان خورشيد سرد خواهد شد . اما وقوع آن چندان دور است كه هيچ نگرانى نيست .\r\nراستى آنكه خورشيد براى ساختن اين گرماى درخشان مواد خود را از دست ميدهد .\r\nدر كتاب نجوم بى تلسكوب ص 77 ميگويد وزن مقدار انرژى كه در هر ثانيه بوسيلهء خورشيد مصرف مىشود بالغ بر چهار ميليون تن است از اين قرار خورشيد به زودى خاموش خواهد شد .\r\nدر كتاب از جهانهاى دور ص\r\n","description":"","footnote":"","page_name":" 69 ","page_number":71},
  {"content":"\r\n557 ميگويد : اين خورشيد نيز نميتواند تا ابد انرژى از دست رفتهء خود را جبران كند و بايد پير و سرد شود ، زيرا ضمن تراكم و انقباض گازها لحظه‌اى فرا ميرسد كه جبران حرارت متوقف ميگردد از اين پس . . . بايد لا ينقطع خنك شود ، نخست بكوتولهء زرد ، سپس بكوتولهء سرخ تبديل گردد و سر انجام به كلى خاموش شود . و در ص 263 ميگويد : نبايد وحشت كرد زيرا خورشيد ما باز ميليونها سال ديگر كه قابل شمارش نيست نور و حرارت خود را به زمين خواهد فرستاد .\r\n\r\nاجتماع خورشيد و ماه\r\n* ( « فَإِذا بَرِقَ الْبَصَرُ . وَخَسَفَ الْقَمَرُ . ) *\r\n* ( وَجُمِعَ الشَّمْسُ وَالْقَمَرُ . يَقُولُ الإِنْسانُ يَوْمَئِذٍ أَيْنَ الْمَفَرُّ » ) * قيامت : 7 - 10 . چون ديده خيره شود و ماه بگيرد و خورشيد و ماه مجتمع شوند ، انسان گويد :\r\nفرارگاه كجاست ؟\r\nآيات دربارهء قيامت است و ظاهر آنست كه در قيامت و هنگام از بين رفتن نظم كنونى خورشيد با ماه بهم خواهند رسيد و يكى خواهند شد .\r\nشايد در اثر انبساط دائمى فاصلهء ميان آنها پر شده بهم خواهند پيوست و شايد در هم ريختگى موجب چنين پيش آمدى خواهد بود . اين بود آنچه به نظر ما در قرآن راجع بخورشيد آمده است خورشيد از جملهء پشتوانه هاى بزرگ زندگى است و بدون آن حيات ميّسر نيست لذا قرآن مرتب ميگويد :\r\nكه خورشيد را خدا رام كرده است .\r\nزيرا كه اگر رام و مسخّر نميكرد عالم چنين نبود ( سبحان من سخّر الشّمس و القمر و دبَّرهما ) در ملحقات صحيفهء سجّاديه هست « سبحانك تعلم وزن الشّمس و القمر » .\r\n\r\n\r\n\r\nشمال :\r\nچپ . ضدّ يمين . * ( « وَنُقَلِّبُهُمْ ذاتَ الْيَمِينِ وَذاتَ الشِّمالِ » ) * كهف :\r\n18 جمع آن اشمل و شمل و شمائل ميايد ، در قرآن فقط شمائل به كار رفته مثل * ( « يَتَفَيَّؤُا ظِلالُه عَنِ الْيَمِينِ وَالشَّمائِلِ سُجَّداً لِلَّه » ) * نحل : 48 . سايه هاى آن از راست و چپ سجده كنان بر ميگردد .\r\nناگفته نماند : شمال و يمين در\r\n","description":"","footnote":"","page_name":" 70 ","page_number":72},
  {"content":"\r\nقرآن اكثرا در معنى چپ و راست معمولى به كار رفته چنان كه نقل شد ولى چرا باهل بهشت اصحاب يمين و باهل جهنّم اصحاب شمال گفته شده ؟\r\n* ( « وَأَصْحابُ الْيَمِينِ ما أَصْحابُ الْيَمِينِ ) * . . . * ( وَأَصْحابُ الشِّمالِ ما أَصْحابُ الشِّمالِ » ) * واقعة : 27 و 41 .\r\nو مراد از * ( « وَأَمَّا مَنْ أُوتِيَ كِتابَه بِشِمالِه » ) * حاقه : 25 . چيست ؟ ! ، آيا چپ واقعا منحوس است كه باهل جهنم سمت چپيها اطلاق شده است ؟\r\nهكذا دادن كتاب بدست چپ ؟\r\nبه نظر ميايد : تقسيم باصحاب يمين و شمال به جهت آنست كه نامهء عده‌اى بدست راست و نامهء عده‌اى بدست چپ آنها داده مىشود چنان كه فرموده * ( « فَأَمَّا مَنْ أُوتِيَ كِتابَه بِيَمِينِه فَيَقُولُ هاؤُمُ اقْرَؤُا كِتابِيَه ) * . . . * ( وَأَمَّا مَنْ أُوتِيَ كِتابَه بِشِمالِه . . . » ) * حاقه : 19 و 25 . و دربارهء مؤمنان فرموده كه نور آنها در پيش رو و سمت راست روان است * ( « يَوْمَ تَرَى الْمُؤْمِنِينَ وَالْمُؤْمِناتِ يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ » ) * حديد : 12 .\r\nايضا آيهء 8 تحريم از اين بدست مياوريم كه در شمال نور نيست و آن طرف جهنم است و آنكه نامهء او بدست چپش داده شده نور نخواهد داشت و چون طرف راست نورانى است و طرف چپ بى نور ، اولى مبارك و ديگرى شوم خوانده شده * ( « فَأَصْحابُ الْمَيْمَنَةِ ما أَصْحابُ الْمَيْمَنَةِ . وَأَصْحابُ الْمَشْئَمَةِ ما أَصْحابُ الْمَشْئَمَةِ » ) * واقعة :\r\n8 - 9 . در قاموس و اقرب شوم را يكى از معانى شمال گفته است ولى * ( « أُوتِيَ كِتابَه بِشِمالِه » ) * روشن مىكند كه مراد دست چپ يا سمت چپ است . اما شومى در شمالىها است .\r\n* ( « ثُمَّ لَآتِيَنَّهُمْ مِنْ بَيْنِ أَيْدِيهِمْ وَمِنْ خَلْفِهِمْ وَعَنْ أَيْمانِهِمْ وَعَنْ شَمائِلِهِمْ وَلا تَجِدُ أَكْثَرَهُمْ شاكِرِينَ » ) * اعراف :\r\n17 . آيه دربارهء اغواء شيطان است .\r\nبه نظر ميايد مراد از * ( « بَيْنِ أَيْدِيهِمْ » ) * مال دنياست و از * ( « مِنْ خَلْفِهِمْ » ) * اولاد و از * ( « أَيْمانِهِمْ » ) * وسوسه در امور دينى و افراط در آنها و عقائد مختلف و از * ( « شَمائِلِهِمْ » ) * گناهان است كه اموال\r\n","description":"","footnote":"","page_name":" 71 ","page_number":73},
  {"content":"\r\nدنيا در پيش رو و اولاد در پشت سر و بعد از مرگاند و كارهاى ايمانى در سمت راست و گناهان سمت چپىاند .\r\nيعنى مردم را از جهت اموال ، اولاد ، افراط در كارهاى دينى و عقيده هاى دينى و ارتكاب گناهان فريب داده و اضلال ميكنم ( از الميزان ) .\r\nناگفته نماند : شمال يكى از جهات اربع و مقابل جنوب است ولى در قرآن كريم در آن به كار نرفته و در نهج البلاغه خطبه 117 فرموده « فلا اطلبكم ما اختلف جنوب و شمال » كه مراد باد جنوب و شمال است .\r\nايضا شمال بادى است كه از شمال كعبه ميوزد ( راغب ) در اقرب آمده :\r\nآن بادى است كه از طرف حجر اسماعيل ما بين مشرق و بنات نعش ميوزد .\r\n\r\n\r\n\r\nشمول :\r\nفرا گرفتن . احاطه . آن را پيچيدن نيز گفته‌اند مثل جامه به خود پيچيدن در اقرب گويد « اشتمل عليه الامر : احاطه به » * ( « قُلْ آلذَّكَرَيْنِ حَرَّمَ أَمِ الأُنْثَيَيْنِ أَمَّا اشْتَمَلَتْ عَلَيْه أَرْحامُ الأُنْثَيَيْنِ » ) * انعام : 143 و 144 .\r\nبگو : آيا آن دو نر را حرام كرده يا آن دو ماده را ؟ ! يا آن بچه‌اى را كه رحمهاى آن دو ماده در بر گرفته ؟ ! اشتمال فقط در دو آيهء فوق آمده است .\r\n\r\n\r\n\r\nشنا :\r\n* ( « وَلا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا اعْدِلُوا . . . » ) * مائده :\r\n8 . شنئان بفتح نون و سكون آن خوانده شده و آن بر هر دو قرائت مصدر است ( مجمع و اقرب ) و به سكون نون بمعنى وصف نيز آمده است ( راغب و اقرب ) و معنى آن على اىّ حال بغض و كينه است يعنى : بغض و عداوت هيچ قومى شما را به بى عدالتى وادار نكند عدالت كنيد .\r\nشانىء : كينه ور . دشمن . * ( « إِنَّ شانِئَكَ هُوَ الأَبْتَرُ » ) * كوثر : 3 . در نهج البلاغه خطبهء 222 آمده « و معجونة شنئتها كانّما عجنت بريق حيّة أو قيئها » يعنى معجونى كه آن را مبغوض داشتم گوئى با آب دهان يا استفراغ مارى\r\n","description":"","footnote":"","page_name":" 72 ","page_number":74},
  {"content":"\r\nخمير شده است .\r\n\r\n\r\n\r\nشهاب :\r\nتكَّهء آتش . ( مجمع ) ابن اثير و راغب و ديگران شعلهء آتش گفته‌اند ولى قول مجمع اقوى است * ( « سَآتِيكُمْ مِنْها بِخَبَرٍ أَوْ آتِيكُمْ بِشِهابٍ قَبَسٍ » ) * نمل : 7 . يعنى به زودى از آن آتش بشما خبرى و يا تكَّه‌اى از آن مياورم نظير اين آيه است آيهء * ( « لَعَلِّي آتِيكُمْ مِنْها بِخَبَرٍ أَوْ جَذْوَةٍ مِنَ النَّارِ لَعَلَّكُمْ تَصْطَلُونَ » ) * قصص : 29 . راغب گويد :\r\nجذوه اخگرى است كه پس از تمام شدن شعله باقى ماند .\r\nايضا شهاب شعله هاى مخصوص آسمان است كه از سوختن سنگهاى آسمانى در آسمان به صورت تير شهاب ديده ميشوند چنان كه اهل لغت گفته‌اند .\r\nقرآن دربارهء راندن شياطين از آسمان كلمهء شهاب آورده مثل * ( « إِلَّا مَنِ اسْتَرَقَ السَّمْعَ فَأَتْبَعَه شِهابٌ مُبِينٌ » ) * حجر : 18 . * ( « إِلَّا مَنْ خَطِفَ الْخَطْفَةَ فَأَتْبَعَه شِهابٌ ثاقِبٌ » ) * صافات : 10 . * ( « وَأَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَشُهُباً » ) * جنّ : 8 . * ( « وَأَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الآنَ يَجِدْ لَه شِهاباً رَصَداً » ) * جنّ : 9 .\r\nاز اين آيات روشن مىشود اولا :\r\nشياطين بوسيلهء شهابها از آسمان رانده ميشوند ثانيا آن يك امر حادث است و قبلا وجود نداشته است ثالثا شياطين بوسيلهء شهاب از شنيدن چه صداهائى از آسمان ممنوع شده‌اند ؟ ! ! مشروح مطلب را در « جنّ » مطالعه كنيد .\r\nآيا مراد از شهاب در آيات قرآن همين سنگهاى آسمانى است كه با بر خورد بگازهاى جوّ سوخته و متلاشى ميشوند ؟ ! عدّه‌اى كثير از مفسران همينها را دانسته‌اند ولى هيچ دليلى جز آنكه خواهيم گفت . در دست نداريم كه مراد اينها باشند .\r\nشايد آنها شعله هائى مخصوص است كه نمىبينيم چنان كه شياطين را مشاهده نميكنيم در الميزان ذيل آيهء 10 صافات احتمال داده كه اين بيانات امثال است كه حقائق خارج از حسّ\r\n","description":"","footnote":"","page_name":" 73 ","page_number":75},
  {"content":"\r\nبمحسوسات تشبيه شده است و خداوند فرمايد : * ( « وَتِلْكَ الأَمْثالُ نَضْرِبُها لِلنَّاسِ وَما يَعْقِلُها إِلَّا الْعالِمُونَ » ) * عنكبوت : 43 . و آن در كلام خدا بسيار است ، از آن جمله است عرش ، كرسى ، لوح و كتاب .\r\nعلى هذا مراد از آسمانيكه ملائكه در آن ساكناند عالم ملكوتى است و مقصود از اقتراب شياطين و استراق سمع و قذف با شهاب نزديك شدن آنهاست بعالم ملائكه تا بر اسرار خلقت و حوادث آينده مطلع باشند و راندن آنها با نور ملكوتى است كه تاب تحمل آن را ندارند ( باختصار ) .\r\nدر نهج البلاغه خطبه 89 در وصف آسمان فرموده : « و اقام رصدا من الشّهب الثّواقب على نقابها . . . و رمى مسترقى السّمع بثواقب شهبها » نقاب جمع نقب بمعنى شكاف است ملاحظهء ما قبل و ما بعد جملهء اول نشان ميدهد كه شهب از اول خلقت بوده‌اند و جملهء دوم راجع بزمانهاى بعد است جملهء « اقام - رمى » به نظر مياورد كه در اول رصد بوده و سپس رجوم شده‌اند احتمال الميزان گرچه در نوبت خود قوى است ولى كلمهء * ( « شِهابٌ مُبِينٌ » ) * . . . * ( « شِهابٌ ثاقِبٌ » ) * و نيز آية * ( « وَلَقَدْ زَيَّنَّا السَّماءَ الدُّنْيا بِمَصابِيحَ وَجَعَلْناها رُجُوماً لِلشَّياطِينِ » ) * ملك : 5 .\r\nاحتمال آن را كه مراد شهابهاى معمولى است تأييد مىكند . آنوقت بايد ديد راندن آنها چه نحوى است آيا شياطين از نور و آتش گريزانند ؟ ! و اللَّه العالم .\r\n\r\n\r\n\r\nشهد :\r\nشهود و شهادت بمعنى حضور و معاينه است و در صحاح مشاهده را معاينه گفته است . در مفردات گويد : شهود در معنى حضور و شهادت در معنى ديدن و معاينه اولى است .\r\n* ( « فَمَنْ شَهِدَ مِنْكُمُ الشَّهْرَ فَلْيَصُمْه . . . » ) * بقره : 185 . هر كه در ماه رمضان حاضر باشد و مسافرت نكند آن را روزه بدارد . * ( « وَلْيَشْهَدْ عَذابَهُما طائِفَةٌ مِنَ الْمُؤْمِنِينَ » ) * نور : 2 . در عذاب و تنبيه مرد و زن زنا كننده جمعى از مؤمنان حاضر باشند و آن را به بينند . * ( « وَالَّذِينَ ) *\r\n","description":"","footnote":"","page_name":" 74 ","page_number":76},
  {"content":"\r\n* ( لا يَشْهَدُونَ الزُّورَ . . . » ) * فرقان : 72 .\r\nآنان كه در باطل حاضر نشوند . در اقرب الموارد گويد « شهد المجلس شهودا . حضره » ولى قيد مشاهده كه راغب گفته بهتر است و در آيهء اول ظاهرا صرف حضور مراد است .\r\nشهادت كه بمعنى حضور و ديدن است گاهى بمعنى خبر قاطع آيد چنان كه در صحاح و قاموس گفته . ظاهرا مراد از آن در آيهء * ( « وَمَنْ أَظْلَمُ مِمَّنْ كَتَمَ شَهادَةً عِنْدَه مِنَ الله » ) * بقره : 140 .\r\nخبر قاطع باشد . و گاهى بمعنى آشكار آيد مثل * ( « عالِمُ الْغَيْبِ وَالشَّهادَةِ الْكَبِيرُ الْمُتَعالِ » ) * رعد : 9 . اين جمله در آيات بسيارى تكرار شده است .\r\nو نيز بمعنى اداى شهادت و اظهار خبر قاطع باشد در صحاح و قاموس آمده « شهد شهادة : ادّى ما عنده من الشهادة » مثل * ( « ذلِكَ أَدْنى أَنْ يَأْتُوا بِالشَّهادَةِ عَلى وَجْهِها ) * - . . . * ( فَيُقْسِمانِ بِالله لَشَهادَتُنا أَحَقُّ مِنْ شَهادَتِهِما » ) * مائده :\r\n108 - 107 .\r\nايضا بمعنى اقرار ، حكم و علم آيد كه همه از شعبه هاى حضور و ديدناند . * ( « فَشَهادَةُ أَحَدِهِمْ أَرْبَعُ شَهاداتٍ بِالله » ) * نور : 6 . * ( « شاهِدِينَ عَلى أَنْفُسِهِمْ بِالْكُفْرِ » ) * توبه : 17 . گفته‌اند شهادت در اين آيات بمعنى اقرار است * ( « وَشَهِدَ شاهِدٌ مِنْ أَهْلِها إِنْ كانَ قَمِيصُه » ) * يوسف : 26 . راغب آن را در آيه بمعنى حكم گفته است كه خواهد آمد .\r\nدر آيهء * ( « وَشَهِدُوا أَنَّ الرَّسُولَ حَقٌّ وَجاءَهُمُ الْبَيِّناتُ » ) * آل عمران :\r\n86 . ظاهرا بمعنى علم است .\r\nشهود جمع شاهد نيز آمده * ( « وَلا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً إِذْ تُفِيضُونَ فِيه » ) * يونس : 61 . ايضا جمع آن اشهاد آيد * ( « وَيَقُولُ الأَشْهادُ هؤُلاءِ الَّذِينَ كَذَبُوا عَلى رَبِّهِمْ » ) * هود : 18 .\r\n* ( « وَيَوْمَ يَقُومُ الأَشْهادُ » ) * غافر : 51 . دقت در آيات نشان ميدهد كه شهود جمع شاهد بمعنى حاضر و بيننده و اشهاد جمع شاهد بمعنى شهادت كننده است تأمّل كنيد در سه آيهء فوق و آيهء * ( « وَهُمْ عَلى ما يَفْعَلُونَ بِالْمُؤْمِنِينَ شُهُودٌ » ) * بروج :\r\n7 . و در آيهء * ( « وَجَعَلْتُ لَه مالًا مَمْدُوداً ) *\r\n","description":"","footnote":"","page_name":" 75 ","page_number":77},
  {"content":"\r\n* ( وَبَنِينَ شُهُوداً » ) * مدثر : 12 و 13 .\r\nشهيد : بمعنى شاهد است * ( « وَأَشْهِدُوا إِذا تَبايَعْتُمْ وَلا يُضَارَّ كاتِبٌ وَلا شَهِيدٌ » ) * بقره : 282 . و آنگاه كه به خداوند سبحان اطلاق شود بمعنى حاضر ، بيننده و حافظ است در نهايه و اقرب الموارد گويد : شهيد آنست كه هيچ چيز از علمش غائب نيست .\r\nولى ظاهرا عموم از خود كلمه مستفاد نيست و مفيد عموم كلمه ديگر است مثل * ( « وَأَنْتَ عَلى كُلِّ شَيْءٍ شَهِيدٌ » ) * مائده : 117 . * ( « إِنَّ الله عَلى كُلِّ شَيْءٍ شَهِيدٌ » ) * حج : 17 . * ( « أَحْصاه الله وَنَسُوه وَالله عَلى كُلِّ شَيْءٍ شَهِيدٌ » ) * مجادله : 6 .\r\nاز لفظ آن فقط مبالغه يا ثبوت استفاده مىشود .\r\nجمع آن شهداء كه بيست بار در قرآن آمده است * ( « لِتَكُونُوا شُهَداءَ عَلَى النَّاسِ » ) * بقره : 143 .\r\nناگفته نماند : شهيد بمعنى مقتول در راه خدا در قرآن نيامده است مگر بنا بر بعضى از احاديث ولى در اصطلاح و روايات بسيار هست در قرآن فقط قتل فى سبيل اللَّه به كار رفته است * ( « وَلا تَحْسَبَنَّ الَّذِينَ قُتِلُوا فِي سَبِيلِ الله أَمْواتاً » ) * آل عمران : 169 . ابن اثير در نهايه پنج قول در علت اين تسميه كه چرا بمقتول شهيد گفته‌اند نقل كرده است .\r\nيكى اينكه خدا و ملائكه شهادت دارند كه او اهل بهشت است ، ديگرى اينكه : او نمرده گوئى حاضر است .\r\nسوم : ملائكه رحمت او را مىبينند .\r\nبقولى در امر خدا قيام بشهادت حق كرده و بقولى او شاهد كرامت خداست كه از برايش مهيّا فرموده .\r\nمجمع البحرين نيز اين اقوال را با قول ششمى نقل كرده است بنا بقول اول و سوم شهيد بمعنى مفعول ( مشهود ) و بنا بر بقيهء اقوال بمعنى فاعل ( شاهد ) است مؤيد قول دوم آيهء * ( « بَلْ أَحْياءٌ وَلكِنْ لا تَشْعُرُونَ » ) * بقره : 154 . * ( « بَلْ أَحْياءٌ عِنْدَ رَبِّهِمْ يُرْزَقُونَ » ) * آل عمران :\r\n169 . است شاهد قول پنجم آيهء * ( « قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ » ) * يس : 26 . مىباشد .\r\n","description":"","footnote":"","page_name":" 76 ","page_number":78},
  {"content":"\r\nشهيد ثانى رحمه اللَّه در شرح لمعه گويد : علت اين تسميه آنست كه او گواهى داده شده است براى بهشت و غفران . در قاموس نيز چند قول نقل شده و مرحوم صاحب جواهر آنها و غير آنها را در جواهر در عدم وجوب غسل شهيد نقل مىكند و از ابو بكر نامى نقل كرده : علت اين تسميه آن است كه خداوند و ملائكه شاهداند باينكه او از اهل بهشت است .\r\nبه نظر نگارنده قول اول كه شهيد ثانى اختيار كرده از همه قوى و قابل قبول است .\r\nو يا علت اين تسميه آنست كه شهيدان راه حق روز قيامت شاهد بر اعمال مردماند كه خواهد آمد .\r\nمشهد : اسم مكان است ( محل حضور ) * ( « فَوَيْلٌ لِلَّذِينَ كَفَرُوا مِنْ مَشْهَدِ يَوْمٍ عَظِيمٍ » ) * مريم : 37 . ظاهرا آن در آيه مصدر ميمى است چنان كه در مجمع فرموده يعنى : واى بر كفّار از حضور روز بزرگ .\r\n* ( « شَهِدَ الله أَنَّه لا إِله إِلَّا هُوَ وَالْمَلائِكَةُ وَأُولُوا الْعِلْمِ قائِماً بِالْقِسْطِ لا إِله إِلَّا هُوَ الْعَزِيزُ الْحَكِيمُ » ) * آل عمران :\r\n18 .\r\nبموجب اين آيه خداوند و ملائكه و دانايان گواهى ميدهند كه معبودى جز خدا نيست . ظاهر آيه چنان كه در الميزان فرموده شهادت قولى است يعنى خداوند در حالى كه قائم به عدالت است بيگانگى خويش گواهى داده ملائكه نيز از روى علم و تحقيق گواه يكتائى خدااند دانايان نيز پس از مشاهدهء آيات آفاقى و انفسى شاهد يگانگى خدااند .\r\nبعضى شهادت خدا و ملائكه را شهادت فعلى گرفته و گفته‌اند شهادت خدا عبارت است از ايجاد آنچه دلالت بر وحدانيت خدا دارد :\r\nو فى كل شىء له آية تدل على انه واحد و شهادت ملائكه اظهار كارهائى است كه مأموريت دارند .\r\nبه نظر ميايد : اين آيه نتيجهء آيات 10 تا 17 سورهء آل عمران باشد يعنى پس از ثبوت مضامين فوق ، خدا و\r\n","description":"","footnote":"","page_name":" 77 ","page_number":79},
  {"content":"\r\nملائكه و دانايان چنين گواهى داده‌اند .\r\n* ( « وَشَهِدَ شاهِدٌ مِنْ أَهْلِها إِنْ كانَ قَمِيصُه قُدَّ مِنْ قُبُلٍ فَصَدَقَتْ وَهُوَ مِنَ الْكاذِبِينَ . وَإِنْ كانَ قَمِيصُه قُدَّ مِنْ دُبُرٍ فَكَذَبَتْ وَهُوَ مِنَ الصَّادِقِينَ » ) * يوسف :\r\n26 - 27 .\r\nآيا آن شاهد طفلى بود كه خدا او را بسخن در آورد يا شخصى بوده كه پس از دقت در قرائن امر چنين حكمى كرده است ؟\r\nمىشود گفت : او يك نفر با هوش و زيرك بوده كه فكر كرده اگر پيراهن يوسف از جلو پاره شده باشد پس يوسف ميخواسته به او تجاوز كند در اين كشمكش پيراهنش پاره شده . و اگر از عقب پاره شده باشد حتما يوسف به آن كار تن در نداده و فرار ميكرده است زن از عقب او را تعقيب كرده و پيراهنش را پاره نموده است و چون ديد پيراهن يوسف از عقب پاره شده حكم كرده كه تقصير از آن زن است نه يوسف . وانگهى اگر سخن گفتن طفل در ميان بود احتياج باستدلال نبود و به مجرد حرف زدن او كه بطريق اعجاز بود مطلب ثابت ميشد . در مجمع از جبائى نقل كرده . از سدى نقل شده كه او پسر عموى زليخا بود از حسن و قتاده و عكرمه نقل كرده : او مردى از كسان زن بود ولى بمضمون روايات طفلى بوده در گهواره كه بطور اعجاز حرف زده و مطلب را روشن كرده است در الميزان با استفاده از * ( « شَهِدَ شاهِدٌ » ) * كه اين گونه كلام را شهادت نميگويند بعيد نميداند كه اين سخن بدون فكر و رويّه صادر شده باشد و آن را مؤيد رواياتى دانسته كه ناطقاند :\r\nشاهد طفلى بود در گهواره .\r\nدر تفسير برهان و الميزان از معانى الاخبار صدوق از ابو حمزهء ثمالى از امام سجاد عليه السّلام در ضمن حديثى مفصل نقل شده كه شاهد طفلى بود در گهواره در تفسير ابن كثير نيز اين مطلب از چند نفر نقل شده است . اما لازم است در صحت روايات دقت كرد .\r\n","description":"","footnote":"","page_name":" 78 ","page_number":80},
  {"content":"\r\n* ( « أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه وَمِنْ قَبْلِه كِتابُ مُوسى إِماماً . . . » ) * هود : 17 . شاهد در اين آيه بعلى بن ابى طالب عليه السّلام تطبيق مىشود و دربارهء آن رواياتى از شيعه و اهل سنت نقل شده ، مشروح آيه در « تلى » گذشت به آنجا رجوع شود .\r\n* ( « وَالْيَوْمِ الْمَوْعُودِ . وَشاهِدٍ وَمَشْهُودٍ . قُتِلَ أَصْحابُ الأُخْدُودِ » ) * بروج :\r\n2 - 4 . شاهد و مشهود در آيه هر دو نكرده‌اند و دربارهء آن دو سخن بسيار گفته شده ولى بايد اين قسمها با آيات بعدى ارتباط داشته باشند و لازم است شاهد و مشهود را در آيات اين سوره جستجو كرد .\r\nيهوديان كه بنا بنقل تفاسير نصاراى نجران را در اثر طرفدارى از دين جديد به آتش ميسوزاندند خود شاهد سوختن آنها بودند خداوند نيز شاهد آن كار بود . در آيات بعدى آمده * ( « وَهُمْ عَلى ما يَفْعَلُونَ بِالْمُؤْمِنِينَ شُهُودٌ » ) * ايضا آمده * ( « وَالله عَلى كُلِّ شَيْءٍ شَهِيدٌ » ) * مشهود قهرا شكنجه ديدگان و شكنجه را شامل است بهر حال مضمون آيات آنست : قسم بروز قيامت و قسم بشاهد و مشهود كه در اين كار هستند و در روز موعود گواه خواهند بود و در نتيجه شكنجه دادن و شكنجه ديدن ثابت خواهد گرديد و خلاصه آنكه اين عمل مضبوط و محفوظ است و در رديف شاهد و مشهود است .\r\nدر قرآن مجيد به حضرت رسول صلى اللَّه عليه و آله شاهد اطلاق شده * ( « إِنَّا أَرْسَلْناكَ شاهِداً وَمُبَشِّراً وَنَذِيراً » ) * احزاب : 45 . فتح :\r\n8 . و روز قيامت مشهود خوانده شده * ( « ذلِكَ يَوْمٌ مَجْمُوعٌ لَه النَّاسُ وَذلِكَ يَوْمٌ مَشْهُودٌ » ) * هود : 103 . منظور از مشهود در آيهء مورد بحث روز قيامت نيست كه پيش از آن و اليوم الموعود آمده است و احتياج بتكرار نيست و چون آيات راجع بواقعه‌اى پيش از اسلام است لذا شاهد به حضرت رسول صلى اللَّه عليه و آله تطبيق نميشود .\r\nدر تفسير برهان هفت حديث دربارهء اين آيه نقل شده كه شاهد و\r\n","description":"","footnote":"","page_name":" 79 ","page_number":81},
  {"content":"\r\nمشهود رسول خدا صلى اللَّه عليه و آله و على عليه السّلاماند شاهد روز جمعه ، مشهود روز عرفه است - شاهد روز عرفه ، مشهود روز قيامت است .\r\nولى در اسناد آنها سلمة بن خطاب ضعيف ، مفضل بن صالح ابو جميلهء كذّاب و واضع الحديث ، ابو الجارود سرحوب زيدى ، عبد الرحمن بن كثير هاشمى ضعيف وجود دارند و بعضى از آنها مقطوعاند تنها يك روايت قابل اعتنا است آن هم تصريح به آيه نكرده است و اللَّه العالم .\r\n* ( « وَجاءَتْ كُلُّ نَفْسٍ مَعَها سائِقٌ وَشَهِيدٌ » ) * ق : 21 . آيه روشن مىكند :\r\nروز قيامت هر شخص را راننده و شاهدى است در نهج البلاغه خطبه 83 فرموده : هر نفس را سائق و شاهدى است . سائقيكه او را بمحشر سوق مىكند . شاهديكه بر اعمال او گواهى ميدهد .\r\nمعلوم نيست كه اين سائق و شاهد كدام است ولى در آيات قبلى آمده * ( « إِذْ يَتَلَقَّى الْمُتَلَقِّيانِ عَنِ الْيَمِينِ وَعَنِ الشِّمالِ قَعِيدٌ . ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ » ) * مراد از متلقيان دو فرشتهء كاتب عملاند به نظر ميايد سائق و شهيد همان دو ملك باشند و در آيات بعدى آمده * ( « أَلْقِيا فِي جَهَنَّمَ كُلَّ كَفَّارٍ عَنِيدٍ » ) * ظاهر سياق دلالت دارد كه خطاب * ( « أَلْقِيا » ) * بسائق و شهيد است يعنى : اى سائق و شهيد هر كافر عنود را بجهنم بياندازيد .\r\nدر مجمع فرموده : خطاب بخازن آتش است و بقولى مراد ملكان موكلاند كه سائق و شهيد باشند .\r\nايضا از حاكم حسكانى از ابو سعيد خدرى از رسول خدا صلى اللَّه عليه و آله نقل كرده كه فرمود : چون روز قيامت شود خداوند به من و على فرمايد : هر كه شما را دشمن داشته داخل آتشش كنيد و هر كه دوستتان داشته وارد بهشتش نمائيد آن است قول خدا القيا فى جهنّم كلّ كفّار عنيد .\r\nدر الميزان آن را از امالى شيخ الطائفه نقل فرموده و در برهان با چند سند نقل شده است به نظر ميايد\r\n","description":"","footnote":"","page_name":" 80 ","page_number":82},
  {"content":"\r\nروايت از بطون قرآن و يا از باب تطبيق باشد .\r\n* ( « إِنَّ فِي ذلِكَ لَذِكْرى لِمَنْ كانَ لَه قَلْبٌ أَوْ أَلْقَى السَّمْعَ وَهُوَ شَهِيدٌ » ) * ق : 37 . القاء سمع بمعنى گوش دادن است يعنى در آنچه گفته شد تذكرى است به آنكه قلب و تعقل دارد و يا گوش بدهد در حالى كه متوجه شنفتهء خويش است . ولى آنكه نه تفكر دارد و نه گوش ميدهد براى او در گفتهء ما پندى نيست .\r\n* ( « إِنَّ قُرْآنَ الْفَجْرِ كانَ مَشْهُوداً » ) * اسراء : 78 . اين آيه در « دلك » مشروحا گفته شده است .\r\n\r\nگواهان روز قيامت\r\nگذشته از ثبت و ضبط اعمال ، قرآن كريم گواهان ديگرى راجع بقيامت معين فرموده كه لازم است ذكر شود : شهادت اعضاء . شهادت پيامبران و ائمه عليهم السلام و غيرهم .\r\nآياتيكه راجع بشهادت اعضاء است بدين قرارند .\r\n1 - * ( « وَيَوْمَ يُحْشَرُ أَعْداءُ الله إِلَى النَّارِ فَهُمْ يُوزَعُونَ . حَتَّى إِذا ما جاؤُها شَهِدَ عَلَيْهِمْ سَمْعُهُمْ وَأَبْصارُهُمْ وَجُلُودُهُمْ بِما كانُوا يَعْمَلُونَ . وَقالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا الله الَّذِي أَنْطَقَ كُلَّ شَيْءٍ وَهُوَ خَلَقَكُمْ أَوَّلَ مَرَّةٍ وَإِلَيْه تُرْجَعُونَ » ) * فصلت : 19 - 21 .\r\nاين آيات بر شهادت گوشها ، چشمها و پوستها دلالت دارند * ( « أَعْداءُ الله » ) * در آيهء اول مىرساند كه شهادت اعضاء دربارهء كفّار و بدكاران است نه دربارهء نيكوكاران نسبت باعمالشان و نيز حاكى است كه اعداء اللَّه خطاب بپوستهاى خويش خواهند گفت : چرا بر عليه ما گواهى داديد .\r\nآنها جواب خواهند داد : خدائى كه همه چيز را گويا كرده ما را گويا كرد ( يا قبلا گويا كرده بود ) آيا مراد شهادت طبيعى است يا به زبان خواهند آمد در « جلد » ديده شود .\r\n2 - * ( « الْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ » ) * يس : 65 .\r\n","description":"","footnote":"","page_name":" 81 ","page_number":83},
  {"content":"\r\n3 - * ( يَوْمَ تَشْهَدُ عَلَيْهِمْ أَلْسِنَتُهُمْ وَأَيْدِيهِمْ وَأَرْجُلُهُمْ بِما كانُوا يَعْمَلُونَ » ) * نور : 24 . ناگفته نماند : آيات همه دربارهء كفّار و بدكاران است على هذا شهادت اعضاء دربارهء گناهان است و از اينكه اعضاء نيكوكاران هم به كارهاى نيك آنها گواهى خواهند داد خبرى در قرآن نيست . آيهء * ( « يُعْرَفُ الْمُجْرِمُونَ بِسِيماهُمْ » ) * رحمن : 41 . نيز دربارهء مجرمين است . مگر آنكه از آياتى نظير * ( « يَوْمَ تَبْيَضُّ وُجُوه وَتَسْوَدُّ وُجُوه » ) * آل عمران : 106 . * ( « وُجُوه يَوْمَئِذٍ مُسْفِرَةٌ . ضاحِكَةٌ مُسْتَبْشِرَةٌ » ) * عبس : 38 و 39 . * ( « تَعْرِفُ فِي وُجُوهِهِمْ نَضْرَةَ النَّعِيمِ » ) * مطففين : 24 . و غيره استفاده كرد كه اعضاء دلالت بر اعمال نيك نيز خواهد داشت . و آن عبارت اخراى شهادت است .\r\nامّا دربارهء شهادت گواهان ديگر آيات دربارهء حضرت رسول صلى اللَّه عليه و آله و حضرت عيسى عليه السّلام بالخصوص و دربارهء ديگران بالعموم آمده است . مثل * ( « إِنَّا أَرْسَلْناكَ شاهِداً وَمُبَشِّراً وَنَذِيراً » ) * احزاب : 45 ، فتح : 8 . * ( « إِنَّا أَرْسَلْنا إِلَيْكُمْ رَسُولًا شاهِداً عَلَيْكُمْ كَما أَرْسَلْنا إِلى فِرْعَوْنَ رَسُولًا » ) * مزمّل :\r\n15 . * ( « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً » ) * نساء : 41 . ايضا آيهء 89 سورهء نحل .\r\nآيهء اخير و آيهء 89 سورهء نحل دربارهء قيامت است و صريح است كه حضرت رسول صلى اللَّه عليه و آله روز قيامت بر همهء امت خويش گواه است چنان كه * ( « مِنْ كُلِّ أُمَّةٍ بِشَهِيدٍ » ) * نيز دلالت دارد كه شاهد هر امّت شاهد همهء امّت است على هذا * ( « شاهِداً » ) * در سه آيهء اول بمعنى همان شاهد و شهادتى است كه در دو آيهء اخير است . مراد از شاهد آنست كه به بيند و در موقعى اداى شهادت كند . على هذا آنحضرت هم در دنيا و هم در آخرت شاهد است بعبارت ديگر در دنيا مشاهده مىكند و در آخرت اداى شهادت خواهد كرد .\r\nدربارهء حضرت عيسى آمده كه\r\n","description":"","footnote":"","page_name":" 82 ","page_number":84},
  {"content":"\r\nبه خداوند عرض مىكند * ( « وَكُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ » ) * مائده : 117 .\r\nيعنى : تا در ميان آنها بودم بر آنها شاهد بودم و چون اخذم كردى تو بر آنها مراقب بودى . اين آيه صريح است در اينكه حضرت عيسى فقط در زندگى شاهد آنها بوده .\r\nولى در محل ديگر آمده * ( « بَلْ رَفَعَه الله إِلَيْه وَكانَ الله عَزِيزاً حَكِيماً . وَإِنْ مِنْ أَهْلِ الْكِتابِ إِلَّا لَيُؤْمِنَنَّ بِه قَبْلَ مَوْتِه وَيَوْمَ الْقِيامَةِ يَكُونُ عَلَيْهِمْ شَهِيداً » ) * نساء : 158 و 159 . ظاهر آنست كه ضمير « موته » به « احد » بر ميگردد كه در كلام مقدر است يعنى « و ان احد من اهل الكتاب الَّا ليؤمننّ قبل موته بعيسى » در اين صورت اول و آخر آيه هر دو مفيد عموم است يعنى همهء اهل كتاب قبل از مرگشان به عيسى ايمان مياورند و روز قيامت بر همهء آنها گواه مىشود .\r\nالمنار دربارهء اين آيه ميگويد هر يك از اهل كتاب هنگام مرگ واقعيت بر او منكشف ميگردد و به عيسى ايمان صحيح مياورد . يهودى ميداند كه او زنازاده نبوده بلكه پيغمبر راستگوئى بوده است و نصرانى ميداند كه او بنده و رسول خدا بوده نه خدا و نه پسر خدا .\r\nبه نظر نگارنده اين سخن حق است زيرا انكشاف حقائق وقت مرگ مدلول آيات و روايات است * ( « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الأَرْضِ » ) * نساء : 97 . * ( « فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَأَدْبارَهُمْ » ) * محمد : 27 . روايات نيز در اين باره زياد است .\r\nگفتيم : آيات دربارهء شهادت گواهان ديگر جز رسول خدا صلى اللَّه عليه و آله و حضرت عيسى بطور عموماند نظير * ( « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ . . . » ) * نساء : 41 . * ( « وَيَوْمَ نَبْعَثُ مِنْ كُلِّ أُمَّةٍ شَهِيداً . . . » ) * نحل : 84 . * ( « وَيَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ » ) *\r\n","description":"","footnote":"","page_name":" 83 ","page_number":85},
  {"content":"\r\nنحل : 89 . * ( « وَنَزَعْنا مِنْ كُلِّ أُمَّةٍ شَهِيداً فَقُلْنا هاتُوا بُرْهانَكُمْ فَعَلِمُوا أَنَّ الْحَقَّ لِلَّه » ) * قصص : 75 .\r\nايضا آيهء * ( « أُولئِكَ يُعْرَضُونَ عَلى رَبِّهِمْ وَيَقُولُ الأَشْهادُ هؤُلاءِ الَّذِينَ كَذَبُوا عَلى رَبِّهِمْ أَلا لَعْنَةُ الله عَلَى الظَّالِمِينَ » ) * هود : 18 .\r\nآيه صريح است در اينكه اشهاد فقط بر گناهان گواهى خواهند داد ولى آيات ديگرى كه خواهد آمد با آيات گذشته عموم شهادت را ميرسانند ايضا * ( « إِنَّا لَنَنْصُرُ رُسُلَنا وَالَّذِينَ آمَنُوا فِي الْحَياةِ الدُّنْيا وَيَوْمَ يَقُومُ الأَشْهادُ » ) * غافر : 51 .\r\nدو آيهء ديگر در اين باره هست كه لازم است بررسى شود اول آيهء * ( « وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً » ) * بقره : 143 .\r\nممكن است بگوئيم : مراد از امّت وسط در مقابل مكتبى است كه بمعنويات كاملا اهميت داده و بماديات بى اعتناست و مكتبى كه توجهش منصرف بماديات است و ارزشى به معنويات قائل نيست ( روحيون - مادّيون ) ولى اسلام مكتب واسطه است كه هم بمعنويات و هم بمادّيات اهميّت ميدهد .\r\nاين سخن فى نفسه درست است ولى آيه‌اى دربارهء آن نيست زيرا * ( « لِتَكُونُوا » ) * ميگويد واسطه بودن براى شهادت است وانگهى * ( « وَيَكُونَ الرَّسُولُ » ) * شخص حضرت رسول صلى اللَّه عليه و آله را از امت بدان معنى خارج مىكند حال آنكه فرد شاخص مكتب واسطه ، وجود آنحضرت است . پس امّت وسط امّتى است كه در يك طرفش رسول خدا صلى اللَّه عليه و آله و در طرف ديگرش « النّاس » واقع است آنحضرت براى امّت وسط گواه است و آنها براى عموم ناس .\r\nعلى هذا اين امّت بايد از افرادى ممتاز تشكيل شده باشد و اين در مرتبهء اول تطبيق نميكند مگر بر اوصياء حضرت رسول صلى اللَّه عليه و عليهم السلام . لذا در روايات هست و نقل خواهد شد كه مراد از امّت وسط\r\n","description":"","footnote":"","page_name":" 84 ","page_number":86},
  {"content":"\r\nائمهء طاهريناند . لازم است در ربط آيهء فوق بآيات سابق كاملا دقت شود .\r\nدوم آيهء * ( « وَجاهِدُوا فِي الله حَقَّ جِهادِه هُوَ اجْتَباكُمْ وَما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ مِنْ قَبْلُ وَفِي هذا لِيَكُونَ الرَّسُولُ شَهِيداً عَلَيْكُمْ وَتَكُونُوا شُهَداءَ عَلَى النَّاسِ . . . » ) * حج : 78 .\r\nاين آيه نظير آيهء گذشته است و خطاب * ( « اجْتَباكُمْ » ) * به اشخاص ممتاز است مخصوصا * ( « مِلَّةَ أَبِيكُمْ » ) * كه ابراهيم عليه السّلام پدر ائمهء طاهرين بود و او را پدر امّت اسلامى دانستن مجاز و در عين حال بعيد است . مخاطبين بضمير « كم » در پنج دفعه همان امّت وسطاند كه رسول خدا صلى اللَّه عليه و آله بر آنها و آنها بر مردم گواه‌اند .\r\nخدا و رسول و مردم با انصاف شاهداند كه در ميان امّت اسلامى كسانى هستند كه شهادت آنها دربارهء يكدسته سبزى هم مقبول نيست چطور شاهد بر مردم خواهند بود ؟ آيا مسخره آميز نيست كه بگوئيم : معاويه ها ، يزيدها ، وليدها ، حجاجها ، و . . .\r\nشاهد بر مردم خواهند بود ؟ ! ! آيا اينها در پيشگاه خدا دربارهء ديگران گواهى داده و خواهند گفت : * ( « هؤُلاءِ الَّذِينَ كَذَبُوا عَلى رَبِّهِمْ . . . » ) * هود : 18 . آيا مراد از اشهاد در * ( « يَوْمَ يَقُومُ الأَشْهادُ » ) * غافر : 51 . ايناناند ؟ ! !\r\n\r\nتتمهء سخن\r\nبنا بر آنكه گذشت : اين شهادت روز قيامت خواهد بود ولى شهداء بايد در دنيا تحمل شهادت كرده باشند تا در آخرت شهادت بدهند و اگر در دنيا اعمال مردم را نبينند و ندانند چطور در آخرت گواهى خواهند داد ؟\r\nمثلا دربارهء حضرت عيسى كه فرموده * ( « وَيَوْمَ الْقِيامَةِ يَكُونُ عَلَيْهِمْ شَهِيداً » ) * و دربارهء رسول خدا صلى اللَّه عليه و آله آمده * ( « وَجِئْنا بِكَ عَلى هؤُلاءِ شَهِيداً » ) * اگر اين دو بزرگوار در دنيا از اعمال امت خويش با خبر نباشند چطور در قيامت گواهى خواهند داد ؟ ! اينجاست كه بايد بگوئيم : شهداء در دنيا حتى پس از مرگ از اعمال\r\n","description":"","footnote":"","page_name":" 85 ","page_number":87},
  {"content":"\r\nمردم مطلع ميشوند . همانگونه كه اعضاء بدن و چيزهاى ديگر و ملائكه در دنيا ثبت ميكنند و در آخرت گواهى ميدهند همچنين شهداء ديگر كه عبارت باشند از انبياء و اوصياء .\r\nخوشبختانه در اين زمينه رواياتى داريم كه مطلب را از هر حيث روشن ميكنند .\r\nدر اصول كافى كتاب الحجة بابى منعقد فرموده تحت عنوان « انّ الائمة شهداء اللَّه على خلقه » و در آن رواياتى نقل شده كه امامان عليهم السلام فرموده‌اند : مراد از امّت وسط مائيم و شهداء على الناس ما هستيم . ما بر مردم روز قيامت شهادت خواهيم داد « فمن صدّق صدّقناه يوم القيامة و من كذّب كذّبناه يوم القيامة » مراد از « * ( هُوَ اجْتَباكُمْ ) * . . . - * ( مِلَّةَ أَبِيكُمْ ) * - . . . * ( وَتَكُونُوا شُهَداءَ عَلَى النَّاسِ ) * » مائيم . و در حديث اول فرموده « قال ابو عبد اللَّه عليه السّلام فى قول اللَّه عزّ و جلّ * ( فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً ) * » فرموده فقط دربارهء امّت محمد صلى اللَّه عليه و آله نازل شده در هر قرنى از آنها امامى از ماست كه بر آنها شاهد است و محمد صلى اللَّه عليه و آله شاهد بر ماست .\r\nو نيز در اصول كافى ج 1 ص 219 . بابى زير عنوان « عرض الاعمال على النّبىّ و الائمة عليهم السّلام » منعقد است و در آن باب رواياتى نقل شده در اين باره كه اعمال عباد به حضرت رسول و ائمهء طاهرين عليهم السلام نشان داده مىشود و آنان عليهم السلام بدين مطلب با آيهء * ( « اعْمَلُوا فَسَيَرَى الله عَمَلَكُمْ وَرَسُولُه وَالْمُؤْمِنُونَ » ) * توبه :\r\n105 . كه مراد از مؤمنون اماماناند استدلال كرده‌اند در الميزان ذيل آيهء فوق در اين زمينه مطلبى هست رجوع شود .\r\n\r\n\r\n\r\nشهر :\r\nماه . و آن با رؤيت هلال شروع شده و با رؤيت مجدد منقضى مىشود و اصل آن چنان كه در مجمع فرموده بمعنى ظهور است علت اين تسميه آنست كه با رؤيت هلال داخل شدن ماه آشكار مىشود .\r\n* ( « وَحَمْلُه وَفِصالُه ثَلاثُونَ شَهْراً » ) *\r\n","description":"","footnote":"","page_name":" 86 ","page_number":88},
  {"content":"\r\nاحقاف : 15 . يعنى حمل و از شير باز شدن انسان سى ماه است .\r\nجمع قلَّهء آن اشهر و جمع كثرت آن شهور است مثل * ( « الْحَجُّ أَشْهُرٌ مَعْلُوماتٌ » ) * بقره : 197 . مراد از اشهر چنان كه روايات بيان مىكند شوال ، ذو القعدة ، ذو الحجه است .\r\nو مثل * ( « إِنَّ عِدَّةَ الشُّهُورِ عِنْدَ الله اثْنا عَشَرَ شَهْراً فِي كِتابِ الله يَوْمَ خَلَقَ السَّماواتِ وَالأَرْضَ » ) * توبه : 36 . اين آيه روشن مىكند كه خداوند خود چنين اراده فرموده كه از روز خلقت آسمانها و زمين ماه‌هاى تمام كنندهء سال دوازده باشد . مراد از كتاب شايد كتاب تكوين و دنيا و شايد لوح محفوظ باشد .\r\nراجع بماههاى حرام و احكام آنها ، همچنين آيهء * ( « فَإِذَا انْسَلَخَ الأَشْهُرُ الْحُرُمُ » ) * توبه : 5 . * ( « الشَّهْرُ الْحَرامُ بِالشَّهْرِ الْحَرامِ » ) * بقره : 194 . * ( « يَسْئَلُونَكَ عَنِ الشَّهْرِ الْحَرامِ قِتالٍ فِيه » ) * بقره : 217 .\r\nبه « حرام » رجوع شود . و آيهء * ( « وَلِسُلَيْمانَ الرِّيحَ غُدُوُّها شَهْرٌ وَرَواحُها شَهْرٌ » ) * سباء : 12 . در « ريح » گذشت .\r\n\r\n\r\n\r\nشهق :\r\nشهيق بدرون كشيدن نفس چنان كه زفير خارج كردن آن ( باز دم ) است . ( اقرب ) در صحاح نسبت آن را بقول داده است * ( « فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَشَهِيقٌ » ) * هود :\r\n106 . زفير و شهيق هر دو اسم صوت و صداى مردم اندوهناك است كه هنگام نفس كشيدن و باز دم شنيده مىشود ( مجمع از زجاج ) . بقيهء مطلب در « زفر » .\r\nدربارهء صداى جهنّم آمده * ( « إِذا أُلْقُوا فِيها سَمِعُوا لَها شَهِيقاً وَهِيَ تَفُورُ » ) * ملك : 7 . ايضا آمده * ( « سَمِعُوا لَها تَغَيُّظاً وَزَفِيراً » ) * فرقان : 12 . ممكن است منظور تشبيه صداى جهنّم بصداى انسان باشد يعنى صفير جهنّم آنگاه كه بشدت مشتعل گردد مانند صداى زير و بم اندوهناكان است . بهر حال منظور از هر دو ، صفير و صداى جهنّم است .\r\nدر « جهنّم » گذشت كه جهنّم ذى شعور و عاقل است به آنجا رجوع شود .\r\n","description":"","footnote":"","page_name":" 87 ","page_number":89},
  {"content":"\r\nاصل شهق بمعنى ارتفاع مىباشد :\r\nجبل شاهق بمعنى كوه بلند است « شهق يشهق : ارتفع » .\r\n\r\n\r\n\r\nشهوة :\r\nدوست داشتن . ميل كردن « شهاه شهوة : احبّه و رغب فيه » * ( « وَهُمْ فِي مَا اشْتَهَتْ أَنْفُسُهُمْ خالِدُونَ » ) * انبياء : 102 . آنها در آنچه دلشان خواسته پيوسته‌اند * ( « وَفِيها ما تَشْتَهِيه الأَنْفُسُ وَتَلَذُّ الأَعْيُنُ » ) * زخرف : 71 .\r\nدر بهشت است آنچه دلها ميخواهد و چشمها لذت ميبرد .\r\n* ( « إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ » ) * اعراف : 81 . مراد از شهوت ميل جنسى است يعنى : شما بجاى زنان از روى رغبت و لذّت با مردان مياميزيد ؟ ! شهوت هم مصدر آمده و هم اسم بمعنى مطالبهء نفس چيزى را كه موافق ميل است جمع آن شهوات مىباشد * ( « وَيُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً » ) * نساء : 27 . يعنى آنها كه تابع خواهشها . و مشتهيات نفساند ميخواهند از حق بسيار منحرف باشند .\r\nدر اسلام فقط مشتهيات كاذب و منحرف كننده حرام است نه مطلق خواهشهاى نفس .\r\n\r\n\r\n\r\nشوب :\r\nآميختن « شاب الشىء شوبا : خلطه » در نهج البلاغه خطبهء 101 فرموده « سرورها مشوب بالحزن » شادى دنيا آميخته با اندوه است . * ( « ثُمَّ إِنَّ لَهُمْ عَلَيْها لَشَوْباً مِنْ حَمِيمٍ » ) * صافات :\r\n67 . ضمير « عليها » بشجرهء زقّوم راجع است يعنى سپس روى آن مخلوطى از آب جوشان دارند . شوب مصدر بمعنى مفعول است گويا مراد آنست كه آب جوشان با زقّوم در شكمشان مخلوط ميگردد اين كلمه فقط يك بار در قرآن آمده است .\r\n\r\n\r\n\r\nشور :\r\nبيرون آوردن . در اقرب الموارد گويد : « شار العسل شورا :\r\nاستخرجه من الوقبة و اجتناه » يعنى عسل را از شكاف سنگ بيرون كرد .\r\nمشورة و مشاوره و تشاور استخراج رأى است با مراجعهء بعضى ببعضى ( راغب ) در مجمع فرموده : مشورت\r\n","description":"","footnote":"","page_name":" 88 ","page_number":90},
  {"content":"\r\nاستخراج رأى است از مستشار زيرا كه از او اخذ مىشود . * ( « فَإِنْ أَرادا فِصالًا عَنْ تَراضٍ مِنْهُما وَتَشاوُرٍ فَلا جُناحَ عَلَيْهِما » ) * بقره : 233 . * ( « فَاعْفُ عَنْهُمْ وَاسْتَغْفِرْ لَهُمْ وَشاوِرْهُمْ فِي الأَمْرِ » ) * آل عمران : 159 . خطاب به حضرت رسول صلَّى اللَّه عليه و آله است كه در نحوهء اجراى كار با آنها مشورت كند .\r\nايماء و اشاره هر دو بيك معنى است خواه با دست باشد يا با چشم و ابرو و غيره * ( « فَأَشارَتْ إِلَيْه قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا » ) * مريم : 29 . ظاهرا اين از براى آنست كه در اشاره يكنوع ايضاح و تبيين هست .\r\nشورى * ( « وَالَّذِينَ اسْتَجابُوا لِرَبِّهِمْ وَأَقامُوا الصَّلاةَ وَأَمْرُهُمْ شُورى بَيْنَهُمْ وَمِمَّا رَزَقْناهُمْ يُنْفِقُونَ » ) * شورى : 38 . يعنى آنان كه دستور خدا را اجابت كرده و نماز به پا داشتند و كارشان در ميان آنها بمشورت است و از آنچه داده‌ايم انفاق مىكند . شورى اسم است بمعنى مشورت و بقول راغب : شورى كارى است كه در آن مشورت ميكنند .\r\nاين آيه و آيهء * ( « وَشاوِرْهُمْ فِي الأَمْرِ » ) * كه گذشت موضوعيّت شورى را در اسلام معيّن مىكند ولى بموجب آيهء * ( « وَما كانَ لِمُؤْمِنٍ وَلا مُؤْمِنَةٍ إِذا قَضَى الله وَرَسُولُه أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَمَنْ يَعْصِ الله وَرَسُولَه فَقَدْ ضَلَّ ضَلالًا مُبِيناً » ) * احزاب : 36 .\r\nو نيز بضرورت دين ، شورى در نحوهء اجراء امور دينى است نه در اصول و احكام ، آنچه از جانب خدا تعيين شده نميشود با مشورت آن را از بين برد و يا تغيير داد ، مثلا دستور جنگ و دفاع از جانب خدا صادر شده ، آنوقت دربارهء آن مشورت مىشود چنان كه رسول خدا صلَّى اللَّه عليه و آله در جنگ « احد » با مسلمانان مشورت كردند كه در مدينه با دشمنان بجنگيم يا در خارج از آن ؟ و چون اكثريّت خارج را تصويب كردند و مصلحت ديدند آنحضرت به « احد » تشريف بردند .\r\nچنان كه از كارهاى ديگر آنحضرت و همچنين از كارهاى على عليه السّلام روشن\r\n","description":"","footnote":"","page_name":" 89 ","page_number":91},
  {"content":"\r\nاست .\r\nو اگر اصول و احكام با شورى تعيين شود عبارت اخراى لغو دين خواهد بود و آنگهى به نظر ميايد در شورى اكثريّت موضوعيّت ندارد چنان كه فعلا در دنيا مرسوم است بلكه شورى براى يافتن راه اصلح است خواه اكثريت صلاح بداند يا نه ، مثلا آنگاه كه رئيس مسلمين پس از شورى كاريرا بصلاح ديد ظاهرا نميتواند بعذر اينكه اكثريت صلاح نميدانند از آن چشم بپوشد .\r\nدربارهء خلافت و تعيين جانشينى رسول خدا صلَّى اللَّه عليه و آله اگر نصّى و تعيينى در ميان نبود ، لازم بود كه بگوئيم خلافت مورد شورى واقع مىشود ولى بموجب ادلَّهء قاطعه خلافت مثل نبوّت منصب خدائى است همانطور كه مردم حق انتخاب پيغمبر ندارند هكذا حق انتخاب جانشين پيامبر را هم ندارند . خلافت همچون نبوّت از جانب خدا است با اين فرق كه خليفه از جانب خدا بوسيلهء پيغمبر تعيين ميگردد ، چنان كه خلافت بلا فصل على عليه السّلام از جانب خدا بوسيلهء آنحضرت بمردم ابلاغ گرديد ، كافى است كه در در اين باره به الغدير و المراجعات رجوع كنيم .\r\n\r\n\r\n\r\nشوظ :\r\nشواظ : شعله و زبانهء آتش كه دود ندارد . ( راغب ) * ( « يُرْسَلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ » ) * رحمن : 35 .\r\nطبرسى فرموده : شواظ زبانهء سبزى است كه از آتش جدا مىشود . نحاس را دخان و مس مذاب گفته‌اند ضمير * ( « عَلَيْكُما » ) * به ثقلان ( جن و انس ) راجع است يعنى : بر شما زبانه‌اى از آتش و دود فرستاده مىشود يكديگر را در دفع آن يارى نتوانيد كرد . اين كلمه در قرآن فقط يك بار يافته است .\r\n\r\n\r\n\r\nشوكة :\r\n* ( « وَإِذْ يَعِدُكُمُ الله إِحْدَى الطَّائِفَتَيْنِ أَنَّها لَكُمْ وَتَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ » ) * انفال : 7 .\r\nشوك بمعنى خار است راغب گويد :\r\nباسلحه و سختى نيز اطلاق مىشود .\r\nنيش عقرب را به جهت تشبيه بخار شوك گفته‌اند . مراد از طائفة ذات الشوكة\r\n","description":"","footnote":"","page_name":" 90 ","page_number":92},
  {"content":"\r\nلشكريان قريش است شوكت در آن بمعنى قدرت يا سلاح است خداوند به مسلمانان وعده داد كه يكى از دو طائفه ( كاروان ابو سفيان ، لشكر قريش ) نصيبشان خواهد شد . آنها دوست داشتند كاروان كه قدرت و سلاح نداشت نصيب آنها باشد . آيهء شريفه در بيان همان وعده است . اين كلمه در قرآن فقط يك بار آمده است .\r\n\r\n\r\n\r\nشوى :\r\nبريان كردن . واو آن بياء قلب مىشود در اقرب گويد « شوى اللحم شيّا : جعله شواء » ايضا بمعنى گرم كردن آب آمده است . * ( « وَإِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوه » ) * كهف : 29 . يعنى اگر فرياد رسى بخواهند بآبى چون مس گداخته كمكشان دهند كه چهره ها را ميسوزاند و بريان مىكند .\r\n* ( « كَلَّا إِنَّها لَظى . نَزَّاعَةً لِلشَّوى » ) * معارج : 15 و 16 . شوى را اطراف بدن گفته‌اند مثل دست و پا و سر و نيز پوست سر گفته‌اند واحد آن شواة است يعنى نه جهنم زبانهء خالص است كه پوست سر يا اطراف بدن را مىكند .\r\nشوى كه بر وزن فتى است بمعنى مال رذيل نيز آمده است ( مجمع - اقرب ) .\r\n\r\n\r\n\r\nشىء :\r\nمصدر است بمعنى خواستن و اراده كردن « شاءه يشائه شيئا : اراده » * ( « وَلَوْ شاءَ الله لَذَهَبَ بِسَمْعِهِمْ وَأَبْصارِهِمْ » ) * بقره : 20 . طبرسى در ذيل اين آيه مشيت را اراده معنى كرده است .\r\n* ( « وَلَوْ شاءَ رَبُّكَ لَآمَنَ مَنْ فِي الأَرْضِ كُلُّهُمْ جَمِيعاً » ) * يونس : 99 . شاء در اين آيه و نظائر آن بمعنى مشيت جبرى است يعنى اگر خدا ميخواست قدرت عدم ايمان را از آنها بر ميداشت قهرا همه ايمان مياوردند ولى خدا چنين نخواسته است .\r\n* ( « فَمَنْ شاءَ اتَّخَذَ إِلى رَبِّه سَبِيلًا . ) *\r\n* ( وَما تَشاؤُنَ إِلَّا أَنْ يَشاءَ الله إِنَّ الله كانَ عَلِيماً حَكِيماً » ) * انسان : 29 - 30 .\r\n* ( « إِنْ هُوَ إِلَّا ذِكْرٌ لِلْعالَمِينَ . لِمَنْ شاءَ مِنْكُمْ أَنْ يَسْتَقِيمَ . وَما تَشاؤُنَ إِلَّا أَنْ يَشاءَ الله رَبُّ الْعالَمِينَ » ) * تكوير : 27 - 29 .\r\n","description":"","footnote":"","page_name":" 91 ","page_number":93},
  {"content":"\r\nظاهرا مراد از * ( « يَشاءَ الله » ) * در اين دو آيه و نظير آنها ، فراهم آوردن اسباب و توفيق در كارها است ، پر واضح است كه اگر خداوند اسباب را فراهم نكند انسان كارى نتواند كرد هر چند كه فاعل مختار است اينكه خداوند اسباب بى شمار را از قبيل آفتاب ، ماه ، ستارگان ، زمين ، هوا ، آب ، ارزاق ، بدن ، سلامتى ، فهم ، اراده و . . . فراهم آورده است اينها همه مشيّت خدااند كه ما كار شايسته را اراده و انجام دهيم و اگر خداوند اين اسباب را جور نمياورد ارادهء كار نيك يا بد از ما مقدور نبود اين است آنچه به نظر ميايد . و اللَّه العالم .\r\nارادهء خداوند دو گونه است :\r\nارادهء تكوينى و ارادهء تشريعى . ارادهء تكوينى از مراد غير قابل تخلَّف است ولى ارادهء تشريعى مىشود كه از مراد متخلَّف باشد ، احكام و قضاياى دينى كه براى هدايت و اصلاح مردم وضع شده همه از قسمت ارادهء تشريعىاند كه مىشود بوسيلهء عصيان متخلَّف از مراد باشد .\r\nبعبارت ديگر خداوند از بندگان خواسته و اراده كرده همه راست بگويند و عدالت كنند ولى مىبينيم كه نميگويند و نميكنند اين همان تخلَّف اراده از مراد است ، اگر راجع به احكام دين معتقد بارادهء تكوينى باشيم آن عبارت اخراى جبر است و موجب بطلان عقاب و ثواب و سقوط امر و نهى خواهد بود .\r\nاهل ايمان بكفّار ميگفتند : از آنچه خدا داده انفاق كنيد كفّار در جواب ميگفتند : * ( « أَ نُطْعِمُ مَنْ لَوْ يَشاءُ الله أَطْعَمَه . . . » ) * يس : 47 . غرضشان ارادهء تكوينيّه بود يعنى خدا خواسته كه حتما آنها فقير و نادار باشند و اگر ميخواست آنها را غنى ميكرد ولى آنها مغالطه ميكردند كه ارادهء خدا دربارهء اطعام فقراء ارادهء تشريعيّه است و تخلَّف آن از مراد دليل عصيان و تمرّد كفّار از فرمان خداوندى است .\r\n","description":"","footnote":"","page_name":" 92 ","page_number":94},
  {"content":"\r\nهمينطور است آيهء * ( « وَقالَ الَّذِينَ أَشْرَكُوا لَوْ شاءَ الله ما عَبَدْنا مِنْ دُونِه مِنْ شَيْءٍ نَحْنُ وَلا آباؤُنا وَلا حَرَّمْنا مِنْ دُونِه مِنْ شَيْءٍ » ) * نحل : 35 . ايضا انعام : 148 - زخرف : 20 . رجوع كنيد به الميزان ذيل آيهء * ( « أَ نُطْعِمُ مَنْ لَوْ يَشاءُ الله أَطْعَمَه . . . » ) * .\r\n\r\n\r\n\r\nشىء :\r\nهر چيزى كه علم به آن تعلق گيرد و از آن خبر داده مىشود . لفظ آن مذكَّر است ولى بر مذّكر و مؤنث اطلاق مىشود . و بر واجب و ممكن گفته مىشود جمع آن اشياء است ( اقرب ) .\r\nطبرسى رحمه اللَّه ذيل آيهء 20 بقره از سيبويه نقل كرده : شىء بر موجود و معدوم هر دو اطلاق مىشود و بقولى فقط بموجود اطلاق مىشود . قول اول صحيح است و آن قول متكلمين مىباشد .\r\nمؤيد آن قول خداست در اين آيه كه فرموده : * ( « إِنَّ الله عَلى كُلِّ شَيْءٍ قَدِيرٌ » ) * زيرا هر چيز جز خدا محدث است و هر محدث را دو حالتى است حالت وجود و حالت عدم و چون موجود شد از قدرت موجد خارج است زيرا موجود بعد از وجود دوباره ايجاد نميشود پس ميدانيم كه خدا قبل از ايجاد آن قادر است تا آن را بوجود آورد .\r\nراغب گويد : نزد بعضى شىء عبارت است از موجود ( نه معدوم ) و اصل آن مصدر شاء است . چون وصف خدا باشد بمعنى ( فاعل ) است و چون غير خدا را با آن وصف كنيم بمعنى مفعول باشد . يعنى آنگاه كه گوئيم « اللَّه شىء » معنايش آنست كه خدا مريد است و مشيت دارد و چون گوئيم « زيد شىء » يعنى زيد خواسته شده است خداوند خواسته و او را آفريده است آنگاه راغب گويد * ( « قُلِ الله خالِقُ كُلِّ شَيْءٍ » ) * بمعنى مفعول و مشىء است * ( « قُلْ أَيُّ شَيْءٍ أَكْبَرُ شَهادَةً قُلِ الله شَهِيدٌ بَيْنِي وَبَيْنَكُمْ » ) * انعام : 19 .\r\nبمعنى فاعل است يعنى كدام خواهنده و مريد بزرگتر است از حيث گواهى .\r\nناگفته نماند « شىء » مجموعا 284 بار در قرآن مجيد به كار رفته .\r\n","description":"","footnote":"","page_name":" 93 ","page_number":95},
  {"content":"\r\nو « اشياء » چهار بار ( المعجم المفهرس )\r\n\r\n\r\n\r\nشيب :\r\nسفيد شدن موى همچنين است مشيب ( راغب ) « شاب الرجل يشيب شيبا : ابيض شعره » * ( « إِنِّي وَهَنَ الْعَظْمُ مِنِّي وَاشْتَعَلَ الرَّأْسُ شَيْباً » ) * مريم : 4 . آن در آيه كنايه از پيرى است . شيب بكسر اول .\r\nدر آيهء * ( « يَوْماً يَجْعَلُ الْوِلْدانَ شِيباً » ) * مزمّل : 17 . جمع اشيب بمعنى پيران ، موسفيدان است ( مجمع ) * ( « ثُمَّ جَعَلَ مِنْ بَعْدِ ضَعْفٍ قُوَّةً ثُمَّ جَعَلَ مِنْ بَعْدِ قُوَّةٍ ضَعْفاً وَشَيْبَةً » ) * روم : 54 . سپس از بعد ضعف طفوليت قدرت و نيروى جوانى داد ، آنگاه از بعد جوانى ناتوانى و پيروى قرار داد .\r\nصحاح از اصمعى نقل مىكند :\r\nشيب سفيدى موى و مشيب وارد شدن بدان وقت است .\r\n\r\n\r\n\r\nشيخ :\r\nپير . بقولى از چهل سالگى و بقولى از پنجاه و بقولى از پنجاه و يك تا آخر عمر است و بقولى تا هشتاد است ( اقرب ) * ( « يا أَيُّهَا الْعَزِيزُ إِنَّ لَه أَباً شَيْخاً كَبِيراً » ) * يوسف : 78 . جمع آن در قرآن شيوخ آمده * ( « ثُمَّ لِتَكُونُوا شُيُوخاً » ) * غافر : 67 .\r\n\r\n\r\n\r\nشيد :\r\nبفتح ( ش ) گچ كارى كردن .\r\nبالا بردن . و آن بكسر ( ش ) گچ و نحو آن است ( اقرب ) * ( « وَبِئْرٍ مُعَطَّلَةٍ وَقَصْرٍ مَشِيدٍ » ) * حج : 45 . يعنى اى بسا چاه كهنهء بى آببر و اى بسا قصر بلند يا گچ كارى شده * ( « أَيْنَما تَكُونُوا يُدْرِكْكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ » ) * نساء : 78 . راغب گويد : « شيّد قواعده » يعنى پايه هاى آن را محكم كرد گوئى با گچ بنا كرده . بروج مشيّده يعنى برجهاى محكم يا مرتفع .\r\n\r\n\r\n\r\nشيع :\r\nبفتح ( ش ) آشكار شدن .\r\nشياع : پيروى كردن . در اقرب الموارد هست « شاعَ الْخَبَرُ يَشيعُ شَيْعاً وَشُيُوعاً . . . ذاعَ وَفَشا - شاعَ فُلاناً شِياعاً : تَبَعَه » * ( « إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ » ) * نور : 19 . آنان كه دوست دارند فحشاء در ميان مؤمنين شايع و آشكار شود آنها را عذابى است دردناك .\r\n","description":"","footnote":"","page_name":" 94 ","page_number":96},
  {"content":"\r\n\r\nشيعة :\r\nبمعنى پيروان و ياران است « شيعة الرجل : اتباعه و انصاره » جمع آن اشياع و شيع ( بر وزن عنب ) است ( اقرب الموارد ) * ( « فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِه وَهذا مِنْ عَدُوِّه » ) * قصص : 15 . موسى در شهر دو مرد ديد كه مقاتله ميكردند يكى از پيروان و يكى از دشمنانش بود .\r\nراغب شياع را انتشار و نيرومندى گفته و گويد : شيعه كسانى است كه شخص بواسطهء آنها نيرومند مىشود .\r\nطبرسى در ذيل * ( « ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا » ) * مريم : 69 . فرموده : شيعه جماعتى است كه در امرى به يكديگر يارى كنند .\r\nقول راغب و طبرسى مخالف آنچه از اقرب نقل شد نيست . زيرا جماعت در اثر پيروى از يكديگر ، بهم يارى ميكنند و در اثر پيروى و تبعيّت ، شخص بوسيلهء آنها تقويت مىشود .\r\n\r\nشِيَع :\r\nچنان كه گفته شد جمع شيعه بمعنى فرقه هاست * ( « وَلَقَدْ أَرْسَلْنا مِنْ قَبْلِكَ فِي شِيَعِ الأَوَّلِينَ » ) * حجر : 10 .\r\nبه نظر ميايد اضافهء شيع الاولين بيانيه است يعنى رسولانى قبل از تو در فرقه هاى اوليه و در امم گذشته فرستاديم .\r\nمجمع در ذيل آيهء فوق گويد :\r\nاصل آن از مشايعت بمعنى متابعت است گويند : شايع فلان فلانا على امره يعنى در كارش از او پيروى كرد .\r\nاز آن است شيعهء على عليه السّلام . آنها كسانىاند كه در كار آنحضرت از وى متابعت نموده و بامامتش گردن نهاده‌اند در حديث ام سلمه از رسول خدا صلَّى اللَّه عليه و آله هست « شيعة علىّ هم الفائزون يوم القيامة » .\r\nنگارنده گويد اين حديث در جوامع اهل سنّت نيز نقل شده است . * ( « أَوْ يَلْبِسَكُمْ شِيَعاً وَيُذِيقَ بَعْضَكُمْ بَأْسَ بَعْضٍ » ) * انعام :\r\n65 . يا شما را فرقه ها كند و عذاب بعضى را ببعضى بچشاند چون فرقه فرقه و احزاب گرديدن نسبت به مسلمانان عارض و به حكم لباس است كه آنها را مىپوشاند و تضعيف مىكند لذا * ( « يَلْبِسَكُمْ » ) * آمده و اللَّه العالم .\r\n","description":"","footnote":"","page_name":" 95 ","page_number":97},
  {"content":"\r\n* ( « وَلَقَدْ أَهْلَكْنا أَشْياعَكُمْ فَهَلْ مِنْ مُدَّكِرٍ » قمر : 51 . مراد از اشياع امثال و موافقان است يعنى : امثال شما را كه انكار پيامبران ميكردند هلاك كرديم آيا پند گيرنده‌اى هست ؟ ! ايضا * ( « وَحِيلَ بَيْنَهُمْ وَبَيْنَ ما يَشْتَهُونَ كَما فُعِلَ بِأَشْياعِهِمْ مِنْ قَبْلُ . . . » ) * سباء :\r\n54 .\r\nدر امثال نيز نوعى تبعيت هست و معناى گذشته منظور مىباشد . از اين دو آيه روشن مىشود هر كه با ديگرى در كارش موافقت كند شيعهء اوست خواه مقدّم باشد يا موخر چنان كه در اين دو آيه شيعه ها مقدماند . * ( « وَإِنَّ مِنْ شِيعَتِه لإِبْراهِيمَ . إِذْ جاءَ رَبَّه بِقَلْبٍ سَلِيمٍ » ) * صافات : 83 و 84 .\r\nضمير شيعته راجع است بنوح عليه السّلام در آيات قبل . يعنى از جملهء پيروان نوح در دعوت بتوحيد ابراهيم است .\r\nدر الميزان فرموده : بقولى ضمير راجع بمحمد صلَّى اللَّه عليه و آله است ولى از لفظ آيه دليلى بر آن نيست .\r\nنگارنده گويد : در برهان چند روايت نقل كرده كه ضمير * ( « شِيعَتِه » ) * راجع بعلى عليه السّلام است يعنى ابراهيم عليه السّلام از شيعهء آنحضرت است . ولى از لفظ دليلى به اين مطلب نيست .\r\n\r\nو الحمد للَّه 7 رجب 1392 مطابق 26 / 5 / 1351\r\n","description":"","footnote":"","page_name":" 96 ","page_number":98},
  {"content":"\r\n\r\nص\r\n\r\n\r\nصاد :\r\nحرف هفدهم از الفباى فارسى و چهاردهم از الفباى عربى است . در حساب ابجد بجاى 90 است جزء كلمه واقع مىشود به تنهائى معنايى ندارد .\r\n\r\n\r\n\r\nص :\r\n* ( « ص وَالْقُرْآنِ ذِي الذِّكْرِ . ) *\r\n* ( بَلِ الَّذِينَ كَفَرُوا فِي عِزَّةٍ وَشِقاقٍ » ) * ص : 1 و 2 . در * ( « حم » ) * مطلبى راجع بحروف مقطعه گفته شد رجوع شود به « عسق » .\r\n\r\n\r\n\r\nصابى :\r\nاين كلمه به صورت جمع سه بار در قرآن مجيد ياد شده و هر سه در رديف صاحبان اديان كه لازم است هر سه را نقل كرده و دربارهء آن توضيح دهيم :\r\n1 - * ( « إِنَّ الَّذِينَ آمَنُوا وَالَّذِينَ هادُوا وَالنَّصارى وَالصَّابِئِينَ مَنْ آمَنَ بِالله وَالْيَوْمِ الآخِرِ وَعَمِلَ صالِحاً فَلَهُمْ أَجْرُهُمْ عِنْدَ رَبِّهِمْ » ) * بقره : 62 . 2 - * ( « إِنَّ الَّذِينَ آمَنُوا وَالَّذِينَ هادُوا وَالصَّابِئُونَ وَالنَّصارى مَنْ آمَنَ بِالله وَالْيَوْمِ الآخِرِ وَعَمِلَ صالِحاً فَلا خَوْفٌ عَلَيْهِمْ وَلا هُمْ يَحْزَنُونَ » ) * مائده : 69 .\r\n3 - * ( « إِنَّ الَّذِينَ آمَنُوا وَالَّذِينَ هادُوا وَالصَّابِئِينَ وَالنَّصارى وَالْمَجُوسَ وَالَّذِينَ أَشْرَكُوا إِنَّ الله يَفْصِلُ بَيْنَهُمْ يَوْمَ الْقِيامَةِ » ) * حج : 17 .\r\nاز آيهء اول و دوم كه مسلمانان و صاحبان ديانتهاى گذشته نقل شده بدست ميايد : صابئان از اهل توحيد و در رديف يهود و نصارى واقعاند ولى جملهء * ( « وَالَّذِينَ أَشْرَكُوا » ) * در آيهء سوم اين مطلب را تضعيف مىكند زيرا ممكن است دستهء بخصوصى از اهل شرك بوده باشند . اما جملهء * ( « مَنْ آمَنَ بِالله . . . » ) * در دو آيهء اول مؤيد مطلب اول است و وجود * ( « وَالَّذِينَ أَشْرَكُوا » ) * در آيهء سوم لازم نگرفته كه صابئين\r\n","description":"","footnote":"","page_name":" 97 ","page_number":99},
  {"content":"\r\nحتما از آنان باشند چه مانعى دارد كه بگوئيم در رديف « الَّذين هادوا و النّصارى و المجوس » اند .\r\nخلاصه : مىشود يقين كرد كه صابئان در اصل اهل توحيد بوده و در رديف يهود و نصارىاند . و نيز در عصر نزول قرآن قومى مشهور و داراى افراد كثير بوده‌اند و گرنه قرآن اعتنائى به آنها نميكرد و در رديف يهود و نصارى نمىشمرد .\r\nبه نظر نگارنده دين صابئان مانند دين يهود و نصارى دين توحيد بوده و آنها پيغمبرى و شريعتى داشته و پس از پيامبرشان بتدريج به بت پرستى و پرستش كواكب گرائيده‌اند . پيامبرشان از جملهء پيامبرانى است كه در قرآن مجيد نامى از او بميان نيامده ولى به آنها اشاره شده است * ( « مِنْهُمْ مَنْ قَصَصْنا عَلَيْكَ وَمِنْهُمْ مَنْ لَمْ نَقْصُصْ عَلَيْكَ » ) * غافر : 78 .\r\nدليل اين نظر عقايد و اعمالى است كه از آنها منقول است و نيز اعتنا كردن قرآن بشأن آنها و شمردن در رديف ديانتهاست . و مؤيدات ديگرى كه نقل خواهيم كرد .\r\nفريد وجدى در دائرة المعارف ذيل كلمهء صابئه مينويسد : آنها قومىاند دينشان عبادت ملائكه است . بعقيدهء آنها عالم را خالقى است حكيم و منزّه از صفات حادث گويند ما از وصول به او عاجزيم و بوسيلهء ملائكه بحضرتش تقرب ميجوئيم . استاد ما عاذيمون و هرمس چنين ارشاد كرده ما بملائكه تقرب ميجوئيم و توكل ميكنيم آنها ارباب و معبود و وسيله و شفيعان ما نزد خدااند . خداوند رب الارباب است و معبود معبودان .\r\nبر ما فرض است كه نفس خويش از چرك شهوات پاك كرده و داراى اخلاق نيكو باشيم .\r\nملائكه اسباب ايجاد و اختراعاند .\r\nفيض را بموجودات پائين افاضه ميكنند بعضى از آنها مدبّر كواكب سبع سيّاره هستند . نسبت روح مدبّر به آنها نسبت روح به جسد است .\r\n","description":"","footnote":"","page_name":" 98 ","page_number":100},
  {"content":"\r\n. . . تا ميگويد : صابئه سه نماز ميخوانند . غسل جنابت و غسل مسّ ميّت ميكنند ، خوردن گوشت خوك و سگ . و نيز گوشت كبوتر و هر پرندهء چنگالدار را حرام ميدانند ، از شرب مسكر و از ختنه كردن نهى شده‌اند .\r\nاصنام و هياكلى بنام جواهر روحانى و اشكال كواكب سماوى ساخته‌اند . ( تمام شد ) در الميزان ج 1 ص 197 دربارهء سه نماز صابئه از آثار الباقيهء ابو ريحان بيرونى نقل كرده : نماز اولى هشت ركعت است وقت طلوع آفتاب .\r\nدوم پنج ركعت وقت ظهر و در هر ركعت سه سجده دارند و يك نماز نافله در ساعت دوم روز و نافلهء ديگر در ساعت نهم از روز دارند .\r\nسوم : نمازى است كه در ساعت سوم شب ميخوانند . نماز را با طهارت ميخوانند و از جنابت غسل ميكنند ختنه نميكنند زيرا به آن مأمور نشده‌اند اكثر احكام آنها در مناكح و حدود مثل مسلمين . و در نجس شدن با مسّ ميّت و امثال آن شبيه بتورات است .\r\nو نيز از ابو ريحان نقل كرده : بانى مذهب آنها يوذاسف است او در زمان طهمورث پادشاه ايران در هند بتبليغ برخاست و خلق كثيرى بوى گرويدند . گاهى هر مس را ( كه از زعماى آنهاست ) همان ادريس دانسته‌اند كه در تورات اخنوخ است و به گمان بعضى يوذاسف همان هرمس مىباشد .\r\nو در ج 10 الميزان ص 288 از آنها نقل كرده : آفتاب ، ماه عطارد ، زهره ، مريخ ، مشترى و زحل با روح مدبّرى كه دارند نظام مشهود را تدبير ميكنند . ميان خدا و اين عالم واسطه‌اند عبادت آنها انسان را به خدا مقرّب مىكند . بايد براى آنها اصنام و مجسمه هائى ساخت و با پرستش آنمجسمه ها به خود آنها مقرّب شد . اهل تاريخ گفته‌اند : آنكه اين مذهب را بنيان گذاشت يوذاسف منجّم بود كه در هند ظاهر شد و بمذهب صابئه دعوت\r\n","description":"","footnote":"","page_name":" 99 ","page_number":101},
  {"content":"\r\nكرد مذهبش در اقطار زمين مثل روم ، يونان ، بابل و غيره شايع شد و خلق كثيرى داخل آن شدند .\r\nآنها خدا را در الوهيّت يكتا ميدانند نه در عبوديّت و خدا را با نفى توصيف ميكنند نه با اثبات .\r\nميگويند : عاجز نيست ، جاهل نيست ، مرگ ندارد ، ظلم و جور نميكند و اينها را اسماء حسنى بطور مجاز ميدانند كه باسم حقيقى قائل نيستند ( باختصار ) .\r\nاز اين مطالب مىشود به صحت نظر نگارنده كه در ابتدا گفته شد پى برد .\r\nاگر گوئى : در اين صورت آنها اهل كتاباند و بايد مثل اهل كتاب و اهل ذمّه با آنها رفتار كرد چنان كه حساب مجوس چنين است ؟\r\nگوئيم : جواب اين عنقريب خواهد آمد بايد دانست كه حكومتهاى اسلامى با صابئىها مثل بتپرستان رفتار نكرده‌اند .\r\nمثلا در عيون اخبار الرضا باب 12 و كتاب توحيد باب 65 در ضمن مذاكرهء آنحضرت با اصحاب ملل گفتگوى آن بزرگوار با عمران صابى نقل شده كه وى سؤالات مفصلى دربارهء توحيد و صفات بارى تعالى از امام عليه السّلام كرده بالاخره مجاب شده و اسلام آورده . اين روشن مىكند كه صابئان در آنزمان آزادى مذهب داشته‌اند .\r\nابو اسحق حرانىّ صابى كه كاتب خليفهء عباسى و عزّ الدولهء ديلمى بود گويند مقام ارجمندى از علم داشت مرحوم سيّد رضى او را مرثيه گفته است . فريد وجدى در حال او مينويسد :\r\nعزّ الدوله اصرار كرد كه اسلام آورد ، قبول نكرد . ماه رمضان را با مسلمانان روزه ميگرفت . آيات قرآن را بسيار عالى حفظ كرده بود و در نامه هايش از آن اقتباس ميكرد .\r\nنوادهء همين شخص را نقل ميكنند كه ابو الحسن هلال بن محسن نام داشت و در دين جدش بود سپس باسلام گرويده هكذا پسر او محمد بن\r\n","description":"","footnote":"","page_name":" 100 ","page_number":102},
  {"content":"\r\nهلال رجوع شود به الكنى و الالقاب و دائرة المعارف وجدى ( صابى ) .\r\nاينها در دينشان آزاد بودند و كسى با آنها كارى نداشته است در مجمع ذيل آيهء 62 بقره فرموده : همهء فقهاء اهل سنّت اخذ جزيه را از صابئين جايز ميدانند ولى در نزد شيعه جايز نيست كه آنها اهل كتاب نيستند . از خلاف شيخ نقل شده كه ادعاى اجماع كرده بر اينكه احكام اهل كتاب بر صابئين جارى نيست طالبان تفصيل بيشتر به جواهر الكلام و جامع المقاصد مسئلهء نكاح كتابيّه رجوع كنند .\r\nدر تفسير برهان از على بن ابراهيم نقل شده كه امام عليه السّلام فرمود : صابئون قومىاند نه مجوس ، نه يهود ، نه نصارى ، نه مسلمان . آنها گروهىاند كه كواكب و نجوم را پرستش ميكنند .\r\nالميزان آن را از تفسير قمى نقل كرده است ولى ظاهرا نظر امام عليه السّلام به وضع آنزمانشان بوده نه باصل دينشان و شايد فتواى عدم اخذ جزيه كه نقل شد در اثر آنست كه دينشان بسيار آلوده و كاملا توأم با شرك شده است .\r\nراغب در مفردات گويد : صابئون قومى بودند بر دين حضرت نوح عليه السّلام .\r\nمخفى نماند : در شوشتر و دزفول عده‌اى هستند كه آنها را صبى و صابى گويند . پسران را ختنه نميكنند . يك زن بيشتر نميگيرند ، طلاق را جز به حكم حاكم جايز نميدانند . به آب روان علاقه زياد دارند . بيشتر رسوم مذهبى خود را در كنار آب روان انجام ميدهند .\r\nدر كشور عراق نيز عده‌اى از آنها وجود دارند . و شايد اگر تحقيق شود در دنيا و مخصوصا در هندوستان بيشتر وجود داشته باشند . عدهء كثيرى از آنها در حرّان كه از شهرهاى بين - النهرين است وجود داشته‌اند .\r\nآقاى يحيى نورى در كتاب « اسلام و آراء و عقائد بشرى يا جاهليت و اسلام » شرح مفصلى دربارهء آئين صابى و كتب مقدسه آنها نگاشته‌اند و در ضمن چنين اظهار ميدارند : « سكنى گزيدن صابىها در سرزمين كلده و بين النهرين ، موجب\r\n","description":"","footnote":"","page_name":" 101 ","page_number":103},
  {"content":"\r\nشد كه : گروهى آئين كلدانى را باشتباه آئين صابى بدانند و يا صابيها را ستاره پرست تفسير كنند ! و يا صابى ها را با حنفاء و پيروان ابراهيم ( كه در آن ديار و در حرّان كم و بيش وجود داشتند و از لحاظ اعتقاد بمبدأ و معاد و احكام و اغسال نيز تشابهى با هم داشتند ) يكى پندارند و يا حنفاء را « صابىهاى ابراهيمى » بخوانند و يا حرّانيها را كه ضمن شرح آئين حنفيه از عقائد آنها بحث نموديم ، صابى بخوانند ! » و در پاورقى نيز مطلب ذيل را ابراز ميدارند : « برخى معتقدند كه : حرانىها در زمان مأمون براى آنكه خود را اهل كتاب بشمار آرند و تحت شرائط « ذمّه » واقع شوند نام صابى را بر خود نهادند و قبل از آن سابقه ندارد . پروفسور خولسون آلمانى در كتاب « صابيه و صابيسم » مينويسد : « ميان صابيان واقعى با صابيهاى بطائح و بين النهرين و صابىهاى دروغى حرّان بايد فرق گذاشت چه از سال 830 ميلادى باينطرف برخى از مورخين حرّانيها را نيز صابى خوانده و حال آنكه حرّانىها صابى دروغين هستند . دسته اول يا جماعت « مندائيان » ( كه : مغتسله و صابىهاى بطائح و بين النهرين نيز خوانده ميشوند ) صابيان حقيقى هستند و دسته دوم بت پرستان سريانى ميباشند كه در حران اقامت داشتند و هنگاميكه مأمون خليفهء عباسى در آخرين جنگ خود با روميان شرقى از ولايت حرّان ميگذشت . از آئين آنها پرسيد و از جوابهاى آنها استنباط كرد كه بايد بت پرست باشند . به آنها تا مراجعت مهلت داد و گفت : تا مراجعت من بايد بآئين اسلام و يا يكى از آئينهاى اهل كتاب در آئيد و گرنه شما را خواهم كشت ، لذا اين گروه نام صابى را بدروغ بر خود گذاردند و از آن تاريخ مورخين بشبهه افتادند . اين واقعه را « ابن النديم » نيز در « الفهرست » نقل مىكند » صابىهاى ساكن در كنار كارون و كنار دجله و فرات خود را پيروان\r\n","description":"","footnote":"","page_name":" 102 ","page_number":104},
  {"content":"\r\nحضرت يحيى بن زكريا ميدانند و در ملاقاتيكه آقاى دكتر احمد توانا در چند سال قبل با روحانى بزرگ صابئين « شيخ عبد اللَّه الخفاجى » در اهواز داشتند وى قسمتهائى از دو كتاب كنزا ربا و كنزا سدره ( بمعنى گنج فراوان و گنج سى پاره ) براى ايشان ميخواند و مينويسد كه محتوى بشارات بسيارى در مورد پيامبر اسلام صلَّى اللَّه عليه و آله بوده است و همچنين در آن ذكر شده كه آنحضرت دامادى خواهد داشت كه مورد ظلم قرار خواهد گرفت و دخترش در جوانى خواهد مرد .\r\nدانشمندان گمان كرده‌اند كه منظور از كلمهء كتاب در آيه * ( « يا يَحْيى خُذِ - الْكِتابَ بِقُوَّةٍ » ) * تورات است در صورتى كه كتاب مستقل ديگرى است كه صابئين بدان معتقدند .\r\nدر جواب اين سؤال كه چرا با وجود اين بشارات بپيامبر اسلام ايمان نداريد و مسلمان نميشويد اظهار داشت كه ما ايمان داريم و معتقديم كه آن پيامبر براى شما مبعوث گرديده و شما را به بهشت رهنمائى خواهد كرد همچنانكه ايمان به حضرت يحيى عليه السّلام ما را به بهشت خواهد آورد .\r\nبا توجه به تحقيقات مذكور معلوم خواهد شد كه علت اينكه اهل تسنن با صابيهاى حرانى بعنوان اهل كتاب رفتار كرده‌اند و شيعيان باستناد به عقائد شرك آميز آنان ، آنها را در زمرهء مشركين دانسته‌اند واقعه تاريخى مذكور بوده است و نتيجتا صابئين حقيقى كه در قرآن در ضمن اهل كتاب آمده‌اند معتقد به دين الهى بوده‌اند و صابئين حرانى ستاره پرست و مشرك بوده‌اند .\r\n\r\n\r\n\r\nصبّ :\r\nريختن . ( لازم و متعدى ) « صبّ الماء و نحوه صبّا فصبّ هو :\r\nسكبه فانسكب » ( اقرب ) . * ( « فَلْيَنْظُرِ الإِنْسانُ إِلى طَعامِه . أَنَّا صَبَبْنَا الْماءَ صَبًّا » ) * عبس : 24 و 25 .\r\n* ( « فَصَبَّ عَلَيْهِمْ رَبُّكَ سَوْطَ عَذابٍ » ) *\r\n","description":"","footnote":"","page_name":" 103 ","page_number":105},
  {"content":"\r\nفجر : 13 . ناگفته نماند : صبّ راجع بيك قوم نيست بدليل * ( « عَلَيْهِمْ » ) * كه بعاد و ثمود و فرعون راجع است ، على هذا اطلاق صبّ بتازيانهء عذاب در اثر پى در پى بودن عذاب آن اقوام است . نظير اين آيه است آيهء * ( « كُلَّ ما جاءَ أُمَّةً رَسُولُها كَذَّبُوه فَأَتْبَعْنا بَعْضَهُمْ بَعْضاً وَجَعَلْناهُمْ أَحادِيثَ فَبُعْداً لِقَوْمٍ لا يُؤْمِنُونَ » ) * مؤمنون : 44 . در نهج البلاغه خطبهء 180 هست : « و صبّت السّيوف على هاماتهم » .\r\n\r\n\r\n\r\nصبح :\r\nبعقيدهء راغب صبح و صباح هر دو اول روز و وقت پيدا شدن سرخى آفتاب در افق است . ولى اقرب صباح را اول روز و صبح را فجر يا اول روز گفته قاموس نيز دو احتمال ميدهد . صحاح فقط فجر گفته است .\r\nبه نظر ميايد قول دوم درستتر باشد تا صبح و صباح مترادف نباشند * ( « إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ » ) * هود : 81 . * ( « وَالصُّبْحِ إِذا أَسْفَرَ » ) * مدثر :\r\n34 . قسم بصبح آنگاه كه آشكار شود * ( « وَالصُّبْحِ إِذا تَنَفَّسَ » ) * تكوير : 18 . سوگند بصبح آنگاه كه وسعت گيرد .\r\n* ( « فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ » ) * صافات : 177 . چون عذاب بساحت و محيطشان نازل گردد روز انذار شدگان ناگوار خواهد بود . اين لفظ در قرآن فقط يك بار آمده است .\r\nاصباح : بكسر اول مصدر است بمعنى صبح نيز آمده ( اقرب - مجمع ) * ( « فالِقُ الإِصْباحِ وَجَعَلَ اللَّيْلَ سَكَناً » ) * انعام : 96 . و آن در آيه بمعنى صبح است . معنى : شكافندهء صبح است و شب را محل سكون و آرامش قرار داد . اين نيز در قرآن يك بار آمده است . بعضى آن را اصباح بفتح اول خوانده‌اند كه جمع صبح است .\r\nمصبح : اسم فاعل است يعنى آنكه وارد وقت صبح مىشود * ( « فَأَخَذَتْهُمُ الصَّيْحَةُ مُصْبِحِينَ » ) * حجر : 83 . آنگاه كه وارد صبح ميشدند صيحه آنها را گرفت .\r\nمصباح : اسم آلت است بمعنى چراغ . * ( « مَثَلُ نُورِه كَمِشْكاةٍ فِيها ) *\r\n","description":"","footnote":"","page_name":" 104 ","page_number":106},
  {"content":"\r\n* ( مِصْباحٌ . . . » ) * نور : 35 . جمع آن مصابيح است * ( « وَزَيَّنَّا السَّماءَ الدُّنْيا بِمَصابِيحَ وَحِفْظاً » ) * فصلت : 12 .\r\nبنظرم علت اين تسميه آنست كه چراغ شب تاريك را با نور خود نظير صبح مىكند .\r\nاصبح : از افعال مقاربه است .\r\nبمعنى صار ( گرديد ) مثل * ( « فَقَتَلَه فَأَصْبَحَ مِنَ الْخاسِرِينَ » ) * مائده : 30 . يعنى : او را كشت و از زيانكاران گرديد .\r\n* ( « فَأَصْبَحَ هَشِيماً تَذْرُوه الرِّياحُ » ) * كهف :\r\n45 . تمام موارد اين صيغه در قرآن بمعنى صار و گرديدن است مگر بعضى از قبيل * ( « حِينَ تُمْسُونَ وَحِينَ تُصْبِحُونَ » ) * كه بمعنى داخل شدن در صباح است .\r\nايضا صيغه هاى اسم فاعل آن نحو * ( « إِذْ أَقْسَمُوا لَيَصْرِمُنَّها مُصْبِحِينَ » ) * قلم :\r\n17 .\r\nمصابيح * ( « وَلَقَدْ زَيَّنَّا السَّماءَ الدُّنْيا بِمَصابِيحَ وَجَعَلْناها رُجُوماً لِلشَّياطِينِ » ) * ملك : 5 . * ( « وَزَيَّنَّا السَّماءَ الدُّنْيا بِمَصابِيحَ وَحِفْظاً » ) * فصلت : 12 . بنا بر آنچه در « رجوم » گذشت مراد از مصابيح تيرهاى شهاب و سنگهاى سر گردان فضا هستند كه در اثر تماس با گازهاى جوّى مشتعل شده و از بين ميروند . منظور از آنها نه نجوم است و نه كواكب .\r\n\r\n\r\n\r\nصبر :\r\nحبس . امساك . در اقرب آمده « صبر الدابة حبسها بلا عطف » راغب امساك در تنگى گفته است .\r\nصبر : خويشتن دارى و حبس نفس است بر چيزى كه شرع و عقل تقاضا مىكند ، يا از چيزى كه شرع و عقل از آن نهى مىكند . بحسب اختلاف موارد نام آن فرق مىكند اگر خويشتن دارى در مصيبت باشد آن را صبر گويند ضد آن جزع است . اگر در جنگ باشد شجاعت نامند ضد آن جبن است . اگر در پيش آمد باشد آن را سعهء صدر گويند .\r\nاگر در امساك از سخن باشد كتمان نامند . ( راغب ) در اقرب از كليات اضافه كرده : اگر در امساك نفس از فضول مال باشد آن را عفت و قناعت گويند . در مجمع و مفردات گويد :\r\nدر حديث ، ماه رمضان را شهر الصبر\r\n","description":"","footnote":"","page_name":" 105 ","page_number":107},
  {"content":"\r\nفرموده است كه روزه نوعى حبس و منع نفس است . . .\r\n* ( « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَلا تَسْتَعْجِلْ لَهُمْ » ) * احقاف : 35 . اين صبر همان سعهء صدر و استقامت در راه حق است .\r\n* ( « وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ » ) * بقره : 177 .\r\nاصطبار : خويشتن را وادار كردن بصبر است * ( « فَاعْبُدْه وَاصْطَبِرْ لِعِبادَتِه » ) * مريم : 65 .\r\nمصابره : را غلبه در صبر گفته‌اند ( كشاف - اقرب ) * ( « يا أَيُّهَا الَّذِينَ آمَنُوا اصْبِرُوا وَصابِرُوا وَرابِطُوا وَاتَّقُوا الله لَعَلَّكُمْ تُفْلِحُونَ » ) * آل عمران : 200 .\r\nگفته‌اند : يعنى اى اهل ايمان در راه خدا صبر كنيد و بدشمنان در صبر بر جهاد غلبه كنيد و از آنها صابرتر باشيد و سرحدات خويش را حفظ كنيد بنا بر آنكه * ( « رابِطُوا » ) * بمعنى مرابطه باشد . ولى معنى جامع و واسع آيه در « ربط » گذشت .\r\nدر تفسير عياشى از حضرت صادق عليه السّلام نقل است « . . . اصبروا على الفرائض و صابروا على المصائب و رابطوا على الائمّة » روايات ديگرى نيز در همان كتاب و مجمع و غيره نقل شده است .\r\nصبّار : مبالغه است بمعنى شديد الصبر . راغب گويد : آن به كسى گفته مىشود كه نوعى تكلَّف و مجاهدت ( در صبر ) داشته باشد . * ( « وَمَزَّقْناهُمْ كُلَّ مُمَزَّقٍ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ » ) * سباء : 19 . يعنى هر آنكه داراى مجاهدت در صبر و بسيار حقشناس باشد براى او در اين گفتار آيات و عبرتهائى است . اين كلمه چهار بار در قرآن آمده و همه در قالب آيهء فوق .\r\n* ( « وَاسْتَعِينُوا بِالصَّبْرِ وَالصَّلاةِ وَإِنَّها لَكَبِيرَةٌ إِلَّا عَلَى الْخاشِعِينَ » بقره : 45 . * ( « يا أَيُّهَا الَّذِينَ آمَنُوا اسْتَعِينُوا بِالصَّبْرِ وَالصَّلاةِ إِنَّ الله مَعَ الصَّابِرِينَ » ) * بقره : 153 .\r\nمراد از صبر خويشتن دارى است سبب توفيق دو چيز است : توجه به خدا\r\n","description":"","footnote":"","page_name":" 106 ","page_number":108},
  {"content":"\r\nو استمداد از ساحت حق و استقامت و ثبات در كار . در بعضى روايات صبر روزه معنى شده است در تفسير عياشى از ابا عبد اللَّه عليه السّلام نقل كرده * ( « وَاسْتَعِينُوا بِالصَّبْرِ وَالصَّلاةِ » ) * فرمود :\r\nصبر روزه است . و از ابى الحسن عليه السّلام نقل كرده « الصّبر الصّوم . اذا نزلت بالرّجل الشّدة او النّازلة فليصم » قال :\r\nاللَّه يقول * ( « اسْتَعِينُوا بِالصَّبْرِ وَالصَّلاةِ ) * الصّبر الصّوم » .\r\nبه نظر ميايد : منظور از روايت بيان مصداق باشد نه انحصار و اللَّه العالم .\r\n* ( « فَما أَصْبَرَهُمْ عَلَى النَّارِ » ) * بقره :\r\n175 . راغب از ابو عبيده نقل كرده :\r\nصبر در آيه بمعنى جرئت است و آن لغتى است در صبر . در مجمع فرموده :\r\nآن عقيدهء حسن و قتاده است و على بن ابراهيم آن را از حضرت صادق عليه السّلام نقل كرده .\r\n* ( « وَاصْبِرْ لِحُكْمِ رَبِّكَ فَإِنَّكَ بِأَعْيُنِنا » ) * طور : 48 . راغب آن را انتظار معنى كرده . يعنى منتظر حكم خدا باش كه بر له تو و عليه كفّار حكم كند . در وجه آن گفته : چون انتظار از صبر منفك نيست بلكه آن نوعى صبر است .\r\n\r\n\r\n\r\nاصبع :\r\nانگشت . جمع آن اصابع است . * ( « يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ » ) * بقره : 19 . ايضا * ( « جَعَلُوا أَصابِعَهُمْ فِي آذانِهِمْ » ) * نوح : 7 . اصابع فقط دو بار در قرآن آمده و مفرد آن در كلام اللَّه به كار نرفته است . در اقرب گويد : اين كلمه مؤنّث است . گاهى نيز مذكر آمده گاهى آن بمعنى اثر ميايد « فلان من اللَّه اصبع حسنة » فلان اثر نعمت خوب خداست .\r\n\r\n\r\n\r\nصبغ :\r\nبفتح اول رنگ كردن و بكسر آن بمعنى رنگ شده است ( مصبوغ ) ولى اقرب هر دو را مصدر گفته است « صبغ الثوب . . . صبغا :\r\nلونه » .\r\n* ( « صِبْغَةَ الله وَمَنْ أَحْسَنُ مِنَ الله صِبْغَةً وَنَحْنُ لَه عابِدُونَ » ) * بقره : 138 . صبغه دلالت بر نوع دارد بنظرم آن مفعول فعل محذوف است مثل « اعنى و الزموا » اين آيه بيان آيهء 136 است در آيهء 135 از اهل كتاب نقل شده كه ميگفتند\r\n","description":"","footnote":"","page_name":" 107 ","page_number":109},
  {"content":"\r\n* ( « كُونُوا هُوداً أَوْ نَصارى تَهْتَدُوا » ) * در جواب فرموده * ( « قُلْ بَلْ مِلَّةَ إِبْراهِيمَ حَنِيفاً » ) * آنگاه در آيهء 136 آمده * ( « قُولُوا آمَنَّا بِالله وَما أُنْزِلَ إِلَيْنا وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ . . . » ) * آنوقت پس از آيهء ديگر فرموده * ( « صِبْغَةَ الله » ) * يعنى : ايمان به اين پيغمبر و پيامبران ديگر رنگ خدائى و دين خداست و رنگ خدائى بهترين رنگهاست و ما به او عابديم . منظور از صبغه ايمان و دين است . عيّاشى از امام صادق عليه السّلام نقل كرده فرمود : الصّبغة الاسلام . در مجمع نيز آن را نقل كرده است .\r\n\r\n\r\n\r\nصِبْغ\r\n* ( « وَشَجَرَةً تَخْرُجُ مِنْ طُورِ سَيْناءَ تَنْبُتُ بِالدُّهْنِ وَصِبْغٍ لِلآكِلِينَ » ) * مؤمنون :\r\n20 . صبغ بمعنى خورش است . علت تسميه آنست كه نان در خورش مثل سركه و روغن فرو رفته رنگين مىشود ( اقرب ) معنى آيه در « دهن » گذشت .\r\n\r\n\r\n\r\n[ غسل تعميد 
  ]\r\nدر اقراب الموارد در « عمد » ذيل كلمهء معموديّه مينويسد : معموديّه اولين اسرار دين مسيحى و درب نصرانيت است . و آن تغسيل طفل و غير طفل است . با آب ، بنام اب ، ابن ، روح القدس . ( مراد از اب خدا و از ابن عيسى است ) .\r\nدر مجمع فرموده : بعضى از نصارى مولود خويش را در آبيكه به آن معموديّه گويند فرو مىبردند و آن را تطهير مولود قرار ميدادند . بقولى يهود و نصارى فرزندان خويش را رنگ يهوديت و نصرانيّت ميزدند يعنى دين خويش را به آنها تلقين ميكردند . راجع به اين قول است كه عمر بن الخطاب از بنى تغلب پيمان گرفت كه فرزندان خويش را رنگ نصرانيّت نزنند . بلكه آنها را بگذارند بزرگ شوند سپس هر دين را كه خواستند بپذيرند .\r\nهاكس آمريكائى در قاموس كتاب مقدس مادهء « تعميد » دربارهء اين غسل مفصل بحث كرده است .\r\nغرض آنكه بعضى گفته‌اند : مراد از صبغة اللَّه در آيهء شريفه ، ردّ تعميد است يعنى رنگ و صبغهء خدائى بهتر است نه صبغهء تعميد .\r\n","description":"","footnote":"","page_name":" 108 ","page_number":110},
  {"content":"\r\n\r\n\r\n\r\nصبو :\r\nصبّى : كودك . راغب گويد :\r\nكودكى كه باحتلام نرسيده . در اقرب از جملهء معانى آن گويد ، طفليكه از شير باز گرفته نشده . * ( « قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا » ) * مريم : 29 .\r\nصبو : ميل كودكانه « صبا الرجل صبوا و صباء : مال الى الصبوة » راغب گويد : ذوق زد و كار كودكان كرد * ( « وَإِلَّا تَصْرِفْ عَنِّي كَيْدَهُنَّ أَصْبُ إِلَيْهِنَّ وَأَكُنْ مِنَ الْجاهِلِينَ » ) * يوسف :\r\n33 . يعنى خدا ، اگر حيلهء زنان را از من بر نگردانى به آنها ميل كرده از جاهلان ميگردم .\r\n* ( « يا يَحْيى خُذِ الْكِتابَ بِقُوَّةٍ وَآتَيْناه الْحُكْمَ صَبِيًّا » ) * مريم : 12 . حكم را در مجمع نبوّت گفته است . مؤيّد آن آيهء * ( « قالَ إِنِّي عَبْدُ الله آتانِيَ الْكِتابَ وَجَعَلَنِي نَبِيًّا » ) * مريم : 30 . است كه عيسى در حين ولادت گفت : خدا مرا كتاب داده و پيامبرم كرده است . اين دو آيه صريحاند كه پيامبرى در كودكى هم به شخص اعطا مىشود .\r\nامام جواد عليه السّلام در حدود هفت سالگى بامامت رسيد و امام زمان عليه السّلام در حدود پنج سالگى . و اين عجيب نيست و مورد تصديق قرآن مجيد مىباشد . طبرسى در ذيل آيهء * ( « . . . وَآتَيْناه الْحُكْمَ صَبِيًّا » ) * از عياشى از على بن اسباط نقل مىكند : در اثناى سفر مصر وارد مدينه شدم ، محضر ابو جعفر محمد بن على الرضا عليه السّلام آمدم كه پنج ساله بود ، در قيافه اش دقت ميكردم كه پيش ياران مصرى توصيفش كنم ، به من نگاه كرد فرمود يا على رويهء خدا در امامت رويهء او در نبوّت است .\r\nفرموده : * ( « وَلَمَّا بَلَغَ أَشُدَّه آتَيْناه حُكْماً وَعِلْماً » ) * و فرموده * ( « وَآتَيْناه الْحُكْمَ صَبِيًّا » ) * جايز كه حكم در سن چهل سالگى و جايز است در كودكى داده شود .\r\n\r\n\r\n\r\nصحبت :\r\nرفاقت . ملازمت .\r\nصاحب يعنى رفيق ملازم . راغب گويد آن در عرف به كسى اطلاق مىشود كه ملازمتش زياد باشد . * ( « يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ الله الْواحِدُ الْقَهَّارُ » ) * يوسف : 39 . * ( « مَا اتَّخَذَ ) *\r\n","description":"","footnote":"","page_name":" 109 ","page_number":111},
  {"content":"\r\n* ( صاحِبَةً وَلا وَلَداً » ) * جنّ : 3 . مراد از صاحبه زن است . * ( « ما ضَلَّ صاحِبُكُمْ وَما غَوى » ) * نجم : 2 . منظور از صاحب رسول خدا صلَّى اللَّه عليه و آله است * ( « لا يَسْتَطِيعُونَ نَصْرَ أَنْفُسِهِمْ وَلا هُمْ مِنَّا يُصْحَبُونَ » ) * انبياء :\r\n43 . بتها بخويشتن يارى نتوانند و از طرف ما هم يارى كرده نميشوند .\r\nاصحاب : جمع صاحب است بمعنى رفيقان ملازم * ( « أُولئِكَ أَصْحابُ الْجَنَّةِ » ) * بقره : 82 . * ( « فَأُولئِكَ أَصْحابُ النَّارِ » ) * بقره : 81 . اين كلمه 77 بار در قرآن مجيد آمده ، يك بار نيز * ( « أَصْحابِهِمْ » ) * ذاريات : 59 . به كار رفته و بيشتر به جنّت و نار و جحيم اضافه شده است و گاهى آمده : اصحاب السبت ، اصحاب مدين ، اصحاب كهف ، اصحاب اليمين ، اصحاب القبور ، اصحاب الفيل و غيره .\r\n\r\n\r\n\r\nصحاف :\r\n* ( « يُطافُ عَلَيْهِمْ بِصِحافٍ مِنْ ذَهَبٍ » ) * زخرف : 71 . صحاف جمع صحفه و آن جامى است براى خوردن طعام ( مجمع ) . در اقرب گويد :\r\nكاسهء بزرگ و گشاد كه پنج نفر را سير مىكند سپس از كسائى نقل كرده :\r\nاعظم كاسه ها جفنه است ، بعد از آن قصعه كه ده نفر را سير مىكند ، سپس صحفه پنج نفر را ، بعد از آن مئكله دو يا سه نفر را آخرى صحيفه ( بضم اول ) است كه فقط يكنفر را سير مىكند .\r\nبنا بر قول مجمع ، صحاف بمعنى كاسه و بقول اقرب طبقها است المنجد نيز مثل اقرب گفته است . معنى آيه چنين مىشود : جامها يا طبقهائى از طلا بر آنها بگردانند . اين كلمه در قرآن يك بار آمده است .\r\n\r\n\r\n\r\nصحف :\r\nبضمّ ( ص ، ح ) جمع صحيفه و آن چيز گسترده است مثل صحيفه صورت انسان و نيز صحيفه ايكه در آن مينويسند ( راغب ) . * ( « أَمْ لَمْ يُنَبَّأْ بِما فِي صُحُفِ مُوسى » ) * نجم : 36 .\r\n* ( « وَإِذَا الصُّحُفُ نُشِرَتْ » ) * تكوير : 10 .\r\n* ( « إِنَّ هذا لَفِي الصُّحُفِ الأُولى . صُحُفِ إِبْراهِيمَ وَمُوسى » ) * اعلى : 18 و 19 .\r\n* ( « رَسُولٌ مِنَ الله يَتْلُوا صُحُفاً مُطَهَّرَةً » ) * بيّنة : 2 . مراد از صحف در آيات فوق نامه ها و كتابهاى پيامبران و\r\n","description":"","footnote":"","page_name":" 110 ","page_number":112},
  {"content":"\r\nنامه هاى اعمال است . صحف 8 بار در قرآن آمده . صحائف كه جمع ديگر آن مىباشد در كلام اللَّه به كار نرفته است .\r\n\r\n\r\n\r\nصاخه :\r\n* ( « فَإِذا جاءَتِ الصَّاخَّةُ . ) *\r\n* ( يَوْمَ يَفِرُّ الْمَرْءُ مِنْ أَخِيه » ) * عبس : 33 و 34 .\r\nصاخّة بنقل صحاح قاموس ، اقرب ، فريادى است كه از شدت گوش را كر مىكند . آن از اسماء قيامت است يعنى :\r\nچون فرياد شديد گوش خراش آيد آن روز شخص از برادرش ميگريزد . . .\r\nاين همان است كه در آيات ديگر با صيحه تعبير آمده * ( « إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ » ) * يس : 53 . * ( « يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ » ) * ق : 42 . اللهم نعوذ بك من عذابك و هو انك .\r\n\r\n\r\n\r\nصخر :\r\nسنگ سخت . در اقرب بزرگى را نيز قيد مىكند . واحد آن صخره است * ( « وَثَمُودَ الَّذِينَ جابُوا الصَّخْرَ بِالْوادِ » ) * فجر : 9 . قوم ثمود كه سنگها را در وادى بريدند و تراشيدند مثل * ( « وَكانُوا يَنْحِتُونَ مِنَ الْجِبالِ بُيُوتاً آمِنِينَ » ) * حجر : 82 .\r\n* ( « أَ رَأَيْتَ إِذْ أَوَيْنا إِلَى الصَّخْرَةِ فَإِنِّي نَسِيتُ الْحُوتَ » ) * كهف : 63 . مراد از الصخره سنگ معهود است . ايضا آن در آيهء 16 لقمان آمده است اين لفظ فقط در سه مورد فوق در قرآن به كار رفته است .\r\n\r\n\r\n\r\nصدد :\r\nبعقيدهء راغب ، صد و صدود گاهى بمعنى اعراض و انصراف و گاهى بمعنى منع و بر گرداندن است يعنى هر دو لازم و متعدى است .\r\nبعقيدهء مجمع ، صحاح ، قاموس و اقرب ، صدود لازم است بمعنى اعراض ولى صد لازم و متعدى هر دو ميايد راغب آن را بقول نسبت ميدهد .\r\nفعل آن در صورت لازم بودن از نصر ينصر و ضرب يضرب و در صورت متعدى بودن فقط از نصر ينصر آمده است ( اقرب ) . ضمنا قول راغب دربارهء متعدى بودن صدود مورد تصديق قرآن نيست كه صدود فقط يك بار در قرآن آن هم لازم است گرچه راغب متعدى گفته و آن اين\r\n","description":"","footnote":"","page_name":" 111 ","page_number":113},
  {"content":"\r\nاست * ( « رَأَيْتَ الْمُنافِقِينَ يَصُدُّونَ عَنْكَ صُدُوداً » ) * نساء : 61 . يعنى مىبينى كه منافقان از تو اعراض ميكنند اعراضى محكم .\r\nدر آيات * ( « أَنْ صَدُّوكُمْ عَنِ الْمَسْجِدِ الْحَرامِ » ) * مائده : 2 . * ( « وَتَصُدُّونَ عَنْ سَبِيلِ الله مَنْ آمَنَ بِه » ) * اعراف : 86 .\r\n* ( « وَيَصُدَّكُمْ عَنْ ذِكْرِ الله وَعَنِ الصَّلاةِ » ) * مائده : 91 . صدّ حتما بمعنى منع و بر گرداندن است كه متعدى بمفعول اول و مفعول دوم بواسطهء حرف جر است .\r\nولى در آيات ديگر كه مفعول اول ذكر نشده گرچه مىشود آن را اضمار كرد ولى لازم گرفتن بهتر است مثل * ( « فَمِنْهُمْ مَنْ آمَنَ بِه وَمِنْهُمْ مَنْ صَدَّ عَنْه » ) * نساء : 55 . يعنى از آنها بعضى به حق ايمان آورده و بعضى اعراض كرده است . و مثل * ( « إِنَّ الَّذِينَ كَفَرُوا وَصَدُّوا عَنْ سَبِيلِ الله » ) * نساء : 167 .\r\nيعنى آنان كه كافر شده و از راه خدا اعراض كردند . نظير آن * ( « وَالَّذِينَ كَفَرُوا عَمَّا أُنْذِرُوا مُعْرِضُونَ » ) * احقاف : 3 . است كه اعراض را با كفر جمع كرده . ايضا آياتى نظير * ( « لَيَأْكُلُونَ أَمْوالَ النَّاسِ بِالْباطِلِ وَيَصُدُّونَ عَنْ سَبِيلِ الله » ) * توبه : 34 . كه ظاهرا بمعنى اعراض است نه منع . آيهء زير نيز بنظرم بمعنى اعراض باشد * ( « قُلْ قِتالٌ فِيه كَبِيرٌ وَصَدٌّ عَنْ سَبِيلِ الله » ) * بقره : 217 . بگو جنگ در ماه حرام كارى بزرگ و اعراض از دين خداست .\r\nناگفته نماند همهء افعال مضارع اين لفظ در قرآن مجيد از باب نصر ينصر آمده مگر در آيهء * ( « وَلَمَّا ضُرِبَ ابْنُ مَرْيَمَ مَثَلًا إِذا قَوْمُكَ مِنْه يَصِدُّونَ » ) * زخرف : 57 . كه آن بمعنى اعراض و از ضرب يضرب آمده است . ولى با آنكه در قرآنها بكسر ( ص ) نوشته شده در مجمع فرموده : اهل مدينه ، ابن عامر . . . آن را بضمّ ( ص ) و بقيّه بكسر آن خوانده‌اند .\r\nصديد : * ( « مِنْ وَرائِه جَهَنَّمُ وَيُسْقى مِنْ ماءٍ صَدِيدٍ » ) * ابراهيم : 16 . صديد را چرك گفته‌اند . علَّت تسميهء آن\r\n","description":"","footnote":"","page_name":" 112 ","page_number":114},
  {"content":"\r\nكراهت و اعراض از آن است ( مجمع ) در اين صورت صديد بمعنى مصدود است يعنى اعراض شده و ناپسند و شايد مراد آب جوشان باشد كه خواهيم گفت .\r\nمخفى نماند : نكره بودن آن نشان ميدهد كه چرك زخم نيست بلكه چرك بخصوصى است و آن شايد همان حميم است كه آمده * ( « وَسُقُوا ماءً حَمِيماً فَقَطَّعَ أَمْعاءَهُمْ » ) * محمد : 15 . دربارهء آن آب رواياتى است مخوف . اعاذنا اللَّه منه . در خطبهء 118 نهج البلاغه دربارهء جهنّم فرموده « و شرابها صديد » .\r\nناگفته نماند صديد را آب زخم مختلط به خون نيز گفته‌اند كه هنوز چرك نشده است .\r\nدر قاموس آن را آب جوشان كه از كثرت جوشش قوام يافته نيز گفته است در اقرب نسبت آن را بقول ميدهد .\r\nاگر مراد از آن در قرآن چنين معنائى باشد با « حميم » كه بارها در وصف آب جهنّم گفته شده يكى است و اللَّه العالم . و شايد مراد از آن غسلين باشد كه خواهد آمد .\r\n\r\n\r\n\r\nصدر :\r\nسينه . مثل * ( « أَ لَمْ نَشْرَحْ لَكَ صَدْرَكَ » ) * شرح : 1 . جمع آن صدور است نحو * ( « إِنَّ الله عَلِيمٌ بِذاتِ الصُّدُورِ » ) * آل عمران : 119 . خدا به آنچه در سينه هاست دانا است .\r\nفعل صدر چون با « عن » متعدى شود معناى رجوع ميدهد « صدر عن المكان » يعنى از مكان برگشت . و چون با « من » متعدى شود بمعنى بروز و ظهور باشد . « صدر منه الامر » يعنى اين كار از او بروز كرد . ايضا بمعنى حدوث و حصول آيد « صدر الامر صدورا » يعنى كار حادث شد . و نيز صدر بمعنى رجوع و ارجاع ( لازم - متعدى ) آمده است ( اقرب ) .\r\n* ( « قالَتا لا نَسْقِي حَتَّى يُصْدِرَ الرِّعاءُ وَأَبُونا شَيْخٌ كَبِيرٌ » قصص : 23 . « يصدر » در قرآنها بضم ( ى ) و كسر ( د ) نوشته شده ولى بفتح ( ى ) و ضمّ ( د ) از باب نصر ينصر نيز خوانده‌اند .\r\nبنا بر اول معناى آن چنين است :\r\n","description":"","footnote":"","page_name":" 113 ","page_number":115},
  {"content":"\r\nگفتند ما گوسفندان خود را آب نميدهيم تا چوپانها مواشى خود را از آب بر گردانند . پدر ما پيرى بزرگ است . و بنا بر دوم اين است . . . تا چوپانها از آب بر گردند .\r\n* ( « يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ » زلزله : 6 . ممكن است « يصدر » بمعنى حدوث باشد يعنى آن روز مردم بطور پراكنده و متفرق حادث و ظاهر ميشوند . و شايد بمعنى بروز باشد يعنى « يصدر الناس من الارض اشتاتا » چنان كه در آيهء ديگر آمده * ( « وَبَرَزُوا لِلَّه جَمِيعاً ) * . . . * ( وَبَرَزُوا لِلَّه الْواحِدِ الْقَهَّارِ » ) * ابراهيم : 21 و 48 . و نيز آمده * ( « يَوْمَ يَخْرُجُونَ مِنَ الأَجْداثِ سِراعاً » ) * معارج :\r\n43 . در « شتت » گفتيم : ظاهرا مراد از اشتات متفرق و بى نظم بودن است چنان كه فرموده * ( « يَخْرُجُونَ مِنَ الأَجْداثِ كَأَنَّهُمْ جَرادٌ مُنْتَشِرٌ » ) * قمر : 7 . حدوث و بروز نزديك بهماند .\r\nآياتى هست دربارهء سعهء صدر و تنگى آن و اينكه خدا شرح صدر عطا مىكند و سينه را تنگ ميگرداند . نظير * ( « أَ لَمْ نَشْرَحْ لَكَ صَدْرَكَ » ) * شرح : 1 .\r\n* ( « قالَ رَبِّ اشْرَحْ لِي صَدْرِي » ) * طه : 25 .\r\nايضا * ( « فَمَنْ يُرِدِ الله أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً . . . » ) * انعام :\r\n125 . و مثل * ( « وَيَضِيقُ صَدْرِي وَلا يَنْطَلِقُ لِسانِي » ) * شعراء : 13 .\r\nمراد از صدر در اين آيات چيست ؟\r\nآيا سينه است يا قلب و باعتبار حال و محل قلب را صدر خوانده است ؟\r\nبه نظر ميايد : منظور سعه و ضيق قلب است و باعتبار آنكه قلب در سينه است صدر گفته شده و اينكه بعضىها قلب را بمعنى نفس گرفته‌اند بدليل اينكه درك و فهم و غيره مال نفس است نه قلب در « قلب » شرح داده خواهد شد .\r\nدر بعضى از آيات افعالى بصدر نسبت داده شده نظير * ( « يَعْلَمُ خائِنَةَ الأَعْيُنِ وَما تُخْفِي الصُّدُورُ » ) * غافر :\r\n19 . * ( « وَإِنَّ رَبَّكَ لَيَعْلَمُ ما تُكِنُّ صُدُورُهُمْ ) *\r\n","description":"","footnote":"","page_name":" 114 ","page_number":116},
  {"content":"\r\n* ( وَما يُعْلِنُونَ » ) * نمل : 74 . * ( « وَلا يَجِدُونَ فِي صُدُورِهِمْ حاجَةً مِمَّا أُوتُوا » ) * حشر : 9 . از اين قبيل است آياتيكه دربارهء شفاى صدور ، كينهء صدور ، محتويات صدور ، وسوسهء صدوراند مثل * ( « وَيَشْفِ صُدُورَ قَوْمٍ مُؤْمِنِينَ » ) * توبه : 14 . * ( « قَدْ بَدَتِ الْبَغْضاءُ مِنْ أَفْواهِهِمْ وَما تُخْفِي صُدُورُهُمْ أَكْبَرُ » ) * آل عمران : 118 . * ( « إِنَّ الله عَلِيمٌ بِذاتِ الصُّدُورِ » ) * مائده : 7 . * ( « الَّذِي يُوَسْوِسُ فِي صُدُورِ النَّاسِ » ) * ناس : 5 .\r\nبه نظر من مراد از همهء آنها قلوب است و باعتبار حال و محل صدور به كار رفته است و اللَّه اعلم .\r\n\r\n\r\n\r\nصدع :\r\nشكافتن . « صدعه صدعا :\r\nشقّه » چنان كه در مجمع ذيل آيهء 43 روم و در مفردات و صحاح گفته است . صديع بمعنى صبح است باعتبار شكافته شدن .\r\n* ( « فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ » ) * حجر : 94 . يعنى مأموريت خويش را آشكار كن و از مشركين اعراض نما . آشكار كردن چيزى نوعى شكافتن است در اقرب گويد « صدع الامر : كشفه » .\r\n* ( « يَوْمَئِذٍ يَصَّدَّعُونَ » روم : 43 . يعنى آن روز مردم متفرق و پراكنده ميشوند كه آن شكافته شدن اجتماع است در مجمع فرموده « تصدّع القوم :\r\nتفرّقوا » همچنين است * ( « لَرَأَيْتَه خاشِعاً مُتَصَدِّعاً مِنْ خَشْيَةِ الله » ) * حشر : 21 . يعنى ميديدى كه كوه از ترس خدا خاشع و شكاف بر دارنده است .\r\n* ( « لا يُصَدَّعُونَ عَنْها وَلا يُنْزِفُونَ » واقعة : 19 . يعنى از شراب بهشتى سر درد نميگيرند و مست نميگردند . بعقيدهء راغب سر درد را بطور استعاره صداع گويند گوئى سر از درد شكافته مىشود * ( « وَالسَّماءِ ذاتِ الرَّجْعِ . وَالأَرْضِ ذاتِ الصَّدْعِ » طارق : 11 و 12 . صدع ظاهرا بمعنى مفعول است . يعنى سوگند به آسمان كه بر گرداننده و زمينى كه خاصيت شكافته شدن را دارد . تا روئيدنيها از آن برويد .\r\n\r\n\r\n\r\nصدف :\r\nاعراض شديد ( راغب ) .\r\n* ( « فَمَنْ أَظْلَمُ مِمَّنْ كَذَّبَ بِآياتِ الله وَ ) *\r\n","description":"","footnote":"","page_name":" 115 ","page_number":117},
  {"content":"\r\n* ( صَدَفَ عَنْها » ) * انعام : 157 .\r\n* ( « حَتَّى إِذا ساوى بَيْنَ الصَّدَفَيْنِ قالَ انْفُخُوا » ) * كهف : 96 . صدف ناحيه و جانب كوه است يعنى : تا چون مساوى و پر كرد ميان دو ناحيهء كوه را گفت : بدميد .\r\nتصادف بمعنى تقابل نيز آمده است در مجمع فرموده : ازهرى گويد دو جانب كوه را صدفان گويند كه با هم محازات و تلاقى ( و تقابل ) دارند و بقولى گويا هر يك از ديگرى اعراض كرده است . اين قول به نظر نگارنده قوى است .\r\n\r\n\r\n\r\nصدق :\r\nبكسر و فتح ( ص ) راست گفتن . و بكسر ( ص ) : راست مقابل دروغ ( اقرب ) . * ( « وَقُلْ رَبِّ أَدْخِلْنِي مُدْخَلَ صِدْقٍ وَأَخْرِجْنِي مُخْرَجَ صِدْقٍ » ) * اسراء : 80 . اين راستى در عمل است .\r\n* ( « وَالَّذِي جاءَ بِالصِّدْقِ وَصَدَّقَ بِه » ) * زمر : 33 . مراد از صدق خبر راست است بعبارت ديگر : حق . و مراد از تصديق ايمان به آن مىباشد .\r\nتصديق بمعنى اذعان و اعتقاد و راست دانستن مطلب و سخن است * ( « وَلَقَدْ صَدَّقَ عَلَيْهِمْ إِبْلِيسُ ظَنَّه فَاتَّبَعُوه . . . » ) * سباء : 20 . يعنى شيطان ظنّ خويش را كه باغواء ايشان داشت تصديق كرد و دانست كه اغواء ميتواند كرد . * ( « بَلْ جاءَ بِالْحَقِّ وَصَدَّقَ الْمُرْسَلِينَ » ) * صافّات : 37 . بلكه حق را آورد و مرسلين را در نبوّت تصديق كرد . در مجمع فرموده : بشارات پيامبران را دربارهء خود تحقيق و اثبات كرد يعنى بشارات آنها بوسيلهء او جاى خود را گرفت .\r\nصدقه : چيزى است كه انسان از مال خود قربة الى اللَّه ميدهد . و آن اعمّ از زكات است صدقه بواجب و مستحب هر دو گفته مىشود ولى زكات فقط اسم واجب است ( مجمع ) * ( « خُذْ مِنْ أَمْوالِهِمْ صَدَقَةً . . . » ) * توبه :\r\n103 . دربارهء صدقهء واجب است * ( « هُوَ يَقْبَلُ التَّوْبَةَ عَنْ عِبادِه وَيَأْخُذُ الصَّدَقاتِ » ) * توبه : 104 . ظاهرا اعم از واجب و نداب است .\r\nافعال صدقه از باب تفعل ميايد .\r\n","description":"","footnote":"","page_name":" 116 ","page_number":118},
  {"content":"\r\nنحو * ( « وَتَصَدَّقْ عَلَيْنا إِنَّ الله يَجْزِي الْمُتَصَدِّقِينَ » ) * يوسف : 88 . * ( « لَئِنْ آتانا مِنْ فَضْلِه لَنَصَّدَّقَنَّ » ) * توبه : 75 .\r\nاقرب الموارد در علت اين تسميه گويد : كه بنده بوسيلهء آن صدق عبوديّت خويش را اظهار مىكند .\r\nصدقة : بفتح ( ص ) و ضم ( د ) مهريهء زن است جمع آن در قرآن صدقات آمده * ( « وَآتُوا النِّساءَ صَدُقاتِهِنَّ نِحْلَةً » ) * نساء : 4 . يعنى مهر زنان را در حالى كه عطيه‌اى است از جانب خدا ، بدهيد .\r\nشايد علت اين تسميه آن باشد كه شخص با دادن مهر صدق احترام و حق زن يا دستور خدا را ظاهر مىكند .\r\nصديق : رفيق . آنكه دوستى و محبتش راست است * ( « فَما لَنا مِنْ شافِعِينَ . ) *\r\n* ( وَلا صَدِيقٍ حَمِيمٍ » ) * شعراء : 101 و 102 .\r\nصديق : پيوسته راستگو و راست كن صيغهء مبالغه است طبرسى آن را بسيار تصديق كنندهء حق و بقولى كثير الصدق فرموده است . راغب آن را بسيار راستگو گفته و سه قول دربارهء آن نقل كرده است : كسى كه اصلا دروغ نميگويد . آنكه دروغ از او سر نميزند كه بصدق عادت دارد . آنكه در قول و عقيده راست ، و راستى خويش را بفعلش اثبات كند .\r\nناگفته نماند : چون صدق در قول و فعل هر دو هست و صدّيق مبالغهء در صدق است لذا صديق كسى است كه راستگو و راست كن باشد و خلاف راستى اصلا نگويد و نكند مؤيد اين مطلب آنست كه صديق وصف پيامبران آمده و قول و فعل آنها همواره راست بوده است و نيز در وصف مريم آمده « صدّيقة » و اين حاكى است كه مريم در ولادت عيسى و در گفتارش دروغى ندارد و راست راست است .\r\n* ( « يُوسُفُ أَيُّهَا الصِّدِّيقُ أَفْتِنا فِي سَبْعِ بَقَراتٍ سِمانٍ » ) * يوسف : 46 . * ( « وَاذْكُرْ فِي الْكِتابِ إِبْراهِيمَ إِنَّه كانَ صِدِّيقاً نَبِيًّا » ) * مريم : 41 . در خصوص مريم نيز اين كلمه به كار رفته است * ( « وَأُمُّه صِدِّيقَةٌ كانا يَأْكُلانِ الطَّعامَ » ) * مائده : 75 .\r\n* ( « وَنادَيْناه أَنْ يا إِبْراهِيمُ . قَدْ ) *\r\n","description":"","footnote":"","page_name":" 117 ","page_number":119},
  {"content":"\r\n* ( صَدَّقْتَ الرُّؤْيا » ) * صافات : 104 و 105 . و ندايش كرديم كه اى ابراهيم آن خواب را تصديق كردى و در خارج بوجود آوردى . از اين معلوم مىشود كه آنحضرت به ذبح امر نشده بود و گرنه * ( « قَدْ صَدَّقْتَ » ) * نميامد مگر پس از ذبح فرزندش .\r\n* ( « لِيَسْئَلَ الصَّادِقِينَ عَنْ صِدْقِهِمْ وَأَعَدَّ لِلْكافِرِينَ عَذاباً أَلِيماً » ) * احزاب :\r\n8 . ما قبل آيه چنين است * ( « وَإِذْ أَخَذْنا مِنَ النَّبِيِّينَ مِيثاقَهُمْ وَمِنْكَ وَمِنْ نُوحٍ وَإِبْراهِيمَ وَمُوسى وَعِيسَى ابْنِ مَرْيَمَ وَأَخَذْنا مِنْهُمْ مِيثاقاً غَلِيظاً » ) * . مراد از اين ميثاق ظاهرا همان است كه در آيهء 81 آل عمران است .\r\nمىشود گفت غرض از * ( « صِدْقِهِمْ » ) * ميثاق است يعنى : خدا از آنها پيمان گرفت كه يكديگر را تصديق و بهم ديگر يارى كنند تا اين تمهيد آن شود كه از صادقين ( پيامبران ) دربارهء آن پيمان راست سؤال كند كه آيا به آن عمل كردند يا نه ؟ چنان كه مىشود آن را از * ( « فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ » ) * اعراف : 6 . استفاده كرد .\r\nو در « سئل » گذشت .\r\n\r\n[ صديقون كدامند ؟ 
  ]\r\nناگفته نماند صديق در قرآن مجيد در وصف حضرت ابراهيم و يوسف و مريم به كار رفته چنان كه گذشت و در خصوص حضرت ادريس فرموده * ( « وَاذْكُرْ فِي الْكِتابِ إِدْرِيسَ إِنَّه كانَ صِدِّيقاً نَبِيًّا » ) * مريم : 56 . اطلاق آن به حضرت يوسف گرچه از مرد مصرى و رفيق زندانى يوسف است ولى قرآن آن را به صورت قبول نقل مىكند .\r\nحال كه اين را دانستيم ، مقتضاى آيهء * ( « وَمَنْ يُطِعِ الله وَالرَّسُولَ فَأُولئِكَ مَعَ الَّذِينَ أَنْعَمَ الله عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ وَحَسُنَ أُولئِكَ رَفِيقاً » ) * نساء : 69 . آنست كه صديقين غير از پيامبران و گواهان اعمالاند زيرا كه ظاهر عطف افاده تعدد است . پس بايد ديد آنها كداماند در آيهء ديگرى ميخوانيم * ( « وَالَّذِينَ آمَنُوا بِالله وَرُسُلِه أُولئِكَ هُمُ الصِّدِّيقُونَ وَالشُّهَداءُ عِنْدَ رَبِّهِمْ لَهُمْ أَجْرُهُمْ وَ ) *\r\n","description":"","footnote":"","page_name":" 118 ","page_number":120},
  {"content":"\r\n* ( نُورُهُمْ . . . » ) * حديد : 19 . از اين آيه بدست ميايد كه صديقون و شهداء اعمال هر دو يك صنفاند . باعتبار آنكه دروغ و خلاف را در اقوال و اعمالشان مدخلى نيست صديقاند و باعتبار گواه بودنشان شهداءاند . گرچه پيامبران نيز صديق و شهيداند ولى چون اين دو وصف منحصر به آنها نيست ، بايد گفت مراد از اين سه گروه انبياء و اوصياءاند . انبياء داراى هر سه وصف نبوت ، صديق و شهيداند ولى اوصياء فقط دو وصف اخير را دارند . « الصّالحين . » نيز پيروان مخصوص آنها ميباشند .\r\nلذا منظور از * ( « وَالَّذِينَ آمَنُوا . . . » ) * در آيهء اخير بايد مؤمنان بخصوصى باشند كه ايمان به خدا و رسل مقام صديق و شهيد را به آنها داده است .\r\nدر الميزان از كافى از حضرت باقر عليه السّلام نقل شده : نبى از ماست .\r\nصديق از ماست . شهداء و صالحين از مااند .\r\nيكى از بزرگان دربارهء آيهء اخير فرمود : * ( « وَالَّذِينَ آمَنُوا . . . » ) * صديقون و شهداء نيستند بلكه ملحق به آنها هستند بقرينهء * ( « عِنْدَ رَبِّهِمْ » ) * به نظر ايشان ضمير * ( « لَهُمْ » ) * راجع به * ( « الَّذِينَ آمَنُوا . . . » ) * و ضمير * ( « أَجْرُهُمْ » ) * راجع به صديقون و شهداء است يعنى براى مؤمنين به خدا و رسل اجرى مثل اجر آن دو طايفه است .\r\nاين نظر بسيار بعيد است بلكه * ( « أُولئِكَ هُمُ الصِّدِّيقُونَ وَالشُّهَداءُ » ) * اين دو وصف را به * ( « الَّذِينَ آمَنُوا . . . » ) * منحصر مىكند . مطلب همان است كه گفتيم : بايد * ( « الَّذِينَ آمَنُوا » ) * را گروه بخصوصى دانست . بعضىها گفته‌اند :\r\n« واو » در * ( « وَالشُّهَداءُ » ) * استيناف و آن مبتدا و خبرش * ( « عِنْدَ رَبِّهِمْ » ) * است و * ( « لَهُمْ أَجْرُهُمْ » ) * خبر دوم است . اين سخن نيز مخالف ظاهر مىباشد . در خاتمه :\r\nشايد * ( « وَالَّذِينَ آمَنُوا » ) * در آيهء اخير ببعضى از بندگان خدا كه از اوصياء نيستند شامل باشد امثال شهيدان راه حق و غيرهم .\r\n\r\nصدقات\r\nدربارهء * ( « إِنَّمَا الصَّدَقاتُ لِلْفُقَراءِ ) *\r\n","description":"","footnote":"","page_name":" 119 ","page_number":121},
  {"content":"\r\n* ( وَالْمَساكِينِ » ) * و محل مصرف هشتگانهء صدقات در « زكو » سخن گفته‌ايم به آنجا رجوع شود .\r\n\r\n\r\n\r\nصد و :\r\nكف زدن . در مجمع فرموده :\r\nتصديه زدن دست بر دست است . و صدى بمعنى صداى كوه و غيره از آنست . ( صدائيكه از كوه منعكس مىشود ) * ( « وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً » ) * انفال : 35 . مكاء بمعنى صفير است يعنى نماز مشركين در نزد بيت اللَّه فقط صفير زدن و كف زدن بود .\r\n* ( « أَمَّا مَنِ اسْتَغْنى . فَأَنْتَ لَه تَصَدَّى » عبس : 5 و 6 . تصّدى بمعنى توجه و رو كردن است .\r\nصدى چنان كه نقل شد بصداى كوه كه منعكس شده گفته مىشود زيرا صدا به آن اصابت كرده و بر گشته است و نيز بعطش صدى گفته مىشود . و آن بمعنى عطش يائى و بمعنى كف زدن واوى است .\r\nطبرسى دربارهء « تصدى » فرموده :\r\nآن بمعنى تعرض و رو كردن است مثل رو كردن صديان ( عطشان ) به آب .\r\nراغب آن را مثل توجه بصداى كوه گفته است . بهر حال معنى آيه چنين است : امّا آنكه بى نياز است تو به او توجه ميكنى .\r\n\r\n\r\n\r\nصرح :\r\nقصر . و هر بناء عالى ( اقرب ) * ( « وَقالَ فِرْعَوْنُ يا هامانُ ابْنِ لِي صَرْحاً لَعَلِّي أَبْلُغُ الأَسْبابَ » ) * غافر : 36 . مراد از آن در آيه بناى مرتفع است . * ( « قِيلَ لَهَا ادْخُلِي الصَّرْحَ فَلَمَّا رَأَتْه حَسِبَتْه لُجَّةً » ) * نمل : 44 . به او گفته شد وارد قصر شو چون آن را ديد گمان برد آبى عميق است .\r\nاصل صرح بمعنى وضوح است « صرح الامر صرحا : بيّنه و اظهره » ظاهرا قصر و عمارت مرتفع را از جهت مرئى و آشكار بودنش صرح گفته‌اند . اين كلمه چهار بار در قرآن مجيد آمده است : نمل 44 - قصص : 38 - غافر : 36 .\r\n\r\n\r\n\r\nصرخ :\r\nصراخ و صريخ بمعنى صيحهء شديد ، ( فرياد ) و يارى طلبيدن و يارى كردن است ( اقرب ) صريخ\r\n","description":"","footnote":"","page_name":" 120 ","page_number":122},
  {"content":"\r\nبمعنى فرياد رس و كمك نيز آمده است * ( « وَإِنْ نَشَأْ نُغْرِقْهُمْ فَلا صَرِيخَ لَهُمْ وَلا هُمْ يُنْقَذُونَ » ) * يس : 43 . و اگر ميخواستيم غرقشان ميكرديم فرياد رسى نداشتند و نجات نمىيافتند .\r\nمصرخ بمعنى صريخ و فرياد رس است * ( « فَلا تَلُومُونِي وَلُومُوا أَنْفُسَكُمْ ما أَنَا بِمُصْرِخِكُمْ وَما أَنْتُمْ بِمُصْرِخِيَّ » ) * ابراهيم : 22 . قول شيطان است كه به پيروان خود روز آخرت خواهد گفت مرا ملامت نكنيد . خودتان را ملامت كنيد . من فرياد رس شما نيستم . شما فرياد رس من نيستيد .\r\n* ( « وَهُمْ يَصْطَرِخُونَ فِيها رَبَّنا أَخْرِجْنا نَعْمَلْ صالِحاً » فاطر : 37 .\r\nاصطراخ در اصل با تاء منقوط است كه بطاء قلب شده و آن بمعنى استغاثه و ناله است يعنى اهل آتش در آن فرياد ميكشند و ناله ميكنند كه : خدايا ما را خارج كن تا كار صالح انجام دهيم .\r\nاستصراخ يارى خواستن است * ( « فَإِذَا الَّذِي اسْتَنْصَرَه بِالأَمْسِ يَسْتَصْرِخُه » ) * قصص : 18 .\r\n\r\n\r\n\r\nصرر :\r\nصر بمعنى بستن و گره زدن است « صرّ الصّرّة و غيرها : شدها » كيسه را از آن صره گويند كه پول در آن گره زده و بسته مىشود . در مجمع فرموده : بقولى اصرار ثبات است .\r\n* ( « وَلَمْ يُصِرُّوا عَلى ما فَعَلُوا وَهُمْ يَعْلَمُونَ » ) * آل عمران : 135 . اصرار بگناه را از آن اصرار گويند كه گوئى گناه را بگناه يا گناه را به خود بسته است . * ( « وَكانُوا يُصِرُّونَ عَلَى الْحِنْثِ الْعَظِيمِ » ) * واقعة : 46 . و بودند كه بگناه بزرگ اصرار ميكردند و از آن دست نميكشيدند . * ( « وَاسْتَغْشَوْا ثِيابَهُمْ وَأَصَرُّوا وَاسْتَكْبَرُوا اسْتِكْباراً » ) * نوح : 7 . جامه هايشان را بسر كشيدند و در اعراض از حق اصرار نمودند و خود پسندى عجيب كردند .\r\nصِرّ بكسر ( ص ) : سرماى شديد بقول راغب اين از آنست كه در سرما گره شدن ( يخ بستن ) هست . * ( « مَثَلُ ما يُنْفِقُونَ فِي هذِه الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ) *\r\n","description":"","footnote":"","page_name":" 121 ","page_number":123},
  {"content":"\r\n* ( ظَلَمُوا أَنْفُسَهُمْ فَأَهْلَكَتْه . . . » ) * آل عمران :\r\n117 . حكايت آنچه كفّار در اين زندگى انفاق ميكنند داستان بادى است كه داراى سرماى شديدى است .\r\nبكشت قومى ظالم رسيد و آن را از بين برد .\r\nصَرَّة * ( « فَأَقْبَلَتِ امْرَأَتُه فِي صَرَّةٍ فَصَكَّتْ وَجْهَها وَقالَتْ عَجُوزٌ عَقِيمٌ » ) * ذاريات :\r\n290 .\r\nصرّه جماعتى است منضم بهم گوئى جمع شده و در يك ظرف قرار گرفته‌اند ( راغب ) بمعنى ضجّه و صيحه نيز آمده است ( اقرب ) . طبرسى آن را صيحهء شديد بقولى ، جماعت گفته است يعنى : زن ابراهيم عليه السّلام صيحه زنان رو كرد و با تعجب به صورت خويش زد و گفت : عجوزهء نازا مىزايد ؟ ! !\r\n\r\n\r\n\r\nصرصر :\r\nباد شديد . يا بسيار سرد .\r\nتكرار لفظ دالّ بر مبالغه است . اين لفظ سه بار در قرآن مجيد آمده است :\r\nفصلت : 16 - قمر : 19 - حاقّه : 6 . و هر سه وصف باد عذابى است كه بر قوم عاد وزيد * ( « وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ » ) * حاقه : 6 . اما عاد با بادى بسيار سرد و فزون از حد هلاك شدند .\r\nدر « روح » تحت عنوان باديكه قوم عاد را از بين برد استظهار كرديم كه آن باد طوفان نبود بلكه باد سرد و سوزان غير عادى بود كه در اثر وزش پى در پى چند روزه ، همهء آنها را منجمد كرد و از بين برد .\r\n\r\n\r\n\r\nصراط :\r\nراه . * ( « اهْدِنَا الصِّراطَ الْمُسْتَقِيمَ . صِراطَ الَّذِينَ أَنْعَمْتَ عَلَيْهِمْ » ) * فاتحه : 6 و 7 . صحاح و قاموس و اقرب آن را طريق گفته . طبرسى فرمود :\r\nراه آشكار وسيع . راغب گويد : راه راست . الميزان فرمايد : صراط ، سبيل ، طريق قريب المعنىاند .\r\nبايد دانست : آن در اكثر نزديك به تمام آيات قرآن در معناى راه خدا يعنى دين حق و شريعت حق به كار رفته است و در بعضى از آيات مىشود گفت مراد از آن راه معمولى است مثل * ( « وَلا تَقْعُدُوا بِكُلِّ صِراطٍ تُوعِدُونَ وَتَصُدُّونَ عَنْ سَبِيلِ الله » ) * اعراف 86 . و\r\n","description":"","footnote":"","page_name":" 122 ","page_number":124},
  {"content":"\r\nمثل * ( « أَ فَمَنْ يَمْشِي مُكِبًّا عَلى وَجْهِه أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ » ) * ملك : 22 . و نحو * ( « فَاهْدُوهُمْ إِلى صِراطِ الْجَحِيمِ » ) * صافات : 23 .\r\nصراط را با صاد و سين خوانده‌اند و هر دو بيك معنى است . سرط در اصل بمعنى بلعيدن است « سرطه سرطا :\r\nابتلعه » مجمع در علت تسميهء راه بصراط فرموده كه : راه رهگذر را بلع مىكند . در اقرب گويد : راه رونده در آن غايب مىشود مثل لقمه در شكم .\r\nدر خاتمه ، قول مجمع كه آن را راه آشكار وسيع گفته بواقع نزديكتر است از قول راغب كه راه راست گفته زيرا در بيشتر آيات وصف مستقيم با صراط ذكر شده و تأسيس از تأكيد بهتر است و اگر مثل صحاح و غيره مطلق طريق بگوئيم با سبيل و طريق تقريبا مترادف مىشود و اصل عدم آنست .\r\n\r\n\r\n\r\nصرع :\r\nبفتح و كسر ( ص ) به خاك انداختن . « صرعه صرعا : طرحه على الارض » رجل صريع يعنى مرد به خاك انداخته شده . قوم صرعى يعنى گروه به خاك انداخته شده * ( « فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ » ) * حاقة : 7 . صرعى جمع صريع است يعنى : آنگروه را به خاك افتاده مىبينى گوئى تنه هاى نخل سقوط كرده‌اند .\r\nدر نهج البلاغه حكمت 408 فرموده :\r\n« من صارع الحقّ صرعه » هر كه با حق كشتى گيرد حق او را به خاك مياندازد اين كلمه در قرآن فقط يك بار آمده است . صرع بمعنى جنون و حمله از همين است . كه شخص در اثر عدم تعادل اعضاء به خاك ميافتد .\r\n\r\n\r\n\r\nصرف :\r\nبر گرداندن . خواه بر گرداندن مطلق باشد مثل * ( « فَيُصِيبُ بِه مَنْ يَشاءُ وَيَصْرِفُه عَنْ مَنْ يَشاءُ » ) * نور : 43 . يا بر گرداندن از حالى بحالى * ( « صَرَفَ الله قُلُوبَهُمْ بِأَنَّهُمْ قَوْمٌ لا يَفْقَهُونَ » ) * توبه :\r\n127 .\r\n* ( « فَقَدْ كَذَّبُوكُمْ بِما تَقُولُونَ فَما تَسْتَطِيعُونَ صَرْفاً وَلا نَصْراً » ) * فرقان : 19 .\r\nيعنى معبودهاى باطل در آنچه ميگفتيد تكذيبتان كردند نه قدرت بر گرداندن ( تكذيب بتان ) را داريد و نه قدرت يارى\r\n","description":"","footnote":"","page_name":" 123 ","page_number":125},
  {"content":"\r\nانصراف : بر گشتن . * ( « ثُمَّ انْصَرَفُوا صَرَفَ الله قُلُوبَهُمْ » ) * توبه : 127 . مصرف :\r\n( مثل مسجد ) اسم مكان است * ( « فَظَنُّوا أَنَّهُمْ مُواقِعُوها وَلَمْ يَجِدُوا عَنْها مَصْرِفاً » ) * كهف : 53 . يعنى گمان بردند كه در آتش واقع شدگانند و محل عدول و انصرافى پيدا نكردند .\r\n\r\nتصريف :\r\nبمعنى بر گرداندن است با در نظر گرفتن مبالغه . در مفردات گويد : تصريف مثل صرف است مگر در مبالغه و اكثرا در بر گرداندن از حالى بحالى و از كارى بكارى گفته مىشود . * ( « وَلَقَدْ صَرَّفْنا لِلنَّاسِ فِي هذَا الْقُرْآنِ مِنْ كُلِّ مَثَلٍ » ) * اسراء : 89 . يعنى در اين قرآن براى مردم هر مثل را از حالى بحالى و از وضعى بوضعى گردانديم ( و هر دفعه در قالبى مخصوص بيان داشتيم ) شايد بيدار باشند و پند گيرند .\r\n\r\n[ تصريف رياح 
  ]\r\nمردم از قديم الايام در وزيدن باد حركت و جريان افقى فهميده‌اند ولى وزيدن باد دايره‌اى است . مثلا در بادهاى محلى وقتى كه آفتاب بسطح دريا و خشكى مىتابد ، زمين زودتر از دريا گرم و هواى آن منبسط شده به بالا ميرود هواى سطح دريا كه گرم نشده به صورت نسيم به طرف خشكى ميوزد . از طرف بالا هواى خشكى به طرف دريا رفته جاى خالى آن را پر مىكند آنگاه بسطح دريا نزديك شده سرد مىشود و به طرف خشكى ميوزد و همين طور . شبها جريان به عكس است و از خشكى به دريا ميوزد كه سطح آب ديرتر از خشكى سرد مىشود بدين طريق ملاحظه مىشود كه وزش باد دائره‌اى است نه افقى . اين مطلب در بادهاى مهاجر و طوفانها نيز همين نحو است و بر ارباب اطلاع پوشيده نيست .\r\nدر اينجاست كه بيكى از حقائق قرآن راه مىبريم و آن اينكه قرآن دربارهء وزش باد كلمهء تصريف به كار برده كه همان گرداندن و دائره‌اى بودن است ، * ( « وَتَصْرِيفِ الرِّياحِ وَالسَّحابِ الْمُسَخَّرِ بَيْنَ السَّماءِ وَالأَرْضِ » ) *\r\n","description":"","footnote":"","page_name":" 124 ","page_number":126},
  {"content":"\r\nبقره : 164 . * ( « وَتَصْرِيفِ الرِّياحِ آياتٌ لِقَوْمٍ يَعْقِلُونَ » ) * جاثية : 5 . ( باد و باران در قرآن تأليف مهندس بازرگان ) .\r\n\r\n\r\n\r\nصرم :\r\nچيدن . بريدن . « صرمه صرما : قطعه بائنا - صرم النخل و الشجر : جزّه » . * ( « إِذْ أَقْسَمُوا لَيَصْرِمُنَّها مُصْبِحِينَ » ) * قلم : 17 . قسم خوردند كه ميوه هاى باغ را وقت صبح بچينند .\r\n* ( « أَنِ اغْدُوا عَلى حَرْثِكُمْ إِنْ كُنْتُمْ صارِمِينَ » ) * قلم : 22 . صبح در كشت خويش باشيد اگر ميخواهيد بچينيد .\r\nشمشير را از آن صارم گويند كه برنده است .\r\nصَريم * ( « فَطافَ عَلَيْها طائِفٌ مِنْ رَبِّكَ وَهُمْ نائِمُونَ . فَأَصْبَحَتْ كَالصَّرِيمِ » ) * قلم : 19 و 20 .\r\nصريم بمعنى مصروم است : چيده شده و قطع شده . بشب و روز نيز صريم گويند كه هر يك از ديگرى قطع و بريده مىشود . ايضا شب تاريك و تل خاك كه از تل بزرگ جدا شده صريم گويند .\r\nدر اقرب الموارد آن را زمين سياه كه هيچ چيز نمىروياند نيز گفته است . از همهء معانى مناسبتر معناى اخير است كه از اقرب نقل شد . زيرا در آيات بعدى هست كه اهل باغ چون آن را ديدند نشناختند و گفتند : راه گم كرده‌ايم اين نشان ميدهد كه باغ در اثر بلا به صورت زمين سياه بى علف در آمده بود و اگر فقط ميوه اش از بين ميرفت و مصروم ميشد اشتباه نمىكردند . معنى آيه چنين مىشود : در حالى كه آنها خفته بودند گردنده‌اى و بلائى از جانب پروردگارت به آن باغ دور زد و مانند زمين سوخته و بى علف گرديد .\r\n\r\n\r\n\r\nصعد :\r\n( بر وزن فرس و عنق ) و صعود : بالا رفتن . « صعد فى السّلم صعدا و صعودا : ارتقى » .\r\n* ( « مَنْ كانَ يُرِيدُ الْعِزَّةَ فَلِلَّه الْعِزَّةُ جَمِيعاً إِلَيْه يَصْعَدُ الْكَلِمُ الطَّيِّبُ وَالْعَمَلُ الصَّالِحُ يَرْفَعُه . . . » ) * فاطر : 10 . بعقيدهء الميزان ضمير * ( « يَرْفَعُه » ) * به الكلم راجع است و فاعل آن « العمل » مىباشد .\r\nيعنى : هر كه خواهان عزت است آن را از خدا بخواهد كه همهء عزّت مال\r\n","description":"","footnote":"","page_name":" 125 ","page_number":127},
  {"content":"\r\nخداست ، كلمات پاكيزه ( كه حاكى از توحيد و عقيدهء پاك است ) بسوى خدا بالا ميرود و عمل صالح كلمات پاك را بلند مىكند و بالا ميبرد . يعنى هر دو بالا ميروند .\r\nاين دو كليد عزّتاند و بوسيلهء آنها مىشود از خدا كسب عزّت كرد در نهج البلاغه خطبهء 112 فرموده :\r\n« و نشهد الَّا إله الَّا اللَّه . . . و انّ محمّدا عبده و رسوله . . . شهادتين تصعدان القول و ترفعان العمل » و در خطبهء 180 فرموده « لما جعلهنّ موضعا لعرشه . . . و لا مصعدا للكلم الطَّيّب و العمل الصّالح من خلقه » .\r\nاصعاد * ( « إِذْ تُصْعِدُونَ وَلا تَلْوُونَ عَلى أَحَدٍ وَالرَّسُولُ يَدْعُوكُمْ . . . » ) * آل عمران : 153 . در مجمع فرموده :\r\nصعود رفتن در بالائى و اصعاد رفتن در زمين هموار است . آنگاه كه سفر را شروع كنيم گوئيم : اصعدنا من مكة .\r\nقول شاعر از همان است كه گويد :\r\nهواى مع الركب اليمانين مصعد .\r\nجنيب و جثمانى بمكة موثق راغب گويد : بقولى اصعاد دور شدن در زمين است خواه رو به بالا باشد يا رو به پائين . اصل آن از صعود است بمعنى رفتن در اماكن مرتفعه مثل خروج از بصره بنجد و حجاز سپس دور شدن به كار رفته هر چند بلندى در در نظر نباشد نظير « تعال » كه در اصل بمعنى : بيا بالا است و آنگاه در مطلق امر بآمدن استعمال شده خواه به طرف بالا باشد يا پائين .\r\nبنا بر اين معنى آيه چنين مىشود :\r\nآنگاه كه ميرفتيد ( فرار ميكرديد ) و بر كسى توجه نداشتيد و پيامبر شما را ميخواند ( ميگفت : بندگان خدا بسوى من آئيد من رسول خدايم ) .\r\nاصعاد بمعنى بالا بردن نيز آمده است چنان كه از نهج البلاغه نقل شد .\r\nصعد بفتح اول و دوم و صعود بفتح اول و صعيد هر سه در اصل يكىاند . اما صعد و صعود بگردنه گفته مىشود و استعاره از هر كار سخت است ( راغب ) و صعيد خواهد آمد .\r\n","description":"","footnote":"","page_name":" 126 ","page_number":128},
  {"content":"\r\nصعد * ( « وَمَنْ يُعْرِضْ عَنْ ذِكْرِ رَبِّه يَسْلُكْه عَذاباً صَعَداً » ) * جنّ : 17 . هر كه از ياد خدا اعراض كند عذاب سختى به او وارد نمايد * ( « كَلَّا إِنَّه كانَ لِآياتِنا عَنِيداً . ) *\r\n* ( سَأُرْهِقُه صَعُوداً » ) * مدثر : 16 و 17 . نه او بايات ما معاند بود حتما او را بعقبه يا عذاب سختى ميرسانم . صحاح عذاب صعد را عذاب شديد گفته .\r\nيَصَّعَّدُ * ( « يَجْعَلْ صَدْرَه ضَيِّقاً حَرَجاً كَأَنَّما يَصَّعَّدُ فِي السَّماءِ . . . » ) * انعام : 125 .\r\nاصعد بمعنى صعود و از باب تفعل است و دلالت بر تكلَّف دارد يعنى :\r\nسينهء او را بسيار تنگ گرداند گوئى در آسمان به سختى بالا ميرود . هر قدر به آسمان بالا رويم هوا رقيق و اكسيژن كم شده نفس تنگ خواهد گرديد .\r\nاين از علوم قرآن است .\r\n\r\nصعيد :\r\nچهار بار در قرآن آمده است ، * ( « فَتَيَمَّمُوا صَعِيداً طَيِّباً . . . » ) * نساء :\r\n43 ، مائده : 6 . * ( « وَإِنَّا لَجاعِلُونَ ما عَلَيْها صَعِيداً جُرُزاً » ) * كهف : 8 . * ( « فَتُصْبِحَ صَعِيداً زَلَقاً » ) * كهف : 40 .\r\nصحاح آن را خاك گفته و از ثعلب روى زمين ( وجه الارض ) نقل مىكند .\r\nقاموس گويد : خاك ، يا وجه الارض .\r\nراغب گفته : صعيد به روى زمين گفته مىشود و بقولى غبار بر خاسته است .\r\nدر مجمع فرموده : صعيد روى زمين است كه بى علف و بى درخت باشد و از زجاج نقل كرده كه گويد :\r\nخلافى ميان اهل لغت نمىبينم كه صعيد بمعنى روى زمين است . آنگاه فرموده :\r\nاين موافق مذهب اصحاب ماست كه فرموده‌اند تيّمم بر سنگ جايز است خواه روى آن خاك باشد يا نه .\r\nدر جوامع الجامع فرموده : زجاج گويد : صعيد وجه الارض است خاك باشد يا سنگ بى خاك . اگر تيّمم كننده دست به سنگ زده مسح نمايد آن طهور است . مذهب ابو حنيفه نيز اين است . و آن از ائمهء هدى عليهم السلام روايت گرديده .\r\nپس همانطور كه از اهل بيت عليهم السلام نقل شده و آيهء 8 كهف دلالت دارد صعيد مطلق وجه الارض است نه\r\n","description":"","footnote":"","page_name":" 127 ","page_number":129},
  {"content":"\r\nفقط خاك .\r\nصعيد ظاهرا بمعنى مصعود است و علت اين تسميه چنان كه از زجاج نقل شده آنست كه روى زمين انتهاى بالا رفته از باطن آن مىباشد .\r\n\r\n\r\n\r\nصعر :\r\nميل به طرف راست يا چپ .\r\nدر اقرب آمده « صعر وجهه : مال الى احد الشّقّين » راغب آن را ميل گردن گفته . و گويد : تصعير آنست كه از روى تكبر گردن خويش بگرداند و به روى شخص نگاه نكند . اهل لغت گفته‌اند : صعر خدّه : اماله عن النّظر الى النّاس تهاونا من كبر » * ( « وَلا تُصَعِّرْ خَدَّكَ لِلنَّاسِ وَلا تَمْشِ فِي الأَرْضِ مَرَحاً » ) * لقمان : 18 . يعنى روى خويش از خود پسندى از مردم مگردان ( مردم را تحقير مكن ) و در زمين به تكبّر گام مزن . اين لفظ فقط يك دفعه در كلام اللَّه آمده است .\r\n\r\n\r\n\r\nصعق :\r\nشدت صوت رعد . در اقرب گفته : « صعق الرّعد صعقا : اشتدّ صوته » قاموس آن را شدت صوت گويد . در صحاح هست : « حمار صعق » ( بر وزن كتف ) يعنى الاغ شديد الصوت .\r\nبعقيدهء راغب صاعقه و صاقعه هر دو بمعنى صيحهء بزرگاند مگر آنكه صقع در صوت اجسام زمينى و صعق در صداى اجسام علوى است . . . و صاعقه صوت شديد جوّ است .\r\nپس ، صعق ( بر وزن فلس ) اشتداد صوت است و صاعقه نيز از آن مىباشد * ( « وَنُفِخَ فِي الصُّورِ فَصَعِقَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ الله ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ » ) * زمر :\r\n68 . صعق را در آيه مرگ و بيهوشى گفته‌اند ، آن لازم معناى صعق است و مرگ و بيهوشى در اثر صيحه و صعق خواهد بود چنان كه فرموده * ( « إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ » ) * يس : 29 . * ( « ما يَنْظُرُونَ إِلَّا صَيْحَةً واحِدَةً تَأْخُذُهُمْ . . . » ) * يس : 49 .\r\nمعنى آيه چنين مىشود : در صور دميده شود آنكه در آسمانها و آنكه در زمين است بيهوش مىشود و مىميرد مگر آنكس كه خدا بخواهد سپس بار\r\n","description":"","footnote":"","page_name":" 128 ","page_number":130},
  {"content":"\r\nديگر در صور دميده شود آنگاه همه ايستاده و نگاه ميكنند . نظير اين آيه است آيهء * ( « وَيَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ الله وَكُلٌّ أَتَوْه داخِرِينَ » ) * نمل : 87 .\r\nاحتمال دارد اين آيه راجع بصور دوم باشد كه اجزاء ابدان بفزع و اضطراب آمده و زنده ميشوند . جملهء * ( « كُلٌّ أَتَوْه داخِرِينَ » ) * قرينهء اين نظر است .\r\nهمين طور است آيهء * ( « فَلَمَّا تَجَلَّى رَبُّه لِلْجَبَلِ جَعَلَه دَكًّا وَخَرَّ مُوسى صَعِقاً » ) * اعراف : 143 . يعنى چون خدايش بكوه تجلَّى كرده آن را ريز ريز نمود و موسى بيهوش افتاد . و شايد منظور آن باشد كه موسى در حال صيحه زدن به زمين افتاد . ولى معنى اول بهتر است زيرا ذيل آيه چنين است * ( « فَلَمَّا أَفاقَ قالَ سُبْحانَكَ تُبْتُ إِلَيْكَ » ) * همچنين است آيهء : * ( « فَذَرْهُمْ حَتَّى يُلاقُوا يَوْمَهُمُ الَّذِي فِيه يُصْعَقُونَ » ) * طور :\r\n45 . بگذارشان تا برسند بر روزيكه در آن صيحه زده ميشوند و مىميرند .\r\nصاعقه را : مرگ ، آتشيكه از آسمان آيد و عذاب گفته‌اند مثل * ( « فَصَعِقَ مَنْ فِي السَّماواتِ وَمَنْ فِي الأَرْضِ » ) * . * ( « وَيُرْسِلُ الصَّواعِقَ فَيُصِيبُ بِها مَنْ يَشاءُ » ) * رعد : 13 . * ( « فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَثَمُودَ » ) * فصلت : 13 . چنان كه در مجمع ذيل آيهء 55 بقره فرموده است .\r\nراغب پس از نقل اين قول ميگويد :\r\nاينها همه آثار صاعقه‌اند و آن در حدّ ذاته يكى است و همان صوت شديد جوّ مىباشد .\r\nناگفته نماند : آيات قرآن صاعقه را در برق و آتشيكه از ابر جستن مىكند به كار برده چنان كه از * ( « فَأَخَذَتْكُمُ الصَّاعِقَةُ » ) * بقره : 55 . * ( « وَيُرْسِلُ الصَّواعِقَ » ) * رعد : 13 . پيداست و شايد مراد از آنها صيحهء شديد باشد . صاعقه ، شش بار ، صواعق دو بار در قرآن مجيد آمده است .\r\n\r\n\r\n\r\nصغر :\r\n( بر وزن فرس و عنب ) كوچكى . مقابل كبر . و آن در مقايسهء چيزى با چيز ديگر گفته مىشود خواه باعتبار زمان باشد مثل كوچكى سنّ .\r\n","description":"","footnote":"","page_name":" 129 ","page_number":131},
  {"content":"\r\nيا باعتبار . جثّه باشد يا قدر و مرتبه .\r\nصغير : كوچك . صغار : بفتح ( ص ) ذلت و خوارى . صاغر : بقول راغب كسى است كه به پستى راضى است .\r\nطبرسى ، ذليل معنى كرده است .\r\n* ( « وَلا تَسْئَمُوا أَنْ تَكْتُبُوه صَغِيراً أَوْ كَبِيراً إِلى أَجَلِه » ) * بقره : 282 . * ( « وَقُلْ رَبِّ ارْحَمْهُما كَما رَبَّيانِي صَغِيراً » ) * اسراء : 24 .\r\n* ( « سَيُصِيبُ الَّذِينَ أَجْرَمُوا صَغارٌ عِنْدَ الله وَعَذابٌ شَدِيدٌ » انعام : 124 .\r\nصغار در آيه بمعنى ذلت و هوان است .\r\nصاغرون * ( « حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ » ) * توبه : 29 . صاغر در آيه ظاهرا بمعنى خضوع و طاعت است كه يكنوع خوارى است چنان كه شيخ طوسى فرموده‌اند يعنى : تا جزيه را با دست بدهند در حالى كه بحكومت اسلام خاضع و مطيعاند راجع بجزيه و معنى صاغرون در كتاب سيرى در اسلام فصل « اهل كتاب » مفصلا بحث كرده‌ام . معنى صاغر بعيد است در آيه ، آن باشد كه بعضى از فقهاء در بحث جزيه فرموده‌اند . به نظر ميايد كه مراد از صاغرون ساير شرايط ذمّه باشد چون خضوع بحكومت اسلامى همان تسليم شدن بشرائط ذمّه است .\r\nدر جريان حضرت سليمان آمده * ( « وَلَنُخْرِجَنَّهُمْ مِنْها أَذِلَّةً وَهُمْ صاغِرُونَ » ) * نمل : 37 . ذليل بودن بواسطهء رفتن عزّت و حكومت و استقلال و صاغر بودن در اثر اسارت و گرفتارى است ( جوامع الجامع ) .\r\nدر صاغر و صغار معناى اوّل ملحوظ و در نظر است كه صاغر در اثر صغر قدر و منزلت ذليل شده و صغار در نتيجهء از بين رفتن و صغير شدن حيثيّت و مقام شخص است .\r\n\r\n\r\n\r\nصغو :\r\nميل . « صغت النجوم و الشمس صغوا : مالت للغروب » نجوم و آفتاب ميل بغروب كردند اصغاء بمعنى استماع در حقيقت ميل كردن گوش است به طرف سخن . در نهج -\r\n","description":"","footnote":"","page_name":" 130 ","page_number":132},
  {"content":"\r\nالبلاغه خطبهء 222 هست : « فاصغيت له سمعى » گوشم را بطرب عقيل متمايل كردم ( بحرفش گوش دادم ) .\r\n* ( « إِنْ تَتُوبا إِلَى الله فَقَدْ صَغَتْ قُلُوبُكُما » ) * تحريم : 4 . يعنى اگر شما دو نفر به خدا توبه كنيد آن بهتر است كه قلب شما دو نفر از حق متمايل و منحرف شده شيعه و اهل تسنن نقل كرده‌اند : خطاب * ( « تَتُوبا » ) * و * ( « قُلُوبُكُما » ) * در آيه بعايشه و حفصه دو زن حضرت رسول صلَّى اللَّه عليه و آله است بكشّاف زمخشرى و ساير كتب رجوع شود . جريان مفصل آن در تفاسير سورهء تحريم مذكور است .\r\n* ( « وَلِتَصْغى إِلَيْه أَفْئِدَةُ الَّذِينَ لا يُؤْمِنُونَ بِالآخِرَةِ » ) * انعام : 113 . و تا به آن قول باطل قلوب آنان كه بآخرت ايمان ندارند ميل كند . از اين مادّه فقط دو لفظ فوق در قرآن عظيم به كار رفته است .\r\n\r\n\r\n\r\nصفح :\r\nاغماض . ناديده گرفتن .\r\nراغب گويد : آن از عفو ابلغ است .\r\nطبرسى فرموده : صفح و عفو و تجاوز از ذنب بيك معنىاند . قول راغب به نظر بهتر ميرسد كه در چند آيه عفو و صفح با هم آمده و صفح بعد از عفو واقع شده است . * ( « وَلْيَعْفُوا وَلْيَصْفَحُوا أَ لا تُحِبُّونَ أَنْ يَغْفِرَ الله لَكُمْ » ) * نور : 22 .\r\nيعنى ببخشند و مطلب را ناديده گيرند آيا نميخواهيد خدا شما را بيامرزد ؟ ! هكذا * ( « وَإِنْ تَعْفُوا وَتَصْفَحُوا وَتَغْفِرُوا فَإِنَّ الله غَفُورٌ رَحِيمٌ » ) * تغابن : 14 .\r\nبايد دانست اصل صفح بمعنى جانب و روى چيز است مثل صفحهء صورت ، صفحهء سنگ ، صفحهء شمشير ( راغب ) در اقرب گويد : صفح صفحا يعنى از او اعراض كرد حقيقتش اين است كه صفحهء صورت خويش را از او بر گرداند .\r\nدر مجمع فرموده : به ظاهر به پوست بدن انسان صفحه گويند ايضا به ظاهر هر چيز صفحه گفته مىشود « صافحته » يعنى ظاهر كف دستم ظاهر كف دست او را ملاقات كرد . در معنى « صفحت عنه » دو قول است يكى اينكه : او را بگناهش موأخذه نكردم و روى خوش\r\n","description":"","footnote":"","page_name":" 131 ","page_number":133},
  {"content":"\r\nنشان دادم . ديگرى اينكه : چيزى كه باعث تغيير صورتش باشد از من نديد گويند « صفّحت الورقة » يعنى از ورقى بورقى گذشتم . از همين است « صفحت الكتاب » كتاب را ورق زدم .\r\n* ( « إِنَّ السَّاعَةَ لَآتِيَةٌ فَاصْفَحِ الصَّفْحَ الْجَمِيلَ » ) * حجر : 85 . * ( « فَاصْفَحْ عَنْهُمْ وَقُلْ سَلامٌ فَسَوْفَ يَعْلَمُونَ » ) * زخرف : 89 .\r\nيعنى : قيامت حتمى است خداوند به حق داورى خواهد كرد بنكوئى اعراض كن زحمات را ناديده بگير از آنها اعراض كن مثل * ( « فَأَعْرِضْ عَنْهُمْ وَانْتَظِرْ إِنَّهُمْ مُنْتَظِرُونَ » ) * سجده : 30 .\r\nو سلام بگو ( و تا در حال مدارا هستند مدارا كن ) به زودى خواهند دانست .\r\n* ( « أَ فَنَضْرِبُ عَنْكُمُ الذِّكْرَ صَفْحاً أَنْ كُنْتُمْ قَوْماً مُسْرِفِينَ . وَكَمْ أَرْسَلْنا مِنْ نَبِيٍّ فِي الأَوَّلِينَ » ) * زخرف : 5 و 6 . ضرب در آيه بمعنى بر گرداندن است در مجمع فرموده : اصل « اضربت عند الذكر » آنست كه راكب چون بخواهد اسب خود را به طرفى بگرداند آن را با عصا يا شلاق مىزند تا بر گردد ضرب بجاى صرف و بر گرداندن گذاشته شده است .\r\nمراد از « ذكر » وحى و قرآن است .\r\nو * ( « صَفْحاً » ) * گفته‌اند مفعول له است و * ( « أَنْ كُنْتُمْ » ) * تعليل است براى * ( « أَ فَنَضْرِبُ » ) * .\r\nيعنى : آيا به علت اعراض از شما ، ذكر و قرآن را از شما بر گردانيم و امر و نهى نكنيم زيرا كه قومى اسرافكار هستيد ؟ ! منظور اينست كه خداوند بنا بقانونيكه دارد در اثر اسراف بندگان از آنها اعراض نميكند و آنها را مهمل و بى شريعت نميگذارد لذا در آيهء بعدى فرموده : * ( « وَكَمْ أَرْسَلْنا مِنْ نَبِيٍّ فِي الأَوَّلِينَ » ) * . مثل * ( « إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً » ) * انسان : 3 .\r\nشايد * ( « صَفْحاً » ) * مفعول مطلق باشد از * ( « أَ فَنَضْرِبُ » ) * مثل قعدت جلوسا .\r\n\r\n\r\n\r\nصَفَد :\r\nبفتح ( ص ، ف ) زنجيريكه با آن دستها را به گردن مىبندند ( مجمع ) على هذا صفد با غلّ يكى است كه غلّ را نيز در نهايه همين طور معنى\r\n","description":"","footnote":"","page_name":" 132 ","page_number":134},
  {"content":"\r\nكرده است . در قرآن مجيد مكرّر آمده * ( « الأَغْلالُ فِي أَعْناقِهِمْ » ) * . صفاد بكسر ( ص ) نيز بمعنى صفد است ، جمع آن اصفاد مىباشد . * ( « وَتَرَى الْمُجْرِمِينَ يَوْمَئِذٍ مُقَرَّنِينَ فِي الأَصْفادِ » ) * ابراهيم : 49 . ظاهرا مراد از مقرّنين بسته شدن دستها بگردنهاست يعنى :\r\nگناهكاران را در آن روز مىبينى كه در غلها جمع شده‌اند و دستها بگردنها بسته شده است . در واقع تقرين ميان دستها و گردنهاست نظير * ( « وَإِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً » ) * فرقان : 13 .\r\nاحتمال دارد : مراد بهم بسته شدن كفّار باشد و آن در صورتى است كه صفد بمعنى مطلق زنجير باشد چنان كه در صحاح و اقرب آن را وثاق گفته است . ولى معناى اولى درستتر است كه غلّ و صفد بيك نفر پيچيده مىشود در نهج البلاغه خطبهء 222 هست « و اجرّ فى الاغلال مصفّدا » .\r\n* ( « وَالشَّياطِينَ كُلَّ بَنَّاءٍ وَغَوَّاصٍ . ) *\r\n* ( وَآخَرِينَ مُقَرَّنِينَ فِي الأَصْفادِ » ) * ص : 37 - 38 . ظاهر آنست كه سليمان عليه السّلام دست و گردن شياطين را بهم بسته بود .\r\n\r\n\r\n\r\nصفره :\r\nزردى . صفراء : زرد رنگ مؤنّث اصفر است * ( « قالَ إِنَّه يَقُولُ إِنَّها بَقَرَةٌ صَفْراءُ فاقِعٌ لَوْنُها » ) * بقره :\r\n69 . گفت : خدا فرمايد : آن بقره‌اى است زرد پر رنگ * ( « لَوْنُها » ) * فاعل * ( « فاقِعٌ » ) * است * ( « ثُمَّ يَهِيجُ فَتَراه مُصْفَرًّا ثُمَّ يَكُونُ حُطاماً » ) * حديد : 20 . سپس خشك مىشود مىبينى كه زرد رنگ است و آنگاه شكسته مىشود .\r\nصفر : چنان كه گفته‌اند جمع اصفر است * ( « إِنَّها تَرْمِي بِشَرَرٍ كَالْقَصْرِ . كَأَنَّه جِمالَتٌ صُفْرٌ » ) * مرسلات : 32 و 33 . معنى آيه در « جمل » گذشت * ( « جِمالَتٌ صُفْرٌ » ) * يعنى شتران زرد گون . در نهج البلاغه خطبهء 119 آمده « صفر الالوان من السّهر » . * ( « وَلَئِنْ أَرْسَلْنا رِيحاً فَرَأَوْه مُصْفَرًّا لَظَلُّوا مِنْ بَعْدِه يَكْفُرُونَ » ) * روم : 51 . ضمير * ( « فَرَأَوْه » ) * ظاهرا به زرع راجع است و اصفر خشك شدن برگهاست يعنى : اگر بادى\r\n","description":"","footnote":"","page_name":" 133 ","page_number":135},
  {"content":"\r\nبفرستيم و زرع خويش را در اثر آن خشكيده بينند كفران ميكنند . اين آيه مقابل آيهء 48 است كه فرموده * ( « . . . ) *\r\n* ( فَإِذا أَصابَ بِه مَنْ يَشاءُ مِنْ عِبادِه إِذا هُمْ يَسْتَبْشِرُونَ » ) * .\r\nصفره را سياهى نيز گفته‌اند ( اقرب ) .\r\nراغب گويد : صفره رنگى است ميان سياه و سفيد ، بسياهى نزديكتر است لذا گاهى از سياهى به صفره تعبير آورند . على هذا مىشود گفت معناى * ( « ثُمَّ يَهِيجُ فَتَراه مُصْفَرًّا » ) * آنست كه : سپس ميخشكد و آن را تيره رنگ مىبينى نظير * ( « وَالَّذِي أَخْرَجَ الْمَرْعى . ) *\r\n* ( فَجَعَلَه غُثاءً أَحْوى » ) * اعلى 4 - 5 .\r\n\r\n\r\n\r\nصفصف :\r\n* ( « وَيَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً . فَيَذَرُها قاعاً صَفْصَفاً » ) * طه : 105 و 106 . صفصف زمين همواريست كه علف ندارد . گوئى در هموارى مانند يك صف است ( مجمع ) راغب نيز چنين گفته است يعنى : تو را از كوهها پرسند ، بگو خدايم آنها را بطور كامل پراكنده مىكند و زمين را بيابان هموار ميگرداند ، در آن پستى و بلندى نبينى . در اقرب گفته :\r\n« الصّفصف : المستوى من الارض » اين كلمه در كلام اللَّه بيشتر از يك بار نيامده است\r\n\r\n\r\n\r\nصفّ :\r\n* ( « وَعُرِضُوا عَلى رَبِّكَ صَفًّا » ) * كهف : 48 . صف بمعنى صف كشيدن و در صف كردن است . لازم و متعدى به كار ميرود و آن اين كه اشياء مانند انسان و غيره در يك رديف و خط مستوى قرار گيرند .\r\n* ( « إِنَّ الله يُحِبُّ الَّذِينَ يُقاتِلُونَ فِي سَبِيلِه صَفًّا كَأَنَّهُمْ بُنْيانٌ مَرْصُوصٌ » ) * صف : 4 . * ( « يَوْمَ يَقُومُ الرُّوحُ وَالْمَلائِكَةُ صَفًّا » ) * نباء : 38 . صفّا در هر دو آيه ممكن است مفعول مطلق باشد . و ممكن است جمع صافّ و نصب آن براى حاليّت باشد چنان كه طبرسى و راغب گفته‌اند . در اقرب از جملهء معانى صف گفته : القوم المصطفّون » .\r\n* ( « وَالصَّافَّاتِ صَفًّا . فَالزَّاجِراتِ زَجْراً . فَالتَّالِياتِ ذِكْراً . إِنَّ إِلهَكُمْ لَواحِدٌ » ) * صافات : 1 - 4 . معنى آيات\r\n","description":"","footnote":"","page_name":" 134 ","page_number":136},
  {"content":"\r\nدر « تلى » مشروحا گذشت .\r\nايضا صف بمعنى باز كردن پرنده هاست - بالهاى خود را بطوريكه حركت نكند در اقرب آمده « صف الطائر جناحيه فى السماء : بسطها و لم يحركها » * ( « يُسَبِّحُ لَه مَنْ فِي السَّماواتِ وَالأَرْضِ وَالطَّيْرُ صَافَّاتٍ . . . » ) * نور : 41 . هر آنكه در آسمانها و زميناند و پرندگان بال گشوده خدا را تسبيح ميكنند . * ( « أَ وَلَمْ يَرَوْا إِلَى الطَّيْرِ فَوْقَهُمْ صافَّاتٍ وَيَقْبِضْنَ » ) * ملك : 19 . ظاهرا مراد از * ( « صافَّاتٍ وَيَقْبِضْنَ » ) * بيان پرواز پرندگان است و حقيقت آن گشودن بال و جمع كردن آنست . و بقولى : بعضى از آنها بال گشوده‌اند و بعضى بال زن بمعنى صفيف و دفيف .\r\n* ( « وَإِنَّا لَنَحْنُ الصَّافُّونَ . وَإِنَّا لَنَحْنُ الْمُسَبِّحُونَ » ) * صافات : 165 و 166 . اين آيه بنا بما قبل آن ، قول جنهاست و گفته‌اند آن كلام ملائكه است رجوع شود به « تلى » تفسير * ( « فَالتَّالِياتِ ذِكْراً » ) * .\r\nصوافّ * ( « فَاذْكُرُوا اسْمَ الله عَلَيْها صَوافَّ » ) * حج : 36 . نام خدا را در آنحال كه به پا ايستاده‌اند بر آنها ياد كنيد . صوافّ جمع صافّه است . مراد شتران قربانى است كه ايستاده و بسته شده‌اند بقول ابن عباس . در جوامع الجامع فرموده :\r\nدر حالى كه ايستاده و دستها و پاهايشان را صف كرده و دستهايشان تا زانو بسته شده است . الميزان از كافى از عبد اللَّه بن سنان از امام صادق عليه السّلام دربارهء * ( « فَاذْكُرُوا اسْمَ الله عَلَيْها صَوافَّ » ) * نقل كرده كه فرمودند : آن در موقعى است كه صف كرده شوند از براى نحر دو دستش از پا تا زانو بسته مىشود . . .\r\nمصفوفه * ( « وَأَكْوابٌ مَوْضُوعَةٌ . وَنَمارِقُ مَصْفُوفَةٌ » ) * غاشية : 14 و 15 . يعنى :\r\nكاسه هاى نهاده . و پشتىهاى صف كرده ( رديف هم ) .\r\n\r\n\r\n\r\nصفن :\r\n* ( « إِذْ عُرِضَ عَلَيْه بِالْعَشِيِّ الصَّافِناتُ الْجِيادُ » ) * ص : 31 . صافنات جمع صافنه و آن اسبى است كه بر سه پاى ايستاد و گوشهء سم چهارم به زمين گذارد . ( مجمع ) در اقرب الموارد هست « صفن الفرس صفونا : قام على ثلث قوائم و طرف حافر الرابعة »\r\n","description":"","footnote":"","page_name":" 135 ","page_number":137},
  {"content":"\r\nمعنى آيه در « جود » گذشت . اين لفظ در كلام اللَّه مجيد فقط يك بار يافته است .\r\n\r\n\r\n\r\nصفو :\r\nراغب گويد : اصل صفو خلوص شىء است از آميختگى . و از آنست كه به سنگ صاف و خالص ، صفا گويند . طبرسى از مبرد نقل كرده :\r\nصفا هر سنگى است كه چيزى از گل و خاك به آن آلوده نيست .\r\n* ( « وَأَنْهارٌ مِنْ عَسَلٍ مُصَفًّى » ) * محمد : 15 . و نهرهائى از عسل صاف و خالص .\r\nاصفاء : خالص كردن و آن معنى اختيار و اختصاص ميدهد « اصفيت فلانا بالشىء : آثرته به » . * ( « أَ فَأَصْفاكُمْ رَبُّكُمْ بِالْبَنِينَ وَاتَّخَذَ مِنَ الْمَلائِكَةِ إِناثاً » ) * اسراء : 40 .\r\nاصطفاء و اختيار و اجتباء نظير هماند ( مجمع ) راغب ميگويد : اصطفاء تناول خالص شىء است چنان كه اختيار انتخاب خير و خوب آن . . .\r\n* ( « إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ » ) * آل عمران : 33 . اين آيه روشن مىكند كه مذكورين فوق از فساد خالص بودند لذا خدا اختيارشان كرد و نشان ميدهد كه خدا هر كس را اختيار نميكند بلكه محل بايد قابليّت داشته باشد مثل * ( « الله أَعْلَمُ حَيْثُ يَجْعَلُ رِسالَتَه » ) * انعام : 124 .\r\nصفوان : سنگ خالص و صاف ، ايضا صفا ، واحد هر دو صفوانه است مثل مرجان و مرجانة ( مجمع ) . * ( « فَمَثَلُه كَمَثَلِ صَفْوانٍ عَلَيْه تُرابٌ فَأَصابَه وابِلٌ فَتَرَكَه صَلْداً . . . » ) * بقره : 264 . صلد نيز سنگ صاف است . يعنى مثل او مثل سنگ صافى است كه در آن خاك هست كه بارانى تند بر آن باريد و آن را صاف و بى خاك كرد . صلد بمعنى زمين سخت كه در اثر صلابت چيزى نمىروياند نيز آمده است .\r\n* ( « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِه وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ بِإِذْنِ الله ذلِكَ هُوَ الْفَضْلُ الْكَبِيرُ » ) * فاطر : 32 .\r\n","description":"","footnote":"","page_name":" 136 ","page_number":138},
  {"content":"\r\nايراث آنست كه مالى را به ارث بگذارند همچنين است ايراث علم و مقام و غيره . مىشود نسبت ايراث را بجمعى داد كه فقط بعضى بامر آن قيام ميكنند مثل * ( « وَأَوْرَثْنا بَنِي إِسْرائِيلَ الْكِتابَ . هُدىً وَذِكْرى . . . » ) * مؤمن :\r\n54 . با آنكه فقط بعضى از آنها اهل عمل بودند . روشنتر از آن آيهء * ( « وَإِنَّ الَّذِينَ أُورِثُوا الْكِتابَ مِنْ بَعْدِهِمْ لَفِي شَكٍّ مِنْه مُرِيبٍ » ) * شورى : 14 . است مراد از « الكتاب » بنا بر سياق آيات قرآن مجيد است كه ما قبل آيه چنين است * ( « وَالَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ يَدَيْه . . . » ) * لذا الف و لام « الكتاب » در آيهء « ما نحن فيه » بايد براى عهد باشد اشاره بكتاب در آيهء فوق .\r\nبنا بر اين اگر ضمير * ( « فَمِنْهُمْ » ) * راجع به * ( « الَّذِينَ اصْطَفَيْنا » ) * باشد چنان كه ظاهر همين است هيچ مانعى ندارد قومى كه از سه گروه ظالم لنفس ، مقتصد و سابق بخيرات تشكيل شده وارث كتاب و قرآن باشند چنان كه بنى اسرائيل وارث بودند .\r\nو مىشود گفت : مراد از * ( « الَّذِينَ اصْطَفَيْنا مِنْ عِبادِنا » ) * همهء امت اسلام باشند كه وارث قرآناند مثل بنى اسرائيل . ولى كلمهء « اصطفى » در قرآن دلالت ببرگزيدگى دارد مثل * ( « إِنَّ الله اصْطَفاه عَلَيْكُمْ » ) * بقره : 247 . * ( « وَلَقَدِ اصْطَفَيْناه فِي الدُّنْيا » ) * بقره : 130 . * ( « إِنِّي اصْطَفَيْتُكَ عَلَى النَّاسِ بِرِسالاتِي وَبِكَلامِي » ) * اعراف : 144 . در آيهء * ( « وَأَوْرَثْنا بَنِي إِسْرائِيلَ الْكِتابَ » ) * لفظ اصطفاء نيامده است .\r\nاز اين ميتوان فهميد كه * ( « الَّذِينَ اصْطَفَيْنا » ) * گروه مخصوصىاند نه تمام امّت . و آنها داخل در آل ابراهيم عليه السّلاماند كه فرموده * ( « إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ . ) *\r\n* ( ذُرِّيَّةً بَعْضُها مِنْ بَعْضٍ وَالله سَمِيعٌ عَلِيمٌ » ) * آل عمران : 33 و 34 .\r\nدر روايات بسيارى از اهل بيت عليهم السلام نقل شده كه مراد از ذرّيه خانواده پيامبراند از اولاد فاطمه عليها السلام و عده‌اى از آنها ظالم بر نفس خويشاند\r\n","description":"","footnote":"","page_name":" 137 ","page_number":139},
  {"content":"\r\nو عده‌اى ميانه رو و عده‌اى سابق بخيرات كه ائمه عليهم السلام باشند .\r\nعلى هذا آيهء 31 فاطر * ( « وَالَّذِي أَوْحَيْنا إِلَيْكَ مِنَ الْكِتابِ . . . » ) * راجع به حضرت رسول صلَّى اللَّه عليه و آله است آنگاه در آيهء بعدى با كلمهء تراخى « ثمّ » فرموده * ( « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا » ) * . يعنى سپس كتاب را بذريّه توارث گذاشتيم كه مانند تو قيام بامر كتاب كنند احتمال داده‌اند كه * ( « مِنْ عِبادِنا » ) * بمعنى بعضيّت و ضمير * ( « فَمِنْهُمْ » ) * راجع به عبادنا باشد . آنوقت لفظ * ( « فَمِنْهُمْ » ) * و ما بعد آن در مقام تعليل است . يعنى : كتاب را ببعضى از بندگان خود كه برگزيده‌ايم ارث گذاشتيم زيرا بندگان ظالم و مقتصد و سابق بخيراتاند و لياقت ايراث را نداشتند .\r\nدر الميزان از كافى از حضرت رضا عليه السّلام نقل است كه از * ( « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا » ) * سؤال شد فرمودند : آنها اولاد فاطمه عليها سلاماند . سابق بخيرات امام ، مقتصد عارف به امام ، ظالم بر نفس آنست كه امام را نمىشناسد .\r\nو از كتاب سعد السعود ابن طاوس از حضرت باقر عليه السّلام دربارهء آيه نقل شده كه فرمود : آن فقط در خصوص ما است . اى ابا اسحق اما سابق بخيرات على بن ابى طالب ، حسن ، حسين ، و شهيد از ماست . اما مقتصد صائم در نهار و قائم در ليل است و اما ظالم لنفس در اوست آنچه در مردم است و او آمرزيده مىباشد . در الميزان پس از نقل حديث فرموده مراد از شهيد بقرينهء روايات ديگر امام است و فرموده : روايات از طرق شيعه از ائمه عليهم السلام در اينكه آيه مخصوص اولاد فاطمه عليها سلام است بسيار است .\r\nدو حديث فوق و نظير آن دو در صافى نقل شده و مجمع و جوامع الجامع به آنها اشاره كرده است از ابن عباس نقل شده : مراد از * ( « الَّذِينَ اصْطَفَيْنا » ) * علماء است اسلاماند اگر چنين هم باشد مصداق حقيقى همان\r\n","description":"","footnote":"","page_name":" 138 ","page_number":140},
  {"content":"\r\nائمّه اهل بيت عليهم السلاماند سپس علماء مروّجين قرآن . ولى كلمهء اصطفاء با اين احتمال نمىسازد با آنكه علما نيز وارث رسول خدااند و دربارهء آنها فرموده « اللَّهم ارحم خلفائى - ثلث مرّات - قيل يا رسول اللَّه و من خلفائك ؟ قال : الَّذين يأتون من بعدى ، يروون حديثى و سنّتى فيعلَّمون النّاس من بعدى » ( وسائل كتاب قضا ابواب صفات قاضى باب 8 حديث 50 ) در بعضى از نسخ روايت كلمهء « فيعلَّمونها » نيست .\r\n* ( « إِنَّ الصَّفا وَالْمَرْوَةَ مِنْ شَعائِرِ الله . . . » ) * بقره : 158 . صفا در اصل چنان كه گفته شد سنگ صاف و خالص است . مروه در اصل بمعنى سنگهاى نرم است و بقولى سنگريزه هاست مرو لغتى است در مروه و بقولى جمع مروه است مثل تمر و تمره ( مجمع ) .\r\nسپس آن دو نام دو كوه است در مكه كه حاجيان ميان آن دو عمل سعى انجام ميدهند فاصلهء ميان آن دو بنا بر آنچه گفته‌اند سيصد و پنجاه متر و نيم است . يعنى صفا و مروه از معابد خداست و از اماكنىاند كه براى عبادت خدا تعيين گرديده‌اند .\r\n\r\n\r\n\r\nصكك :\r\n* ( « فَأَقْبَلَتِ امْرَأَتُه فِي صَرَّةٍ فَصَكَّتْ وَجْهَها وَقالَتْ عَجُوزٌ عَقِيمٌ » ) * ذاريات : 29 . صك بمعنى ضرب و دفع است در اقرب الموارد گويد :\r\n« صكت وجهها » يعنى : با اطراف انگشتان به پيشانى خود زد مثل كار متعجب .\r\nبقول طبرسى صكّ زدن چيزى است با چيزى عريض . يعنى زن ابراهيم عليه السّلام چون بشارت فرزند را از ملائكه شنيد رو كرد با ولوله و با تعجّب به صورت خود زد و گفت : من عجوز نازا هستم چطور صاحب فرزند خواهم بود ؟ ! . اين لفظ در قرآن بزرگ فقط يك بار يافته است .\r\n\r\n\r\n\r\nصلب :\r\n( بر وزن قفل ) سخت و محكم . « هو صلب فى دينه » او در دينش محكم است . در نهج البلاغه نامهء 45 فرموده « الا و انّ الشّجرة البرّيّة اصلب عودا » بدان درخت\r\n","description":"","footnote":"","page_name":" 139 ","page_number":141},
  {"content":"\r\nبيابانى ( كه آب كم بيند ) شاخه اش محكمتر است . * ( « خُلِقَ مِنْ ماءٍ دافِقٍ . ) *\r\n* ( يَخْرُجُ مِنْ بَيْنِ الصُّلْبِ وَالتَّرائِبِ » ) * طارق : 6 و 7 . صلب بمهره هاى پشت و مجارى نطفهء مرد گفته مىشود و علت اين تسميه بقول راغب سخت بودن مهرهء پشت است همچنين است اصلاب در آيه * ( « وَحَلائِلُ أَبْنائِكُمُ الَّذِينَ مِنْ أَصْلابِكُمْ » ) * نساء : 23 . ولى در « تراب » معنى آيه مشروحا گذشت و احتمال داديم كه مراد از صلب قسمت آخر ستون مهره است و مراد از اصلاب به نظر ما همان است .\r\nصلب : ( بفتح اول ) دار زدن است براى قتل . * ( « وَأَمَّا الآخَرُ فَيُصْلَبُ فَتَأْكُلُ الطَّيْرُ مِنْ رَأْسِه » ) * يوسف : 41 . * ( « وَلأُصَلِّبَنَّكُمْ فِي جُذُوعِ النَّخْلِ » ) * طه : 71 .\r\nحتما حتما شما را در تنه هاى خرما آويزانتان ميكنم .\r\nصلب و تصليب هر دو متعدىاند و ظاهرا از تفعيل مبالغه مراد است در اقرب تصليب را لازم هم گفته است . * ( « وَما قَتَلُوه وَما صَلَبُوه وَلكِنْ شُبِّه لَهُمْ . . . » ) * نساء : 157 . يعنى : عيسى را نكشتند و بردار نكردند و ليكن كار بر آنها مشتبه شد .\r\nآيه در عدم قتل و عدم صلب عيسى با دست يهود صريح است و ابهامى ندارد . موضوع صليب در نصارى و اينكه دار رفتن عيسى عليه السّلام كفّارهء گناهان است از بيخ باطل و ساختگى است و انشاء اللَّه در « عيسى » بررسى خواهد شد . با صراحت اين آيه و ذيل آن * ( « وَما قَتَلُوه يَقِيناً » ) * باز ملاحظه مىشود كه عده‌اى مسلمان قلم بدست گرفته و كتاب مينويسند چون بحالالت حضرت عيسى عليه السّلام رسيدند با كمال بى خبرى ميگويند : عيسى را بصليب كشيدند رجوع كنيد به فرهنگ امير كبير ، فرهنگ عميد كلمهء عيسى . اين نويسندگان چه قدر از قرآن و مطالب اسلامى بى خبرند ؟ ! ! !\r\n\r\nصلب در اسلام\r\nدار كردن يكى از مجازات اسلامى است كه در كيفر محارب ذكر شده\r\n","description":"","footnote":"","page_name":" 140 ","page_number":142},
  {"content":"\r\nاست و آن چنين است * ( « إِنَّما جَزاءُ الَّذِينَ يُحارِبُونَ الله وَرَسُولَه وَيَسْعَوْنَ فِي الأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ أَوْ يُنْفَوْا مِنَ الأَرْضِ . . . » ) * مائده : 33 .\r\nترتيب مجازات او در « حرب » گذشت ولى آيا صلب در اسلام مانند امروزى است كه مجرم را بوسيلهء آن خفه كنند . يا جور ديگر است ؟\r\nناگفته نماند در « حرب » تحت عنوان محارب و حدّ او گفته شد : صلب يكى از چهار مجازات محارب است و او كسى است كه امنيّت عمومى را بهم زده و ايجاد نا امنى و سلب آسايش كند بموجب روايات اگر حاكم صلاح بداند او را سه روز بدار مياويزد ، پس از آن به زير آورده نماز ميخواند و دفن مىكند . در وسائل كتاب الحدود ابواب حدّ محارب باب 5 سه حديث در اين خصوص نقل كرده است : « انّ امير المؤمنين عليه السّلام صلب رجلا بالحيرة ثلاثة ايّام ثمّ انزله فى اليوم الرّابع فصلَّى عليه فدفنه » . « قال الصّادق عليه السّلام المصلوب ينزل عن الخشبة بعد ثلاثة ايّام و يغسّل و يدفن و لا يجوز صلبه اكثر من ثلاثة ايّام » ملاحظهء اين احاديث نشان ميدهد كه اول او را ميكشند ، سپس مرده اش را بدار مىزنند چنان كه شيخ طوسى آيه را حمل بر ترتيب كرده و فتوى داده كه پيش از قتل صلب جايز نيست ولى شيخ مفيد و ابن ادريس آيه را حمل بر تخيير كرده و گفته‌اند : زنده بدار زده مىشود ولى از روايات اول و نهم باب اول حدود محارب قول شيخ مفيد ره استفاده مىشود رجوع شود به مختلف علامه و شرايع و شرح لمعه و جواهر .\r\nالبته : دار زدن در صورت صلاح ديدن حاكم ، براى آنست كه مردم او را مصلوب ديده متنبه شوند و ايجاد ناامنى نكنند .\r\n\r\n\r\n\r\nصلح :\r\nمسالمت . سازش . راغب آن را از بين بردن نفرت ميان مردم ، معنى كرده است * ( « وَالصُّلْحُ خَيْرٌ . . . » ) * نساء : 128 . سازش بهتر است در\r\n","description":"","footnote":"","page_name":" 141 ","page_number":143},
  {"content":"\r\nاقرب گويد : آن اسم است از مصالحه مذكَّر و مؤنّث هر دو به كار ميرود گويند : « وقع الصّلح و وقعت الصّلح » صلاح : شايسته شدن . خوب شدن ، و آن ضد فساد است « صلح الشىء صلاحا : ضد فسد » در قرآن گاهى با فساد مقابل آمده و گاهى با سيّئه مثل * ( « وَلا تُفْسِدُوا فِي الأَرْضِ بَعْدَ إِصْلاحِها . . . » ) * اعراف : 56 و 85 . * ( « وَآخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَآخَرَ سَيِّئاً . . . » ) * توبه : 102 .\r\n* ( « جَنَّاتُ عَدْنٍ يَدْخُلُونَها وَمَنْ صَلَحَ مِنْ آبائِهِمْ » ) * رعد : 23 . « صلح » در آيه بمعنى شايسته و خوب شدن است .\r\nصالح : شايسته . آنچه يا كسى كه شايسته و خوب است و در آن فساد نيست . مثل * ( « مَنْ آمَنَ بِالله وَالْيَوْمِ الآخِرِ وَعَمِلَ صالِحاً » ) * بقره : 62 . * ( « إِلَيْه يَصْعَدُ الْكَلِمُ الطَّيِّبُ وَالْعَمَلُ الصَّالِحُ يَرْفَعُه » ) * فاطر : 10 . كه وصف عمل است . عمل صالح و كار شايسته آنست كه مطابق عدل و انصاف باشد كه قهرا مفيد و مورد رضاى خداست . * ( « فَإِنَّ الله هُوَ مَوْلاه وَجِبْرِيلُ وَصالِحُ الْمُؤْمِنِينَ » ) * تحريم : 4 . * ( « وَكانَ أَبُوهُما صالِحاً » ) * كهف : 82 . صالح در اين آيات وصف شخص است .\r\nمراد از آن در * ( « دَعَوَا الله رَبَّهُما لَئِنْ آتَيْتَنا صالِحاً ) * . . . * ( فَلَمَّا آتاهُما صالِحاً . . . » ) * اعراف : 189 و 190 .\r\nظاهرا تام الخلقه و بى عيب است .\r\nچنان كه در * ( « وَأَنْكِحُوا الأَيامى مِنْكُمْ وَالصَّالِحِينَ مِنْ عِبادِكُمْ وَإِمائِكُمْ » ) * نور : 32 . بمعنى لياقت و اهليت است .\r\nصالحون : نيكوكاران . شايسته كاران . و آن پيوسته وصف اولو العقل آمده اعم از ملك ، انس و جنّ .\r\nصالحات در وصف اعمال و زنان به كار رفته است . مثل * ( « وَبَشِّرِ الَّذِينَ آمَنُوا وَعَمِلُوا الصَّالِحاتِ » ) * بقره : 25 .\r\n* ( « فَالصَّالِحاتُ قانِتاتٌ حافِظاتٌ لِلْغَيْبِ » ) * نساء : 34 .\r\nاصلاح : ايجاد صلح و سازش و الفت مثل * ( « فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْه » ) * بقره :\r\n182 . * ( « أَنْ تَبَرُّوا وَتَتَّقُوا وَتُصْلِحُوا ) *\r\n","description":"","footnote":"","page_name":" 142 ","page_number":144},
  {"content":"\r\n* ( بَيْنَ النَّاسِ » ) * بقره : 224 . و نيز بمعنى اصلاح و شايسته كردن چيزى است .\r\nمثل * ( « كَفَّرَ عَنْهُمْ سَيِّئاتِهِمْ وَأَصْلَحَ بالَهُمْ » ) * محمد : 2 . يعنى سيّئاتشان را تكفير و حالشان را اصلاح كرد .\r\n* ( « وَأَصْلِحْ لِي فِي ذُرِّيَّتِي إِنِّي تُبْتُ إِلَيْكَ وَإِنِّي مِنَ الْمُسْلِمِينَ » ) * احقاف :\r\n15 . يعنى براى من در فرزندانم صلاح ايجاد كن و * ( « عَلَيَّ » ) * دلالت دارد كه اصلاح به نحوى باشد كه او نيز منتفع گردد و آنها به پدر خويش نيكوكار باشند مثل * ( « وَوَهَبْنا لَه يَحْيى وَأَصْلَحْنا لَه زَوْجَه » ) * انبياء : 90 . و نحو * ( « رَبَّنا هَبْ لَنا مِنْ أَزْواجِنا وَذُرِّيَّاتِنا قُرَّةَ أَعْيُنٍ » ) * فرقان 74 .\r\nصالحات * ( « الْمالُ وَالْبَنُونَ زِينَةُ الْحَياةِ الدُّنْيا وَالْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَخَيْرٌ أَمَلًا » ) * كهف : 46 .\r\nظاهرا مراد از باقيات صالحات تمام اعمال و كارهاى خير است و غرض از بقا باقى ماندن نزد خداست نه اينكه غرض از بقا باقى ماندن در دنيا پس از مردن شخص باشد و منظور از باقيات فقط آثار نيك باشد . زيرا بقاء تمام اعمال از ضرورت اسلام است * ( « وَكُلُّ شَيْءٍ فَعَلُوه فِي الزُّبُرِ . وَكُلُّ صَغِيرٍ وَكَبِيرٍ مُسْتَطَرٌ » ) * قمر : 52 و 53 .\r\n\r\n[ اعمال صالحه 
  ]\r\nآيا مراد از « صالحات » در عناوين * ( « آمَنُوا وَعَمِلُوا الصَّالِحاتِ » ) * كه كرات و مرات در قرآن مجيد آمده كارهائى است كه شرع آنها را شخصا بيان فرموده و يا هر عمل صالح مطابق عدل و انصاف مورد رضاى حق است خواه در شرع بالخصوص بيان شده باشد يا نه .\r\nمخفى نماند * ( « عَمِلُوا الصَّالِحاتِ » ) * كه بيشتر از پنجاه بار در قرآن ذكر شده در همهء آنها توأم با * ( « آمَنُوا » ) * يا * ( « وَهُوَ مُؤْمِنٌ » ) * يا نظير آن دو است مگر در آيه * ( « إِلَّا الَّذِينَ صَبَرُوا وَعَمِلُوا الصَّالِحاتِ أُولئِكَ لَهُمْ مَغْفِرَةٌ » ) * هود :\r\n11 . كه قطعا در آن نيز ايمان منظور است .\r\nپس بى شك عمل صالح پيش خدا در صورتى مؤثّر و مقرب است كه توأم با ايمان به خدا باشد و در غير\r\n","description":"","footnote":"","page_name":" 143 ","page_number":145},
  {"content":"\r\nاين صورت پوچ و بى اثر خواهد بود * ( « مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ » ) * ابراهيم : 18 .\r\nولى با در نظر گرفتن ايمان هر كار شايسته كه مطابق با موازين عدل و انصاف است مورد رضاى خدا و مشمول عموم « الصالحات » است خواه در شرع بالخصوص تعيين شده باشد يا نه .\r\nهر كاريكه در آن حرام نداشته و مطابق عدل و انصاف باشد و صلاح را نيز دارا باشد با استفاده از عموم « الصالحات » ميتوان انجام داد .\r\n\r\n\r\n\r\nصالح :\r\nاز پيامبران عظيم الشأن عليهم السلام ، نام مباركش در كلام اللَّه مجيد 9 بار آمده ، و از حيث زمان بعد از نوح و قبل از ابراهيم است .\r\nاين رسول گرامى بر قوم ثمود مبعوث گرديد كه قومى بتپرست بودند چنان كه از قولش * ( « يا قَوْمِ اعْبُدُوا الله ما لَكُمْ مِنْ إِله غَيْرُه . . . » ) * اعراف : 73 .\r\nو از كلام قومش * ( « أَ تَنْهانا أَنْ نَعْبُدَ ما يَعْبُدُ آباؤُنا . . . » ) * هود : 62 . روشن مىشود . تفصيل حالات قوم ثمود و محل سكونت آنها و كيفيّت و حقيقت عذابشان در « ثمد » گذشت .\r\nمشروح احوال اين پيامبر عظيم - الشأن و گفتگوهايش با قوم نافرمان در سورهء اعراف آيات 73 - 79 ، هود آيات : 61 - 68 ، شعراء آيات : 142 - 159 ، نمل آيات : 45 - 53 . مذكور است .\r\nصالح هر چه بيشتر تبليغ كرد در قوم خويش گوش شنوا نيافت گفتند :\r\nوجود تو و پيروانت براى ما مايهء شومى است . تصميم گرفتند او و خانواده اش را شب هنگام بكشند ( نمل : 47 - 49 ) گفتند : تو جادو زده‌اى . تو مثل مائى چه مزيتى دارى تا پيامبر شوى ؟\r\n( شعراء 153 - 154 ) گفتند : پيش از اين اميدها از تو داشتيم آيا ما را از آنچه پدرانمان مىپرستيدند منع ميكنى ؟ ! ( هود : 62 ) .\r\n","description":"","footnote":"","page_name":" 144 ","page_number":146},
  {"content":"\r\nآخر كار ناقهء صالح را كه معجزهء آنحضرت و حيوانى مفيد بود بكشتند و گفتند : اگر از پيامبرانى عذابيكه وعده ميدهى بياور . ( اعراف : 77 ) فرمود : سه روز در خانه هاى خويش خوش باشيد اين وعده دروغ ندارد ( هود : 65 ) سه روز مهلت ظاهرا براى آن بود كه شايد در عرض آن متنبه شده و بسوى خداى مهربان رو آورند چنان كه از آيهء 46 نمل روشن مىشود .\r\nسرانجام صاعقهء شديدى بر آنها باريدن گرفت و همه را با آتش و صيحهء خود از بين برد ( رجوع به ثمد ) صالح با پيروان خويش از عذاب نجات يافت ( هود : 66 ) و آنگاه كه بسر اجساد بى جان آمد با كمال تأسف فرمود : اى قوم رسالت خدا را بشما رساندم و شما را نصيحت كردم ليكن ناصحان را دوست نداريد * ( « فَتَوَلَّى عَنْهُمْ وَقالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَنَصَحْتُ لَكُمْ وَلكِنْ لا تُحِبُّونَ النَّاصِحِينَ » ) * اعراف : 79 . نام حضرت صالح در قرآن بقرار ذيل است :\r\nاعراف آيات : 73 ، 75 ، 77 .\r\nهود : 61 ، 62 ، 66 ، 89 .\r\nشعراء : 142 .\r\nنمل : 45 .\r\n\r\nناقهء صالح\r\nراجع بناقهء صالح انشاء اللَّه در « نوق » بتفصيل سخن خواهيم گفت .\r\n\r\n\r\n\r\nصلد :\r\n* ( « فَمَثَلُه كَمَثَلِ صَفْوانٍ عَلَيْه تُرابٌ فَأَصابَه وابِلٌ فَتَرَكَه صَلْداً » ) * بقره :\r\n264 . صلد مصدر است بمعنى سختى « صلد الارض : صلبت » و نيز بمعنى سخت و صاف ، و زمين يا سنگى كه چيزى نمىروياند . گويند : حجر صلد ارض صلد ( اقرب ) .\r\nدر مجمع فرموده : آن بمعنى سنگ صاف و زمينيكه در اثر سختى چيزى نميروياند و بخيل . . . است . در نهج - البلاغه حكمت 333 در وصف مؤمن فرموده : « نفسه اصلب من الصّلد » .\r\nدر آيهء شريفه نروياندن در نظر است يعنى حكايت او حكايت سنگ\r\n","description":"","footnote":"","page_name":" 145 ","page_number":147},
  {"content":"\r\nصافى است كه در آن خاك هست .\r\nباران تندى به آن رسيد ( خاكش را شست ) و آن را سنگى كه چيزى نميروياند ، كرد .\r\n\r\n\r\n\r\nصلصال :\r\nاين كلمه چهار بار در قرآن مجيد آمده است و همه در خصوص خلقت انسان : * ( « وَلَقَدْ خَلَقْنَا الإِنْسانَ مِنْ صَلْصالٍ مِنْ حَمَإٍ مَسْنُونٍ ) * . . .\r\n* ( إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ ) * . . . * ( قالَ لَمْ أَكُنْ لأَسْجُدَ لِبَشَرٍ خَلَقْتَه مِنْ صَلْصالٍ مِنْ حَمَإٍ مَسْنُونٍ » ) * حجر : 26 ، 28 ، 33 . * ( « خَلَقَ الإِنْسانَ مِنْ صَلْصالٍ كَالْفَخَّارِ » ) * رحمن : 14 .\r\nحمأ چنان كه گذشت بمعنى گل سياه بدبو است . مسنون بمعنى آميخته يا مصور است . صلصال را گل خشك گفته‌اند راغب گويد : « الطين الجافّ » طبرسى فرموده : « الطين اليابس » و بقولى بمعنى گل بدبو است . و اصل آن از « صلّ اللحم » گوشت بدبو گرديد مىباشد .\r\nصحاح گويد : آن گل خالص آميخته به خاك است كه چون بخشكد ( وقت دست زدن ) صدا ميدهد و چون آن را بپزند فخّار گويند .\r\nبهر حال آن بمعنى گل خشكى است كه صدا ميدهد زيرا صلصل در اصل صدا كردن است « صلصل الشىء » يعنى شىء صدا كرد . در نهج البلاغه خطبه اول فرموده : « و اصلدها حتّى صلصلت » يعنى او را محكم كرد تا خشك شد .\r\nرجوع شود به « آدم » .\r\n\r\n\r\n\r\nصلوة :\r\nتوجّه و انعطاف . در الميزان ذيل آيهء 43 سورهء احزاب فرموده : معنى جامع صلوة چنان كه از موارد استعمال آن بدست ميايد انعطاف است ، باختلاف نسبت متفاوت مىشود لذا گفته‌اند : آن از خدا رحمت و از ملائكه استغفار و از مردم دعا است .\r\nاين سخن چنان كه فرموده جامع تمام معانى و در همهء موارد جارى است . بهتر است كه صلوة ملائكه و مردم هر دو بمعنى دعا باشد كه ميان آن دو فرقى نيست . آنجا كه گفته‌اند :\r\nصلوة در لغت بمعنى دعاست . فقط\r\n","description":"","footnote":"","page_name":" 146 ","page_number":148},
  {"content":"\r\nصلوة بنده را در نظر گرفته‌اند حال آنكه صلوة به خدا و ملك نيز نسبت داده مىشود . در مجمع فرموده : آن در لغت بمعنى دعاست راغب گويد :\r\nبيشتر اهل لغت گفته‌اند : آن بمعنى دعا و تبريك و تمجيد است . « صلَّيت عليه » يعنى بر او دعا كردم و او را تزكيه نمودم . و در ذيل آيهء 3 بقره و در مفردات و نهايه از حضرت رسول صلَّى اللَّه عليه و آله نقل شده : « اذا دعى احدكم الى طعام فليجب و ان كان صائما فليصل » يعنى : چون يكى از شما بطعامى دعوت شد اجابت كند و اگر روزه دار باشد از براى دعوت كننده دعا نمايد .\r\nدر قرآن مجيد گاهى بمعنى دعا آمده مثل * ( « خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ » ) * توبه : 103 .\r\nاز اموالشان زكات بگير . تو آنها را بدان وسيله پاك و پاكيزه ميكنى و وقت زكات گرفتن بر آنها دعا كن كه دعاى تو براى آنها آرامش است .\r\n* ( « وَمِنَ الأَعْرابِ مَنْ يُؤْمِنُ بِالله وَالْيَوْمِ الآخِرِ وَيَتَّخِذُ ما يُنْفِقُ قُرُباتٍ عِنْدَ الله وَصَلَواتِ الرَّسُولِ . . . » ) * توبه :\r\n99 . صلوات بمعنى دعاها عطف است بر * ( « ما يُنْفِقُ » ) * يعنى : انفاق خويش و دعاهاى رسول خدا را مايهء تقرب به خدا ميداند .\r\n* ( « هُوَ الَّذِي يُصَلِّي عَلَيْكُمْ وَمَلائِكَتُه لِيُخْرِجَكُمْ مِنَ الظُّلُماتِ إِلَى النُّورِ وَكانَ بِالْمُؤْمِنِينَ رَحِيماً » ) * احزاب : 43 .\r\nصلوة در اين آيه بمعنى توجه و اهميت است يعنى خدا آنست كه او و فرشتگانش بشما اهميت ميدهد و توجه مىكند ذيل آيه روشن مىكند اين توجّه همان رحمت خداست * ( « وَكانَ بِالْمُؤْمِنِينَ رَحِيماً » ) * .\r\n* ( « أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ . . . » ) * بقره : 157 . ممكن است صلوات بمعنى توجّه و تزكيه و رحمت بمعنى نعمت باشد يعنى : براى صابران از خدايشان توجّه و تزكيه و نعمت هست . و شايد چنان كه در جوامع الجامع فرموده : براى ادامهء نعمت باشد يعنى براى آنها رحمت از\r\n","description":"","footnote":"","page_name":" 147 ","page_number":149},
  {"content":"\r\nپى رحمت است مثل * ( « رَأْفَةً وَرَحْمَةً » ) * حديد : 27 . * ( « إِنَّه بِهِمْ رَؤُفٌ رَحِيمٌ » ) * توبه : 117 . در آيهء * ( « كُلٌّ قَدْ عَلِمَ صَلاتَه وَتَسْبِيحَه » ) * نور : 41 . كه پرندگان را نيز شامل است ظاهرا غرض توجه و رو كردن به خدا است .\r\n* ( « إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً » ) * احزاب : 56 .\r\nيعنى : خدا و فرشتگانش بر پيغمبر صلوات ميفرستند و او را ثنا ميگويند و تعظيمش ميكنند ، يا خدا بر او رحمت مىكند و ملائكه دعا و استغفار . اى اهل ايمان شما هم بر او صلوات بفرستيد و از خدا رحمت بخواهيد و سلام كنيد .\r\nآيه حاكى از آن است كه مؤمنان لازم است در اين كار از خدا و ملائكه پيروى كنند . در روايات شيعه و اهل سنت مستفيضا وارد است كه طريق صلوات بر آنحضرت آن است كه بگوئيم : اللَّهم صلّ على محمّد و آل محمّد يا و على آل محمّد . بايد آل و اهل بيت را در صلوات از آنحضرت جدا نكرد و گرنه صلوات ابتر خواهد بود . روايات شيعه كه معلوم است و راجع بروايات اهل سنت براى نمونه رجوع شود به صواعق محرقهء ابن حجر ذيل آيهء دوم از آيات اهل بيت ، صحيح مسلم جلد اول كتاب صلوة باب : الصّلوة على النّبىّ بعد التّشهّد ، سنن ترمذى ابواب الصلاة باب 351 ما جاء فى صفة الصّلوة على النّبىّ ، سنن ابى داود كتاب الصلاة على النّبى بعد التّشهد .\r\n\r\nصلوة اسلام\r\nصلوة اسلام همان عبادت بزرگى است كه در رأس عبادات قرار گرفته و از اركان دين و تارك آن در رديف كافر است .\r\nدر وجه تسميهء آن گفته‌اند : چون قسمتى از آن دعاست از باب تسميهء كل باسم جزء اين عمل را صلوة گفته‌اند . بعقيدهء نگارنده احتياجى به اين سخن نيست بلكه معناى اصلى در آن\r\n","description":"","footnote":"","page_name":" 148 ","page_number":150},
  {"content":"\r\nملحوظ است كه صلوة توجه و انعطافى است از بنده به خدا همانطور كه از خدا به بنده . و آن در واقع ياد آورى مخصوص خدا و رو كردن بسوى خداى عزّ و جلّ است با كيفيّتى كه شرع بيان داشته .\r\nمهمترين كار بنده دو چيز است يكى توجّه به خدا ، ديگرى انفاق در راه خدا . لذا مكرّر در قرآن عظيم ميخوانيم : * ( « وَأَقِيمُوا الصَّلاةَ وَآتُوا الزَّكاةَ » ) * بقره : 43 . * ( « وَيُقِيمُونَ الصَّلاةَ وَمِمَّا رَزَقْناهُمْ يُنْفِقُونَ » ) * بقره : 3 .\r\nنماز شخص را از فحشاء و منكر نهى مىكند ( عنكبوت : 45 ) * ( « إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً » ) * نساء : 103 .\r\nهيچ دين و شريعتى بدون نماز نبوده گرچه در كيفيّت آن با هم اختلاف داشته‌اند .\r\nدربارهء بنى اسرائيل هست كه خدا بموسى وحى فرمود : * ( « وَاجْعَلُوا بُيُوتَكُمْ قِبْلَةً وَأَقِيمُوا الصَّلاةَ وَبَشِّرِ الْمُؤْمِنِينَ » ) * يونس : 87 . خانه هاى خويش را مقابل هم قرار بدهيد و نماز بخوانيد . در خصوص ابراهيم عليه السّلام آمده : * ( « رَبِّ اجْعَلْنِي مُقِيمَ الصَّلاةِ وَمِنْ ذُرِّيَّتِي » ) * ابراهيم : 40 . راجع به حضرت عيسى عليه السّلام و شريعت او فرموده : * ( « وَأَوْصانِي بِالصَّلاةِ وَالزَّكاةِ ما دُمْتُ حَيًّا » ) * مريم : 31 . در حالات اسمعيل صادق الوعد هست : * ( « وَكانَ يَأْمُرُ أَهْلَه بِالصَّلاةِ وَالزَّكاةِ » ) * مريم : 55 .\r\nراجع بانبياء سلف فرموده : * ( « وَأَوْحَيْنا إِلَيْهِمْ فِعْلَ الْخَيْراتِ وَإِقامَ الصَّلاةِ . . . » ) * انبياء : 73 . لقمان بپسرش ميفرمود : * ( « يا بُنَيَّ أَقِمِ الصَّلاةَ وَأْمُرْ بِالْمَعْرُوفِ » ) * لقمان : 17 . قوم شعيب بوى ميگفتند : * ( « يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا » ) * هود :\r\n87 .\r\nخطاب بمؤمنين فرموده * ( « حافِظُوا عَلَى الصَّلَواتِ وَالصَّلاةِ الْوُسْطى وَقُومُوا لِلَّه قانِتِينَ » ) * بقره : 238 .\r\n\r\nخاتمه\r\nدر خاتمهء اين بحث بايد دانست\r\n","description":"","footnote":"","page_name":" 149 ","page_number":151},
  {"content":"\r\nكه بمعابد يهود صلوات گويند كه در آيهء : * ( « لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله » ) * حج : 40 . آمده است و در « بيع » گذشت در مجمع فرموده : اصل آن صلوه است ( بر وزن عروه ) در تعريب صلوة شده . در اقرب الموارد گويد :\r\nاصل آن در عبرى صلوتا است . امام صادق عليه السّلام صلوات را بضم صاد و لام خوانده‌اند بمعنى حصون و بناهاى مرتفع .\r\n\r\n\r\n\r\nصلى :\r\nملازمت . « صلى الرجل النار : لزمها » ( مجمع ) . بريان كردن نيز گفته‌اند : « صلى اللحم : شوّاه » دخول ، سوختن ، چشيدن عذاب آتش نيز گفته‌اند .\r\nملازمت و دخول بآيات قرآن مناسب است * ( « فَسَوْفَ يَدْعُوا ثُبُوراً . وَيَصْلى سَعِيراً » ) * انشقاق : 11 و 12 . به زودى و اهلاكا گويد و ملازم آتش مشتعل گردد . * ( « سَيَصْلى ناراً ذاتَ لَهَبٍ » ) * مسد : 3 .\r\nبه آتش شعله دار ملازم مىشود .\r\n* ( « اصْلَوْهَا الْيَوْمَ بِما كُنْتُمْ تَكْفُرُونَ » ) * يس : 64 . در اثر كفرتان ملازم جهنّم شويد . * ( « ثُمَّ الْجَحِيمَ صَلُّوه » ) * حاقه : 31 .\r\nسپس او را ملازم جحيم كنيد .\r\nصال : ( اسم فاعل ) ملازم و داخل * ( « إِلَّا مَنْ هُوَ صالِ الْجَحِيمِ » ) * صافات :\r\n163 .\r\n\r\n\r\n\r\nاصطلاء :\r\nگرم شدن با آتش * ( « لَعَلِّي آتِيكُمْ مِنْها بِخَبَرٍ أَوْ جَذْوَةٍ مِنَ النَّارِ لَعَلَّكُمْ تَصْطَلُونَ » ) * قصص : 29 . شايد از آن خبرى بياورم يا تكه‌اى از آتش كه شايد گرم شويد . همچنين است آيهء 7 سورهء نمل .\r\n\r\n\r\n\r\nصمت :\r\n* ( « سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ » ) * اعراف : 193 . صمت بفتح ( ص ) بمعنى سكوت است يعنى :\r\nيكسان است بر شما چه آنها را بخوانيد و چه ساكت باشيد .\r\n\r\n\r\n\r\nصمد :\r\n( بفتح ص - م ) بى نياز .\r\nمعناى لازم صمد همان بى نياز است كه خواهيم گفت .\r\n* ( « قُلْ هُوَ الله أَحَدٌ . الله الصَّمَدُ . لَمْ يَلِدْ وَلَمْ يُولَدْ . وَلَمْ يَكُنْ لَه كُفُواً أَحَدٌ » ) * سورهء اخلاص .\r\nصمد ( بر وزن فلس ) مصدر است\r\n","description":"","footnote":"","page_name":" 150 ","page_number":152},
  {"content":"\r\nبمعنى قصد چنان كه در صحاح ، قاموس ، مفردات ، اقرب ، مجمع ، جوامع الجامع ، نهايهء ابن اثير و غيره هست در نهج البلاغه اين كلمه سه بار آمده كه هر سه بمعنى قصد است اوّل در خطبهء 64 كه بياران خويش در صفين فرمود : « فصمدا صمدا حتّى ينجلى لكم عمود الحقّ » يعنى در قصد خود ثابت باشيد تا روشنى حق بر شما آشكار شود . اين جمله را در نهايه نيز نقل كرده است . دوم در خطبهء 125 كه دربارهء حكمين ( ابو موسى - عمرو عاص ) فرمود : « قد سبق استثناؤنا عليهما فى الحكومة بالعدل و الصّمد للحقّ سوء رأيهما » .\r\nيعنى : پيش از آنكه رأى ناپسند خود را صادر كنند بر آن دو شرط كرده بوديم كه حكم بعدل كنند و حق را قصد نمايند . « سوء » مفعول « سبق » است .\r\nسوم در خطبهء 184 كه دربارهء توحيد فرموده : « و لا صمده من اشار اليه و توهّمه » يعنى : خدا را قصد نكرده آنكه به او اشاره نموده و در ذهنش تصوير كرده است .\r\nدر نهايه : از معاذ بن جموح در قتل ابو جهل نقل شده : « فصمدت له حتّى امكنتنى منه غرّة » يعنى او را قصد كردم تا غفلتش مرا از او متمكن نمود .\r\nدر كافى كتاب التوحيد باب تأويل الصمد از ابو طالب عليه السّلام نقل شده :\r\nو بالجمرة القصوى اذا صمدوا لها . يؤمّون قذفا رأسها بالجنادل .\r\nيعنى سوگند به جمرهء دور آنگاه كه آن را قصد كنند و بسوى آن روند . ميخواهند سر آن را با سنگريزه ها بزنند . و نيز از شعراء جاهليت نقل شده :\r\nما كنت احسب انّ بيتا ظاهرا للَّه فى اكناف مكَّة يصمد على هذا بايد معنى اللَّه الصمد را از قصد گرفت كه معناى اولى كلمه است و الف و لام آن ظاهرا براى عهد است . اللَّه الصمد يعنى : خدا همان مصمود و مقصود همه است كه در حوائج به او رو ميآورند و او را قصد\r\n","description":"","footnote":"","page_name":" 151 ","page_number":153},
  {"content":"\r\nميكنند و به او محتاجند چنان كه مقتضاى * ( « يَسْئَلُه مَنْ فِي السَّماواتِ وَالأَرْضِ كُلَّ يَوْمٍ هُوَ فِي شَأْنٍ » ) * رحمن : 29 . و * ( « أَنْتُمُ الْفُقَراءُ إِلَى الله وَالله هُوَ الْغَنِيُّ » ) * فاطر :\r\n15 . است ولى بهتر است آن را بى نياز معنى كنيم كه لازم كلمه است زيرا آنكه همه او را قصد ميكنند قهرا بى نياز است .\r\nو نيز مىشود آن را بمعنى دائم و ثابت گرفت كه در قاموس و اقرب از جملهء معانى صمد شمرده شده و در روايات نيز كه نقل خواهد شد آمده است .\r\nدر كافى باب فوق پس از نقل روايات و اشعار فرموده : خداى عزّ و جلّ آن سيّد صمدى است كه همهء جن و انس در حوائج او را قصد ميكنند و در شدائد به او پناه مياورند و وسعت را از او اميد دارند . . .\r\nصدوق رحمه اللَّه در توحيد فرموده :\r\nصمد بمعنى سيّد و آقا است هر كه اينطور گفته مىشود بگويد : خدا پيوسته صمد بوده است و بسيّد مطاع كه قومش كارى بدون او انجام نميدهند صمد گفته مىشود . . . صمد را معناى ديگرى است و آن مصمود و مقصود در حوائج است . . .\r\nايضا در كافى در باب فوق از داود بن قاسم نقل شده كه بابو جعفر ثانى عليه السّلام گفتم : فدايت شوم صمد چيست ؟ فرمود سيّد و بزرگى كه در كم و زياد او را قصد كنند « السّيّد المصمود اليه فى القليل و الكثير » ايضا اين حديث در توحيد صدوق باب تفسير قل هو اللَّه احد . . . نقل شده است ايضا در آن باب نقل شده : « قال الباقر حدّثنى ابى زين العابدين عن ابيه الحسين بن علىّ عليهم السّلام انّه قال :\r\nالصّمد الَّذى لا جوف له . و الصّمد الَّذى قد انتهى سؤدده . و الصّمد الَّذى لا يأكل و لا يشرب . و الصّمد الَّذى لا ينام و الصّمد الدّائم الذى لم يزل و لا يزال .\r\nقال الباقر عليه السّلام : كان محمّد بن الحنفيّة رضى اللَّه عنه يقول : الصّمد القائم بنفسه ، الغنى عن غيره . و قال غيره الصّمد المتعالى عن الكون و\r\n","description":"","footnote":"","page_name":" 152 ","page_number":154},
  {"content":"\r\nالفساد و الصّمد الَّذى لا يوصف بالتّغاير .\r\nقال الباقر عليه السّلام : الصّمد السّيد المطاع الَّذى ليس فوقه آمر و ناه » و از امام سجاد عليه السّلام در ضمن حديثى نقل كرده كه حضرت حسين عليه السّلام در جواب نامهء اهل بصره كه از الصمد سؤال كرده بودند صمد را * ( « لَمْ يَلِدْ وَلَمْ يُولَدْ » ) * تفسير فرموده است . اين روايات را مىشود در مجمع و صافى و غيره نيز مطالعه كرد .\r\n\r\n\r\n\r\nصومعه :\r\nدير . * ( « وَلَوْ لا دَفْعُ الله النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله » ) * حج : 40 . معنى آيه در « بيع » گذشت . صوامع جمع صومعه ، دير راهبان نصارى است كه در صحراها و كوه ها ساخته و در آن عزلت گزيده و عبادت ميكردند . در اسلام از آن نهى شده است . راغب گويد : صومعه هر بنائى است كه سقف آن به صورت گنبد پوشيده شود . اين لفظ در قرآن فقط يك بار به كار رفته است . بقيهء مطلب در « رهبان » ديده شود .\r\n\r\n\r\n\r\nصمم :\r\nاصل صمّ ( بر وزن فلس ) بمعنى سدّ و بستن است . « صم القارورة :\r\nسدّها » صمم ( بر وزن فرس ) فقدان حسّ شنوائى است ( بسته شدن شنوائى ) .\r\nاصمّ بقول طبرسى كر مادر زاد است . از قول ديگران بر ميايد كه بمعنى مطلق كر است خواه مادر زاد باشد يا نه * ( « مَثَلُ الْفَرِيقَيْنِ كَالأَعْمى وَالأَصَمِّ وَالْبَصِيرِ وَالسَّمِيعِ » ) * هود : 24 .\r\nيعنى حكايت آن دو فريق حكايت كور و كر مادر زاد و بينا و شنواست .\r\n* ( « ثُمَّ تابَ الله عَلَيْهِمْ ثُمَّ عَمُوا وَصَمُّوا كَثِيرٌ مِنْهُمْ » ) * مائده : 71 . مراد از عمى و صم آنست كه حق را نبيند و به آن گوش ندهد كورى و كرى عقل نه چشم و گوش . راغب گويد : آنكه به حق گوش ندهد و قبول نكند به صم توصيف مىشود .\r\nصُمٌّ * ( « صُمٌّ بُكْمٌ عُمْيٌ فَهُمْ لا يَرْجِعُونَ » ) * بقره : 18 . صمّ جمع اصمّ ، بكم جمع ابكم ، عمى جمع اعمى است يعنى :\r\nكراند ، لالاند ، كوراند به حق\r\n","description":"","footnote":"","page_name":" 153 ","page_number":155},
  {"content":"\r\nبر نميگردند . غرض كرى و لالى و كورى عقل است چنان كه گفته شد .\r\n* ( « وَنَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَبُكْماً وَصُمًّا » ) * اسراء :\r\n97 . ظاهرا مراد همان كورى و لالى و كرى دنياست نظير آيهء 18 بقره كه گذشت و نظير * ( « وَالَّذِينَ كَذَّبُوا بِآياتِنا صُمٌّ وَبُكْمٌ فِي الظُّلُماتِ » ) * انعام : 39 .\r\nبه نظر ميايد : منظور از * ( « وَنَحْشُرُه يَوْمَ الْقِيامَةِ أَعْمى . قالَ رَبِّ لِمَ حَشَرْتَنِي أَعْمى وَقَدْ كُنْتُ بَصِيراً » ) * طه : 124 و 125 . نيز همان باشد زيرا اين كورى نتيجهء اعراض از ذكر حق است كه فرموده * ( « وَمَنْ أَعْرَضَ عَنْ ذِكْرِي . . . » ) * طه : 124 . و در جواب آن آمده :\r\nآيات ما بسوى تو آمد . تو آنها را فراموش كردى و ناديده گرفتى همانطور امروز فراموش ميشوى .\r\n( طه 126 ) .\r\nولى در آيات هست كه اهل عذاب روز قيامت بينائى و شنوائى و گويائى دارند * ( « وَرَأَوُا الْعَذابَ وَتَقَطَّعَتْ بِهِمُ الأَسْبابُ » ) * بقره : 166 . * ( « قالَ رَبِّ لِمَ حَشَرْتَنِي أَعْمى » ) * طه 125 . * ( « إِذا أُلْقُوا فِيها سَمِعُوا لَها شَهِيقاً وَهِيَ تَفُورُ » ) * ملك : 7 . اين آيات نمونه از شنيدن و ديدن و سخن گفتن اهل عذاب است .\r\nنتيجه اينكه : كورى ، لالى ، كرى اهل عذاب معنوى است نه ظاهرى چنان كه در دنيا نيز معنوى است بقيهء مطلب را در « بكم » مطالعه كنيد . و اگر مراد كورى ، كرى و لالى ظاهرى باشد شايد منظور عدّه‌اى از اهل آتش است .\r\n* ( « إِنَّ شَرَّ الدَّوَابِّ عِنْدَ الله الصُّمُّ الْبُكْمُ الَّذِينَ لا يَعْقِلُونَ » ) * انفال :\r\n22 . منظور از آيه منكرين ديناند انسان منهاى عدم تعقل حيوان و جنبنده‌اى بيش نيست لذا اطلاق دواب به اشخاص بى تعقل و بى فهم يك ترسيم واقعى است هكذا اطلاق صم و بكم .\r\n\r\n\r\n\r\nصنع :\r\nعمل . * ( « وَحَبِطَ ما صَنَعُوا فِيها » ) * هود : 16 . آنچه در دنيا كردند پوچ شد . راغب آن را جودت فعل گفته گويد : هر صنع فعل است ولى هر فعل صنع نيست . و آن به حيوان و جماد نسبت داده نميشود بر خلاف فعل . اين\r\n","description":"","footnote":"","page_name":" 154 ","page_number":156},
  {"content":"\r\nعدم نسبت را در اقرب نيز گفته است در مجمع ذيل آيهء 63 مائده فرموده :\r\nبقولى صنع و عمل هر دو يكىاند و بقولى صنع جودت را در ضمن گرفته است . . .\r\nناگفته نماند : آن در قرآن در معصيت و كارهاى بيهوده نيز استعمال شده . مىشود گفت كه در آن دقت و محكمى و اهميت منظور است نه جودت و فرقش با فعل همين است .\r\n* ( « وَدَمَّرْنا ما كانَ يَصْنَعُ فِرْعَوْنُ وَقَوْمُه وَما كانُوا يَعْرِشُونَ » ) * اعراف :\r\n137 . آنچه فرعون و قومش ميساختند و آنچه از بناها بالا مىبردند تباه ساختيم .\r\nلِتُصْنَعَ * ( « وَأَلْقَيْتُ عَلَيْكَ مَحَبَّةً مِنِّي وَلِتُصْنَعَ عَلى عَيْنِي » ) * طه : 39 . * ( « لِتُصْنَعَ » ) * بصيغهء مجهول بمعنى تربيت شدن است يعنى بر تو محبت انداختم و طورى كردم تا تو را فرعون و زنش دوست دارند و تا زير نظر من تربيت شوى .\r\n* ( « وَاصْطَنَعْتُكَ لِنَفْسِي » طه : 41 .\r\nاصطناع بمعنى تربيت و اختيار به كار ميرود در اقرب الموارد هست :\r\n« اصطنعه لنفسه : اختاره » يعنى : اى موسى تو را براى خودم و اينكه رسول من باشى تربيت كردم يا براى خودم اختيار نمودم . راغب آن را مبالغه در اصلاح شىء گفته است .\r\n* ( « وَعَلَّمْناه صَنْعَةَ لَبُوسٍ لَكُمْ لِتُحْصِنَكُمْ مِنْ بَأْسِكُمْ » انبياء : 80 .\r\nمنظور از صنعت لبوس زره بافى حضرت داود است . چنان كه از * ( « لِتُحْصِنَكُمْ مِنْ بَأْسِكُمْ » ) * ظاهر مىشود .\r\nمصانع * ( « أَ تَبْنُونَ بِكُلِّ رِيعٍ آيَةً تَعْبَثُونَ . وَتَتَّخِذُونَ مَصانِعَ لَعَلَّكُمْ تَخْلُدُونَ » ) * شعراء :\r\n128 و 129 . مصانع جمع مصنع بمعنى مأخذ آب است ( مثل حوض ) چنان كه در مجمع و اقرب گفته . ابو عبيده گويد :\r\nهر بناء مصنعه است در مفردات گفته :\r\nاز امكنهء شريفه مصانع تعبير آمده .\r\nظاهرا مراد از آن در آيه عمارتهاست .\r\nو احتمال دارد كه منظور آبگيرها باشد .\r\nاين دو آيه از سخنان هود عليه السّلام است كه بقوم خويش فرموده يعنى :\r\n","description":"","footnote":"","page_name":" 155 ","page_number":157},
  {"content":"\r\nآيا در هر بلندى نشانى و محلى بيهوده بنا ميكنيد و عمارتها يا آبگيرهائى ميسازيد كه گويا جاودانى هستيد .\r\nدر مجمع از انس بن مالك نقل شده : رسول خدا صلى اللَّه عليه و آله بيرون رفت ، قبه‌اى ديد كه به راه مشرف بود فرمود :\r\nاين چيست ؟ ! يارانش گفتند : مال مردى از انصار است . آنحضرت گذشت بعد از چندى مرد انصارى آمد و سلام كرد ، حضرت از وى رو گردانيد آنمرد چندين دفعه سلام كرد تا خشم و اعراض آنحضرت را فهميد .\r\nباصحاب شكايت كرد و گفت : چه شده كه رسول خدا صلى اللَّه عليه و آله با من اين رفتار مىكند ؟ ! گفتند : روزى آنحضرت بيرون رفت قبّهء تو را ديد پرسيد .\r\nگفتيم : از آن فلانى است .\r\nآنمرد رفت قبّه را با خاك يكسان كرد . روزى آن بزرگوار كه بيرون ميرفت آن قبّه را نديد پرسيد آن قبّه چطور شد ؟ ! گفتند : صاحبش بما از اعراض شما شكايت كرد جريان را به او رسانديم و او قبّه را در هم كوبيد . فرمود : هر عمارتيكه ساخته مىشود روز قيامت براى صاحبش و بال است مگر آنچه لا بدّ منه باشد . « كلّ بناء يبنى و بال على صاحبه يوم القيامة الَّا ما لا بدّ منه » .\r\n\r\n\r\n\r\nصنم :\r\nبت . جمع آن اصنام است .\r\n* ( « رَبِّ اجْعَلْ هَذَا الْبَلَدَ آمِناً وَاجْنُبْنِي وَبَنِيَّ أَنْ نَعْبُدَ الأَصْنامَ » ) * ابراهيم : 35 .\r\nراغب گويد : صنم جثه‌اى است كه از نقره يا مس يا چوب ساخته شود ، آن را براى تقرّب به خدا پرستش ميكردند .\r\nابن اثير در نهايه گفته : آن چيزى است كه جز خدا معبود اخذ شود و بقولى آن چيزى است كه جسم يا صورت داشته باشد و اگر جسم يا صورت نداشته باشد آن را وثن گويند .\r\nرجوع شود به « وثن » در اقرب الموارد تصريح شده كه صنم معرب است .\r\nاصنام بصيغهء جمع پنج بار در قرآن آمده است : انعام : 74 ، اعراف :\r\n138 ، ابراهيم : 35 ، شعراء : 71 ، انبياء : 57 .\r\n\r\n\r\n\r\nصنو :\r\n* ( « وَجَنَّاتٌ مِنْ أَعْنابٍ وَزَرْعٌ ) *\r\n","description":"","footnote":"","page_name":" 156 ","page_number":158},
  {"content":"\r\n* ( وَنَخِيلٌ صِنْوانٌ وَغَيْرُ صِنْوانٍ يُسْقى بِماءٍ واحِدٍ . . . » ) * رعد : 4 . صنو : شاخه - ايست كه از ريشه رويد گويند : « هما صنوا نخلة » يعنى : آن دو شاخهء يك خرمااند و ايضا : « فلان صنو ابيه » فلانى شاخهء پدرش است ( راغب ) .\r\nدر صحاح گويد : چون دو خرما و سه خرما از يك بن برويد هر يك صنو آنديگرى است . در نهايه گفته : صنو بمعنى مثل است و اصل آن اين است كه دو خرما از يك بن برويد .\r\nدر نهج البلاغه نامهء 45 فرموده : « و انا من رسول اللَّه كالصّنو من الصّنو و الذّراع من العضد » يعنى : من از رسول خدا صلى اللَّه عليه و آله مانند شاخه از شاخه و ذراع از بازو هستم .\r\nمراد از صنوان در آيه نخلهائى كه از يك بن برويند و مثل هم باشند يعنى نخلهاى هم مثل و غيرهم مثل و آن در آيه چنان كه در جوامع الجامع فرموده جمع صنو است و تثنيه نيست . در اقرب گويد : تثنيهء آن صنوان و صنيان ( بفتح و ضم و كسر اول ) باشد و جمع آن فقط صنوان است . در صحاح تصريح شده كه نون آن در جمع مضموم است .\r\nصنو اگر فقط در نخل باشد آنوقت صنوان در آيه صفت نخيل است و اگر در غير آن نيز باشد چنان كه در اقرب گويد : بقولى صنو عموميت دارد در هر دو فرع كه از يك اصل خارج شوند خرما باشد يا غير آن .\r\nدر اين صورت مىشود كه صفت جنّات و زرع و نخيل باشد ولى در آيه ظاهرا فقط صفت « نخيل » است .\r\n\r\n\r\n\r\nصهر :\r\nبفتح ( ص ) گداختن . « صهرت الشىء فانصهر : اذبته فاذاب » . * ( « يُصْهَرُ بِه ما فِي بُطُونِهِمْ وَالْجُلُودُ » ) * حج : 20 .\r\nبا آن حميم آنچه در شكم دارند و پوستهايشان گداخته شود . نظير * ( « وَسُقُوا ماءً حَمِيماً فَقَطَّعَ أَمْعاءَهُمْ » ) * محمد :\r\n15 . و آيهء * ( « يُغاثُوا بِماءٍ كَالْمُهْلِ يَشْوِي الْوُجُوه » ) * كهف : 29 .\r\n\r\n\r\n\r\nصِهْر\r\n* ( « وَهُوَ الَّذِي خَلَقَ مِنَ الْماءِ بَشَراً فَجَعَلَه نَسَباً وَصِهْراً وَكانَ رَبُّكَ قَدِيراً » ) *\r\n","description":"","footnote":"","page_name":" 157 ","page_number":159},
  {"content":"\r\nفرقان : 54 .\r\nصهر بكسر ( ص ) قرابت ازدواجى است . در قاموس و اقرب معناى اولى آن را قرابت گفته . در مجمع فرموده : نسب راجع بولادت نزديك است ، صهر خلطه‌اى است شبيه قرابت مصاهره در نكاح بمعنى مقاربت است .\r\nدر نهج البلاغه خطبهء 3 فرموده : « و مال الآخر لصهره » يعنى : ديگرى براى قرابت و داماد بودنش از من منحرف شد . مقصود عبد الرحمن عوف است كه چون شوهر خواهر عثمان بود به او متمايل شد . و در خطبهء 162 هست كه بعثمان فرمود : « و قد نلت من صهره ما لم ينالا » يعنى از قرابت و دامادى پيامبر به چيزى رسيده‌اى كه ابو بكر و عمر نرسيده‌اند .\r\nمراد از نسب و صهر در آيه چنان كه گفته‌اند مرد و زن است و نيز گفته‌اند در آن مضاف مقدر است يعنى :\r\n« ذا نسب و ذا صهر » يعنى : خدا آنست كه از آب ( نطفه ) بشر آفريد و او را نر و ماده قرار داد مثل * ( « أَ لَمْ يَكُ نُطْفَةً مِنْ مَنِيٍّ يُمْنى ) * . . . * ( فَجَعَلَ مِنْه الزَّوْجَيْنِ الذَّكَرَ وَالأُنْثى » ) * قيامت :\r\n37 - 39 .\r\nبه نظر ميايد علت اطلاق نسب به پسران آنست كه بپدران نسبت داده ميشوند و علت اطلاق صهر بدختران آنست كه مورد مصاهره و پيوند با ديگران قرار ميگيرند .\r\n\r\n\r\n\r\nصوب :\r\nنزول . قصد . « صاب المطر انصبّ و نزل . صاحب السهم نحو الرمية :\r\nقصدها » ( اقرب ) .\r\nاصابه بمعنى درك ، يافتن ، طلب و اراده است . * ( « أَنْ يُصِيبَكُمْ مِثْلُ ما أَصابَ قَوْمَ نُوحٍ » ) * هود : 89 . يعنى بگيرد شما را مانند عذابيكه قوم نوح را گرفت . طلب و اراده معنى كردن نيز صحيح است * ( « فَسَخَّرْنا لَه الرِّيحَ تَجْرِي بِأَمْرِه رُخاءً حَيْثُ أَصابَ » ) * ص :\r\n36 . باد را بسليمان مسخر كرديم با دستور او هر كجا كه اراده ميكرد به آسانى ميوزيد . اصابه در آيه بمعنى اراده است .\r\nمصيبت : بليّه و گرفتارى كه به انسان\r\n","description":"","footnote":"","page_name":" 158 ","page_number":160},
  {"content":"\r\nميرسد . گوئى كه انسان را قصد مىكند .\r\nراغب گويد : اصل آن در تير انداختن است سپس به نائبه اختصاص يافته .\r\n* ( « الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ » ) * بقره : 156 .\r\nصواب : حق و درست يعنى آنچه حقيقت را درك كرده * ( « لا يَتَكَلَّمُونَ إِلَّا مَنْ أَذِنَ لَه الرَّحْمنُ وَقالَ صَواباً » ) * نباء : 38 . يعنى قول حق و مطابق حكمت و عقل بگويد .\r\nصيّب : باران و ابر . * ( « أَوْ كَصَيِّبٍ مِنَ السَّماءِ فِيه ظُلُماتٌ » ) * بقره : 19 . يا مثل باران سختى از آسمان كه در آن ظلمات هست .\r\nاصل آن صيوب است ( به سكون يا و كسر واو . ) واو بيا قلب و در آن ادغام شده است مثل سيّد و جيّد ( مجمع ) تند بودن آن از لفظ استفاده مىشود در مجمع آن را باران و در مفردات و اقرب ابر مخصوص ببارش گفته است مناسب آيهء فوق ابر است .\r\n* ( « ما أَصابَكَ مِنْ حَسَنَةٍ فَمِنَ الله وَما أَصابَكَ مِنْ سَيِّئَةٍ فَمِنْ نَفْسِكَ . . . » ) * نساء : 79 . اين آيه با آيهء ما قبل آن در « حسن » بررسى شده مراجعه شود .\r\n\r\n[ مقايسهء دو آيه 
  ]\r\nدر اينجا مناسب است دو آيهء ذيل را كه در بادى امر مخالف هم به نظر ميايند با همديگر مقايسه كنيم . اول آيهء * ( « وَما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَيَعْفُوا عَنْ كَثِيرٍ » ) * شورى : 30 .\r\nاين آيه روشن مىكند كه ميان مصائب و گناهان ارتباط هست و آنچه از مصائب پيش ميايد اثر اعمال مردم است و از گناهان بيشتر هم خدا عفو مىكند و گرنه لازم بود همه از بين بروند * ( « وَلَوْ يُؤاخِذُ الله النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ وَلكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ فَإِنَّ الله كانَ بِعِبادِه بَصِيراً » ) * فاطر : 45 .\r\nو اين آيه خطاب بعموم مجتمع بشرى است و بخطابات جزئى منحل نميشود و در نتيجه ، گناهان عدّه اى\r\n","description":"","footnote":"","page_name":" 159 ","page_number":161},
  {"content":"\r\nباعث ابتلاء عموم ميگردد نظير * ( « ظَهَرَ الْفَسادُ فِي الْبَرِّ وَالْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ » ) * روم : 41 .\r\nو اگر مردم طريق انصاف در پيش گرفته و با عدل و مروّت و دين فطرت زندگى ميكردند بركات آسمانها و زمين بسوى آنها سرازير ميشد * ( « وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالأَرْضِ وَلكِنْ كَذَّبُوا فَأَخَذْناهُمْ بِما كانُوا يَكْسِبُونَ » ) * اعراف : 96 .\r\nو ممكن است آيه بخطابات جزئى منحل شود يعنى گرفتارى هر كس از ناحيهء عملش مىباشد .\r\nدوم آيهء * ( « ما أَصابَ مِنْ مُصِيبَةٍ فِي الأَرْضِ وَلا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى الله يَسِيرٌ . ) *\r\n* ( لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ وَالله لا يُحِبُّ كُلَّ مُخْتالٍ فَخُورٍ » ) * حديد : 22 - 23 .\r\nلحن اين دو آيه لحن تسليت و آرامى است كه از وقوع مصيبت ناراحت نباشيد كه آن پيش از وقوع در كتاب عالم بوده و بر آنچه از دست رفته تأسف نخوريد و آنچه خدا داده باعث تكبّر شما نشود ، بر خلاف آيهء اول كه لحن ملامت دارد قهرا بايد مورد اين دو آيه غير از مورد آيهء اول باشد .\r\nلذا بايد گفت : دو آيهء اخير دربارهء گرفتاريها و مصائبى است كه از روى امتحان و عمل بدستور خدا روى مياورند و اهل آنها هيچ گناهى كه مصداق * ( « فَبِما كَسَبَتْ أَيْدِيكُمْ » ) * باشند ندارند مثل انبياء و اولياء و شهداء و مردان پاك الهى .\r\nمصائب و شدائد آنها نتيجهء اعمال بد نيست بلكه سبب بلندى مقام و عظمت شأن آنهاست و موجب غفران و رضوان خداوندى است چنان كه قرآن دربارهء مؤمنان فرموده : نبايد از رسول خدا صلى اللَّه عليه و آله تخلف كنند كه در مقابل هر گرفتارى اجرى و مقامى پيش خدا دارا خواهند بود * ( « ما كانَ لأَهْلِ الْمَدِينَةِ وَمَنْ حَوْلَهُمْ مِنَ الأَعْرابِ ) *\r\n","description":"","footnote":"","page_name":" 160 ","page_number":162},
  {"content":"\r\n* ( أَنْ يَتَخَلَّفُوا عَنْ رَسُولِ الله وَلا يَرْغَبُوا بِأَنْفُسِهِمْ عَنْ نَفْسِه . ذلِكَ بِأَنَّهُمْ لا يُصِيبُهُمْ ظَمَأٌ وَلا نَصَبٌ وَلا مَخْمَصَةٌ فِي سَبِيلِ الله وَلا يَطَؤُنَ مَوْطِئاً يَغِيظُ الْكُفَّارَ وَلا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِه عَمَلٌ صالِحٌ إِنَّ الله لا يُضِيعُ أَجْرَ الْمُحْسِنِينَ » ) * توبه : 120 .\r\nدر روايات هست كه چون اهل بيت عليهم السلام وارد مجلس يزيد شدند . يزيد آيهء * ( « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ » ) * را خواند حضرت سجاد عليه السّلام در جواب فرمود : آن آيه در حق ما نيست . بلكه روشنگر حال ما اين آيه است * ( « ما أَصابَ مِنْ مُصِيبَةٍ فِي الأَرْضِ وَلا فِي أَنْفُسِكُمْ إِلَّا فِي كِتابٍ . . . » ) * .\r\nممكن است : دو آيهء اخير اعم از آيهء اول بوده باشند ولى در آنصورت بايد گفت از گناهكاران كه مبتلا شده‌اند فقط كسانى را شامل است و تسلَّى ميدهد كه در مقام توبه باشند و مثلا بگويند : اشكالى ندارد اين گرفتارى كه در اثر عمل بد پيش آمد قبلا در كتاب خدا بود بايد تأسف نخوريم شكر خدا را كه بيدارمان فرمود .\r\n\r\n\r\n\r\nصوت :\r\nصدا . * ( « إِنَّ أَنْكَرَ الأَصْواتِ لَصَوْتُ الْحَمِيرِ » ) * لقمان : 19 . راستى ناپسندترين صداها صداى خران است جمع آن اصوات است . در آيهء * ( « وَاسْتَفْزِزْ مَنِ اسْتَطَعْتَ مِنْهُمْ بِصَوْتِكَ » ) * اسراء : 64 . بوسوسهء شيطان صوت شيطان اطلاق شده و از آيهء * ( « لا تَرْفَعُوا أَصْواتَكُمْ فَوْقَ صَوْتِ النَّبِيِّ » ) * حجرات :\r\n2 . روشن مىشود كه در پيش رسول خدا صلى اللَّه عليه و آله بايد به آرامى صحبت كرد و صدا حتما بايد بلندتر از صداى آنحضرت نباشد چنان كه بعد از علم به حكم نميشود آنحضرت را از پشت ديوار و غيره صدا كرد بايد صبر نمود تا خود تشريف بياورد * ( « إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ » ) * حجرات : 4 .\r\n\r\n\r\n\r\nصور :\r\nبفتح ( ص ) قطع . در اقرب الموارد گويد : « صار الشىء : قطعه و فصله » همچنين است قول مجمع و صحاح و قاموس . آن را بمعنى ميل\r\n","description":"","footnote":"","page_name":" 161 ","page_number":163},
  {"content":"\r\nدادن نيز گفته‌اند ولى معنى قطع به قرآن مناسبتر است .\r\n* ( « قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً » ) * بقره :\r\n260 . « صرهن » را بضم و كسر ( ص ) از باب صار يصور و صار يصير هر دو خوانده‌اند و معنى آن در هر دو صورت قطع و مايل كردن است . در مجمع فرموده : اگر « صرهنّ » بمعنى قطع باشد « اليك » بلفظ « فخذ » متعلق است و اگر بمعنى اماله باشد به « فخذ » و « صرهنّ » مىشود متعلق باشد .\r\nدر الميزان فرموده : قرائن كلام نشان ميدهد كه آن بمعنى قطع است و تعديه به « الى » دلالت بتضمين معنى اماله دارد يعنى : آنها را تكَّه تكَّه كن در حالى كه به خود متمايل كرده‌اى .\r\nاحتمال دارد كه « اليك » متعلق بوصفى باشد نظير « متوجّها - ناظرا » يعنى آنها را پاره پاره كن در حالى كه به خود متوجّه هستى كه تو نيز چنين خواهى شد و سپس زنده خواهى گرديد . معنى آيه چنين مىشود . فرمود چهار پرنده بر گير و آنها را در حالى كه خويشتن را به ياد دارى پاره پاره كن سپس بر هر كوهى پاره‌اى از آنها بگذار و ندايشان كن ، بسرعت سوى تو ميايند .\r\nبعضى صور را بمعنى اماله گرفته و آيه را چنين معنى كرده‌اند : چهار پرنده بر گير و آنها را به خود متمايل و مأنوس كن سپس هر يك از آنها را بر كوهى بگذار آنگاه صدا كن بسرعت سوى تو آيند . اين سخن بر خلاف ظاهر و اول و آخر آيه و سخنى غير قابل قبول است .\r\nصور : صورت بمعنى شكل است جمع آن صور ( بر وزن صرد ) است .\r\nتصوير : صورت دادن و شكل دادن مىباشد . * ( « وَصَوَّرَكُمْ فَأَحْسَنَ صُوَرَكُمْ » ) * غافر : 64 . يعنى شما را تصوير كرد و شكلهايتان را نيكو قرار داد .\r\nتصوير آدمى در رحم مادران انجام ميگيرد . * ( « هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ » ) * آل عمران : 6 .\r\n","description":"","footnote":"","page_name":" 162 ","page_number":164},
  {"content":"\r\nسلَّوليكه بشر از آن بوجود ميايد حيوان ساده‌اى است به شكل زالو كه اصلا شباهت به انسان ندارد سپس بتدريج در اثر مشيّت و نظم خدائى به صورت پسر يا دختر ميايد و آن چيز ساده بموجودى زيبا و موزون مبدل مىشود . * ( « وَلَقَدْ خَلَقْناكُمْ ثُمَّ صَوَّرْناكُمْ » ) * اعراف : 11 . يعنى شما را اندازه گرفتيم سپس صورت داديم مصوّر : صورت دهنده . از اسماء حسنى است * ( « هُوَ الله الْخالِقُ الْبارِئُ الْمُصَوِّرُ لَه الأَسْماءُ الْحُسْنى » ) * حشر :\r\n24 . تصوير خدائى فقط به انسان اختصاص ندارد بلكه شامل تمام موجودات است و دقائق تصوير در همهء مخلوقات سارى و هويدا است .\r\n\r\n\r\n\r\nصور :\r\nبضم ( ص ) * ( « وَنُفِخَ فِي الصُّورِ فَجَمَعْناهُمْ جَمْعاً » ) * كهف : 99 .\r\nاين لفظ ده بار در قرآن مجيد آمده و همه دربارهء قيامت است و از كلام اللَّه ظاهر مىشود كه هم مردن مردم و هم زنده شدن آنها در اثر نفخ صور است * ( « وَنُفِخَ فِي الصُّورِ فَصَعِقَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ الله ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ » ) * زمر :\r\n68 .\r\nدر بعضى از آيات نفخ صور با بر خاستن صيحه تعبير آمده نظير * ( « ما يَنْظُرُونَ إِلَّا صَيْحَةً واحِدَةً تَأْخُذُهُمْ وَهُمْ يَخِصِّمُونَ » ) * يس : 49 . كه دربارهء انقراض زندگى و بهم خوردن نظم كنونى است و مثل * ( « إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ » ) * يس : 53 . ايضا آيهء * ( « يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ » ) * ق : 42 .\r\nاما صور در اصل دو معنى دارد يكى جمع صورت چنان كه در قاموس و اقرب گفته و در مجمع از حسن نقل كرده و صحاح نسبت آن را بقول ميدهد .\r\nدوم : شيپور . در قاموس و اقرب گويد : صور شاخى است كه در آن ميدمند و در صحاح قيد دميدن ندارد راغب گويد : بقولى آن مانند شاخى است كه در آن ميدمند . خدا آن را وسيلهء عود صورتها و ارواح باجسامشان\r\n","description":"","footnote":"","page_name":" 163 ","page_number":165},
  {"content":"\r\nقرار ميدهد .\r\nدر مجمع ذيل آيهء 73 سورهء انعام فرموده : دربارهء صور گفته‌اند : آن شاخى است كه اسرافيل در آن دو بار ميدمد در اول همه از بين ميروند و در ثانى همه زنده ميشوند . حسن گفته :\r\nآن جمع صورت است . على هذا معنى آنست : روزيكه ارواح در صورتها دميده مىشود . آنگاه از ابو سعيد خدرى نقل كرده كه رسول خدا صلى اللَّه عليه و آله فرمود : چطور متنعّم شوم و خوشگذرانى كنم حال آنكه صاحب شيپور ، شيپور را به دهان گرفته و سر بالا كرده و گوش فرا داده منتظر دستور است تا در آن بدمد . . .\r\nدر صحيفهء سجّاديه هست كه فرموده : اسرافيل صاحب صور منتظر فرمان تو است كه امانتهاى قبور را بر انگيزد « و اسرافيل صاحب الصّور الَّذى ينتظر منك الأذن فينبّه بالنّفخة صرعى رهائن القبور » .\r\nدر الميزان ذيل آيهء 102 سورهء طه فرموده : نفخ صور كنايه از احضار و خواندن است لذا فرموده * ( « يَوْمَئِذٍ يَتَّبِعُونَ الدَّاعِيَ لا عِوَجَ لَه » ) * .\r\nمخفى نماند : در گذشته گفته شد كه در بعضى از آيات بجاى نفخ صور صيحه ذكر شده احتمال قوى مىدهم كه نفخ صور عبارت اخراى صيحه باشد معنى * ( « فَإِذا نُفِخَ فِي الصُّورِ » ) * اينطور مىشود : چون صيحهء قيامت بر خاست النهايه اين صيحه بواسطهء فرشته‌اى بنام اسرافيل خواهد بود . چنان كه در روايات است و اللَّه العالم .\r\nدر خاتمه بايد دانست نفخ فى الصور و نفخ الصور هر دو يكى است و عرب با « فى » و بدون آن به كار ميبرد ( مجمع ) .\r\n\r\n\r\n\r\nصواع :\r\n* ( « قالُوا نَفْقِدُ صُواعَ الْمَلِكِ وَلِمَنْ جاءَ بِه حِمْلُ بَعِيرٍ وَأَنَا بِه زَعِيمٌ » ) * يوسف : 72 . صاع و صواع هر دو بمعنى پيمانه است در « سقى » گذشت كه آن را به علت آب خوردن سقايه و به جهت كيل صواع ميگفتند . راغب اين مطلب را در « سقى » و « صوع » گفته است . اين كلمه فقط يك بار در\r\n","description":"","footnote":"","page_name":" 164 ","page_number":166},
  {"content":"\r\nكلام اللَّه آمده است .\r\n\r\n\r\n\r\nصوف :\r\nپشم . * ( « وَمِنْ أَصْوافِها وَأَوْبارِها وَأَشْعارِها أَثاثاً وَمَتاعاً إِلى حِينٍ » ) * نحل : 80 . يعنى از پشم و كرك و موى چهارپايان وسائل خانه و متاع بدست مياوريد تا وقتى .\r\nدر « شعر » گذشت كه صوف در گوسفند ، و بر در شتر ، شعر در بز است اين لفظ به صورت جمع تنها يك بار در قرآن يافته است .\r\n\r\n\r\n\r\nصوم :\r\nروزه . همچنين است صيام .\r\nاصل آن امساك از مطلق فعل است خوردن باشد ، يا گفتن ، يا رفتن ، لذا باسبى كه از خوردن و راه رفتن خوددارى كند گويند : صائم . شاعر گويد :\r\nخيل صيام و اخرى غير صائمة ( راغب ) در اقرب الموارد نيز گويد : اصل آن امساك از مطلق فعل است .\r\nدر مجمع فرموده : صوم در لغت بمعنى امساك است و از آن به سكوت صوم گويند . ابن دريد گفته : هر چه از حركت ايستاد صوم گرفته . نابغه گويد : خيل صيام و خيل غير صائمة تحت العجاج و اخرى تعلك اللَّجما يعنى زير غبار اسبانى بى حركت و اسبانى در تلاشاند . وعده‌اى ايستاده و لگام خويش را ميجوند . « صامت الرّيح » يعنى باد ايستاد . « صامت الشّمس » آفتاب در وسط روز ايستاد . . .\r\n* ( « يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ » ) * بقره : 183 .\r\nصوم اسلامى امساك مخصوصى است از طعام و چيزهاى ديگر كه در كتب فقه مذكور است از طلوع فجر شروع شده و با رسيدن شب بپايان ميرسد * ( « وَكُلُوا وَاشْرَبُوا حَتَّى يَتَبَيَّنَ لَكُمُ الْخَيْطُ الأَبْيَضُ مِنَ الْخَيْطِ الأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ » ) * بقره : 187 .\r\nجملهء * ( « كَما كُتِبَ عَلَى الَّذِينَ مِنْ قَبْلِكُمْ » ) * دليل آنست كه روزه در امّتهاى گذشته نيز بوده است . در الميزان فرموده : اين جمله فقط در مقام تنظير است بر كيفيّت صوم امم گذشته و\r\n","description":"","footnote":"","page_name":" 165 ","page_number":167},
  {"content":"\r\nبر اينكه بر همهء آنها روزه واجب بوده دلالت ندارد . قرآن معين نكرده مراد از اين امم كداماند . تورات و انجيل فعلى از وجوب صوم خالىاند و فقط آن را مدح ميكنند . مع الوصف يهود و نصارى روزهاى معيّنى از سال را باشكال مختلف روزه ميگيرند مثل روزه از گوشت ، روزه از شير ، روزه از اكل ، و شرب ، و در قرآن حكايت روزهء زكريا از سخن گفتن هكذا روزهء مريم از سخن گفتن نقل شده است .\r\nبلكه روزه عبادتى است از غير ارباب اديان نيز نقل شده چنان كه از مصر قديم و يونان قديم و رومانىها منقول است بت پرستان هند تا بامروز روزه ميگيرند . ( تمام شد ) .\r\nبايد دانست دربارهء صوم زكريا از سخن گفتن در قرآن مطلبى نيست بلكه خداوند سه روز قدرت سخن گفتن را از وى سلب كرده چنان كه در آيهء 41 سورهء آل عمران و 10 سورهء مريم مذكور است و آن علامت استجابت دعاى زكريا در خصوص فرزند خواستن بود بر خلاف جريان مريم كه صريحا فرموده * ( « فَقُولِي إِنِّي نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنْسِيًّا » ) * مريم : 26 .\r\nاز روزهء صمت كه راجع بمريم در آيهء فوق نقل شده بدست ميايد كه چنين روزه‌اى در بنى اسرائيل بوده است و آن كاملا عقلى است كه شخص چند روز مثلا دم از سخن فرو بندد و در مقابل فكر بكند . سكوت توأم با فكر معانى بسيارى به انسان ميفهماند چنان كه بيتوتهء حضرت رسول صلَّى اللَّه عليه و آله در غار حراء ظاهرا شبيه آن بوده است :\r\nسكوت توأم با تفكَّر .\r\nدر الميزان از آيهء شريفه استظهار شده كه چنين صومى در بنى اسرائيل مستحب بوده . در مجمع از جبائى نقل شده كه خدا مريم را بچنان نذرى امر كرد و الا جايز نبود كه بدون نذر بگويد نذر كرده‌ام .\r\nدر اسلام صوم صمت تشريع نشده بلكه حرام است رسول خدا صلَّى اللَّه عليه و آله فرموده : « و لا صمت يوما الى الليل\r\n","description":"","footnote":"","page_name":" 166 ","page_number":168},
  {"content":"\r\n( الى ان قال ) و صوم الصمت حرام » امام سجّاد عليه السّلام فرموده : « صوم الصمت حرام » امام صادق عليه السّلام فرموده :\r\n« و لا صمت يوما الى الليل » رجوع شود بوسائل كتاب صوم . فقهاء فرموده‌اند : حرام است انسان در نيّت روزهء خويش سكوت را قيد بكند ولى اگر بدون تكلَّم روزه بگيرد اشكال ندارد . از روايات گذشته روشن مىشود كه روزهء صمت يعنى فقط از تكلم امساك كند البته با نيّت ، حرام است . اما در اسلام كم سخن گفتن و بيشتر فكر كردن ممدوح است . در جواهر بحرمت روزه كه فقط امساك از كلام باشد فتوى داده است .\r\nدر اسلام غير از روزهء ماه رمضان روزه هاى واجب و مستحب بسيار است از قبيل روزهء كفّارات و روزهء ايام متبركه كه در كتب فقه مشروحا ذكر شده است . روايات در ترغيب به روزه و ذكر ثواب آن بسيار است طالبان تفصيل بمحلَّهاى مربوطه رجوع كنند . و روزهء رمضان از ضروريات اسلام و منكر آن خارج از دين است .\r\n\r\n\r\n\r\nصيحه :\r\nفرياد شديد . در قاموس گويد : « الصيحة : الصوت باقصى الطاقة » * ( « وَأَخَذَ الَّذِينَ ظَلَمُوا الصَّيْحَةُ » ) * هود : 67 .\r\nاين كلمه سيزده بار در قرآن مجيد به كار رفته همه دربارهء صيحهء عذاب كه امتهاى گذشته را گرفت و دربارهء صيحهء قيامت است . مگر در آيهء * ( « يَحْسَبُونَ كُلَّ صَيْحَةٍ عَلَيْهِمْ هُمُ الْعَدُوُّ » ) * منافقون : 4 . كه دربارهء منافقان و مراد از آن فرياد معمولى است يعنى منافقان هر فريادى را كه مثلا در احضار لشكريان يا پيدا كردن گم شده و غيره بر خيزد بر عليه خود گمان ميكنند .\r\n\r\n\r\n\r\nصيد :\r\nشكار كردن . « صاده صيدا :\r\nقنصه و اخذه بحيلة » * ( « وَإِذا حَلَلْتُمْ فَاصْطادُوا » ) * مائده : 2 . چون از احرام خارج شديد شكار بكنيد يعنى بعد از احلال شكار جايز است .\r\nصيد همانطور كه مصدر است\r\n","description":"","footnote":"","page_name":" 167 ","page_number":169},
  {"content":"\r\nبمعنى مفعول يعنى شكار شده نيز ميايد * ( « يا أَيُّهَا الَّذِينَ آمَنُوا لا تَقْتُلُوا الصَّيْدَ وَأَنْتُمْ حُرُمٌ » ) * مائده : 95 . ايضا * ( « وَحُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً » ) * مائده :\r\n96 .\r\nآيات صيد در قرآن مجيد همه در سوره مائده است آيات : 1 و 2 و 94 و 95 و 96 .\r\nصيد در اسلام در صورتى حلال است كه شخص براى تأمين مخارج خويش و عائله اش شكار كند و براى خوشگذرانى حرام مىباشد . فقهاء سفر كسانى را كه براى تفريح به شكار ميروند سفر معصيت دانسته و حكم باتمام روزه و نماز كرده‌اند .\r\nحرمت شكار تفريحى ظاهرا از آنجهت است كه روا نيست شخص براى ارضاء تمايل نفسانى خويش حيوانات و پرندگانى را كه در اين زمين پهناور بى آنكه به كسى آزار برسانند ميچرند و ميپرند و خداى خويش را تسبيح ميكنند ، از نردبان هستى پياده كند . ولى اگر احتياج داشته باشد آن مطلب ديگرى است .\r\nشكار كردن احكام بخصوصى دارد كه در فقه اسلامى مشروحا بيان شده است و اين كتاب محل بررسى آنها نيست .\r\n\r\n\r\n\r\nصير :\r\nرجوع . انتقال . تحوّل .\r\nرسيدن ( اقرب ) . * ( « أَلا إِلَى الله تَصِيرُ الأُمُورُ » ) * شورى : 53 . مصير : مصدر ميمى و اسم مكان است مثل * ( « قُلْ تَمَتَّعُوا فَإِنَّ مَصِيرَكُمْ إِلَى النَّارِ » ) * ابراهيم : 30 . كه مصدر ميمى است يعنى : متمتع شويد حتما باز گشت شما بسوى آتش است . و مثل * ( « وَمَأْواه جَهَنَّمُ وَبِئْسَ الْمَصِيرُ » ) * انفال : 16 .\r\nدر آيات * ( « وَلِلَّه مُلْكُ السَّماواتِ وَالأَرْضِ وَما بَيْنَهُما وَإِلَيْه الْمَصِيرُ » ) * مائده :\r\n18 . * ( « غُفْرانَكَ رَبَّنا وَإِلَيْكَ الْمَصِيرُ » ) * بقره : 285 . * ( « وَيُحَذِّرُكُمُ الله نَفْسَه وَإِلَى الله الْمَصِيرُ » ) * آل عمران : 28 . و نظير آنها گرچه منظور رجوع بآخرت و رحمت و عذاب خداوند است ولى بعقيدهء من مراد از تعبير رجوع الى اللَّه خلود و بقا است يعنى برگشت همه\r\n","description":"","footnote":"","page_name":" 168 ","page_number":170},
  {"content":"\r\nبسوى خدا و بسوى خلود و ثبوت است .\r\nچون عالم ربوبيت عالم خلود و ثبوت و بقا است . * ( « ما عِنْدَكُمْ يَنْفَدُ وَما عِنْدَ الله باقٍ » ) * نحل : 96 .\r\nبموجب آيات فوق باز گشت همه اعم از نيك و بد بسوى خداست * ( « كُلٌّ إِلَيْنا راجِعُونَ » ) * انبياء : 93 . * ( « إِلَى الله مَرْجِعُكُمْ جَمِيعاً » ) * مائده : 105 . رجوع بخلود ( رحمت يا عذاب ) .\r\nبايد دانست صيرورت رجوع و انتقال بطور تحوّل است مثل صيرورت و تبديل شراب به سركه و صيرورت نطفه به حالت جنينى . نه بمعنى مطلق رجوع .\r\nدر اين صورت مقصود از مصير الى اللَّه آنست كه بشر بتدريج مبدل بجاودانى\r\n\r\nمَصير\r\nمىشود * ( « وَمَأْواهُمْ جَهَنَّمُ وَبِئْسَ الْمَصِيرُ » ) * تحريم : 9 . يعنى جايگاه آنها جهنّم است و بد بازگشتگاهى است كه بشر بتدريج در اثر اعمال بد جهنّمى مىشود و اين اعمال نيك و بد است كه تدريجا آدمى را برحمت محض و عذاب و شكنجه و جهنّمى بودن تبديل مىكند .\r\n\r\n\r\n\r\nصيص :\r\nحصن و قلعه . هر آنچه بوسيلهء آن تحصن شود صيصه است بدين نظر بشاخ گاو و مهميز خروس صيصه گفته‌اند ( راغب ) جمع آن صياصى است . * ( « وَأَنْزَلَ الَّذِينَ ظاهَرُوهُمْ مِنْ أَهْلِ الْكِتابِ مِنْ صَياصِيهِمْ » ) * احزاب :\r\n26 . مراد از اهل كتاب در آيه يهود بنى قريظه‌اند كه پيمان عدم تعرّض با مسلمين را شكسته ، در جنگ خندق با مشركان همدست شدند . پس از شكست كفّار در خندق ، رسول خدا صلى اللَّه عليه و آله يهود بنى قريظه را محاصره كرد و سعد بن معاذ بكشتن جنگجويان آنها و اسارت بقيّه و غنيمت اموالشان رأى داد .\r\nيعنى : آنان كه از اهل كتاب به يارى كفّار قريش بر خاستند خدا آنها را از قلعه هايشان به زير آورد . . . اين لفظ تنها يك بار در قرآن آمده است .\r\n\r\n\r\n\r\nصيف :\r\nتابستان : * ( « لإِيلافِ قُرَيْشٍ . ) *\r\n* ( إِيلافِهِمْ رِحْلَةَ الشِّتاءِ وَالصَّيْفِ » ) * قريش : 1 و 2 .\r\n","description":"","footnote":"","page_name":" 169 ","page_number":171},
  {"content":"\r\nربيع اسم بهار آمد خريف اسم خزان آنگه . شتاء و صيف بى شبهه زمستان است و تابستان .\r\n\r\nبتاريخ 18 شعبان المعظم 1392 هجرى قمرى طرف عصر در باغ استيجارى در قريهء چهره گشا از توابع رضائيه حرف صاد پايان يافت و الحمد للَّه .\r\n","description":"","footnote":"","page_name":" 170 ","page_number":172},
  {"content":"\r\n\r\nض\r\n\r\n\r\nضاد :\r\nپانزدهمين حرف از الفباى عربى و هجدهمين حرف از الفباى فارسى است . جزء كلمه واقع مىشود .\r\nبه تنهائى معنائى ندارد . در حساب ابجد بجاى هشتصد است .\r\n\r\n\r\n\r\nضأن :\r\nگوسفند . * ( « ثَمانِيَةَ أَزْواجٍ مِنَ الضَّأْنِ اثْنَيْنِ وَمِنَ الْمَعْزِ اثْنَيْنِ » ) * انعام : 143 . ضأن مطلق گوسفند و معز مطلق بز است معنى آيه در « ذكر » بمناسبت * ( « قُلْ آلذَّكَرَيْنِ حَرَّمَ أَمِ الأُنْثَيَيْنِ » ) * گفته شد اين كلمه فقط يك بار در قرآن آمده است گويند : « اضأن الرجل » يعنى گوسفندش زياد شد .\r\n\r\n\r\n\r\nضَبْح :\r\n* ( « وَالْعادِياتِ ضَبْحاً . ) *\r\n* ( فَالْمُورِياتِ قَدْحاً » ) * عاديات : 1 و 2 . ضبح بمعنى صدا است . ضباح بضمّ ضاد صداى روباه است . ابن اثير در نهايه از حديث ابن مسعود نقل مىكند :\r\n« لا يخرجنّ احدكم بليل الى ضبحة فلعلَّه يصيبه مكروه » يعنى : كسى از شما با شنيدن صدائى شب از منزل بيرون نشود شايد مكروهى بوى رسد .\r\nو از ابن زبير نقل كرده : « قاتل اللَّه فلانا ضبح ضبحة الثّعلب و قبع قبعة القنفذ » خدا او را بكشد مانند روباه صدا كرد و همچون خار پشت در پوست خود فرو رفت و از شعر ابى طالب عليه السّلام نقل كرده : « فانى و الضوابح كل يوم » ميگويد : آنحضرت در اين شعر قسم ياد كرده بآنانكه در قرائت صداى خويش را بلند ميكنند .\r\nضبح را در آيه : صداى نفس اسبان ( حمحمه اسبان در حين تاختن ) گفته‌اند . طبرسى حمحمه معنى كرده معنى آيات انشاء اللَّه در « عدو » خواهد آمد .\r\n\r\n\r\n\r\nضجع :\r\nدراز كشيدن ( خوابيدن ) « ضجع الرّجل ضجعا و ضجوعا : وضع\r\n","description":"","footnote":"","page_name":" 171 ","page_number":173},
  {"content":"\r\nجنبه بالارض فهو ضاجع » .\r\nمضاجع جمع مضجع . محل دراز كشيدن ( خوابگاه ) است . * ( « فَعِظُوهُنَّ وَاهْجُرُوهُنَّ فِي الْمَضاجِعِ وَاضْرِبُوهُنَّ » ) * نساء : 34 . آنها را موعظه كنيد ، در خوابگاهها از آنها كنار باشيد ، آنها را بزنيد . اين سه عمل به ترتيب است .\r\n* ( « قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ » ) * آل عمران : 154 .\r\nمضجع اعمّ از آنست كه خوابگاه باشد يا قبر يا قتلگاه . مراد از مضاجع در آيه قتلگاههاست يعنى : بگو اگر در خانه هايتان مىبوديد آنان كه قتل بر آنها نوشته شده بود حتما بسوى قتلگاههاى خويش بيرون ميشدند . در نهج البلاغه حكمت 131 بشخصى فرمايد : دنيا كى تو را مغرور كرده ؟ ! آيا با مصارع پدرانت از پوسيدگى ؟ ام بمضاجع امّهاتك تحت الثّرى . كه منظور از مضاجع قبور است .\r\nدر زيارت امير المؤمنين عليه السّلام هست « السّلام عليك يا مولاى و على ضجيعيك آدم و نوح و رحمة اللَّه و بركاته » يعنى سلام بر تو و بر دو هم مضجعت و هم قبرت آدم و نوح . . . بنا بر روايتى كه آدم و نوح نيز در آنجا مدفوناند .\r\nاين كلمه به صورت جمع سه بار در كلام خدا يافته است ، دو محل نقل شد سومى آيهء * ( « تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَطَمَعاً » ) * سجده : 16 . مىباشد .\r\n\r\n\r\n\r\nضحك :\r\nبفتح و كسر ( ض ) خنده .\r\nاقرب الموارد گويد : آن انبساط وجه است بطوريكه دندانها از سرور ظاهر شوند . اگر بى صدا باشد تبسم است اگر صدايش از دور شنيده شود قهقهه و گرنه ضحك است .\r\nراغب گويد : به علت ظاهر شدن دندانها در خنديدن ، دندانهاى جلوى را ضواحك گفته‌اند . بمسخره از روى استعاره ضحك گويند . و در سرور مجرد و در تعجب نيز استعمال مىشود .\r\n* ( « أَ فَمِنْ هذَا الْحَدِيثِ تَعْجَبُونَ . وَتَضْحَكُونَ وَلا تَبْكُونَ » ) * نجم : 59 - 60 .\r\nضحك در اينجا بمعنى خنده است\r\n","description":"","footnote":"","page_name":" 172 ","page_number":174},
  {"content":"\r\nولى از روى مسخره و بى اعتنائى .\r\n* ( « فَلْيَضْحَكُوا قَلِيلًا وَلْيَبْكُوا كَثِيراً جَزاءً بِما كانُوا يَكْسِبُونَ » ) * توبه : 82 .\r\nآيه در جواب * ( « فَرِحَ الْمُخَلَّفُونَ بِمَقْعَدِهِمْ خِلافَ رَسُولِ الله » ) * است كه در جنگ با آنحضرت شركت نكردند و از عدم شركت مسرور شدند در جواب فرمود : اين عمل شايستهء سرور نيست بلكه در مقابل اين تخلف بايد بسيار بگريند و كم خنده كنند .\r\nضحك در آيات * ( « فَلَمَّا جاءَهُمْ بِآياتِنا إِذا هُمْ مِنْها يَضْحَكُونَ » ) * زخرف :\r\n47 . * ( « إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ » ) * مطففين : 29 . و نظير آنها بمعنى مسخره و بى اعتنائى است . و شايد بدان علت با « من » متعدى شده كه « سخر » با « من » متعدى شود * ( « يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ » ) * حجرات : 11 .\r\n* ( « فَتَبَسَّمَ ضاحِكاً مِنْ قَوْلِها » ) * نمل :\r\n19 . از اين جمله روشن مىشود كه لبخند سليمان عليه السّلام بخنده مبدّل شده .\r\nولى احتمال قوى هست كه ضحك بمعنى تعجب باشد يعنى لبخند زد در حالى كه از سخن مورچه در عجب بود .\r\nبه نظر ميايد علت لبخند آنحضرت علم بكلام مورچه بود كه بعدا گفت : * ( « رَبِّ أَوْزِعْنِي أَنْ أَشْكُرَ نِعْمَتَكَ . . . » ) * و تعجب او از قول مورچه بود كه قدرت تكلَّم و اظهار ما فى الضمير دارد .\r\n* ( « وَامْرَأَتُه قائِمَةٌ فَضَحِكَتْ فَبَشَّرْناها بِإِسْحاقَ » هود : 71 . آيه دربارهء بشارت فرزند است كه ملائكه بابراهيم عليه السّلام دادند و زنش از آن مطلع شد .\r\nدر مجمع فرموده : ضحك بفتح ضاد بمعنى حيض است گويند : « ضحكت الارنب » يعنى خرگوش حائض شد .\r\nجملهء اخير در قاموس نيز هست . على هذا به نظر ميايد كه * ( « فَضَحِكَتْ » ) * در آيه بمعنى حيض بوده باشد يعنى : زن ابراهيم عليه السّلام ايستاده و بگفتگوى شوهرش با ملائكه نگاه ميكرد پس ناگاه حائض شد و بدنبال آن ملائكه بشارت اسحق را به او دادند و حيض بقول الميزان آمادگى او بود براى\r\n","description":"","footnote":"","page_name":" 173 ","page_number":175},
  {"content":"\r\nقبول بشارت .\r\nدر تفسير عياشى از امام صادق عليه السّلام نقل شده كه ضحك بمعنى حيض است :\r\n« و فى رواية ابى عبد اللَّه عليه السّلام فضحكت قال : حاضت فعجبت من قولهم » در مجمع نيز بدان اشاره فرموده .\r\nالميزان پس از قبول اين قول فرموده : بيشتر مفسران ضحك را بكسر ضاد بمعنى خنديدن گرفته آنگاه در توجيه آن اختلاف كرده‌اند ، اقرب وجوه آنست كه زن ابراهيم در آنجا ايستاده و از اينكه ميهمانان طعام نميخورند ميترسيد و آن مقدمهء شرّ بود ولى چون دانست آنها ملائكه‌اند و شرّى در بين نيست شاد گرديد و خنديد آنگاه ملائكه مژدهء اسحق را به او دادند .\r\nمخفى نماند : راغب اصرار دارد كه ضحك در آيه بمعنى خنده و تعجب است و معنى آن حيض نيست چنان كه بعضى مفسران گفته‌اند . ولى وقتى كه لغت آن را تأييد كرد و از معصوم عليه السّلام نقل شد چه مانعى دارد ؟ !\r\n\r\n\r\n\r\nضحى :\r\n* ( « وَالشَّمْسِ وَضُحاها » ) * شمس : 1 . ضحى انتشار نور آفتاب و گسترش شعاع آن است . چنان كه راغب و ديگران گفته‌اند در صحاح و اقرب گفته . ضحوه بعد از طلوع خورشيد و پس از آن ضحى است . در مجمع فرموده : اصل آن ظهور است « ضحا الشّمس يضحو ضحوا » يعنى خورشيد آشكار شد . معنى آيه چنين مىشود :\r\nقسم بآفتاب و قسم بگسترش شعاع آن .\r\nدر آيات * ( « أَنْ يَأْتِيَهُمْ بَأْسُنا ضُحًى وَهُمْ يَلْعَبُونَ » ) * اعراف : 98 . * ( « قالَ مَوْعِدُكُمْ يَوْمُ الزِّينَةِ وَأَنْ يُحْشَرَ النَّاسُ ضُحًى » ) * طه : 59 . * ( « وَالضُّحى . وَاللَّيْلِ إِذا سَجى » ) * ضحى : 1 و 2 . وقت را ضحى گفته بمناسبت گسترش نور خورشيد . يعنى عذاب ما آنها را در وقت گسترش روز آنگاه كه مشغول كاراند دريابد .\r\nگفت وقت وعدهء شما روز زينت است كه مردم در نيمروز يا وقت چاشت مجتمع شوند ، در آيهء سوم مقصود از ضحى روز است بقرينهء و الليل .\r\n« وَأَنَّكَ لا تَظْمَؤُا فِيها وَلا تَضْحى »\r\n","description":"","footnote":"","page_name":" 174 ","page_number":176},
  {"content":"\r\nطه : 119 . غرض از * ( « لا تَضْحى » ) * آنست كه حرارت خورشيد نه بينى در مجمع و اقرب آمده : « ضحى الرجل يضحى ضحى : اذا برز للشمس » يعنى اى آدم تو در آن بهشت عطشان نميشوى و سوزش آفتاب نبينى . گفته‌اند : علت جمع اين دو كلمه آنست كه تشنگى بيشتر از حرارت و حرارت از آفتاب است . هكذا در آيهء ما قبل * ( « إِنَّ لَكَ أَلَّا تَجُوعَ فِيها وَلا تَعْرى » ) * گرسنگى عريانى شكم است مثل عريانى تن .\r\n* ( « لَمْ يَلْبَثُوا إِلَّا عَشِيَّةً أَوْ ضُحاها » ) * نازعات ، 46 . عشيه آخر روز و ضحى اول روز و انتشار نور خورشيد است و ضمير * ( « ضُحاها » ) * بعشيه راجع است يعنى : توقف نكرده‌اند مگر به قدر آخر روز يا اول آن عشيه نظير * ( « وَيَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ » ) * يونس : 45 .\r\nناگفته نماند : قربانى را از آن اضحيه گويند كه در روز عيد وقت گسترش نور آفتاب ذبح مىشود ( مجمع ) جمع آن اضاحى است ، بعضى ضحيّه و ضحايا گفته‌اند .\r\n\r\n\r\n\r\nضد :\r\nمخالف . دشمن . * ( « كَلَّا سَيَكْفُرُونَ بِعِبادَتِهِمْ وَيَكُونُونَ عَلَيْهِمْ ضِدًّا » ) * مريم : 82 . يعنى : نه حتما بتها بعبادت آنها در روز قيامت كافر شوند و بر آنها دشمن و مخالف باشند در آيات بسيارى هست كه معبودهاى باطل روز قيامت بر پرستش كنندگان كافر شوند و از آنها تبرّى جويند .\r\nدر صحيفهء سجّاديه دعاى 47 آمده :\r\n« انت الَّذى لا ضد لك فيعاندك » در نهج البلاغه خطبهء 184 فرموده : « ضاد النّور بالظَّلمة و الوضوح بالبهمة » .\r\nاين كلمه در قرآن فقط يك بار يافته است .\r\n\r\n\r\n\r\nضرب :\r\nزدن . آن با موارد فرق مىكند مثل زدن با دست * ( « وَاهْجُرُوهُنَّ فِي الْمَضاجِعِ وَاضْرِبُوهُنَّ » ) * نساء : 34 .\r\nزدن چيزى به چيزى نحو * ( « فَقُلْنا اضْرِبُوه بِبَعْضِها » ) * بقره : 73 . پايكوبى نظير * ( « وَلا يَضْرِبْنَ بِأَرْجُلِهِنَّ لِيُعْلَمَ ما يُخْفِينَ مِنْ زِينَتِهِنَّ » ) * نور : 31 . مثل زدن نظير * ( « أَ لَمْ تَرَ كَيْفَ ضَرَبَ الله مَثَلًا كَلِمَةً طَيِّبَةً ) *\r\n","description":"","footnote":"","page_name":" 175 ","page_number":177},
  {"content":"\r\n* ( كَشَجَرَةٍ طَيِّبَةٍ » ) * ابراهيم : 24 . بيشتر آيات قرآن كلمهء ضرب را در همين زمينه به كار برده است و در راه رفتن و مسافرت كردن نحو * ( « يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ الله فَتَبَيَّنُوا » ) * نساء : 94 .\r\nايضا در حتمى شدن به كار ميرود مثل * ( « وَضُرِبَتْ عَلَيْهِمُ الذِّلَّةُ وَالْمَسْكَنَةُ » ) * بقره : 61 .\r\n* ( « فَضَرَبْنا عَلَى آذانِهِمْ فِي الْكَهْفِ سِنِينَ عَدَداً » ) * كهف : 11 . در جوامع الجامع براى ضربنا مفعولى مقدر كرده يعنى : « ضربنا على اذانهم حجابا ان تسمع » . بهر حال منظور از آن خواب رفتن است .\r\n* ( « أَ فَنَضْرِبُ عَنْكُمُ الذِّكْرَ صَفْحاً أَنْ كُنْتُمْ قَوْماً مُسْرِفِينَ » ) * زخرف : 5 .\r\nضرب عنه بمعنى اعراض و رو گرداندن است ، معنى آيه در « صفح » گذشت .\r\n\r\n\r\n\r\nضرر :\r\nدر قرآن مجيد ضر بفتح و ضم ( ض ) هر دو آمده است .\r\nولى ضرّ بفتح ( ض ) پيوسته مقابل نفع آمده ، مثل * ( « لا يَمْلِكُ لَكُمْ ضَرًّا وَلا نَفْعاً » ) * مائده : 76 . * ( « يَدْعُوا لَمَنْ ضَرُّه أَقْرَبُ مِنْ نَفْعِه » ) * حج : 13 . بر خلاف ضرّ بضم ( ض ) كه هيچوقت با نفع يك جا نيامده است مثل * ( « يا أَيُّهَا الْعَزِيزُ مَسَّنا وَأَهْلَنَا الضُّرُّ . . . » ) * يوسف : 88 .\r\n* ( « وَأَيُّوبَ إِذْ نادى رَبَّه أَنِّي مَسَّنِيَ الضُّرُّ وَأَنْتَ أَرْحَمُ الرَّاحِمِينَ . فَاسْتَجَبْنا لَه فَكَشَفْنا ما بِه مِنْ ضُرٍّ » ) * انبيا : 83 و 84 . بلى در بعضى آيات مقابل رحمت آمده مثل * ( « وَإِذا مَسَّ النَّاسَ ضُرٌّ دَعَوْا رَبَّهُمْ مُنِيبِينَ إِلَيْه ثُمَّ إِذا أَذاقَهُمْ مِنْه رَحْمَةً إِذا فَرِيقٌ مِنْهُمْ بِرَبِّهِمْ يُشْرِكُونَ » ) * روم : 33 . و در بعضى مقابل خير به كار رفته مثل * ( « وَإِنْ يَمْسَسْكَ الله بِضُرٍّ فَلا كاشِفَ لَه إِلَّا هُوَ وَإِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ » ) * انعام : 17 .\r\nراغب در مفردات و جوهرى در صحاح ضرّ بضم ( ض ) را بد حالى گفته‌اند . « الضرّ : سوء الحال » راغب اضافه مىكند : اعمّ از آنچه در نفس باشد مثل فقد علم و عفت ، يا در بدن مثل نقص عضو ، يا در حال مثل كمى مال و جاه .\r\nطبرسى رحمه اللَّه از صاحب العين\r\n","description":"","footnote":"","page_name":" 176 ","page_number":178},
  {"content":"\r\nنقل كرده ضرّ بفتح و ضم دو لغتاند ولى چون با « نفع » مقابل كردى ضاد آن را مفتوح خوانى .\r\nاقرب الموارد هر دو را ضد نفع ، سوء الحال ، و سختى گفته و از كليات ابو البقا نقل مىكند ضرّ بفتح در هر ضرر شايع است و با ضمّ مخصوص به ضرر نفس است مثل مرض و لاغرى .\r\nپس ضرّ بفتح ( ض ) مطلق ضرر و زيان است مقابل نفع ولى ضرّ بضم بمعنى بد حالى است . آياتيكه دربارهء هر دو تعبير نقل شد اين فرق را تأييد ميكنند .\r\nضرر : اسم است بمعنى بد حالى و نقصان . جمع آن اضرار مىباشد ( اقرب ) در مجمع آن را نقصان معنى كرده و فرمايد : آن هر چيزى است كه ضرر كند و نقصان رساند مثل كورى ، مرض ، علت .\r\n* ( « لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجاهِدُونَ فِي سَبِيلِ الله بِأَمْوالِهِمْ وَأَنْفُسِهِمْ » ) * نساء :\r\n95 . مراد از اولى الضرر كسانى است كه نقص عضوى يا علل ديگرى دارند كه نميتوانند بجهاد روند احتمال قوى دارد كه آنان كه در اثر فقد مال و وسيله از رفتن بجهاد معذوراند نيز داخل در اولى الضرر باشند كه عده‌اى پيش رسول خدا صلى اللَّه عليه و آله ميامدند و زاد و راحله ميخواستند ، آنحضرت ميفرمود من وسيله در اختيار ندارم تا شما را تجهيز كنم ، آنها نيز اشك ريزان بر ميگشتند چنان كه فرموده : * ( « وَلا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْه تَوَلَّوْا وَأَعْيُنُهُمْ تَفِيضُ مِنَ الدَّمْعِ » ) * توبه : 92 .\r\nاضطرار : بمعنى احتياج و اجبار است ، ( اقرب ) . آن در واقع حمل غير بر ضرر است تحميل كننده شايد از كنار باشد و شايد حالت و امرى در خود شخص باشد مثل گرسنگى و مرض و غيره :\r\n* ( « ثُمَّ أَضْطَرُّه إِلى عَذابِ النَّارِ » ) * بقره : 126 . * ( « نُمَتِّعُهُمْ قَلِيلًا ثُمَّ نَضْطَرُّهُمْ إِلى عَذابٍ غَلِيظٍ » ) * لقمان : 24 . در اين دو آيه تحميل از كنار است و از طرف\r\n","description":"","footnote":"","page_name":" 177 ","page_number":179},
  {"content":"\r\nخداوند مىباشد يعنى : سپس او را به عذاب آتش مجبورش ميكنيم و باجبار در آتش ميكشم . هكذا آيهء دوم .\r\n* ( « فَمَنِ اضْطُرَّ غَيْرَ باغٍ وَلا عادٍ فَلا إِثْمَ عَلَيْه » ) * بقره : 173 . در اينجا و نظير آن تحميل از خود شخص است كه گرسنگى و فقر باشد يعنى : هر كه ناچار و محتاج شود به خوردن ميته و خون و گوشت خوك در حالى كه قبلا طالب نيست و در خوردن زياده روى نميكند بر او گناهى نيست .\r\nعلى هذا مضطرّ بمعنى در مانده و ناچار است * ( « أَمَّنْ يُجِيبُ الْمُضْطَرَّ إِذا دَعاه وَيَكْشِفُ السُّوءَ » ) * نمل : 62 .\r\nرجوع شود به « دعو » .\r\n* ( « لا تُضَارَّ والِدَةٌ بِوَلَدِها وَلا مَوْلُودٌ لَه بِوَلَدِه » بقره : 233 . * ( « لا تُضَارَّ » ) * در قرآنها بفتح ( ر ) است ولى بفتح و ضمّ هر دو خوانده شده است . اگر با رفع خوانده شود اخبار است به معناى امر يعنى : ضرر نميرساند مادرى بواسطهء فرزندش و نه پدرى بواسطهء فرزندش . و شايد در اين صورت فعل مجهول باشد يعنى : ضرر رسانده نشود مادرى بواسطهء فرزندش . . .\r\nو اگر آن را با فتح خوانيم كه اكثر قرّاء خوانده‌اند نهى از اضرار است يعنى : ضرر نرساند مادرى بواسطهء فرزندش . و شايدهم مجهول باشد .\r\nناگفته نماند علت جواز فتح و ضمّ اعلال است چنان كه در فعل امر از « مدد » چهار وجه جايز است .\r\nخلاصهء معنى آيه : مادر بواسطه فرزندش به شوهر ضرر نرساند و از وى براى ارضاع بيشتر از حدّ اجرت نخواهد و از مقاربت براى اينكه حامله شده و از رسيدن بفرزندش باز مىماند ، امتناع نكند ، همچنين شوهر بواسطهء فرزندش بزن ضرر نرساند و كمتر از معمول اجرت ندهد و زن را از حظَّ نفس كه اگر مقاربت كند باز حامله مىشود ، باز ندارد .\r\nبنا بر دو روايت كه در صافى از حضرت صادق عليه السّلام نقل شده : آيه به صورت طلاق و عدم آن عموميّت\r\n","description":"","footnote":"","page_name":" 178 ","page_number":180},
  {"content":"\r\nدارد .\r\n* ( « وَأَشْهِدُوا إِذا تَبايَعْتُمْ وَلا يُضَارَّ كاتِبٌ وَلا شَهِيدٌ . . . » بقره : 282 . ممكن است اصل كلمه ( لا يضارر ) و معلوم باشد يعنى : آنگاه كه معامله كرديد شاهد بگيريد نويسندهء سند معامله و شاهد ضرر نرسانند و شاهد در شهادت و نويسنده در نوشتن خيانت نكند . و شايد مجهول باشد يعنى نويسنده و شاهد را ضرر نرسانيد . اجرت نويسنده را بدهيد . . . و شاهد را در وقت مشغله احضار نكنيد . ولى وجه اول را بهتر دانسته‌اند .\r\nضِرار * ( « وَلا تُمْسِكُوهُنَّ ضِراراً لِتَعْتَدُوا » ) * بقره : 231 . ضرار مصدر مفاعله بمعنى ضرر زدن است يعنى زنان طلاق داده شده را كه رجوع ميكنيد براى ضرر رساندن و اذيت كردن نگاه نداريد و رجوع نكنيد تا تجاوز كنيد .\r\n* ( « وَالَّذِينَ اتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ الْمُؤْمِنِينَ » ) * توبه :\r\n107 . راجع به مسجد ضرار رجوع شود به « مسجد » فصل مسجد ضرار .\r\nضرّاء : اين كلمه 9 بار در قرآن مجيد آمده است . در بعضى مقابل با سرّاء به كار رفته مثل * ( « وَقالُوا قَدْ مَسَّ آباءَنَا الضَّرَّاءُ وَالسَّرَّاءُ فَأَخَذْناهُمْ بَغْتَةً » ) * اعراف : 95 . و در بعضى با رحمت و نعمت ، نظير * ( « وَلَئِنْ أَذَقْناه رَحْمَةً مِنَّا مِنْ بَعْدِ ضَرَّاءَ مَسَّتْه . . . » ) * فصلت : 50 . * ( « وَلَئِنْ أَذَقْناه نَعْماءَ بَعْدَ ضَرَّاءَ مَسَّتْه » ) * هود : 10 . و در بعضى رديف بأساء آمده نحو * ( « وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ » ) * بقره : 177 .\r\nبأساء ، ضرّآء هر دو اسم مؤنثاند و مذّكر ندارند و از فرّاء نقل شده :\r\nجايز است كه بر وزن أبؤس و أضرّ .\r\nجمع بسته شوند .\r\nضرّآء در هر حال از ضرر است قاموس و اقرب آن را : زمينگيرى ، سختى ، نقص اموال و انفس و ضدّ سرّاء گفته‌اند . صحاح فقط سختى ميگويد .\r\n","description":"","footnote":"","page_name":" 179 ","page_number":181},
  {"content":"\r\nناگفته نماند : آنگاه كه مقابل سرّاء و نعمت آمده مطلب روشن است و مراد از آن گرفتارى و بيچارگى است مثل * ( « قَدْ مَسَّ آباءَنَا الضَّرَّاءُ وَالسَّرَّاءُ » ) * يعنى بپدران ما شادى و سختى هر دو رسيد . ولى آنگاه كه در رديف بأساء آيد چنان كه گذشت مراد از آن چيست ؟\r\nدر « بأساء » از ازهرى نقل شد :\r\nكه آن در سختيهائى گفته مىشود كه خارج از بدن باشد مثل گرفتارى در اموال و غيره ، و ضرّآء در گرفتاريهاى بدنى است مثل مرض ، و غيره طبرسى رحمه اللَّه در ذيل آيهء 177 بقره بأساء را فقر ، ضرّآء را بيمارى و درد گفته است . هكذا در جوامع الجامع .\r\nبه نظر من : اين فرق در صورت جمع شدن با بأساء است و گرنه ضرّاء چنان كه از قاموس ، صحاح و اقرب نقل شد شامل سختيهاى بدنى و غيره است . در صحيفهء سجّاديه دعاى 47 آمده : « و ابن به الضّراء من سبيلك » يعنى بواسطه امام گرفتارى و سختى را از راه خود ( كه راه حق است ) كنار كن . در اينجا نيز ضراء در سختىهاى غير بدنى است .\r\n\r\n\r\n\r\nضرع :\r\nتضرّع بمعنى تذلَّل است .\r\nدر قاموس و اقرب آمده : « تضرّع الى اللَّه » يعنى ابتهال و تذلَّل كرد و بقولى خود را در معرض طلب حاجت قرار داد . ايضا در قاموس گويد :\r\n« ضرع ضرعا و ضراعة : خضع و ذلّ و استكان » .\r\n* ( « فَلَوْ لا إِذْ جاءَهُمْ بَأْسُنا تَضَرَّعُوا وَلكِنْ قَسَتْ قُلُوبُهُمْ » ) * انعام : 43 . آنگاه كه عذاب ما به آنها رسيد چرا تذلَّل نكردند ؟ چرا بدرگاه خدا زارى نكردند ؟ ! ، ليكن دلهاى آنها سخت گرديد . * ( « وَلَقَدْ أَخَذْناهُمْ بِالْعَذابِ فَمَا اسْتَكانُوا لِرَبِّهِمْ وَما يَتَضَرَّعُونَ » ) * مؤمنون : 76 . استكانت چنان كه در مجمع فرموده بمعنى خضوع است يعنى : هر آينه آنها را به عذاب گرفتار كرديم بپروردگارشان خاضع و تسليم نشدند و تضرع و زارى نكردند على هذا استكانت امر قلبى و تضرع ،\r\n","description":"","footnote":"","page_name":" 180 ","page_number":182},
  {"content":"\r\nزارى با زبان و امر ظاهرى است و اگر هر دو بيك معنى باشد منظور آنست كه در گذشته خضوع نكردند و اكنون هم نميكنند .\r\nدر الميزان از كافى از حضرت باقر عليه السّلام نقل است كه فرمود « . . .\r\nالاستكانة هى الخضوع . و التّضرّع رفع اليدين و التّضرّع بهما » . در مجمع از حضرت صادق صلوات اللَّه عليه نقل كرده : استكانت در دعاست ، تضرع بر داشتن دو دست است در نماز .\r\n« الاستكانة فى الدّعاء و التّضرع رفع اليد فى الصّلوة » .\r\nناگفته نماند مفهوم دو آيهء فوق و همچنين آياتى نظير * ( « أَخَذْنا أَهْلَها بِالْبَأْساءِ وَالضَّرَّاءِ لَعَلَّهُمْ يَضَّرَّعُونَ » ) * اعراف : 94 . آنست كه گرفتاريهاى بدن و غيره از جانب خدا براى بيدار كردن انسان و اظهار تذلَّل به خدا و توبه و انابه است كه انسان بضعف و عصيان خود پى ببرد و متوجه خدا شود بدين طريق گرفتاريها يكنوع رحمتاند ما بعد آيهء 43 انعام حاكى است كه اگر شخص از گرفتاريها متنبه نشود درهاى نعمت برويش گشوده شده و غفلتا عذاب او را يافته و از بين مىبرد * ( « فَلَمَّا نَسُوا ما ذُكِّرُوا بِه فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ » ) * .\r\nانعام : 44 .\r\nدر خاتمه ناگفته نماند : ضرع گذشته از مصدر بودن بمعنى پستان حيوانات است مثل ثدى كه پستان زن است طبرسى فرموده : علت اين تسميه آنست كه شير بپستان ميل مىكند .\r\nايضا ضروع بضم ( ض - ر ) نزديك شدن است در اقرب آمده : « ضرع السبع من الشىء ضروعا : دنا منه » و نيز آمده : « تضرّع منه » يعنى با ميل به او نزديك شد و چون تذلَّل و زارى يكنوع نزديك شدن است لذا معناى اصلى در آن ملحوظ مىباشد .\r\n\r\n\r\n\r\nضريع :\r\n* ( « لَيْسَ لَهُمْ طَعامٌ إِلَّا مِنْ ضَرِيعٍ . لا يُسْمِنُ وَلا يُغْنِي مِنْ جُوعٍ » ) * غاشية : 6 و 7 .\r\nضريع طعام اهل جهنّم است كه نه\r\n","description":"","footnote":"","page_name":" 181 ","page_number":183},
  {"content":"\r\nسير مىكند و نه فربه ميگرداند . در نهايه گويد : آن علفى است در حجاز ، خارهاى بزرگ دارد ، به آن شبرق گويند . در مجمع فرموده : علفى است شتر آن را مىخورد نفع و ضررى ندارد .\r\nعلت اين تسميه آنست كه ضريع بشتر مشتبه مىشود و آن را علف ديگر ميداند و اصل مضارعه بمعنى مشابهت است جوهرى گويد : آن خشكيدهء علف شبرق است ايضا در جوامع الجامع و كشاف آمده : آن خشكيدهء علف شبرق است و از جنس خار مىباشد تا تر است شتر آن را ميچرد و چون خشكيد از آن كنار مىشود ، آن سمّ قاتل است . در صحاح و كشاف نقل شده كه شاعر گفته است :\r\nو حبس فى هزم الضّريع فكلَّها حد باء دامية اليدين حرود يعنى : شتران در ضريع شكسته حبس شدند در نتيجه ، همهء آنها پشت خميده ، دستها زخمى و خشمگيناند .\r\nبايد دانست : ضريع در آيه نكره است . يعنى ضريع بخصوصى است و اين صفت دارد كه نه از گرسنگى سير مىكند و نه لاغر را فربه ميگرداند .\r\nچنان كه در مجمع از ابن عباس از رسول خدا صلَّى اللَّه عليه و آله نقل شده : ضريع چيزى است در آتش دوزخ مىباشد خار مانند تلختر از صبر ، بدبوتر از مردار ، سوزانتر از آتش خدا آن را ضريع ناميده . مناسب است آياتيكه دربارهء طعام اهل عذاب آمده در اينجا نقل شود :\r\nاول - زقوم : * ( « إِنَّ شَجَرَةَ الزَّقُّومِ . ) *\r\n* ( طَعامُ الأَثِيمِ . كَالْمُهْلِ يَغْلِي فِي الْبُطُونِ » ) * دخان : 43 - 45 . مشروح آن در « زقوم » گذشت .\r\nدوم - غسلين : * ( « فَلَيْسَ لَه الْيَوْمَ هاهُنا حَمِيمٌ . وَلا طَعامٌ إِلَّا مِنْ غِسْلِينٍ . ) *\r\n* ( لا يَأْكُلُه إِلَّا الْخاطِؤُنَ » ) * حاقّه : 35 - 37 .\r\nشايد غسلين آشاميدنى و صديد باشد كه فرموده * ( « مِنْ وَرائِه جَهَنَّمُ وَيُسْقى مِنْ ماءٍ صَدِيدٍ . يَتَجَرَّعُه وَلا يَكادُ يُسِيغُه . . . » ) * ابراهيم : 16 و 17 .\r\nسوم - ضريع است كه گفته شد .\r\nچهارم - طعام گلوگير : * ( « إِنَّ لَدَيْنا ) *\r\n","description":"","footnote":"","page_name":" 182 ","page_number":184},
  {"content":"\r\n* ( أَنْكالًا وَجَحِيماً . وَطَعاماً ذا غُصَّةٍ . . . » ) * مزمل : 12 و 13 . باحتمال قوى اين يكى از طعامهاى سه گانهء فوق يا همهء آنهاست .\r\nبايد دانست : مفهوم آيهء ضريع و غسلين نفى طعام ديگر است لذا بايد هر دو يكى باشند و يا هر يك مخصوص بگروهى از دوزخيان باشد .\r\n\r\n\r\n\r\nضعف :\r\nبفتح و ضم ( ض ) ناتوانى .\r\nبعقيدهء طبرسى و جوهرى و فيروزآبادى - و اقرب الموارد ضعف با ضم و فتح ضاد هر دو بيك معنى است راغب نسبت آن را بقول ميدهد و گويد :\r\nبقول خليل ضعف بضم ناتوانى بدن و بفتح ناتوانى عقل و رأى است .\r\nاين قول در قاموس و اقرب نيز نقل شده .\r\n* ( « ضَعُفَ الطَّالِبُ وَالْمَطْلُوبُ » ) * حج :\r\n73 . خواهنده و خواسته شده هر دو ناتوان و عاجزاند معنى مشروح آيه ، در « ذباب » گذشت . * ( « وَما ضَعُفُوا وَمَا اسْتَكانُوا وَالله يُحِبُّ الصَّابِرِينَ » ) * آل عمران : 146 . ناتوان نشدند ، بدشمنان خاضع نگشتند ، خدا صابران را دوست دارد .\r\n* ( « الله الَّذِي خَلَقَكُمْ مِنْ ضَعْفٍ ثُمَّ جَعَلَ مِنْ بَعْدِ ضَعْفٍ قُوَّةً ثُمَّ جَعَلَ مِنْ بَعْدِ قُوَّةٍ ضَعْفاً وَشَيْبَةً . . . » ) * روم : 54 .\r\nضعف در اين آيه و در آيهء * ( « وَعَلِمَ أَنَّ فِيكُمْ ضَعْفاً » ) * انفال : 66 . با ضم و فتح ضاد خوانده شده است . در آيهء اول ضعف اولى ضعف نطفه ، دومى ضعف جنينى و طفوليت ، سومى ضعف پيرى است كه هر سه ضعف نكرده‌اند و آن دليل غيرهم بودن است چنان كه قوّهء اول راجع بطفوليت و قبل از بلوغ و ثانى راجع به بعد از بلوغ است ( راغب ) .\r\nضعيف : ناتوان . جمع آن ضعفاء و ضعاف است : * ( « فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً » ) * ابراهيم :\r\n21 . * ( « وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ » ) * نساء : 9 .\r\nاضعف : ناتوانتر . * ( « فَسَيَعْلَمُونَ مَنْ أَضْعَفُ ناصِراً وَأَقَلُّ عَدَداً » ) * جنّ : 24 .\r\nاستضعاف : ضعيف شمردن و ناتوان ديدن . در مجمع فرمايد :\r\n","description":"","footnote":"","page_name":" 183 ","page_number":185},
  {"content":"\r\n« الاستضعاف : وجدان الشّىء ضعيفا » راغب در مفردات گويد : « استضعفته » يعنى او را ضعيف يافتم . در قاموس و صحاح گفته « استضعفه » او را ضعيف شمرد . در اقرب الموارد آمده :\r\n« استضعفه : رآه ضعيفا » .\r\nدر مقدمهء المنجد تصريح شده :\r\nيكى از معانى استفعال وجدان مفعول است بر وصفى ، مثل « استحسنه » يعنى او را نيكو يافت « استعظمه » او را بزرگ يافت .\r\n* ( « قالَ ابْنَ أُمَّ إِنَّ الْقَوْمَ اسْتَضْعَفُونِي وَكادُوا يَقْتُلُونَنِي » ) * اعراف : 150 . پسر مادرم قوم مرا ناتوان ديدند ، خواستند بكشندم . * ( « وَجَعَلَ أَهْلَها شِيَعاً يَسْتَضْعِفُ طائِفَةً مِنْهُمْ » ) * قصص : 4 . اهل زمين را فرقه ها كرد گروهى را ضعيف و حقير مىشمرد . * ( « وَقالَ الَّذِينَ اسْتُضْعِفُوا لِلَّذِينَ اسْتَكْبَرُوا بَلْ مَكْرُ اللَّيْلِ وَالنَّهارِ » ) * سباء : 33 .\r\n\r\nمُسْتَضْعَفِين :\r\nبصيغهء مفعول ، ضعيف شمردگان . زبونان . اين كلمه به صورت جمع پنج بار در قرآن مجيد آمده است : انفال : 26 ، نساء : 75 ، 97 ، 98 ، 127 . از ميان همه ، دو آيه را لازم است بررسى كنيم :\r\n[ مستضعفين 
  ] * ( « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ ؟ قالُوا كُنَّا مُسْتَضْعَفِينَ فِي الأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً . ) *\r\n* ( إِلَّا الْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ لا يَسْتَطِيعُونَ حِيلَةً وَلا يَهْتَدُونَ سَبِيلًا . فَأُولئِكَ عَسَى الله أَنْ يَعْفُوَ عَنْهُمْ وَكانَ الله عَفُوًّا غَفُوراً » ) * نساء : 97 - 99 .\r\nمورد نزول آيات كسانى از مسلمين بودند كه در صدر اسلام بعد از هجرت رسول خدا صلَّى اللَّه عليه و آله در مكَّه مانده بودند و بر آنان كه قدرت داشتند هجرت بمدينه واجب بود لذا فرموده :\r\nدر وقت مرگ ملائكه بايشان گويند :\r\nدر چه كار بوديد از امر دينتان ؟\r\nگويند : ما زبونان و بىچارگان بوديم دشمنان دين ما را ضعيف شمرده و از اعمال دينى باز داشتند ( اين عذرى\r\n","description":"","footnote":"","page_name":" 184 ","page_number":186},
  {"content":"\r\nاست كه از عدم اعمال دينى مياورند ) ملائكه گويند : مگر زمين خدا وسيع نبود كه مهاجرت نموده و در جاى مناسبى زندگى كرده و بدين خود عمل نمائيد ؟ ! چنين اشخاصى جايشان آتش مىباشد . مگر آن بىچارگان از مردان و زنان و كودكان كه كفّار از اعمال دينى بازشان ميداشت و آنها نه علاجى داشتند كه از شر كفّار در امان باشند و نه راهى داشتند كه از دست آنها نجات يابند . اين گونه اشخاص با آنكه ظالم بر نفساند و اعمال دينى انجام نداده‌اند مورد عفو خدااند كه واقعا قدرت نداشته‌اند زيرا * ( « لا يُكَلِّفُ الله نَفْساً إِلَّا وُسْعَها » ) * .\r\nاين آيات يك قاعدهء كلى بدست ميدهند و آن اينست : كسانى كه قدرت دارند در زمين وسيع خدا جايى و محلى براى خود انتخاب كنند و مسلمان زندگى نمايند و آزادانه اعمال دينى خويش را انجام دهند ، چنين كسان اگر در بلاد كفر و يا در محل ديگر كه قادر بانجام اعمال دينى نيستند بمانند و مانند كفّار زندگى كنند در پيش خدا معذور نبوده و اهل عذاباند ولى آنان كه فاقد هر گونه وسيله و مضطر واقعىاند گرچه در زىّ كفّار زندگى كرده‌اند پيش خدا معذوراند .\r\nدر اينجا مسأله‌اى هست و آن اينكه كسانى كه از روى قصور جاهل بمعارف دين و احكام آن هستند و قصور و ضعف آنها بوسيلهء عوامل خارجى است ، آيا چنين كسانى پيش خدا در عدم اعتقاد حق و عدم اعمال دينى معذوراند و از مصاديق مستضعفند يا نه اعمّ از آنكه از اهل اسلام باشند يا غير آن ؟ .\r\nجملهء * ( « لا يَسْتَطِيعُونَ حِيلَةً وَلا يَهْتَدُونَ سَبِيلًا » ) * و آيهء * ( « لا يُكَلِّفُ الله نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ » ) * بقره : 286 . و آيهء * ( « وَما كُنَّا مُعَذِّبِينَ حَتَّى نَبْعَثَ رَسُولًا » ) * اسراء : 15 . نشان ميدهد كه چنين اشخاصى مستضعفند و مورد عفو خدااند جملهء * ( « عَسَى الله أَنْ ) *\r\n","description":"","footnote":"","page_name":" 185 ","page_number":187},
  {"content":"\r\n* ( يَعْفُوَ عَنْهُمْ » ) * گرچه فقط مفيد رجاء و اميد است ولى جملهء * ( « وَكانَ الله عَفُوًّا غَفُوراً » ) * جانب عفو را تقويت كرده و به تأييد آيهء * ( « لا يُكَلِّفُ الله نَفْساً إِلَّا وُسْعَها » ) * يقين بعفو حاصل مىشود . در « رجو » ذيل آيهء * ( « مُرْجَوْنَ لأَمْرِ الله » ) * گفته شد : آنها غير از مستضعفيناند . در اين باره روايات بسيارى هست كه مؤيد مضمون آيه‌اند ، و بعدا ذكر خواهيم كرد . به نظر ميايد : ذكر كودكان در رديف مردان و زنان با آنكه آنها اهل تكليف نيستند براى مجسّم كردن استضعفاف است يعنى : چنان كه كودكان قدرت حيله و اهتداء سبيل ندارند . المنار از كشاف نقل كرده :\r\nشايد اطفال مراهق منظور باشند .\r\nالميزان در تفسير آيات ما نحن فيه ذيل عنوان « كلام فى المستضعف » بطور خلاصه چنين فرموده :\r\nاز آيه روشن مىشود كه : جهل بمعارف دين هرگاه از روى قصور و ضعف بوده باشد ، آن در نزد خدا عذر است بدين بيان : خداوند سبحان جهل بدين و هر ممنوعيت از اقامهء شعائر دين را ظلم مىشمارد كه مشمول عفو خدائى نيست ، آنگاه مستضعفان را استثنا كرده و عذرشان را مىپذيرد و آنها را با وصفى كه آنها و غير آنها را شامل است تعريف مىكند و آن عدم امكان دفع محذور است * ( « لا يَسْتَطِيعُونَ حِيلَةً وَلا يَهْتَدُونَ سَبِيلًا » ) * اين معنى دربارهء شخصى صادق است كه در محلى گرفتار شده و راهى بدانستن معارف دين و يا امكان عمل به آنها را ندارد كه در صورت عمل شكنجهء ما فوق طاقت به او وارد ميكنند و راهى بخروج از آنجا را هم ندارد .\r\nهكذا دربارهء شخصى كه فكرش به حق ثابت و معارف دينى منتقل نشده و فهمش به آن راه نيافته با آنكه معاند حق نبوده و اگر حق به او روشن ميشد ايمان مياورد ليكن عوامل مختلف سبب اخفاء حق شده‌اند ، چنين كسان مستضعفاند كه عوامل موجب غفلت آنها شده و با غفلت قدرتى نيست .\r\nمقتضى اطلاق آيه چنين است و آن\r\n","description":"","footnote":"","page_name":" 186 ","page_number":188},
  {"content":"\r\nدر معنى عموم العله مىباشد ، آيات ديگر از قبيل * ( « لا يُكَلِّفُ الله نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ » ) * بقره : 286 . نيز چنان است . امر مغفول عنه در قدرت انسان نيست چنان كه امر ممنوع عنه در وسع انسان نميباشد .\r\nاز آيهء بقره يك ضابط كلى بدست ميايد و آن اينكه فعل مستند بكسب انسان نشود و در كاريكه بر او ممتنع شده دخالتى نداشته باشد پس جهل بدين اگر مستند بتقصير انسان شد گناه است ولى اگر مستند بعوامل ديگر شد كه موجب جهل و غفلت و ترك عمل شده‌اند ، مستند به اختيار شخص نيست و گناهكار شمرده نميشود آرى ما كسب بر له او و ما اكتسب بر عليه او است ولى آنگاه كه كسبى نكرد نه بر له او است و نه بر عليه او . از اينجا ظاهر مىشود كه مستضعف دست خالى است نه چيزى بر له او است و نه بر عليه او . . . ( تمام شد ) .\r\nرواياتيكه در اين زمينه نقل شده سه قسمتاند .\r\n1 - مستضعفان قاصران و ابلهاناند .\r\n2 - اهل سنتاند كه حجت بر آنها تمام نشده . اين دو گروه مصداق * ( « لا يَسْتَطِيعُونَ حِيلَةً وَلا يَهْتَدُونَ سَبِيلًا » ) * ميباشند .\r\n3 - هر كه اختلاف مردم را بداند مستضعف نيست . اينك بعضى از روايات سه گروه را به ترتيب نقل ميكنيم :\r\n1 - در تفسير عياشى نقل شده :\r\nسليمان بن خالد گويد از امام باقر عليه السّلام از مستضعفين پرسيدم فرموده : « البلهاء فى خدرها و الخادم تقول لها صلّ فتصلى لا تدرى الَّا ما قلت لها و الجليب الَّذى لا يدرى الَّا ما قلت له ، و الكبير الفانى و الصّبىّ و الصغير ، هؤلاء المستضعفون . . . » اين روايت در معانى الاخبار ج 2 باب 3 نيز نقل شده است يعنى : مستضعفان عبارتند از زنان ابله و كم عقل در پرده ها و منازل خويش و زن خدمتكاريكه ميگوئى نماز بخوان ، نماز ميخواند و جز آنچه گفتى نميفهمد ، و آنكه از بلاد\r\n","description":"","footnote":"","page_name":" 187 ","page_number":189},
  {"content":"\r\nديگر آورده شده جز آنچه بگوئى نميفهمد ، و پير از كار افتاده ، و كودك ، و صغير ، مستضعف ايناناند . . .\r\n2 - ايضا در تفسير عياشى نقل شده :\r\nزراره گويد : از امام باقر عليه السّلام از قول خداوند * ( « إِلَّا الْمُسْتَضْعَفِينَ مِنَ الرِّجالِ وَالنِّساءِ » ) * پرسيدم فرمود : « هو الَّذى لا يستطيع الكفر فيكفر و لا يهتدى سبيل الايمان ، و لا يستطيع ان يؤمن و لا يستطيع ان يكفر . الصّبيان و من كان من الرّجال و النساء على مثل عقول الصّبيان مرفوع عنهم القلم » اين روايت در كافى باب المستضعف و در معانى الاخبار ج 2 باب 3 نيز نقل شده است ، و آن نظير روايت سابق مىباشد باضافهء اينكه : قلم از آنها بر داشته شده است .\r\n3 - باز در همان تفسير از زراره از امام باقر عليه السّلام دربارهء « المستضعفين . . . * ( لا يَسْتَطِيعُونَ حِيلَةً وَلا يَهْتَدُونَ سَبِيلًا ) * » نقل شده كه فرمود : « لا يستطيعون حيلة الايمان و لا يكفرون . الصّبيان و اشباه عقول الصّبيان من النّساء و الرّجال » اين حديث با كمى تفاوت لفظى در كافى باب فوق الذكر نيز آمده است .\r\nاين روايات چنان كه گفته شد مصداق مستضعف را قاصران و ابلهان و كم رشدان معرفى ميكنند .\r\nرواياتيكه راجع بگروه دوم مىباشد بعضى از آنها را ذيلا نقل ميكنيم :\r\n1 - « عن ابى عبد اللَّه عليه السّلام انّه ذكر انّ المستضعفين ضروب يخالف بعضهم بعضا و من لم يكن من اهل القبلة ناصبا فهو مستضعف » ( معانى الاخبار ) .\r\nيعنى : مستضعفها چند قسماند مخالف همديگر . هر كه از اهل اسلام ناصبى نباشد مستضعف است .\r\n2 - در تفسير عياشى و كافى و معانى الاخبار از امام صادق عليه السّلام منقول است : . . . آنها كسانىاند كه قدرت به راه اهل حق ندارند تا به حق داخل شوند و قدرت بتدبير ناصبىها ندارند تا ناصبى گردند اينان در اثر اعمال خير و اجتناب از محارميكه خدا از آنها نهى كرده داخل بهشت ميشوند ولى بمقام ابرار نميرسند .\r\n","description":"","footnote":"","page_name":" 188 ","page_number":190},
  {"content":"\r\nجملهء اخير اين حديث در كافى باب المستضعف در حديث 8 و 9 نيز نقل شده و در حديث نهم امام عليه السّلام فرمايد :\r\nنه به خدا قسم خدا ابدا با شما چنان نميكند . يعنى با مستضعفان در يك منزل و مقام نخواهيد بود .\r\n3 - در كافى از زراره نقل كرده كه گويد : من و برادرم حمران يا من با بكير وارد محضر امام باقر عليه السّلام شديم . بحضرتش عرض كردم : ما با نخ بنائى اندازه ميگيريم ( براى دوست داشتن مردم و برائت از آنها ميزانى داريم ) هر كه با ما موافق شد و بولايت عقيده پيدا كرد خواه علوى باشد يا نه دوستش داريم و هر كه مخالف باشد خواه از خاندان شما باشد يا نه از او بيزارى ميجوئيم . فرمود : اى زراره قول خدا از قول تو راستتر است كه فرموده : * ( « إِلَّا الْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ ) * الَّذين * ( لا يَسْتَطِيعُونَ حِيلَةً وَلا يَهْتَدُونَ سَبِيلًا » ) * . . .\r\nمقصود امام عليه السّلام آنست كه :\r\nنميتوانيد از هر كه در عقيدهء شما نباشد بيزارى جوئيد چون شايد آنها مستضعف باشند كه پيش خدا معذوراند . و از حديث دوم معلوم شد كه اين گونه اشخاص در اثر اعمال حسنه و اجتناب از محارم وارد بهشت ميشوند .\r\n3 - صدوق عليه الرحمه در خصال از امام صادق عليه السّلام از پدرش از جدش صلوات اللَّه عليهم نقل كرده كه فرمود :\r\nبهشت هشت در دارد ، درى كه از آن پيامبران و صدّيقان داخل ميشوند ، دريكه از آن شهيدان و صالحان وارد گردند ، از پنج در شيعيان و دوستان ما داخل ميشوند . . . و دريكه از آن ساير مسلمين از اهل شهادت لا إله الا اللَّه داخل ميشوند . به شرط آنكه به قدر ذرّه‌اى از بغض ما اهل بيت در قلبشان نباشد . اين حديث در تفسير صافى ذيل آيهء 73 سورهء زمر و در الميزان ج 5 ص 60 از خصال صدوق منقول است ، ما آن را از خصال ترجمه كرديم .\r\nدر كافى ج 2 ص 401 باب الضلال حديث اول ، مباحثهء هاشم صاحب البريد ، محمد بن مسلم و ابو الخطاب\r\n","description":"","footnote":"","page_name":" 189 ","page_number":191},
  {"content":"\r\nنقل شده كه هاشم غير امامى را كافر دانسته و ابو الخطاب گفته كفر او در صورت قيام حجت و دليل است ، و محمد بن مسلم گفته : اگر ولايت را نداند و انكار نكند كافر نميشود بالاخره مطلب را پيش امام صادق عليه السّلام آورده‌اند و هاشم متوجه شده كه امام عليه السّلام ميخواهد در عقيدهء محمد بن مسلم باشند يعنى اگر كسى امامت نداند و انكار نكند كافر نميشود .\r\nاما اينكه اگر كسى اختلاف مردم را بداند مستضعف نيست در كافى باب مستضعف و معانى الاخبار و غيره احاديثى در اين باره نقل شده از آن جمله در كافى باب فوق الذكر از ابن مسكان از ابى بصير از حضرت صادق عليه السّلام منقول است : « من عرف اختلاف النّاس فليس بمستضعف » .\r\nدر نهج البلاغه خطبهء 187 فرموده :\r\n« و لا يقع اسم الاستضعاف على من بلغته الحجّة فسمعتها اذنه و وعاها قلبه » .\r\nبقيهء مطلب در « كفر » ديده شود .\r\n\r\n\r\n\r\nضغث :\r\nبفتح ( ض ) مخلوط كردن « ضغث الحديث ضغثا : خلطه » چنان كه در صحاح و اقرب گفته . و آن بكسر ( ض ) دستهء علف خشك ، دستهء تركه يا تركهء نرم يا دستهء ريحان و امثال آن است و نيز بمعنى امر مختلط و حديث مختلط است چنان كه اقرب الموارد بمعنى اخير تصريح كرده .\r\n* ( « وَخُذْ بِيَدِكَ ضِغْثاً فَاضْرِبْ بِه وَلا تَحْنَثْ » ) * ص : 44 . يعنى دستهء علف خشك يا تر كه بر گير و با آن بزن و نقض عهد مكن اين مطلب در « ايوب » گذشت .\r\n* ( « قالُوا أَضْغاثُ أَحْلامٍ وَما نَحْنُ بِتَأْوِيلِ الأَحْلامِ بِعالِمِينَ » يوسف : 44 .\r\nاضغاث جمع ضغث بمعنى دسته ها و مختلطها است و احلام جمع حلم ( بر وزن عنق و قفل ) بمعنى خواب پريشان است اضافهء اضغاث به احلام بمعنى « من » مىباشد يعنى « اضغاث من احلام » و الف و لام احلام عهد ذكرى و اشاره باضغاث و احلام ما قبل است يعنى گفتند : آميخته هائى است از خوابهاى پريشان و ما بتعبير چنين\r\n","description":"","footnote":"","page_name":" 190 ","page_number":192},
  {"content":"\r\nخوابها واقف نيستيم .\r\nهمين طور است آيهء * ( « بَلْ قالُوا أَضْغاثُ أَحْلامٍ بَلِ افْتَراه بَلْ هُوَ شاعِرٌ . . . » ) * انبياء : 5 . كه در « شعر » مشروحا گذشت .\r\nبايد دانست معنى اولى كه اختلاط باشد در ضغث ملحوظ است لذا اقرب آن را دستهء علف كه تر و خشك بهم مخلوط شده معنى كرده است .\r\nدر نهج البلاغه خطبهء 50 فرموده :\r\n« و لكن يؤخذ ضغث من هذا و ضغث من هذا فيخرجان » .\r\n\r\n\r\n\r\nضفدع :\r\n( بر وزن زبرج و جعفر ) قورباغه . و آن شامل تمام انواع قورباغه است ( اقرب ) . جمع آن در قرآن مجيد ضفادع و تنها يك بار آمده است . * ( « فَأَرْسَلْنا عَلَيْهِمُ الطُّوفانَ وَالْجَرادَ وَالْقُمَّلَ وَالضَّفادِعَ وَالدَّمَ آياتٍ مُفَصَّلاتٍ » ) * اعراف : 133 .\r\nآمدن قورباغه ها و تنك كردن زندگى فرعونيان يكى از معجزات نه گانهء حضرت موسى است كه در « تسع » و « جراد » گفته شد . در مجمع از ابن عباس و غيره و از حديث حضرت امام باقر و امام صادق عليهما السلام نقل كرده : قورباغه ها در طعام و شراب فرعونيان پديدار شدند ، خانه هايشان و بناهايشان پر از قورباغه گرديد ، هيچ كس لباسى ، ظرفى ، طعامى و شرابى باز نميكرد مگر در آن قورباغه ها ميديد ، بديكهايشان ميافتاد و طعام را فاسد ميكرد ، مرد تا چانه اش در ميان وزغها مىنشست و چون ميخواست سخن گويد قورباغه بدهانش مىجهيد و چون دهانش را براى گذاشتن لقمه باز ميكرد قورباغه پيش از لقمه در دهانش ميرفت ، تا بالاخره شكايت پيش موسى بردند كه از خدا دفع آن را بخواهد و وعده دادند كه ايمان بياورند و دست از بنى اسرائيل بر دارند ولى بعدا بقول خود وفا نكردند .\r\nهاكس در قاموس خود ذيل لغت وزغ مينويسد : آن بلاى دومين اهل مصر است كه بواسطهء فرمايش موسى بر آنها وارد آمد . بليّهء وزغها بود كه\r\n","description":"","footnote":"","page_name":" 191 ","page_number":193},
  {"content":"\r\nتمامى زمين مصر از آنها مملو گشته ، تمامى مملكت از رائحه كريههء آنها مشمئز گشت .\r\nناگفته نماند در تورات سفر خروج باب 8 از بند 2 تا 16 جريان قورباغه ها نقل شده كه همه جا را پر كردند .\r\nبايد دانست در دنيا يك موازنهء عجيب برقرار است و توليدات بى جا را كنترل مىكند و گر نه ممكن است زاد ولد يك ميكرب در مدت كمى شهرى را پر كند و زندگى را مختل گرداند ظاهرا آن روز باذن خدا در توليد قورباغه در مصر اين موازنه به هم خورده است .\r\n\r\n\r\n\r\nضلل :\r\nضلال و ضلالت بمعنى انحراف از حق است . * ( « إِنِّي أَراكَ وَقَوْمَكَ فِي ضَلالٍ مُبِينٍ » ) * انعام : 74 . من تو را و قومت را در انحراف و گمراهى آشكار مىبينم . يعنى انحراف از راه حق .\r\nمعنى آن از مقابله با هدايت بهتر روشن مىشود چنان كه فرموده : * ( « قُلْ رَبِّي أَعْلَمُ مَنْ جاءَ بِالْهُدى وَمَنْ هُوَ فِي ضَلالٍ مُبِينٍ » ) * قصص : 85 .\r\nراغب گويد : « الضّلال : العدول عن الطَّريق المستقيم و يضادّه الهداية » قول صحاح و قاموس و اقرب و نهايه نيز قول راغب است . و اينكه بعضى هلاكت ، و گم شدن ، و باطل و فضيحت را از معانى ضلال شمرده‌اند ، اينها لازم معناى اوّلى است كه همان انحراف باشد در قرآن مجيد نيز گاهى به كار رفته است .\r\nمثل * ( « فَما ذا بَعْدَ الْحَقِّ إِلَّا الضَّلالُ » ) * يونس : 32 . كه مىشود گفت بمعنى باطل است و عبارت اخراى انحراف از حق مىباشد و نظير : * ( « وَقالُوا أَ إِذا ضَلَلْنا فِي الأَرْضِ أَ إِنَّا لَفِي خَلْقٍ جَدِيدٍ » ) * سجده :\r\n10 . يعنى زمانيكه در زمين گم شديم و پوسيديم و خاك شديم آيا در خلقت جديدى خواهيم بود ؟ ! نظير : * ( « أَ إِذا كُنَّا عِظاماً وَرُفاتاً أَ إِنَّا لَمَبْعُوثُونَ خَلْقاً جَدِيداً » ) * اسراء : 49 و 98 .\r\nاضلال : منحرف كردن . گمراه نمودن . * ( « وَأَضَلَّ فِرْعَوْنُ قَوْمَه وَما هَدى » ) * طه : 79 . * ( « وَأَضَلَّهُمُ السَّامِرِيُّ » ) *\r\n","description":"","footnote":"","page_name":" 192 ","page_number":194},
  {"content":"\r\nطه : 85 . آن در قرآن به خدا و شيطان و ديگران نسبت داده شده است . مثل * ( « فَمَنْ يَهْدِي مَنْ أَضَلَّ الله » ) * روم : 29 .\r\nبعدا در اين زمينه مشروحا سخن خواهيم گفت . و دربارهء شيطان فرموده : * ( « وَيُرِيدُ الشَّيْطانُ أَنْ يُضِلَّهُمْ ضَلالًا بَعِيداً » ) * نساء : 60 .\r\nضالّ : منحرف از حق . گمراه .\r\n* ( « وَإِذا رَأَوْهُمْ قالُوا إِنَّ هؤُلاءِ لَضالُّونَ » ) * مطففين : 32 . * ( « وَوَجَدَكَ ضَالاًّ فَهَدى » ) * ضحى : 7 . دربارهء نسبت ضلالت به حضرت رسول و موسى عليهما السلام و نيز مراد از آن در سورهء حمد بعدا توضيح خواهيم داد .\r\nاضلّ : اسم تفضيل است . * ( « أُولئِكَ شَرٌّ مَكاناً وَأَضَلُّ عَنْ سَواءِ السَّبِيلِ » ) * مائده : 60 .\r\nتضليل : منحرف كردن . و گمراه و ضايع نمودن * ( « أَ لَمْ يَجْعَلْ كَيْدَهُمْ فِي تَضْلِيلٍ » ) * فيل : 2 . آيا حيلهء آنها ، آنها را در انحراف و تباهى قرار نداد ؟ يعنى آنها تدبير ويرانى مكَّه را كرده بودند خداوند تدبيرشان را تباه ساخت . آنگاه كه حيلهء كسى را تباه و منحرف كنند گويند : « ضلَّل كيده » . مصدر در آيه بمعنى مفعول است .\r\n\r\n[ نظرى ببعضى از آيات 
  ]\r\n* ( « فَإِنْ لَمْ يَكُونا رَجُلَيْنِ فَرَجُلٌ وَامْرَأَتانِ مِمَّنْ تَرْضَوْنَ مِنَ الشُّهَداءِ أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى » ) * بقره : 282 . ضلالت در اين آيه بمعنى نسيان است بقرينهء * ( « فَتُذَكِّرَ » ) * و آن انحراف در ياد آورى است . حمزه كه يكى از قراء است « ان تضل » را شرطيّه خوانده ولى ديگران آن را بفتح الف خوانده‌اند و آن علت بودن دو نفر زن بجاى يكمرد است يعنى : اگر دو مرد نبود يكمرد و دو زن شاهد بگيريد تا در صورت نسيان يكى آنديگرى بوى تذكر دهد و ياد آور شود . از اين آيه مىشود بدست آورد كه فراموشى در زنان بيشتر از مردان است .\r\nو نيز مىشود : آن را شرط خواند و ضلال را بمعنى انحراف دانست يعنى :\r\nاگر يكى از اداى شهادت منحرف\r\n","description":"","footnote":"","page_name":" 193 ","page_number":195},
  {"content":"\r\nگرديد و فريفته شد ديگرى او را متذكر گرداند و از خدا بترساند اين براى آنست كه احساسات در زن غلبه دارد شايد او را گول زده و به ترك شهادت يا تغيير آن وا دارند . اين معنى در صورت فتح الف نيز درست است .\r\nلفظ ضلال در آيات با چهار وصف : مبين ، بعيد ، قديم ، كبير ، توصيف شده است مثل * ( « إِنِّي أَراكَ وَقَوْمَكَ فِي ضَلالٍ مُبِينٍ » ) * انعام : 74 .\r\n* ( « ذلِكَ هُوَ الضَّلالُ الْبَعِيدُ » ) * ابراهيم : 18 .\r\n* ( « إِنَّكَ لَفِي ضَلالِكَ الْقَدِيمِ » ) * يوسف : 95 .\r\n* ( « إِنْ أَنْتُمْ إِلَّا فِي ضَلالٍ كَبِيرٍ » ) * ملك : 9 .\r\nاين و صفها راجع بمطلب صدر آيات است و وصف بعيد نوعا دربارهء شرك و كفر بقيامت و كفر به خدا به كار رفته مثل * ( « إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ » ) * شورى : 18 . * ( « وَمَنْ يُشْرِكْ بِالله فَقَدْ ضَلَّ ضَلالًا بَعِيداً » ) * نساء : 116 . و نيز فرموده : * ( « وَمَنْ يَكْفُرْ بِالله وَمَلائِكَتِه وَكُتُبِه وَرُسُلِه وَالْيَوْمِ الآخِرِ فَقَدْ ضَلَّ ضَلالًا بَعِيداً » ) * نساء : 136 . * ( « أَ لَمْ يَجِدْكَ يَتِيماً فَآوى . وَوَجَدَكَ ضَالاًّ فَهَدى » ) * ضحى : 6 و 7 . اين دو آيه راجع به حضرت رسول صلى اللَّه عليه و آله است .\r\nنظير اين قول موسى عليه السّلام است كه در جواب اعتراض فرعون كه يك نفر قبطى را كشته‌اى ! فرمود : * ( « فَعَلْتُها إِذاً وَأَنَا مِنَ الضَّالِّينَ » ) * شعراء : 20 .\r\nبايد دانست : مراد از ضلال پيوسته انحراف دينى و عملى يعنى كفر و معصيت نيست بلكه ضلال اعم از اين دو معنى است . پسران يعقوب ميگفتند :\r\n* ( « لَيُوسُفُ وَأَخُوه أَحَبُّ إِلى أَبِينا مِنَّا وَنَحْنُ عُصْبَةٌ إِنَّ أَبانا لَفِي ضَلالٍ مُبِينٍ » ) * يوسف : 8 منظورشان اين بود : كثرت علاقهء پدرمان نسبت بيوسف و برادرش با آنكه ما گروهى قوى و كار كن هستيم انحراف و مبالغه است . هكذا آنگاه كه كاروان از مصر بسوى كنعان رهسپار شد و خير پيدا شدن يوسف و نيز پيراهن وى را همراه داشت ، يعقوب فرمود : اگر سفيهم نشماريد من بوى يوسف را احساس ميكنم .\r\nگفتند : * ( « تَا لله إِنَّكَ لَفِي ضَلالِكَ الْقَدِيمِ » ) *\r\n","description":"","footnote":"","page_name":" 194 ","page_number":196},
  {"content":"\r\nيوسف : 95 . يعنى به خدا تو در مبالغه و انحراف ديرين خود هستى و همان فرط علاقه بيوسف به اين خيال و اين سخن سبب شده است .\r\nپيداست كه ضلال در آيه بمعنى كفر نيست و بعيد است كه بمعنى عصيان باشد .\r\nبلكه ظاهرا غرضشان مبالغه در حبّ يوسف و برادرش بود و بنظرشان چنان علاقه مورد نداشت كه آنها جمعيّت نيرومندى بوده و كار يعقوب را اداره ميكردند . و ميبايست پدرشان آنها را بيشتر يا اقلا مثل يوسف و برادرش دوست بدارد .\r\nعلى هذا ضلالت در آيهء * ( « وَوَجَدَكَ ضَالاًّ فَهَدى » ) * انحراف از نبوت است يعنى تو پيامبر نبودى و از پيامبرى كنار بودى . خدا تو را هدايت كرد و رسالت داد . ضلالت پيغمبر نبودن و هدايت ، رسالت دادن است مثل * ( « ما كُنْتَ تَدْرِي مَا الْكِتابُ وَلَا الإِيمانُ وَلكِنْ جَعَلْناه نُوراً نَهْدِي بِه مَنْ نَشاءُ » ) * شورى : 52 . ايضا مثل * ( « نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَإِنْ كُنْتَ مِنْ قَبْلِه لَمِنَ الْغافِلِينَ » ) * يوسف : 3 . و نيز مثل آيهء 49 سورهء هود : * ( « تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَلا قَوْمُكَ مِنْ قَبْلِ » ) * .\r\nاين آيات روشن ميكنند كه آنحضرت پيش از رسالت چيزى از نبوت خود نميدانست و نسبت به آنها منحرف و كنار بود ، تا خدا به آن آيات هدايتش فرمود و رسالت داد . و گرنه نميشود گفت : نعوذ باللَّه تو گمراه بودى ، بد كار بودى خدا هدايت نمود .\r\nامين الاسلام طبرسى در مجمع هفت قول دربارهء اين آيه آورده قول اول اين است : خدا تو را ضالّ ( و منحرف ) يافت از نبوت و شريعتى كه الآن دارى يعنى از اينها غافل بودى بآندو هدايت فرمود و آن قول حسن ، ضحاك ، و جبائى است آنگاه قسمتى از آيهء شورى و يوسف را كه در بالا نقل شد آورده است .\r\nدر كشّاف گويد : معناى آن ضلال\r\n","description":"","footnote":"","page_name":" 195 ","page_number":197},
  {"content":"\r\n( و انحراف ) از علم شرايع و آنچه با شنيدن بدست ميايد ، است مثل * ( « ما كُنْتَ تَدْرِي مَا الْكِتابُ وَلَا الإِيمانُ » ) * .\r\nبيضاوى گويد : تو را از علم حكمتها و احكام ضالّ ( و منحرف ) يافت .\r\nدر تفسير جلالين گفته : « و وجدك ضالَّا عمّا انت عليه الآن من الشّريعة » .\r\nهمچنين است قول جوامع الجامع و تفسير ابن كثير .\r\nاقوال ديگرى از قبيل اينكه آنحضرت در كودكى در شعاب مكه راه خود را گم كرد و نظير آن گفته‌اند ولى بسيار بعيد است كه چنين چيزهاى سبك مراد باشد .\r\nاما دربارهء موسى كه بفرعون فرمود : * ( « فَعَلْتُها إِذاً وَأَنَا مِنَ الضَّالِّينَ » ) * به نظر ميايد مراد عدم علم و ندانستن است يعنى : من آنكار را كردم در حالى كه نميدانستم بقتل قبطى منجر خواهد شد . و قتل خطائى واقع شد .\r\nدر سورهء قصص : پس از آنكه استغاثهء سبطى نقل شده ميفرمايد : * ( « فَوَكَزَه مُوسى فَقَضى عَلَيْه قالَ هذا مِنْ عَمَلِ الشَّيْطانِ إِنَّه عَدُوٌّ مُضِلٌّ مُبِينٌ » ) * قصص : 15 . يعنى : موسى به او مشت زد و او را كشت . گفت : اين منازعه كه اينها ميكردند از عمل شيطان است و او دشمن و اضلالگر آشكارى است .\r\nاز اين كلمه روشن مىشود كه موسى از اينكه دفاع او از سبطى منجر بقتل قبطى شد ناراحت بوده است لذا فرموده : اين منازعه كار شيطان است كه چنين گرفتاريها ببار ميآورد . در الميزان از عيون اخبار الرضا نقل شده كه حضرت بمأمون فرمود : * ( « هذا مِنْ عَمَلِ الشَّيْطانِ » ) * يعنى : اين اقتتال كه ميان ايندو نفر واقع گرديد .\r\nو اگر « هذا » به عمل موسى راجع باشد ظاهرا مراد آنست : انجاميدن دفاع بقتل از كار شيطان است كه من ميخواستم فقط از سبطى دفاع كنم نه اينكه قبطى را بكشم .\r\nو اينكه در ذيل همان آيه آمده : * ( « قالَ رَبِّ إِنِّي ظَلَمْتُ نَفْسِي فَاغْفِرْ لِي ) *\r\n","description":"","footnote":"","page_name":" 196 ","page_number":198},
  {"content":"\r\n* ( فَغَفَرَ لَه » ) * قهرا مراد آنست كه خدايا من خودم را به زحمت انداختن فرعونيان اين كار را ناديده نخواهند گرفت براى من چاره‌اى كن و از كيد آنها خلاصم نما . خداوند او را چاره كرد كه بمدين گريخت و از فرعون خلاص شد چنان كه در مقام امتنان فرموده : * ( « وَقَتَلْتَ نَفْساً فَنَجَّيْناكَ مِنَ الْغَمِّ . . . » ) * طه : 40 . و غفران بمعنى پوشاندن است « غفر الشىء :\r\nستره » غفران ذنوب نيز بدان مناسبت است .\r\nلذا هيچ مانعى ندارد كه بگوئيم :\r\nمراد موسى از ضلالت همان ندانستن عاقبت امر است يعنى : اى فرعون من آنكار را كردم در حالى كه نميدانستم منجر بقتل خواهد شد و قتل خطائى بوده لذا عقوبتى بر من نيست . و چون از شما ترسيدم فرار كردم .\r\nكار موسى گناه نبود لذا قرآن در مقام امتنان * ( « فَنَجَّيْناكَ مِنَ الْغَمِّ » ) * فرموده و در سورهء قصص پيش از قصّهء قتل قبطى آمده : * ( « وَلَمَّا بَلَغَ أَشُدَّه وَاسْتَوى آتَيْناه حُكْماً وَعِلْماً وَكَذلِكَ نَجْزِي الْمُحْسِنِينَ » ) * قصص : 14 . آنكه خدا چنين تعريفش كند قتل عمد از وى سر نزند . و آنجا كه به خدا عرض مىكند :\r\n* ( « وَلَهُمْ عَلَيَّ ذَنْبٌ فَأَخافُ أَنْ يَقْتُلُونِ » ) * شعراء : 14 . باعتبار عقيدهء فرعونيان است و يا باعتبار معناى لغوى « ذنب » است كه كار و خيم العاقبة باشد و امّا اينكه معصيت خدا باشد دليلى نداريم چنان كه در الميزان فرموده است .\r\n\r\nاضلال خدا يعنى چه ؟\r\nاضلال چنان كه در گذشته گفته شد ، در آيات قرآن هم به خدا نسبت داده شده ، هم بشيطان و هم به ديگران بايد دانست اضلال خدا روى چه شرايطى است و چگونه و براى كدام كسان است .\r\nآياتى داريم از اين قبيل : * ( « أَ تُرِيدُونَ أَنْ تَهْدُوا مَنْ أَضَلَّ الله » ) * نساء : 88 .\r\n* ( « فَمَنْ يَهْدِي مَنْ أَضَلَّ الله » ) * روم : 29 .\r\n* ( « وَأَضَلَّه الله عَلى عِلْمٍ » ) * جاثية : 23 .\r\n* ( « إِنْ هِيَ إِلَّا فِتْنَتُكَ تُضِلُّ بِها مَنْ تَشاءُ وَتَهْدِي مَنْ تَشاءُ . . . » ) * اعراف : 155 .\r\n* ( « وَمَنْ يُضْلِلِ الله فَما لَه مِنْ هادٍ » ) *\r\n","description":"","footnote":"","page_name":" 197 ","page_number":199},
  {"content":"\r\nرعد : 33 .\r\nاز اين قبيل آيات در قرآن بسيار است . ولى در عين حال اين اضلال عموميّت ندارد و قرآن خود كسانى را كه مورد اضلال خدايند در آيات ديگرى بيان مىكند از قبيل :\r\n* ( « وَما يُضِلُّ بِه إِلَّا الْفاسِقِينَ » ) * بقره :\r\n26 . * ( « وَيُضِلُّ الله الظَّالِمِينَ وَيَفْعَلُ الله ما يَشاءُ » ) * ابراهيم : 27 . * ( « كَذلِكَ يُضِلُّ الله مَنْ هُوَ مُسْرِفٌ مُرْتابٌ » ) * غافر : 34 .\r\n* ( « كَذلِكَ يُضِلُّ الله الْكافِرِينَ » ) * غافر : 74 .\r\nاين آيات به خوبى روشن ميكنند كه خداوند هر كسى را اضلال نميكند بلكه مورد اضلال خداوندى فاسقان ، ظالمان ، مسرفان و كافراناند .\r\nمخصوصا آيهء اول كه مفيد حصر است اما اينكه خدا چرا آنها را اضلال مىكند بايد علت را در خود آن گروهها جستجو كرد و با تدبر و دقّت روشن مىشود كه آنها با سوء اختيار خويش طريق ناحق را انتخاب ميكنند خداوند نيز اضلالشان مىكند بعبارت ديگر خداوند روياننده است هر كه زهر بكارد آن را مىروياند و هر كه شهد بكارد آن را . خداوند پيوسته به بندگان نيرو ميدهد هر كه در راه بد رود و هر كه در راه خوب .\r\nپس علت اضلال در خود گمراهان است كه عبارت باشد از فسق ، ظلم ، اسراف و كفر . در صدر آيهء * ( « كَذلِكَ يُضِلُّ الله مَنْ هُوَ مُسْرِفٌ مُرْتابٌ » ) * هست : * ( « وَلَقَدْ جاءَكُمْ يُوسُفُ مِنْ قَبْلُ بِالْبَيِّناتِ فَما زِلْتُمْ فِي شَكٍّ مِمَّا جاءَكُمْ بِه حَتَّى إِذا هَلَكَ قُلْتُمْ لَنْ يَبْعَثَ الله مِنْ بَعْدِه رَسُولًا كَذلِكَ . . . » ) * اين نشان ميدهد كه عدم تدبّر در آيات بيّنات يوسف و پيوسته ماندن در شكّ و منقطع دانستن وحى خدا ، سبب اضلال شده است ما بعد آيهء * ( « كَذلِكَ يُضِلُّ الله الْكافِرِينَ » ) * اينطور آمده : * ( « ذلِكُمْ بِما كُنْتُمْ تَفْرَحُونَ فِي الأَرْضِ بِغَيْرِ الْحَقِّ وَبِما كُنْتُمْ تَمْرَحُونَ » ) * . يعنى علت اضلال خود پسندى و شرك بوده است .\r\nاين مطلب طورى است كه خداوند در بعضى از آيات هدايت را به خودش نسبت ميدهد و ضلالت را طور ديگر\r\n","description":"","footnote":"","page_name":" 198 ","page_number":200},
  {"content":"\r\nبيان مىكند . مثل : * ( « فَرِيقاً هَدى وَفَرِيقاً حَقَّ عَلَيْهِمُ الضَّلالَةُ » ) * اعراف : 30 .\r\n* ( « فَمِنْهُمْ مَنْ هَدَى الله وَمِنْهُمْ مَنْ حَقَّتْ عَلَيْه الضَّلالَةُ » ) * نحل : 36 . يعنى كارشان و كفرشان ضلالت را بر آنها تثبيت كرد . در بعضى از آيات آمده : آنها خود ضلالت را خريدند و آن را بجاى هدايت گرفتند : * ( « أُولئِكَ الَّذِينَ اشْتَرَوُا الضَّلالَةَ بِالْهُدى » ) * بقره : 16 و 175 .\r\nو بمضمون بعضى آيات ، خدا هيچ قومى را اضلال كننده نبوده مگر پس از اتمام حجت و بيان واقعيت * ( « وَما كانَ الله لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ الله بِكُلِّ شَيْءٍ عَلِيمٌ » ) * توبه : 115 .\r\n* ( « صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلَا الضَّالِّينَ » ) * فاتحه :\r\n7 . اين آيه مردم را بسه گروه نعمت دادگان ، غضب شدگان ، و گمراهان تقسيم مىكند . گروه اول عبارتاند از انبياء و صدّيقان و شهيدان و صالحان چنان كه در آيهء ديگر هست * ( « وَمَنْ يُطِعِ الله وَالرَّسُولَ فَأُولئِكَ مَعَ الَّذِينَ أَنْعَمَ الله عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ . . . » ) * نساء : 69 .\r\nگفته‌اند : مغضوب عليهم عبارتاند از يهود ، و ضالَّين از نصارى . كه اين دو كلمه دربارهء آنها در قرآن به كار رفته است .\r\nدر تفسير عياشى دو حديث از محمد بن مسلم و معاوية بن وهب از حضرت صادق عليه السّلام نقل شده كه مغضوب عليهم را به يهود و ضالَّين را به نصارى تفسير فرموده . در مجمع روايت محمد بن مسلم را از تفسير عياشى نقل فرموده است .\r\nملاحظهء آيات قرآن معنى اين دو كلمه را اعم از يهود و نصارى نشان ميدهد و هر يك در جاى ديگرى به كار ميرود و قابل جمع هم هستند . در اين صورت فرمايش امام عليه السّلام يا از باب تطبيق است و يا اينكه در اين آيه فقط آن دو گروه مراداند ، دقت در عقايد و اعمال يهود نشان ميدهد كه آنها واقعا مغضوب عليهماند . و گرايش برهبانيّت و ترك دنيا ، مخالفت كليسا كه در گذشته\r\n","description":"","footnote":"","page_name":" 199 ","page_number":201},
  {"content":"\r\nبا علوم كرد ، انحراف و ضلالت نصارى را بهتر نشان ميدهد در تفاسير اهل سنت نيز رواياتى در تطبيق و يا مراد بودن يهود و نصارى نقل شده است رجوع شود به تفسير ابن كثير و غيره .\r\n\r\n\r\n\r\nضامر :\r\nمركب لاغر ، كه راه رفتن لاغرش كرده . عبارت مجمع چنين است :\r\n« الضّامر : المهزول اضمره السّير » .\r\nراغب گويد : اسب كم گوشت كه در اثر كار كم گوشت شده نه از لاغرى .\r\nدر نهج البلاغه خطبهء 181 . فرموده :\r\n« اسهروا عيونكم و أضمروا بطونكم » چشمانتان را بى خواب ، شكمهايتان را لاغر كنيد . ( كم طعام بخوريد ) .\r\n* ( « وَأَذِّنْ فِي النَّاسِ بِالْحَجِّ يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ » ) * حج : 27 . * ( « يَأْتِينَ » ) * راجع به * ( « كُلِّ ضامِرٍ » ) * و صفت آن است و از امام صادق عليه السّلام نقل شده كه « يأتون » قرائت فرموده‌اند در آنصورت راجع به « النّاس » است يعنى در ميان مردم به حج اعلام و ندا كن ميايند بسوى تو پياده و بر مركبان سبك و لاغر كه از راههاى دور آيند . اين كلمه فقط يك بار در قرآن آمده و باسب اختصاص ندارد بلكه باسب و شتر هر دو گفته مىشود چنان كه در اقرب آمده . و بملاحظهء معنى كلمه شايد بهر لاغر گفته شود .\r\n\r\n\r\n\r\nضمم :\r\n* ( « وَاضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ » ) * طه : 22 .\r\nضمّ بمعنى جمع كردن است در اقرب الموارد گويد : « الضمّ : الجمع بين الشّيئين فصاعدا » معنى اين آيه و آيهء * ( « وَاضْمُمْ إِلَيْكَ جَناحَكَ مِنَ الرَّهْبِ » ) * قصص : 32 . در « جنح » مفصلا گذشت اين كلمه بيشتر از دو بار در كلام اللَّه نيامده است .\r\n\r\n\r\n\r\nضنك :\r\nتنگ . مصدر و اسم هر دو به كار رفته است « ضنك المكان ضنكا :\r\nضاق » ايضا در اقرب گويد : هر شىء تنگ را ضنك گويند در مذكر و مؤنث يكسان است ، مكان ضنك و عيشة ضنك . * ( « وَمَنْ أَعْرَضَ عَنْ ذِكْرِي فَإِنَّ لَه مَعِيشَةً ضَنْكاً » ) * طه : 124 . هر كه از ياد من اعراض كند حتما زندگى او تنگ است .\r\n","description":"","footnote":"","page_name":" 200 ","page_number":202},
  {"content":"\r\nبايد دانست طمع و حرص آدمى را حدّ يقفى نيست هر چه بدست ميآورد باز در صدد ديگرى است و شخص بى خبر از خدا چون پيوسته بتمايلات نفس متوجه است و هر چه تلاش كند آنها را راضى نميتواند كرد لذا با وجود وسعت نعمت و وسايل پيوسته در تنگى است ولى آنان كه به دنيا با ديدهء ديگرى نگاه ميكنند و در ياد خدا هستند اينطور نميباشند زيرا كه : * ( « أَلا بِذِكْرِ الله تَطْمَئِنُّ الْقُلُوبُ » ) * رعد : 28 .\r\nاين لفظ در قرآن عظيم يك بار يافته است .\r\n\r\n\r\n\r\nضنين :\r\nبخيل . راغب گويد : ضنّه بخل بشىء نفيس است * ( « وَما هُوَ عَلَى الْغَيْبِ بِضَنِينٍ » ) * تكوير : 24 . « ضنين » را در آيه با ظاء و ضاد هر دو خوانده‌اند معنى آن بقرائت اول متّهم است ( بصيغهء مفعول ) و بقرائت دوم بمعنى بخيل است . يعنى : پيغمبر نسبت باخبار غيب بخيل نيست و هر چه خدا گويد بى كم و كاست بشما تحويل ميدهد در نهج البلاغه حكمت 362 فرموده : « و من ضنّ بعرضه فليدع المراء » هر كه بآبروى خويش بخيل باشد مجادلهء ناحق را ترك كند . اين كلمه در قرآن مجيد تنها يك بار آمده است .\r\n\r\n\r\n\r\nضها :\r\n* ( « وَقالَتِ الْيَهُودُ عُزَيْرٌ ابْنُ الله وَقالَتِ النَّصارى الْمَسِيحُ ابْنُ الله ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا . . . » ) * توبه : 30 .\r\nطبرسى و راغب مضاهاة را مشابهت و مشاكلت گفته‌اند . در نهج البلاغه خطبهء 163 فرموده : « و ان ضاهيته بالملابس فهو كموشىّ الحلل » اگر آن را بلباسها تشبيه كنى ، آن مانند حلَّه هاى نقشدار است . همچنين است قول صحاح . و اقرب .\r\nمعنى آيه چنين است : يهود و نصارى در اين قول بقول كفّار گذشته مشابهت دارند . مشروح اين آيه در « ابن » باب باء گذشت به آنجا رجوع شود بعضى * ( « الَّذِينَ كَفَرُوا » ) * را بت پرستان گرفته‌اند ولى ظاهرا آيه راجع بعقيدهء كفّار قبل از اسلام است كه قائل به ابن اللَّه بوده‌اند . اين لفظ در\r\n","description":"","footnote":"","page_name":" 201 ","page_number":203},
  {"content":"\r\nقرآن يك بار آمده است .\r\n\r\n\r\n\r\nضوء :\r\nنور . چنان كه در مفردات و قاموس و اقرب گفته . مصدر نيز به كار رفته است : « ضاء القمر ضوء : انار و اشرق » ضياء نيز بمعنى نور است * ( « مَنْ إِله غَيْرُ الله يَأْتِيكُمْ بِضِياءٍ » ) * قصص :\r\n71 . يعنى : كيست معبودى جز خدا كه بشما نورى بياورد .\r\nبتصريح اهل لغت « اضاء » از باب افعال لازم و متعدى به كار رفته . قرآن مجيد اين مطلب را تأييد مىكند مثل :\r\n* ( « يَكادُ الْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيه » ) * بقره : 20 . كه لازم آمده يعنى نزديك است برق چشمانشان را بر بايد هر وقت بر آنها روشن شد در آن راه ميروند . و مثل * ( « فَلَمَّا أَضاءَتْ ما حَوْلَه » ) * بقره : 17 . كه متعدى به كار رفته يعنى : چون آنچه را كه در اطرافش هست روشن كرد .\r\nدر آيهء * ( « وَلَقَدْ آتَيْنا مُوسى وَهارُونَ الْفُرْقانَ وَضِياءً وَذِكْراً . . . » ) * انبياء :\r\n48 . بتورات ضياء اطلاق شده زيرا كه چون نور راه زندگى را روشن مىكند مثل : * ( « قَدْ جاءَكُمْ مِنَ الله نُورٌ وَكِتابٌ مُبِينٌ » ) * مائده : 15 . و نحو * ( « مَنْ أَنْزَلَ الْكِتابَ الَّذِي جاءَ بِه مُوسى نُوراً وَهُدىً لِلنَّاسِ » ) * انعام : 91 .\r\n* ( « هُوَ الَّذِي جَعَلَ الشَّمْسَ ضِياءً وَالْقَمَرَ نُوراً » ) * يونس : 5 . در اقرب الموارد گويد : بقولى ضياء آنست كه بالذات باشد مثل نور خورشيد . و نار و نور آنست كه بالعرض و اكتسابى باشد در مجمع فرمايد : ضياء در كشف تاريكيها از نور ابلغ است زمخشرى نيز مثل مجمع گفته . بيضاوى قول اقرب الموارد را نقل مىكند .\r\nشايد از اين سخن استظهار شود :\r\nعلت به كار رفتن ضياء در شمس و نور در قمر اكتسابى بودن نور قمر از خورشيد است در آيهء * ( « وَجَعَلَ الْقَمَرَ فِيهِنَّ نُوراً وَجَعَلَ الشَّمْسَ سِراجاً » ) * نوح : 16 . * ( « وَجَعَلَ فِيها سِراجاً وَقَمَراً مُنِيراً » ) * فرقان : 61 . ملاحظه مىشود باز بقمر نور اطلاق شده و بخورشيد سراج با ملاحظه كلمهء « شمس » در قرآن ، خواهيم ديد كه به آن نور اطلاق\r\n","description":"","footnote":"","page_name":" 202 ","page_number":204},
  {"content":"\r\nنشده است .\r\n\r\n\r\n\r\nضير :\r\nضرر رساندن . « ضاره الامر ضيرا : اضرّ به » * ( « قالُوا لا ضَيْرَ إِنَّا إِلى رَبِّنا مُنْقَلِبُونَ » ) * شعراء : 50 . گفتند :\r\nدر اينكه ما را بكشى ضررى نيست كه ما در آنصورت بسوى پروردگار خويش بر ميگرديم . طبرسى آن را ضرر فرموده و ضير و ضرّ را يكى ميداند .\r\n\r\n\r\n\r\nضيزى :\r\nوصف است بمعنى ناقص و ظالمانه . * ( « تِلْكَ إِذاً قِسْمَةٌ ضِيزى » ) * نجم : 22 . آن كار در آنصورت تقسيمى است ناقص و ظالمانه . بعضى آن را ضئزى با همزه خوانده‌اند طبرسى آن را غير عادله و جائرانه فرموده است .\r\nدر قاموس گويد : « قسمة ضيزى اى ناقصة » . اين لفظ در كلام اللَّه بيشتر از يك بار نيامده است .\r\n\r\n\r\n\r\nضيع :\r\nتباه شدن . « ضاع الشّىء ضيعا : فقد و هلك و تلف و صار مهملا » * ( « إِنَّا لا نُضِيعُ أَجْرَ الْمُصْلِحِينَ » ) * اعراف :\r\n170 . ممكن است گاهى مراد از آن ترك باشد مثل : * ( « أَضاعُوا الصَّلاةَ وَاتَّبَعُوا الشَّهَواتِ » ) * مريم : 59 . گفته‌اند يعنى نماز را ترك كردند در مجمع از امام صادق عليه السّلام نقل است كه آن را با تأخير از وقت تباه كردند نه با ترك .\r\nآيهء * ( « وَما كانَ الله لِيُضِيعَ إِيمانَكُمْ » ) * بقره : 143 . راجع باعمالى است كه پيش از تحوّل قبله رو به بيت المقدس انجام داده بودند شايد مراد از ايمان عمل باشد و شايد همان ايمان باشد يعنى : خدا عمل و ايمان شما را كه پيش از تحوّل قبله انجام داده‌ايد ضايع و تباه و بى اثر نميكند . همهء موارد استعمال اين كلمه در قرآن دربارهء تباه نشدن اعمال اهل ايمان است .\r\nمگر آيهء 59 مريم كه نقل شد .\r\n\r\n\r\n\r\nضيف :\r\nميهمان . * ( « وَنَبِّئْهُمْ عَنْ ضَيْفِ إِبْراهِيمَ » ) * حجر : 51 . اصل ضيف چنان كه راغب گفته بمعنى ميل است « ضاف الى كذا » يعنى بسوى آن ميل كرد . علت تسميهء ميهمان بضيف آن است كه به طرف انسان ميل مىكند و به منزل او وارد مىشود .\r\nدر مفردات و اقرب گفته : ضيف چون در اصل مصدر است لذا مفرد\r\n","description":"","footnote":"","page_name":" 203 ","page_number":205},
  {"content":"\r\nو جمع در آن يكسان است و جمع بسته نميشود . آن در آيهء فوق جمع است و نيز در آيهء * ( « قالَ إِنَّ هؤُلاءِ ضَيْفِي فَلا تَفْضَحُونِ » ) * حجر : 68 . ولى گاهى جمع آن اضياف ، ضيوف ، ضيفان و اضائف آمده ( اقرب ) .\r\n\r\n\r\n\r\nضيق :\r\nتنگى . « الضيق : ضد السعة » * ( « وَضاقَتْ عَلَيْكُمُ الأَرْضُ بِما رَحُبَتْ » ) * توبه : 25 . زمين با آن وسعت بر شما تنگ گرديد . * ( « وَضاقَ بِهِمْ ذَرْعاً » ) * هود :\r\n77 . يعنى در كارشان فرو ماند چنان كه در « ذرع » گذشت . * ( « وَلَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ » ) * حجر : 97 .\r\n\r\n\r\n\r\nضيّق :\r\nتنگ . * ( « يَجْعَلْ صَدْرَه ضَيِّقاً حَرَجاً » ) * انعام : 125 . يعنى سينهء او را سخت تنگ مىكند . حرج تأكيد ضيّق است ضائق نيز بمعنى تنگ است * ( « فَلَعَلَّكَ تارِكٌ بَعْضَ ما يُوحى إِلَيْكَ وَضائِقٌ بِه صَدْرُكَ » ) * هود : 12 .\r\nاين آخرين كلام ما در باب ضاد است : و الحمد للَّه اولا و آخرا و صلى اللَّه على رسوله و آله و انبيائه 18 رمضان المبارك 1392 قمرى مطابق 4 / 8 / 1351 رضائيه .\r\n","description":"","footnote":"","page_name":" 204 ","page_number":206},
  {"content":"\r\n\r\n\r\nط\r\n\r\n\r\nطاء :\r\nشانزدهمين حرف از الفباى عربى و نوزدهم از الفباى فارسى است . جزء كلمه واقع مىشود ، به تنهائى معنائى ندارد و در حساب ابجد بجاى 9 است .\r\n\r\n\r\n\r\nطبع :\r\nمهر زدن . * ( « بَلْ طَبَعَ الله عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا » ) * نساء :\r\n155 . در قاموس گويد : « طبع عليه :\r\nختم » . راغب گفته : طبع آنست كه شىء را به صورتى و شكلى در آورى مثل طبع سكَّه و درهم . آن از ختم اعمّ و از نقش اخصّ است . از اين جهت به سجيّه و خلق انسان طبع و طبيعت گفته‌اند كه سجيّه نقش بستن صورت و شكلى است در نفس انسان خواه از حيث عادت باشد و يا از جهت خلقت ، ولى استعمال آن در خلقت بيشتر است . طبيعت آتش و دوا همان است كه خدا در آنها گذاشته است . اينكه گويد : طبع از ختم اعم است زيرا ختم فقط مهر زدن مىباشد ولى طبع در آن و نيز در تصوير و منقّش كردن به كار ميرود . نقش از طبع اعمّ است كه حتى به رنگآميزى و اثرى كه در زمين مىماند اطلاق مىشود .\r\nمراد از طبع و مهر زدن بقلب آن است كه شخص حاضر بقبول حق نشود و زير بار آن نرود هر چند به آن يقين داشته باشد مثل * ( « وَجَحَدُوا بِها وَاسْتَيْقَنَتْها أَنْفُسُهُمْ » ) * نمل : 14 . و آن يكنوع محو قابليت ايمان است . و علت اين مهر زدن كفر و تجاوز و ستمكارى است . آيات زير مطلب فوق را روشن ميكنند :\r\n* ( « وَلَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ الله عَلى قُلُوبِ الْكافِرِينَ » ) * اعراف : 101 .\r\n","description":"","footnote":"","page_name":" 205 ","page_number":207},
  {"content":"\r\n* ( « فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِه مِنْ قَبْلُ كَذلِكَ نَطْبَعُ عَلى قُلُوبِ الْمُعْتَدِينَ » ) * يونس :\r\n74 . * ( « الَّذِينَ يُجادِلُونَ فِي آياتِ الله بِغَيْرِ سُلْطانٍ أَتاهُمْ ) * . . . * ( كَذلِكَ يَطْبَعُ الله عَلى كُلِّ قَلْبِ مُتَكَبِّرٍ جَبَّارٍ » ) * غافر : 35 .\r\n* ( « لَيَقُولَنَّ الَّذِينَ كَفَرُوا إِنْ أَنْتُمْ إِلَّا مُبْطِلُونَ . كَذلِكَ يَطْبَعُ الله عَلى قُلُوبِ الَّذِينَ لا يَعْلَمُونَ » ) * روم : 58 و 59 . ملاحظهء آيات شريفه نشان ميدهد كه مهر زدن از جانب خداست و اوست كه بقلوب مهر مىزند و چون كار به آنجا رسيد ديگر صاحب چنين قلب ايمان نميآورد و به حق تسليم نميشود ، ولى علت اين كار همان كفر و تعدّى و ظلم است چون كسى در اين كارها پيوسته باشد متعاقب آن خداوند دلش را مهر مىزند و از رحمت خداوندى بدور مىشود ( نعوذ باللَّه منه ) .\r\n\r\n\r\n\r\nطبق :\r\n* ( « لَتَرْكَبُنَّ طَبَقاً عَنْ طَبَقٍ » ) * انشقاق : 19 . در مجمع فرموده : اصل طبق بمعنى حال است چنان كه شاعر گفته : اذا صفا لك من مسرورها طبق اهدى لك الدّهر من مكروهها طبقا چون روزگار حالى از شادى براى تو پيش آورد حال ديگرى از ناپسندش ارمغانت ميفرستد شاعر ديگرى گفته :\r\nانّى امرء قد حلبت الدّهر اشطره و ساقنى طبق منه الى طبق من كسى هستم كه نشيب و فرازها ديده و فقط در بعضى ايام شير روزگار را دوشيده و از آن بهره برده‌ام . و مرا از حالى بحالى كشيده است .\r\nزمخشرى نيز آن را در آيه حال معنى كرده .\r\nيعنى : از حالى بحالى سوار ميشويد و از نطفه بجنينى و از آن بطفوليت تا جوانى و پيرى و مرگ بالا ميرويد تا مقدّرات خداوند دربارهء شما بجاى خويش رسند و به بهشت يا جهنّم منتهى شويد . در همين مضمون است آيات : * ( « وَلَقَدْ خَلَقْنَا الإِنْسانَ مِنْ سُلالَةٍ مِنْ طِينٍ . ثُمَّ جَعَلْناه نُطْفَةً فِي قَرارٍ مَكِينٍ . ) *\r\n* ( ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ ) *\r\n","description":"","footnote":"","page_name":" 206 ","page_number":208},
  {"content":"\r\n* ( مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناه خَلْقاً آخَرَ فَتَبارَكَ الله أَحْسَنُ الْخالِقِينَ . ثُمَّ إِنَّكُمْ بَعْدَ ذلِكَ لَمَيِّتُونَ . ثُمَّ إِنَّكُمْ يَوْمَ الْقِيامَةِ تُبْعَثُونَ » ) * مؤمنون : 12 - 16 . همين طور است آيهء 5 از سورهء حجّ و ساير آيات .\r\n« تركبنّ » و « عن » در آيه نشان دهندهء آنست كه هر حال قبلى پائينتر از حال بعدى است .\r\nراغب گويد : مطابقت آنست كه چيزى را بالاى چيزى بگذارى و باندازهء آن باشد . سپس گاهى در چيزى كه فوق چيز ديگر يا موافق شىء ديگر باشد به كار ميرود .\r\nدر آيهء گذشته نيز آن مطابقت در نظر است .\r\nطِباق * ( « الَّذِي خَلَقَ سَبْعَ سَماواتٍ طِباقاً » ) * ملك : 3 . طباق بمعنى مطابقت است ظاهرا مراد از آن بودن بعضى بالاى بعضى است . آن را مشابهت نيز گفته‌اند .\r\nطباقا حال است از سموات . بعضى آن را جمع طبق دانسته‌اند مثل جمل و جمال ( شتر - شتران ) .\r\nراجع بطبقات آسمان رجوع شود به « سماء » بند چهارم .\r\n\r\n\r\n\r\nطحو :\r\n* ( « وَالسَّماءِ وَما بَناها . وَالأَرْضِ وَما طَحاها » ) * شمس : 5 و 6 .\r\nراغب گويد طحو مثل دحو بمعنى گسترش دادن و بردن چيزى است .\r\nدر اقرب آمده : « طحا الشّىء : بسطه و مدّه » طبرسى فرموده طحو و دحو هر دو بيك معنى است . رجوع شود به « دحو » .\r\n\r\n\r\n\r\nطرح :\r\nانداختن و دور كردن .\r\nطروح بمعنى مكان بعيد است چنان كه در مفردات آمده * ( « اقْتُلُوا يُوسُفَ أَوِ اطْرَحُوه أَرْضاً » ) * يوسف : 9 . يوسف را بكشيد يا بجاى مجهولى بياندازيد و از نزد پدر دورش كنيد ، اين كلمه فقط يك بار در قرآن هست .\r\n\r\n\r\n\r\nطرد :\r\nراندن از روى بى اعتنائى * ( « وَلا تَطْرُدِ الَّذِينَ يَدْعُونَ رَبَّهُمْ بِالْغَداةِ . ) *\r\n* ( وَالْعَشِيِّ » ) * انعام : 52 . * ( « وَما أَنَا بِطارِدِ الَّذِينَ آمَنُوا » ) * هود : 29 .\r\n\r\n\r\n\r\nطرف :\r\n( بر وزن عقل ) نگاه كردن .\r\n","description":"","footnote":"","page_name":" 207 ","page_number":209},
  {"content":"\r\nچشم . راغب گويد آن پلك چشم . و تحريك پلك است و از آن نگاه كردن تعبير ميكنند كه لازم تحريك ، نگاه كردن است . طبرسى آن را نگاه كردن و چشم فرموده است . مناسب آيات قرآن نگاه كردن و چشم است .\r\n* ( « مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ » ) * ابراهيم : 43 . يعنى سر بر افراخته‌اند كه نگاهشان بهم نميخورد از ترس و وحشت پيوسته چشمشان باز است .\r\nآن عبارت اخراى خيره شدن است كه فرموده : * ( « تَشْخَصُ فِيه الأَبْصارُ » ) * ابراهيم : 42 . همچنين است آيهء * ( « أَنَا آتِيكَ بِه قَبْلَ أَنْ يَرْتَدَّ إِلَيْكَ طَرْفُكَ » ) * نمل : 40 . يعنى : پيش از آنكه نگاهت به هم بخورد من آن را نزد تو مياورم .\r\n* ( « وَعِنْدَهُمْ قاصِراتُ الطَّرْفِ عِينٌ » صافات : 48 . كلمهء قاصرات الطرف در سورهء ص آيهء 52 و رحمن آيهء 56 نيز آمده است . و آن در وصف زنان بهشت مىباشد . مراد از طرف ، چشم يا نگاه است يعنى در نزد بهشتيان زنان كوتاه چشم يا كوتاه نگاه هست كه نگاه آنها فقط منحصر به شوهران خويش است و بكس ديگر نگاه نميكنند و نگاه خويش را از ديگران كوتاه كرده‌اند . بعقيدهء الميزان قصر عين كنايه است از ناز و كرشمه و عشوه كه زنان بهشتى بشوهران خويش آنطور نگاه ميكنند . و آن قولى است كه در مجمع نقل شده .\r\nدر « حور » در صفات زنان بهشتى مفصلا بحث شده به آنجا رجوع شود و گفته‌ايم كه قاصر بمعنى كوتاه و كوتاه كننده هر دو آمده است .\r\n* ( « وَتَراهُمْ يُعْرَضُونَ عَلَيْها خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ » شورى : 45 . ضمير « عليها » راجع به آتش است مراد از طرف خفى چنان كه گفته‌اند نگاه بگوشهء چشم است كه شخص گرفتار نميتواند به آنچه گرفتار است درست نگاه كند مانند محكوميكه بچوبهء دار مينگرد آنها هم نعوذ باللَّه به آتش آنطور نگاه ميكنند به نظر ميايد كه : طرف در آيه بمعنى نگاه است و مفعول « ينظرون » مىباشد يعنى :\r\n","description":"","footnote":"","page_name":" 208 ","page_number":210},
  {"content":"\r\n« ينظرون نظرا خفيّا » . در اقرب الموارد گويد : « نظر به عين خفىّ » يعنى :\r\nقسمت اعظم چشم خويش را از شرم يا ترس بست و با بقيهء آن نگاه كرد .\r\n\r\n\r\n\r\nطرف\r\n. ( بر وزن عمل ) گوشه ، ناحيه . در مفردات ميگويد : طرف شىء جانب آن است در اجسام و اوقات و غيره به كار ميرود . . . و بطور استعاره گفته‌اند : « هو كريم الطرفين » كه مراد از طرفين پدر و مادر است .\r\n* ( « وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ » ) * هود : 114 . نماز را در دو طرف روز و اوائل شب بخوان مشروح آيه در « زلف » گذشت و آن شامل اوقات سه نماز يا پنج نماز است .\r\n* ( « لِيَقْطَعَ طَرَفاً مِنَ الَّذِينَ كَفَرُوا أَوْ يَكْبِتَهُمْ فَيَنْقَلِبُوا خائِبِينَ » ) * آل عمران :\r\n127 . گفته‌اند : * ( « لِيَقْطَعَ » ) * متعلق است به * ( « وَلَقَدْ نَصَرَكُمُ الله » ) * در آيهء قبل . بيضاوى گويد : « او » در آيه براى تنويع است نه ترديد . يعنى مراد دو نوع عذاب است : هلاكت و خوارى . معنى آيه چنين است : خداوند شما را در « بدر » يارى كرد تا طرفى و قسمتى از كفار را ببرد ( كه هفتاد نفر كشته و هفتاد نفر اسير گشتند ) و آنها را خوار كند تا مأيوس و نااميد بر گردند .\r\n* ( « أَ وَلَمْ يَرَوْا أَنَّا نَأْتِي الأَرْضَ نَنْقُصُها مِنْ أَطْرافِها وَالله يَحْكُمُ لا مُعَقِّبَ لِحُكْمِه وَهُوَ سَرِيعُ الْحِسابِ » ) * رعد :\r\n41 . * ( « . . . أَ فَلا يَرَوْنَ أَنَّا نَأْتِي الأَرْضَ نَنْقُصُها مِنْ أَطْرافِها أَ فَهُمُ الْغالِبُونَ » ) * انبياء : 44 .\r\nظاهرا مراد از نقصان اطراف زمين ، هلاكت و از بين رفتن قسمتى از مردمان روى زمين است كه ما قبل آيهء اول فرموده : * ( « وَإِمَّا نُرِيَنَّكَ بَعْضَ الَّذِي نَعِدُهُمْ » ) * اين وعده همان عذاب و هلاكت دسته جمعى است پس از آن فرموده : آيا نمىبينند كه دستور ما به زمين ميايد و آن را از اطرافش كوتاه ميكنيم . صدر آيهء دوم چنين است : * ( « بَلْ مَتَّعْنا هؤُلاءِ وَآباءَهُمْ حَتَّى طالَ عَلَيْهِمُ الْعُمُرُ » ) * آنگاه فرموده :\r\n* ( « أَ فَلا يَرَوْنَ . . . » ) * .\r\nدر تفسير برهان چند روايت نقل\r\n","description":"","footnote":"","page_name":" 209 ","page_number":211},
  {"content":"\r\nشده كه حضرت سجاد و حضرت صادق عليهما السلام آن را از بين رفتن علماء و فقهاء و اخيار فرموده‌اند . در تفاسير اهل سنت نيز اين مضمون نقل شده است .\r\nدر الميزان قول فوق را اختيار و روايات را بدون اظهار نظر نقل كرده است . به نظر ميايد مقصود از روايات بعضى از مصاديق آيه است .\r\nدر مجمع چند قول نقل شده از جمله هلاكت مردمان و فقد علماء است .\r\nو اما اينكه مراد نقصان خود زمين و غبار شدن و از بين رفتن اطراف آن باشد از دو آيه بدست نميآيد بلكه زمين پيوسته در انبساط و بزرك شدن است و وزن آن نيز كه نور آفتاب پيوسته در آن جذب مىشود رو بافزايش است .\r\n\r\n\r\n\r\nطرق :\r\nكوبيدن . مثل كوبيدن آهن و در زدن . در اقرب آمده : « طرقه طرقا : ضربه بالمطرقة - طرق الباب :\r\nقرعه » . راه را از آن طريق گويند كه رهگذران آن را با پا ميكوبند .\r\n* ( « أَنْ أَسْرِ بِعِبادِي فَاضْرِبْ لَهُمْ طَرِيقاً فِي الْبَحْرِ يَبَساً » طه : 77 . يعنى بندگان مرا شبانه راه ببر و براى آنها راه خشكى در دريا بجوى .\r\nطريق بمعنى راه حق و دين نيز به كار ميرود نحو * ( « يَهْدِي إِلَى الْحَقِّ وَإِلى طَرِيقٍ مُسْتَقِيمٍ » ) * احقاف : 30 . و آن مذكر و مؤنث هر دو به كار ميرود .\r\nطريقه : بمعنى مذهب و حالت و غيره است * ( « وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً » ) * جنّ : 16 . و اگر جنّ و انس در طريقهء حق پايدار مىبودند با آب فراوان آبشان ميداديم ظاهرا مراد آن است كه آنها را در دنيا وسعت و راحتى ميداديم مثل * ( « وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالأَرْضِ » ) * اعراف :\r\n96 .\r\n* ( « إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً » ) * طه : 104 . امثل بمعنى افضل است گوئى مراد از طريقه رأى و نظر است يعنى : آنكه در رأى از ديگران\r\n","description":"","footnote":"","page_name":" 210 ","page_number":212},
  {"content":"\r\nبرتر است ميگويد درنگ نكرديد مگر يك روز . ايضا آيهء * ( « وَيَذْهَبا بِطَرِيقَتِكُمُ الْمُثْلى » ) * طه : 63 . يعنى موسى و هارون ميخواهند طريقه و راه و روش بهتر شما را از بين ببرند . مثلى مؤنّث امثل بمعنى افضل است .\r\nطرائق : جمع طريقه چنان كه طرق ( بر وزن عنق ) جمع طريق مىباشد و آن دو بار در قرآن آمده است * ( « وَأَنَّا مِنَّا الصَّالِحُونَ وَمِنَّا دُونَ ذلِكَ كُنَّا طَرائِقَ قِدَداً » ) * جنّ : 11 . ظاهرا مراد از طرائق مذاهب و احوال است و در آن « ذوى » مقدّر است « قدد » جمع قدّه بمعنى قطع مىباشد يعنى . تكَّه تكَّه و مختلف . معنى آيه چنين است : بعضى از ما صالحان و بعضى پائينتر از آنها و داراى مذاهب مختلف هستيم .\r\n* ( « وَلَقَدْ خَلَقْنا فَوْقَكُمْ سَبْعَ طَرائِقَ وَما كُنَّا عَنِ الْخَلْقِ غافِلِينَ » ) * مؤمنون :\r\n17 . اين آيه نظير آيهء ذيل است * ( « وَبَنَيْنا فَوْقَكُمْ سَبْعاً شِداداً » ) * نباء : 12 . طرائق را آسمانهاى هفتگانه گفته‌اند كه بعضى بالاى بعضى است در مجمع فرموده هر سماء طريقه است و علت اين تسميه تطارق يعنى بعضى بالاى بعضى بودن است .\r\nالميزان طرائق را جمع طريقه و آن را بمعنى راه گرفته و فرموده آسمانهاى هفتگانه محل مرور امر نازل از پيش خدا به زمين است چنان كه فرموده : * ( « يَتَنَزَّلُ الأَمْرُ بَيْنَهُنَّ » ) * طلاق :\r\n12 . و فرموده : * ( « يُدَبِّرُ الأَمْرَ مِنَ السَّماءِ إِلَى الأَرْضِ ثُمَّ يَعْرُجُ إِلَيْه » ) * سجده : 5 .\r\nو آسمانها راه صعود اعمال و نزول و عروج ملائكه است چنان كه فرموده :\r\n* ( « إِلَيْه يَصْعَدُ الْكَلِمُ الطَّيِّبُ . . . » ) * فاطر :\r\n10 . و فرموده : * ( « وَما نَتَنَزَّلُ إِلَّا بِأَمْرِ رَبِّكَ » ) * مريم : 64 . با اين طريق تناسب ذيل آيه با صدر آن روشن مىشود بيان الميزان در نوبت خود كامل و جامع است و مىشود اضافه كرد : آسمانها راه عبور نور خورشيد و اشّعهء كيهانى و غيره است كه پيوسته بسوى زمين سرازيراند . ولى اشكال در اين است كه طرائق جمع طريقه است نه طرق چنان كه الميزان نيز متذكر است . و آن\r\n","description":"","footnote":"","page_name":" 211 ","page_number":213},
  {"content":"\r\nدر قرآن بمعنى راه معمولى نيامده بلكه در مذهب و حالت به كار رفته است .\r\nبصحاح و قاموس و نهاية و اقرب مراجعه شد طريقه را راه عادى نگفته‌اند در نهج البلاغه و صحيفهء سجّاديه نيز يافت نشد .\r\nبه نظر ميايد طرائق در اين آيه مثل آيهء 11 سورهء جنّ و در آن « ذا » مقدّر باشد يعنى بالاى سر شما هفت آسمان كه داراى احوال و خصوصيات مخصوصاند آفريديم و ما از خلق غافل نيستيم و ميدانيم آن خصوصيات در زندگى مردم چه تأثير دارد . در « سماء » بند چهارم از سبع سموات سخن رفته و خصوصيات مختلف طبقات جوّ ذكر شده است .\r\n* ( « وَالسَّماءِ وَالطَّارِقِ . وَما أَدْراكَ مَا الطَّارِقُ . النَّجْمُ الثَّاقِبُ » طارق : 1 - 3 .\r\nطارق بنا بر معناى اوّلى بمعنى كوبنده و ضارب است و نيز بكسيكه در وقت شب ميايد و هكذا بستارهء صبح گفته مىشود در نهج البلاغه خطبهء 222 فرموده : « طارق طرقنا بملفوفة فى وعائها » يعنى شبروى در شب نزد ما آمد با حلوائى در ظرفش .\r\nدر اينكه مراد از طارق در آيهء فوق ستاره است شكى نيست زيرا در ما بعد فرموده : * ( « النَّجْمُ الثَّاقِبُ » ) * ولى چرا بستاره طارق گفته شده آيا از اين جهت است كه در شب ميايد و ظاهر مىشود ؟ بعقيدهء بيشتر اهل تفسير : بلى .\r\nناگفته نماند : دانشمندان نجوم عقيده دارند سحابىهاى آسمان بطور مار پيچى بهم مىپيچند ، در اثر آن ثقلى در مركز سحابى توليد مىشود ، بالنتيجه ذرّات آن در مركز سحابى يكديگر را ميكوبند ، همان كوبيدن سبب اشتعال مىشود ، اين اشتعال بتدريج به طرف بيرون حركت مىكند و ابتداء به صورت نور قرمز و ضعيف ديده مىشود ، سپس بر شدّت اشتعال افزوده و نور موّاج سفيد آن آسمانرا شكافته به زمين ميرسد و در هوا بمسير خود ادامه ميدهد و خلاصه تشكيل\r\n","description":"","footnote":"","page_name":" 212 ","page_number":214},
  {"content":"\r\nيك ستاره با سه مرحلهء طرق و نجم ( كه بمعنى ظهور است ) و ثقب پايان مييابد . اين است كه قرآن بدان سه مرحله در اين سه آيه اشاره فرموده است . ( استفاده از تفسير پرتوى از قرآن ) اين مطلب شايد با آيات بعدى كه دربارهء معاد و قيوميّت خداست بهتر سازش داشته باشد از آنچه پيشينيان فرموده‌اند .\r\n\r\n\r\n\r\nطرىّ :\r\nتازه . راغب گفته : « غضّا جديدا » * ( « وَهُوَ الَّذِي سَخَّرَ الْبَحْرَ لِتَأْكُلُوا مِنْه لَحْماً طَرِيًّا » ) * نحل : 14 .\r\nايضا آيهء * ( « وَمِنْ كُلٍّ تَأْكُلُونَ لَحْماً طَرِيًّا » ) * فاطر : 12 . در جوامع الجامع فرموده :\r\nقيد طرىّ براى آنست كه ماهى را بايد تازه بتازه خورد و گرنه فاسد مىشود .\r\nبنظرم مراد از تازه بودن لذيذ و مفيد بودن است كه بعد از مدتى لذت و فايدهء اولى را نخواهد داشت . اين لفظ تنها دو بار در قرآن آمده است .\r\n\r\n\r\n\r\nطس :\r\n* ( « طس تِلْكَ آياتُ الْقُرْآنِ وَكِتابٍ مُبِينٍ » ) * نمل : 1 . اين كلمه در اول سورهء نمل واقع شده است ، به نظر نويسندهء كتاب ديوان دين كه در « اب » و غيره از آن نام برده‌ايم اين دو حرف ( ط - س ) اشاره است بحكايتهاى سورهء نمل كه عبارتاند از :\r\n1 - حكايت موسى و طور .\r\n2 - حكايت سليمان و طير .\r\n3 - حكايت سليمان و طيور .\r\n4 - حكايت سليمان و هدهد .\r\n5 - حكايت طير و ملكهء سباء .\r\nگويا ( س ) بطور كلى اشاره به سليمان و موسى و سباء و ( ط ) اشاره به طير مىباشد . و اين حكايات همه در سورهء نمل واقعاند ، در « ص » و « حاميم » راجع به اين مطلب سخنى گفته شده بقيّهء مطلب در « عسق » است .\r\n\r\n\r\n\r\nطسم :\r\n* ( « طسم . تِلْكَ آياتُ الْكِتابِ الْمُبِينِ » ) * شعراء : 1 و 2 . * ( « طسم . تِلْكَ آياتُ الْكِتابِ الْمُبِينِ » ) * قصص : 1 و 2 . اين لفظ فقط دو بار در اول سورهء شعراء و قصص آمده است رجوع شود به « عسق » .\r\n\r\n\r\n\r\nطَعْم :\r\n( بر وزن فلس ) طعام خوردن .\r\n« طعم طعما و طعاما : اكله » . و نيز\r\n","description":"","footnote":"","page_name":" 213 ","page_number":215},
  {"content":"\r\nبمعنى مزه آمده مثل شورى و شيرينى .\r\n* ( « فَإِذا طَعِمْتُمْ فَانْتَشِرُوا » ) * احزاب : 53 .\r\nپس چون در خانهء رسول خدا صلَّى اللَّه عليه و آله طعام خورديد متفرق شويد . * ( « وَأَنْهارٌ مِنْ لَبَنٍ لَمْ يَتَغَيَّرْ طَعْمُه » ) * محمد : 15 .\r\nطعم در اين آيه بمعنى مزه است .\r\nبه نظر بعضى طعم در آشاميدن نيز به كار ميرود آيهء * ( « فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه » ) * بقره : 249 .\r\nرا شاهد آورده‌اند كه طالوت بلشكريان خويش گفت : هر كه از آن نهر بنوشد از من نيست و هر كه ننوشد از من است . مىشود آيهء * ( « وَلا طَعامٌ إِلَّا مِنْ غِسْلِينٍ » ) * حاقه : 36 . را نيز شاهد آورد بنا بر آنكه غسلين چرك و مايع است .\r\nولى طبرسى رحمه اللَّه * ( « لَمْ يَطْعَمْه » ) * را چشيدن معنى كرده و در كتب لغت آمده :\r\n« طعم الشىء طعما : ذاقه » معنى آيه چنين مىشود : هر كه آن را نچشد از من است .\r\nالميزان و المنار نيز چشيدن گفته‌اند .\r\nعلى هذا * ( « إِلَّا مَنِ اغْتَرَفَ » ) * استثنا است از * ( « فَمَنْ شَرِبَ » ) * يعنى : هر كه از آن بنوشد از من نيست مگر كسى كه با دست بخورد . و هر كه از آن نچشد از من است .\r\nوجود * ( « مَنْ لَمْ يَطْعَمْه . . . » ) * ميان مستثنى و مستثنى منه معنى كلام را عوض كرده ، اگر آن نبود معلوم ميشد كه نوشندگان از طالوت نيستند و با دست خورندگان از او هستند ولى با ملاحظهء جملهء فوق لشكريان سه گروه ميشوند : خورندگان . نچشندگان . با دست خورندگان . گروه سوم از گروه اول خارج شده‌اند ولى دخولشان بگروه دوم معلوم نيست . و محتمل بود كه در جنگ استقامت نكنند .\r\n( از الميزان ) .\r\nو در آيهء * ( « . . . إِلَّا مِنْ غِسْلِينٍ » ) * ظاهرا نظر بغذائيت آنست نه به مايع بودن بدليل آنكه در آيهء بعدى فرموده :\r\n* ( « لا يَأْكُلُه إِلَّا الْخاطِؤُنَ » ) * و گرنه « لا يشربه » ميامد . ولى در آيهء : * ( « لَيْسَ عَلَى الَّذِينَ آمَنُوا وَعَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا . . . » ) * مائده : 93 .\r\nاگر راجع بعدم جناح در خمر قبل\r\n","description":"","footnote":"","page_name":" 214 ","page_number":216},
  {"content":"\r\nاز تحريم باشد ، آنوقت طعم در نوشيدن به كار رفته است . طبرسى در تفسير آن فرموده : اين كلمه باكل و شرب هر دو صالح است . ظاهرا * ( « طَعِمُوا » ) * را بمعنى چشيدن گرفته چنان كه اختيار الميزان نيز همان است ولى در تفسير اهل بيت عليهم السلام بطعام حلال معنى شده است .\r\nدر مفردات و نهايه نقل شده كه رسول خدا صلَّى اللَّه عليه و آله دربارهء آب زمزم فرموده‌اند : « انّها طعام طعم و شفاء سقم » آن طعام خوردنى و شفاى مرض است . ابن اثير گويد : يعنى آبش شخص را سير مىكند .\r\n\r\n\r\n\r\nطعام :\r\nمصدر است بمعنى طعام خوردن چنان كه در « طعم » گذشت و نيز بمعنى خوردنى است * ( « وَإِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ » ) * بقره : 61 . در قرآن مجيد ظاهرا طعام به معناى مصدرى نيامده مگر در آيهء * ( « فَلْيَنْظُرْ أَيُّها أَزْكى طَعاماً . . . » ) * كهف :\r\n19 . كه مىشود گفت به معناى مصدر است .\r\nدر آيات * ( « وَلا يَحُضُّ عَلى طَعامِ الْمِسْكِينِ » ) * حاقّه : 34 ، ماعون : 3 .\r\nبه نظر مجمع البيان مضاف مقدر است يعنى : « لا يحض على اطعام طعام المسكين » كشّاف بجاى اطعام « بذل » مقدّر كرده است . و در سورهء حاقّه ذيل آيهء فوق گفته : در اين آيه دو دليل قوى است بر بزرگى گناه حرمان مسكين . يكى اينكه : عطف است بر كفر در آيهء سابق . ديگرى ذكر حضّ است نه فعل آن تا شخص بداند . اگر ترك تشويق ديگران بطعام مسكين اينقدر بزرگ باشد ترك اطعام او از آن بزرگتر است .\r\nنگارنده فكر ميكردم كه طعام بمعنى اطعام باشد ولى در لغت و تفاسير پيدا نشد . ناگفته نماند گفته‌اند : لفظ طعام در گندم غلبه دارد گرچه بهر خوردنى نيز شامل است چنان كه در مفردات ، و صحاح و اقرب تصريح شده و در هر سه كتاب اين حديث از ابى سعيد نقل شده : « انّ النّبىّ صلَّى اللَّه عليه و آله امر بصدقة الفطر صاعا من طعام او صاعا من\r\n","description":"","footnote":"","page_name":" 215 ","page_number":217},
  {"content":"\r\nشعير » يعنى رسول خدا صلَّى اللَّه عليه و آله در زكات فطره امر كردند كه صاعى از گندم و يا صاعى از جو باشد لفظ حديث از مفردات است . در نهايه گويد : بقول بعضى مراد از طعام در حديث گندم و بقولى خرماست ولى خرما بهتر است كه آنوقت اهل مدينه گندم كم داشتند .\r\nدر قاموس معناى اولى را گندم گفته است . در الميزان فرموده : در لسان العرب هست : اهل حجاز چون لفظ طعام را اطلاق كردند از آن فقط گندم قصد كنند و خليل گفته در كلام عالى عرب طعام فقط گندم است .\r\n* ( « أُحِلَّ لَكُمْ صَيْدُ الْبَحْرِ وَطَعامُه مَتاعاً لَكُمْ وَلِلسَّيَّارَةِ » ) * مائده : 96 .\r\nدربارهء اين آيه گفته‌اند مراد از طعام بحر حيواناتى است كه به صورت مرده از دريا كنار ميافتند . بقولى مراد ميوه ها و حبوباتى است كه با آب دريا بوجود ميايند . بقول بعضى : اگر گوئيم طعام مصدر است يعنى شكار دريا و خوردن آن هر دو حلال مىباشد بهتر است . ولى در تفسير اهل بيت عليهم السلام منظور از طعام بحر ماهى شور و خشكيده است كه براى بعد ذخيره مىشود آنوقت مراد از « صيد البحر » ماهى تازه مىشود . در تفسير عياشى از حريز از امام صادق عليه السّلام نقل شده : قال * ( « أُحِلَّ لَكُمْ صَيْدُ الْبَحْرِ وَطَعامُه مَتاعاً لَكُمْ » ) * قال : « مالحه الَّذى يأكلون » و از زيد شحام نقل شده كه از آنحضرت دربارهء آيه پرسيدم فرمود : « هى الحيتان المالح و ما تزودت منه ايضا و ان لم يكن مالحا فهو و متاع » .\r\nمفسران شيعه بپيروى از ائمه عليهم السلام آن را ماهى شور تفسير كرده‌اند .\r\n\r\n[ طعام اهل كتاب و زنان آنها 
  ]\r\nآيهء ذيل قابل دقت و معركة الاراء است * ( « الْيَوْمَ أُحِلَّ لَكُمُ الطَّيِّباتُ وَطَعامُ الَّذِينَ أُوتُوا الْكِتابَ حِلٌّ لَكُمْ وَطَعامُكُمْ حِلٌّ لَهُمْ وَالْمُحْصَناتُ مِنَ الْمُؤْمِناتِ وَالْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ . . . » ) * مائده : 5 .\r\nظاهر آيه آنست : كه مطلق طعام اهل كتاب اعم از ذبائح و غيره\r\n","description":"","footnote":"","page_name":" 216 ","page_number":218},
  {"content":"\r\nبر مسلمين حلال است ولى اين در صورتى است كه ظهور لفظ طعام در گندم نباشد چنان كه گذشت . و زنان اهل كتاب اعم از آنكه به صورت عقد دائمى باشد يا منقطع بر مسلمين حلالاند و نيز طعام اهل اسلام بر اهل كتاب حلال مىباشد ولى از حليّت زنان اسلام بر اهل كتاب ذكرى در آيه نيست . لازم است در اينجا از هر دو جهت بحث شود .\r\nاول : از طعام اهل كتاب بايد گوشت خوك را استثناء كرد كه بموجب : * ( « حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ . . . » ) * مائده : 3 . گوشت خوك مطلقا حرام است . ايضا آيات :\r\n173 بقره ، 145 انعام ، 115 نحل در همين زمينه است . و نيز ذبيحه ايكه اهل كتاب در وقت ذبح نام خدا را ياد نميكنند از اين حكم مستثنى است كه بموجب * ( « وَلا تَأْكُلُوا مِمَّا لَمْ يُذْكَرِ اسْمُ الله عَلَيْه . . . » ) * انعام : 121 . آن نيز حرام است باقى مىماند حبوبات و نظير آنها و نيز ذبائحى كه نام خدا را در آن ذكر ميكنند .\r\nناگفته نماند : اكثر اهل سنت با اين آيه استدلال كرده و مطلق طعام اهل كتاب را اعمّ از ذبيحه و غيره حلال دانسته‌اند و بيشتر نظرشان در آيه بذبائح است ولى در روايات اهل بيت عليهم السلام وارد است كه مراد از طعام در آيهء شريفه گندم و حبوبات و امثال آنهاست نه ذبائح ( بدون ملاحظهء سند آنها ) .\r\nدر وسائل كتاب الذبح باب 26 و 27 روايات زيادى در تحريم ذبيحهء اهل كتاب و كفّار نقل كرده از جمله در روايت قتيبة الاعشى است كه امام صادق عليه السّلام در جواب سؤال مردى فرمود : قيمت ذبيحهء يهود و نصارى را بمال خود داخل مكن و از آن مخور كه حلال بودن بواسطه ذكر نام خدا در وقت ذبح است و دربارهء آن فقط بمؤمن مىشود اطمينان كرد . آنمرد گفت : خدا فرمايد : * ( « الْيَوْمَ أُحِلَّ لَكُمُ الطَّيِّباتُ وَطَعامُ الَّذِينَ أُوتُوا الْكِتابَ حِلٌّ لَكُمْ » ) * فرمود : « كان ابى عليه السّلام يقول\r\n","description":"","footnote":"","page_name":" 217 ","page_number":219},
  {"content":"\r\nانّما هو الحبوب و امثالها » .\r\nايضا در روايت 46 باب 27 از حضرت صادق عليه السّلام نقل شده كه دربارهء آيهء ما نحن فيه فرمود : « عنى بطعامهم هنا الحبوب و الفاكهة غير الذّبائح الَّذين يذبحون فانّهم لا يذكرون اسم اللَّه عليها . . . » .\r\nو نيز در آن دو باب هست كه اگر اهل كتاب وقت ذبح نام خدا را ذكر كنند از ذبائح آنها بخور و مضمون بعضى ديگر آنست كه از ذبائح آنها مخور خواه نام خدا را ذكر كنند يا نه . و نيز هست كه نصارى بجاى نام خدا « باسم المسيح » ميگويند . و نيز هست : على عليه السّلام بمنادى خود دستور ميداد كه روز عيد قربان در كوفه ندا ميكرد :\r\nقربانيهاى شما را يهود و نصارى ذبح نكنند و فقط مسلمانان ذبح كنند .\r\nعلى هذا با اين همه روايات نميشود گفت : مراد از طعام در آيه مطلق طعام است و شامل ذبائح نيز مىشود ، مؤيد ديگر آنست كه ظهور طعام آنگاه كه بى قرينه باشد در حبوبات است . صاحب المنار طعام را اعم گرفته و به شيعه در اين باره شديدا تاخته و الميزان كلام او را نقل و ردّ كرده است رجوع شود بالميزان .\r\nبا وجود اين ، بعضى از فقهاء شيعه باستناد ظاهر آيه و روايات طعام را اعم گرفته شامل ذبائح هم دانسته و بحليّت ذبيحهء اهل كتاب فتوى داده‌اند .\r\nدر مجمع البيان ذيل آيهء فوق فرموده : اكثر فقها و مفسران گفته‌اند مراد از طعام ذبائح اهل كتاب است ، جماعتى از اصحاب ما نيز بر اين عقيده‌اند . شهيد عليه الرحمه در لمعه فرموده : جماعتى قائلاند كه در صورت شنيدن تسميهء اهل كتاب ذبيحهء آنها حلال است و ديگران ذبيحهء غير مجوسى را مطلقا حلال دانسته‌اند و به آن روايات صحيحى هست كه معارض به مثل و محمول بر تقيّه يا محمول بر ضرورتاند .\r\nعلَّامه رحمه اللَّه در مختلف پس از نقل اينكه مشهور در نزد فقهاء شيعه حرمت ذبيحهء مطلق كفّار است فرموده :\r\n","description":"","footnote":"","page_name":" 218 ","page_number":220},
  {"content":"\r\nصدوق در مقنع گفته : ذبيحهء كسى را كه در دين تو نيست نخور و نيز ذبيحهء يهود و نصارى و مجوس را مخور مگر آنكه بشنوى كه وقت ذبح خدا را ياد ميكنند در آنصورت بأسى در خوردن ذبيحهء آنها نيست . . .\r\nو از ابى عقيل نقل مىكند كه بصيد يهود و نصارى و ذبايحشان باكى نيست ولى صيد و ذبيحهء مجوس را نميشود خورد .\r\nنگارنده گويد : چنان كه از شرح لمعه نقل شد دربارهء حليت ذبيحهء يهود و نصارى اخبار صحيحى داريم ولى مشهور بحرمت فتوى داده‌اند .\r\n\r\nزنان اهل كتاب\r\nمسئلهء دوم راجع بآيهء ما نحن فيه ، زنان اهل كتاباند كه فرمود :\r\n* ( « وَالْمُحْصَناتُ مِنَ الَّذِينَ أُوتُوا الْكِتابَ » ) * و ظهور آن در حليّت نكاح زنان اهل كتاب است اعمّ از آنكه بطور دائم باشد يا منقطع .\r\nدر الميزان فرموده : لسان آيه * ( « الْيَوْمَ أُحِلَّ لَكُمُ . . . » ) * لسان امتنان و مقام ، مقام تخفيف و آسان گرفتن است . يعنى : ما با تخفيف و تسهيل در بر داشتن حرمت نكاح زنان اهل كتاب بشما منّت مىنهيم چون آنها از ساير نامسلمانها بشما نزديكتراند كه بتوحيد و نبوت اذعان دارند و تقيّد * ( « أُوتُوا الْكِتابَ » ) * با قيد * ( « مِنْ قَبْلِكُمْ » ) * نيز مشعر به اين مطلب است . . . بهر حال چون آيه در مقام امتنان و تخفيف است قابل نسخ نيست و آيهء * ( « وَلا تَنْكِحُوا الْمُشْرِكاتِ حَتَّى يُؤْمِنَّ » ) * بقره : 221 . و آيهء * ( « وَلا تُمْسِكُوا بِعِصَمِ الْكَوافِرِ » ) * ممتحنه : 10 . نميتواند آن را نسخ كند .\r\nو آنگهى آيهء * ( « وَلا تَنْكِحُوا » ) * در سورهء بقره است و آن اولين سورهء مفصله است كه در مدينه قبل از مائده نازل شده و آيهء * ( « لا تُمْسِكُوا » ) * نيز كه جزء سورهء ممتحنه است در مدينه پيش از فتح مكه و نيز پيش از مائده نازل گشته . وجهى نيست كه بگوئيم سابق لاحق را نسخ مىكند مضافا بر اينكه روايت شده :\r\nمائده آخرين سوره‌اى است كه بر پيامبر صلَّى اللَّه عليه و آله نازل گشته و آنچه در پيش بوده\r\n","description":"","footnote":"","page_name":" 219 ","page_number":221},
  {"content":"\r\nنسخ كرده و چيزى آن را نسخ ننموده است . . . پس از همهء اينها ، آيه بر حليّت زنان اهل كتاب تصريح مىكند بى آنكه قيد دوام يا انقطاع در بين باشد مگر مهر و احصان كه در ذيل آيه آمده است .\r\nمحل حاجت از الميزان تمام شد .\r\nنگارنده گويد : در ظهور آيه شكى نيست ولى لازم است مطلب از دو جهت بررسى شود : يكى دربارهء تأليف ميان اين آيه و دو آيهء گذشته و ديگر دربارهء روايات كه مخالف يا موافق آيه‌اند .\r\nاما در خصوص دو آيه ، بايد دانست آيهء * ( « لا تَنْكِحُوا الْمُشْرِكاتِ . . . » ) * ظاهرا ربطى به اين آيه ندارد و دربارهء مشركان و بت پرستان است كه در قرآن باهل كتاب كافر و فاسق و ظالم و غيره اطلاق شده ولى مشرك اطلاق نشده بلكه همه جا از مشركان جدا آمده‌اند مثل : * ( « ما يَوَدُّ الَّذِينَ كَفَرُوا مِنْ أَهْلِ الْكِتابِ وَلَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ . . . » ) * بقره : 105 . * ( « لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ » ) * بيّنه : 1 . * ( « إِنَّ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ فِي نارِ جَهَنَّمَ » ) * بيّنه : 6 .\r\nصريحترين آيه در شرك اهل كتاب به نظر من اين آيه است : * ( « اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ الله وَالْمَسِيحَ ابْنَ مَرْيَمَ وَما أُمِرُوا إِلَّا لِيَعْبُدُوا إِلهاً واحِداً لا إِله إِلَّا هُوَ سُبْحانَه عَمَّا يُشْرِكُونَ » ) * توبه : 31 .\r\nولى اين آيه و آيات ديگر آنها را در رديف بت پرستان قرار نميدهد بطوريكه لفظ مشرك و مشركون شامل هر دو فريق شود . اهل كتاب از نظر واقع مشركاند ولى قرآن آنها را اهل كتاب ناميده و مشرك و مشركون ( بصيغهء اسم فاعل ) ياد نكرده بلكه جدا آورده است .\r\nهكذا در آيات * ( « وَلَعَبْدٌ مُؤْمِنٌ خَيْرٌ مِنْ مُشْرِكٍ . . . » ) * بقره : 221 . * ( « إِنَّمَا الْمُشْرِكُونَ نَجَسٌ » ) * توبه : 28 . * ( « بَراءَةٌ مِنَ الله وَرَسُولِه إِلَى الَّذِينَ عاهَدْتُمْ مِنَ الْمُشْرِكِينَ » ) * توبه : 1 . اگر درست توجه كنيم خواهيم ديد كه منظور فقط\r\n","description":"","footnote":"","page_name":" 220 ","page_number":222},
  {"content":"\r\nبت پرستاناند نه آنها و اهل كتاب .\r\nعلى هذا * ( وَلا تَنْكِحُوا الْمُشْرِكاتِ . . . ) * فقط نكاح زنان مشرك را تحريم مىكند و ربطى ظاهرا باهل كتاب ندارد .\r\nآنان كه مشركات را اعم دانسته‌اند جوابشان روشن شد . در اين باره حديثى هست كه خواهد آمد .\r\nاما آيهء * ( وَلا تُمْسِكُوا بِعِصَمِ الْكَوافِرِ . . . ) * به نظر ما اين آيه نيز در بيان مطلب ديگرى است . صدر آيه چنين است : اى اهل ايمان اگر زنان مهاجر كه مؤمناند پيش شما آيند راجع بايمان آنها تحقيق كنيد اگر ثابت شد كه ايمان دارند آنها را بسوى كفّار بر نگردانيد كه آنها بكفّار و كفّار به آنها حلال نيستند . و كافران مهريكه بزنان داده‌اند به آنها بر گردانيد و عيب ندارد كه شما چنين زنان را نكاح كنيد . تا ميرسد ، * ( وَلا تُمْسِكُوا بِعِصَمِ الْكَوافِرِ وَسْئَلُوا ما أَنْفَقْتُمْ وَلْيَسْئَلُوا ما أَنْفَقُوا ذلِكُمْ حُكْمُ الله . . . ) * .\r\nظهور * ( « لا تُمْسِكُوا » ) * در اين است كه اگر مردى مسلمان شد زن كافرش را ترك كند و نگاه ندارد يعنى علقه و زوجيت كافر را نگاه نداريد و مهريكه به او داده‌ايد از كفّار بخواهيد و اگر زنان كفّار اسلام آوردند ، كفّار هم مهريكه بزن داده‌اند بخواهند ولى حقى در زن ندارند .\r\nگرچه در آيه كوافر آمده و آن باهل كتاب نيز شامل است ولى مىشود اطمينان كرد كه منظور زنان مشركاند نه اهل كتاب زيرا آيه در بيان آنهاست و راجع بزنان مشرك كه على رغم شوهرانشان در كفر مىماندند و زنانى كه ايمان مياوردند ، مىباشد .\r\nو آنگهى آيه در ابقاء نكاح كوافر است نه در عقد ابتدائى ، بالاتر از همه آيهء * ( « الْيَوْمَ أُحِلَّ لَكُمُ الطَّيِّباتُ » ) * در مقام امتنان و تخفيف است و آن مخالف نسخ است و نيز نزول آن پس از نزول * ( « لا تُمْسِكُوا . . . » ) * است و نميشود سابق لاحق را نسخ كند .\r\nاين احتمال هم هست كه * ( « لا تُمْسِكُوا بِعِصَمِ الْكَوافِرِ » ) * را بدون در نظر گرفتن مورد آن بعموم حمل كرده و بگوئيم\r\n","description":"","footnote":"","page_name":" 221 ","page_number":223},
  {"content":"\r\nمطلق امساك علقه زوجيّت كافر حرام است خواه ابتدائى باشد يا ابقائى ، خواه مشرك باشد يا از اهل كتاب .\r\nولى در اين صورت عقد انقطاعى از آن خارج نيست .\r\n\r\nاز نظر روايات\r\nروايات اهل بيت عليهم السلام در اين زمينه دو دسته است : دستهء اول دلالت بر جواز دارند و دستهء ديگر بعدم يا ناپسند بودن آن .\r\n1 - در روايت ابو مريم انصارى هست كه : « سئلت ابا جعفر عليه السّلام عن طعام اهل الكتاب و مناكحتهم حلال هو ؟ قال نعم قد كانت تحت طلحة يهوديّة » .\r\n2 - در حديث محمد بن مسلم آمده كه : « عن ابى جعفر عليه السّلام قال سئلته عن نكاح اليهوديّة و النّصرانية ؟ فقال لا بأس به اما علمت انّه كانت تحت طلحة بن عبيد اللَّه يهوديّة على عهد النّبىّ صلَّى اللَّه عليه و آله » .\r\n3 - در روايت معاوية بن وهب از حضرت صادق عليه السّلام هست ، در خصوص مرديكه زن يهودى يا نصرانى را تزويج مىكند فرمود : وقتى كه زن مسلمان پيدا كرد يهودى و نصرانى را چه مىكند ؟ ! گفتم : دلش ميخواهد . فرمود : اگر چنين كند پس آن زن را از شرب خمر و خوردن گوشت خوك نهى كند . بدان او را در دينش غضاضتى است .\r\nرواياتيكه دلالت بر تحريم دارند بعضى از آنها بقرار ذيل است :\r\n1 - زراره گويد : از امام باقر عليه السّلام از آيهء : * ( وَالْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ ) * سؤال كردم فرمود : آن منسوخ است با * ( « وَلا تُمْسِكُوا بِعِصَمِ الْكَوافِرِ » ) * . روايت بنا بر آنكه ابراهيم بن هاشم ثقه باشد صحيح است . و فقها ، قول او را تلقى بقبول كرده‌اند و آنگهى از تفسير قمى روشن است كه على بن ابراهيم پدرش ابراهيم را توثيق فرموده است . ( ابراهيم بن هاشم از بزرگان اماميّه است ) .\r\nدر الميزان ذيل اين روايت فرموده اين مشكل است زيرا كه آيهء * ( لا تُمْسِكُوا ) * پيش از آيهء * ( وَالْمُحْصَناتُ ) * نازل شده ،\r\n","description":"","footnote":"","page_name":" 222 ","page_number":224},
  {"content":"\r\nو جايز نيست ناسخ پيش از منسوخ باشد مضافا بر اينكه روايت شده سورهء مائده ناسخ است نه منسوخ . . . و دليل بر عدم نسخ آن روايت جواز متعه است كه گذشت و اصحاب به آن عمل كرده‌اند و در آيه متعه گذشت كه متعه نكاح است .\r\nبلى اگر گفته شود : * ( « لا تُمْسِكُوا » ) * مخصص مقدّم است . بوسيلهء آن نكاح دائم از اطلاق * ( « وَالْمُحْصَناتُ » ) * خارج مىشود كه دلالت بر نهى از امساك علقه دارد و آن منطبق بر نكاح دائم است .\r\nآرى مىشود آيهء * ( « لا تُمْسِكُوا » ) * را مخصص مقدم دانست .\r\n2 - در روايت محمد بن مسلم هست از امام باقر عليه السّلام از نصاراى عرب پرسيدم كه ذبائحشان را مىشود خورد ؟\r\nفرمود : على عليه السّلام از ذبائح و شكار و نكاحشان نهى ميكرد .\r\nاز اين گونه روايات بسيار است و ما آنها را از وسائل نقل كرديم .\r\n\r\n\r\n\r\nطعن :\r\nزدن با نيزه . . . بطور استعاره در عيبگوئى و عيب گرفتن به كار ميرود ( راغب ) . * ( « وَإِنْ نَكَثُوا أَيْمانَهُمْ مِنْ بَعْدِ عَهْدِهِمْ وَطَعَنُوا فِي دِينِكُمْ فَقاتِلُوا أَئِمَّةَ الْكُفْرِ . . . » ) * توبه : 12 . اگر پيمان خويش را شكستند و در دينتان عيب گرفتند با پيشوايان كفر بجنگيد . اين كلمه فقط دو بار در قرآن آمده است : توبه : 12 ، نساء : 46 .\r\n\r\n\r\n\r\nطغيان :\r\nتجاوز از حدّ . « طغى طغيانا : جاوز القدر و الحدّ » . راغب آن را تجاوز حدّ در گناه ميداند و در طغيان آب استعاره گفته است . طبرسى فرموده : طغيان از « طغى الماء يطغى » بمعنى تجاوز از حدّ است . در قرآن فقط در طغيان آدمى و طغيان آب به كار رفته است . و نيز در توزين مثل :\r\n* ( « أَلَّا تَطْغَوْا فِي الْمِيزانِ » ) * رحمن : 8 . به نظر نگارنده معنى آن مطلق تجاوز از حدّ است و آن با گناه و طغيان آب و غيره تطبيق مىشود كه گناهكار از حد خويش تجاوز كرده و گرنه حدّ او انسانيت و نيكو كارى است . * ( « اذْهَبْ إِلى فِرْعَوْنَ إِنَّه طَغى » ) * طه : 24 . * ( « إِنَّا لَمَّا طَغَى الْماءُ حَمَلْناكُمْ فِي الْجارِيَةِ » ) * حاقة : 11 .\r\n","description":"","footnote":"","page_name":" 223 ","page_number":225},
  {"content":"\r\n* ( « وَنُخَوِّفُهُمْ فَما يَزِيدُهُمْ إِلَّا طُغْياناً كَبِيراً » ) * اسراء : 60 .\r\nطغوى : اسم است از طغيان چنان كه در مفردات و قاموس گفته است * ( « كَذَّبَتْ ثَمُودُ بِطَغْواها » ) * شمس : 11 .\r\nثمود بواسطه طغيانيكه داشت پيامبر خدا را تكذيب كرد .\r\nطاغية : اسم فاعل است از طغيان .\r\n* ( « فَأَمَّا ثَمُودُ فَأُهْلِكُوا بِالطَّاغِيَةِ » ) * حاقة :\r\n5 . مجمع آن را مصدر گفته مثل عافية يعنى ثمود بسبب طغيانش هلاك شد ولى ظاهر آنست كه مراد از آن صاعقه طاغيه باشد كه از حدّ گذشت و نابودشان كرد ، در آيهء ما بعد فرموده :\r\n* ( « وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ » ) * لفظ « بريح » قرينه است كه مراد از طاغيه ، صاعقه است زيرا قرآن در صدد بيان عذابى است كه هلاكشان كرد . بقيهء مطلب در « ثمود » ديده شود .\r\n* ( « وَقَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَأَطْغى » ) * نجم : 52 . بنظرم « اطغى » ذكر عام بعد از خاص است كه طغيان اعم از ظلم است .\r\n* ( « وَلَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَكُفْراً » ) * مائده : 64 .\r\nدر اين آيه ذكر خاص بعد از عام است كه كفر اخصّ از طغيان مىباشد .\r\n\r\n\r\n\r\nطاغوت :\r\nاين كلمه هشت بار در قرآن كريم آمده و مراد از آن خدايان دروغين و مردمان متجاوز و طاغى است مثل : * ( « يُرِيدُونَ أَنْ يَتَحاكَمُوا إِلَى الطَّاغُوتِ » ) * نساء : 60 . و مثل * ( « فَمَنْ يَكْفُرْ بِالطَّاغُوتِ وَيُؤْمِنْ بِالله فَقَدِ اسْتَمْسَكَ بِالْعُرْوَةِ الْوُثْقى . . . » ) * بقره : 256 .\r\nآن در اصل مصدر است و قبل از اعلال طغيوت ( بفتح طا ، غ ) بود مثل رغبوت ، رهبوت ، رحموت . سپس ياء بجاى غين آمد و بواسطهء تحرك و انفتاح ما قبل مبدل بالف شد . دليل مصدريّت آن صحت اطلاقش بمفرد و جمع است . ( مجمع ) .\r\nگرچه اصل آن مصدر است ولى بجاى فاعل يعنى طاغى به كار ميرود .\r\nراغب گويد : طاغوت عبارت است از هر متجاوز و هر معبود جز خداى و در واحد و جمع استعمال مىشود .\r\n","description":"","footnote":"","page_name":" 224 ","page_number":226},
  {"content":"\r\nدر آيهء * ( « فَمَنْ يَكْفُرْ بِالطَّاغُوتِ » ) * آن را شيطان ، كاهن ، ساحر ، طاغيان انس و جنّ ، بتها ، هر معبود دروغين گفته‌اند ، قول اول از امام صادق عليه السّلام نيز مروى است و نيز آن در آيه بمعنى جمع است .\r\n\r\n\r\n\r\nطفىء :\r\nخاموش شدن . « طفا السّراج : ذهب لهبه » . اطفاء : خاموش كردن * ( « يُرِيدُونَ أَنْ يُطْفِؤُا نُورَ الله بِأَفْواهِهِمْ وَيَأْبَى الله إِلَّا أَنْ يُتِمَّ نُورَه . . . » ) * توبه : 32 . آيه دربارهء اهل كتاب است خداوند آنها را كه ميخواستند با القاء شبهه و غيره نبوت حضرت رسول صلَّى اللَّه عليه و آله را باطل كنند بشخصى تشبيه كرده كه ميخواهد با پف دهان نور عظيمى را خاموش كند هكذا در آيهء * ( « يُرِيدُونَ لِيُطْفِؤُا نُورَ الله بِأَفْواهِهِمْ وَالله مُتِمُّ نُورِه . . . » ) * صفّ : 8 . كه آن نيز دربارهء اهل كتاب است . آيهء : * ( « كُلَّما أَوْقَدُوا ناراً لِلْحَرْبِ أَطْفَأَهَا الله » ) * مائده : 64 .\r\nايضا دربارهء اهل كتاب مىباشد . از اين مادّه فقط سه صيغهء فوق در كلام اللَّه يافته است .\r\n\r\n\r\n\r\nطفف :\r\n* ( « وَيْلٌ لِلْمُطَفِّفِينَ . الَّذِينَ إِذَا اكْتالُوا عَلَى النَّاسِ يَسْتَوْفُونَ » ) * مطففين :\r\n1 و 2 . تطفيف بمعنى كم كردن پيمانه و وزن است ( اقرب و جوامع الجامع ) طفيف بمعنى چيز قليل است گويا چون كم كردن در پيمانه و وزن نسبت باصل جنس قليل است لذا از طفف آمده . يعنى واى بر كم فروشان ، چون از مردم اخذ كيل كنند تمام ميگيرند و چون براى فروختن به آنها پيمانه و وزن نمايند كم كنند .\r\nآيهء دوم معناى تطفيف است و آيهء اول با ملاحظهء دوم خلق بدى را مجسم مىكند و گرنه به تنهائى كار بدى نيست و اكتيال بمعنى اخذ كيل است ، چون رسول خدا صلَّى اللَّه عليه و آله وارد مدينه شدند مردم آن از بدترين مردم در پيمانه بودند و چون آيه نازل شد پيمانه را درست كردند بنا بر اين سورهء مطففين مدنى است . در مجمع مكَّى و مدنى بودن آن را مختلف فيه نقل كرده است اين لفظ فقط يك بار در قرآن يافته است .\r\n","description":"","footnote":"","page_name":" 225 ","page_number":227},
  {"content":"\r\n\r\n\r\n\r\nطفق :\r\nشروع كردن . و آن مختص باثبات است و « ما طفق » گفته نميشود * ( « رُدُّوها عَلَيَّ فَطَفِقَ مَسْحاً بِالسُّوقِ وَالأَعْناقِ » ) * ص : 33 . يعنى آنها را نزد من بر گردانيد پس شروع كرد بدست كشيدن بر ساقها و گردنهاى آنها .\r\n* ( « وَطَفِقا يَخْصِفانِ عَلَيْهِما مِنْ وَرَقِ الْجَنَّةِ » ) * اعراف : 22 ، طه : 121 . شروع كردند بر عورت خويش از برگ درختان باغ مىچسباندند . اين لفظ تنها سه بار در قرآن يافته است .\r\n\r\n\r\n\r\nطفل :\r\nبچه . راغب گويد : طفل تا وقتى گفته مىشود كه فرزند ، بدنش نرم باشد . در مجمع فرموده : « الطَّفل :\r\nالصّغير من النّاس » در اقرب گويد :\r\nبكوچك هر چيز طفل گويند « هو يسعى لى فى اطفال الحوائج » يعنى او در حاجتهاى كوچك براى من تلاش مىكند . قاموس نيز معنى اولى آن را مثل اقرب گفته است .\r\n* ( « وَنُقِرُّ فِي الأَرْحامِ ما نَشاءُ إِلى أَجَلٍ مُسَمًّى ثُمَّ نُخْرِجُكُمْ طِفْلًا » ) * حج :\r\n5 . طفل در واحد و جمع به كار ميرود كه آن اسم جنس و در اصل مصدر است در آيهء * ( « أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ » ) * نور : 31 . و نيز در آيهء فوق جمع به كار رفته است .\r\nبعضى در آيهء اول « نخرج كل واحد منكم » گفته‌اند . جمع آن اطفال است * ( « وَإِذا بَلَغَ الأَطْفالُ مِنْكُمُ الْحُلُمَ فَلْيَسْتَأْذِنُوا » ) * نور : 59 . اين كلمه فقط در آيات فوق و آيهء 67 غافر آمده است .\r\nدر نهايه گفته : طفل بمعنى بچه است بر پسر و دختر و جمع اطلاق مىشود .\r\n\r\n\r\n\r\nطلب :\r\nخواستن . گرفتن راغب آن را جستجو از وجود شىء گفته است * ( « أَوْ يُصْبِحَ ماؤُها غَوْراً فَلَنْ تَسْتَطِيعَ لَه طَلَباً » ) * كهف : 41 . يا آبش در زمين فرو رود ديگر ابدا بطلب و اخذ آن راهى نيابى .\r\nدربارهء : * ( « يُغْشِي اللَّيْلَ النَّهارَ يَطْلُبُه حَثِيثاً » ) * اعراف : 54 . به « حثث » و دربارهء * ( « ضَعُفَ الطَّالِبُ وَالْمَطْلُوبُ » ) * حج : 73 . به « ذباب » رجوع شود .\r\n\r\n\r\n\r\nطالوت :\r\nنام فرماندهى است كه بر بنى اسرائيل از طرف خدا بواسطه\r\n","description":"","footnote":"","page_name":" 226 ","page_number":228},
  {"content":"\r\nبعضى از پيامبران آنها ، تعيين گرديد .\r\nنامش دو بار در قرآن مجيد آمده است * ( « أَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ الله ) * . . . * ( وَقالَ لَهُمْ نَبِيُّهُمْ إِنَّ الله قَدْ بَعَثَ لَكُمْ طالُوتَ مَلِكاً ) * . . . * ( فَلَمَّا فَصَلَ طالُوتُ بِالْجُنُودِ قالَ إِنَّ الله مُبْتَلِيكُمْ بِنَهَرٍ » ) * بقره : 246 تا 249 .\r\nمجمل قصهء او در قرآن در آيات فوق بقرار ذيل است : گروهى از بنى اسرائيل بپيامبرشان گفتند پادشاه و فرماندهى براى ما تعيين كن تا تحت فرمان او در راه خدا جهاد كنيم .\r\nفرمود : شايد در صورت وجوب قتال از آن سر پيچيد . گفتند : چرا جنگ نمىكنيم حال آنكه از ديارمان رانده و از فرزندانمان دور افتاده‌ايم ! . . .\r\nپيامبرشان گفت : خداوند طالوت را براى شما فرمانده معين كرده ، گفتند :\r\nاز كجا او لياقت اين كار را دارد ؟ ! ما به اين كار از او سزاوارتريم . و او ثروتمند هم نيست ! پيامبر فرمود : خدا او را بر گزيده و او را از حيث وجود و بدن توانا و از حيث دانش وسعت داده است . . .\r\nو دليل حكومت او آنست : تابوت عهد كه شما را در آن آرامش است از جانب خدا و شامل يادگارى از آل موسى و آل هارون است پيش شما آيد ( و چون تابوت عهد را ديدند بحكومت طالوت خاضع شدند ) .\r\nطالوت با لشكريان خويش براى جهاد بيرون شد و در نهرى لشكريان خويش را امتحان كرد . بالاخره در جهاد پيروز شد و داود كه جزء لشكريان او بود ، جالوت فرمانده دشمن را كشت .\r\nدر مجمع فرموده : طالوت از اولاد بنيامين بن يعقوب بود ، نه از خانواده نبوت بود و نه پادشاهى كه نبوت در خانوادهء لاوى بن يعقوب و حكومت در خانوادهء يهودا بن يعقوب بود . و طالوت را بواسطهء طول قامتش طالوت گفته‌اند .\r\nولى اين در صورتى است كه\r\n","description":"","footnote":"","page_name":" 227 ","page_number":229},
  {"content":"\r\nبگوئيم طالوت عربى است راغب تصريح كرده كه آن اسم عجمى است .\r\nدر تورات فعلى در كتاب اول سموئيل باب 10 ببعد اين داستان نقل شده ولى اسم فرمانده منصوب شاول است . در المنار گفته : ظاهرا طالوت معرب شاول است هر چند در لفظ از آن بعيد مىباشد و گفته‌اند كه طالوت لقب شاول است بواسطهء طول قامتش . كه در كتاب اول سموئيل هست كه تمام بنى اسرائيل در طول قامت فقط بشانهء او ميرسيدند . ولى اعتراض شده كه طالوت غير منصرف است و اين بر خلاف لقب بودن و عربيّت مىباشد .\r\nاز محمد عبده نقل كرده كه گفته :\r\nاسم او طالوت بوده در تورات بى جا شاول گفته شده و اعتمادى بر آن نيست . در مجمع فرموده : گفته‌اند اسم آن پيامبر كه طالوت را معرّفى كرد شمعون و بقولى يوشع بن نون و بقولى اشموئيل كه با عربى اسمعيل است ، بود و قول اخير از حضرت باقر عليه السّلام مروى است .\r\nالمنار : يوشع بودن را انكار كرده كه قضيّه در عصر داود بوده و يوشع در زمان موسى زندگى ميكرده است .\r\nعياشى از حضرت صادق عليه السّلام نقل كرده : پادشاه در آن زمان قشون را اداره كرده و لشكر كشى ميكرد و پيغمبر امر او را اقامه كرده و از خداوند خبر ميداد .\r\nكوتاه سخن آنكه : بنى اسرائيل در عهد سموئيل كه همان اسمعيل باشد سر از شريعت موسى بر تافتند در نتيجه زبون و ضعيف شدند ، فلسطينيان بر آنها حمله كرده از دار و ديارشان آنها را بيرون راندند و ظاهرا فرزندانشان را باسارت گرفتند * ( « أُخْرِجْنا مِنْ دِيارِنا وَأَبْنائِنا » ) * آنها چاره‌اى جز جنگ نداشتند ، لذا از اسمعيل خواستند فرماندهى بر آنها نصب كند و او طالوت را تعيين نمود ، آمدن صندوق عهد سبب شد كه حكومت او را بپذيرند و او در لشكر كشى خود پيروز شد * ( « فَهَزَمُوهُمْ بِإِذْنِ الله وَقَتَلَ داوُدُ ) *\r\n","description":"","footnote":"","page_name":" 228 ","page_number":230},
  {"content":"\r\n* ( جالُوتَ » ) * .\r\n\r\n\r\n\r\nطلح :\r\nدرخت موز * ( « فِي سِدْرٍ مَخْضُودٍ . ) *\r\n* ( وَطَلْحٍ مَنْضُودٍ » ) * واقعة : 28 و 29 . راغب گويد : طلح درختى است واحد آن طلحه است در صحاح و نهايه گفته :\r\nدرخت بزرگى است از جنس درختان بزرگ . در اقرب اضافه كرده كه شتر آن را ميچرد در قاموس و اقرب از جملهء معانى آن ميوه و موز است در مجمع از ابن عباس و غيره نقل كرده كه آن درخت موز است . بقولى درختى است كه سايهء خنك و گوارائى دارد بعضى درخت ام غيلان گفته‌اند كه داراى گلهاى خوب و عطر مطبوعى است . اهل سنت از على عليه السّلام نقل كرده‌اند كه : مردى در محضرش * ( « وَطَلْحٍ مَنْضُودٍ » ) * خواند فرمود : طلح منضود چيست ؟ ! آن « طلع » است چنان كه فرموده : * ( « وَنَخْلٍ طَلْعُها هَضِيمٌ » ) * گفتند : آيا آن را عوض نميكنى ؟ فرمود قرآن امروز ديگر دست خورده نميشود ، اين سخن را حضرت مجتبى عليه السّلام و قيس بن سعد نيز از آنحضرت نقل كرده‌اند . اصحاب ما آن را از يعقوب روايت كرده‌اند كه گويد :\r\nبه حضرت صادق عليه السّلام گفتم : و طلح منضود فرمود : نه و طلع منضود .\r\nبه نظر نگارنده : طلح درخت موز است چنان كه در صافى و الميزان نيز اختيار كرده است و نضد بمعنى چيدن چيزى بالاى يكديگر است معنى آيه چنين است : آنها در كنار سدر مخصوصىاند بى خار يا شاخه اش از كثرت ميوه خم شده و در كنار درخت موز بخصوصىاند كه ميوه اش رويهم چيده شده بهر حال : طلح نكره است نميشود با موزهاى دنيا قياس كرد .\r\nاين كلمه در كلام اللَّه فقط يك بار آمده است .\r\n\r\n\r\n\r\nطلع :\r\nطلوع و مطلع بمعنى آشكار شدن است . « طلع الشّمس و الكوكب طلوعا و مطلعا : ظهر » . راغب معناى ديگر را از قبيل آمدن و رو كردن و دانستن از باب استعاره ميداند .\r\n* ( « وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ غُرُوبِها » ) * طه : 130 .\r\n","description":"","footnote":"","page_name":" 229 ","page_number":231},
  {"content":"\r\n* ( « سَلامٌ هِيَ حَتَّى مَطْلَعِ الْفَجْرِ » ) * قدر : 5 .\r\nمطلع در آيه مصدر ميمى و بمعنى طلوع است . و در آيهء * ( « حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ . . . » ) * اسم مكان و بمعنى محل طلوع شمس است . راجع به اين آيه بعدا توضيح خواهيم داد .\r\nاطْلاع : بمعنى ظاهر شدن و آگاه كردن است لازم و متعدى هر دو ميايد * ( « وَما كانَ الله لِيُطْلِعَكُمْ عَلَى الْغَيْبِ » ) * آل عمران : 179 . يعنى خدا عادت نداشت كه شما را بر غيب مطلع كند .\r\nاطَّلاع : از باب افتعال بمعنى آگاه شدن است . * ( « وَلا تَزالُ تَطَّلِعُ عَلى خائِنَةٍ مِنْهُمْ . . . » ) * مائده : 13 . و نيز بمعنى اشراف و از بالا نگاه كردن است * ( « قالَ هَلْ أَنْتُمْ مُطَّلِعُونَ . فَاطَّلَعَ فَرَآه فِي سَواءِ الْجَحِيمِ » ) * صافات : 54 و 55 .\r\nيعنى آيا شما از جاى و حال رفيق من آگاهيد ؟ پس سر بلند كرد و او را در وسط آتش ديد . بعضى مطلَّعون را نيز اشراف معنى كرده‌اند .\r\nدر آيهء : * ( « لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً » ) * كهف : 18 . گمان ميكنم بمعنى اطلاع ناگهانى است در اقرب گويد : « اطَّلع فلان علينا : اتانا فجأة » يعنى اگر ناگهان و بى مقدّمه به آنها نگاه ميكردى حتما از ترس فرار ميكردى ولى بعضى آن را اشراف معنى كرده‌اند گرچه آن نيز درست است . در نهايه آمده : « اطَّلع على الشّىء : علمه » .\r\n* ( « فَاجْعَلْ لِي صَرْحاً لَعَلِّي أَطَّلِعُ إِلى إِله مُوسى » ) * قصص : 38 . در جوامع الجامع ، اطلاع را بالا رفتن معنى كرده يعنى براى من بناى بلندى بساز تا به طرف خداى موسى بالا روم . اين مطلب در نهايه نيز ذكر شده است .\r\nتَطَّلِعُ * ( « نارُ الله الْمُوقَدَةُ . الَّتِي تَطَّلِعُ عَلَى الأَفْئِدَةِ » ) * همزه : 6 و 7 . ناگفته نماند :\r\nاشراف نوعا توأم با تسلط است به نظر ميايد مراد از « تطلَّع » تسلط و استيلا يعنى : آتش افروختهء خدا كه بر دلها چيره شود . و احتمال دارد كه بمعنى بروز و آشكار شدن باشد يعنى بر روى قلبها آشكار مىشود و آن ظاهرا سر زدن از قلبهاست با بالا رفتن ضربان\r\n","description":"","footnote":"","page_name":" 230 ","page_number":232},
  {"content":"\r\nآنها بطور شديد . بعبارت ديگر آتش افروختهء خدا كه از قلوب اهل آتش زبانه ميكشد .\r\n* ( « حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ . . . » كهف : 90 .\r\nمراد از مطلع الشّمس طرف مشرق است كه ذو القرنين در مسافرت دوم به طرف شرق كشور خويش براى خواباندن شورش بدويان رفت .\r\nو گرنه محلى در زمين نيست كه آفتاب از آنجا خارج شود و زمين با آفتاب در حدود صد و پنجاه ميليون كيلومتر فاصله دارد و مشرق و مغرب اعتبارى است باعتبار ظهور و غروب آفتاب .\r\nطلوع : چنان كه گفته شد بمعنى بروز است به همين مناسبت بميوه و غنچه و گل طلع گفته مىشود كه از درخت ظاهر مىشود . * ( « وَمِنَ النَّخْلِ مِنْ طَلْعِها قِنْوانٌ دانِيَةٌ » ) * انعام : 99 . از درخت خرما از ميوه اش خوشه هاى نزديك بهم يا سهل الاخذ رويانديم . ايضا * ( « وَالنَّخْلَ باسِقاتٍ لَها طَلْعٌ نَضِيدٌ » ) * ق : 10 . در مجمع فرموده : طلع اولين ظهور ميوهء خرماست .\r\nاين كلمه چهار بار در قرآن به كار رفته ، سه بار در ميوهء خرما چنان كه در دو آيه گذشت همچنين آيهء : * ( « وَزُرُوعٍ وَنَخْلٍ طَلْعُها هَضِيمٌ » ) * شعراء :\r\n148 . و آيهء : * ( « طَلْعُها كَأَنَّه رُؤُسُ الشَّياطِينِ » ) * صافات : 65 . دربارهء درخت زقّوم است در اقرب علاوه از ميوه آن را چيزى كه مانند دو نعل رويهم از درخت خرما ميرويد معنى كرده است .\r\n\r\n\r\n\r\nطلاق :\r\nجدائى . در اقرب الموارد گويد : « طلقت المرئة من زوجها :\r\nبانت » ايضا بمعنى طلاق دادن ( كنار كردن زوجه ) آمده در جوامع الجامع فرموده : طلاق بمعنى تطليق است مثل كلام و سلام بمعنى تكليم و تسليم .\r\nآيهء : * ( « وَإِنْ عَزَمُوا الطَّلاقَ . . . » ) * بقره : 227 . و * ( « الطَّلاقُ مَرَّتانِ » ) * بقره :\r\n229 . بمعنى ثانى است انطلاق :\r\nبمعنى رفتن و گشاده رويى و روانى زبان است چنان كه اهل لغت گفته اند\r\n","description":"","footnote":"","page_name":" 231 ","page_number":233},
  {"content":"\r\nو اينها از مصاديق معناى اول ميباشند .\r\n* ( « فَانْطَلَقا حَتَّى إِذا رَكِبا فِي السَّفِينَةِ خَرَقَها » ) * كهف : 71 . يعنى : رفتند تا چون بكشتى سوار شدند آن را سوراخ كرد . * ( « وَانْطَلَقَ الْمَلأُ مِنْهُمْ أَنِ امْشُوا وَاصْبِرُوا عَلى آلِهَتِكُمْ » ) * ص : 6 . يعنى اشراف قريش از پيش ابى طالب برفتند و گفتند : برويد و در دفاع از خدايان خويش پا بر جا باشيد .\r\nدر كريمهء : * ( « وَيَضِيقُ صَدْرِي وَلا يَنْطَلِقُ لِسانِي » ) * شعراء : 13 . مراد روانى زبان است در نهايه نقل شده :\r\n« افضل الايمان ان تكلَّم اخاك و انت طليق » يعنى افضل ايمان آنست كه با برادر مسلمان گشاده رو سخنگوئى .\r\nولى اين استعمال در قرآن نيست .\r\n\r\n[ طلاق 
  ]\r\nدر مجمع فرموده : طلاق باز كردن عقد نكاح است از جانب زوج بعلتى و اصل آن از انطلاق ( رفتن و كنار شدن ) مىباشد .\r\nبايد دانست : طلاق با آنكه سبب از بين رفتن خانواده و بموجب روايات ابغض الحلال عند اللَّه است ولى چاره‌اى از تجويز آن نيست و وجودش از ضروريات زندگى است . آنگاه كه زوجين توافق اخلاقى نداشته باشند يا علل ديگرى در ميان باشد يا زن يا مرد يكى از ديگرى تنفّر داشته باشند تحريم طلاق و عدم اجازهء جدائى ، موجب از بين رفتن آزادى و رفاه زن و مرد است ، هيچ عقل و وجدانى بچنين محروميت و چنين جهنّم سوزان فتوى نميدهد . هر قانون و دينيكه طلاق را تحريم كند بر خلاف فطرت بشر قدم بر داشته است . لذا اسلام با آنكه طلاق را مكروه ميداند آن را امضاء كرده است .\r\nكليسا باطلاق مخالف است و آن را تحريم مىكند ولى على رغم كليسا دادگاههاى دنياى مسيحيّت سالانه حكم هزاران طلاق را صادر ميكنند ، اين نيست مگر بآنجهت كه طلاق ضرورى فطرت بشر است .\r\nدر دين پاك اسلام اختيار طلاق بدست مرد است و زن در آن مستقل\r\n","description":"","footnote":"","page_name":" 232 ","page_number":234},
  {"content":"\r\nنيست مگر آنكه مرد او را وكيل كند كه در صورت بروز عللى خود را طلاق دهد ولى اين بدان معنى نيست كه زن بطور كلى در دست مرد آلت بى اراده‌اى باشد بلكه قانون و حاكم شرع ميتواند در موارد بخصوصى كه صلاح بداند زن را بدون اجازهء مرد مطلقه كرده و از دست وى آزاد نمايد . تفصيل مطلب در فقه است .\r\nدربارهء ازدواج و طلاق و مراعات جوانب و حقوق آن دو در قرآن مجيد آيات بسيارى هست و يك سوره فقط بنام طلاق است . هيچ قانونى مثل اسلام جهات اين دو امر اصيل را بررسى و مراعات نكرده است .\r\n\r\nمحلل\r\nدر اينجا مناسب است دربارهء محلَّل كه از توابع نكاح و طلاق است بحث شود بموجب آيهء : * ( « الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * . . .\r\n* ( فَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ الله . . . » ) * بقره : 229 - 230 . شخص اگر سه بار زنش را طلاق دهد ديگر نميتواند او را بنكاح خويش در آورد مگر آنكه زن با مرد ديگرى ازدواج كند و آن مرد او را طلاق دهد در اين صورت مرد اولى ميتواند او را تزويج نمايد .\r\nمعنى آيه : طلاق دو دفعه است پس از آن رجوع است بطور متعارف يا رها كردن زن است بعد از تمام عده پس اگر بار ديگر طلاق دهد بر مرد حلال نيست تا با شوهر ديگر ازدواج كند . . .\r\nعلت اين حكم بنا بر روايتيكه صدوق رحمه اللَّه از امام رضا عليه السّلام نقل مىكند آنست كه : مردان طلاق را سبك نشمرند و آن را ملعبه نكنند و زنان به ضرر نيافتند ( فقيه كتاب طلاق باب 57 . علل الشرايع باب 276 ) . در تكرار ازدواج و طلاق روشن مىشود كه ادامهء زناشوئى غير ممكن بوده و مرد زن را ملعبه قرار داده است . بنا بر اين پس از طلاق سوم ديگر محلى براى رجوع\r\n","description":"","footnote":"","page_name":" 233 ","page_number":235},
  {"content":"\r\nيا عقد جديد نمىماند . در المنار گفته :\r\nپس از دو دفعه طلاق و رجوع اختيار و امتحان تمام مىشود ، هر گاه بار سوم طلاق دهد آنمرد ناقص العقل و الادب است . شايسته نيست زن را مانند توپ بازى در اختيار وى بگذاريم تا هرطور دلش خواست با او رفتار كند .\r\nولى آنگاه كه زن با مرد ديگرى ازدواج كرد اگر او زن را براى هميشه نگاه داشت هيچ و اگر او نيز بعللى طلاق داد زن اختيار دارد با هر كس كه دلش خواست ازدواج كند از جمله با شوهر اولى ، اگر بدانند كه در اثر مرور زمان شايد بتوانند بزناشوئى ادامه دهند * ( « إِنْ ظَنَّا أَنْ يُقِيما حُدُودَ الله » ) * .\r\nاين مسئله كاملا طبيعى است ولى در اثر سوء استفادهء بعضى از مسلمانان به صورت زننده‌اى در آمده كه روح اسلام و قرآن از آن بيزار است و آن اينكه : چون مردى بزنش سه دفعه طلاق داد و پشيمان شد و خواست او را تزويج كند ، سراغ يكنفر ناشناس ميروند و به او چيزى وعده ميكنند كه زن را عقد كرده پس از مقاربت بلا فاصله طلاق بدهد تا شوهر اول در تزويج او محذورى نداشته باشد با آنكه بتصريح شيعه و اهل سنت رسول خدا صلى اللَّه عليه و آله بچنين و چنان شخص لعنت كرده و فقهاء در صحت آن عقد ترديد كرده‌اند .\r\nاز رسول خدا صلى اللَّه عليه و آله نقل شده :\r\n« لعن اللَّه المحلَّل و المحلَّل له » يعنى خدا به آنكه محلل واقع مىشود و با آنكه براى او محلل واقع ميشوند لعنت كند اين حديث در وسائل ج 12 كتاب التجارة ص 221 و در صحيح ترمذى تحت شمارهء 1119 - 1120 از على عليه السّلام و ابن مسعود منقول است و نيز در تفسير مجمع البيان ، كشاف ، ابن كثير ، و المنار ذيل آيهء فوق نقل شده ، ايضا مىشود آن را در سفينة البحار و نهايهء ابن اثير در مادهء حلل و در الجامع الصغير و كنوز الحقائق باب لام و سنن ابى داود كتاب نكاح باب\r\n","description":"","footnote":"","page_name":" 234 ","page_number":236},
  {"content":"\r\nالتحليل مطالعه كرد .\r\nبنا بر اين ، ملعون است كسى كه زنى را به قصد حلال بودن به شوهر اولى تزويج كند و نيز شوهر اول ملعون است كه براى او چنين كارى انجام شود . گذشته از اين صحت چنين عقدى جاى اشكال است مرحوم مجلسى در بحار پس از نقل حديث فرموده :\r\nاكثر علماء اهل سنت ببطلان اين عقد ( عقديكه مشروط بطلاق بعد از مقاربت است ) رأى داده‌اند و بنا بر اصول اماميه قول ببطلان اقرب است ( نقل از سفينة البحار ) شيخ احمد جزايرى در كتاب آيات الاحكام - قلائد الدرر - مينويسد : نكاح به شرط طلاق بعدى به قصد اينكه بر شوهر اولى حلال شود آنچه از اصحاب ( علماء اماميّه ) نقل شده آنست كه عقد و شرط هر دو باطل است .\r\nابن رشد در بداية المجتهد ميگويد :\r\nامام مالك اين عقد را فاسد ولى ابو حنيفه و شافعى صحيح گفته‌اند در كشافّ گفته : سفيان و اوزاعى و ابو عبيده و مالك و ديگران بعدم جواز اين نكاح فتوى داده‌اند ولى آن نزد ابو حنيفه با كراهت جايز است .\r\n\r\n\r\n\r\nطَلّ :\r\nبفتح ( ط ) باران خفيف .\r\nبقولى خفيفترين باران . بقولى شبنم و بقولى بالاتر از شبنم و پائينتر از باران ( اقرب الموارد ) راغب آن را اضعف المطر و طبرسى مطر صغار گفته است . مقابل آن وابل است بمعنى باران شديد * ( « كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ » ) * بقره : 265 .\r\nمانند باغيكه در مكان بلندى است ، به آن باران تند رسيده و ميوهء خود را چند مقابل داده و اگر باران تند نرسيده پس باران خفيف رسيده باز ميوه داده است . آيه در بيان نتيجهء انفاق در راه خداست كه حتما نتيجه خواهد داد كم باشد يا زياد . اين كلمه در كلام اللَّه مجيد فقط يك بار آمده است .\r\n\r\n\r\n\r\nطمث :\r\nخون حيض . و ازالهء بكارت .\r\nطامث بمعنى حائض است ( راغب )\r\n","description":"","footnote":"","page_name":" 235 ","page_number":237},
  {"content":"\r\nدر مجمع فرموده : اصل طمث بمعنى خون به حيض است « طمثت المرئة » يعنى حائض شد . ايضا ، با ازالهء بكارت خونين گرديد . در اقرب الموارد و غيره مس معنى شده گويند : « ما طمث ذلك المرتع قبلنا احد » كسى پيش از ما به اين چراگاه دست نزده است .\r\nراغب آن را استعاره ميداند .\r\nاين كلمه فقط دو بار در كلام اللَّه يافته است * ( « لَمْ يَطْمِثْهُنَّ إِنْسٌ قَبْلَهُمْ وَلا جَانٌّ » ) * رحمن : 56 و 74 . يعنى حوريان بهشتى را پيش از شوهرانشان نه انسى خونين و ازالهء بكارت كرده و نه جنّى . از اين آيه بدست ميايد كه جنّ هم ازالهء بكارت تواند كرد .\r\n\r\n\r\n\r\nطمس :\r\nطمس و طموس بمعنى كهنه شدن و محو شدن و نيز محو و هلاك كردن است متعدى و لازم هر دو آمده است ( صحاح ، قاموس ، اقرب ) .\r\nراغب ازالهء اثر بطور محو و در جوامع الجامع محو گفته است . بايد دانست :\r\nازالهء اثر هم نوعى محو كردن است .\r\n* ( « رَبَّنَا اطْمِسْ عَلى أَمْوالِهِمْ وَاشْدُدْ عَلى قُلُوبِهِمْ » ) * يونس : 88 . يعنى خدايا اموال آنها را محو و هلاك كن و دلهايشان را سخت گردان . چون طمس عارض بر چيز است لذا با « على » متعدى شده گوئى روى آن قرار گرفته است .\r\n* ( « وَلَقَدْ راوَدُوه عَنْ ضَيْفِه فَطَمَسْنا أَعْيُنَهُمْ » ) * قمر : 37 . ميهمانانش را از او خواستند در نتيجه چشمانشان را محو كرديم . آيه دربارهء قوم لوط است كه ميخواستند ملكها را كه به صورت جوان بودند از دست لوط بگيرند خدا چشمشان را محو كرد در جوامع الجامع فرمود : سر گردان ماندند درب خانه را نميديدند تا لوط از خانه بيرونشان كرد . و نيز گفته حتى شكاف چشم هم در صورتشان نماند . ولى ظاهرا فقط نابينا شدن مراد باشد .\r\nدر آيهء * ( « فَإِذَا النُّجُومُ طُمِسَتْ » ) * مرسلات : 8 . مراد رفتن نور ستارگان است بقرينهء : * ( « وَإِذَا النُّجُومُ انْكَدَرَتْ » ) * تكوير : 2 . راجع بآيهء * ( « وَلَوْ نَشاءُ ) *\r\n","description":"","footnote":"","page_name":" 236 ","page_number":238},
  {"content":"\r\n* ( لَطَمَسْنا عَلى أَعْيُنِهِمْ . . . » ) * يس : 66 . در « سبق » صحبت شد .\r\n* ( « يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها أَوْ نَلْعَنَهُمْ كَما لَعَنَّا أَصْحابَ السَّبْتِ وَكانَ أَمْرُ الله مَفْعُولًا » ) * نساء : 47 .\r\nدر اين آيه باهل كتاب در صورت عدم ايمان يكى از دو عقوبت وعده شده : محو وجوه و بر گرداندن به قفا ، و مسخ شدن مانند اصحاب سبت ولى * ( « وُجُوهاً » ) * كه نكره آمده دليل است كه عذاب شامل همه نخواهد بود اما تهديد همگانى است زيرا كه مصداق وجوه معين نيست . رجوع ضمير جمع * ( « نَلْعَنَهُمْ » ) * به « وجوه » دليل است كه مراد از وجوه اشخاص است نه فقط صورتها . و اين مىرساند كه مراد از طمس وجوه و ردّ بر ادبار بر گشتن صورتها بقفاها نيست .\r\nبه نظر ميايد : مقصود از * ( « نَطْمِسَ وُجُوهاً فَنَرُدَّها عَلى أَدْبارِها » ) * تغيير فطرت انسانيت و از بين بردن درك و فهم سعادت است چون بشر پيوسته بآينده و سعادت خويش متوجه است و اگر صورتش بقفا بر گردد بقهقرى و بدبختى ميرود چنان كه آيهء : * ( « وَنُقَلِّبُ أَفْئِدَتَهُمْ وَأَبْصارَهُمْ كَما لَمْ يُؤْمِنُوا بِه أَوَّلَ مَرَّةٍ وَنَذَرُهُمْ فِي طُغْيانِهِمْ يَعْمَهُونَ » ) * انعام : 110 . دالّ بر آن است . در اين صورت : عده‌اى از يهود به عذاب اول گرفتار شده‌اند ديگر لازم نيست بگوئيم مراد بر گشتن صورت بقفا است و يا يهود در آينده يكى از طمس صورت يا مسخ را خواهند ديد .\r\nيعنى : اى اهل كتاب به قرآن كه كتاب شما را نيز تصديق مىكند تسليم شويد پيش از آنكه صورتهاى باطنى شما را بر گردانيم و درك و فهم سعادت را از شما سلب كنيم و يا مانند اصحاب سبت مسختان كنيم و يكى از اين دو حتما خواهد شد * ( « وَكانَ أَمْرُ الله مَفْعُولًا » ) * ( استفاده از الميزان ) .\r\nبقول بعضى مراد محو آثار صورت از قبيل چشم و بينى و ابرو و غيره است كه صورت مثل قفا باشد . يا\r\n","description":"","footnote":"","page_name":" 237 ","page_number":239},
  {"content":"\r\nغرض بر گشتن صورتها به پشت سر است . و يا غرض از وجوه ، بزرگان و از ادبار ناتوانان است يعنى بزرگان را مبدّل بنا توانان كنيم ، بقولى اين امر مال آينده است و يهود پيش از قيامت يكى از طمس و مسخ را خواهد ديد . ولى آنچه ما گفتيم از همه مطمئنتر است و مراد از طمس تغيير باطن و از * ( « نَلْعَنَهُمْ » ) * تغيير خلقت ظاهر و مسخ است و اللَّه اعلم .\r\n\r\n\r\n\r\nطمع :\r\nاميد . * ( « وَالَّذِي أَطْمَعُ أَنْ يَغْفِرَ لِي خَطِيئَتِي يَوْمَ الدِّينِ » ) * شعراء : 82 .\r\nدر مجمع فرموده : طمع علاقهء نفس است بنفع مظنون نظير آن است امل و رجاء و نقيض آن يأس است .\r\n* ( « وَمِنْ آياتِه يُرِيكُمُ الْبَرْقَ خَوْفاً وَطَمَعاً » ) * روم : 24 . از جملهء آيات خدا آنست كه برق را بشما مىنماياند تا هم بترسيد و هم برحمت خدا اميدوار باشيد .\r\n\r\n\r\n\r\nطامّة :\r\n* ( « فَإِذا جاءَتِ الطَّامَّةُ الْكُبْرى . يَوْمَ يَتَذَكَّرُ الإِنْسانُ ما سَعى » ) * نازعات : 34 و 35 . طامّة از نامهاى قيامت است . و اصل آن غلبه و تجاوز است در مثل آمده : « جوى الوادى فطَّم على القرى » سيل جارى شد و قريه ها را زير آب گرفت . على هذا علت تسميهء قيامت بطامّة آنست كه بر هر چيز غلبه و برترى كند چنان كه بعنوان احاطه بر همه چيز فرموده : * ( « هَلْ أَتاكَ حَدِيثُ الْغاشِيَةِ » ) * غاشية : 1 . كه غاشية بمعنى احاطه كننده و پوشاننده است . در نهايه اصل طم را كثرت و بزرگى گفته است :\r\nيعنى چون حادثهء بزرگ كه بر همه غالب است ، آيد آن روز انسان كار خود را ياد كند ، اين لفظ فقط يك بار در قرآن آمده است .\r\n\r\n\r\n\r\nطمن :\r\nاطمينان بمعنى سكون و آرامش خاطر است به نظر راغب آن آرامش خاطر بعد از پريشانى است * ( « قالُوا نُرِيدُ أَنْ نَأْكُلَ مِنْها وَتَطْمَئِنَّ قُلُوبُنا » ) * مائده : 113 . گفتند ميخواهيم از آن بخوريم و قلبمان آرام گيرد كه آمدن مائده ممكن است . * ( « قالَ أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي » ) *\r\n","description":"","footnote":"","page_name":" 238 ","page_number":240},
  {"content":"\r\nبقره : 260 . آيه دربارهء سؤال حضرت ابراهيم عليه السّلام است راجع بمعاينهء احياء اموات . ناگفته نماند علم با شنيدن غير از علم با ديدن است ، انسان اگر بوقوع چيزى علم پيدا كرد چون برأى العين آن را نديده آن اطمينان و آرامش را كه با ديدن حاصل مىشود نخواهد داشت . لذا آنحضرت گفت : اى خدا آرى ايمان آورده‌ام ولى ميخواهم با چشم به بينم تا خاطرم آرام باشد .\r\nو اللَّه العالم .\r\nممكن است سؤال راجع بكيفيت باشد مثلا . بنائى ادعاى ساختن هفتاد مرتبه ساختمان مىكند . چون راستگوست بگفته اش ايمان مياوريم ولى ميخواهيم با چشم خود ساختن آن را به بينيم .\r\n* ( « الَّذِينَ آمَنُوا وَتَطْمَئِنُّ قُلُوبُهُمْ بِذِكْرِ الله أَلا بِذِكْرِ الله تَطْمَئِنُّ الْقُلُوبُ » ) * رعد : 28 .\r\nبه نظر ميايد باء « بذكر » در هر دو مورد براى سبب باشد يعنى آنان كه ايمان آورده‌اند و قلبشان بواسطهء ياد خدا آرام ميگيرد بدان ، بواسطهء ياد خدا قلوب آرام ميشوند . انسان چون خدا را ياد كند و زمام همهء امور و دفع شرّ و جلب نفع را مطلقا در دست او بداند ، به خدا رو مياورد و قلبش آرام مىشود . و شايد مراد از ذكر ياد آورى و عبادت باشد ، شخص در اثر ذكر دائمى و عبادت خداوند به تمام مقدرات مؤمن شده و در حال سختى و رفاه چون به خدا اميدوار است قلبش مطمئن آرام مىشود و آن عبارت اخراى سكينه است كه فرموده :\r\n* ( « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً » ) * فتح : 4 .\r\n* ( « إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ » ) * نحل : 106 . ظاهرا باء در بالايمان بمعنى سبب است يعنى مگر آنكه كسى به كار خلاف مجبور شود در حالى كه قلبش بواسطه ايمان آرام و بى دغدغه است .\r\n* ( « يا أَيَّتُهَا النَّفْسُ الْمُطْمَئِنَّةُ . ارْجِعِي إِلى رَبِّكِ راضِيَةً مَرْضِيَّةً . فَادْخُلِي فِي عِبادِي وَادْخُلِي جَنَّتِي » ) * فجر : 27 - 30 .\r\nدر آيات ما قبل سخن از ندامت\r\n","description":"","footnote":"","page_name":" 239 ","page_number":241},
  {"content":"\r\nبدكار در وقت ديدن جهنّم است لذا عنان صحبت به طرف مؤمن بر گشته كه : اى نفس آرام و اى مؤمن مطمئن بسوى خداى خويش بر گرد در حالى كه تو از خدا و رحمت خدا خوشنود و خدا از تو خوشنود و راضى است .\r\nشايد مراد از آن وقت مرگ باشد در صافى از كافى از امام صادق عليه السّلام نقل شده كه سؤال شد آيا مؤمن قبض روحش را مكروه ميدارد ؟ فرمود :\r\nنه و اللَّه چون ملك الموت براى قبض روحش آيد ناله مىكند ، ملك الموت فرمايد : دوست خدا جزع نكن بخدائيكه محمد را پيامبرى داده من به تو از پدرى كه نزد تو آيد نيكوكارتر و مهربانترم چشمانت را باز كن و ببين فرمود آنوقت رسول خدا و امير المؤمنين و فاطمه و حسن و حسين و ساير امامان عليهم السلام بر وى نمودار ميشوند ، گويند : اين رسول خدا و امير المؤمنين و فاطمه و حسن و حسين و امامان رفقاء تواند ، آنوقت چشم باز كرده و نگاه مىكند . پس از جانب خداى عزيز مناديى روح او را ندا كرده گويد : « * ( يا أَيَّتُهَا النَّفْسُ الْمُطْمَئِنَّةُ ) * الى محمّد و اهل بيته * ( ارْجِعِي إِلى رَبِّكِ راضِيَةً ) * بالولاية * ( مَرْضِيَّةً ) * بالثّواب * ( فَادْخُلِي فِي عِبادِي ) * يعنى محمّدا و اهل بيته * ( وَادْخُلِي جَنَّتِي ) * » فرمود هيچ چيز آنوقت پيش او محبوبتر از آن نيست كه روحش قبض و بمنادى لاحق شود .\r\nدربارهء ديدار امامان وقت مرگ روايت زياد وارد شده و آيهء : * ( « فَلَوْ لا إِذا بَلَغَتِ الْحُلْقُومَ . وَأَنْتُمْ حِينَئِذٍ تَنْظُرُونَ . ) *\r\n* ( وَنَحْنُ أَقْرَبُ إِلَيْه مِنْكُمْ وَلكِنْ لا تُبْصِرُونَ » ) * واقعة : 83 - 85 . آن را روشن مىكند .\r\n\r\n\r\n\r\nطه :\r\n* ( « طه . ما أَنْزَلْنا عَلَيْكَ الْقُرْآنَ لِتَشْقى » ) * طه : 1 و 2 . در كشاف گويد :\r\nابو عمرو طاء را با تفخيم و هاء را با اماله خوانده . . . بقيّه هر دو را با اماله ( طاها ) خوانده‌اند .\r\nدربارهء خواندن اين دو حرف و معناى آنها اقوال و گفتگوهاى زياد هست بعضى آن را بفتح طاء و كسر هاء بعضى بكسر هر دو و بسيارى بفتح هر دو خوانده‌اند .\r\n","description":"","footnote":"","page_name":" 240 ","page_number":242},
  {"content":"\r\nبه نظر صاحب كتاب ديوان دين طاء مختصر كلمه طور و هاء مختصر كلمهء هدايت است و اين دو حرف نمايندهء تمام مطالب اين سوره مىباشد و اين كلمه عنوان اين سوره است عنوانى كزان بهتر و جامعتر و مانعتر نيست .\r\nو گفته : موضوع سوره داستان پيغمبرى موسى عليه السّلام است و كوه طور و هدايت شدن وى بجانب آتش كه از قلَّهء طور به نظر آورد ، بعد از آن بطور رفت و خدا با او سخن گفت ، بجانب فرعون هدايت شد تا او را هدايت كند . . .\r\nدر مجمع فرموده : روايت است رسول خدا صلى اللَّه عليه و آله يكى از دو پايش را در نماز بلند نگه ميداشت تا رنجش بيشتر باشد خدا نازل فرمود : * ( « طه . ما أَنْزَلْنا عَلَيْكَ الْقُرْآنَ لِتَشْقى » ) * از آن ببعد هر دو پايش را به زمين گذاشت . اين از حضرت صادق عليه السّلام نقل است . اين نقل در كشاف نيز آمده است .\r\nدر الميزان از تفسير قمى از امام باقر و امام صادق عليهما السلام نقل است كه رسول خدا صلى اللَّه عليه و آله چون نماز ميخواند بر انگشتان دو پايش ميايستاد تا ورم كردند خداوند نازل فرمود :\r\n« * ( طه ) * ( بلغت طىّ يا محمد ) * ( ما أَنْزَلْنا عَلَيْكَ الْقُرْآنَ لِتَشْقى . إِلَّا تَذْكِرَةً لِمَنْ يَخْشى » ) * فرموده در كافى و احتجاج و در المنثور نيز نظير اين منقول است .\r\nناگفته نماند : اگر طه نام آنحضرت باشد تسميه از جانب خداست و گرنه قبلا چنين نامى براى آنحضرت معلوم نبود و بايد ديد اين لفظ چه معنائى دارد كه خدا آنحضرت را با آن ناميده و اگر اشاره بطور و هدايت باشد مىشود گفت : منظور آنست اى رسول حق طور و هدايت موسى را ببين كه چطور بالاخره موسى موفق شد ، بدان كه قرآن براى مشقت تو نيست بلكه تذكارى است تو هم بالاخره در ترويج آن موفق خواهى بود و اللَّه اعلم . بقيهء مطلب در « عسق » است .\r\n\r\n\r\n\r\nطهر :\r\n( بر وزن قفل ) پاكى . ارباب لغت گفته‌اند : « طهر طهرا و طهورا و طهارة : ضد نجس » .\r\n* ( « فَاعْتَزِلُوا النِّساءَ فِي الْمَحِيضِ ) *\r\n","description":"","footnote":"","page_name":" 241 ","page_number":243},
  {"content":"\r\n* ( وَلا تَقْرَبُوهُنَّ حَتَّى يَطْهُرْنَ » ) * بقره : 222 .\r\nمراد از طهر انقطاع خون حيض است و از آيه بدست ميايد كه مقاربت بعد از انقطاع و قبل از غسل جايز است اهل كوفه بجز حفص « يطهرن » را با تشديد طاء و هاء خوانده‌اند كه بمعنى اغتسال است يعنى از زنان در حال حيض دورى كنيد و با آنها مقاربت نكنيد تا از خون پاك شوند يا غسل كنند ، بعضى آن را وضو معنى كرده‌اند .\r\nدر مفردات گفته : طهارت دو قسم است : طهارت جسم و طهارت نفس و عامّهء آيات قرآن به طهارت نفس حمل شده است .\r\nطهور : يك دفعه مصدر است بمعنى پاكى چنان كه نقل شد و اهل لغت تصريح كرده‌اند و يك دفعه وصف است مثل * ( « وَأَنْزَلْنا مِنَ السَّماءِ ماءً طَهُوراً » ) * فرقان : 48 . طهور را در آيه پاك و پاك كننده گفته‌اند چون شىء يك دفعه پاك است ولى پاك نميكند مثل لباس آب انار و غيره و يك دفعه پاك است و پاك مىكند مثل آب كه پاك است و نجاسات را نيز پاك مىكند رجوع شود به مجمع و غيره . شايد افادهء اين معنى از صيغهء مبالغه بودن آن باشد چنان كه در نهايه و شيخ طوسى در خلاف گفته است .\r\nدفعهء سوّم اسم است و آن آبى است كه با آن تطهير مىشود مثل فطور به آنچه با آن افطار مىشود و وقود به آنچه با آن آتش افروخته مىشود « ما عندى طهور أتطهّر به » در نزدم آبى نيست تا تطهير كنم و دربارهء * ( « شَراباً طَهُوراً » ) * صحبت خواهد شد .\r\nتطهّر : از باب تفعل بمعنى پاك شدن است فعل آن اطهر ( با تشديد ) نيز آيد كه در اصل تطهر بوده تاء در طاء ادغام شده و براى رفع محذور ابتدا به سكون همزه باولش آمده است * ( « فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ الله » ) * بقره : 222 . * ( « وَإِنْ كُنْتُمْ جُنُباً فَاطَّهَّرُوا » ) * مائده : 6 . ناگفته نماند معناى اولى در هر دو پاك شدن است ولى سبب پاك شدن اغتسال است پس غسل موجب طهارت باطنى است .\r\n","description":"","footnote":"","page_name":" 242 ","page_number":244},
  {"content":"\r\nيعنى : چون بوسيلهء غسل و يا بوسيلهء شستن فرج . پاك شدند از محليكه خدا دستور داده ( فرج ) آميزش كنيد . در آيهء دوم يعنى : اگر جنب شديد پاك شويد و تحصيل طهارت كنيد البته با غسل .\r\nتطهير : پاك كردن * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » ) * احزاب : 33 . معنى آيه در « اهل » گذشت . يعنى اى اهل بيت ، خدا اراده فرموده كه شما را از هر آلودگى پاك گرداند ( و ارادهء خدا از مراد جدا نميشود ) اين كلام توأم با پاك گرداندن اهل بيت عليهم السلام است [ در اينجا لازم است چند آيه را بررسى كنيم : 
  ] * ( « فَاعْتَزِلُوا النِّساءَ فِي الْمَحِيضِ وَلا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ الله » ) * بقره :\r\n222 . بنا بر آنكه * ( « يَطْهُرْنَ » ) * بى تشديد و بمعنى انقطاع خون باشد آيا مىشود از آيه جواز مقاربت بعد از انقطاع و قبل از اغتسال را استفاده كرد ؟ اگر * ( « فَإِذا تَطَهَّرْنَ . . . » ) * در ذيل آيه نبود جواز آن بى شك بود ولى ملاحظهء دو جمله مىفهماند كه جواز در صورت انقطاع خون و اغتسال زن است حتى اگر اغتسال بدون انقطاع باشد مقاربت جايز نيست . ولى اين در صورتى است كه مراد از * ( « تَطَهَّرْنَ » ) * غسل باشد نه شستن محل خون . و گرنه يطهرن و تطهّرن هر دو بيك معنى است .\r\nناگفته نماند : * ( « حَتَّى يَطْهُرْنَ » ) * نشان ميدهد كه نهى با انقطاع خون از بين رفته است و ديگر در جواز آن احتياج به غسل نيست ولى پس از غسل ديگر كراهتى هم در بين نيست . فقهاء بكراهت مقاربت بعد از انقطاع و قبل از غسل فتوى داده‌اند و چنان كه گفته شد مىشود آن را از آيه استفاده كرد ولى استناد عمدهء فقهاء بروايات است مثل روايت محمد بن مسلم از امام باقر عليه السّلام : « فى المرئة ينقطع عنها الدّم دم الحيض فى آخر ايّامها قال اذا اصاب زوجها شبق فليأمرها فلتغسل فرجها ثمّ يمسّها ان شاء قبل ان تغتسل » .\r\n","description":"","footnote":"","page_name":" 243 ","page_number":245},
  {"content":"\r\n« عن علىّ بن يقطين عن موسى بن جعفر عليهما السّلام قال : سئلته عن الحائض ترى الطَّهر ، ايقع فيها زوجها قبل ان تغتسل ؟ قال : لا بأس و بعد الغسل احبّ الىّ » نقل از وسائل ابواب حيض باب 27 .\r\n* ( « خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها » ) * توبه : 103 . ظاهرا هر دو خطاب به حضرت رسول صلى اللَّه عليه و آله است يعنى : تو بواسطهء صدقه آنها را تطهير و تزكيه ميكنى . بعضى احتمال داده‌اند كه فاعل تطهرهم صدقه باشد يعنى :\r\nصدقه آنها را پاك مىكند ولى سياق آيه مخصوصا ضمير « بها » دليل قول اول است .\r\nتطهير : پاك كردن و تزكيه نمو دادن است مثل مريض كه اول مرض را از بين مىبرند سپس تقويتش ميكنند از آيه بدست ميايد كه اداى صدقه دو اثر دارد يكى پاك شدن از گناهان مثل * ( « إِنَّ الْحَسَناتِ يُذْهِبْنَ السَّيِّئاتِ » ) * هود : 114 . دومى آمدن بركت و خير و اين هر دو بوسيلهء خداست ولى چون اخذ صدقه بآنحضرت محوّل شده دو فعل اخير نيز بوى نسبت داده شده است . به نظر بعضى * ( « تُزَكِّيهِمْ » ) * نسبت دادن آنحضرت است آنها را بزكوة و تزكيه . ولى اين بعيد است .\r\n* ( « وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَالْعاكِفِينَ » ) * بقره : 125 . در الميزان فرموده : تطهير بيت يا خالص و آماده كردن آن براى عبادت است و يا پاك كردن از كثافات مىباشد كه در اثر عدم مبالات مردم عارض مىشود .\r\nبه نظر نگارنده احتمال اول صحيح است كه آن دو بزرگوار بانى بيتاند و قبل از آن دو بيتى وجود نداشت تا از كثافات پاكش كنند مگر آنكه بگوئيم :\r\nبيت از بناهاى انبياء ديگر است در افتاده و كثيف شده بود كه آن دو بزرگوار به تعمير و تطهيرش مأمور شدند ولى آماده كردن بهتر است .\r\n* ( « وَرَبَّكَ فَكَبِّرْ . وَثِيابَكَ فَطَهِّرْ . ) *\r\n* ( وَالرُّجْزَ فَاهْجُرْ » ) * مدثر : 3 - 5 . ظاهرا تطهير ثياب تطهير معمولى است يعنى\r\n","description":"","footnote":"","page_name":" 244 ","page_number":246},
  {"content":"\r\nخدايت را بزرگ بدان ، لباسهايت را پاك كن و از اضطراب و سستى بدور باش . از قتاده نقل شده كه مراد از ثياب نفس است يعنى باطنت را پاك گردان ولى اين بعيد است و تطهير ثياب و بهداشت از موضوعات اصيل اسلامى است . و قويا آيهء اول راجع به نماز و دومى راجع به طهارت لباس در نماز باشد يعنى : نماز بخوان ، لباست پاك گردان ، اضطراب بدلت راه مده .\r\n* ( « فِيه رِجالٌ يُحِبُّونَ أَنْ يَتَطَهَّرُوا وَالله يُحِبُّ الْمُطَّهِّرِينَ » ) * توبه : 108 .\r\nگوئى مراد طهارت بوسيلهء آب است در مجمع فرموده : روايت شده رسول خدا صلَّى اللَّه عليه و آله بمردم قبا فرمودند : در پاك كردن خود چه ميكنيد خداوند شما را نيكو ثنا فرموده ، گفتند : اثر غائط را با آب مىشوئيم ، فرمود : خداوند دربارهء شما نازل كرده * ( « وَالله يُحِبُّ الْمُطَّهِّرِينَ » ) * ايضا در مجمع نقل كرده كه دوست دارند بول و غائط را با آب بشويند اين از باقر و صادق عليهما السلام منقول است در برهان نيز اين روايات نقل شده است .\r\n* ( « أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ » ) * اعراف : 82 . بقولى مراد از يتطهّرون يتنزّهون است يعنى آنها را از شهر خويش بيرون كنيد كه از كار و طريقهء شما خودشان را پاك و منزه ميدانند و كنار ميكشند . چنان كه در آيهء * ( « وَمُطَهِّرُكَ مِنَ الَّذِينَ كَفَرُوا » ) * آل عمران : 55 . مقصود كنار كشيدن و يا پاك نگاه داشتن است .\r\n* ( « وَسَقاهُمْ رَبُّهُمْ شَراباً طَهُوراً » ) * انسان : 21 . شايد طهور بمعنى كاملا پاك باشد يعنى در شراب بهشتى مطلقا كثافت و آلودگى نيست . و شايد پاك كننده باشد كه گفته‌اند : شراب بهشتى از ثقل خوراك پاك مىكند و دوباره اشتها مياورد در آياتيكه راجع به شراب بهشتند آيه‌اى نيست كه اين وصف را روشن كند . در تفسير برهان از حضرت باقر عليه السّلام در ضمن حديثى نقل شده كه بوسيله خوردن آن شراب قلوبشان از\r\n","description":"","footnote":"","page_name":" 245 ","page_number":247},
  {"content":"\r\nحسد پاك مىشود و موى از چشمانشان ميافتد .\r\nدر مجمع هست كه از حضرت صادق عليه السّلام روايت كرده‌اند كه شراب طهور آنها را از هر چيز جز علاقه به خدا پاك مىكند .\r\n* ( « ذلِكُمْ أَزْكى لَكُمْ وَأَطْهَرُ . . . » ) * بقره : 232 . * ( « ذلِكُمْ » ) * اشاره است بعدم ممانعت زن مطلقه از اينكه با شوهر قبلى ازدواج كند ظاهرا مراد با بركتتر و پاكيزه تر بودن براى قلوب است نظير * ( « ذلِكُمْ أَطْهَرُ لِقُلُوبِكُمْ وَقُلُوبِهِنَّ » ) * احزاب : 53 .\r\n* ( « إِنَّه لَقُرْآنٌ كَرِيمٌ . فِي كِتابٍ مَكْنُونٍ . لا يَمَسُّه إِلَّا الْمُطَهَّرُونَ » ) * واقعة :\r\n77 - 79 . * ( « لا يَمَسُّه . . . » ) * ظاهرا وصف قرآن است نه وصف كتاب مكنون مراد از كتاب مكنون لوح محفوظ است كه فرموده : * ( « بَلْ هُوَ قُرْآنٌ مَجِيدٌ . فِي لَوْحٍ مَحْفُوظٍ » ) * بروج : 21 و 22 . نظير اين است آيهء : * ( « وَإِنَّه فِي أُمِّ الْكِتابِ لَدَيْنا لَعَلِيٌّ حَكِيمٌ » ) * زخرف : 4 . ضمير * ( « إِنَّه » ) * راجع به قرآن است . معنى سه آيهء فوق چنين مىشود : آن قرآن محترمى است . در كتابى پوشيده و محفوظ ، مسّ نميكند و نميداند حقائق قرآن را جز پاكان .\r\nاين در صورتى است كه لا در * ( « لا يَمَسُّه . . . » ) * براى نفى باشد .\r\nمسّ را در آيه علم و دانستن گفته‌اند . مفردات گويد : يعنى بحقائق معرفت قرآن نميرسد مگر آنكه نفس خويش را پاك كرده و از چرك فساد پاك شده بيضاوى * ( « لا يَمَسُّه . . . » ) * را وصف كتاب مكنون گرفته و گويد :\r\nبر آن مطلع نميشود مگر مطهرون .\r\nالميزان نيز آن را علم فرموده است .\r\nباز فرموده وجهى نيست كه مطهّرون مخصوص ملائكه باشد چنان كه بيشتر مفسّران گفته‌اند بلكه مطهّرون از بشر نيز كه آيهء تطهير بيان مىكند در آن داخلاند ( خلاصه ) .\r\nعلى هذا معنى آيه اين است حقائق قرآن را درك نميكند و نميداند مگر آنان كه خداوند قلوبشان را از آلودگيهاى گناهان و كثافات ذنوب پاك فرموده است خواه ملك باشند يا بشر . وصف\r\n","description":"","footnote":"","page_name":" 246 ","page_number":248},
  {"content":"\r\nبودن * ( « لا يَمَسُّه » ) * براى * ( كِتابٍ مَكْنُونٍ ) * به نظر من بعيد است بلكه تا * ( « تَنْزِيلٌ مِنْ رَبِّ الْعالَمِينَ » ) * براى قرآن چهار وصف آمده است .\r\nقول ديگر آنست كه لا در * ( « لا يَمَسُّه . . . » ) * ناهيه است و مراد از طهارت ، طهارت از حدث و خبث است ولى مناسب آن قرائت « متطهّرون » است كه بمعنى وضو و غسل باشد يعنى :\r\nمس نكند قرآن را و به آن دست نزند مگر آنان كه با طهارتاند . ممكن است در اين صورت باز « لا » نافيه و مراد از خبر انشا باشد . در مجمع فرموده :\r\nگفته‌اند : جايز نيست . بر جنب و حائض و محدث مسّ قرآن و اين از امام باقر عليه السّلام نقل شده و مذهب مالك و شافعى است . در نزد ما ضمير * ( « لا يَمَسُّه » ) * راجع به قرآن است و غير طاهر را مسّ كتابت آن جايز نيست . اين قول به نظر نگارنده ضعيف است زيرا آن با « مطهّرون » اصلا سازگار نيست . و اينكه مسّ كتابت قرآن بر جنب و حائض جايز نيست مطلبى است كه دليلش روايات است نه اين آيه .\r\nالميزان از در منثور نقل كرده كه رسول خدا صلَّى اللَّه عليه و آله بعمرو بن حزم فرمود :\r\n« و لا تمسّ القرآن الَّا عن طهور » .\r\n\r\n\r\n\r\nطود :\r\n* ( « فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ » ) * شعراء : 63 . طود بمعنى كوه بزرگ است جمع آن اطواد آيد در نهج البلاغه خطبهء 164 فرموده : « لم يمنع سننه رصّ طود و لاحداب ارض » از جريان آب نه تلاصق كوهى مانع مىشود و نه ارتفاع زمين .\r\nمعنى آيه : موسى عصا را زد دريا بشكافت و هر قسمت مانند كوه بزرگى شد . اين كلمه بيشتر از يك مورد در قرآن نيست .\r\n\r\n\r\n\r\nطور :\r\n( بفتح طاء ) حال . هيئت .\r\nجمع آن اطوار است . * ( « ما لَكُمْ لا تَرْجُونَ لِلَّه وَقاراً . وَقَدْ خَلَقَكُمْ أَطْواراً » ) * نوح :\r\n13 و 14 . آن را در آيه هيئت و حالت گفته‌اند مثل حالت و هيئت نطفه ، علقه ، مضغه ، عظام و . . . چنان كه فرموده :\r\n* ( « ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً . . . » ) *\r\n","description":"","footnote":"","page_name":" 247 ","page_number":249},
  {"content":"\r\nمؤمنون : 14 .\r\nو شايد مراد از آن اصناف باشد چنان كه در نهج البلاغه خطبهء اول فرموده : « ثمّ فتق ما بين السّموات العلى فملأهنّ اطوارا من ملائكته » كه مراد از اطوار اصناف است معنى آيه : چرا به خدا عظمت قائل نميشويد حال آنكه شما را اصناف متعدد آفريده و آن دليل قدرت و عظمت خداوندى است اين كلمه فقط يك بار در قرآن يافته است .\r\n\r\n\r\n\r\nطور :\r\n( بضمّ ط ) كوه . چنان كه در مجمع و صحاح و غيره آمده * ( « وَرَفَعْنا فَوْقَكُمُ الطُّورَ » ) * بقره : 63 . كوه را بالاى سر شما بلند كرديم اين كلمه ده بار در قرآن مجيد آمده . همه اش با الف و لام ، فقط در دو محل مجرد و به سينين و سينا اضافه شده : * ( « وَشَجَرَةً تَخْرُجُ مِنْ طُورِ سَيْناءَ » ) * مؤمنون : 20 .\r\n* ( « وَطُورِ سِينِينَ » ) * : تين : 2 . و همه دربارهء طور سيناى موسى عليه السّلام است .\r\nمراد از آن ظاهرا مطلق كوه است و بقولى طور اسم كوهى است كه خدا در آن با موسى مناجات كرد . در اقرب گويد : كوهى است نزديك ايله به سينين و سيناء اضافه مىشود بقيهء سخن در « سينا » ديده شود .\r\n* ( « وَالطُّورِ . وَكِتابٍ مَسْطُورٍ . فِي رَقٍّ مَنْشُورٍ . وَالْبَيْتِ الْمَعْمُورِ . وَالسَّقْفِ الْمَرْفُوعِ . وَالْبَحْرِ الْمَسْجُورِ . إِنَّ عَذابَ رَبِّكَ لَواقِعٌ » ) * طور : 1 - 7 . راجع به اين آيات رجوع شود به « رق ق » و « سجر » . اگر مراد از كتاب تورات باشد ميتوان گفت كه آن در صحيفه هاى سفيدى نازل شده است .\r\n\r\n\r\n\r\nطوع :\r\nرغبت . ميل . راغب گويد :\r\nطوع بمعنى انقياد است ، طاعت نيز بدان معنى مىباشد ليكن بيشتر در فرمانبرى و اطاعت به كار رود . . . * ( « وَلَه أَسْلَمَ مَنْ فِي السَّماواتِ وَالأَرْضِ طَوْعاً وَكَرْهاً » ) * آل عمران : 83 . آنكه در آسمانها و زمين است با رغبت يا كراهت به خدا تسليم است . * ( « قُلْ لا تُقْسِمُوا طاعَةٌ مَعْرُوفَةٌ » ) * نور : 53 . بگو قسم نخوريد كار جهاد اطاعت شناخته‌اى است . در آيهء 81 نساء و 21 سورهء محمد\r\n","description":"","footnote":"","page_name":" 248 ","page_number":250},
  {"content":"\r\nنيز « طاعة » خبر مبتداى محذوف است .\r\nتطوع از باب تفعل بقول راغب تكلف اطاعت است و در متعارف بمعنى تبرّع و انجام كار غير واجب است طبرسى نيز تبرّع بنافله فرموده است ولى بنظرم تحمّل با رغبت بهتر است . * ( « فَمَنْ تَطَوَّعَ خَيْراً فَهُوَ خَيْرٌ لَه » ) * بقره : 184 . يعنى هر كه كار خير را برغبت انجام دهد آن بهتر است .\r\nطوّعت در آيهء * ( « فَطَوَّعَتْ لَه نَفْسُه قَتْلَ أَخِيه » ) * مائده : 30 . از باب تفعيل است . و بمعنى تسهيل و تزيين است يعنى نفسش قتل برادر را به او آسان كرد . از باب « طاع له المرتع : اتّسع » .\r\nاستطاعت : بمعنى قدرت و طلب طاعت است ولى در قرآن پيوسته بمعنى قدرت آمده و بقول راغب آن از قدرت اخصّ است . گاهى براى ثقيل بودن تاء آن را حذف ميكنند مثل * ( « فَمَا اسْطاعُوا أَنْ يَظْهَرُوه » ) * كهف : 97 .\r\nظاهرا اين از طوع بمعنى وسعت و آسانى است كه در بالا نقل شد * ( « وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا » ) * آل عمران : 97 .\r\n* ( « الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ » توبه : 79 . آن در اصل متطوعين بمعنى با رغبت دهندگان صدقات است .\r\n\r\n\r\n\r\nطوف :\r\nدور زدن . « طاف حول الشّىء : دار حوله » چنان كه فرموده * ( « يَطُوفُ عَلَيْهِمْ وِلْدانٌ مُخَلَّدُونَ » ) * واقعة :\r\n17 . يعنى پسران جاويدان بدور آنها گردش ميكنند و در خدمت آنها هستند . تطوف از باب تفعل نيز طواف كردن است * ( « فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما » ) * بقره :\r\n158 . * ( « يَطَّوَّفَ » ) * در اصل يتطوّف و از باب تفعّل است از اين آيه و آيهء * ( « يَطُوفُونَ بَيْنَها وَبَيْنَ حَمِيمٍ آنٍ » ) * رحمن :\r\n44 . بدست ميايد كه رفت و آمد ميان دو شىء را نيز طواف گويند كه سعى بين صفا و مروه دور زدن در اطراف آن دو نيست بلكه گردش ميان آنهاست .\r\nطائف : طواف كننده . * ( « إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا » ) * اعراف 201 طائف شيطان\r\n","description":"","footnote":"","page_name":" 249 ","page_number":251},
  {"content":"\r\nوسوسهء او است . راغب گويد : به خيال و جنّ و حادثه بطور استعاره طائف گويند . كه وسوسهء شيطانى بدور انسان ( در عالم خيال ) ميگردد تا اغفالش كند .\r\nدر آيهء * ( « فَطافَ عَلَيْها طائِفٌ مِنْ رَبِّكَ » ) * قلم : 19 . بحادثه و بلا طائف گفته شده ، از * ( « عَلَيْها » ) * به نظر ميايد كه بلاى آسمانى بوده است .\r\nطائفة : قسمتى از مردم و قطعه‌اى از شىء است مثل * ( « وَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ » ) * آل عمران : 69 . ولى در قرآن به معناى دوم به كار نرفته . طبرسى فرموده : در اصل و تسميهء آن دو قول است يكى آنكه طائفه مثل رفقائى است كه از جملهء كارشان سفر و طواف در شهرهاست . ديگرى آنكه : طائفه جماعتى است كه با آنها حلقه و دائره‌اى تشكيل مىشود كه بدور آن ميگردند .\r\n* ( « إِنَّ الصَّفا وَالْمَرْوَةَ مِنْ شَعائِرِ الله فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما وَمَنْ تَطَوَّعَ خَيْراً فَإِنَّ الله شاكِرٌ عَلِيمٌ » ) * بقره : 158 .\r\nآيا اين آيه در تشريع سعى است و يا استحباب آن را ميفهماند ، به نظر الميزان : معبد و شعيره بودن صفا و مروه دلالت دارد كه خدا عبادتى در آنها تشريع فرموده و تفريع * ( « فَمَنْ حَجَّ الْبَيْتَ . . . » ) * اعلام اصل تشريع سعى ميان صفا و مروه است نه براى افادهء ندب و گرنه مناسب بود كه سعى را مدح كند نه اينكه ذمّ آن را نفى نمايد . . . و جملهء * ( « مَنْ تَطَوَّعَ خَيْراً . . . » ) * مانند تعليل بر تشريع سعى با يك قاعدهء كلى است و چنين تشريع در قرآن شايع است مثل * ( « ذلِكُمْ خَيْرٌ لَكُمْ » ) * صف : 11 . در تشريع جهاد . و * ( « أَنْ تَصُومُوا خَيْرٌ لَكُمْ » ) * بقره : 184 . در تشريع روزه . و * ( « فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ » ) * نساء : 101 . در تشريع قصر ( تمام شد ) .\r\nاين بيان متين و قابل قبول است .\r\nدر مجمع فرموده : اين آيه دلالت دارد كه سعى بين صفا و مروه عبادت است و در آن خلافى نيست و آن نزد ما\r\n","description":"","footnote":"","page_name":" 250 ","page_number":252},
  {"content":"\r\n( اماميّه ) واجب است در حج و عمره شافعى و اصحابش نيز آن را واجب ميدانند و شافعى گفته : سنّت سعى را واجب كرده و آن قول رسول خدا صلَّى اللَّه عليه و آله است كه فرموده : « كتب عليكم السّعى فاسعوا » ولى ظاهر آيه مباح بودن آنچه از سعى را مكروه ميدانستند مىرساند . سعى به نظر ابو حنيفه و اصحابش مستحب است و نزد ما اماميه و شافعى ترك عمدى سعى موجب بطلان حج است . ناگفته نماند : اين قول در صحيح ترمذى نيز از شافعى نقل شده است .\r\nدر وسائل از كافى نقل شده كه از امام صادق عليه السّلام از سعى بين صفا و مروه سؤال شد كه واجب است يا مندوب ؟ فرمود : واجب است . سائل گفت : مگر خدا نفرموده : * ( « فَلا جُناحَ عَلَيْه أَنْ يَطَّوَّفَ بِهِما » ) * فرمود : آن در عمرهء قضا بود ( بعد از حديبيّه ) كه رسول خدا شرط كرد بتها را از صفا و مروه بر دارند مردى از اصحاب آنحضرت بكارى مشغول شد و سعى را نكرد تا مدت منقضى شد و بتها را بجايشان آوردند گفتند : يا رسول اللَّه فلانى سعى نكرده حال آنكه بتها را بصفا و مروه بر گرداندند . خداوند نازل كرد : * ( « فَلا جُناحَ عَلَيْه أَنْ يَطَّوَّفَ بِهِما » ) * يعنى در اين حال كه بتها در صفا و مروه قرار گرفته‌اند باز ميتواند سعى كند .\r\nدر روايت ديگر دربارهء قصر نماز امام صادق عليه السّلام گفت : « ا و ليس قال اللَّه عزّ و جلّ : * ( إِنَّ الصَّفا وَالْمَرْوَةَ مِنْ شَعائِرِ الله فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما ) * » الا ترون انّ الطَّواف بهما واجب لانّ اللَّه عز و جلّ قد ذكره فى كتابه و صنعه نبيّه صلَّى اللَّه عليه و آله » در اين حديث امام عليه السّلام خواسته وجوب قصر را از * ( « فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ » ) * نساء :\r\n101 . با مقايسه بآيهء * ( « إِنَّ الصَّفا وَالْمَرْوَةَ . . . » ) * بيان فرمايد . از روايت اول به نظر ميايد كه سعى پيش از نزول اين آيه واجب بوده و نزول آن براى رفع محذور مذكور بوده است .\r\n","description":"","footnote":"","page_name":" 251 ","page_number":253},
  {"content":"\r\n* ( « وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ » ) * حج : 29 . مراد طواف معمولى بدور كعبه است كه هفت شوط با شرايط مخصوصى است .\r\nطائفين * ( « وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَالْعاكِفِينَ » ) * بقره : 125 . * ( « وَطَهِّرْ بَيْتِيَ لِلطَّائِفِينَ وَالْقائِمِينَ » ) * حج : 26 . بقرينهء * ( « الْعاكِفِينَ » ) * و * ( « الْقائِمِينَ » ) * ميتوان فهميد كه مراد « الطَّائفين » كسانىاند كه از شهرهاى ديگرى براى زيارت ميايند چنان كه راغب نيز چنين گفته و از سعيد بن جبير نقل شده است ، در اين صورت مراد از عاكفين و قائمين اقامت كنندگان در مكَّه‌اند و اينكه اكثر مفسّران طائفين را طواف كنندگان گفته‌اند درست به نظر نميايد يعنى : خانهء مرا پاك گردان هم براى اهل مكه و هم براى اهل آفاق . در اقرب گويد :\r\n« طاف فى البلاد : جال و سار » .\r\n* ( « أَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا » ) * انعام : 156 .\r\nمراد دو طائفهء يهود و نصارىاند . * ( « طَوَّافُونَ عَلَيْكُمْ بَعْضُكُمْ عَلى بَعْضٍ » نور : 58 . گفته‌اند : مراد از طوّافون خدمتكاران است ولى صدر آيه نشان ميدهد كه اطفال نيز بدان داخلاند و غرض از طواف رفت و آمد مىباشد .\r\n\r\n\r\n\r\nطوفان :\r\nهر حادثهء محيط به انسان ولى در آبيكه به حد اعلاى كثرت رسيده ، متعارف شده است زيرا طوفانيكه قوم نوح را فرا گرفت آب بود ( مفردات ) لذاست كه آن در اقرب الموارد : باران شديد ، آب غالب كه هر چيز را فرا ميگيرد ، شدت تاريكى شب ، مرگ عمومى ، قتل عام ، سيل غرق كننده و . . . آمده است قول مجمع نيز نظير اقرب است .\r\n* ( « فَأَخَذَهُمُ الطُّوفانُ وَهُمْ ظالِمُونَ » ) * عنكبوت : 14 . غرض از طوفان طغيان آب و طوفان حضرت نوح عليه السّلام است دربارهء اين طوفان « نوح » صحبت خواهد شد .\r\n* ( « فَأَرْسَلْنا عَلَيْهِمُ الطُّوفانَ وَالْجَرادَ وَالْقُمَّلَ . . . » ) * اعراف : 133 .\r\n","description":"","footnote":"","page_name":" 252 ","page_number":254},
  {"content":"\r\nمراد از طوفانيكه فرعونيان را گرفت چيست ؟ آن را سيل ، مرگ عمومى ، طاعون ، آبله : گفته‌اند در المنار از عايشه از رسول خدا صلَّى اللَّه عليه و آله نقل شده كه مراد از طوفان مرگ است و گويد : حديث عايشه ضعيف است و با آن قول مخالف لغت ثابت نميشود نگارنده گويد : ما بعد آيه صريح است در اينكه پس از بليّه پيش موسى آمده خواهش دعا ميكردند آن با مرگ چگونه جمع مىشود ؟ ! ! ظاهرا مراد از طوفان آب و سيل باشد چنان كه قول اول است در مجمع در روايتى كه از صادقين عليهما السلام نيز نقل شده آن را آب فرموده‌اند كه ديار و مساكن فرعونيان را خراب كرد تا ببيابان پناه برده چادرها به پا داشتند .\r\nدر تورات فعلى سفر خروج باب نهم آن را تگرگ توأم با رعد و آتش گفته است كه بر مصريان باريد تا بموسى الحاح كردند در اثر دعاى موسى آن بلا رفع شد . در اين باره به « ضفدع - جراد - تسع » مراجعه شود .\r\nلفظ طوفان فقط دو بار در قرآن مجيد آمده است .\r\n\r\n\r\n\r\nطوق :\r\nطوق و طاقت هر دو بمعنى قدرت است « طاق طوقا و طاقة : قدر » * ( « قالُوا لا طاقَةَ لَنَا الْيَوْمَ بِجالُوتَ وَجُنُودِه » ) * بقره : 249 . گفتند ما را امروز قدرت مقابله با جالوت و لشكريانش نيست .\r\n* ( « رَبَّنا وَلا تَحْمِلْ عَلَيْنا إِصْراً كَما حَمَلْتَه عَلَى الَّذِينَ مِنْ قَبْلِنا رَبَّنا وَلا تُحَمِّلْنا ما لا طاقَةَ لَنا بِه » ) * بقره : 286 .\r\nفكر ميكنم مراد از اصر و تكليف شاق همان است كه در اثر نافرمانى به بنى اسرائيل آمد چنان كه فرموده :\r\n* ( « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ » ) * نساء : 160 . و نظير قتل نفس در توبه از عبادت گوساله كه موسى فرمود * ( « فَتُوبُوا إِلى بارِئِكُمْ فَاقْتُلُوا أَنْفُسَكُمْ » ) * بقره : 54 . و ظاهرا مراد از * ( « ما لا طاقَةَ لَنا بِه » ) * عقوبات معاصى است كه بر گذشتگان رسيد چنان كه در جوامع الجامع فرموده\r\n","description":"","footnote":"","page_name":" 253 ","page_number":255},
  {"content":"\r\nيعنى گفتند : خدايا تكليف شاقّ بر ما نفرما چنان كه بر گذشتگان فرموده‌اى و نيز عقوباتى را كه قدرت آنها را نداريم بر ما تحميل نكن و گرنه در صدر آيه فرموده * ( « لا يُكَلِّفُ الله نَفْساً إِلَّا وُسْعَها » ) * .\r\nدر بعضى از تفاسير شيعه و سنّى از قبيل جوامع الجامع و كشّاف در تفسير اين آيه نقل شده كه در شريعت پيشينيان اگر به بدن يا لباس كسى نجاستى ميرسيد لازم بود آن محل را قطع كنند .\r\nدر وسائل كتاب طهارت باب اول از تهذيب از امام صادق عليه السّلام نقل شده :\r\n« قال كان بنو اسرائيل اذا اصاب احدهم قطرة من البول قرضوا لحومهم بالمقاريض و قد وسع اللَّه عليكم باوسع ما بين السّماء و الارض و جعل لكم الماء طهورا فانظروا كيف تكونون » . اين سخن در ضمن حديثى در تفسير برهان و در تفسير بيضاوى بلفظ « قطع موضع النجاسة » نقل شده و اللَّه العالم و شايد مراد از « لحوم » گوشت بدن نباشد .\r\n* ( « وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ » بقره : 184 . باحتمال قوى مراد از اطاقه در آيه اتيان شىء با مشقت كثيره است و ضمير * ( « يُطِيقُونَه » ) * به صوم راجع است يعنى بر آنان كه روزه را به زحمت و مشقت كثيره ميگيرند روزه نيست بلكه فديه و طعام مسكين است . و اين حكم سالخوردگان و غيره است كه روزه بر آنها سخت و طاقت فرساست .\r\nدر الميزان فرموده : اطاقه چنان كه بعضى گفته‌اند صرف تمام قدرت در فعل است و لازمهء آن وقوع فعل با مشقت است . در المنار گويد : اطاقه پائينترين قدرت بر شىء است عرب « اطاق الشىء » نميگويد مگر آنگاه كه قدرتش بر شىء در نهايت ضعف است بطوريكه با طاقت فرسائى متحمل مىشود . كلام راغب نيز در معنى « طاقة » قريب به اين مضمون است و چون اطاقه از باب افعال است قهرا شخص\r\n","description":"","footnote":"","page_name":" 254 ","page_number":256},
  {"content":"\r\nخودش را به تحمل وادار مىكند و آن توأم با مشقت است .\r\nعلى هذا احتياج نداريم به آنكه گفته‌اند : خداوند كسانى را كه قدرت روزه دارند بين روزه و فديه مخيّر كرده و آن در صورتى بود كه روزه تازه واجب شده بود و مردم عادت نداشتند سپس اين حكم با جملهء * ( « فَمَنْ شَهِدَ مِنْكُمُ الشَّهْرَ فَلْيَصُمْه » ) * كه در آيهء بعدى است نسخ گرديد . و در نسخ نيز گفته‌اند : كه فقط حكم غير عاجزان نسخ گرديد و عاجزان در تحت عموم باقى ماندند .\r\nملاحظهء آيات 183 تا 187 بقره نشان ميدهد كه در يك سياق و در بيان حكماند داعى نداريم كه بگوئيم : آيهء دوم اولى را نسخ كرده است ، اشتباه از آنجاست كه * ( « يُطِيقُونَه » ) * را بمعنى قدرت گرفته‌اند رواياتى نيز در تأييد گفتهء ما وارد است در تفسير عياشى از حضرت باقر عليه السّلام نقل شده : فى قوله * ( « وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ » ) * قال : الشّيخ الكبير و الَّذى يأخذه العطاش » در حديث ديگرى « هو الشّيخ الكبير لا يستطيع و المريض » در روايت سوم : « الشّيخ الكبير و الَّذى يأخذه العطاش » در حديث چهارم : « المرءة تخاف على ولدها و الشّيخ الكبير » .\r\nروايت پنجم نيز قريب بآنهاست .\r\n* ( « سَيُطَوَّقُونَ ما بَخِلُوا بِه يَوْمَ الْقِيامَةِ » آل عمران : 180 . طوق آنست كه در گردن گذاشته شود خلقتا مثل طوق كبوتر يا صنعتا مثل طوق طلا و نقره ( راغب ) يعنى آنچه را بخل كرده و در راه خدا نداده‌اند روز قيامت با آن طوق زده شوند و آن طوقى در گردنشان مىشود در روايات مراد از آيه مانع الزّكوة است در بعضى احاديث است كه مال زكوى و در بعضى زمين آن ، در گردن مانع الزّكوة طوق مىشود و در بعضى مار اقرع طوق مىشود . ظاهرا همان مال بمار مبدّل خواهد شد . رجوع شود به « كنز » .\r\n\r\n\r\n\r\nطُول :\r\n( بضم ط ) بلندى . درازى .\r\n","description":"","footnote":"","page_name":" 255 ","page_number":257},
  {"content":"\r\n* ( « وَلَنْ تَبْلُغَ الْجِبالَ طُولًا » ) * اسراء : 37 .\r\nهرگز در بلندى بكوهها نخواهى رسيد * ( « فَطالَ عَلَيْهِمُ الأَمَدُ فَقَسَتْ قُلُوبُهُمْ » ) * حديد : 16 . زمان و مدت بر آنها طولانى شد و قلوبشان سخت گرديد .\r\nاولى در طول محسوس و دومى در طول معقول است .\r\nتطاول : بمعنى اظهار طول يا اظهار قدرت و فضل است كه در طول بفتح طاء خواهد آمد * ( « وَلكِنَّا أَنْشَأْنا قُرُوناً فَتَطاوَلَ عَلَيْهِمُ الْعُمُرُ » ) * قصص : 45 . در جوامع الجامع « العمر » را امد انقطاع وحى فرموده است يعنى : مردمانى را بوجود آورديم مدت انقطاع وحى بر آنها برترى كرد و طولانى شد تا تو را برسالات بر انگيختيم .\r\nطويل : آنچه يا آنكه داراى طول است * ( « وَمِنَ اللَّيْلِ فَاسْجُدْ لَه وَسَبِّحْه لَيْلًا طَوِيلًا » ) * انسان : 26 . طبرسى آن را صفت ليل فرموده يعنى « فى ليل طويل » و از حضرت رضا عليه السّلام نقل كرده كه مراد صلوة ليل است . احتمال دارد صفت مفعول مطلق باشد : « سبّحه تسبيحا طويلا فى اللَّيل » .\r\n\r\n\r\n\r\nطول :\r\n( بفتح ط ) فضل . قدرت .\r\n* ( « وَقابِلِ التَّوْبِ شَدِيدِ الْعِقابِ ذِي الطَّوْلِ لا إِله إِلَّا هُوَ » ) * غافر : 3 . ايضا آيهء * ( « اسْتَأْذَنَكَ أُولُوا الطَّوْلِ مِنْهُمْ » ) * توبه : 86 . كه بمعنى قدرت و فضل است .\r\n* ( « وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ » ) * نساء : 25 . طول در آيه بمعنى زيادت و وسعت در مال است يعنى هر كه از جهت وسعت مال قدرت بنكاح زنان آزاد نداشته باشد از كنيزان نكاح كند .\r\nطول بفتح گويا لازمهء طول بضمّ است لذا بفضل و قدرت مخصوص شده است .\r\n\r\n\r\n\r\nطوى :\r\n( بضمّ ط ) * ( « فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً » ) * طه : 12 .\r\n* ( « إِذْ ناداه رَبُّه بِالْوادِ الْمُقَدَّسِ طُوىً » ) * نازعات : 16 . اين كلمه فقط در دو موضع فوق از قرآن آمده است .\r\nظاهرا آن نام همان وادى است و\r\n","description":"","footnote":"","page_name":" 256 ","page_number":258},
  {"content":"\r\n* ( « طُوىً » ) * بيان است از * ( « بِالْوادِ » ) * و چون محل آمدن وحى بموسى است قهرا قسمتى از صحراى سينا مىباشد . در اقرب الموارد گويد : طوى بكسر و ضم ( ط ) واديى است در شام منصرف و غير منصرف آيد .\r\n\r\n\r\n\r\nطىّ :\r\nپيچيدن . « طوى الصحيفة طيا : نقيض نشرها » . * ( « يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُه وَعْداً عَلَيْنا إِنَّا كُنَّا فاعِلِينَ » ) * انبياء : 104 . روزى آسمان را مىپيچيم همانطور كه طومار نوشته ها را مىپيچند و خلقت را مانند اول از سر ميگيريم اين وعده بر ما است و حتما خواهيم كرد . تركيب آيه در « سجل » گذشت .\r\nهمچنين است آيهء * ( « وَالأَرْضُ جَمِيعاً قَبْضَتُه يَوْمَ الْقِيامَةِ وَالسَّماواتُ مَطْوِيَّاتٌ بِيَمِينِه » ) * زمر : 67 . زمين بالكليه مقبوض و مسخر خداست در روز قيامت و آسمانها با قدرت او پيچيده خواهد شد .\r\nبقرينهء آيات ديگر مراد از پيچيده شدن آسمانها انقباض آنها و مبدّل شدن به چيز ديگر است بآيات زير توجه كنيم :\r\n* ( « يَوْمَ تُبَدَّلُ الأَرْضُ غَيْرَ الأَرْضِ وَالسَّماواتُ » ) * ابراهيم : 48 . * ( « تَكادُ السَّماواتُ يَتَفَطَّرْنَ مِنْ فَوْقِهِنَّ » ) * شورى :\r\n5 . ايضا آيات * ( « السَّماءُ مُنْفَطِرٌ بِه » ) * مزمل : 18 . * ( « إِذَا السَّماءُ انْفَطَرَتْ » ) * انفطار : 1 . * ( « إِذَا السَّماءُ انْشَقَّتْ » ) * انشقاق : 1 .\r\n\r\n\r\n\r\nطيب :\r\nدلچسبى . طبع پسندى .\r\n« طاب الشىء طيبا » يعنى دلچسب و طبع پسند شد راغب گويد : اصل طيّب آنست كه حواسّ از آن لذّت مىبرند و نفس از آن لذّت ميبرد . و پاك كردن را استطابه گويند كه پاك كردن چيزى سبب دلچسبى آنست . نقيض طيّب خبيث است .\r\n* ( « فَانْكِحُوا ما طابَ لَكُمْ مِنَ النِّساءِ » ) * نساء : 3 . از زنان آنكه دلبخواه و مورد پسند شماست نكاح كنيد . * ( « سَلامٌ عَلَيْكُمْ طِبْتُمْ فَادْخُلُوها » ) * زمر : 73 .\r\nسلام بر شما بواسطهء ايمان و عمل\r\n","description":"","footnote":"","page_name":" 257 ","page_number":259},
  {"content":"\r\nمورد پسند خدا شديد پس داخل بهشت شويد . اين آيه شايد عبارت اخراى * ( « رَضِيَ الله عَنْهُمْ » ) * بيّنه : 8 . باشد .\r\n* ( « فَإِنْ طِبْنَ لَكُمْ عَنْ شَيْءٍ مِنْه نَفْساً فَكُلُوه » ) * نساء : 4 . اگر بدلخواه خود چيزى از مهر بشما بخشيدند آن را گوارا بخوريد .\r\nطيّب : در قرآن هم وصف انسان آمده مثل * ( « لِيَمِيزَ الله الْخَبِيثَ مِنَ الطَّيِّبِ » ) * انفال : 37 . و هم وصف غير انسان نحو * ( « فَتَيَمَّمُوا صَعِيداً طَيِّباً » ) * مائده : 6 .\r\nطيّب از انسان آن است كه از جهل و قبائح اعمال ، پاك و با ايمان و عمل صالح متجلَّى باشد اين چنين آدم مورد پسند خدا و دلبخواه خداست * ( « الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ » ) * نحل : 32 . و طيّب از غير انسان آنست كه در اثر عدم نقص و مفيد بودن و پاكى از آلودگيها دلچسب و مورد پسند باشد .\r\n* ( « فَلَنُحْيِيَنَّه حَياةً طَيِّبَةً » ) * نحل : 97 . حيات طيّبه آنست كه مفيد و دلچسب و تا حدى خالى از نقائص بوده باشد در اينجا لازم است به چند آيه نظر افكنيم :\r\n* ( « يا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ » ) * بقره :\r\n169 : آيه خطاب بعموم انسانهاست .\r\nلفظ من در « ممّا » ظاهرا براى بيان و بقولى براى بعضيت است زيرا همه چيز روى زمين خوردنى نيست . ولى چون خوردنيها فى نفسه معلوماند بهتر است « من » براى بيان باشد * ( « حَلالًا طَيِّباً » ) * حال است از * ( « مِمَّا فِي الأَرْضِ » ) * يعنى جواز خوردن دو شرط دارد يكى حلال بودن كه حق ديگران در آن نباشد و ديگرى دلچسب و طبع پسند بودن كه مورد نفرت نباشد مثل قازورات و غيره . و اگر حلال را حلال شرعى با جميع شرايط آن بدانيم لازم است از آيات ديگر و روايات استفاده كنيم و گرنه ظهور حلال در آن است كه حق ديگران در آن نباشد و از مزاحمت و حقوق اغيار گشوده شود . و تابع خطوات شيطان بودن ظاهرا تعدى از حلال و طيّب است .\r\n","description":"","footnote":"","page_name":" 258 ","page_number":260},
  {"content":"\r\nاز اين كريمه مىشود استفاده كرد كه مطلق آنچه دلچسب است و ديگران را در آن حقى نيست ، خوردن آن جايز است .\r\n* ( « يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ » ) * مائده : 4 . * ( « الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي ) * . . .\r\n* ( وَيُحِلُّ لَهُمُ الطَّيِّباتِ وَيُحَرِّمُ عَلَيْهِمُ الْخَبائِثَ » ) * اعراف : 157 . از اين دو آيه اين قاعدهء كلى مستفاد است طيّبات عموما حلال و خبائث عموما حراماند .\r\nبايد در نظر داشت طيّبات و خبائث از نظر اقوام بشرى متفاوتاند مثلا در نظر اكثريت مردم آسيا خوردن حشرات و جاندارانى امثال قورباغه و خرچنگ و غيره از خبائث است و طبع از آنها نفرت دارد ولى پيش مردم اروپا از طيّباتاند و آنها را با كمال ولع ميخورند . همچنين طيّبات در نظر قومى از خبائث است مثل گوشت حيوانات در نظر بعضى از هندوها . و گوشت حيوانى كه در وقت ذبح نام خدا بر آن برده نشده يا آنچه در اثر عدم شرايط ميته شده ، از نظر اسلام .\r\nبه نظر نگارنده : مراد از طيّبات و خبائث در آيه طيّبات و خبائث واقعى است نه آنچه ميان مردم معمول است و آنچه در شرع حرام شده به علت خبث واقعى است گرچه در عرف از خبائث نيست مثلا زنا از نظر ظاهرى نبايد از خبائث باشد همچنين ذبيحه ايكه شرائط اسلامى در آن مراعات نشده ايضا گوشت حشرات به نظر بسيارى از مردم و نيز گوشت درندگان و گوشت خوك و . . . ولى چون همهء اينها از لحاظ واقع از خبائثاند لذا حراماند و محرّماتيكه در شرع بيان شده در واقع مصاديق خبائث واقعىاند كه بشر بخبث عده‌اى از آنها راه ندارد مثلا چهارده يا پانزده چيز از محرّمات ذبيحه در واقع از خبائثاند كه بشر خبث بعضى از آنها را از قبيل سپرز .\r\nو بيضه و غيره نميدانسته است .\r\nعلى هذا مراد از خبائث و طيّبات\r\n","description":"","footnote":"","page_name":" 259 ","page_number":261},
  {"content":"\r\nعموماند و مستثنىها موضوعا خارجاند .\r\n* ( « الْخَبِيثاتُ لِلْخَبِيثِينَ وَالْخَبِيثُونَ لِلْخَبِيثاتِ وَالطَّيِّباتُ لِلطَّيِّبِينَ وَالطَّيِّبُونَ لِلطَّيِّباتِ أُولئِكَ مُبَرَّؤُنَ مِمَّا يَقُولُونَ لَهُمْ مَغْفِرَةٌ وَرِزْقٌ كَرِيمٌ » ) * نور : 26 .\r\nبه نظر زمخشرى : ابن عباس ، ضحاك ، مجاهد و حسن . مراد از خبيثات كلمات پليد و از خبيثون مردمان پليد ، و از طيّبات سخنان پاك و از طيّبون مردمان پاكاند . طبرسى آن را يكى از اقوال سه گانه شمرده است .\r\nيعنى كلمات پاك و مفيد مخصوص مردمان پاك و مردمان پاك مخصوص كلمات پاكاند و كلمات خبيث مخصوص اشخاص پليد و اشخاص پليد مخصوص كلمات پليداند .\r\nالميزان و بيضاوى آنها را مردان و زنان گرفته‌اند چنان كه در « خبيث » گذشت . چون اين آيه پس از آيات زنا و لعان و افك واقع شده هر دو معنى صحيح است و مىشود گفت مراد آنست كه ناپاكان كلمات ناپاك و پاكان كلمات پاك ميگويند الخ و مىشود گفت زنان پاك مخصوص مردان پاكاند الخ ولى * ( « أُولئِكَ مُبَرَّؤُنَ مِمَّا يَقُولُونَ » ) * چنان كه در الميزان فرموده قرينهء مراد بودن مردان و زنان است كه در صورت اول اگر مراد از * ( « مُبَرَّؤُنَ » ) * مردان پاك باشند ديگر بتبرئهء زنان پاك محلى نمىماند چون مراد از طيّبات و خبيثات فقط كلمات است مگر آنكه بگوئيم * ( « مُبَرَّؤُنَ » ) * همچنين خبيثون و طيّبون شامل مردان و زنان است . و رواياتيكه در « خبث » نقل شد مؤيد الميزان است در هر حال مقصود از آيه عموم است و جريان افك و لعان يكى از مصاديق آن مىباشد . در بحار ضمن جريان بحث حضرت مجتبى عليه السّلام با معاويه و يارانش نقل شده كه آنحضرت فرمود :\r\n* ( « الْخَبِيثاتُ لِلْخَبِيثِينَ وَالْخَبِيثُونَ لِلْخَبِيثاتِ » ) * به خدا قسم اى معاويه آن تو و ياران تواند * ( « وَالطَّيِّباتُ لِلطَّيِّبِينَ وَالطَّيِّبُونَ لِلطَّيِّباتِ » ) * و آنان على بن\r\n","description":"","footnote":"","page_name":" 260 ","page_number":262},
  {"content":"\r\nابى طالب و ياران اواند .\r\n* ( « أَ لَمْ تَرَ كَيْفَ ضَرَبَ الله مَثَلًا كَلِمَةً طَيِّبَةً . . . » ) * ابراهيم : 24 . دربارهء اين آيه و آيهء ما بعدش رجوع شود به « خبث » و « جثث » .\r\n\r\n\r\n\r\nطوبى :\r\n* ( « الَّذِينَ آمَنُوا وَعَمِلُوا الصَّالِحاتِ طُوبى لَهُمْ وَحُسْنُ مَآبٍ » ) * رعد : 29 . طوبى فقط يك بار در قرآن آمده است . در كشاف گويد : طوبى مصدر است مثل بشرى و زلفى و در اصل طيبى بوده بضم طاء و سكون ياء براى ضمهء ما قبل ، ياء بواو قلب شده .\r\nدر مجمع فرموده آن تأنيث اطيب است اين در قاموس و اقرب نيز آمده است .\r\nبه نظر ميايد كه طوبى در آيه تأنيث اطيب و موصوف آن حيات است يعنى « حياة طوبى لهم » اين آيه درست نظير آيهء : * ( « مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَلَنُحْيِيَنَّه حَياةً طَيِّبَةً وَلَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ » ) * نحل : 97 . است مراد از * ( « حُسْنُ مَآبٍ » ) * جزاى آخرت است چنان كه مراد از * ( « وَلَنَجْزِيَنَّهُمْ . . . » ) * نيز همان است و مقصود از * ( « طُوبى لَهُمْ » ) * زندگى دلچسب است چنان كه منظور از * ( « فَلَنُحْيِيَنَّه . . . » ) * نيز همان مىباشد .\r\nدر روايات آمده : طوبى درختى است در بهشت تنهء آن در منزل رسول خدا صلَّى اللَّه عليه و آله و در منزل هر مؤمن شاخه‌اى از آن هست . و در بعضى از روايات اصل آن در خانهء على عليه السّلام و در منزل هر يك از مؤمنان غصنى از آن مىباشد اين مطلب در جاى خود صحيح است ولى آيهء شريفه ظاهرا در بيان آندرخت نيست . راجع باحاديث شجرهء طوبى رجوع شود بتفسير مجمع و عياشى و كتب ديگر . از جمله در تفسير عياشى از حضرت صادق عليه السّلام در ضمن حديثى نقل كرده : « طوبى شجرة فى الجنّة اصلها فى دار امير المؤمنين و فرعها فى منازل اهل الجنّة . . . » .\r\nو در ضمن حديث ديگر از على عليه السّلام نقل شده : « طوبى شجرة فى الجنّة اصلها فى دار رسول اللَّه صلَّى اللَّه عليه و آله فليس من مؤمن الَّا و فى داره غصن من اغصانها\r\n","description":"","footnote":"","page_name":" 261 ","page_number":263},
  {"content":"\r\nلا ينوى فى قلبه شيئا الَّا آتاه ذلك الغصن . . . » .\r\n\r\n\r\n\r\nطير :\r\nجمع طائر بمعنى پرنده است و بقول قطرب و ابو عبيده : طير بواحد نيز اطلاق مىشود . و به نظر طبرسى : آن اسم جمع است و نيز مصدر آيد « طار يطير طيرا و طيرانا » .\r\n* ( « وَأَمَّا الآخَرُ فَيُصْلَبُ فَتَأْكُلُ الطَّيْرُ مِنْ رَأْسِه » ) * يوسف : 41 . * ( « وَأَرْسَلَ عَلَيْهِمْ طَيْراً أَبابِيلَ » ) * فيل : 3 . طير در هر دو آيه جمع طائر است ولى در آيهء * ( « فَأَنْفُخُ فِيه فَيَكُونُ طَيْراً بِإِذْنِ الله » ) * آل عمران :\r\n49 . ظاهرا براى مفرد است .\r\nتطيّر : از باب تفعّل بمعنى فال بد زدن است * ( « قالُوا إِنَّا تَطَيَّرْنا بِكُمْ . . . » ) * يس : 18 . گاهى تاء را در طاء ادغام كرده و باولش همزه مياورند مثل * ( « قالُوا اطَّيَّرْنا بِكَ وَبِمَنْ مَعَكَ » ) * نمل : 47 .\r\nطيره بمعنى فال بد است . راغب گويد : اصل تطيّر در فال زدن با پرندگان است سپس در هر فال بد به كار ميرود . اين اثير در نهايه گفته :\r\nاصل آن دربارهء پرندگان و آهوان و غير آنهاست كه از طرف راست يا چپ شخص ميامدند و اين آنها را از مقاصدشان باز ميداشت . در اقرب الموارد گفته : سانح آنست كه از طرف راست آيد و مقابل آن بارح است كه از جانب چپ آيد عرب با سانح فال نيك و با بارح فال بدميزد .\r\nقول مجمع در معنى سانح و بارح ذيل آيهء * ( « وَكُلَّ إِنسانٍ أَلْزَمْناه طائِرَه فِي عُنُقِه » ) * اسراء : 13 . بر خلاف اقرب است .\r\nدر الميزان از كشاف نقل شده :\r\nاعراب با پرندگان فال ميزدند و آن را زجر ميناميدند در مسافرت اگر پرنده از نزدشان ميگذشت آن را بپرواز وا ميداشتند اگر از چپشان براستشان ميگذشت فال نيك ميزدند و اگر بالعكس ميپريد بفال بد ميگرفتند لذا فال بد را تطيّر خواندند .\r\nطائر : پرنده . مثل * ( « وَلا طائِرٍ يَطِيرُ بِجَناحَيْه إِلَّا أُمَمٌ أَمْثالُكُمْ » ) * انعام : 38 .\r\nدربارهء آيه در « امم » صحبت شده است .\r\nطائر معناى ديگرى نيز دارد كه در\r\n","description":"","footnote":"","page_name":" 262 ","page_number":264},
  {"content":"\r\nآيات زير روشن خواهد شد .\r\n* ( « وَكُلَّ إِنسانٍ أَلْزَمْناه طائِرَه فِي عُنُقِه وَنُخْرِجُ لَه يَوْمَ الْقِيامَةِ كِتاباً يَلْقاه مَنْشُوراً » اسراء : 13 . مفسران طائر را در آيه بمعنى عمل گرفته‌اند . خود آيه نيز مىفهماند مراد از طائر هر عمل خوب و بد انسان است كه از وى قابل انفكاك نيست و به حكم و جعل خداوند خير و شرّ به خود عامل مربوط است .\r\nولى بايد ديد چرا به عمل طائر اطلاق شده آيا قرآن در اين اطلاق تابع رسم باطل جاهليت شده است ؟ ! ! به نظر من قرآن در اين استعمال نظرى باصطلاح جاهليت ندارد و چون عمل پرندهء بخصوصى است كه به صورت نيرو از انسان مىپرد و كنار مىشود لذا آن را طائر فرموده است . راغب در اين باره حق سخن را ادا كرده آنگاه كه در ذيل آيه گويد : « اى عمله الذى طار عنه من خير او شر » از اينجا معنى طائر در آيات زير نيز روشن مىشود :\r\n* ( « قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ » ) * يس : 19 . * ( « قالُوا اطَّيَّرْنا بِكَ وَبِمَنْ مَعَكَ قالَ طائِرُكُمْ عِنْدَ الله بَلْ أَنْتُمْ قَوْمٌ تُفْتَنُونَ » ) * نمل : 47 .\r\n* ( « أَلا إِنَّما طائِرُهُمْ عِنْدَ الله وَلكِنَّ أَكْثَرَهُمْ لا يَعْلَمُونَ » ) * اعراف : 131 .\r\nممكن است طائر در آيهء اول فال بد باشد كه در جواب * ( « تَطَيَّرْنا بِكُمْ » ) * آمده است ولى به نظر نگارنده مراد آنست كه پيامبران گفتند : وجود ما براى شما اسباب بدبختى نيست بلكه عمل شما كه بدبختتان خواهد كرد با خود شماست و از شما منفك نيست .\r\nآيهء دوم و سوم نيز در جواب آنان است كه بپيامبران ميگفتند : ما شما را بفال بد گرفتيم سبب پراكندگى و زحمت ما شديد جواب اين است : ما سبب ناراحتى شما نيستيم بلكه اعمال بدتان كه پيش خدا محفوظ است سبب بدبختى شما شده و خواهد شد و با تبليغ ما امتحان ميشويد .\r\nمستطير * ( « وَيَخافُونَ يَوْماً كانَ شَرُّه مُسْتَطِيراً » ) * انسان : 7 . مستطير بمعنى منتشر است يعنى روزيكه شرّش به همه\r\n","description":"","footnote":"","page_name":" 263 ","page_number":265},
  {"content":"\r\nجا گسترش يافته و رسيده است آن را آشكار نيز گفته‌اند « فجر مستطير » يعنى صبح آشكار . آن در هر حال از طيران است كه مفيد وسعت مىباشد .\r\n\r\n\r\n\r\nطين :\r\nگل ، راغب گفته : آن خاك آميخته با آب است ، گاهى به آن طين گويند هر چند خشك شده و آبش رفته باشد . * ( « أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ » ) * آل عمران : 49 . اين كلمه جمعا 12 بار در قرآن مجيد آمده است ، 8 بار نكره دربارهء خلقت انسان مثل * ( « هُوَ الَّذِي خَلَقَكُمْ مِنْ طِينٍ » ) * انعام : 2 .\r\nو يك بار نكره در خصوص عذاب قوم لوط مثل * ( « لِنُرْسِلَ عَلَيْهِمْ حِجارَةً مِنْ طِينٍ » ) * ذاريات : 33 . و سه دفعه معرفه ، دو تا دربارهء پرنده ساختن حضرت عيسى عليه السّلام و يكى در داستان فرعون * ( « فَأَوْقِدْ لِي يا هامانُ عَلَى الطِّينِ » ) * قصص : 38 .\r\nناگفته نماند : چون در خلقت انسان اولى * ( « مِنْ صَلْصالٍ كَالْفَخَّارِ » ) * * ( « مِنْ صَلْصالٍ مِنْ حَمَإٍ » ) * آمده اگر انسان از گل خشكيده آفريده شده باشد مراد از طين در آيات خلقت كلوخ است و اگر از گليكه روى آن خشكيده بود آفريده شده مقصود گل معمولى است اين آخر سخن در باب طاء است و الحمد للَّه روز دوشنبه 17 ذو الحجة الحرام 1392 مطابق 2 / 11 / 1351 رضائيه .\r\n","description":"","footnote":"","page_name":" 264 ","page_number":266},
  {"content":"\r\n\r\n\r\nظ\r\n\r\n\r\nظاء :\r\nحرف هفدهم از الفباى عربى و بيستم از الفباى فارسى است جزء كلمه واقع مىشود به تنهائى معنائى ندارد در حساب ابجد بجاى نهصد است .\r\n\r\n\r\n\r\nظعن :\r\nمسافرت . كوچ « ظعن ظعنا :\r\nسار » * ( « وَجَعَلَ لَكُمْ مِنْ جُلُودِ الأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَيَوْمَ إِقامَتِكُمْ » ) * نحل : 80 . از پوست چهار پايان خيمه هائى فراهم آورد كه آنها را روز سفر و روز خضر سبك ميدانيد و سبكاند ، اين كلمه فقط يك بار در قرآن مجيد يافته است . راغب گفته :\r\nظعينه بمعنى هودجى است كه در آن زن هست و گاهى بزن ظعينه گويند .\r\n\r\n\r\n\r\nظفر :\r\n( بر وزن عنق و قفل ) ناخن .\r\nاعم از آنكه در انسان باشد يا غير آن .\r\nمراجعه بلغت نشان ميدهد كه ظفر فقط بمعنى ناخن است و بمخلب ( چنگال ) شامل نيست . المنار از لسان العرب نقل مىكند :\r\nظفر ناخن انسان و ناخن پرنده است . . .\r\nو گفته‌اند ظفر در مرغى يا در حيوانى گويند كه شكار نميكند و مخلب در آنكه شكار مىكند . * ( « وَعَلَى الَّذِينَ هادُوا حَرَّمْنا كُلَّ ذِي ظُفُرٍ وَمِنَ الْبَقَرِ وَالْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَإِنَّا لَصادِقُونَ » ) * انعام : 146 .\r\nناخنداران كه بر يهود حرام شده حتما بر پرندگان و حيوانات چنگالدار شامل نيست كه چنگالداران در اسلام نيز حرام است و اختصاص بيهود ندارد و آنچه از فخر رازى نقل شده كه ظفر را در آيه اعمّ از ناخن و چنگال گرفته و آنها را بنا بر ظهور آيه ، حلال دانسته و حديث « حرّم كلّ ذى ناب من السّباع و ذى مخلب من الطَّيور »\r\n","description":"","footnote":"","page_name":" 265 ","page_number":267},
  {"content":"\r\nرا ضعيف پنداشته ، بيهوده است .\r\nنظير اين آيه است آيهء : * ( « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَبِصَدِّهِمْ عَنْ سَبِيلِ الله كَثِيراً » ) * نساء : 160 . اين آيه نيز روشن مىكند كه اين محرّمات در اصل حلال بوده و بواسطهء ظلمشان بر يهود حرام شده‌اند و شايد اين آيه از آيهء اول اعم باشد . بايد ديد مراد از اين ناخنداران چيست ؟\r\nاز ابن عباس و سدّى و غيره نقل شده : مراد حيوانى است كه سماش يكى است و شكاف ندارد مثل شتر و شتر مرغ و اردك و غاز ( مجمع ) از مجاهد نقل شده مراد هر چهار پائى است كه سم شكافته نيست و سم شكافتگان را يهود ميخورند . و از ابن زيد نقل شده كه مراد شتر است .\r\nدر تورات فعلى سفر لاويان باب يازدهم بطور قاعدهء كلى هر شكافته سم و نشخوار كننده حلال شمرده شده ولى شتر را تحريم كرده كه نشخوار مىكند ولى شكافته سم نيست و ونك ( حيوانى است مثل گربه بعضى آن را گوسفند بنى اسرائيل گويند ) نشخوار مىكند ولى شكافته سم نيست ايضا خرگوش و خوك كه اولى سم شكافته نيست و دومى نشخوار نميكند .\r\nولى از اينها فقط شتر داخل در ما نحن فيه است .\r\nناگفته نماند : گوسفند و گاو داخل در اين تحريم نيست زيرا جملهء * ( « وَمِنَ الْبَقَرِ وَالْغَنَمِ . . . » ) * نشان ميدهد فقط پيه آن دو بر يهود حرام شده است .\r\nمىماند شتر و قسمت ديگرى از طيّبات و ناخنداران . يهود ميگفتند :\r\nاين محرّمات در اصل شريعتها حرام بودند و در اثر گناهان بر ما حرام نشده‌اند قرآن در جواب آنها فرموده :\r\nهر طعام پيش از نزول تورات بر بنى - اسرائيل حلال بوده مگر آنچه اسرائيل بر خود حرام كرده بود تورات را بياوريد و بخوانيد تا صدق اين سخن روشن شود * ( « كُلُّ الطَّعامِ كانَ حِلاًّ لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِه مِنْ قَبْلِ أَنْ تُنَزَّلَ التَّوْراةُ قُلْ فَأْتُوا ) *\r\n","description":"","footnote":"","page_name":" 266 ","page_number":268},
  {"content":"\r\n* ( بِالتَّوْراةِ فَاتْلُوها إِنْ كُنْتُمْ صادِقِينَ » ) * آل عمران : 93 . گفته‌اند : يعقوب مرضى داشت كه گوشت شتر آن را مزيد ميكرد لذا تصميم گرفت كه گوشت شتر نخورد . مراد از * ( « ما حَرَّمَ » ) * آنست .\r\nاظْفَرَكُمْ * ( « وَهُوَ الَّذِي كَفَّ أَيْدِيَهُمْ عَنْكُمْ وَأَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ » ) * فتح : 24 .\r\nظفر : ( بر وزن علم ) بمعنى نجات و غلبه است به نظر راغب اصل آن از « ظفره عليه » است يعنى انگشتش در بدن او فرو رفت . آن در آيه بمعنى غلبه است يعنى : خدا شما را بر آنها غالب كرد و نصرت داد .\r\n\r\n\r\n\r\nظَلّ :\r\n( بفتح ظاء و تشديد لام ) دوام و پيوستگى ( اقرب ) . * ( « وَانْظُرْ إِلى إِلهِكَ الَّذِي ظَلْتَ عَلَيْه عاكِفاً » ) * طه :\r\n97 . در مجمع گفته : اصل آن ظلمت و در آن دو قول است : فتح ظاء و كسر آن هر كه با فتح خوانده ظاء را به حال خود گذاشته و هر كه با كسر آن خوانده كسر لام را بظاء نقل كرده است . در اقرب گويد : با ضمير رفع « ظللت » بفتح ظاء و « ظلت » بفتح و كسر ظاء خوانده مىشود .\r\nناگفته نماند : در آيهء فوق و آيهء * ( « فَظَلْتُمْ تَفَكَّهُونَ » ) * واقعة : 65 . بفتح ظاء آمده است .\r\nدر آيهء اول آن را دوام معنى كرده‌اند يعنى : بمعبودت كه پيوسته ملازم آن بودى بنگر و در آيهء دوم شايد بمعنى شروع باشد يعنى : شروع ميكرديد بتعجب و گفتن اينكه : ما غرامت زده شديم و شايد بمعنى دوام باشد .\r\nايضا ظلّ بمعنى « صار » آمده است مثل * ( « ظَلَّ وَجْهُه مُسْوَدًّا » ) * نحل : 58 .\r\n* ( « فَظَلَّتْ أَعْناقُهُمْ لَها خاضِعِينَ » ) * شعراء :\r\n4 . راغب گويد : ظلت و ظللت با آنها از آنچه در روز مىشود تعبير مياورند و بجاى « صار » است .\r\n* ( « قالُوا نَعْبُدُ أَصْناماً فَنَظَلُّ لَها عاكِفِينَ » ) * شعراء : 71 . يعنى : گفتند بتهائى را ستايش ميكنيم و پيوسته ملازم آنهائيم .\r\n* ( « وَلَئِنْ أَرْسَلْنا رِيحاً فَرَأَوْه مُصْفَرًّا ) *\r\n","description":"","footnote":"","page_name":" 267 ","page_number":269},
  {"content":"\r\n* ( لَظَلُّوا مِنْ بَعْدِه يَكْفُرُونَ » ) * روم : 51 .\r\n« ظلَّوا » بمعنى « صاروا » است و ضمير * ( « فَرَأَوْه » ) * به زرع راجع است معنى آيه در « صفر » گذشت .\r\n\r\n\r\n\r\nظِل :\r\n( بكسر ظاء ) سايه . گفته‌اند :\r\nآن از فىء اعم است گويند : ظل الليل .\r\nظلّ الجنة هر موضعيكه آفتاب بدان نرسيده ظلّ گويند ولى فىء فقط به محلى گفته مىشود كه آفتاب از آن بر گشته .\r\nو بقولى در صبح ظل و در عصر فىء گويند . و شايد : اين از آنجهت است كه فىء در اصل بمعنى رجوع است و سايه در عصر بر ميگردد . در مجمع ذيل آيهء 56 نساء گويد : اصل ظل بمعنى ستر است كه از آفتاب ميپوشاند رؤبه گفته : هر موضعى كه در آن آفتاب بوده و بر گشته ظل و فىء و غير آن ظل است .\r\n* ( « فَسَقى لَهُما ثُمَّ تَوَلَّى إِلَى الظِّلِّ » ) * قصص : 24 . براى آن دو آب كشيد سپس بسايه برگشت . جمع آن ظلال است ( بكسر ظاء ) * ( « وَدانِيَةً عَلَيْهِمْ ظِلالُها وَذُلِّلَتْ قُطُوفُها » ) * انسان : 14 . ظل ظليل : يعنى زندگى لذّت بخش در مجمع فرموده براى مبالغه شىء را به مثل لفظش توصيف ميكنند مثل :\r\nيوم ايوم . ليل اليل ، داهية دهياء . * ( « لَهُمْ فِيها أَزْواجٌ مُطَهَّرَةٌ وَنُدْخِلُهُمْ ظِلاًّ ظَلِيلًا » ) * نساء : 57 . ظليل به تنهائى بمعنى سايه دار است . بنظرم مراد از آن در آيه عيش و رفاه است نه سايه راغب و ديگران گفته‌اند : از عزت و رفاه و و اباء با ظل تعبير مياورند على هذا معنى آيه اين است : آنها را برفاه دائمى وارد ميكنيم . بقول راغب كنايه از غضارت عيش است .\r\nظُلَّة : ( بضم ظاء و تشديد لام ) سايبان . در مجمع ذيل آيهء 56 نساء فرموده : « الظَّلة الستره » مفردات ابريكه سايه مياندازد گفته و گويد : اغلب در شىء مكروه به كار رود .\r\n* ( « وَإِذْ نَتَقْنَا الْجَبَلَ فَوْقَهُمْ كَأَنَّه ظُلَّةٌ » ) * اعراف : 171 . چون كوه را كنديم و بالاى سرشان برديم گوئى سايبان بود * ( « فَكَذَّبُوه فَأَخَذَهُمْ عَذابُ يَوْمِ الظُّلَّةِ » ) * شعراء : 189 . آيه دربارهء قوم شعيب عليه السّلام\r\n","description":"","footnote":"","page_name":" 268 ","page_number":270},
  {"content":"\r\nاست كه تودهء ابرى ظاهر شد و عذاب بوسيلهء آن محوشان كرد ظاهر آنست كه ابر بر آنها سايه افكند و در زير آن قرار گرفتند سپس عذاب شروع گرديد .\r\nجمع آن ظلل ( بضم ظاء و فتح لام ) است * ( « وَإِذا غَشِيَهُمْ مَوْجٌ كَالظُّلَلِ دَعَوُا الله مُخْلِصِينَ لَه الدِّينَ » ) * لقمان : 32 .\r\n* ( « انْطَلِقُوا إِلى ظِلٍّ ذِي ثَلاثِ شُعَبٍ . ) *\r\n* ( لا ظَلِيلٍ وَلا يُغْنِي مِنَ اللَّهَبِ » ) * مرسلات :\r\n30 - 31 . ظاهرا مراد از ظل سايه ايست كه از دود تشكيل شده كه دربارهء دوزخيان فرموده : * ( « وَظِلٍّ مِنْ يَحْمُومٍ . لا بارِدٍ وَلا كَرِيمٍ » ) * واقعة : 43 و 44 . و * ( « لا بارِدٍ وَلا كَرِيمٍ » ) * بجاى * ( « لا ظَلِيلٍ » ) * است ، علت سه شعبه بودن دخان معلوم نيست به نظر ميايد كه اولى معلول عدم توحيد ، دومى معلول عدم عمل و سومى معلول عدم ايمان بآخرت باشد كه در كفّار هيچ يك از سه اصل * ( « آمَنَ بِالله وَالْيَوْمِ الآخِرِ وَعَمِلَ صالِحاً » ) * بقره : 62 . وجود ندارد . در صافى از حضرت باقر عليه السّلام نقل شده كه * ( « ظِلٍّ ذِي ثَلاثِ شُعَبٍ » ) * را دخان آتش فرموده‌اند . يعنى : برويد بسوى سايهء سه شعبه از دود كه گوارا و خوش آيند نيست و از شعلهء آتش مانع نميباشد .\r\n* ( « أَ لَمْ تَرَ إِلى رَبِّكَ كَيْفَ مَدَّ الظِّلَّ وَلَوْ شاءَ لَجَعَلَه ساكِناً ثُمَّ جَعَلْنَا الشَّمْسَ عَلَيْه دَلِيلًا . ثُمَّ قَبَضْناه إِلَيْنا قَبْضاً يَسِيراً » فرقان : 45 و 46 . مد ظلّ امتداد آن است در اثر انحراف شمس و ظاهرا شب نيز در آن امتداد داخل است و سكون آن بنظرم پيوسته بودن شب است مثل * ( « إِنْ جَعَلَ الله عَلَيْكُمُ اللَّيْلَ سَرْمَداً إِلى يَوْمِ الْقِيامَةِ مَنْ إِله غَيْرُ الله يَأْتِيكُمْ بِضِياءٍ » ) * قصص : 71 . علم بوجود سايه بسته بوجود خورشيد است و گرنه ظلمت و سايه محسوس نميشد * ( « قَبَضْناه إِلَيْنا . . . » ) * ظاهرا مراد از آن آمدن آفتاب است كه بتدريج ظلمت شب را بر مىچيند .\r\nيعنى : آيا نديدى كه پروردگارت چگونه سايه را امتداد داد و آن را مبدّل بظلمت كرد ، اگر ميخواست ظلمت را دائمى ميكرد ، آنگاه آفتاب را\r\n","description":"","footnote":"","page_name":" 269 ","page_number":271},
  {"content":"\r\nدليل پيدايش سايه قرار داديم ، سپس بوسيلهء طلوع خورشيد ظلمت را به آسانى بسوى خويش گرفتيم .\r\n* ( « تَجْرِي مِنْ تَحْتِهَا الأَنْهارُ أُكُلُها دائِمٌ وَظِلُّها » ) * رعد : 35 . بنظرم ظل در آيه بمعنى عيش و رفاه است چنان كه سابقا گفته شد .\r\n\r\nاهميت سايه\r\n* ( « وَالله جَعَلَ لَكُمْ مِمَّا خَلَقَ ظِلالًا وَجَعَلَ لَكُمْ مِنَ الْجِبالِ أَكْناناً » ) * نحل :\r\n81 . سايه يكى از نعمتهاى بزرگ خداوندى است . فكر كنيد اگر همهء اشياء مثل شيشه از نور آفتاب مانع نميشد تكليف انسانها و روئيدنيها در مقابل تابش آفتاب چه بود ؟ لذا در مقام امتنان فرموده : * ( « وَالله جَعَلَ لَكُمْ مِمَّا خَلَقَ ظِلالًا » ) * .\r\n\r\n\r\n\r\nظلم :\r\nبضم ( ظ ) ستم . اصل آن بمعنى ناقص كردن حق و يا گذاشتن شىء در غير موضع خويش است * ( « كِلْتَا الْجَنَّتَيْنِ آتَتْ أُكُلَها وَلَمْ تَظْلِمْ مِنْه شَيْئاً » ) * كهف : 33 . هر دو باغ ميوهء خود را داد و از آن چيزى كم نكرد . طبرسى ذيل آيهء 35 بقره فرموده : اصل ظلم كم كردن حق است خدا فرموده * ( « كِلْتَا الْجَنَّتَيْنِ آتَتْ أُكُلَها وَلَمْ تَظْلِمْ مِنْه شَيْئاً » ) * يعنى ناقص نكرد و بقولى اصل آن وضع شىء در غير موضعش است « من اشبه اباه فما ظلم » هر كه بپدرش شبيه باشد شباهت را در غير محلش نگذاشته آنگاه فرموده : هر دو معنى مطَّرد و معمول است .\r\nدر صحاح و قاموس آمده : « الظَّلم وضع الشّىء فى غير موضعه » . در نهايه گفته : « اصل الظَّلم الجور و مجاوزة الحدّ » . راغب گويد : « الظَّلم عند اهل اللَّغة و كثير من العلماء وضع الشّىء فى غير موضعه . . . و الظَّلم يقال فى مجاوزة الحقّ . . . » .\r\nمأل اين معانى يكى است در قرآن مجيد بهر سه معنى آمده است در آيهء گذشته بمعنى كم كردن است ايضا در آياتى نظير : * ( « ثُمَّ تُوَفَّى كُلُّ نَفْسٍ ما كَسَبَتْ وَهُمْ لا يُظْلَمُونَ » ) * بقره : 281 .\r\nبقرينهء * ( « تُوَفَّى » ) * بمعنى نقصان است يعنى كسب هر نفس بى كم و كاست\r\n","description":"","footnote":"","page_name":" 270 ","page_number":272},
  {"content":"\r\nبه خودش داده مىشود و در آياتى نظير * ( « لا يُحِبُّ الله الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ » ) * نساء : 148 . بمعنى جور و ستم است .\r\nظلوم : صيغهء مبالغه است مثل كذوب ، و دود * ( « إِنَّ الإِنْسانَ لَظَلُومٌ كَفَّارٌ » ) * ابراهيم : 34 . راستى انسان بسيار ستمگر و بسيار كفران كننده است اين حكم نسبت بانسانى است كه تربيت دينى ندارد . راجع بآيهء * ( « إِنَّه كانَ ظَلُوماً جَهُولًا » ) * احزاب : 72 . در « جهل » سخن گفته‌ايم .\r\nظلَّام : صيغهء مبالغه است اين كلمه پنج بار در قرآن به كار رفته : آل عمران :\r\n182 ، انفال : 51 ، حج : 10 ، فصلت :\r\n46 ، ق : 29 . و همه دربارهء نفى ظلم از پروردگار است * ( « وَأَنَّ الله لَيْسَ بِظَلَّامٍ لِلْعَبِيدِ » ) * * ( « وَما أَنَا بِظَلَّامٍ لِلْعَبِيدِ » ) * .\r\nدر سه سورهء اول در ما قبل آيه جملهء * ( « ذُوقُوا عَذابَ الْحَرِيقِ » ) * * ( « وَنُذِيقُه يَوْمَ الْقِيامَةِ عَذابَ الْحَرِيقِ » ) * واقع شده و در سورهء ق چند آيه قبل آمده * ( « أَلْقِيا فِي جَهَنَّمَ كُلَّ كَفَّارٍ عَنِيدٍ » ) * و در سورهء فصلت آيه چنين است * ( « مَنْ عَمِلَ صالِحاً فَلِنَفْسِه وَمَنْ أَساءَ فَعَلَيْها وَما رَبُّكَ بِظَلَّامٍ لِلْعَبِيدِ » ) * و در آيهء اول پس از ذكر عذاب آمده * ( « ذلِكَ بِما قَدَّمَتْ يَداكَ » ) * . . . * ( « أَيْدِيكُمْ وَأَنَّ الله لَيْسَ بِظَلَّامٍ لِلْعَبِيدِ » ) * در سورهء ق نيز قريب به آن است .\r\nبه نظر من آمدن صيغهء مبالغه بمناسبت مقام است يعنى اگر خداوند كافر و ظالم را عذاب نميكرد و آنها را در رديف پاكان قرار ميداد و يا عمل هر كس را به خودش بر نميگرداند بسيار ستمگر بود و چون ظلَّام نيست لذا روى عدل عذاب مىكند . . . پس از توجّه به اين معنى ديدم الميزان و المنار نيز قريب به اين مضمون گفته‌اند .\r\nبقول بعضى از بزرگان صيغهء ظلَّام براى مبالغه در نفى ظلم است ولى مطلب فوق از آن بهتر است و بقول بعضى خداوند اگر ظلمى ميكرد حتما ظلَّام بود نه ظالم زيرا اگر بهر يك از بندگان جزئيترين ظلمى ميكرد نسبت بملاحظهء همهء آنها ظلَّام ميشد . اين سخن فى نفسه درست است و در قرآن\r\n","description":"","footnote":"","page_name":" 271 ","page_number":273},
  {"content":"\r\nدربارهء خدا « ليس به ظالم » نيامده و پيوسته * ( « لَيْسَ بِظَلَّامٍ » ) * آمده ولى آيات فوق در اين صدد نيست . بلى در افعال اين ماده آمده * ( « إِنَّ الله لا يَظْلِمُ النَّاسَ شَيْئاً » ) * يونس : 44 . * ( « وَلا يَظْلِمُ رَبُّكَ أَحَداً » ) * كهف : 49 .\r\nبعضى جاها نسبت ظلم به غير اولى العقل داده شد مثل * ( « وَكَذلِكَ أَخْذُ رَبِّكَ إِذا أَخَذَ الْقُرى وَهِيَ ظالِمَةٌ » ) * هود :\r\n102 . اين تعبير در سورهء انبياء آيهء 11 و حج آيهء 45 و 48 نيز آمده است مراد از آن ظاهرا ظلم اهل شهر است چنان كه در آيهء * ( « رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها » ) * نساء : 75 . صريحا نسبت ظلم باهل داده شده است .\r\n\r\n\r\n\r\nظلمة :\r\nتاريكى . جمع ان ظلمات است * ( « أَوْ كَصَيِّبٍ مِنَ السَّماءِ فِيه ظُلُماتٌ وَرَعْدٌ وَبَرْقٌ » ) * بقره : 19 . راغب گفته از جهل و شرك و فسق بظلم تعبير آورند چنان كه از علم و توحيد و عدل بنور تعبير آورند .\r\n* ( « الله وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ » ) * بقره : 257 . ظلمات در آيه تيرگيهاى كفر و نور روشنى ايمان است نظير * ( « كِتابٌ أَنْزَلْناه إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ » ) * ابراهيم : 1 . فعل آن از باب افعال آمده و لازم است مثل * ( « وَإِذا أَظْلَمَ عَلَيْهِمْ قامُوا » ) * بقره : 20 . چون بر آنها تاريك گردد ميايستند گويند : « اظلم اللَّيل : صار مظلما » .\r\nمظلم ( بصيغهء فاعل ) تاريك ايضا كسى كه در تاريكى داخل شود * ( « كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً » ) * يونس : 27 . * ( « قِطَعاً » ) * حال است از ليل ، يعنى گوئى صورتشان با تكَّه هائى از شب تاريك پوشيده است * ( « وَآيَةٌ لَهُمُ اللَّيْلُ نَسْلَخُ مِنْه النَّهارَ فَإِذا هُمْ مُظْلِمُونَ » ) * يس : 37 . * ( « مُظْلِمُونَ » ) * بظلمت داخل شوندگاناند .\r\n* ( « يَخْلُقُكُمْ فِي بُطُونِ أُمَّهاتِكُمْ خَلْقاً مِنْ بَعْدِ خَلْقٍ فِي ظُلُماتٍ ثَلاثٍ » زمر : 6 . در الميزان فرموده : ظلمات ثلث بقولى عبارتاند از ظلمت شكم و رحم و بچّه دان ، و آن را در مجمع\r\n","description":"","footnote":"","page_name":" 272 ","page_number":274},
  {"content":"\r\nاز حضرت باقر عليه السّلام روايت كرده و بقولى مراد از آنها ظلمت صلب و رحم و بچّه دان است ولى اين خطاست كه كلمهء * ( « فِي بُطُونِ أُمَّهاتِكُمْ » ) * صريح است كه هر سه ظلمت در شكم مادر است و ربطى بصلب مرد ندارد ( تمام شد ) .\r\nناگفته نماند : عنايت بظلمت نشان ميدهد كه ظلمت را در خلقت انسان دخالت تامّى است روئيدنيها نيز ابتدا در ظلمت زمين بوجود آمده سپس ظاهر ميشوند ايضا جاندارانيكه بوسيلهء تخم گذارى توليد ميشوند .\r\n\r\n\r\n\r\nظَمَأ :\r\nعطش . ضمآن : عطشان .\r\n* ( « ذلِكَ بِأَنَّهُمْ لا يُصِيبُهُمْ ظَمَأٌ وَلا نَصَبٌ » ) * توبه : 120 . اين براى آنست كه عطشى و رنجى به آنها نميرسد . . .\r\n* ( « كَسَرابٍ بِقِيعَةٍ يَحْسَبُه الظَّمْآنُ ماءً » ) * نور : 39 . مانند سرابى در بيابان كه تشنه آن را آب پندارد . * ( « وَأَنَّكَ لا تَظْمَؤُا فِيها وَلا تَضْحى » ) * طه : 119 . تو در آن نه تشنه شوى و نه از حرارت رنج برى . در قرآن كريم جز سه مورد فوق از اين كلمه يافته نيست .\r\nدر نهايه : ظماء را شدت عطش گفته و اقرب نسبت آن را بقول ميدهد .\r\nراغب گويد : ظماء ( بكسر ظ ) فاصلهء ميان دو آب دادن است و ظماء ( بفتح ظ ) عطشى است كه از آنمدت بوجود آيد . از نهايه و غيره روشن مىشود كه مراد فاصلهء دو آب دادن شتر است .\r\n\r\n\r\n\r\nظن :\r\nاحتمال قوى . چنان كه وهم احتمال ضعيف و شك تساوى طرفين است * ( « فَظَنَّ أَنْ لَنْ نَقْدِرَ عَلَيْه » ) * انبياء :\r\n87 . احتمال قوى داد كه هرگز بر او سخت نمىگيريم . در صحاح گويد :\r\nظنّ معروف است . گاهى بجاى علم گذاشته مىشود .\r\nكلام قاموس نظير صحاح است .\r\nدر اقرب گفته : ظنّ اعتقاد راجح است با احتمال نقيض و در علم و شك نيز به كار رود .\r\nطبرسى فرموده : ظنّ بعقيدهء ابى هاشم از جنس اعتقاد است و به نظر قاضى و ابى على جنس مستقلى است\r\n","description":"","footnote":"","page_name":" 273 ","page_number":275},
  {"content":"\r\nغير از اعتقاد ، چنان كه سيد مرتضى رحمة اللَّه نيز چنين گفته .\r\nناگفته نماند : مشكل است ظنّ را در جاى علم به كار بريم زيرا قرآن آن دو را از هم جدا كرده مثل : * ( « قُلْتُمْ ما نَدْرِي مَا السَّاعَةُ إِنْ نَظُنُّ إِلَّا ظَنًّا وَما نَحْنُ بِمُسْتَيْقِنِينَ » ) * جاثية : 32 . * ( « وَما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ » ) * جاثيه : 24 . * ( « ما لَهُمْ بِه مِنْ عِلْمٍ إِلَّا اتِّباعَ الظَّنِّ » ) * نساء : 157 . * ( « وَما لَهُمْ بِه مِنْ عِلْمٍ إِنْ يَتَّبِعُونَ إِلَّا الظَّنَّ » ) * نجم :\r\n28 .\r\nو نيز بسيار بعيد است كه ظنّ را در قرآن بمعنى شكّ بگيريم كه اين هر دو جنس مستقلى هستند . و قرآن بهر يك اعتناء خاصى دارد .\r\nاگر گويند : چرا در بعضى از آيات در جاى علم بقيامت ظنّ به كار برده مثل * ( « وَإِنَّها لَكَبِيرَةٌ إِلَّا عَلَى الْخاشِعِينَ . ) *\r\n* ( الَّذِينَ يَظُنُّونَ أَنَّهُمْ مُلاقُوا رَبِّهِمْ وَأَنَّهُمْ إِلَيْه راجِعُونَ » ) * بقره : 45 و 46 .\r\n* ( « أَ لا يَظُنُّ أُولئِكَ أَنَّهُمْ مَبْعُوثُونَ . لِيَوْمٍ عَظِيمٍ » ) * مطففين : 4 و 5 . * ( « قالَ الَّذِينَ يَظُنُّونَ أَنَّهُمْ مُلاقُوا الله » ) * بقره :\r\n249 ؟\r\nگوئيم : دربارهء آخرت يقين لازم است نه ظنّ چنان كه فرموده : * ( « وَبِالآخِرَةِ هُمْ يُوقِنُونَ » ) * بقره : 4 . * ( « يُؤْمِنُونَ بِالله وَالْيَوْمِ الآخِرِ » ) * آل عمران : 114 .\r\n* ( « لَعَلَّهُمْ بِلِقاءِ رَبِّهِمْ يُؤْمِنُونَ » ) * انعام :\r\n154 . در آيات فوق علت استعمال ظنّ ظاهرا آنست كه ظنّ ملاقات رب و ظنّ بعثت هم در اصلاح عمل و ترس از خدا كافى است زيرا انسان ذاتا از خطر محتمل پرهيز مىكند . مثل آيهء * ( « وَأَنْذِرْ بِه الَّذِينَ يَخافُونَ أَنْ يُحْشَرُوا إِلى رَبِّهِمْ » ) * انعام : 51 . نظر الميزان و المنار نيز نزديك به اين است .\r\nبعضى ظنّ را در آيات علم معنى كرده‌اند ولى از ظاهر نبايد عدول كرد .\r\nراغب در مفردات گويد : هر گاه ظنّ قوى باشد و يا مانند قوى تصور شود با انّ مشدّده و ان مخفف از\r\n","description":"","footnote":"","page_name":" 274 ","page_number":276},
  {"content":"\r\nمثقّله استعمال مىشود آنگاه آيات * ( « يَظُنُّونَ أَنَّهُمْ مُلاقُوا رَبِّهِمْ » ) * * ( « يَظُنُّونَ أَنَّهُمْ مُلاقُوا الله » ) * را شاهد آورده و آنها را در مقام يقين دانسته است .\r\nبنا بر قول راغب مىشود گفت :\r\nچون ان مشدّد و مخفّف براى تحقيق است اگر بعد از ظنّ به كار روند قرينه بودن ظنّ بمعنى يقين است مثل آيات فوق و آيهء * ( « وَظَنَّ أَنَّه الْفِراقُ » ) * قيامة :\r\n28 .\r\n* ( « وَتَظُنُّونَ بِالله الظُّنُونَا » احزاب :\r\n10 . الف الظنونا زايد است براى رعايت آخر آيه كه با آيات ديگر در يك سياق باشد مثل * ( « فَأَضَلُّونَا السَّبِيلَا » ) * احزاب : 67 . اين الف معنائى ندارد و فقط براى اصلاح لفظ است تقدير آيهء اوّل بقولى چنين است : « و تظنون با لله الظنون المختلفة » .\r\nآنجا كه در اثر تلاش و تفكَّر ، يقين ممكن باشد كارى از ظنّ ساخته نيست و مورد قبول نميباشد * ( « إِنَّ الظَّنَّ لا يُغْنِي مِنَ الْحَقِّ شَيْئاً » ) * يونس : 36 .\r\n\r\n\r\n\r\nظَهر :\r\n( بفتح ظ ) پشت . معنى اصلى كلمه بنا بر قول راغب همين است و معانى ديگر باعتبار آن مىباشد ، بطور استعاره گفته‌اند : ظهر الارض و بطنها .\r\nيعنى روى زمين و شكم آن در آيهء ذيل بمعنى اصلى است * ( « وَوَضَعْنا عَنْكَ وِزْرَكَ . الَّذِي أَنْقَضَ ظَهْرَكَ » ) * انشراح :\r\n2 و 3 . و در آيهء * ( « ما تَرَكَ عَلى ظَهْرِها مِنْ دَابَّةٍ » ) * فاطر : 45 . مراد روى زمين است جمع آن در قرآن ظهور است : * ( « وَلَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها » ) * بقره : 189 .\r\nظِهرىّ : ( بكسر ظ ) چيزى است كه به پشت انداخته و فراموشش كنند راغب گويد : « ما تجعله بظهرك فتنساه » به نظر جوامع الجامع تبديل فتح آن بكسر در اثر اضافه بياء نسبت است * ( « أَ رَهْطِي أَعَزُّ عَلَيْكُمْ مِنَ الله وَاتَّخَذْتُمُوه وَراءَكُمْ ظِهْرِيًّا » ) * هود : 92 . آيا طائفهء من بر شما از خدا عزيزتر است كه او را پشت سر انداخته و بى اعتنا هستيد .\r\nاين كلمه در قرآن فقط يك بار آمده است .\r\n","description":"","footnote":"","page_name":" 275 ","page_number":277},
  {"content":"\r\nمظاهره : همپشتى . يارى .\r\n* ( « وَظاهَرُوا عَلى إِخْراجِكُمْ » ) * ممتحنه : 9 .\r\n* ( « تَظاهَرُونَ عَلَيْهِمْ بِالإِثْمِ وَالْعُدْوانِ » ) * بقره : 85 .\r\nظهير : همپشت . كمك . * ( « وَلَوْ كانَ بَعْضُهُمْ لِبَعْضٍ ظَهِيراً » ) * اسراء : 88 .\r\n* ( « وَكانَ الْكافِرُ عَلى رَبِّه ظَهِيراً » ) * فرقان :\r\n55 . كافر بر عليه پروردگارش كمك شيطان است .\r\nظهيره : وقت ظهر و « اظهر فلان » يعنى داخل وقت ظهر شد * ( « وَحِينَ تَضَعُونَ ثِيابَكُمْ مِنَ الظَّهِيرَةِ » ) * نور : 58 .\r\n* ( « وَعَشِيًّا وَحِينَ تُظْهِرُونَ » ) * روم : 18 .\r\nيعنى وقت عشاء و آنگاه كه وارد وقت ظهر ميشويد .\r\nظهور : آشكار شدن . غلبه . بالا رفتن . مثل * ( « وَلا يُبْدِينَ زِينَتَهُنَّ إِلَّا ما ظَهَرَ مِنْها » ) * نور : 31 . * ( « كَيْفَ وَإِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَلا ذِمَّةً » ) * توبه : 8 . * ( « فَمَا اسْطاعُوا أَنْ يَظْهَرُوه » ) * كهف : 97 . كه به ترتيب بمعنى بروز ، غلبه و بالا رفتن است . * ( « هُوَ الأَوَّلُ وَالآخِرُ وَالظَّاهِرُ وَالْباطِنُ » ) * حديد : 3 . ظاهر از اسماء حسنى است كه در « بطن » گفته شد .\r\n\r\n\r\n\r\nظهار\r\nظهار و مظاهره آنست كه كسى بزنش بگويد : « انت علىّ كظهر امّى » تو بر من مانند پشت مادرم هستى . و از آيهء * ( « وَما جَعَلَ أَزْواجَكُمُ اللَّائِي تُظاهِرُونَ مِنْهُنَّ أُمَّهاتِكُمْ » ) * احزاب :\r\n4 . روشن مىشود كه عرب با گفتن جملهء فوق زنش را مثل مادر خويش ميدانست و آن طلاق بود ، آيه ميگويد با گفتن اين كلمه زن مادر نميشود .\r\nتفصيل قضيّهء ظهار در سورهء مجادله است كه فرموده : * ( « الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلَّا اللَّائِي وَلَدْنَهُمْ وَإِنَّهُمْ لَيَقُولُونَ مُنْكَراً مِنَ الْقَوْلِ وَزُوراً وَإِنَّ الله لَعَفُوٌّ غَفُورٌ . وَالَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِه وَالله بِما تَعْمَلُونَ خَبِيرٌ . فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ ) *\r\n","description":"","footnote":"","page_name":" 276 ","page_number":278},
  {"content":"\r\n* ( مِسْكِيناً » ) * مجادله : 2 - 4 .\r\nدر اين آيات قبح اين عمل بيان شده و نيز زن بدين وسيله حرام مىشود يا بايد طلاق بدهد چنان كه در فقه آمده و يا در صورت رجوع بزن بايد يك برده آزاد كند اگر نتواند دو ماه روزه گيرد و اگر قادر نباشد شصت فقير را اطعام كند آنگاه زن بر وى حلال مىشود .\r\nدر شأن نزول آيات نوشته‌اند :\r\nاوس بن صامت زنش را در حال سجده ديد پس از نماز خواست با او مجامعت كند ، زن امتناع كرد ، اوس بغضب شد و از او ظهار نمود . زن پيش رسول خدا صلَّى اللَّه عليه و آله آمد و گفت : اوس مرا آنگاه كه جوان بودم و خواستار داشتم تزويج كرد و چون سنّم بزرگ شد و داراى فرزندان گرديدم با من ظهار كرد و مثل مادرش گردانيد ! ! حضرت فرمود : نمىبينم مگر آنكه بر وى حرام شده‌اى . گفت :\r\nيا رسول اللَّه او طلاقى به زبان نياورد و او پدر فرزندان من است و شروع كرد به گفتن : « اشكو الى الله شدة حالى » آنگاه آيات * ( « قَدْ سَمِعَ الله قَوْلَ الَّتِي تُجادِلُكَ فِي زَوْجِها وَتَشْتَكِي إِلَى الله . . . » ) * نازل گرديد . 14 محرم الحرام 1393 مطابق 29 / 11 / 1351 و الحمد للَّه رب العالمين و صلى اللَّه على محمد و آله الطاهرين .\r\n","description":"","footnote":"","page_name":" 277 ","page_number":279},
  {"content":"\r\n\r\n\r\nع\r\n\r\n\r\nعين :\r\nحرف هيجدهم از الفباى عربى و بيست و يكم از الفباى فارسى در حساب ابجد بجاى عدد هفتاد است .\r\n\r\n\r\n\r\nعبء :\r\nبكسر ( ع ) ثقل . * ( « قُلْ ما يَعْبَؤُا بِكُمْ رَبِّي لَوْ لا دُعاؤُكُمْ » ) * فرقان :\r\n77 . در مجمع فرموده : اصل عبء در لغت بمعنى ثقل و بقولى بمعنى آماده كردن است . در قاموس گفته : عبء بكسر اول بمعنى حمل و ثقل و . . .\r\nاست بفتح اول هم ميايد و در مفردات نيز ثقل معنى شده . معنى آيه چنين مىشود : بگو پروردگارم بشما اعتناء نميكند و وقعى نمىنهد اگر نباشد خواندن شما بايمان . يعنى در شما نسبت به خدا نفع و ضررى نيست و خدا قدرى بشما قائل نيست ولى در حكمت خدا آمده كه شما را بايمان دعوت كند . معنى مشروح آيه در « دعو » گذشت . اين كلمه در قرآن مجيد فقط يك بار آمده است . در نهج البلاغه خطبهء 107 در بارهء طالب دنيا فرموده :\r\n« فيكون المهنأ لغيره و العبء على ظهره » گوارائى براى ديگرى و ثقل بر پشت وى مىشود .\r\n\r\n\r\n\r\nعبث :\r\nبى غرض . آن بر وزن فليس بمعنى خلط است « عبث الشىء بالشىء خلطه به » و بر وزن فرس بمعنى بازى ، شوخى و ارتكاب كار غير معلوم الفايده يا بى فايده صحيح است ( اقرب الموارد ) .\r\n* ( « أَ فَحَسِبْتُمْ أَنَّما خَلَقْناكُمْ عَبَثاً وَأَنَّكُمْ إِلَيْنا لا تُرْجَعُونَ » ) * مؤمنون : 115 .\r\nآيا پنداشتيد كه شما را بى غرض آفريديم و بسوى ما بر گردانده نميشويد * ( « أَ تَبْنُونَ بِكُلِّ رِيعٍ آيَةً تَعْبَثُونَ » ) * شعراء :\r\n128 . آيا بر هر بلندى ساختمانى بعبث ميسازيد بى آنكه غرض صحيحى در نظر داشته باشيد ؟ !\r\n","description":"","footnote":"","page_name":" 278 ","page_number":280},
  {"content":"\r\nدر نهج البلاغه حكمت 78 فرموده :\r\n« و لم ينزل الكتاب للعباد عبثا » كتاب را ببندگان بى غرض نازل نفرموده .\r\nاز اين كلمه دو دفعه بيشتر در كلام اللَّه يافته نيست .\r\n\r\n\r\n\r\nعبادت :\r\nتذلَّل با تقديس . اطاعت .\r\nدر مفردات گويد : عبوديّت اظهار تذلَّل و عبادت غايت تذلَّل است و از عبوديّت ابلغ مىباشد . در مجمع فرموده : « العبادة فى اللَّغة هى الذّلَّة » و راهى را كه با رفتن هموار شده گويند : « طريق معبّد » برده را بواسطهء ذلَّت و انقيادش عبد گويند .\r\nدر صحاح گفتهء : « اصل العبودية الخضوع و الذلّ . . . و العبادة الطَّاعة » عبارت قاموس چنين است : « العبوديّة و العبودة و العبادة : الطَّاعة » در اقرب الموارد آمده : « العبادة : الطَّاعة و نهاية التّعظيم للَّه تعالى » .\r\nمعنى جامع اين كلمه همان تذلَّل و اطاعت است مثل * ( « يا أَبَتِ لا تَعْبُدِ الشَّيْطانَ » ) * مريم : 44 . پدرم شيطان را اطاعت مكن . * ( « وَجَعَلَ مِنْهُمُ الْقِرَدَةَ وَالْخَنازِيرَ وَعَبَدَ الطَّاغُوتَ » ) * مائده : 60 .\r\nيعنى طغيانگر را اطاعت كرد .\r\nدربارهء خداوند دو جور عبادت داريم : يكى اطاعت از فرامين او و اينكه در زندگى روز مرّه راجع بحلال و حرام و غيره از دستورات خداوند و دين او پيروى كنيم ، اين عبادت بمعنى طاعت و فرمانبرى است ، باحتمال قوى آيات : * ( « إِيَّاكَ نَعْبُدُ وَإِيَّاكَ نَسْتَعِينُ » ) * فاتحه : 5 . * ( « وَمِنَ النَّاسِ مَنْ يَعْبُدُ الله عَلى حَرْفٍ » ) * حج : 11 * ( « وَما خَلَقْتُ الْجِنَّ وَالإِنْسَ إِلَّا لِيَعْبُدُونِ » ) * ذاريات : 56 . * ( « فَاعْبُدْنِي وَأَقِمِ الصَّلاةَ لِذِكْرِي » ) * طه : 14 . شامل اين عبادت هستند .\r\nديگرى تذلَّلى است توأم با تقديس يعنى بنده نهايت خضوع و ذلت را در برابر حق اظهار ميدارد و در عين حال او را از تمام نقائص پاك و به تمام كمالات دارا ميداند در زبان ميگويد :\r\nاللَّه اكبر ، سبحان اللَّه ، الحمد للَّه ، ايّاك نستعين و با بدن ركوع و سجود مىكند .\r\nيعنى معبود من حتى بزرگتر از\r\n","description":"","footnote":"","page_name":" 279 ","page_number":281},
  {"content":"\r\nتوصيف است ، او پاك و منزّه است همهء حمدها مال اوست ، و از وى يارى ميجويم ، در مقايسهء عبادت خدا و عبادت بتان كه در ذيل اين بحث خواهد آمد توضيح بيشترى به اين مطلب داده خواهد شد .\r\nعبد : مطيع . بنده . از مجمع نقل شد كه او را در اثر ذلَّت و انقيادش عبد گويند ، پس معناى تذلَّل و طاعت در آن ملحوظ است در اقرب گويد :\r\nآن در اصل وصف است گويند :\r\n« رجل عبد » يعنى مرد مطيع است ولى بعدا مانند اسم استعمال شده .\r\nعبد در قرآن به دو معنى آمده يكى بمعنى بندهء مملوك مثل : * ( « الْحُرُّ بِالْحُرِّ وَالْعَبْدُ بِالْعَبْدِ وَالأُنْثى بِالأُنْثى » ) * بقره :\r\n178 . * ( « ضَرَبَ الله مَثَلًا عَبْداً مَمْلُوكاً لا يَقْدِرُ عَلى شَيْءٍ » ) * نحل : 75 .\r\nآيهء * ( « إِنْ كُلُّ مَنْ فِي السَّماواتِ وَالأَرْضِ إِلَّا آتِي الرَّحْمنِ عَبْداً » ) * مريم :\r\n93 . روشن مىكند كه همهء انس و جنّ و ملك بنده و مملوك خدايند ، شايد بدين علت است كه در قاموس و اقرب گفته : عبد بمعنى انسان است اعمّ از حرّ و رقّ راغب گويد : اين عبوديت بوسيلهء ايجاد است .\r\n« آتى » در آيه راجع باتيان در قيامت نيست بلكه مبيّن نسبت بين خدا و خلق است يعنى هر آنكه در آسمانها و زميناند متوجّه خدايند در حال بندگى و عبوديت كه خدا خالق و رازق و مدبّر آنهاست . و هر چه دارند از خدا دارند .\r\nديگرى : عبد بمعنى عابد و مطيع خدا در اخلاص و عبادت و اطاعت ، مثل * ( « وَأَنَّه لَمَّا قامَ عَبْدُ الله يَدْعُوه » ) * جنّ : 19 . * ( « ذُرِّيَّةَ مَنْ حَمَلْنا مَعَ نُوحٍ إِنَّه كانَ عَبْداً شَكُوراً » ) * اسراء : 3 .\r\n* ( « وَاذْكُرْ عَبْدَنا أَيُّوبَ إِذْ نادى رَبَّه » ) * ص : 41 . * ( « سُبْحانَ الَّذِي أَسْرى بِعَبْدِه » ) * اسراء : 1 . * ( « الْحَمْدُ لِلَّه الَّذِي أَنْزَلَ عَلى عَبْدِه الْكِتابَ » ) * كهف : 1 .\r\nولى عبد بمعنى عابد وثن در قرآن نيامده بر خلاف افعال آن مثل * ( « وَيَعْبُدُونَ مِنْ دُونِ الله ما لا يَضُرُّهُمْ وَلا يَنْفَعُهُمْ » ) * يونس : 18 .\r\n","description":"","footnote":"","page_name":" 280 ","page_number":282},
  {"content":"\r\nعبد را در قرآن دو جمع هست :\r\nعباد ، عبيد * ( « وَالله رَؤُفٌ بِالْعِبادِ » ) * بقره :\r\n207 . * ( « وَما أَنَا بِظَلَّامٍ لِلْعَبِيدِ » ) * ق : 29 .\r\nعباد در همه جاى قرآن در بندهء خدا به كار رفته اعمّ از مملوك و مطيع مگر در آيهء * ( « وَأَنْكِحُوا الأَيامى مِنْكُمْ وَالصَّالِحِينَ مِنْ عِبادِكُمْ وَإِمائِكُمْ » ) * نور : 32 . در كشّاف گويد : بعضى آن را « عبيدكم » خوانده است و نيز در آيهء * ( « كُونُوا عِباداً لِي مِنْ دُونِ الله » ) * آل عمران : 79 . اين كلمه گاهى بر جمادات نيز اطلاق شده مثل : * ( « إِنَّ الَّذِينَ تَدْعُونَ مِنْ دُونِ الله عِبادٌ أَمْثالُكُمْ » ) * اعراف : 194 . شايد مراد از آن مملوكيّت باشد و آيهء * ( « قالَ الَّذِينَ اسْتَكْبَرُوا إِنَّا كُلٌّ فِيها إِنَّ الله قَدْ حَكَمَ بَيْنَ الْعِبادِ » ) * غافر : 48 . شامل همه است اعمّ از بندهء طاعتى و تسخيرى .\r\nراغب مدّعى است كه عباد جمع عبد بمعنى عابد است ولى چنان كه ديديم قرآن آن را تصديق نميكند در اقرب الموارد گفته : عبديكه مضاف بخداست گاهى مخصوص است بجمع بلفظ عباد و عبد مضاف به غير خدا بلفظ عبيد و غالب استعمال چنين است .\r\nامّا عبيد : * ( « وَأَنَّ الله لَيْسَ بِظَلَّامٍ لِلْعَبِيدِ » ) * حجّ : 10 . اين كلمه پنج بار در قرآن مجيد آمده همه با كلمهء ظلَّام و همه در نفى ظلم از خداوند ، ظاهرا آن بمعنى عباد است و فرقى با آن ندارد و در قرآن شامل همهء بندگان خداست اعمّ از مطيع و مملوك .\r\nراغب گويد : آن جمع عبد بمعنى مملوك است ولى ديگران چنين نگفته‌اند در صحاح و اقرب جمع عبد را عبدون ، عباد ، عبدان ، اعبد و غيره خوانده و گفته‌اند عبيد جمع عزيز و كمياب است .\r\nعابد و عابدون : آنگاه كه نسبت به خدا داده شده شامل مطلق مطيع است اعم از فرمانبر و تنزيه كننده و گاهى بمعنى خدمتكار و برده نيز آمده است نظير : * ( « فَقالُوا أَ نُؤْمِنُ لِبَشَرَيْنِ مِثْلِنا وَقَوْمُهُما لَنا عابِدُونَ » ) * كه بمعنى خدمتكار و برده است لذاست كه موسى عليه السّلام بفرعون فرمود : * ( « وَتِلْكَ نِعْمَةٌ تَمُنُّها ) *\r\n","description":"","footnote":"","page_name":" 281 ","page_number":283},
  {"content":"\r\n* ( عَلَيَّ أَنْ عَبَّدْتَ بَنِي إِسْرائِيلَ » ) * شعراء :\r\n22 . تعبيد برده كردن است يعنى آن نعمت را بر من از اين جهت منّت مينهى كه بنى اسرائيل را برده و خدمتكار كرده‌اى .\r\n* ( « قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ » ) * زخرف : 81 . يعنى اگر خدا را فرزندى باشد من اولين مطيع او ميشوم ولى او را فرزندى نيست از نفى اطاعت بنفى وجود فرزند استدلال شده است .\r\n\r\n[ عبادت خدا 
  ]\r\nعبادت به خدا چنان كه گفتيم تذلَّل در پيشگاه اوست با تقديس ذات مقدّسش و آن مخصوص خداست و غير او مبرّى از نقائص نيست * ( « لا إِله إِلَّا هُوَ الرَّحْمنُ الرَّحِيمُ » ) * و « لا حول و لا قوة الا با لله » .\r\nولى آن غير از احترام و تواضع است كه دربارهء بزرگان دين و قبور آنها و حتى در استلام و بوسيدن حجر الاسود انجام داده مىشود ، احترام و تواضع در واقع « خود كم بينى » در مقابل آن چيز است ولى عبادت تقديس و تنزيه طرف مىباشد و چون اين مخصوص خداست لذا عبادت مخصوص اوست .\r\nبت پرستان معبودات خويش را تقديس كرده و آنها را در تدبير عالم دخيل ميدانستند و شفعاء و مقرّب خيال ميكردند چنان كه مشروحا در « شرك » گذشت قرآن در مقام ردّ ميفرمايد : اينها نمىبينند و نمىشنوند و نفع و ضررى ندارند و شفيع و مقرّب نمىباشند و دخالتى در تدبير عالم ندارند ، شما بى جا و از خودتان چنين چيزها را تراشيده‌ايد * ( « إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ » ) * نجم : 23 .\r\nاز طرف ديگر با كمى توجه خواهيم ديد كه عبادت خاص خداست زيرا بشر يا بجماد عبادت خواهد كرد و يا بزنده مثلا اگر بجماد و بت ستايش كند كار بىفايده كرده و به آنچه دركى و شعورى ندارد تذلَّل كرده و تقديس نموده و مقام بشريت و عقل را پائين\r\n","description":"","footnote":"","page_name":" 282 ","page_number":284},
  {"content":"\r\nآورده است .\r\nو اگر بزنده عبادت كند مثلا ببشرى مثل خود ، چرا عبادت كند مگر او مثل خودش محكوم بفنا نيست مگر بوى بد ندارد ، مگر جزئى از بدنش قازورات نيست مگر سر تا پا فقر و احتياج نيست ؟ ! چرا در مقابل چنين موجود تذلَّل كند و او را تقديس نمايد اين تذلَّل و تقديس بىجا و باطل است .\r\nولى اگر عبادت كند بوجودى كه از همهء نقائص منزّه و با همهء كمالات آراسته است ، وجودى كه عزّت و ذلَّت دست اوست حقّا كه بايد چنين وجودى را عبادت كرد و آن كارى است مطابق واقع ، تفصيل مطلب در « شرك » ديده شود .\r\nاگر گوئى : مگر بت پرستان نميدانستند كه اين بتها سود و زيانى ندارند پس چرا به آنها عبادت ميكردند و تقديس مىنمودند ؟ ! گوئيم : چون اكثريت بشر جاهلاند و نوعا پى سؤال و تحقيق نمىروند وقتى كه چيزى ميان مردم رسميت پيدا كرد مردم آن را حقيقت ميدانند بايد بيدارشان كرد . مردمان بيشترى عقيده دارند جهيدن از روى آتش در آخرين شب چهارشنبه سال در دفع نحوست اثر دارد ، بيرون شدن در روز سيزده بدر سبب خوشحالى در تمام ايّام سال است ، دم روباه كه راننده ها بماشين مىزنند موجب كثرت مشترى است و ده ها نظير اينها كه اگر خداى نكرده قرآن از محيط ما برود در مدت كمى ده ها معبودات باطله سر بر خواهند داشت عقيده بر جهيدن از روى آتش نظير عقيده بقدرت بت است .\r\n\r\n\r\n\r\nعبر :\r\nبر وزن فلس * ( « فَاعْتَبِرُوا يا أُولِي الأَبْصارِ » ) * حشر : 2 . اصل عبر گذشتن از حالى بحالى است ، اما عبور مخصوص است بگذشتن از آب خواه بوسيلهء شنا باشد يا كشتى يا پل يا حيوانى . عبرة بفتح اول بمعنى اشك چشم از آن مشتقّ است . عبارت كلامى است كه در هوا عبور كرده از زبان گوينده به گوش سامع ميرسد .\r\n","description":"","footnote":"","page_name":" 283 ","page_number":285},
  {"content":"\r\nاعتبار و عبرة حالتى است كه از معرفت محسوس بمعرفت غير محسوس رسيده مىشود . تعبير مخصوص بخواب است كه آن را از ظاهر بباطنش عبور ميدهد ( مفردات ) .\r\nفكر ميكنم : قول راغب در بيان اين ماده كافى است گرچه با سائر گفته ها كمى تفاوت دارد . در مجمع فرموده : اصل باب بمعنى نفوذ است .\r\n* ( « إِنَّ فِي ذلِكَ لَعِبْرَةً لأُولِي الأَبْصارِ » ) * آل عمران : 13 . در آنچه گفته شد با بصيرتان را عبرتى است كه از اين محسوس و مشاهد به غير محسوس پى ببرند .\r\nتَعْبُرُون * ( « يا أَيُّهَا الْمَلأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ » ) * يوسف : 43 .\r\nدر لغت آمده : « عبر الرؤيا عبرا و عبارة : فسّرها » يعنى اى بزرگان قوم دربارهء خواب من اظهار رأى كنيد اگر ميتوانيد خواب را تفسير كنيد و آن را بواقع عبور دهيد ، تعبير و عبر هر دو بيك معنى است .\r\nعابرى * ( « لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا ما تَقُولُونَ وَلا جُنُباً إِلَّا عابِرِي سَبِيلٍ حَتَّى تَغْتَسِلُوا » ) * نساء : 43 .\r\n« عابرى » در اصل « عابرين » است در اثر اضافه نونش ساقط شده اگر مراد از صلوة نماز باشد مراد از عابرى سبيل مسافر است يعنى در حال مستى و در حال جنابت نماز نخوانيد مگر آنكه در سفر باشيد كه با تيمّم ميتوانيد بخوانيد و اگر مراد مواضع صلوة و مساجد باشد يعنى بمساجد در حال مستى وارد نشويد و نيز در حالت جنابت مگر آنكه به صورت عبور از درى بدرى باشد ( جوامع الجامع ) به نظر من احتمال اول قوى است . كه ذيل آيه مطلب را روشن مىكند و قيد عدم وجدان آب در سفر نيز از ذيل معلوم مىشود .\r\n\r\n\r\n\r\nعبس :\r\n( بر وزن فلس ) روترش كردن . « عبس وجهه عبسا و عبوسا :\r\nكلح » لازم و متعدى هر دو آمده است .\r\n* ( « عَبَسَ وَتَوَلَّى أَنْ جاءَه الأَعْمى » ) * عبس :\r\n1 و 2 . رو ترش كرد و اعراض و بىاعتنائى كرد كه نابينا پيش او آمد . * ( « ثُمَّ نَظَرَ . ) *\r\n","description":"","footnote":"","page_name":" 284 ","page_number":286},
  {"content":"\r\n* ( ثُمَّ عَبَسَ وَبَسَرَ » ) * مدثر : 21 و 22 . معنى آيه در « بسر » گذشت .\r\nراغب گفته : علت عبوسى تنگى نفس است يعنى چيزى را ناپسند ميدارد و در اثر ناراحتى درون چهره درهم ميكشد .\r\nعبوس : ترشرو * ( « إِنَّا نَخافُ مِنْ رَبِّنا يَوْماً عَبُوساً » ) * انسان : 10 . عبوس در آيه صفت يوم واقع شده چنان كه عسير در آيهء * ( « فَذلِكَ يَوْمَئِذٍ يَوْمٌ عَسِيرٌ » ) * مدثر : 9 . * ( « وَكانَ يَوْماً عَلَى الْكافِرِينَ عَسِيراً » ) * فرقان ، 26 . گويند « ليلك قائم نهارك صائم » در آيهء نيز يوم با صفت اهل آن موصوف شده است . و يا يوم در اثر شدت بشير عبوس تشبيه شده .\r\nولى فرض اول بهتر است مثل * ( « إِذا أَخَذَ الْقُرى وَهِيَ ظالِمَةٌ » ) * هود : 102 .\r\n\r\n[ نزول سورهء عبس 
  ]\r\n* ( « عَبَسَ وَتَوَلَّى . أَنْ جاءَه الأَعْمى . وَما يُدْرِيكَ لَعَلَّه يَزَّكَّى . أَوْ يَذَّكَّرُ فَتَنْفَعَه الذِّكْرى . أَمَّا مَنِ اسْتَغْنى . فَأَنْتَ لَه تَصَدَّى . ) *\r\n* ( وَما عَلَيْكَ أَلَّا يَزَّكَّى . وَأَمَّا مَنْ جاءَكَ يَسْعى . وَهُوَ يَخْشى . فَأَنْتَ عَنْه تَلَهَّى . كَلَّا إِنَّها تَذْكِرَةٌ » ) * عبس : 1 - 11 .\r\nظهور اين آيات بىشك در ملامت است كه شخص در ارشاد مردم ميان غنى و نابينا فرق گذاشته و بنابينا با آنكه در صدد اخذ حكم و عمل به آن بوده اعتنا نشده و بغنى اعتنا شده است .\r\nدربارهء نزول آيات در مجمع فرموده : گفته شده : عبد اللَّه بن امّ مكتوم كه نابينا بود پيش رسول خدا صلَّى اللَّه عليه و آله آمد و آنحضرت با عتبة بن ربيعه ، ابا جهل ، عباس بن عبد المطلب ، ابىّ بن خلف و امية بن خلف صحبت ميكرد باميد آنكه اسلام آورند . عبد اللَّه صدا زد يا رسول از آنچه خدا تعليمت كرده بر من بخوان و تعليم كن پيوسته اين كلام را تكرار ميكرد و نميدانست كه آنحضرت با آن قوم سخن ميگويد تا كراهت در قيافهء آنحضرت ظاهر شد بواسطه قطع شدن كلامش و در دل گفت : اين بزرگان مكَّه گويند پيروان او فقط نابينايان و بردگانند ، لذا به او اعتنائى نكرد ، و با آنها بسخنش ادامه داد .\r\n","description":"","footnote":"","page_name":" 285 ","page_number":287},
  {"content":"\r\nدر نتيجه آيات فوق نازل شد آنحضرت پس از آن عبد اللَّه را احترام ميكرد و ميفرمود : آفرين بر كسى كه خدايم دربارهء او ملامتم كرده و ميفرمود : حاجتى دارى ؟ از حضرت صادق عليه السّلام روايت شده : « كان رسول اللَّه صلَّى اللَّه عليه و آله اذا رأى عبد اللَّه بن امّ مكتوم قال : مرحبا مرحبا لا و اللَّه لا يعاتبنى اللَّه فيك ابدا و كان يصنع به من اللَّطف حتّى كان يكفّ عن النّبىّ صلَّى اللَّه عليه و آله ممّا يفعل به » يعنى از آمدن بحضور آنحضرت خوددارى و حيا ميكرد .\r\nاهل سنت نيز در كتب حديث و تفسير نزديك به آن نقل كرده‌اند و همه حكايت دارد كه ملامت دربارهء رسول خدا صلَّى اللَّه عليه و آله است .\r\nسيّد مرتضى علم الهدى رحمه اللَّه بنقل مجمع فرموده : ظهور آيه دلالت ندارد كه آن راجع به حضرت رسول صلَّى اللَّه عليه و آله باشد و آن خبر محض است كه به صاحب آن تصريح نشده بلكه دلالت دارد كه مراد غير آنحضرت است زيرا عبوس بودن از صفات آنحضرت با كفّار هم نيست كجا مانده با مؤمنين مسترشدين ، وانگهى توجّه باغنيا و غفلت از فقراء از اخلاق كريمهء آنحضرت بدور است . . . پس ظاهر آنست كه مراد از * ( « عَبَسَ وَتَوَلَّى » ) * غير آنحضرت است از حضرت صادق عليه السّلام روايت شده : آيه دربارهء مردى از بنى اميّه نازل شده كه در محضر آنحضرت بود عبد اللَّه بن امّ مكتوم آمد ، وى چون او را ديد خود را كنار كشيد و رو ترش كرد و اعراض نمود ، خداوند حال او را حكايت كرد و رفتارش را ناپسند دانست .\r\nدر تفسير برهان از على بن ابراهيم نقل كرده : سوره دربارهء عثمان و ابن امّ مكتوم مؤذّن رسول خدا صلَّى اللَّه عليه و آله نازل شد ، او نابينا بود محضر آنحضرت آمد ، عثمان و اصحاب حاضر بودند ، حضرت او را بر عثمان مقدّم كرد ، عثمان ابرو در هم كشيد تا آيات نازل شد .\r\nمرحوم فيض در صافى فرموده :\r\nآنچه شهرت يافته كه آيات دربارهء\r\n","description":"","footnote":"","page_name":" 286 ","page_number":288},
  {"content":"\r\nرسول خدا صلَّى اللَّه عليه و آله نازل شده نه عثمان منافى است با اين عتاباتيكه لايق بشأن آنحضرت نيست و همچنين آنچه بعد از آيات تا آخر سوره آمده است . . .\r\nبه نظر ميايد كه اين از مجعولات اهل نفاق باشد . الميزان نيز قبول ندارد كه آيات راجع به حضرت رسول صلَّى اللَّه عليه و آله بوده باشد . نگارنده گويد ناگفته نماند :\r\nاولا : دقت در آيات نشان ميدهد كه طرف خطاب و مورد نظر شخص آنحضرت است كه آيات در عين ملامت حكايت از مسئوليت بزرگ مخاطب دارند و روى سخن با كسى است كه بايد در ارشاد به راه خدا مردم را يكسان بيند و همه را در پذيرفتن كلام حق در يك رديف قرار دهد * ( « كَلَّا إِنَّها تَذْكِرَةٌ فَمَنْ شاءَ ذَكَرَه » ) * دفعهء ديگر در آيات تأمّل كنيد .\r\nثانيا : روايتيكه در مجمع و برهان و صافى و غيره از امام صادق عليه السّلام نقل شده سند ندارد آن در مجمع بلفظ « روى » و در برهان بلفظ « على بن ابراهيم قال نزلت فى عثمان » است .\r\nلذا نميشود با آن ظهور آيات را برگرداند .\r\nثالثا : در بسيارى از آيات با لحن تندتر از اين آيات بآنحضرت خطاب شده است مثل * ( « وَلا تَجْعَلْ مَعَ الله إِلهاً آخَرَ فَتُلْقى فِي جَهَنَّمَ مَلُوماً مَدْحُوراً » ) * اسراء : 39 . * ( « وَلَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ الظَّالِمِينَ » ) * بقره : 145 . * ( « وَلَوْ تَقَوَّلَ عَلَيْنا بَعْضَ الأَقاوِيلِ . لأَخَذْنا مِنْه بِالْيَمِينِ . ) *\r\n* ( ثُمَّ لَقَطَعْنا مِنْه الْوَتِينَ » ) * حاقه : 44 - 46 .\r\n( و اللَّه اعلم ) .\r\nفرق اين آيات با * ( « عَبَسَ . . . » ) * آنست كه اين آيات مشروطاند و مصداق آنها واقع نشده است ولى * ( « عَبَسَ . . . » ) * از شىء تحقّق يافته خبر ميدهد .\r\nمرحوم طبرسى در جوامع الجامع قول مشهور را نقل كرده و بكلام سيد مرتضى اشاره ننموده است وانگهى اين آيات در صدر اول رسالت نازل شده و مصونيّت آنحضرت از هر ناشايست بواسطهء اين آيات و نظائر آنهاست از طرف ديگر آن بزرگوار\r\n","description":"","footnote":"","page_name":" 287 ","page_number":289},
  {"content":"\r\nدر اين امر نظر سوئى نداشته است بلكه نفع دين در نظرش بود ولى آيات متوجّهش كرد كه از طرف خداوند متعال تحت مراقبت شديد است . در « سفر » ذيل سخن دربارهء آيهء * ( « بِأَيْدِي سَفَرَةٍ » ) * عبس : 15 . توضيحى داده شد كه با اين مطلب مناسب است .\r\n\r\n\r\n\r\nعبقرى :\r\n* ( « مُتَّكِئِينَ عَلى رَفْرَفٍ خُضْرٍ وَعَبْقَرِيٍّ حِسانٍ » ) * رحمن : 76 .\r\nاين كلمه بيشتر از يك مورد در قرآن مجيد نيامده است ، ظهور آيه نشان ميدهد كه مراد از آن بساط و بالش بخصوصى است . در مجمع فرموده :\r\nعبقرى بالشهاى نيكوست و آن اسم جنس و مفردش عبقريّه است ، ابو عبيده گفته : هر بساط عبقرى است و هر آنچه در وصفش مبالغه شود به عبقر نسبت داده شود و آن شهرى است كه در آن بساطهاى نيكو درست ميشد . در اقرب از جملهء معناى آن گفته : نوعى از بساط فاخر است كه در آن رنگها و نقشها باشد .\r\nدر نهايه ، مفردات ، صحاح ، اقرب و غيره آمده : بزعم عرب عبقر موضعى است براى جنّ هر چيز نادر و كمياب را بدان نسبت ميدهند لبيد گفته :\r\nو من قاد من اخوانهم و بنيهم كهول و شبّان كجنّة عبقر « جنّة » در شعر جمع جنّ است ولى بعيد است كه نظر قرآن روى زعم عرب باشد . معنى آيه چنين مىشود : تكيه ميكنند بفرشهاى سبز و بالشهاى مخصوص و نيكو رجوع شود به « رفرف » .\r\n\r\n\r\n\r\nعتبى :\r\nبضم ( ع ) رضايت . در مجمع ذيل آيهء 24 فصّلت فرموده :\r\nعتبى بمعنى رضا و استعتاب بمعنى استرضا و اعتاب بمعنى راضى كردن است . اصل اعتاب در نزد عرب اصلاح كردن پوست است و بطور استعاره در طلب عاطفه و اعادهء الفت به كار رفته است . در قاموس و اقرب عتبى را رضايت گفته و كلام جوهرى نيز چنين است .\r\n* ( « وَإِنْ يَسْتَعْتِبُوا فَما هُمْ مِنَ الْمُعْتَبِينَ » ) * فصلت : 24 . يعنى اگر رضايت جويند\r\n","description":"","footnote":"","page_name":" 288 ","page_number":290},
  {"content":"\r\nكه خداوند از آنها راضى شود به رضايت جواب داده نشوند يعنى قولشان در استرضا مقبول نشود . * ( « ثُمَّ لا يُؤْذَنُ لِلَّذِينَ كَفَرُوا وَلا هُمْ يُسْتَعْتَبُونَ » ) * نحل :\r\n84 . بكافران اجازهء سخن گفتن داده نشود و نه از آنها استرضاء خواسته شود كه از خدا رضايت جويند در مجمع فرموده : يعنى از آنها خواسته نشود كه با كفّ از معاصى خدا را از خويش راضى كنند . در اقرب آمده :\r\n« استعتبته فاعتبنى » از او رضايت خواستم از من راضى شد .\r\nدر نهج البلاغه نامهء اول دربارهء عثمان فرموده : « اكثر استعتابه و اقلّ عتابه » من بيشتر رضايت او را ميجستم و كم ملامتش ميكردم . الفاظ ديگر اين مادّه از قبيل عتب و عتاب و عتبه معانى ديگرى دارد كه در قرآن مجيد نيامده است .\r\n\r\n\r\n\r\nعتد :\r\nعتاد بمعنى آماده شدن است « عتد الشىء عتادة و عتادا : تهيّأ » .\r\nاعتاد : آماده كردن * ( « وَأَعْتَدَتْ لَهُنَّ مُتَّكَأً » ) * يوسف : 31 . براى آنها پشتى آماده كرد . * ( « إِنَّا أَعْتَدْنا لِلظَّالِمِينَ ناراً » ) * كهف : 29 .\r\nعتيد : آماده . حاضر . ايضا حاضر شده بمعنى فاعل و مفعول هر دو آمده است * ( « ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ » ) * ق : 18 . كلمه‌اى تلفّظ نكند مگر آنكه در نزدش مراقبى آماده هست كه سخن او را مينويسد .\r\n* ( « وَقالَ قَرِينُه هذا ما لَدَيَّ عَتِيدٌ » ) * ق : 23 .\r\n\r\n\r\n\r\nعتق :\r\n* ( « وَلْيَطَّوَّفُوا بِالْبَيْتِ الْعَتِيقِ » ) * حج : 29 . * ( « ثُمَّ مَحِلُّها إِلَى الْبَيْتِ الْعَتِيقِ » ) * حج : 33 . اين كلمه فقط دو بار در قرآن يافته است . به نظر نگارنده عتيق بمعنى محترم است چنان كه در جاى ديگر بجاى آن « حرام » آمده است * ( « جَعَلَ الله الْكَعْبَةَ الْبَيْتَ الْحَرامَ قِياماً لِلنَّاسِ » ) * مائده : 97 . اين مطلب در « بيت » مشروحا گفته شده است .\r\n\r\n\r\n\r\nعتل :\r\nكشيدن با قهر . * ( « خُذُوه فَاعْتِلُوه إِلى سَواءِ الْجَحِيمِ » ) * دخان :\r\n47 . بگيريد او را و بكشيدش بوسط آتش . راغب گويد : عتل گرفتن از هر\r\n","description":"","footnote":"","page_name":" 289 ","page_number":291},
  {"content":"\r\nطرف شىء و كشيدن بقهر است در اقرب آمده : « عتله عتلا : اخذ بمجامعه و جرّه عنيفا و جذبه » ولى بايد آن در آيه فقط بمعنى كشيدن باشد كه « خذوه » از قيد اخذ بىنياز مىكند . اين آيه قريب المضمون است با آيهء * ( « يَوْمَ يُدَعُّونَ إِلى نارِ جَهَنَّمَ دَعًّا » ) * طور : 13 .\r\nكه دعّ بمعنى دفع و انداختن بعنف است .\r\n* ( « عُتُلٍّ بَعْدَ ذلِكَ زَنِيمٍ » قلم : 13 .\r\nعتلّ بضم عين و تاء و تشديد لام بمعنى بدرفتار و خشن است در مجمع فرموده : آن بمعنى بد خلق و خشن و اصل آن بمعنى دفع است . در نهايه گفته : « الشديد الجافى و الفظَّ الغليظ » جوهرى گفته : « العتلّ : الغليظ الجافى » بد خلقى با معناى اصلى كه كشيدن و دفع است ميسازد كه بد خلق شخص را با زبان بد از خود ميراند بعضىها مثل راغب آن را اكول منوع گفته‌اند ولى ظاهرا آن با آيه مناسب نيست چنان كه ملاحظهء آيات قبل روشن مىكند .\r\nمعنى آيه چنين است : با همهء آنها بد رفتار و شرير است « زنيم » چنان كه در « زنم » گفته‌ايم ظاهرا بمعنى شرير و لئيم است . عتله عمود آهنينى كه با آن ديوارها را ميكوبند و بقولى آهن بزرگى كه سنگ و درخت را با آن ميكنند ( نهايه ) .\r\n\r\n\r\n\r\nعتوّ :\r\n( بضم اول و دوم ) تجاوز .\r\nنافرمانى . * ( « لَقَدِ اسْتَكْبَرُوا فِي أَنْفُسِهِمْ وَعَتَوْا عُتُوًّا كَبِيراً » ) * فرقان : 21 . پيش خود خويش را بزرگ ديده و تجاوز ( نافرمانى ) كردند تجاوز بزرگ . * ( « وَكَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَرُسُلِه » ) * طلاق :\r\n8 . ارباب لغت گفته‌اند : « عتا الرّجل عتّوا : استكبر و جاوز الحدّ » * ( « بَلْ لَجُّوا فِي عُتُوٍّ وَنُفُورٍ » ) * ملك : 21 .\r\nبلكه در طغيان و كناره گيرى از حق پيوسته شدند .\r\nعاتى و عاتيه : طاغى و متجاوز .\r\n* ( « وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ » ) * حاقّة : 6 . امّا قوم عاد با بادى بسيار سرد خارج از حدّ هلاك گشتند .\r\n* ( « وَقَدْ بَلَغْتُ مِنَ الْكِبَرِ عِتِيًّا » مريم :\r\n8 . حمزه و كسائى آن را بكسر عين و\r\n","description":"","footnote":"","page_name":" 290 ","page_number":292},
  {"content":"\r\nديگران بضم آن خوانده‌اند و آن در هر دو صورت بمعنى فرتوتى و نهايت پيرى است در صحاح و اقرب آمده :\r\n« عتا الشّيخ عتيّا : كبر و ولَّى » طبرسى آن را خشك شدن وجود در اثر طول زمان فرموده است . غرض زكريّا در اين كلمه آنست كه از پيرى بفرتوتى رسيده‌ام و پيريم از حدّ تجاوز كرده اميدى بوجود فرزند در من نميرود .\r\nآن در آيهء * ( « أَيُّهُمْ أَشَدُّ عَلَى الرَّحْمنِ عِتِيًّا » ) * مريم : 69 . نافرمانى و طغيان است و بقولى : آن جمع عاتى است .\r\n\r\n\r\n\r\nعثر :\r\nعثر ، عثار و عثور بمعنى لغزش و افتادن است « عثر الرّجل عثارا و عثورا ، سقط » در اقرب آمده « عثر الفرس عثّرا . . . زلّ و كبا » در مفردات گويد : بطور مجاز در كسى كه بدون خواستن به چيزى مطَّلع شود به كار ميرود . * ( « فَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما » ) * مائده :\r\n107 . اگر اطلاع حاصل شد كه آن دو مستحق گناه‌اند دو نفر ديگر در جاى آنها ميايستد و در آيهء * ( « وَكَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ الله حَقٌّ » ) * كهف :\r\n21 . اهل شهر را باصحاب كهف واقف كرديم . اين كلمه بيشتر از دو مورد در قرآن مجيد نيامده است .\r\n\r\n\r\n\r\nعُثوّ :\r\nافساد . همچنين است عثّى و عيث ( مجمع ) راغب گفته : عيث اكثر در فساد محسوس و عثىّ در فساديكه حكما درك مىشود به كار ميرود بيضاوى نيز چنين گفته است . * ( « وَلا تَعْثَوْا فِي الأَرْضِ مُفْسِدِينَ » ) * بقره : 60 . اين كلام پنج بار در قرآن با همين لفظ آمده است . المنار آن را نشر فساد گفته و گويد : آن از مطلع افساد اخصّ است . در مجمع آن را « و لا تسعوا فى الارض فسادا » معنى كرده و فرموده :\r\nهر چند عثىّ جز فساد نيست ولى علت اين تركيب آن است كه مىشود فعل ظاهرش فساد و باطنش منفعت باشد ، لذا روشن كرده كه فعل آنها ظاهرا و باطنا فساد است .\r\nبيضاوى در علَّت تقييد * ( « لا تَعْثَوْا » ) * با * ( « مُفْسِدِينَ » ) * گويد : عثىّ گرچه اغلب در فساد به كار ميرود ولى گاهى در\r\n","description":"","footnote":"","page_name":" 291 ","page_number":293},
  {"content":"\r\nغير فساد نيز مىشود مثل مقابله با ظالم و شايد تأويلش صلاح باشد مثل كشتن طفل و سوراخ كردن كشتى كه خضر انجام داد .\r\nدر تفسير جلالين گفته : * ( « مُفْسِدِينَ » ) * حال است براى تأكيد عامل كه * ( « لا تَعْثَوْا » ) * باشد به نظر نگارنده از همه بهتر قول جلالين است .\r\n\r\n\r\n\r\nعجب :\r\nشگفت . آن حالتى است كه از بزرگ شمردن يا انكار چيزى بر شخص عارض مىشود .\r\nراغب گفته حالتى است كه از جهل به علت شىء عارض مىشود لذا بعضى حكما گفته‌اند : تعجّب آن است كه علتش غير معلوم باشد و لذا گفته شده كه تعجّب بر خداوند صحيح نيست زيرا او علَّام غيوب است .\r\n* ( « بَلْ عَجِبْتَ وَيَسْخَرُونَ » ) * صافات :\r\n12 . بلكه تو از انكار آنها تعجّب كردى و آنها از روى بىاعتنائى يا عدم علم تو را مسخره ميكنند . * ( « وَعَجِبُوا أَنْ جاءَهُمْ مُنْذِرٌ مِنْهُمْ » ) * ص : 4 .\r\nاعجاب : بتعجّب آوردن كه گاهى توأم با سرور باشد « اعجب الشىء فلانا : اذا عجب منه و سرّ » بعقيدهء راغب استعمال آن در سرور بطور استعاره است . * ( « كَمَثَلِ غَيْثٍ أَعْجَبَ الْكُفَّارَ نَباتُه » ) * حديد : 20 . ممكن است در اين اعجاب شادى هم منظور باشد يعنى مانند بارانى كه روئيدنى يا روياندن آن زارعان را بتعجّب و شادى آورد . * ( « وَلَعَبْدٌ مُؤْمِنٌ خَيْرٌ مِنْ مُشْرِكٍ وَلَوْ أَعْجَبَكُمْ » ) * بقره : 221 . مراد عجب توأم با خوشايندى است .\r\nعُجاب : بضم عين بسيار شگفت آور * ( « أَ جَعَلَ الآلِهَةَ إِلهاً واحِداً إِنَّ هذا لَشَيْءٌ عُجابٌ » ) * ص : 5 . آيا معبودان را يك معبود ميداند اين چيز بس شگفت آور است . در مجمع فرموده : عجّاب با تشديد تعجّب آور خارج از حدّ است گويند : « شىء عجيب ثمّ عجاب ( با تخفيف ) ثمّ عجّاب . در قاموس و اقرب آمده : « العجاب ما جاوز حدّ العجب » ولى جوهرى عجيب و عجاب را يكى شمرده . اين لفظ فقط يك بار در قرآن آمده .\r\n","description":"","footnote":"","page_name":" 292 ","page_number":294},
  {"content":"\r\nعجيب : تعجّب آور . * ( « أَ أَلِدُ وَأَنَا عَجُوزٌ وَهذا بَعْلِي شَيْخاً إِنَّ هذا لَشَيْءٌ عَجِيبٌ » ) * هود : 72 . * ( « فَقالَ الْكافِرُونَ هذا شَيْءٌ عَجِيبٌ » ) * ق : 2 .\r\nراغب گويد : بچيزيكه نظير آن معروف نيست گويند : عجيب . اين سخن در آيهء اول كاملا صادق است .\r\n* ( « إِنَّا سَمِعْنا قُرْآناً عَجَباً » جنّ : 1 .\r\nعجب در آيه مصدر است بمعنى عجيب گوئى مراد جنّ آن بود كه قرآن عجيبى است و نظيرش معهود نميباشد عجب در آيات زير نيز بمعنى عجيب است : * ( « أَمْ حَسِبْتَ أَنَّ أَصْحابَ الْكَهْفِ وَالرَّقِيمِ كانُوا مِنْ آياتِنا عَجَباً » ) * كهف :\r\n9 . * ( « وَاتَّخَذَ سَبِيلَه فِي الْبَحْرِ عَجَباً » ) * كهف : 63 . و چون مصدر است لذا در آيهء اول جمع نيامده است چنان كه در « سمع » گفته‌ايم . و شايد در معنى « ذات عجب » باشد .\r\n\r\n\r\n\r\nعَجز :\r\n( بر وزن فلس ) ناتوانى .\r\nعجز عنه عجزا : ضعف عنه‌اى لم يقتدر عليه » * ( « يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ » ) * مائده : 31 .\r\nدر مفردات آمده : عجز انسان قسمت مؤخّر اوست ، مؤخّر غير انسان نيز به آن تشبيه شده * ( « كَأَنَّهُمْ أَعْجازُ نَخْلٍ مُنْقَعِرٍ » ) * قمر : 20 . و اصل عجز تأخّر از شىء و حصول در آخر آن است در تعارف اسم شده بقصور از چيزى و آن ضدّ قدرت است .\r\nاعجاز : عاجز كردن . * ( « وَأَنَّا ظَنَنَّا أَنْ لَنْ نُعْجِزَ الله فِي الأَرْضِ » ) * جن : 12 .\r\nما دانستيم كه هرگز خدا را عاجز نتوانيم كرد . * ( « وَما أَنْتُمْ بِمُعْجِزِينَ » ) * يونس : 53 . شما عاجز كنندهء خدا نيستيد و از اراده و فعل او جلوگيرى نتوانيد كرد .\r\n\r\n\r\n\r\nاعجاز\r\n( بفتح الف ) ريشه ها . مفرد آن عجز است چنان كه گذشت و آن دو بار در قرآن هست يكى گذشت ديگرى آيهء : * ( « كَأَنَّهُمْ أَعْجازُ نَخْلٍ خاوِيَةٍ » ) * حاقه : 7 . و هر دو دربارهء عذاب قوم عاد است .\r\nمعاجزه : عاجز كردن . مسابقه نيز معنى شده كه طرفين در صدد عاجز كردن يكديگراند * ( « وَالَّذِينَ سَعَوْا فِي ) *\r\n","description":"","footnote":"","page_name":" 293 ","page_number":295},
  {"content":"\r\n* ( آياتِنا مُعاجِزِينَ أُولئِكَ أَصْحابُ الْجَحِيمِ » ) * حجّ : 51 . شايد منظور از آن فكر معاجزه باشد يعنى : آنان كه در ابطال آيات ما تلاش ميكنند و گمان دارند كه ما را عاجز ميكنند آنها ياران جحيماند .\r\nعجوز : پير زن . بواسطهء عاجز بودن از كارهاى بسيار ، عجوز گفته شده در اقرب الموارد گفته : آن وصف خاصّ پيرزن است جمع آن عجز ( بضمّ اول و دوم ) و عجائز است ، آن چهار بار در قرآن آمده دو دفعه دربارهء زن ابراهيم عليه السّلام : هود 72 ، ذاريات 29 و دو بار در خصوص زن لوط عليه السّلام : شعراء : 171 ، صافات :\r\n135 .\r\n\r\n\r\n\r\nعَجَف :\r\n( بر وزن فرس ) لاغرى .\r\n« عجفت الشّاة عجفا : ذهب سمنها و ضعف » مذكر آن اعجف و مؤنثش عجفاء است و جمع اعجف عجاف بكسر عين مىباشد فقط دو بار در قرآن آمده است * ( « إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ » ) * يوسف :\r\n43 . ايضا 46 من هفت گاو فربه ميبينم كه هفت گاو لاغر آنها را ميخورند .\r\nدر مجمع فرمايد : افعل بر وزن فعال جمع نيايد مگر عجاف .\r\n\r\n\r\n\r\nعجلة :\r\nشتاب . راغب گويد :\r\nعجله طلب شىء است پيش از وقت آن ، و از مقتضاى شهوت مىباشد لذا در تمام قرآن مذموم آمده تا گفته شده : « العجلة من الشيطان » در آيهء * ( « وَعَجِلْتُ إِلَيْكَ رَبِّ لِتَرْضى » ) * طه :\r\n84 . تنبيه شده كه عجله با آنكه مذموم است ولى علَّت آن امر محمودى است و آن رضاى خداست . قول مجمع نيز چنين است .\r\nاستعجال : خواستن با عجله است * ( « أَتى أَمْرُ الله فَلا تَسْتَعْجِلُوه » ) * نحل : 1 .\r\n* ( « وَاذْكُرُوا الله فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى وَاتَّقُوا الله وَاعْلَمُوا أَنَّكُمْ إِلَيْه تُحْشَرُونَ » ) * بقره : 203 .\r\nبه نظر ميايد كه عدم اثم در هر دو جا راجع به تعجيل و تأخير است يعنى :\r\n","description":"","footnote":"","page_name":" 294 ","page_number":296},
  {"content":"\r\nهر كه در دو روز بعد از نحر در خروج از « منى » تعجيل كند و بعد از ظهر روز دوازدهم ذو الحجة از « منى » خارج شود بر او گناهى نيست و هر كه تأخير كرده روز سيزدهم بيرون رود گناهى ندارد .\r\nعيّاشى در ضمن حديثى از امام باقر عليه السّلام نقل كرده * ( « . . . وَمَنْ تَأَخَّرَ فَلا إِثْمَ عَلَيْه لِمَنِ اتَّقى » ) * « منهم الصّيد و اتّقى الرّفث و الفسوق و الجدال و ما حرّم اللَّه عليه فى احرامه » .\r\nاز روايات اهل بيت عليهم السلام ظاهر مىشود كه * ( « فَلا إِثْمَ عَلَيْه » ) * راجع بتعجيل و تأخير نيست بلكه منظور آنست : كه گناهان حاجّ در هر دو صورت مغفور است الميزان در اين باره بيان عالى دارد به آن رجوع شود و هم از فقيه نقل مىكند كه از آيهء فوق از امام صادق عليه السّلام سؤال شد فرمود :\r\n« ليس هو على انّ ذلك واسع ان شاء صنع ذا ، لكنّه يرجع مغفورا له لا ذنب له » .\r\nعاجلة : مؤنّث عاجل و مراد از آن در قرآن دنيا است * ( « كَلَّا بَلْ تُحِبُّونَ الْعاجِلَةَ . وَتَذَرُونَ الآخِرَةَ » ) * قيامة : 20 و 21 . و اين بواسطهء زودگذر بودن دنياست آن سه بار در قرآن آمده و در هر سه مقابل آخرت است .\r\n* ( « خُلِقَ الإِنْسانُ مِنْ عَجَلٍ سَأُرِيكُمْ آياتِي فَلا تَسْتَعْجِلُونِ » انبياء : 37 .\r\n« عجل » بر وزن فرس اسم است بمعنى عجله آيه كنايه از مبالغهء انسان در عجله است گوئى كه از عجله آفريده شده در مجمع بقولى عجل بمعنى گل است كه از ابو عبيده و جماعتى نقل شده يعنى انسان از خاك و گل آفريده شده ولى آن بر خلاف ظاهر است خصوصا با ملاحظهء * ( « فَلا تَسْتَعْجِلُونِ » ) * .\r\nآيهء فوق نظير آيهء * ( « كانَ الإِنْسانُ عَجُولًا » ) * اسراء : 11 . مىباشد . و عجول صيغهء مبالغه است .\r\n\r\n\r\n\r\nعجل :\r\n( بر وزن جسر ) گوساله .\r\n* ( « ثُمَّ اتَّخَذْتُمُ الْعِجْلَ مِنْ بَعْدِه وَأَنْتُمْ ظالِمُونَ » ) * بقره 51 . از مجمع و مفردات بدست ميايد علت اين تسميه آنست كه گوساله بعجله بزرگ شده و به صورت\r\n","description":"","footnote":"","page_name":" 295 ","page_number":297},
  {"content":"\r\nگاو در ميايد . آن جمعا ده بار در قرآن به كار رفته هشت بار در خصوص گوساله پرستى بنى اسرائيل و دو بار در اينكه ابراهيم عليه السّلام بميهمانان خويش گوسالهء بريان آورد * ( « فَما لَبِثَ أَنْ جاءَ بِعِجْلٍ حَنِيذٍ » ) * هود : 69 .\r\n\r\n\r\n\r\nعجم :\r\nخلاف عرب . چنان كه در مفردات و صحاح و قاموس و غيره آمده . عجمىّ منسوب بعجم است خواه فصيح باشد يا غير فصيح .\r\nعجمه بمعنى لكنت در زبان و عدم فصاحت است « عجم عجمة : وجد فى لسانه لكنة و عدم فصاحة » .\r\nاعجم : غير فصيح يعنى آنكه نميتواند مطلوب خويش را بهتر بيان دارد راغب گويد : « الاعجم من كان فى لسانه عجمة عربيا كان او غير عربىّ » جوهرى گفته : « و الاعجم الَّذى لا يفصح و لا يبيّن كلامه و لو كان من العرب » عبارت اقرب الموارد نيز عين همين است .\r\nجوهرى و ابن اثير گويد : علَّت تسميهء حيوان به عجماء عدم تكلم آن است و هر آنكه قدرت تكلم نداشته باشد اعجم است . راغب گفته : نماز ظهر و عصر را « صلوة عجماء » گويند كه قرائتش آهسته خوانده مىشود .\r\n* ( « وَلَوْ جَعَلْناه قُرْآناً أَعْجَمِيًّا لَقالُوا لَوْ لا فُصِّلَتْ آياتُه ء أَعْجَمِيٌّ وَعَرَبِيٌّ قُلْ هُوَ لِلَّذِينَ آمَنُوا هُدىً وَشِفاءٌ » ) * فصلت : 44 .\r\nگفتيم : اعجم بمعنى غير فصيح است خواه عرب باشد يا غير عرب على هذا ، اعجمى در آيه غير فصيح است نه لغت غير عرب يعنى اگر قرآنرا غير فصيح نازل ميكرديم و الفاظ و معانيش منظم نميشد ، ميگفتند : چرا آياتش مفصّل و روشن نشده آيا مىشود كه : كتاب اعجمى ( غير فصيح ) و پيغمبر يا مخاطبين عربى ( فصيح ) باشد ؟ ! ! .\r\nاز « عربىّ » در آيه فصاحت اراده شده راغب گويد : « العربىّ : المفصح » طبرسى رحمه اللَّه اعجمى را در آيه لغت غير عربى فرموده ولى ظاهرا غير فصيح مراد است چنان كه در\r\n","description":"","footnote":"","page_name":" 296 ","page_number":298},
  {"content":"\r\nالميزان و كشّاف آمده .\r\n* ( « وَلَوْ نَزَّلْناه عَلى بَعْضِ الأَعْجَمِينَ .\r\n* ( فَقَرَأَه عَلَيْهِمْ ما كانُوا بِه مُؤْمِنِينَ » ) * شعراء :\r\n198 و 199 .\r\nبعقيدهء راغب اصل اعجمين اعجميّين است ياء نسبت حذف شده .\r\nبيضاوى نيز آن را جمع اعجمى گرفته بحذف ياء نسبت . ولى ظاهرا آن جمع اعجم است چنان كه در صحاح و اقرب و تفسير جلالين آمده و اينكه گفته‌اند : اعجم و عجماء بر وزن افعل و فعلى است و آن جمع سالم ندارد صحاح و اقرب خلاف آن را مىرساند .\r\nالميزان گويد نحاة كوفيّون آن را جايز دانسته‌اند على هذا در « اعجمين » چيزى حذف نشده است .\r\nظاهرا مراد از آن در آيه شخص غير عرب است و مىشود كه غير فصيح مراد باشد يعنى : اگر قرآن را ببعضى از غير عرب بلغت آنها نازل ميكرديم و او بر عربها ميخواند ايمان نميآوردند .\r\n* ( « وَلَقَدْ نَعْلَمُ أَنَّهُمْ يَقُولُونَ إِنَّما يُعَلِّمُه بَشَرٌ لِسانُ الَّذِي يُلْحِدُونَ إِلَيْه أَعْجَمِيٌّ وَهذا لِسانٌ عَرَبِيٌّ مُبِينٌ » ) * نحل : 103 . يعنى ميدانيم كه كفّار ميگويند : قرآن را بشرى به او تعليم ميدهد ، زبان آنكه تعليم را به او نسبت ميدهند غير فصيح است ولى اين قرآن زبان فصيح آشكار است .\r\nآيه روشن است در اينكه شخصى غير فصيح ( و غير عرب بنا بر آنكه لسان بمعنى لغت باشد ) در مكه بوده كه كفّار ميگفتند : قرآن را او بمحمد مياموزد و از جانب خدا نيست .\r\nدر تفسير برهان ضمن حديثى از تفسير عياشى از حضرت صادق عليه السّلام نقل شده : آن زبان ابى فكيهه مولى بنى حضرمى است اعجمى اللسان بود از پيامبر خدا پيروى كرده و ايمان آورده بود و از اهل كتاب بود ، قريش گفتند : به خدا محمد را او تعليم ميدهد . . .\r\nولى اين مطلب در تفسير عياشى كه اخيرا طبع شده نيست .\r\nدر مجمع اسم آنشخص بقول ابن عباس بلعام است او غلام رومى بود در مكَّه بر دين نصرانيت ، بقول مجاهد\r\n","description":"","footnote":"","page_name":" 297 ","page_number":299},
  {"content":"\r\nو قتاده غلام رومى بود از آن بنى الحضرمى كه نامش عايش يا يعيش بود ، بقولى دو غلام بودند بنام يسار و خير ، به نظر ضحّاك او سلمان فارسى است . در الميزان قول ضحّاك را از در المنثور نقل كرده و فرموده : آن با مكَّى بودن آيات ملائم نيست . يعنى سلمان در مدينه خدمت رسول خدا صلَّى اللَّه عليه و آله رسيده است .\r\n\r\nعجم\r\nدر روايات راجع بايمان عجم و استقبال آنها از اسلام ذكرى بميان آمده بهتر است اشاره شود در تفسير صافى ذيل آيهء * ( « وَلَوْ نَزَّلْناه عَلى بَعْضِ الأَعْجَمِينَ . . . » ) * شعراء : 198 . از امام صادق عليه السّلام نقل شده : « لو نزّل القرآن على العجم ما آمنت به العرب و لكن نزّل على العرب فآمنت به العجم » آنگاه آمده « فهذه فضيلة العجم » ظاهرا آن تتمهء حديث است و مىشود آن از كلام مرحوم فيض باشد ولى از سفينة البحار مادهء عجم روشن مىشود كه ذيل روايت است .\r\nدر سفينه از مستدرك حاكم از ابن عمر نقل شده كه رسول خدا صلَّى اللَّه عليه و آله فرموده : در خواب گوسفندانى سياه ديدم كه گوسفندان سفيد بسيار ميان آنها وارد شدند . گفتند : آن را چه تعبير كرده‌ايد ؟ فرمود : عجم . آنها در دين و انساب شما شريك ميشوند . گفتند :\r\nعجم يا رسول اللَّه ؟ ! فرمود : « لو كان الايمان متعلَّقا بالثّريّا لناله رجال من العجم » .\r\nاز اين گونه روايات در كتب اهل سنت نيز آمده از آن جمله در صحيح ترمذى ج 5 باب فضل العجم نقل كرده كه رسول خدا صلَّى اللَّه عليه و آله سورهء جمعه را وقت نزول بر اصحاب ميخواند تا رسيد بآيهء * ( « وَآخَرِينَ مِنْهُمْ لَمَّا يَلْحَقُوا بِهِمْ » ) * مردى گفت : يا رسول اللَّه اينها كيانند كه هنوز بما لاحق نشده‌اند ؟\r\nحضرت به او جواب نداد راوى گويد : سلمان در ميان ما بود حضرت دست خويش را بر سلمان نهاد و فرمود « و الَّذى نفسى بيده لو كان الايمان بالثّريّا لتناوله رجال من هؤلاء » .\r\n","description":"","footnote":"","page_name":" 298 ","page_number":300},
  {"content":"\r\nدر صافى ذيل * ( « . . . لَمَّا يَلْحَقُوا . . . » ) * از مجمع از امام باقر عليه السّلام نقل كرده :\r\n« هم الاعاجم و من لا يتكلَّم بلغة العرب » بعضى از اين روايات نصّ در ايرانيان است و بعضى ديگر شامل آنها و غير آنهاست كه عجم مطلق غير عرب است . و شايد از اين روايات در تفاسير ذيل آيهء * ( « فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ » ) * انعام : 89 . و ايضا ذيل آيهء فوق از سورهء جمعه پيدا كرد .\r\n\r\n\r\n\r\nعدد :\r\nعدّ بمعنى شمردن و عدد اسم مصدر است بمعنى شمرده . در قاموس گويد : « العدّ : الاحصاء و الاسم العد و العديد » .\r\n* ( « لَقَدْ أَحْصاهُمْ وَعَدَّهُمْ عَدًّا » ) * مريم :\r\n94 . يعنى آنها را تا آخر حساب كرده و به طرز مخصوصى شمرده است در « حصا » گفته‌ايم كه احصاء تمام كردن شمارش است مثل : * ( « وَإِنْ تَعُدُّوا نِعْمَةَ الله لا تُحْصُوها » ) * ابراهيم : 34 .\r\n* ( « فَلا تَعْجَلْ عَلَيْهِمْ إِنَّما نَعُدُّ لَهُمْ عَدًّا » ) * مريم : 84 . يعنى با طرز دقيقى عمرشان و مهلتشان را مىشماريم تا با آخر رسد .\r\nتعديد : ذخيره كردن * ( « الَّذِي جَمَعَ مالًا وَعَدَّدَه » ) * همزه : 2 . « عدّد المال :\r\nجعله عدّة للدهر » اعداد : آماده كردن كه نوعى شمردن است * ( « وَأَعِدُّوا لَهُمْ مَا اسْتَطَعْتُمْ مِنْ قُوَّةٍ . . . » ) * انفال : 60 .\r\nبراى مقابله با دشمنان آنچه بتوانيد نيرو آماده كنيد . * ( « أَعَدَّ الله لَهُمْ مَغْفِرَةً وَأَجْراً عَظِيماً » ) * احزاب : 35 . عدّة :\r\n( بضمّ اول ) ذخيره شده و آماده شده « الْعُدَّةُ ما اعْدَدْتَه لِحَوادِثِ الدَّهْرِ مِنَ الْمالِ وَالسِّلاحِ » * ( « وَلَوْ أَرادُوا الْخُرُوجَ لأَعَدُّوا لَه عُدَّةً » ) * توبه : 46 . اگر خروج بجنگ اراده ميكردند حتما براى آن وسيلهء آماده شده فراهم ميكردند .\r\nعِدَّة : ( بكسر اول ) شىء معدود است : « العدة هى الشىء المعدود » * ( « فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ » ) * بقره : 184 . هر كه از شما مريض باشد براى اوست معدودى از روزهاى ديگر . گاهى بمعنى عدد است مثل * ( « إِنَّ عِدَّةَ الشُّهُورِ ) *\r\n","description":"","footnote":"","page_name":" 299 ","page_number":301},
  {"content":"\r\n* ( عِنْدَ الله اثْنا عَشَرَ شَهْراً » ) * توبه : 36 .\r\nعدّهء زن مطلقه مدت معدود است كه بايد در آن از ازدواج خوددارى كند . * ( « إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ وَأَحْصُوا الْعِدَّةَ » ) * طلاق : 1 .\r\n* ( « فَضَرَبْنا عَلَى آذانِهِمْ فِي الْكَهْفِ سِنِينَ عَدَداً » ) * كهف : 11 . عدد ظاهرا بمعنى معدود است و شايد تقدير آن « ذات عدد » باشد .\r\n* ( « قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ » ) * مؤمنون : 113 . گفته‌اند :\r\nمراد از عادّين ملائكهء حسابگر اعمال يا حسابگر اعمار يا هر كه قدرت حساب دارد ، است .\r\nايّام معدودات * ( « وَاذْكُرُوا الله فِي أَيَّامٍ مَعْدُوداتٍ » ) * بقره : 203 . آيه در بيان اعمال حجّ است مراد از ايّام معدودات ايّام تشريق است يعنى روز 11 و 12 و 13 ذو الحجة ، و مراد از ذكر خدا تكبيرات مخصوصى است كه بعد از پانزده نماز خوانده مىشود براى كسانى كه در « منى » هستند و بعد از ده نماز براى ديگران در تفسير عياشى چند روايت نقل شده كه ايّام معدودات ايام تشريق و ذكر عبارت است از تكبير بعد از نماز .\r\nتكبير آن روزها بنقل مجمع بدين قرار است : « اللَّه اكبر . اللَّه اكبر . لا إله الَّا اللَّه و اللَّه اكبر . و للَّه الحمد . اللَّه اكبر على ما هدانا . و الحمد للَّه على ما اولانا و اللَّه اكبر على ما رزقنا من بهيمة الانعام » .\r\n* ( « قالُوا لَنْ تَمَسَّنَا النَّارُ إِلَّا أَيَّاماً مَعْدُوداتٍ » ) * آل عمران : 24 . اين ادّعاى يهود است راجع به عذاب آخرت . و مرادشان كم بودن مدت آنست بقولى مراد از ايام معدودات چهل روز است به قدر مدّت عبادت گوساله و بقولى مدت آن هفت روز بود و همان هفت روز مراد است و از جبائى نقل شده كه : غرض قطع شدن عذاب است يعنى پيوسته در عذاب نخواهيم بود . قول جبائى و هفت روز از قول اول اقوى است كه بنى اسرائيل همهء چهل روز مدّت ميعاد موسى را عبادت گوساله نكردند بلكه بعد از گذشتن يك ماه آن زمزمه پيدا شد و اللَّه العالم .\r\n","description":"","footnote":"","page_name":" 300 ","page_number":302},
  {"content":"\r\n\r\n\r\n\r\nعدس :\r\n* ( « مِنْ بَقْلِها وَقِثَّائِها وَفُومِها وَعَدَسِها وَبَصَلِها » ) * بقره : 61 .\r\nعدس مشهور است و از حبوبات خوردنى است . اين كلمه فقط يك بار در قرآن آمده است . و آن از جملهء درخواستهاى بنى اسرائيل از موسى عليه السّلام است .\r\n\r\n\r\n\r\nعدل :\r\nبرابرى . و آنچه گفته‌اند از قبيل : مثل ، فديه ، ضدّ جور ، همه از مصاديق معنى اولاند در اقرب آمده :\r\n« عدل فلانا : وازنه - عدل القاضى عدلا : انصف » عدل مصدر و اسم هر دو آمده است . ايضا عدل و عدول بمعنى ميل كردن و ظلم آمده است .\r\nدر تفسير صافى ذيل آيهء * ( « وَوَضَعَ الْمِيزانَ » ) * رحمن : 7 . و در مفردات از رسول خدا صلَّى اللَّه عليه و آله نقل شده : « بالعدل قامت السّموات و الارض » يعنى با موازنه و برابرى اجزاء عالم ، آسمانها و زمين ايستاده‌اند .\r\nدر مجمع فرموده : فرق بين عدل ( بكسر اول ) و عدل ( بفتح اول ) آنست كه اولى مثل شىء است از جنس آن و دومى بدل آن است هر چند از غير جنس باشد چنان كه فرموده * ( « أَوْ عَدْلُ ذلِكَ صِياماً » ) * مائده : 95 . راغب گويد : اولى در محسوس بحاسّه است مثل موزون و مكيل و معدود .\r\nدومى در محسوس ببصيرت است .\r\n* ( « فَإِنْ خِفْتُمْ أَلَّا تَعْدِلُوا فَواحِدَةً » ) * نساء : 3 . اگر بيم آن داشتيد كه ميان زنان به عدالت رفتار نكنيد ، فقط يكى را تزويج كنيد * ( « وَلَنْ تَسْتَطِيعُوا أَنْ تَعْدِلُوا بَيْنَ النِّساءِ وَلَوْ حَرَصْتُمْ » ) * نساء :\r\n129 . از ائمه عليهم السلام نقل شده :\r\nكه مراد از آن عدالت در محبت و علاقهء قلبى است يعنى آن از اختيار شخص خارج است راغب نيز چنين گفته است .\r\n* ( « وَلا يُقْبَلُ مِنْها شَفاعَةٌ وَلا يُؤْخَذُ مِنْها عَدْلٌ » ) * بقره : 48 . مراد از عدل فديه است يعنى برابر گناه چيزى از شخص گرفته نميشود بلكه عذاب فقط بر وجود آدمى است مثل * ( « وَإِنْ تَعْدِلْ كُلَّ عَدْلٍ لا يُؤْخَذْ مِنْها » ) * انعام : 70 .\r\n« ثُمَّ الَّذِينَ كَفَرُوا بِرَبِّهِمْ يَعْدِلُونَ »\r\n","description":"","footnote":"","page_name":" 301 ","page_number":303},
  {"content":"\r\nانعام : 1 . شايد مراد از يعدلون عدول باشد يعنى آنان كه بخدايشان كفر ورزيده‌اند از حق عدول ميكنند و شايد * ( « بِرَبِّهِمْ » ) * مفعول * ( يَعْدِلُونَ ) * باشد يعنى بخدايشان مثل و نظير قائل ميشوند ايضا * ( « فَلا تَتَّبِعُوا الْهَوى أَنْ تَعْدِلُوا » ) * نساء :\r\n135 . ممكن است از عدول يا از عدل باشد يعنى تابع هواى نفس نشويد تا از حق عدول و ميل كنيد ، يا تابع هواى نفس نشويد تا عدالت كنيد در مجمع از فرّاء نقل كرده :\r\nاين مثل آنست كه گويند : « لا تتّبع هواك لترضى ربّك » .\r\n* ( « وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ » ) * اعراف : 181 .\r\nاين آيه نظير آيهء 159 . همين سوره است كه گويد : * ( « وَمِنْ قَوْمِ مُوسى أُمَّةٌ يَهْدُونَ بِالْحَقِّ وَبِه يَعْدِلُونَ » ) * . « با » در هر دو آيه در « بالحقّ » و « به » براى آلت است يعنى مردم را بوسيله حق هدايت ميكنند و بوسيلهء حق ميان مردم عدالت ميكنند « يهدون النّاس بالحقّ و بالحقّ يعدلون بينهم » و شايد بمعنى ملابست باشد يعنى در حالى كه بر حقاند هدايت و عدالت ميكنند .\r\nمراد از آيهء دوم قوم موسى و از آيهء اول با ملاحظهء ما قبل و ما بعد آن مردم اسلام است ولى همهء قوم موسى و مردم اسلام اين چنين نيستند بلكه از هر يك امّتى است . به نظر ميايد مراد از آن در قوم موسى پيامبران و اوصياء بعد از موسى است . و در اسلام هم بائمّهء طاهرين عليهم السلام تطبيق مىشود .\r\nدر تفسير عياشى از حمران از امام باقر عليه السّلام نقل شده كه دربارهء آيه فرمودند : « هم الائمّة » و محمد بن عجلان از آنحضرت نقل نموده كه فرمود : « نحن هم » در مجمع فرموده از ابى جعفر و ابى عبد اللَّه عليهما السلام نقل شده كه فرموده‌اند : « نحن هم » .\r\nدر الميزان از كافى از عبد اللَّه بن سنان از امام صادق عليه السّلام نقل شده كه فرمود : « هم الائمّة » .\r\nايضا در تفسير عياشى از ابن صهبان بكرى نقل شده كه از امير المؤمنين عليه السّلام\r\n","description":"","footnote":"","page_name":" 302 ","page_number":304},
  {"content":"\r\nشنيدم ميفرمود : « و الَّذى نفسى بيده لتفرّقنّ هذه الامّة على ثلاث و سبعين فرقة كلَّها فى النّار الَّا فرقة * ( « وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ » ) * فهذه الَّتى تنجو من هذه الامّة » در مجمع نيز آن را از عياشى نقل كرده است . و آن در الميزان از برهان از ذاذان از على عليه السّلام بلفظ « يفترق هذه الامّة . . . » نقل شده است . و در آخر آن هست : « انا و شيعتى » .\r\nايضا عياشى از يعقوب بن زيد نقل مىكند كه « قال امير المؤمنين و ممّن خلقنا امّة يهدون بالحقّ و به يعدلون قال يعنى : امّة محمّد صلَّى اللَّه عليه و آله » .\r\nروايت اخير با ظاهر آيه سازگار نيست و تطبيق « يفترق هذه الامّة . . . » نيز به آن جاى گفتگو است . در اسناد رواياتيكه افتراق بسبعين گفته شده بايد دقت كرد اثبات حصر در نهايت اشكال است .\r\nو آنگهى ظهور آيه اعم از ائمه عليهم السلام است شايد غرض از روايات بيان مصداق حقيقى و اولى آيه است مؤيد آن حديثى است كه در الميزان از درّ المنثور نقل شده كه حضرت فرموده‌اند : « انّ من امّتى قوما على الحقّ حتّى ينزل عيسى بن مريم متى ما نزل » .\r\nدربارهء * ( « وَمِنْ قَوْمِ مُوسى أُمَّةٌ يَهْدُونَ بِالْحَقِّ وَبِه يَعْدِلُونَ » ) * در مجمع از ابن عباس ، سدّى ، ربيع و ضحاك نقل شده : آن امّت قومى هستند در ما بعد مملكت چين ، ميان آنها و چين صحرائى هست پر از ريگ روان ، آنها شريعت را تغيير و تبديل نكرده‌اند و آن از ابى جعفر عليه السّلام منقول است .\r\nگفته‌اند : هيچ يك از آنها مال بخصوصى ندارد و همه مشتركند ، شبها باران مىبارد ، روزها آفتابى است زراعت ميكنند ، كسى از آنها بما و از ما به آنها نميرسد . . . ابن جريح گفته : شنيده‌ام چون بنى اسرائيل پيامبران خود را كشته و كافر گشتند طائفه‌اى از آنها از اين كار بيزارى كرده و اعتذار نمودند و از خدا\r\n","description":"","footnote":"","page_name":" 303 ","page_number":305},
  {"content":"\r\nخواستند كه ميان آنها و كفّار جدائى افكند ، خداوند يك راه زير زمينى براى آنها گشود يك سال و نيم در آن راه رفتند تا از ما وراء چين بيرون آمدند ، آنها در آنجااند و طالب حقاند . بقبلهء اسلام رو ميكنند ، بقولى جبرئيل شب معراج نزد آنها رفت ده سوره از قرآن كه در مكَّه نازل شده بود بر آنها خواند . ايمان آوردند و تصديق كردند ، جبرئيل دستور داد كه در همانجا بمانند و شنبه را تعطيل نكنند و نماز بخوانند و زكات بدهند و آن روز فقط نماز و زكات واجب شده بود آنها نيز چنين كردند .\r\nدر الميزان بعد از نقل قسمتى از اين مطلب گفته : روايت ضعيف و غير مسلَّم است و از اين امّت يهودى هدايت يافته تا بامروز خبرى نرسيده ، و اگر بوده باشند هادى و مهتدى نميشوند كه شريعت موسى با شريعت عيسى و هر دو با شريعت اسلام نسخ شده است لذا بعضى از حاكيان اين قصهء خرافيّه اضافه كرده كه رسول خدا صلَّى اللَّه عليه و آله در شب معراج به آنها وارد شد و باسلام دعوت كرد و نماز را تعليم نمود آنها نيز ايمان آوردند پس از نقل بعضى از آنچه نقل شد باضافهء نقل نسبتهاى ديگر فرموده : همهء اينها ساخته است . نگارنده گويد :\r\nآرى ساخته است .\r\n* ( « إِنَّ الله يَأْمُرُ بِالْعَدْلِ وَالإِحْسانِ وَإِيتاءِ ذِي الْقُرْبى » ) * نحل : 90 . ظاهرا مراد از عدل ، عدل اجتماعى است و آن اين است كه با هر يك از افراد اجتماع باستحقاق آنفرد رفتار شود يكى را جاى ديگرى نگيريم و عملى را جاى عمل ديگر نگذاريم .\r\nاحسان نيز ظاهرا احسان اجتماعى و نكوئى در حق ديگران است مثل ايصال خير بمردم و انجام كارهاى نيك براى رفاه مردم و احسان زياد در مقابل احسان متعارف و انتقام كم از جنايت بزرگ نيز از اقسام احسان است .\r\n\r\n\r\n\r\nعدن :\r\nاستقرار « عدن به مكان كذا :\r\nاستقر » و از آن است معدن بمعنى\r\n","description":"","footnote":"","page_name":" 304 ","page_number":306},
  {"content":"\r\nمستقرّ جواهر در مجمع فرموده :\r\nعدن و اقامت و خلود نظير هماند .\r\nدر نهايه آمده : « عدن بالمكان : اذ الزمه و لم يبرح منه » * ( « جَنَّاتُ عَدْنٍ يَدْخُلُونَها » ) * رعد : 23 ، اين كلمه يازده بار در قرآن آمده و همه دربارهء بهشت آخرت است و مراد از آن خلود و دوام است ، يعنى جنّات استقرار و خلود . بعضى آن را علم جنّات گفته‌اند و از رسول خدا صلَّى اللَّه عليه و آله منقول است :\r\n« عدن دار اللَّه الَّتى لم ترها عين و لم تخطر على قلب بشر لا يسكنها غير ثلاثة النّبيّين و الصّدّيقين و الشّهداء يقول اللَّه عزّ و جلّ طوبى لمن دخلك » .\r\nو اللَّه العالم .\r\n\r\n\r\n\r\nعدو :\r\nتجاوز . راغب گفته : عدو بمعنى تجاوز و منافات التيام است ، آن گاهى با قلب است كه به آن عدوات و معاداة گويند و گاهى در راه رفتن است كه عدو ( دويدن ) نام دارد و گاهى در عدم رعايت عدالت در معامله است كه عدوان و عدو گويند . . .\r\n* ( « وَقُلْنا لَهُمْ لا تَعْدُوا فِي السَّبْتِ » ) * نساء : 154 . به آنها گفتيم در شنبه تجاوز نكنيد و با صيد در آن روز از دستور خدا سرباز نزنيد .\r\n* ( « وَمَنْ يَتَعَدَّ حُدُودَ الله فَأُولئِكَ هُمُ الظَّالِمُونَ » ) * بقره : 229 .\r\nعدو در دو آيهء ذيل بمعنى تجاوز است * ( « فَيَسُبُّوا الله عَدْواً بِغَيْرِ عِلْمٍ » ) * انعام : 108 . * ( « فَأَتْبَعَهُمْ فِرْعَوْنُ وَجُنُودُه بَغْياً وَعَدْواً » ) * يونس : 90 . ظاهرا * ( « بَغْياً » ) * مطلق طلب است يعنى : فرعون و لشكريانش در طلب آنان از روى تجاوز بدنبالشان رفتند .\r\nعدوّ : دشمن . كه در قلب به انسان عداوت دارد و در ظاهر مطابق آن رفتار مىكند * ( « إِنَّ الْكافِرِينَ كانُوا لَكُمْ عَدُوًّا مُبِيناً » ) * نساء : 101 . * ( « إِنَّ الشَّيْطانَ لِلإِنْسانِ عَدُوٌّ مُبِينٌ » ) * يوسف : 5 .\r\nبقول راغب دشمن دو جور است يكى آنكه به شخص عداوت دارد و به قصد دشمنى است مثل : * ( « فَإِنْ كانَ مِنْ قَوْمٍ عَدُوٍّ لَكُمْ » ) * نساء : 92 . ديگرى آنكه به قصد عداوت نيست بلكه وى حالتى دارد كه شخص از آن متأذى\r\n","description":"","footnote":"","page_name":" 305 ","page_number":307},
  {"content":"\r\nمىشود چنان كه از كار دشمن ، مثل * ( « فَإِنَّهُمْ عَدُوٌّ لِي إِلَّا رَبَّ الْعالَمِينَ » ) * شعراء : 77 .\r\nبتهاى بيجان نسبت بابراهيم عليه السّلام عداوتى نداشتند و از جماد عداوت متصوّر نيست بلكه آنها جنبهء معبودى داشتند و آن حالت ابراهيم را ناراحت ميكرد لذا فرمود : آنها دشمن منند در مجمع در معنى آيه فرمايد : پرستشگران اصنام و اصنام دشمن منند ولى عقلا را تغليب كرده . ولى ظاهرا مرجع ضمير اصنام است و ارجاع ضمير اولو العقل در قرآن در اين گونه موارد بسيار است .\r\nظاهرا در آيهء * ( « إِنَّ مِنْ أَزْواجِكُمْ وَأَوْلادِكُمْ عَدُوًّا لَكُمْ فَاحْذَرُوهُمْ » ) * تغابن : 14 . نيز عدوّ به همان معنى است يعنى همانطور كه از دشمن صدمه به انسان ميرسد ممكن است آنها نيز شما را بصدمه بياندازند و ميل و عشق به آنها از كار خدائى بازتان دارد . در اينجا لازم است به چند آيه نظر افكنيم :\r\n1 - * ( « فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا الله وَاعْلَمُوا أَنَّ الله مَعَ الْمُتَّقِينَ » ) * بقره :\r\n194 .\r\nاين آيه دربارهء انتقام ، قاعدهء كلَّى است و روشن مىكند كه هر تجاوز را ميتوان مقابلهء به مثل كرد و جملهء * ( « وَاتَّقُوا الله » ) * بيان آنست كه در مقابلهء به مثل نميشود طغيان و تجاوز كرد بلكه بايد در آن كميّت و كيفيّت تجاوز طرف را مراعات نمود ، با آنكه خداوند عدوان را دوست ندارد * ( « إِنَّ الله لا يُحِبُّ الْمُعْتَدِينَ » ) * بقره : 190 . ولى عدوان در مقابل عدوان از آن خارج است و عدوان اوليه ناپسند است اما اين عدوان شخص را از ذلَّت و خوارى نجات ميدهد .\r\nبلى گذشت و عفو هم در صورت قدرت مرضىّ خداست و حسّ انتقام و جنبهء رحمت هر دو در نظر است چنان كه فرموده : * ( « وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه وَلَئِنْ صَبَرْتُمْ لَهُوَ خَيْرٌ لِلصَّابِرِينَ » ) * نحل : 126 .\r\n2 - * ( « فَإِنَّ الله عَدُوٌّ لِلْكافِرِينَ » ) *\r\n","description":"","footnote":"","page_name":" 306 ","page_number":308},
  {"content":"\r\nبقره : 98 . شايد مراد از دشمنى خدا آن باشد كه رحمت خدا به آنها نميرسد .\r\n3 - * ( « وَالْعادِياتِ ضَبْحاً . فَالْمُورِياتِ قَدْحاً . فَالْمُغِيراتِ صُبْحاً . فَأَثَرْنَ بِه نَقْعاً . فَوَسَطْنَ بِه جَمْعاً . إِنَّ الإِنْسانَ لِرَبِّه لَكَنُودٌ » عاديات : 1 - 6 .\r\nيعنى : قسم بدوندگان كه نفس نفس زنند . و آتش افروزان كه با زدن ، آتش افروزند . و هجوم بران در وقت صبح ، كه با آن هجوم و دويدن غبار بلند كردند و بدان وسيله در ميان قومى قرار گرفتند ، كه انسان بپروردگار خويش ناسپاس است .\r\nدر مجمع فرموده : گويند اين سوره دربارهء على عليه السّلام نازل گشته كه رسول خدا صلَّى اللَّه عليه و آله دفعاتى بعضى از صحابه را بجنگ ذات السلاسل فرستاد بىنتيجه برگشتند تا على عليه السّلام را مأمور كرد او بر كفّار غالب شد ، اين از امام صادق عليه السّلام در حديث مفصّلى وارد شده است فرمود : اين جنگ را ذات السلاسل گفتند كه آنحضرت عدّه‌اى از كفّار را كشت و اسيران را بريسمان بست گوئى در زنجيرهااند . چون سوره نازل شد رسول خدا صلَّى اللَّه عليه و آله در نماز صبح آن را خواند پس از نماز اصحاب گفتند : ما اين آيات را تا به حال نشنيده‌ايم فرمود : على بدشمنان خدا پيروز شد جبرئيل اين بشارت را بر من امشب داد بعد از چند روز على عليه السّلام با غنائم و اسيران بمدينه وارد شد .\r\nاين مطلب در صافى و برهان نيز نقل شده ، اهل سنت نيز آن را نقل كرده ولى از على عليه السّلام نام نبرده‌اند . از على عليه السّلام و غيره عاديات شتران جنگ و شتران حاجيان نيز نقل شده است .\r\nاگر مراد از عاديات اسبان جنگى باشد مىشود گفت كه : اين آيات سرود جنگ و مارش نظامى است و سوگندها با مطلب آيات در زير تناسب دارد و اللَّه العالم .\r\n4 - * ( « وَبَدا بَيْنَنا وَبَيْنَكُمُ الْعَداوَةُ وَالْبَغْضاءُ أَبَداً » ممتحنه : 4 . ظاهرا در اين گونه موارد مراد از عداوت دشمنى ظاهرى و از بغضاء عداوت و كينهء قلبى است گرچه عداوت بمعنى تجاوز\r\n","description":"","footnote":"","page_name":" 307 ","page_number":309},
  {"content":"\r\nقلبى است در اقرب الموارد گفته : عداوت بمعنى خصومت و دورى است بقولى آن اخصّ از بغضاء است كه هر عدوّ مبغض است و گاهى آنكه دشمن نيست مبغض است .\r\n5 - * ( « وَلا تَعاوَنُوا عَلَى الإِثْمِ وَالْعُدْوانِ » مائده : 2 . عدوان چنان كه از راغب نقل شد و در المنار ذيل آيهء فوق گفته عدم رعايت عدالت در رفتار و معامله با ديگران است لذا بهتر است آن را ظلم معنى كرد يعنى در گناه و ظلم همديگر را يارى نكنيد على هذا اثم از عدوان اعمّ است چنان كه در آيهء : * ( « أَيَّمَا الأَجَلَيْنِ قَضَيْتُ فَلا عُدْوانَ عَلَيَّ » ) * قصص : 28 . مراد از آن بىشك ظلم و عدم رعايت عدل است . در آيهء * ( « وَمَنْ يَفْعَلْ ذلِكَ عُدْواناً وَظُلْماً » ) * نساء : 30 . طبرسى فرموده بقولى عدوان و ظلم هر دو يكىاند . به جهت اختلاف لفظ هر دو ذكر شده‌اند . به نظر نگارنده مراد از ظلم عصيان و ظلم بنفس و از عدوان ظلم به ديگران است زيرا مشار اليه * ( « ذلِكَ » ) * عبارت است از * ( « لا تَأْكُلُوا أَمْوالَكُمْ بَيْنَكُمْ بِالْباطِلِ ) * . . .\r\n* ( وَلا تَقْتُلُوا أَنْفُسَكُمْ ) * » ميدانيم كه اكل بباطل عدوان و قتل خويشتن معصيت و ظلم بنفس است .\r\nدر آيات 85 بقره 2 و 62 مائده - 8 و 9 مجادله - « عدوان » با « اثم » ذكر شده ملاحظهء آيات ما قبل آنها نشان ميدهد كه مراد از « اثم » گناه نسبت بخويش و از « عدوان » ظلم به ديگران است .\r\n\r\n\r\n\r\nعُدْوة :\r\n* ( « إِذْ أَنْتُمْ بِالْعُدْوَةِ الدُّنْيا وَهُمْ بِالْعُدْوَةِ الْقُصْوى وَالرَّكْبُ أَسْفَلَ مِنْكُمْ » ) * انفال : 42 . عدوه كنار بيابان و دره است . « العدوة : شاطىء الوادى و جانبه » . يعنى آنگاه كه شما در كنارهء نزديكتر و آنها در كنارهء دور تر بودند و كاروان پائين از شما بود . مراد نزديكى و دورى نسبت بمدينه است چنان كه گفته‌اند .\r\n\r\n\r\n\r\nعذب :\r\nگوارا . * ( « هذا عَذْبٌ فُراتٌ وَهذا مِلْحٌ أُجاجٌ » ) * فرقان : 53 . رجوع بلغت و تفسير نشان ميدهد كه عذب بمعنى گوارا و فرات بسيار گوارا\r\n","description":"","footnote":"","page_name":" 308 ","page_number":310},
  {"content":"\r\nاست در مجمع آمده : « الفرات اعذب المياه » در اقرب گفته : « العذب . . .\r\nالطيّب و - المستساغ من الشراب و الطعام » ملح اجاج مقابل عذب فرات است ، ملح يعنى شور ، اجاج آبى است كه از شورى بتلخى زند ، عذب دو بار در قرآن آمده است : فرقان :\r\n53 - فاطر : 12 .\r\n\r\n\r\n\r\nعذاب :\r\nعقوبت . شكنجه . طبرسى آن را استمرار الم ، زمخشرى كلّ الم فادح ، راغب ايجاع شديد ، جوهرى عقوبت ، اقرب هر آنچه بر انسان دشوار است و او را از مرادش منع مىكند معنى كرده است * ( « وَلَهُمْ عَذابٌ عَظِيمٌ » ) * بقره : 7 .\r\nراغب در اصل آن چند قول نقل كرده از جمله گفته‌اند : اصل آن از عذب است عذّبته يعنى گوارائى زندگى را از او بردم مثل مرّضته و قذّرته كه بمعنى مرضش را و قذارتش را از بين بردم است . بقول بعضى اهل لغت تعذيب بمعنى ضرب است و بقولى آن از « ماء عذب » آب آلوده و كدر است ، عذّبته يعنى عيش او را كدر و آلوده كردم . . .\r\nبه نظر نگارنده : اصل آن بمعنى منع است و عذاب را از آنجهت عذاب گويند كه از راحتى و آسايش منع مىكند و آن را از بين ميبرد در صحاح و قاموس و اقرب الموارد منع را از جملهء معانى عذب شمرده است در نهايه گفته : در حديث على عليه السّلام هست كه در موقع مشايعت عده‌اى از لشكريان خويش فرمود : « اعذبوا عن ذكر النّساء انفسكم فانّ ذلكم يكسّركم عن الغزو » يعنى خود را از يادآورى زنان منع كنيد چون آن شما را از جهاد باز ميدارد . اين كلمه در نهج البلاغه هفتمين كلمه از كلمات نه گانهء غريب آنحضرت كه بعد از حكمت 260 ذكر شده‌اند به صورت ذيل نقل شده كه بلشكريانش فرمود : « اعذبوا عن النّساء ما استطعتم » ، عاذب و عذوب كسى را گويند كه از اكل و شرب امتناع كند .\r\nعلى هذا عذاب مصدر بمعنى فاعل\r\n","description":"","footnote":"","page_name":" 309 ","page_number":311},
  {"content":"\r\nاست يعنى : آنچه مشقّت دارد و مانع آسايش است چنان كه از اقرب الموارد نقل شد .\r\nافعال عذاب در قرآن همه از باب تفعيل آمده است و در عذاب دنيوى و اخروى هر دو به كار رفته مثل * ( « وَلْيَشْهَدْ عَذابَهُما طائِفَةٌ مِنَ الْمُؤْمِنِينَ » ) * نور : 2 .\r\nكه دربارهء حدّ زناكاران است ايضا * ( « وَأَنْزَلَ جُنُوداً لَمْ تَرَوْها وَعَذَّبَ الَّذِينَ كَفَرُوا » ) * توبه : 26 . استعمال آن در عذاب آخرت احتياج بذكر شاهد ندارد .\r\nعذاب در قرآن با الفاظ عظيم ، مهين ، اليم ، مقيم ، حريق ، شديد و غيره توصيف شده است مثل : * ( « لَهُمْ عَذابٌ عَظِيمٌ ) * - . . . * ( وَلِلْكافِرِينَ عَذابٌ مُهِينٌ ) * - . . . * ( وَلِلْكافِرِينَ عَذابٌ أَلِيمٌ ) * - . . . * ( وَلَهُمْ عَذابٌ مُقِيمٌ ) * . . . - * ( وَذُوقُوا عَذابَ الْحَرِيقِ ) * - وَ * ( عَذابٌ شَدِيدٌ » ) * .\r\n\r\n[ عذاب پس از اتمام حجت 
  ]\r\n* ( « وَما كُنَّا مُعَذِّبِينَ حَتَّى نَبْعَثَ رَسُولًا » ) * اسراء : 15 . * ( « وَما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا يَتْلُوا عَلَيْهِمْ آياتِنا وَما كُنَّا مُهْلِكِي الْقُرى إِلَّا وَأَهْلُها ظالِمُونَ » ) * قصص : 59 .\r\nگرچه هر دو آيه دربارهء تعذيب منكرين رسالت در اين دنيا است ولى روشن مىشود كه عذاب آخرت نيز پس از تبليغ و اتمام حجت است . مشروح اين مطلب در « ضعف » ذيل بحث مستضعفين ديده شود .\r\nمحقق طوسى رحمه اللَّه در تجريد دربارهء عدم عذاب اطفال كفّار فرموده :\r\nتعذيب غير مكلَّف قبيح است ، علامه در شرح آن حشويّه را كه قائل به عذاب اطفال مشركيناند و نيز اشاعره را كه آن را جايز ميدانند ردّ مىكند . و دربارهء قول نوح عليه السّلام كه گفته : * ( « وَلا يَلِدُوا إِلَّا فاجِراً كَفَّاراً » ) * گفته‌اند مجاز و باعتبار ما يؤل است يعنى بعد از بزرگ شدن فاجر و كافر ميشوند نه اينكه حكم كفر و فجور از طفوليت بر آنها بار است .\r\n\r\n\r\n\r\nعذر :\r\n( بضم عين ) پوزش . در اقرب الموارد گويد : عذر حجّتى است كه با آن پوزش خواسته مىشود . راغب گفته عذر آنست كه انسان بخواهد با\r\n","description":"","footnote":"","page_name":" 310 ","page_number":312},
  {"content":"\r\nآن گناهان خويش را محو كند . . .\r\nآن سه قسم است يا ميگويد : من اين كار نكرده‌ام . و يا ميگويد : بدين جهت كرده‌ام و ميخواهد با ذكر علت خويش را تبرئه كند ، و يا ميگويد :\r\nمن كرده‌ام ولى ديگر نميكنم . . . ، اين سومى توبه است ، هر توبه عذر است ولى هر عذر توبه نيست . اين سخن در اقرب الموارد از كلَّيات ابو البقاء نيز نقل شده است .\r\n* ( « لا تَعْتَذِرُوا قَدْ كَفَرْتُمْ بَعْدَ إِيمانِكُمْ » ) * توبه : 66 . پوزش نخواهيد ، عذر نياوريد * ( « إِنْ سَأَلْتُكَ عَنْ شَيْءٍ بَعْدَها فَلا تُصاحِبْنِي قَدْ بَلَغْتَ مِنْ لَدُنِّي عُذْراً » ) * كهف : 76 . آن عالم از موسى اعتذار كرد و گفت : * ( « إِنَّكَ لَنْ تَسْتَطِيعَ مَعِيَ صَبْراً » ) * تو بر كارهاى من صبر نتوانى كرد تا بالاخره موسى گفت : اگر بار ديگر از تو از علت كارى بپرسم با من مصاحبت مكن از جانب من بعذريكه اول گفته بودى كه من صبر نتوانم كرد ، رسيده‌اى .\r\n* ( « فَالْمُلْقِياتِ ذِكْراً . عُذْراً أَوْ نُذْراً » ) * مرسلات : 6 و 7 . اين اعتذار ظاهرا از جانب خداوند است كه بندگان در معذّب شدن خدا را ( نعوذ باللَّه ) محكوم ندانند .\r\nمعذّر : ( بصيغهء فاعل ) معتذر . آن از باب تفعيل كسى است كه عذر ميآورد ولى عذر ندارد ، ولى معتذر كسى است كه عذر دارد ( مجمع البيان ) در مفردات گفته : معذّر آن است كه خود را معذور ميداند ولى عذر ندارد .\r\nاين فرق از اقرب الموارد نيز بدست ميايد * ( « وَجاءَ الْمُعَذِّرُونَ مِنَ الأَعْرابِ لِيُؤْذَنَ لَهُمْ وَقَعَدَ الَّذِينَ كَذَبُوا الله وَرَسُولَه » ) * توبه : 90 . بيشتر مفسّران معذّرون را كسان عذر تراش گفته‌اند و بعضى اصل آن را « معتذرون » گفته‌اند بادغام تاء در ذال .\r\nيعنى : معتذرين اعراب آمدند كه به آنها اجازه داده شود تا در جنگ شركت نكنند ولى آنان كه خدا و رسول را تكذيب كردند نشستند و براى اعتذار نيامدند از ذيل آيه * ( « سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ » ) * به نظر\r\n","description":"","footnote":"","page_name":" 311 ","page_number":313},
  {"content":"\r\nميايد كه از « معذّرون » اعمّ اراده شده است مَعْذِرَة : مصدر است بمعنى اعتذار * ( « قالُوا مَعْذِرَةً إِلى رَبِّكُمْ وَلَعَلَّهُمْ يَتَّقُونَ » ) * اعراف : 164 .\r\nمعاذير : جمع معذرة است بمعنى عذرها ، حجتها . * ( « بَلِ الإِنْسانُ عَلى نَفْسِه بَصِيرَةٌ وَلَوْ أَلْقى مَعاذِيرَه » ) * قيامة :\r\n14 و 15 . بنظرم جواب لو محذوف است مثل « لا تنفعه » و غيره يعنى : انسان بر خويشتن يكپارچه بصيرت است و اگر معذرتهاى خويش را بيآورد فايده‌اى نخواهد داشت مثل : * ( « يَوْمَ لا يَنْفَعُ الظَّالِمِينَ مَعْذِرَتُهُمْ » ) * غافر : 52 .\r\nولى اين در صورتى است كه لو بمعنى ان شرطيّه و براى استقبال باشد و اگر بمعنى امتناع باشد جواب آن ظاهرا از ما قبلش بدست ميايد يعنى اگر عذرهايش را ناديده ميگرفت ميدانست كه يكپارچه بصيرت است .\r\nو اللَّه العالم .\r\n\r\n\r\n\r\nعرب :\r\n( بر وزن فرس ) طائفه‌اى از مردماند خلاف عجم . و عجم هر غير عرب است از هر نژاد و قوم كه بوده باشد . راغب گفته : عرب اولاد اسمعيلاند .\r\nجوهرى گفته : عرب طائفه‌اى از مردماند . بعرب شهرنشين گويند عربىّ و بعرب باديه نشين گويند اعرابى ، اعراب جمع عرب نيست بلكه عرب اسم جنس است در شعر صحيح جمع اعراب اعاريب آمده . در مفردات گويد : اعراب در اصل جمع عرب است سپس بعربهاى باديه نشين اسم شده .\r\nدانشمندان در اين متفق القولند كه : اعراب و اعرابى بباديه نشينان مخصوص است و بشهرنشين اعرابى اطلاق نميشود . ولى در صحاح گفته :\r\nاعراب جمع است و از خود مفرد ندارد .\r\n* ( « الأَعْرابُ أَشَدُّ كُفْراً وَنِفاقاً » ) * توبه :\r\n97 . علت شدّت كفر و نفاق ظاهرا دور بودن از حضارت و تمدّن است زيرا در اهل باديه جهالت بيشتر حكم فرماست * ( « وَمِنَ الأَعْرابِ مَنْ يُؤْمِنُ بِالله وَالْيَوْمِ الآخِرِ » ) * توبه : 99 . كلمهء\r\n","description":"","footnote":"","page_name":" 312 ","page_number":314},
  {"content":"\r\nاعراب مجموعا ده بار در قرآن آمده و مراد از همهء آنها ظاهرا باديه نشيناناند .\r\nمراد از « عربىّ مبين » و « عربىّ » در وصف قرآن ، فصيح و روشن بودن آنست * ( « وَهذا لِسانٌ عَرَبِيٌّ مُبِينٌ » ) * نحل : 103 . * ( « إِنَّا أَنْزَلْناه قُرْآناً عَرَبِيًّا لَعَلَّكُمْ تَعْقِلُونَ » ) * يوسف : 2 . * ( « وَكَذلِكَ أَنْزَلْناه حُكْماً عَرَبِيًّا » ) * رعد : 37 . * ( « وَهذا كِتابٌ مُصَدِّقٌ لِساناً عَرَبِيًّا » ) * احقاف :\r\n12 . راغب گفته : « العربيّ الفصيح البيّن من الكلام » در صحاح گفته :\r\n« اعرب بحجّة اى افصح » بعضى از مفسران از « عربىّ » فقط زبان را در نظر گرفته‌اند ولى ظاهرا فصاحت مراد است . اعراب روشن كردن بوسيلهء حركه است .\r\n\r\n\r\n\r\nعُرُب :\r\n( بر وزن عنق ) جمع عروب يا عروبه است و آن زنى است كه به شوهرش اظهار عشق و محبت كند * ( « فَجَعَلْناهُنَّ أَبْكاراً . عُرُباً أَتْراباً » ) * واقعة :\r\n36 و 37 . در مجمع فرموده : « متحننات على ازواجهنّ و متحببات اليهم » و بقولى عروب زنى است كه با شوهر خود بازى كند و با او انس گيرد مثل انس عرب بكلام عربى رجوع شود به « ترب » .\r\n\r\n\r\n\r\nعُرُوج :\r\nبالا رفتن . « عرج الرّجل فى الدّرجة و السّلَّم : ارتقى » * ( « تَعْرُجُ الْمَلائِكَةُ وَالرُّوحُ إِلَيْه » ) * معارج : 4 .\r\nعَرَج ( بر وزن فرس ) آنست كه يكى از دو پا از ديگرى بلند باشد و يا بيكى آسيبى برسد و شخص را لنگ كند اگر خلقتى باشد به شخص اعرج گويند و اگر عارضى باشد عارج ( اقرب ) * ( « لَيْسَ عَلَى الأَعْمى حَرَجٌ وَلا عَلَى الأَعْرَجِ حَرَجٌ . . . » ) * نور : 61 . بر نابينا و لنگ حرجى نيست . اعرج دو بار در قرآن آمده : نور 61 - فتح : 17 .\r\nمعارج : جمع معرج محل عروج مثل نردبان و غيره * ( « لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَمَعارِجَ عَلَيْها يَظْهَرُونَ » ) * زخرف : 33 . معراج نيز اسم مكان است جوهرى گفته :\r\n« المعراج السّلَّم و منه ليلة المعراج و الجمع معارج و معاريج » نگارنده\r\n","description":"","footnote":"","page_name":" 313 ","page_number":315},
  {"content":"\r\nگويد : احتمال دارد مصدر ميمى هم باشد .\r\n* ( « يُدَبِّرُ الأَمْرَ مِنَ السَّماءِ إِلَى الأَرْضِ ثُمَّ يَعْرُجُ إِلَيْه فِي يَوْمٍ كانَ مِقْدارُه أَلْفَ سَنَةٍ مِمَّا تَعُدُّونَ » ) * سجده :\r\n5 . دربارهء اين آيه مطلبى كه قابل قبول و اطمينان آور باشد تا آنجا كه من ميدانم نگفته‌اند . در آيه مدّت آمدن امر و ماندن آن در زمين مطرح نيست فقط مدت عروج آن بسوى خدا هزار سال است .\r\nمثلا انسانى در مدت معين از خاك بنطفه و جنين مبدل مىشود و چون متولد شد مدّتى معين در زمين زندگى مىكند و آنگاه كه مرد در مدت چهل سال بطور كلَّى پوسيده و به خاك مبدّل مىشود . مراد از تدبير امر گرداندن و ادارهء امور كاينات و نظام جهان است و ظاهرا مدّت تدبير عمر دنيا و رسيدن قيامت است و چون قيامت رسيد در عرض هزار سال اين تحويل و تحوّل و تغيير و تغيّر بتدريج از بين ميرود و پس از هزار سال ابديّت و ثبات جاى كهولت را ميگيرد و وضع آخرت جاويدان تثبيت ميگردد على هذا عروج امر در عرض هزار سال يكى از مواقف قيامت است و اللَّه العالم .\r\n* ( « مِنَ الله ذِي الْمَعارِجِ . تَعْرُجُ الْمَلائِكَةُ وَالرُّوحُ إِلَيْه فِي يَوْمٍ كانَ مِقْدارُه خَمْسِينَ أَلْفَ سَنَةٍ فَاصْبِرْ صَبْراً جَمِيلًا » ) * معارج : 3 - 5 . خدا ذى المعارج و صاحب معرجها است ظاهرا مراد آنست كه ملائكه و اعمال عباد از معرجهاى بخصوصى سوى خدا عروج ميكنند چنان كه فرموده : * ( « إِلَيْه يَصْعَدُ الْكَلِمُ الطَّيِّبُ » ) * فاطر : 10 .\r\nبه نظر ميايد مراد از * ( « تَعْرُجُ » ) * حال است يعنى الآن عروج ميكنند و مراد از * ( « فِي يَوْمٍ » ) * يوم فعلى و دنياست كسى كه روز جمعه كارى مىكند ميتواند بگويد : « افعل فى يوم الجمعة » يعنى اين كار امروز كه جمعه است ميكنم و مراد از * ( « خَمْسِينَ أَلْفَ سَنَةٍ » ) * عمر اين جهان است و چون عروج تمام شود قيامت بر پا شود و آنوقت ملائكه در اطراف آسمانها ميشوند * ( « وَالْمَلَكُ عَلى ) *\r\n","description":"","footnote":"","page_name":" 314 ","page_number":316},
  {"content":"\r\n* ( أَرْجائِها » ) * حاقة : 17 . و در جول عرش ميشوند * ( « وَتَرَى الْمَلائِكَةَ حَافِّينَ مِنْ حَوْلِ الْعَرْشِ » ) * زمر : 75 . ولى فعلا در درون جهان و در حال عروجاند چنان كه در « رجا » گذشت و مدّت عروج مدت عمر جهان است .\r\nدر كتاب آغاز و انجام جهان ص :\r\n144 تا 147 دربارهء اين آيه و آيات ديگر بحث كرده عمر زمين و آسمانها را به هيجده ميليارد سال رسانده است .\r\n\r\n\r\n\r\nعرجون :\r\n* ( « وَالْقَمَرَ قَدَّرْناه مَنازِلَ حَتَّى عادَ كَالْعُرْجُونِ الْقَدِيمِ » ) * يس : 39 .\r\nاين كلمه فقط يك بار در قرآن آمده است . عرجون : بند خوشهء خرماست كه بعد از قطع خوشه در درخت ميماند و پس از چندى خشكيده و كج شده مثل هلال ميگردد و رنگش نيز زرد است در صحاح و اقرب الموارد و المنجد گويد : « العرجون اصل العذق الذى يعوج و تقطع عنه الشماريخ فيبقى على النخل يابسا » .\r\nمراد از آن در آيه ظاهرا حال قمر در اواخر ماه است كه بتدريج كاسته شده تا به صورت بند خوشهء خشكيدهء خرما در ميايد . يعنى براى ماه منازلى قرار داديم كه از لحاظ رؤيت مردم تا به صورت بند خوشهء كهنه در آمد . البته اين نسبت برؤيت ما است و گرنه همواره نيمكرهء قمر رو بآفتاب و روشن است .\r\n\r\n\r\n\r\nعُرّ :\r\n( بضمّ و فتح اول ) مرضى است جلدى كه سوزش و خارش دارد و به عربى جرب گويند و آن غير از آبله است . اصل آن بمعنى عروض است و جرب را از آن عرّ گويند كه به بدن عارض مىشود به ضرر معرّه گويند كه مثل جرب به شخص عارض مىشود * ( « فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ » ) * فتح :\r\n25 . از آنها بشما ضررى برسد .\r\nالمُعْتَرّ * ( « فَكُلُوا مِنْها وَأَطْعِمُوا الْقانِعَ وَالْمُعْتَرَّ » ) * حجّ : 36 . از قربانى بخوريد و قانع و كسى را كه در معرض سؤال قرار گرفته اطعام كنيد . در مفردات گفته : « المعترّ هو المعترض للسؤال » در الميزان فرموده : قانع فقيرى است كه به آنچه داده‌اى قناعت كند خواه\r\n","description":"","footnote":"","page_name":" 315 ","page_number":317},
  {"content":"\r\nسؤال كند يا نه ، معتّر آنست كه پيش تو آمده و تو را قصد كرده است و از كافى از امام صادق عليه السّلام در ضمن حديثى نقل كرده كه فرمود : « . . . القانع الَّذى يرضى بما اعطيته و لا يسخط و لا يكلح و لا يلوى شدقه غضبا ، و المعترّ المار بك لتطعمه » .\r\nدر قرآن مجيد از اين ماده فقط دو كلمهء فوق آمده است .\r\n\r\n\r\n\r\nعرش :\r\nتخت حكومت . * ( « وَرَفَعَ أَبَوَيْه عَلَى الْعَرْشِ » ) * يوسف : 100 .\r\n* ( « وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ » ) * نمل : 23 . * ( « أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ » ) * نمل : 38 . در همهء اين آيات مراد از آن تخت حكومت و سرير سلطنت است . معناى اصل آن رفع است ( مجمع ذيل آيهء 141 انعام ) راغب گويد : « عرش در اصل خانهء سقفدار است جمع آن عروش است . . . » محل جلوس سلطان باعتبار علوّ عرش ناميده شده . طبرسى در ذيل آيهء 54 اعراف فرموده : عرش بمعنى سرير است كه فرموده * ( « وَلَها عَرْشٌ عَظِيمٌ » ) * و بمعنى حكومت است گويند « ثلّ عرشه » حكومت او زايل شد و بمعنى سقف كه فرموده : * ( « فَهِيَ خاوِيَةٌ عَلى عُرُوشِها » ) * . عبارت صحاح چنين است « العرش سرير الملك و عرش البيت سقفه و قولهم ثلّ عرشه‌اى وها امره و ذهب عزّه » .\r\nشايد باعتبار ارتفاع كه در معنى آن ملحوظ است بمعنى بنا و داربست تاك آمده در مجمع ذيل آيهء 259 بقره فرموده : هر بنا عرش است عريش مكه بناهاى آن مىباشد ، « عرش يعرش » يعنى بنا كرد ، خانه را بواسطهء ارتفاع بناهايش عريش گويند ، سرير را عرش گويند كه از غير آن بلند است . در اقرب الموارد گفته : « عرش عرشا :\r\nبنا بناء من خشب . عرش البيت : بناه .\r\nعرش الكرم عرشا و عروشا : رفع دو اليه على الخشب » .\r\nيَعْرِشُونَ * ( « وَدَمَّرْنا ما كانَ يَصْنَعُ فِرْعَوْنُ وَقَوْمُه وَما كانُوا يَعْرِشُونَ » ) * اعراف :\r\n137 . ممكن است مراد از * ( « ما كانُوا يَعْرِشُونَ » ) * بناهاى آنان يا فقط چيزهاى\r\n","description":"","footnote":"","page_name":" 316 ","page_number":318},
  {"content":"\r\nسقفدار از قبيل خانه ها و داربستها و غيره باشد يعنى آنچه فرعون و قومش ميساختند و آنچه از قصور و داربست ها بالا مىبردند ، از بين برديم و تباه كرديم .\r\n* ( « وَأَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَمِنَ الشَّجَرِ وَمِمَّا يَعْرِشُونَ » ) * نحل : 68 . احتمال دارد مراد از * ( « مِمَّا يَعْرِشُونَ » ) * كندوها باشد كه بدست بشر ساخته مىشود .\r\nمَعْرُوشات * ( « وَهُوَ الَّذِي أَنْشَأَ جَنَّاتٍ مَعْرُوشاتٍ وَغَيْرَ مَعْرُوشاتٍ » ) * انعام :\r\n141 . معروشات باغاتى است كه درختان آن بداربست زده شده يعنى خدا آنست كه باغات بداربست زده و غير آنها را بوجود آورده .\r\nعروشها * ( « أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها » ) * بقره : 259 .\r\n* ( « فَأَصْبَحَ يُقَلِّبُ كَفَّيْه عَلى ما أَنْفَقَ فِيها وَهِيَ خاوِيَةٌ عَلى عُرُوشِها » ) * كهف : 42 .\r\nمراد از عروشها ظاهرا سقفهاست گوئى اول سقفها و داربستها افتاده بعد ديوارها و تاكها روى آنها افتاده بود يعنى خانه ها بر سقفها و تاكها بر داربستها افتاده بود رجوع شود به « خوى » .\r\n\r\n[ عرش خدا 
  ]\r\nبا استفاده از قرآن مجيد و روايات اهل بيت عليهم السلام ميتوان گفت :\r\nعرش موجود خارجى است و از عالم غيب است و مركز دستورات عالم است و رشتهء تدبير امور جهان به آن منتهى مىشود . و استيلاء بر آن علم بتفصيل جزئيات امور جهان و تدبير كليّهء جهان هستى است . اينك در اثبات اين مدّعى ميگوئيم :\r\n1 - * ( « وَتَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ . . . » ) * زمر : 75 اين آيه روشن مىكند كه عرش شىء محدودى است ، اطراف و جوانب دارد ، و ملائكه تسبيح كنان در اطراف آن هستند . نميشود گفت :\r\nعرش تمام جهان هستى است زيرا كه ملائكه جزء جهان هستىاند و در حول عرش بودنشان درست نميشود . از طرف ديگر آيه راجع بقيامت و خاتمهء\r\n","description":"","footnote":"","page_name":" 317 ","page_number":319},
  {"content":"\r\nكار اهل محشر است و اين نشان ميدهد كه عرش در قيامت هم خواهد بود .\r\n2 - * ( « الَّذِينَ يَحْمِلُونَ الْعَرْشَ وَمَنْ حَوْلَه يُسَبِّحُونَ بِحَمْدِ رَبِّهِمْ . . . » ) * غافر : 7 اين آيه نيز ميگويد كه : عرش محدود است و اطراف دارد . حاملان دارد ، حاملان آن غير از آنان است كه در اطراف آن هستند . حاملان و من فى حوله خدا را تسبيح ميگويند . اين آيه نيز مانع از آن است كه عرش را بر تمام عالم هستى حمل كنيم .\r\n3 - * ( « وَيَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ » ) * حاقّة : 17 عرش خدا قابل حمل است ظهور لفظ * ( « فَوْقَهُمْ » ) * براى آن مكان تعيين مىكند كه در بالاى مردم خواهد بود و هشت نفر آن را روز قيامت حمل خواهند كرد . در جوامع - الجامع فرموده : روايت شده كه حاملان عرش فعلا چهار نفراند روز قيامت خدا چهار نفر ديگر را بكمك آنان خواهد فرستاد .\r\n4 - * ( « فَسُبْحانَ الله رَبِّ الْعَرْشِ عَمَّا يَصِفُونَ » ) * انبياء : 22 * ( « قُلْ مَنْ رَبُّ السَّماواتِ السَّبْعِ وَرَبُّ الْعَرْشِ الْعَظِيمِ ) * . . . * ( قُلْ مَنْ بِيَدِه مَلَكُوتُ كُلِّ شَيْءٍ . . . » ) * مؤمنون : 86 - 88 . خداوند كه ربّ آسمانهاى هفتگانه است همانطور ربّ و صاحب عرش است با ملاحظهء آيات گذشته بعيد است كه گفته شود : ربّ العرش بعد از ربّ السّموات ذكر العام بعد الخاص است .\r\n5 - * ( « وَهُوَ الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ وَكانَ عَرْشُه عَلَى الْماءِ » ) * هود : 7 . اين آيه از وجود عرش قبل از خلقت زمين و آسمانهاى هفتگانهء آن خبر ميدهد . به نظر ميآيد چنان كه گفته‌اند مراد از « الماء » حالت مذاب بودن زمين است در « ارض » و « سماء » گفته شده كه ظهور سماوات در اين گونه آيات در طبقات هفتگانهء جوّ است . ممكن است مراد از عرش در اين آيه حكومت باشد مخصوصا بقرينهء آنكه الف و لام ندارد ولى بعيد است كه براى عرش در قرآن بيش از يك مصداق قائل شد در اين صورت معنى آيه چنين است كه : مركز\r\n","description":"","footnote":"","page_name":" 318 ","page_number":320},
  {"content":"\r\nدستورات خدائى روى آب بود و از آنجا فقط بموادّ مذاب زمين دستور ميرسيد تا وضع امروزى تشكيل شود و اللَّه العالم .\r\n6 - بنا بر آنچه گذشت ظهور آيات ذيل * ( « هُوَ رَبُّ الْعَرْشِ الْعَظِيمِ » ) * توبه :\r\n129 * ( « الله لا إِله إِلَّا هُوَ رَبُّ الْعَرْشِ الْعَظِيمِ » ) * نمل : 26 . * ( « وَهُوَ الْغَفُورُ الْوَدُودُ . ذُو الْعَرْشِ الْمَجِيدُ » ) * بروج : 14 و 15 در همان معنى است كه گفته شد .\r\nآيات ذيل در اين زمينه است كه استيلاء بر عرش بمعنى تدبير امور جهان و علم بجزئيات آن است .\r\n1 - * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُه حَثِيثاً وَالشَّمْسَ وَالْقَمَرَ وَالنُّجُومَ مُسَخَّراتٍ بِأَمْرِه أَلا لَه الْخَلْقُ وَالأَمْرُ تَبارَكَ الله رَبُّ الْعالَمِينَ » ) * اعراف : 54 در اين آيه ابتدا خلقت آسمانها و زمين و آنگاه استقرار بر عرش ذكر شده و از * ( « يُغْشِي اللَّيْلَ » ) * تا * ( « بِأَمْرِه » ) * شرح استقرار بر عرش است كه عبارت اخراى تدبير جهان مىباشد و بعد با جملهء * ( « أَلا لَه الْخَلْقُ وَالأَمْرُ » ) * يعنى مطلق خلقت و تدبير بدست او است مطلب آيه خلاصه شده است . و كلمهء * ( « تَبارَكَ الله رَبُّ الْعالَمِينَ » ) * عبارت ديگر همين مطلب است .\r\n2 - * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الأَمْرَ ما مِنْ شَفِيعٍ إِلَّا مِنْ بَعْدِ إِذْنِه ذلِكُمُ الله رَبُّكُمْ فَاعْبُدُوه . . . » ) * يونس : 3 * ( « يُدَبِّرُ الأَمْرَ » ) * توضيح * ( « ثُمَّ اسْتَوى عَلَى الْعَرْشِ » ) * است جملهء * ( « ما مِنْ شَفِيعٍ . . . » ) * حاكى از دو مطلب است يكى اينكه در ادارهء امور عالم واسطه هائى هست . دوّم اينكه : واسطه ها باذن خدا دست اندر كاراند و از خود استقلالى ندارند .\r\nهمچنين است آيهء 2 از سورهء رعد كه * ( « يُدَبِّرُ الأَمْرَ يُفَصِّلُ الآياتِ » ) * و غيره در شرح * ( « ثُمَّ اسْتَوى عَلَى الْعَرْشِ » ) * آمده ايضا آيه 4 و 5 از سورهء طه و آيهء 59 از سورهء فرقان و آيهء 4 از سورهء الم سجده .\r\n","description":"","footnote":"","page_name":" 319 ","page_number":321},
  {"content":"\r\n3 - * ( « هُوَ الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يَعْلَمُ ما يَلِجُ فِي الأَرْضِ وَما يَخْرُجُ مِنْها وَما يَنْزِلُ مِنَ السَّماءِ وَما يَعْرُجُ فِيها وَهُوَ مَعَكُمْ أَيْنَ ما كُنْتُمْ وَالله بِما تَعْمَلُونَ بَصِيرٌ » ) * حديد : 4 . در اين آيه استوا بر عرش علم بجزئيات تفسير شده است .\r\nعرش در اين آيات همان است كه گفته شد . يعنى بر مركز دستورات استيلاء يافت ، امر تمام جهان را تدبير مىكند .\r\nبعضىها گفته‌اند : عرش مصداق خارجى ندارد و معنى * ( « ثُمَّ اسْتَوى عَلَى الْعَرْشِ » ) * . . . * ( « الرَّحْمنُ عَلَى الْعَرْشِ اسْتَوى » ) * كنايه است از استيلاء خدا بر عالم خلق و بسيار مىشود كه استواء بر شىء بمعنى استيلاء و تسلط آيد چنان كه شاعر گفته :\r\nقد استوى بشر على العراق من غير سيف و دم مهراق يا اينكه استواء بر عرش بمعنى شروع در تدبير است . چنان كه سلاطين چون شروع در ادارهء امور كنند بر تخت قرار ميگيرند . . .\r\nدر الميزان ج 8 ص 159 در جواب اين سخن فرموده : جارى مجراى كنايه بودن * ( « ثُمَّ اسْتَوى عَلَى الْعَرْشِ » ) * بحسب لفظ هر چند حق است ولى اين منافى با آن نيست كه در آنجا حقائق موجوده وجود داشته باشد و اين عنايت لفظيه به آن تكيه كند . . . * ( « ثُمَّ اسْتَوى عَلَى الْعَرْشِ » ) * در عين اينكه تمثيل است و احاطه تدبيرى خدا را بيان ميدارد ، دلالت مىكند كه در آنجا مرحلهء حقيقى وجود دارد و آن مقامى است كه زمام همهء امور با همهء كثرت و اختلاف در آن جمع است . آيات ديگريكه عرش را به تنهائى ذكر كرده و به خدا نسبت ميدهند دليل اين مطلباند مثل * ( « وَهُوَ رَبُّ الْعَرْشِ الْعَظِيمِ » ) * * ( « الَّذِينَ يَحْمِلُونَ الْعَرْشَ وَمَنْ حَوْلَه . . . » ) * * ( « وَيَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ » ) * . . .\r\n\r\nنظرى بروايات\r\n1 - در كافى باب ( العرش و الكرسىّ ) ضمن حديثى از حضرت رضا عليه السّلام نقل\r\n","description":"","footnote":"","page_name":" 320 ","page_number":322},
  {"content":"\r\nشده « العرش ليس هو اللَّه و العرش اسم علم و قدرة و عرش فيه كلّ شىء . . .\r\nو العرش و من يحمله و من حول العرش و اللَّه الحامل لهم . . . » اين حديث عرش را شىء موجود معرّفى كرده و گويد : عرش نام قدرتى و علمى است نكره و عرشى است كه همهء اشياء در آن است اين با همان مركز دستورات ميسازد .\r\n2 - در توحيد صدوق رحمه اللَّه باب 48 در ضمن حديثى از على عليه السّلام نقل شده كه بجاثليق فرمود : « انّ الملائكة تحمل العرش و ليس العرش كما تظنّ كهيئة السّرير . و لكنّه شىء محدود مدبّر ، و ربّك عزّ و جلّ مالكه لا انه عليه ككون الشّىء على الشّىء و امر الملائكة بحمله فهم يحملون العرش بما اقدرهم عليه . . . » دلالت اين حديث بر موجود بودن عرش احتياج ببيان ندارد .\r\n3 - در باب 52 همان كتاب از امام صادق عليه السّلام نقل شده : « العرش هو العلم الَّذى لا يقدّر احد قدره » ظاهرا مراد همان علم و دستوراتى است كه در عرش گذاشته شده است .\r\n4 - در باب 50 همان كتاب حديث مفصلى از امام صادق عليه السّلام نقل شده كه مقدارى از آن نقل مىشود : « عن حنّان بن سدير قال : سئلت ابا عبد اللَّه عليه السّلام عن العرش و الكرسىّ فقال : انّ للعرش صفات كثيرة مختلفة له فى كلّ سبب وضع فى القرآن صفة على حدّة فقوله * ( « رَبُّ الْعَرْشِ الْعَظِيمِ » ) * يقول :\r\nالملك العظيم و قوله * ( « الرَّحْمنُ عَلَى الْعَرْشِ اسْتَوى » ) * على الملك احتوى و هذا ملك الكيفوفيّة فى الاشياء ثمّ العرش فى الوصل متفرّد من الكرسىّ لانّهما بابان من اكبر ابواب الغيوب و هما جميعا غيبان ، و هما فى الغيب مقرونان لانّ الكرسىّ هو الباب الظَّاهر من الغيب الَّذى منه مطلع البدع و منه الاشياء كلَّها ، و العرش هو الباب الباطن الَّذى يوجد فيه علم الكيف و الكون و القدر و الحدّ و الاين و المشيّة و صفة الارادة و علم الالفاظ و الحركات و التّرك و علم العود و البدء ، فهما\r\n","description":"","footnote":"","page_name":" 321 ","page_number":323},
  {"content":"\r\nفى العلم بابان مقرونان لانّ ملك العرش سوى ملك الكرسىّ و علمه اغيب من علم الكرسىّ ، فمن ذلك قال :\r\n* ( « هُوَ رَبُّ الْعَرْشِ الْعَظِيمِ » ) * اى صفته اعظم من صفة الكرسىّ و هما فى ذلك مقرونان . قلت : جعلت فداك فلم صار فى الفضل جار الكرسىّ ؟ قال : انّه صار جاره لانّ علم الكيفوفيّة فيه و فيه الظَّاهر من ابواب البداء و اينيّتها و حدّ رتقها و فتقها فهذان جاران احدهما حمل على صاحبه فى الصّرف . . . » اين روايت روشن مىكند كه عرش و كرسى هر دو مخلوق و از عالم غيباند و كرسى قائم بعرش است ، آنچه در اشياء عالم جارى مىشود از عرش بكرسى و از كرسى بعالم ميرسد .\r\nو بداء و مكانهاى آن در عرش است نه در كرسى .\r\nايضا : كرسى باب ظاهر از غيب و عرش باب باطن غيب است . طلوع همهء اشياء از كرسى است ولى علم كيف ، كون ، قدر ، حد ، اين ، مشيت ، صفت ، اراده ، علم الفاظ و حركات و ترك ، علم عود و بدء همه در عرش است .\r\n5 - در صحيفهء سجاديه دعاى 47 هست : « لك الحمد . . . حمدا يوازن عرشك المجيد » ايضا « صلّ عليهم زنة عرشك و ما دونه و ملأ سمواتك و ما فوقهنّ » و در دعاى سوم آمده : « اللَّهمّ و حملة عرشك . . . » .\r\nبعقيدهء الميزان چنان كه نقل شد :\r\nعرش حقيقتى از حقائق و امرى از امور خارجى است و مركز تدبير امور جهان است ( الميزان ج 8 ص 157 - 160 ) .\r\nدر المنار ذيل آيهء 3 از سورهء يونس عرش را مركز تدبير دانسته و گويد :\r\n« ثم استوى على عرشه الذى جعله مركز التدبير لهذا الملك العظيم » آنگاه گويد :\r\nعرش مخلوقى است كه پيش از آسمانها و زمين آفريده شده .\r\nو در ذيل آيه 54 از سورهء اعراف گفته : در كتاب و سنت وارد شده كه خدا را عرشى است ، خلقت آن پيش از\r\n","description":"","footnote":"","page_name":" 322 ","page_number":324},
  {"content":"\r\nآسمانها و زمين است ، و آن را حاملانى است از ملائكه و آن چنان كه لغت دلالت دارد مركز تدبير عالم است :\r\nدر مفردات آمده : « و عرش اللَّه ما لا يعلمه البشر على الحقيقة الَّا بالاسم » .\r\n\r\n\r\n\r\nعرض :\r\n( بر وزن فلس ) ظهور و اظهار چنان كه در صحاح و اقرب هست . در مجمع از زجّاج نقل شده كه اصل آن بمعنى ناحيهء شىء است و عرض خلاف طول از آن مىباشد عرض :\r\n( بر وزن فرس ) در قرآن بمتاع دنيا اطلاق شده مثل * ( « تُرِيدُونَ عَرَضَ الدُّنْيا وَالله يُرِيدُ الآخِرَةَ » ) * انفال : 67 در مجمع فرموده : بر هر چيز ناپايدار عرض گويند و گفته‌اند : « الدنيا عرض حاضر » قول راغب نيز چنين است .\r\nگوئى از اين جهت متكلمون بعرض در مقابل جوهر عرض گفته‌اند كه ثبات ندارد بنظرم متاع دنيا را از آن عرض گفته‌اند كه خودنمائى مىكند اعراض :\r\nروگردانى . اين در واقع براى آنست كه شخص معرض خلاف جانب امر را در پيش ميگيرد در اقرب گويد : حق آنست كه همزهء آن براى صيرورت باشد * ( « وَعَرَضْنا جَهَنَّمَ يَوْمَئِذٍ لِلْكافِرِينَ عَرْضاً » ) * كهف : 100 . آن روز جهنّم را بر كفّار به طرز مخصوصى آشكار ميكنيم . * ( « وَعَلَّمَ آدَمَ الأَسْماءَ كُلَّها ثُمَّ عَرَضَهُمْ عَلَى الْمَلائِكَةِ » ) * بقرة : 31 * ( « وَعُرِضُوا عَلى رَبِّكَ صَفًّا » ) * كهف : 48 در حال صف بر پروردگار آشكار ميشوند يا نشانداده ميشوند .\r\nتعريض : ضد تصريح و آن بكنايه سخن گفتن است در مجمع فرموده :\r\n« و هو ان تضمّن الكلام دلالة على ما تريد » * ( « وَلا جُناحَ عَلَيْكُمْ فِيما عَرَّضْتُمْ بِه مِنْ خِطْبَةِ النِّساءِ » ) * بقره : 235 مراد از آن خواستگارى از زن به اشاره است زنيكه در عدهء وفات است . گوئى با گوشهء سخن خواستگارى مىكند .\r\nعَرْضُها * ( « سابِقُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُها كَعَرْضِ السَّماءِ وَالأَرْضِ » ) * حديد : 21 . * ( « وَسارِعُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُهَا السَّماواتُ وَالأَرْضُ » ) * آل عمران : 133 مراد از\r\n","description":"","footnote":"","page_name":" 323 ","page_number":325},
  {"content":"\r\nعرض در اين دو آيه ظاهرا وسعت است و آن يكى از معانى شايع عرض است چنان كه در مجمع و قاموس و اقرب گفته . الميزان فرموده : مراد از عرض وسعت و آن استعمال شايع است .\r\nظاهرا « السّماء » در آيهء اول براى جنس است على هذا آن مطابق با « السّموات » در آيهء دوم مىباشد . و چون در آيهء اول « كعرض » با كاف تشبيه آمده ظاهرا آن در آيهء دوم نيز در نظر است يعنى « عرضها كعرض السّماوات و الارض » .\r\nآيا مراد از اين تشبيه نشان دادن وسعت بهشت است و يا حقيقتا همه جا در قيامت بهشت خواهد بود ؟ آيا مراد از سموات و ارض همهء جهان است و يا فقط منظومهء شمسى است ؟ بنظرم مراد نشان دادن وسعت بهشت است نه اينكه آن تمام عالم را خواهد گرفت ( و اللَّه اعلم ) به نظر بعضى آيهء دوم دربارهء سابقين و مقرّبين است و آيهء اول در خصوص عامهء مؤمنان ، و بهشت گروه عامهء از بهشت گروه مقرّبين اوسع است كه فرموده * ( « عَرْضُهَا السَّماواتُ وَالأَرْضُ » ) * و دربارهء گروه سابقين آمده * ( « عَرْضُها كَعَرْضِ السَّماءِ وَالأَرْضِ » ) * . در ذيل آيهء اوّل آمده * ( « أُعِدَّتْ لِلَّذِينَ آمَنُوا بِالله وَرُسُلِه » ) * و اين مطلق اهل ايمان را مىرساند ولى ذيل آيهء دوم و ما بعدش اوصافى آمده از قبيل * ( « يُنْفِقُونَ فِي السَّرَّاءِ وَالضَّرَّاءِ . . . » ) * و آن با مقرّبين سازگار است . و اللَّه العالم .\r\nدر مجمع فرموده : از رسول خدا صلَّى اللَّه عليه و آله روايت شده كه گفتند . هرگاه آسمانها و زمين وسعت بهشت باشد پس جهنّم در كجا خواهد بود ؟ ! فرمود « سبحان اللَّه اذا جاء النّهار فاين اللَّيل » اين حديث در تفسير ابن كثير نيز به چند طريق نقل شده كه هرقل امپراطور روم بآنحضرت نوشت :\r\nتو مرا به بهشتى كه وسعت آن آسمانها و زمين است دعوت ميكنى پس آتش كجاست ؟ ! حضرت فرمودند :\r\n« سبحان اللَّه فاين اللَّيل اذا جاء النّهار »\r\n","description":"","footnote":"","page_name":" 324 ","page_number":326},
  {"content":"\r\nالميزان آن را از مجمع و درّ المنثور نقل كرده و در توجيه حديث ضمن بيان مفصّلى فرموده بگمانم روايت ناظر به آن است كه در قيامت مثل دنيا تزاحم نيست سموات و ارض در عين اينكه ظرف بهشتاند ظرف آتش نيز هستند ( باختصار ) .\r\nنگارنده گويد : به نظر ميآيد مطلب چنين باشد كه دربارهء گفتگوى اهل بهشت با اهل آتش و ديدن همديگر آيات بسيار است قهرا از تزاحم دنيا در آخرت خبرى نيست و شايد آخرت در ظرفى بهشت و در ظرفى جهنّم باشد مثل وضع جنّ و انس در دنيا و شايد مكانهاى هر دو غير از هم باشد كه آيات بهشت فقط مفيد وسعتاند نه اينكه آن همه جا را خواهد گرفت چنان كه در گذشته گفتيم .\r\n* ( « وَإِذا مَسَّه الشَّرُّ فَذُو دُعاءٍ عَرِيضٍ » فصّلت : 51 . عريض بمعنى وسيع و كثير است چنان كه در * ( « وَجَنَّةٍ عَرْضُهَا . . . » ) * گذشت . و ظاهرا مراد از دعا در آيه تضرّع و جزع است مثل * ( « إِذا مَسَّه الشَّرُّ جَزُوعاً » ) * معارج : 20 .\r\nعارض * ( « فَلَمَّا رَأَوْه عارِضاً مُسْتَقْبِلَ أَوْدِيَتِهِمْ قالُوا هذا عارِضٌ مُمْطِرُنا بَلْ هُوَ مَا اسْتَعْجَلْتُمْ بِه رِيحٌ فِيها عَذابٌ أَلِيمٌ » ) * احقاف : 24 ضمير . * ( « رَأَوْه » ) * شايد به عذاب موعود راجع باشد كه از * ( « بِما تَعِدُنا » ) * در آيهء قبل به نظر ميآيد و شايد ضمير مبهم باشد كه * ( « عارِضاً » ) * آن را توضيح مىكند . عارض بمعنى ظاهر شونده است از آيه روشن مىشود كه آن عارض باد بود * ( « رِيحٌ فِيها عَذابٌ » ) * گفته‌اند آن تكه ى ابرى بود كه در افق نمايان شد و باد بوسيلهء آن شروع بوزيدن گرفت .\r\nيعنى : چون آن را آشكارا ديدند كه بسوى واديشان ميآيد گفتند . اين باد يا ابرى است كه بما باران خواهد باراند ، نه بلكه آن بادى است داراى عذاب دردناك .\r\nعُرْضَة * ( « وَلا تَجْعَلُوا الله عُرْضَةً لأَيْمانِكُمْ أَنْ تَبَرُّوا وَتَتَّقُوا وَتُصْلِحُوا بَيْنَ النَّاسِ . . . » ) * بقره : 224 . عرضه آنست كه در معرض چيزى واقع شود مثل :\r\n","description":"","footnote":"","page_name":" 325 ","page_number":327},
  {"content":"\r\n« المرئة عرضة للنّكاح - الدّابّة عرضة للسّفر - الغذاء عرضة للاكل » راغب گفته است : « العرضة ما يجعل معرضا للشّىء » .\r\nظاهرا مراد از آن در آيه اين است كه خدا را معرض و مورد قسم قرار بدهند در عدم انجام كارهاى نيك .\r\nيعنى : خدا را معرض سوگندهاى خويش قرار ندهيد سوگندهائيكه ياد كرده‌ايد تا نيكى و تقوى و اصلاح بين الناس نكنيد زيرا خدا دوست ندارد نام او وسيلهء امتناع از نيكى باشد .\r\nدر تفسير عياشى از امام باقر و صادق عليهما السلام دربارهء آيه نقل شده . . . آن اين است كه كسى سوگند ياد مىكند تا با برادرش سخن نگويد و نظير آن يا با مادرش تكلم نكند « قال :\r\nيعنى الرّجل يحلف ان لا يكلَّم اخاه و ما اشبه ذلك او لا يكلَّم امّه » .\r\nدر حديث ديگر در مجمع و تفسير عيّاشى از ايّوب خزّاز از امام صادق عليه السّلام نقل شده ميفرمود : به خدا قسم ياد نكنيد ، نه راست و نه دروغ كه خدا فرمايد * ( « وَلا تَجْعَلُوا الله عُرْضَةً لأَيْمانِكُمْ » ) * و چون مردى از مردى در بارهء اصلاح استمداد كند كه ميان او و شخص ديگر سازش دهد ، نگويد :\r\nمن قسم ياد كرده‌ام كه اين كار نكنم آن است قول خدا * ( « وَلا تَجْعَلُوا الله عُرْضَةً لأَيْمانِكُمْ أَنْ تَبَرُّوا وَتَتَّقُوا وَتُصْلِحُوا بَيْنَ النَّاسِ » ) * .\r\nروايت دوم مفيد دو مطلب است يكى نهى از مطلق قسم ديگرى نهى از قسم خوردن كه كار نيك نكند .\r\n* ( « وَتَوَلَّوْا وَهُمْ مُعْرِضُونَ » توبه :\r\n76 . اين تعبير در چند آيهء ديگر آمده است شايد مراد از * ( « تَوَلَّوْا » ) * اعراض ظاهرى و از * ( « مُعْرِضُونَ » ) * اعراض قلبى باشد يعنى : برگشتند و عمل نكردند در حالى كه در دل نيز از آن اعراض كرده و به آن بىاعتنا بودند .\r\n\r\n\r\n\r\nعرف :\r\nمعرفت و عرفان بمعنى درك و شناختن است . * ( « فَدَخَلُوا عَلَيْه فَعَرَفَهُمْ وَهُمْ لَه مُنْكِرُونَ » ) * يوسف : 58 . بر يوسف داخل شدند يوسف آنها را شناخت در حالى كه آنها او را نمىشناختند .\r\n","description":"","footnote":"","page_name":" 326 ","page_number":328},
  {"content":"\r\nراغب گفته : معرفت و عرفان درك و شناختن شىء است با تفكَّر و تدبر در اثر آن و آن از علم اخص است . . .\r\nگويند « فلان يعرف اللَّه » نگويند « يعلم اللَّه » . . . كه معرفت بشر به خدا با تفكَّر در آثار اوست نه با ادراك ذاتش و گويند : « اللَّه يعلم كذا » نگويند :\r\n« يعرف كذا » زيرا كه معرفت از علم قاصر است و در حاصل از تفكَّر استعمال مىشود .\r\nخلاصه آنكه : عرفان نسبت بعلم شناخت ناقصى است و آن از تفكَّر در آثار شىء ناشى مىشود .\r\n\r\n\r\n\r\nعرف :\r\n( بر وزن قفل ) به چند معنى آمده از جمله بمعنى معروف و شناخته شده مثل : * ( « خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجاهِلِينَ » ) * اعراف : 199 عفو را عادت كن و امر بمعروف كن و از جاهلان اعراض نما ( رجوع شود بمعروف ) .\r\nايضا بمعنى موهاى گردن اسب است ( يال ) و پى در پى بودن را به آن تشبيه ميكنند و گويند : « جاؤا كعرف الفرس » * ( « وَالْمُرْسَلاتِ عُرْفاً » ) * مرسلات : 1 . قسم بفرستاده هاى پى در پى رجوع شود به « رسل » .\r\nمعروف : شناخته شده و آن مقابل منكر است و از آن كار نيك مطابق فطرت قصد مىشود . الميزان ذيل آيهء * ( « وَلَهُنَّ مِثْلُ الَّذِي عَلَيْهِنَّ بِالْمَعْرُوفِ » ) * بقره : 227 گفته : معروف آنست كه مردم با ذوق مكتسب از حيات اجتماعى متداول آن را ميدانند . . .\r\nمعروف در شريعت اسلام آنست كه مردم آن را بفطرت سليم ميدانند ( نقل بمعنى ) راغب گويد : معروف هر فعلى است كه خوبى آن بوسيلهء عقل يا شرع شناخته شود .\r\nدر آيات * ( « فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ » ) * بقره : 231 .\r\n* ( « قَوْلٌ مَعْرُوفٌ وَمَغْفِرَةٌ خَيْرٌ مِنْ صَدَقَةٍ يَتْبَعُها أَذىً » ) * بقرة 263 و غيره مراد كارى و عملى و قولى است كه مطابق عقل و فطرت سيلم بوده باشد در اين صورت مطلق معروف مورد تصديق\r\n","description":"","footnote":"","page_name":" 327 ","page_number":329},
  {"content":"\r\nشرع است . خواه شرع بالخصوص به آن تصريح كرده باشد يا نه .\r\nتعريف : شناساندن . * ( « وَيُدْخِلُهُمُ الْجَنَّةَ عَرَّفَها لَهُمْ » ) * محمد : 6 . * ( « فَلَمَّا نَبَّأَتْ بِه وَأَظْهَرَه الله عَلَيْه عَرَّفَ بَعْضَه » ) * تحريم : 3 .\r\nتعارف : شناختن همديگر . از باب تفاعل و بين الاثنين است * ( « وَجَعَلْناكُمْ شُعُوباً وَقَبائِلَ لِتَعارَفُوا » ) * حجرات :\r\n13 . * ( « كَأَنْ لَمْ يَلْبَثُوا إِلَّا ساعَةً مِنَ النَّهارِ يَتَعارَفُونَ بَيْنَهُمْ » ) * يونس : 45 . آيه صريح است در اينكه روز قيامت مردم همديگر را ميشناسند .\r\nاعتراف : اقرار . « اعْتَرَفَ بِالشَّىْءِ » :\r\n« اقْرَبَه عَلى نَفْسِه » مثل * ( « وَآخَرُونَ اعْتَرَفُوا بِذُنُوبِهِمْ » ) * توبه 102 . * ( « فَاعْتَرَفُوا بِذَنْبِهِمْ » ) * ملك : 11 .\r\n\r\n\r\n\r\nعرفات :\r\n* ( « فَإِذا أَفَضْتُمْ مِنْ عَرَفاتٍ فَاذْكُرُوا الله عِنْدَ الْمَشْعَرِ الْحَرامِ . . . » ) * بقره : 198 .\r\nعرفات بيابانى است در دوازده ميلى ( چهار فرسخى ) مكَّه و آن محل وقوف حاجيان است كه روز نهم ذو الحجة از ظهر تا غروب در آن وقوف ميكنند چنان كه مشعر الحرام ( مزدلفه ) بيابانى است ميان عرفات و منى در دو فرسخى مكَّه تقريبا و آن نيز محلّ وقوف در شب دهم ذو الحجة است . و هر دو فقط يك بار در كلام اللَّه آمده‌اند .\r\nناگفته نماند : عرفات مفرد است بر وزن جمع در اقرب از مصباح نقل كرده كه اعراب آن مثل اعراب مؤمنات و مسلمات است .\r\n\r\n\r\n\r\nاعراف :\r\nجمع عرف ( بر وزن قفل ) و آن بمعنى يال اسب ، كاكل خروس ، و قسمتهاى بلند كوه و تپّه است در اقرب گفته : « اعراف الرّياح و السّحاب :\r\nاوائلها و اعاليها » .\r\nدر آيهء * ( « وَبَيْنَهُما حِجابٌ وَعَلَى الأَعْرافِ رِجالٌ » ) * اعراف : 46 . الف و لام عوض از مضاف اليه است تقديرش چنين مىباشد : « و على اعراف الحجاب رجال » يعنى ميان اهل بهشت و آتش حائلى است و بر بلنديهاى آن حائل مردانى است .\r\n","description":"","footnote":"","page_name":" 328 ","page_number":330},
  {"content":"\r\n\r\n[ اهل اعراف 
  ]\r\nما ابتدا آياتيكه در آنها اين كلمه واقع است نقل و سپس مطالب آن را بررسى كرده و آنگاه بعضى از روايات و اقوال را نقل خواهيم كرد :\r\n* ( « وَبَيْنَهُما حِجابٌ وَعَلَى الأَعْرافِ رِجالٌ يَعْرِفُونَ كُلاًّ بِسِيماهُمْ وَنادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَهُمْ يَطْمَعُونَ . وَإِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ . وَنادى أَصْحابُ الأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَما كُنْتُمْ تَسْتَكْبِرُونَ . أَ هؤُلاءِ الَّذِينَ أَقْسَمْتُمْ لا يَنالُهُمُ الله بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَلا أَنْتُمْ تَحْزَنُونَ » ) * اعراف : 46 - 49 .\r\nآنچه از اين آيات مستفاد مىشود بقرار ذيل است :\r\n1 - ميان اهل جنّت و نار حائلى است . آيا اين حائل همان است كه در آيهء 13 حديد آمده * ( « فَضُرِبَ بَيْنَهُمْ بِسُورٍ لَه بابٌ باطِنُه فِيه الرَّحْمَةُ وَظاهِرُه مِنْ قِبَلِه الْعَذابُ » ) * ؟\r\nبقولى مراد از « سور » همان اعراف است شايد اينطور باشد ولى فرق اين آيه با آيهء اعراف آنست كه اين دربارهء حايل ميان مؤمنين و منافقين است چنان كه از ما قبل و صدر آيه معلوم مىشود و اعراف دربارهء مطلق مؤمنان و كفّار مىباشد .\r\n2 - در ارتفاعات آن حائل مردانى است كه همه را با علامت آنها ميدانند ، آن مردان خطاب باهل بهشت گويند :\r\nسلام بر شما ، اين سخن آنگاه گويند كه اهل بهشت هنوز به بهشت داخل نشده‌اند ولى طمع آن را دارند كه داخل شوند ، در صورتى كه * ( « لَمْ يَدْخُلُوها وَهُمْ يَطْمَعُونَ » ) * هر دو حال باشند از * ( « أَصْحابَ الْجَنَّةِ » ) * و اگر حال باشند از ضمير * ( « نادَوْا » ) * آنوقت معنى چنين مىشود كه مردان اعراف در حالى ندا ميكنند كه داخل بهشت نشده‌اند ولى طمع آن را دارند .\r\nبا قرينهء آيات ما قبل مىشود گفت كه دو جملهء فوق حال اصحاب\r\n","description":"","footnote":"","page_name":" 329 ","page_number":331},
  {"content":"\r\nاعراف است زيرا ملاحظهء آيات ما قبل نشان ميدهد كه گفتار اهل اعراف بعد از استقرار اهل بهشت در بهشت و اهل دوزخ در دوزخ است مثلا در آن آيات چنين آمده : * ( « وَنادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ . . . » ) * ولى گفته‌اند :\r\nدو جملهء * ( « لَمْ يَدْخُلُوها وَهُمْ يَطْمَعُونَ » ) * حال است از * ( « أَصْحابَ الْجَنَّةِ » ) * .\r\nو اين حق است زير در آيهء 49 ميخوانيم : * ( « ادْخُلُوا الْجَنَّةَ لا خَوْفٌ عَلَيْكُمْ وَلا أَنْتُمْ تَحْزَنُونَ » ) * آيه صريح است كه هنوز داخل نشده‌اند در اين صورت آيهء * ( « وَنادى أَصْحابُ الْجَنَّةِ . . . » ) * كه گذشت مطلب مستقلى است كه ترتيب وقوعى با آيات بعدى ندارد .\r\n3 - مردان اعراف چون متوجّه اهل آتش شوند گويند : * ( « رَبَّنا لا تَجْعَلْنا مَعَ الْقَوْمِ الظَّالِمِينَ » ) * ايضا انها بعده‌اى از بدكاران كه با علائم آنها را ميشناسند ميگويند : جمع مال و غيره و تكبر از بندگى حق شما را كفايت نكرد و از عذاب رها ننمود ، آيا اينان ( اشاره بمؤمنين ) آنهايند كه قسم خورديد خدا رحمتى بايشان نميرساند ( اى مؤمنان ) داخل بهشت شويد براى شما ديگر خوفى و اندوهى نيست .\r\nظاهر * ( « ادْخُلُوا الْجَنَّةَ . . . » ) * آنست كه اهل اعراف باهل بهشت دستور ميدهند كه : داخل بهشت شويد بعضى در آن « قيل » يا « يقول اللَّه » يا « يقول الملائكة » مقدّر كرده‌اند ولى همه بر خلاف ظاهر است .\r\nبا ملاحظهء آنچه گفته شد : پر روشن است كه اهل اعراف مردان ممتازى هستند از قبيل انبياء ، اوصياء ، ائمه ، صديقين و اشهاد .\r\nزيرا آنها همه را با علامت ميشناسند و در آن روز حق سخن گفتن دارند ، باهل بهشت فرمان دخول ميدهند ، آنها را برخ اهل جهنّم ميكشند ، اهل بهشت را سلام ميگويند . با آنكه در آن روز كسى حق سخن گفتن ندارد جز\r\n","description":"","footnote":"","page_name":" 330 ","page_number":332},
  {"content":"\r\nباذن خدا * ( « رَبِّ السَّماواتِ وَالأَرْضِ وَما بَيْنَهُمَا الرَّحْمنِ لا يَمْلِكُونَ مِنْه خِطاباً . يَوْمَ يَقُومُ الرُّوحُ وَالْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَه الرَّحْمنُ وَقالَ صَواباً » ) * نباء : 37 - 38 . * ( « يَوْمَ لا تَمْلِكُ نَفْسٌ لِنَفْسٍ شَيْئاً وَالأَمْرُ يَوْمَئِذٍ لِلَّه » ) * انفطار : 19 .\r\nپس اين اشخاص كه اين همه سخنان بزرگ ميگويند لابد مورد نظر خدا و واسطهء ميان خدا و مردماند . و قسمتى از كارهاى قيامت بامر خدا محوّل بايشان است و اين عجب نيست كه خداوند در آن روز بعضى از بندگان محبوب خويش را چنان مقامى بدهد و چنان كارى بانها محول كند كه حتى آنها باهل بهشت اجازهء ورود بدهند .\r\n\r\nبررسى روايات\r\nروايات وارده در اين زمينه دو گروه‌اند يكى آنكه اصحاب اعراف انبياء و امامان و نظير آنهااند . دوم اهل اعراف آنهايند كه اعمال نيك و بد آنها مساوى است ، اعمال نيك از آتش بازشان داشته و اعمال بد مانع دخول بهشت گرديده آنها در اعرافاند تا خدا ميانشان قضاوت كند . بعد وارد بهشت گردند اين دسته از روايات با آيات ابدا تطبيق نميشوند اينك بعضى از روايات دستهء اول :\r\n1 - در مجمع از امام باقر عليه السّلام نقل شده : « هم آل محمّد عليهم السّلام لا يدخل الجنّة الَّا من عرفهم و عرفوه و لا يدخل النّار الَّا من انكرهم و انكروه » اين حديث در تفسير عياشى نيز نقل شده .\r\n2 - ايضا در مجمع است « قال ابو عبد اللَّه جعفر بن محمّد عليهما السّلام :\r\nالاعراف كثبان بين الجنّة و النّار يقف عليها كلّ نبىّ و كلّ خليفة نبىّ . . .\r\nكثبان جمع كثيب بمعنى تل ريگ است .\r\n3 - در مجمع از اصبغ بن نباته مروى است : « قال كنت جالسا عند علىّ عليه السّلام فاتاه ابن الكوّاء فسئله عن هذه الآية فقال : ويحك يابن الكوّاء نحن نقف يوم القيامة بين الجنّة و النّار فمن ينصرنا عرفناه بسيماه فادخلناه\r\n","description":"","footnote":"","page_name":" 331 ","page_number":333},
  {"content":"\r\nالجنّة و من ابغضنا عرفناه بسيماه فادخلناه النّار » .\r\n4 - ايضا در مجمع دربارهء حديث مشهور « انّ عليّا عليه السّلام قسيم النّار و الجنّة » از رسول خدا صلَّى اللَّه عليه و آله نقل شده كه آنحضرت بعلى عليه السّلام فرمود : « يا علىّ كانّى بك يوم القيامة و بيدك عصا عوسج تسوق قوما الى الجنّة و آخرين الى النّار » .\r\nاين روايت مطابق آيهء * ( « ادْخُلُوا الْجَنَّةَ . . . » ) * است كه در آيات اعراف بررسى شد كه آن از كلام اصحاب اعراف است . حديث « قسيم النّار و الجنّة » را فريقين نقل كرده‌اند .\r\n5 - در تفسير عياشى از على عليه السّلام نقل شده كه فرمود : « انا يعسوب المؤمنين و انا اوّل السّابقين و انا خليفة رسول ربّ العالمين و انا قسيم ( الجنّة و ) النّار و انا صاحب الاعراف » .\r\n6 - در بحار از بصائر از بريد عجلى نقل شده : « سئلت ابا جعفر عليه السّلام عن قول اللَّه : * ( « وَعَلَى الأَعْرافِ رِجالٌ يَعْرِفُونَ كُلاًّ بِسِيماهُمْ » ) * قال : انزلت فى هذه الامّة و الرّجال هم الائمّة من آل محمّد . . . » .\r\n7 - و نيز در بحار از امام صادق عليه السّلام در ضمن حديثى نقل شده : « ليكوننّ على الاعراف بين الجنّة و النّار محمّد و علىّ و فاطمة و الحسن و الحسين و الطَّيّبون من آلهم . . . » .\r\nاين احاديث كه از آنها بيشتر ميتوان يافت همه با آيات قابل تطبيق و مصداق آياتاند و در بعضى از آنها خود ائمّه اعراف خوانده شده‌اند چنان كه در تفسير عياشى از سلمان نقل شده كه شنيدم رسول خدا صلَّى اللَّه عليه و آله بيشتر از ده بار بعلى عليه السّلام فرمود : « يا علىّ انّك و الاوصياء من بعدك اعراف بين الجنّة و النّار لا يدخل الجنّة الَّا من عرفكم و عرفتموه و لا يدخل النّار الَّا من انكركم و انكرتموه » .\r\nمراد از اعراف در حديث شناخته شده ها است زيرا اعراف جمع عرف و اعرف است چنان كه در المنار گفته است . يعنى شما روز قيامت شناخته شده هائيد آشنايان شما اهل بهشت و\r\n","description":"","footnote":"","page_name":" 332 ","page_number":334},
  {"content":"\r\nمنكرينتان اهل آتشند .\r\nدستهء دوم از روايات دربارهء اصحاب اعراف كه گفتيم چنيناند :\r\n1 - در تفسير عياشى از امام صادق عليه السّلام نقل شده كه راوى بآنحضرت عرض كرد : « اىّ شىء اصحاب الاعراف ؟ قال : استوت الحسنات و السّيّئات فان ادخلهم اللَّه الجنّة فبرحمته و ان عذّبهم لم يظلمهم » .\r\n2 - در كافى در ضمن حديثى از امام باقر عليه السّلام نقل شده كه فرمود :\r\n« و لكنّهم قوم استوت حسناتهم و سيّئاتهم فقصرت بهم الاعمال و انّهم لكما قال اللَّه . . . » .\r\nروايات اهل سنت دربارهء اصحاب اعراف نوعا در اين زمينه است ولى چنان كه گفته شد با آيات قابل تطبيق نيستند .\r\n\r\nنقل اقوال\r\nاقوال گذشتگان راجع باصحاب اعراف در كتب تفسير چنين است :\r\n1 - اصحاب اعراف انبياء عليهم السلاماند خدا آنها را در بلندىهاى سور قرار ميدهد تا از مردم متمايز باشند و چون آنها گواهان امتهااند .\r\n2 - آنها ملائكه‌اند كه در صورت مردان ظاهر شوند اهل بهشت و آتش را مىشناسند . . .\r\n3 - آنها عباس ، حمزه ، على عليه السّلام و جعفر ذو الجناحيناند ، دوستان خويش را با صورتهاى سفيد و دشمنان خويش را با صورتهاى سياهشان ميشناسند .\r\n4 - آنها عادلان امّتها و گواهان اعمالند از هر امّت .\r\n5 - كسانى هستند كه حسنات و سيئات آنها برابراند كه نه مستحق آتشاند و نه جهنّم ، بالاخره مورد عفوّ قرار ميگيرند .\r\n6 - آنها مؤمنان جنّاند .\r\n7 - آنها اولاد كفاراند كه پيش از تكليف مرده‌اند .\r\n8 - آنها كسانىاند كه بدون اجازهء پدران بجهاد رفته و شهيد شده‌اند .\r\n9 - آنها اشراف خلقاند .\r\n10 - آنها اهل فترتاند كه در\r\n","description":"","footnote":"","page_name":" 333 ","page_number":335},
  {"content":"\r\nفاصلهء زمان حضرت عيسى و حضرت محمد صلَّى اللَّه عليه و آله به دنيا آمده‌اند يا مطلق اهل فترتاند .\r\n11 - آنها قومى نيكوكار و فقيه و عالماند .\r\n12 - كسانىاند كه عجب و خود - بينى دارند .\r\n13 - آنها اولاد زنااند .\r\n14 - آنها مستضعفيناند كه حجت بر ايشان تمام نشده و تكليف تعلَّق نگرفته است ( مجمع ، الميزان ، المنار ) الميزان وجه 8 و 10 را باقوال ممكن الالحاق دانسته است .\r\nناگفته نماند : بعضى از اين اقوال ببعض ديگر داخل است و فقط قول اول و چهارم و نهم بر آيات قابل تطبيق است . اما قول دوم كه آنها ملائكه‌اند كلمهء « رجال » در آيه مانع از آنست كه ملائكه باشند زيرا ملك بذكوريت و انوثيّت توصيف نميشود .\r\nو قول پنجم گرچه دربارهء آن روايات نقل شده ولى بر آيات قابل تطبيق نيست بقيهء اقوال اعتبارى ندارند .\r\n\r\n\r\n\r\nعرم :\r\n( بفتح عين و كسر راء ) * ( « فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ وَبَدَّلْناهُمْ بِجَنَّتَيْهِمْ جَنَّتَيْنِ ذَواتَيْ أُكُلٍ خَمْطٍ وَأَثْلٍ وَشَيْءٍ مِنْ سِدْرٍ قَلِيلٍ » ) * سباء : 16 . عرم ( بر وزن فلس ) بمعنى كندن است در قاموس و اقرب الموارد هست : « عرم العظم : نزع ما عليه من لحم » يعنى آنچه گوشت در استخوان بود كند .\r\nبه نظر من * ( « سَيْلَ الْعَرِمِ » ) * اضافهء موصوف بر صفت است و عرم بمعنى منهدم كننده و ويران كننده مىباشد يعنى :\r\nقوم سباء از فرمان حق اعراض كردند در نتيجه سيل منهدم كننده را بر ايشان فرستاديم و دو باغ آنها را به دو باغى كه داراى ميوهء تلخ و شوره گز و اندكى كنار بود مبدل كرديم .\r\nعرم را مسنّاة كه بمعنى سيل بند است گفته‌اند و نيز باران تند ( المطر الشديد ) و جزر ( بر وزن صرد ) كه نوعى موش است و خلد ( بر وزن قفل ) ( موش كور ) معنى كرده‌اند ايضا آن را جمع عرمه كه بمعنى سدّ است مثل كلم و\r\n","description":"","footnote":"","page_name":" 334 ","page_number":336},
  {"content":"\r\nكلمه و همچنين جاهل و بدخلق موذى گفته‌اند .\r\nدر نهج البلاغه خطبهء 231 در وصف زمان فرموده : « فتاهم عارم » يعنى جوانانشان بدخلق است در نهايه در - بارهء عاقر ناقهء صالح آمده : « فانبعث لها رجل عارم » يعنى مرد خبيث و شريرى براى كشتن آن ناقه بپاخاست .\r\nو نيز نقل شده : مردى بابى بكر گفت :\r\n« عارمت غلاما بمكَّة فعضّ اذنى فقطع منها » يعنى در مكه با پسرى مخاصمه كردم گوش مرا بدندان گرفت و قسمتى از آن را بريد .\r\nبايد * ( « سَيْلَ الْعَرِمِ » ) * بدين معانى باشد يعنى منهدم كننده ، طغيان كننده . در مجمع از ابن اعرابى آن را سيل طاقت فرسا نقل كرده است .\r\nسيل عرم كه آباديهاى قوم سباء را منهدم و آنها از هستى ساقط نمود يكى از مشهورات تاريخ است ، در دائرة المعارف و جدى و غيره نقل شده است نام سدّيكه سيل آن را منهدم كرد سدّ مأرب از آن قوم سباء بود و آن ميان دو كوه بلق بنا شده و از همهء سدّها پر آبتر بود . در تفسير برهان و الميزان از كافى از امام صادق عليه السّلام نقل شده كه دربارهء قوم سباء فرمود :\r\nآنها مردمى بودند ، قريه هاى متصل بهم داشتند ، نهرهاى روان و اموال داشتند ، نعمتهاى خدا را كفران كردند عافيتيكه داشتند تغيير دادند خداوند نعمت آنها را تغيير داد * ( « إِنَّ الله لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ » ) * خداوند سيل عرم را بر آنها فرستاد قريه هايشان را پراكنده و ديارشان را خراب نمود .\r\nاموالشان را از بين برد و دو باغ آنها را به دو باغيكه ميوهء تلخ و شوره گز و اندكى كنار داشت تبديل نمود بعد فرمود : * ( « ذلِكَ جَزَيْناهُمْ بِما كَفَرُوا وَهَلْ نُجازِي إِلَّا الْكَفُورَ » ) * .\r\nراجع بجزئيات سدّ مأرب بفرهنگ قصص قرآن تأليف آقاى صدر بلاغى مادهء « سباء » رجوع شود كه راجع بنقشه و جريان آن و كاوش باستان شناسان بتفصيل سخن گفته شده است .\r\n","description":"","footnote":"","page_name":" 335 ","page_number":337},
  {"content":"\r\nو نيز در اين كتاب به « سباء » رجوع شود .\r\n\r\n\r\n\r\nعَرْو :\r\n( بر وزن فلس ) رسيدن . در اقرب الموارد آمده : « عرا فلانا امر :\r\nاصابه - اعترى فلانا امر : اصابه » * ( « إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ » ) * هود : 54 . اين آيه جواب قوم هود است كه بآنحضرت گفتند : جز اين نگوئيم كه بعضى از خدايان ما به تو آسيبى رسانده است . اين فعل يك بار بيشتر در قرآن مجيد نيامده است .\r\nاصل آن چنان كه در « عروه » خواهد آمد بمعنى تعلق است در نهج البلاغه خطبهء اول دربارهء شيطان آمده : « اعترته الحميّة » حميت به او متعلق شد و رسيد .\r\nعُروة : دستگيره . دستاويز . عروهء آفتابه و دلو معلوم است اصل آن چنان كه در مجمع تصريح شده بمعنى تعلَّق است . در اقرب الموارد گفته :\r\n« العروة من الدّلو و الكوز : المقبض اى اذنهما و كل ما يؤخذ باليد من حلقة فهو عروة » .\r\n* ( « فَمَنْ يَكْفُرْ بِالطَّاغُوتِ وَيُؤْمِنْ بِالله فَقَدِ اسْتَمْسَكَ بِالْعُرْوَةِ الْوُثْقى » ) * بقره :\r\n256 . * ( « وَمَنْ يُسْلِمْ وَجْهَه إِلَى الله وَهُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى » ) * لقمان : 22 .\r\nدر اين دو آيه ايمان به خدا و توجّه به خدا توأم با نيكوكارى ، چنگ زدن بدستگيرهء محكم ناميده شده در آيهء اول قيد * ( « لَا انْفِصامَ لَها » ) * نيز ذكر شده .\r\nحقّا كه ايمان به خدا و توجه به خدا با نيكوكارى ، دستگيره محكمى است كه قطع شدن ندارد ، اين كلمه فقط دو بار در قرآن مجيد آمده است ، جمع عروه عرى است .\r\n\r\n\r\n\r\nعُرْى :\r\n( بر وزن قفل ) عريان بودن .\r\nدر قاموس گفته : « العرى : عدم اللَّبس » و نيز بمعنى سالم و پاك بودن از عيب و گناه است فاعل آن عار و عريان است . در اقرب آمده : « عَرَى الرَّجُلُ مِنْ ثِيابِه عُرْياً : خَلَعَها » * ( « إِنَّ لَكَ أَلَّا تَجُوعَ فِيها وَلا تَعْرى » ) * طه : 118 . تو در بهشت گرسنه نميشوى و عريان نميمانى .\r\nعراء : مكان خالى كه چيزى از قبيل درخت و نبات آن را نپوشانده\r\n","description":"","footnote":"","page_name":" 336 ","page_number":338},
  {"content":"\r\nاست . راغب گفته : « العراء : مكان لا سترة به » در مجمع فرموده : عراء فضائى است كه درخت و غيره آن را نپوشانده و بقولى آن زمين خالى است شاعر گويد :\r\nو رفعت رجلا لا اخاف عثارها و نبذت بالبلد العراء ثيابى اين كلمه در قرآن مجيد دو بار آمده و هر دو دربارهء افتادن حضرت يونس از شكم ماهى به مكان خالى است * ( « فَنَبَذْناه بِالْعَراءِ وَهُوَ سَقِيمٌ » ) * صافات :\r\n145 . * ( « لَوْ لا أَنْ تَدارَكَه نِعْمَةٌ مِنْ رَبِّه لَنُبِذَ بِالْعَراءِ وَهُوَ مَذْمُومٌ » ) * قلم : 49 .\r\n\r\n\r\n\r\nعزب :\r\nعزوب بمعنى غائب شدن ، مخفى شدن ، دور شدن است . در صحاح گفته : « عزب عنّى فلان : بعد و غاب » در اقرب الموارد گفته : « عزب عنه عزوبا :\r\nبعد و غاب و خفى » * ( « وَما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الأَرْضِ وَلا فِي السَّماءِ » ) * يونس : 61 . * ( « لا يَعْزُبُ عَنْه مِثْقالُ ذَرَّةٍ فِي السَّماواتِ وَلا فِي الأَرْضِ » ) * سباء : 3 . يعنى از علم و قدرت خدا چيزى دور و غائب نميشود و لو هموزن ذرّه باشد . مثل : * ( « إِنَّ الله لا يَخْفى عَلَيْه شَيْءٌ فِي الأَرْضِ وَلا فِي السَّماءِ » ) * آل عمران : 5 .\r\nدر نهج البلاغه خطبهء 136 فرموده :\r\n« حتّى تؤوب الى العرب عوازب احلامها » تا بعرب غائبات عقول آنها باز گردد و در نامهء 45 خطاب به دنيا ميگويد : « اعزبى عنّى » از من دور شو اين كلمه فقط دو بار در قرآن مجيد آمده است .\r\n\r\n\r\n\r\nعَزْر :\r\n( بر وزن فلس ) يارى . همچنين است تعزير . در اقرب الموارد آمده :\r\n« عزر فلانا : اعانه - عزّر زيدا : اعانه و قوّاه و نصره بلسانه و سيفه » .\r\n* ( « لِتُؤْمِنُوا بِالله وَرَسُولِه وَتُعَزِّرُوه » ) * فتح : 9 . تا به خدا و رسولش ايمان بياوريد و رسولش را يارى كنيد .\r\nراغب گويد : تعزير نصرت توأم با تعظيم است . و تعزير ( تنبيه مجرم ) را از آن تعزير گويند كه آن تأديب است و تأديب يارى كردن بر مجرم است .\r\nدر صحاح و قاموس نيز تعظيم و توقير را از جملهء معانى آن شمرده\r\n","description":"","footnote":"","page_name":" 337 ","page_number":339},
  {"content":"\r\nاست در مجمع ذيل آيهء * ( « وَآمَنْتُمْ بِرُسُلِي وَعَزَّرْتُمُوهُمْ » ) * مائده : 12 . نصرت و تعظيم نقل كرده است .\r\nدر آيه * ( « فَالَّذِينَ آمَنُوا بِه وَعَزَّرُوه وَنَصَرُوه . . . » ) * اعراف : 157 . بقرينهء * ( « نَصَرُوه » ) * بايد بمعنى تعظيم باشد به نظر مجمع و نهايه : اصل تعزير بمعنى ردّ و منع است و چون دشمن كسى را ردّ و منع كنيم او را يارى و توقير كرده‌ايم .\r\n\r\n\r\n\r\nعُزَير :\r\n* ( « وَقالَتِ الْيَهُودُ عُزَيْرٌ ابْنُ الله » ) * توبه : 30 . در كلام خدا راجع بهويّت عزير مطلبى نيامده است ظاهرا عزير همان است كه در تورات عزرا ناميده شده و در تورات فعلى كتابى هست بنام كتاب عزرا مشتمل برده باب . و او كسى است كه پس از مراجعت از بابل مقدارى از كلمات تورات را پيدا كرد و نوشت .\r\nدر « بنو - ابن » راجع بابن اللَّه بودن عزير كه آيا يهود او را فرزند حقيقى خدا ميدانستند يا تشريفى ؟ و نيز در بررسى « تورات » راجع به او توضيح داده‌ايم .\r\nدر تفسير عيّاشى از ابى سعيد خدرى از رسول خدا صلَّى اللَّه عليه و آله نقل شده : « اشتدّ غضب اللَّه على اليهود حين قالوا * ( عُزَيْرٌ ابْنُ الله ) * و اشتدّ غضبه على النّصارى حين قالوا * ( الْمَسِيحُ ابْنُ الله ) * و اشتدّ غضب اللَّه على من اراق دمى و آذانى فى عترتى » .\r\nاين حديث در الميزان از درّ المنثور نيز نقل شده و در صدر آن هست :\r\nچون روز جنگ احد صورت آنحضرت زخمى شد و دندانش شكست برخاست و دستها را بلند كرد و ميفرمود : « انّ اللَّه عزّ و جلّ اشتدّ غضبه على اليهود . . .\r\n\r\n\r\n\r\nعزز :\r\nعزّت بمعنى توانائى است مقابل ذلَّت . در اقرب الموارد گويد :\r\n« عزّه عزّا : قوّاه - عزّ الرّجل عزّا و عزّة : صار عزيزا - قوى بعد ذلَّة » .\r\nراغب گفته : عزّت حالتى است كه از مغلوب بودن انسان مانع مىشود .\r\nگويند : « ارض عزاز » زمين سخت .\r\nطبرسى نيز اصل آن را از عزاز الارض ميداند .\r\n","description":"","footnote":"","page_name":" 338 ","page_number":340},
  {"content":"\r\nاز كلمات اهل لغت بدست ميايد :\r\nشىء كمياب را از آنجهت عزيز و عزيز الوجود گويند كه آن در حالت توانائى قرار گرفته و رسيدن به آن سخت است .\r\n* ( « أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّه جَمِيعاً » ) * نساء : 139 ، آيا عزّت و توانائى را در پيش كفّار ميجويند ؟ ! عزّت همه اش مال خداست . * ( « وَاتَّخَذُوا مِنْ دُونِ الله آلِهَةً لِيَكُونُوا لَهُمْ عِزًّا » ) * مريم :\r\n81 . ظاهرا فاعل * ( « لِيَكُونُوا » ) * . . . * ( « آلِهَةً » ) * است يعنى : جز خدا معبودهائى گرفتند تا براى آنها عزّت و توانائى شوند ! در آيهء : * ( « فَقالَ أَكْفِلْنِيها وَعَزَّنِي فِي الْخِطابِ » ) * ص . 23 . آن را غلبه معنى كرده‌اند يعنى : گفت مرا بر آن ميش كفيل كن و در سخن بر من غلبه كرد ، بنظرم آن استعمال در لازم معنى است كه غلبه لازم عزّت است . راغب گويد : بعضى گفته‌اند : از من در مخاطبه و مخاصمه قويتر شد .\r\nتعزيز : بمعنى تقويت است مثل * ( « إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ » ) * يس : 14 . يعنى با فرستادهء سوم آنها را تقويت كرديم .\r\nناگفته نماند : فعل عزّ لازم و متعدى هر دو به كار رفته ولى عزّز ظاهرا فقط متعدى استعمال شده است .\r\n* ( « تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ » ) * آل عمران : 26 . آيه صريح است در اينكه دادن و پس گرفتن حكومت و نيز عزّت و ذلت در دست خداست ، ولى چون كارهاى خدا از روى حكمت و علت است و جزافى نيست بايد علت ذلَّت و عزّت را در خود شخص جستجو كرد لذا مىبينيم قرآن پيوسته ذلت را از آن كفّار و بدكاران ميداند در اثر كفر و بدكارى * ( « ضُرِبَتْ عَلَيْهِمُ الذِّلَّةُ وَالْمَسْكَنَةُ ) * . . .\r\n* ( ذلِكَ بِأَنَّهُمْ كانُوا يَكْفُرُونَ بِآياتِ الله وَيَقْتُلُونَ النَّبِيِّينَ بِغَيْرِ الْحَقِّ . . . » ) * بقره :\r\n61 .\r\n* ( « وَإِذا قِيلَ لَه اتَّقِ الله أَخَذَتْه الْعِزَّةُ بِالإِثْمِ » ) * بقره : 206 . ظاهرا مراد از عزّت توانائى ظاهرى است چنان كه از ما قبل آيه * ( « وَإِذا تَوَلَّى سَعى فِي ) *\r\n","description":"","footnote":"","page_name":" 339 ","page_number":341},
  {"content":"\r\n* ( الأَرْضِ لِيُفْسِدَ فِيها . . . » ) * استفاده مىشود يعنى : چون گوئى از خدا بترس توانائى و حكومتش او را بنافرمانى واميدارد و با اتّكاء بقدرت خويش از قبول حق امتناع مىكند .\r\nراغب گويد : در اينجا بطور استعاره بحميّت و اباء مذموم ، عزّت گفته شده . همچنين است قول اقرب الموارد .\r\n* ( « بَلِ الَّذِينَ كَفَرُوا فِي عِزَّةٍ وَشِقاقٍ » ) * ص : 2 . در اين آيه مثل آيهء سابق عزت بكفّار و بدكاران نسبت داده شده .\r\nظاهرا مراد از آن در آيه امتناع و تكبّر و عزّت ادعائى است و نكره آمدن آن قرينهء اين احتمال است يعنى :\r\nكفّار از قبول قرآن در امتناع و مخالفتاند آيهء * ( « وَلِلَّه الْعِزَّةُ وَلِرَسُولِه وَلِلْمُؤْمِنِينَ وَلكِنَّ الْمُنافِقِينَ لا يَعْلَمُونَ » ) * منافقون : 8 . روشن مىكند كه عزت واقعى مطلقا مال خدا و رسول و مؤمنان است .\r\n* ( « مَنْ كانَ يُرِيدُ الْعِزَّةَ فَلِلَّه الْعِزَّةُ جَمِيعاً » ) * فاطر : 10 . ايضا نساء : 139 - يونس : 65 ، عزّت همه دست خدا است و هر كس طالب عزّت باشد بايد از خدا بخواهد . عزتهاى ظاهرى و اعتبارى دنيا نيز در دست خداست كه ميدهد و ميستاند و اگر كسى به ديگرى عزّت بدهد آن هم باذن و مشيّت خداست .\r\n\r\n\r\n\r\nعزيز :\r\nاز اسماء حسنى است بمعنى توانا و قادر در مجمع فرموده : عزيز توانائى است كه مغلوب نميشود و بقولى : كسى است كه چيزى بر او ممتنع نيست . « العزيز القدير الذى لا يغالب و قيل هو القادر الذى لا يمتنع عليه شىء اراد فعله » .\r\n* ( « إِنَّكَ أَنْتَ الْعَزِيزُ الْحَكِيمُ » ) * بقره :\r\n129 . * ( « أَنَّ الله عَزِيزٌ حَكِيمٌ » ) * بقره : 209 .\r\nعزيز آنگاه كه دربارهء خدا به كار رفته نوعا با يكى از اسماء حسنى توأم است مثل « حكيم » در دو آيهء فوق و مثل * ( « الْعَزِيزِ الْحَمِيدِ » ) * ابراهيم : 1 . * ( « وَإِنَّ رَبَّكَ لَهُوَ الْعَزِيزُ الرَّحِيمُ » ) * شعراء : 9 .\r\n* ( « وَهُوَ الْعَزِيزُ الْعَلِيمُ » ) * نمل : 78 . * ( « الْعَزِيزُ الْغَفُورُ » ) * ملك : 2 . * ( « الْعَزِيزِ الْوَهَّابِ » ) * ص : 9 . و نظائر آن . اينها ظاهرا براى\r\n","description":"","footnote":"","page_name":" 340 ","page_number":342},
  {"content":"\r\nفهماندن اين حقيقت است كه خدا در عين عزّت و توانائى كارهايش از روى حكمت و مصلحت است و در عين حال مهربان ، بخشاينده ، وهاب ، دانا ، پسنديده و . . . است نبايد از عزت خدا بهراسيد . گاهى در مقام تهديد آمده : * ( « وَالله عَزِيزٌ ذُو انْتِقامٍ » ) * آل عمران : 4 .\r\nدر بعضى از آيات آمده : * ( « إِنَّ الله لَقَوِيٌّ عَزِيزٌ » ) * حج : 40 . ظاهرا مراد از عزيز در اين آيات منيع و دافع است يعنى خدا قوى است كسى او را زبون نتواند كرد و عزيز و منيع است كه كسى بمقام و سلطنت او نرسد . آيه چنين است * ( « . . . وَلَيَنْصُرَنَّ الله مَنْ يَنْصُرُه إِنَّ الله لَقَوِيٌّ عَزِيزٌ » ) * شايد قوى اشاره باصل قدرت و عزيز اشاره بعملى كردن آن باشد يعنى هم نيرومند است و هم بر اعمال آن تواناست و شايد در آياتى نظير آيهء فوق نيز اين عنايت تصوّر شود .\r\nعزيز گاهى بمعنى سخت و دشوار آمده مثل * ( « وَما ذلِكَ عَلَى الله بِعَزِيزٍ » ) * ابراهيم : 20 . * ( « عَزِيزٌ عَلَيْه ما عَنِتُّمْ » ) * توبه : 128 . ايضا بمعنى گرامى و محترم نحو * ( « وَما أَنْتَ عَلَيْنا بِعَزِيزٍ » ) * هود : 91 .\r\nهكذا بمعنى حكمران و شخص قدرتمند مثل * ( « امْرَأَتُ الْعَزِيزِ تُراوِدُ فَتاها عَنْ نَفْسِه » ) * يوسف : 30 . * ( « يا أَيُّهَا الْعَزِيزُ مَسَّنا وَأَهْلَنَا الضُّرُّ » ) * يوسف : 88 .\r\nدر آيهء * ( « ذُقْ إِنَّكَ أَنْتَ الْعَزِيزُ الْكَرِيمُ » ) * دخان : 49 . گفته‌اند : بر سبيل استهزاء و تهّكم است .\r\nاعزّة : جمع عزيز است * ( « وَجَعَلُوا أَعِزَّةَ أَهْلِها أَذِلَّةً » ) * نمل : 34 . عزيزان اهل شهر را ذليلان گردانند .\r\n\r\n\r\n\r\nعُزّى :\r\nبضم ( ع ) * ( « أَ فَرَأَيْتُمُ اللَّاتَ وَالْعُزَّى . وَمَناةَ الثَّالِثَةَ الأُخْرى » ) * نجم :\r\n19 و 20 . آن بتى بود مشهور .\r\nدر فرهنگ قصص القرآن تأليف آقاى صدر بلاغى ص 342 آمده :\r\nعزّى يكى از بزرگترين بتهائى است كه از طرف عرب مخصوصا قبيلهء قريش پرستيده ميشد . بتكدهء عزّى در وادى نخلهء شاميّه بالاى سر « ذات عرق » ميان راه عراق و مكَّه بود و\r\n","description":"","footnote":"","page_name":" 341 ","page_number":343},
  {"content":"\r\nو احترام آن بت نزد قريش بدان پايه بود كه دره‌اى از وادى « حراض » را كه « سقام » نام داشت بست و پناهگاه آن ساخته بودند و آن را با حرم كعبه برابر مىنهادند و آن بت قربانگاهى داشت كه ذبايح را در آن سر مىبريدند و نام آن قربانگاه « غبغب » بود .\r\nخدّام بت عزّى بنوشيبان بن جابر بن مرّه از بنى سليم بودند و آخرين ايشان « دبيّه » نام داشت . بت عزّى همچنان در اوج عزّت و عظمت خود باقى بود تا خداى تعالى پيغمبرش را فرستاد و چون اسلام در عربستان منتشر شد و سال فتح مكَّه فرا رسيد پيغمبر صلَّى اللَّه عليه و آله خالد بن وليد را مأمور ساخت تا به طرف بتكدهء عزّى رهسپار شد و آن را ويران ساخت .\r\nآنچه از قصص قرآن نقل شد در كتاب الاصنام ابن كلبى چاپ قاهره سال 1332 قمرى صفحهء 17 تا 27 مذكور است و از آن ظاهر مىشود كه عزّى بزرگترين بت در نزد قريش بود در ص 18 گفته : « و كانت اعظم الاصنام عند قريش » و در ص 23 گفته : چون رسول خدا صلَّى اللَّه عليه و آله از عبادت آن نهى كرد اين مطلب بر قريش گران آمد ابو اصيحه ( سعيد بن عاص بن اميّه ) در مرض مرگ آخرين دقائق عمر خويش را تمام ميكرد ، ابو لهب بعيادت وى آمد و ديد كه او گريه مىكند گفت : علت گريه ات چيست ؟ آيا از مرگ مىترسى آن لابد خواهد آمد ؟ ابو اصيحه گفت : نه ميترسم پس از من عزّى را عبادت نكنند .\r\nابو لهب ( در مقام دلدارى به آن مريد شيطان ) گفت : به خدا در حيات تو بخاطر تو عزّى را عبادت نكرده‌اند تا بسبب مرگ تو دست از عبادتش بكشند . ابو اصيحه گفت : اكنون دانستم كه جانشين دارم و جايم خالى نخواهد ماند و از ثبات ابو لهب در عبادت عزّى ، بشگفت شد . و در ص 27 گويد : در هيچ يك از پنج بت كه\r\n","description":"","footnote":"","page_name":" 342 ","page_number":344},
  {"content":"\r\nعمرو بن لحّى بقريش داده بود به آن عظمت قائل نبودند كه دربارهء عزّى بودند . رسول خدا صلَّى اللَّه عليه و آله خالد را فرستاد درختى را ( كه در كنار بتكده و مورد تقديس بود ) قطع كرد ، بتكده را ويران ساخت و بت را بشكست .\r\nاز اين سخن معلوم مىشود كه بت عزّى از سنگ يا فلز بوده است . اين مطالب در مغازى واقدى نيز يافت مىشود .\r\nبعضى احتمال داده‌اند : بت عزّى درختى بوده كه قبيلهء غطفان به آن عبادت ميكردند و براى آن خانه‌اى بنا كرده بودند . و جدى در دائرة المعارف بعد از گفتن اينكه عزّى نام بتى بود براى قريش . درخت بودن آن را نسبت بقول داده است . در مجمع نيز اين قول نقل شده است . ايضا در مجمع فرموده :\r\nبقولى لات ، منات ، عزّى هر سه از سنگ بودند كه آنها را در كعبه گذاشته و عبادت ميكردند .\r\nبت عزّى همان است كه چون رسول خدا صلَّى اللَّه عليه و آله پس از شكست « احد » به بالاى آن كوه رفت ابو سفيان در پائين كوه شعار شرك را با صداى بلند خواند و گفت : « نحن لنا العزّى و لا عزّى لكم » .\r\nآنحضرت در جواب فرمود : « اللَّه مولانا و لا مولى لكم » بقولى اين جواب را على عليه السّلام بدستور آنحضرت ، داد .\r\n\r\nعقيدهء عرب دربارهء عزّى\r\n* ( « أَ فَرَأَيْتُمُ اللَّاتَ وَالْعُزَّى . وَمَناةَ الثَّالِثَةَ الأُخْرى . أَ لَكُمُ الذَّكَرُ وَلَه الأُنْثى . تِلْكَ إِذاً قِسْمَةٌ ضِيزى . إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ . . . » ) * نجم : 19 - 23 .\r\nظهور آيات در آنست كه عرب سه بت فوق را دختران خدا ميدانسته‌اند لذا فرموده : از لات و عزّى و منات به من خبر دهيد آيا براى شماست پسر و براى خدا است دختر ؟ ! ! آنوقت اين قسمت ظالمانه است كه پسر را به خود و دختر را به خدا نسبت ميدهيد . اينها جز نامهائى نيستند كه شما و پدرانتان در آورده‌ايد .\r\n","description":"","footnote":"","page_name":" 343 ","page_number":345},
  {"content":"\r\nبه نظر الميزان : اين سه بت را به صورت ملائكه ساخته بودند و ارباب آنها را كه ملائكه باشند بنات اللَّه ميدانستند . در مجمع اين مطلب را بقول نسبت داده است در اين صورت بايد آيات را طورى معنى كرد كه اين مطلب از آنها فهميده شود .\r\n\r\n\r\n\r\nعزل :\r\nكنار كردن . « عزل الشّىء عن غيره : نحّاه عنه » . * ( « وَمَنِ ابْتَغَيْتَ مِمَّنْ عَزَلْتَ فَلا جُناحَ عَلَيْكَ » ) * احزاب :\r\n51 . آيه ظاهرا دربارهء زنانى است كه نفس خويش را برسول خدا هبه ميكردند و آنحضرت دربارهء قبول و ردّ آنها مختار بود و حتى ميتوانست آن را كه قبول نكرده بعدا قبول كند يعنى بر تو حرجى نيست در آنزن كه مايل باشى از زنانى كه قبلا از خويش كنار كرده‌اى . رجوع شود به « رجاء » .\r\nاعتزال : كنار شدن . « اعتزل الشّىء و عن الشّىء : تنحّى » . * ( « قُلْ هُوَ أَذىً فَاعْتَزِلُوا النِّساءَ فِي الْمَحِيضِ » ) * بقره :\r\n222 . از زنان در وقت حيض اجتناب كنيد ( مقاربت ننمائيد ) . * ( « إِنَّهُمْ عَنِ السَّمْعِ لَمَعْزُولُونَ » ) * شعراء : 212 . يعنى جنّ از شنيدن سخنان عالم بالا بر كنار و ممنوعاند رجوع شود به « جنّ » . چنان كه از لغت و آيات نقل شد آن با « عن » و بى « عن » هر دو ميايد .\r\nمَعْزِل ( بر وزن محمل ) اسم مكان است * ( « وَنادى نُوحٌ ابْنَه وَكانَ فِي مَعْزِلٍ » ) * هود : 42 . نوح پسرش را خواند و او در كنارى بود گويند : « هو بمعزل عن الحقّ » يعنى او از حق كنار است .\r\nگفته‌اند : يعنى پسر نوح از دين پدرش بكنار بود ولى لفظ « فى » و « نادى » نشان ميدهد كه مراد مكان دور است نه دورى از دين ، و چون بمعنى كناره - گيرى از كارى باشد با « با » آيد چنان كه نقل شد .\r\n\r\n\r\n\r\nعَزْم :\r\n( بر وزن فلس ) قصد . اراده .\r\nتصميم . * ( « فَإِذا عَزَمْتَ فَتَوَكَّلْ عَلَى الله » ) * آل عمران : 159 . * ( « وَإِنْ عَزَمُوا الطَّلاقَ فَإِنَّ الله سَمِيعٌ عَلِيمٌ » ) * بقره : 227 .\r\nطبرسى فرموده : « العزم هو العقد على فعل شىء فى مستقبل الاوقات » راغب\r\n","description":"","footnote":"","page_name":" 344 ","page_number":346},
  {"content":"\r\nگويد : « العزم و العزيمة : عقد القلب على امضاء الامر ، يقال عزمت الامر و عزمت عليه و اعتزمت » .\r\n* ( « وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً » ) * طه : 115 .\r\nظاهرا مراد از عهد نخوردن از شجرهء منهيه است و عزم بمعنى تصميم و ثبات است يعنى در او بر حفظ عهد تصميم و استقامت نيافتيم .\r\nعَزَمَ * ( « طاعَةٌ وَقَوْلٌ مَعْرُوفٌ فَإِذا عَزَمَ الأَمْرُ فَلَوْ صَدَقُوا الله لَكانَ خَيْراً لَهُمْ » ) * محمد : 21 . « الامر » فاعل « عزم » است در اقرب گويد : « عزم الامر » يعنى روى فلان كار تصميم گرفته شد و آن بمعنى مجهول است و براى مبالغه معلوم خوانده شده مثل « هلك الرجل » كه به صورت معلوم آمده ولى در واقع « اهلك » بصيغهء مجهول است .\r\nبهر حال جواب « اذا » در آيه محذوف است يعنى : اينها ميگويند ما در طاعتيم و قول راست ميگوئيم و چون كار جنگ حتمى شد نكول ميكنند و اگر با خدا راست گفته بودند بهتر بود . * ( « وَإِنْ تَصْبِرُوا وَتَتَّقُوا فَإِنَّ ذلِكَ مِنْ عَزْمِ الأُمُورِ » ) * آل عمران : 186 .\r\nكلمهء « عزم الامور » در آيهء * ( « وَاصْبِرْ عَلى ما أَصابَكَ إِنَّ ذلِكَ مِنْ عَزْمِ الأُمُورِ » ) * لقمان : 17 . و در آيهء * ( « وَلَمَنْ صَبَرَ وَغَفَرَ إِنَّ ذلِكَ لَمِنْ عَزْمِ الأُمُورِ » ) * شورى :\r\n43 . نيز آمده است . ممكن است « ذلك » در آيهء اول و سوم اشاره بصبر و نيز بتقوى و گذشت باشد كه از نتائج صبراند . على هذا در آيهء دوم نيز اشاره بصبر است نه باقامهء صلوة و امر بمعروف و غيره كه در صدر آيه‌اند و شايد آن در هر سه آيه اشاره بهمهء ما قبل باشد يعنى صبر ، غفران ، تقوى ، نماز و غيره . در اين صورت همهء آنها از افراد عزم الاموراند .\r\nعزم در آيات فوق بمعنى معزوم است يعنى صبر از كارهائى است كه بايد بر آن تصميم گرفت و خويشتندار بود .\r\nدر كشّاف گفته : « اى ممّا يجب العزم عليه من الامور » عبارت مجمع نيز قريب به آن است در المنار آمده :\r\n","description":"","footnote":"","page_name":" 345 ","page_number":347},
  {"content":"\r\n« اى التى يجب ان تعقد عليها العزيمة » .\r\n\r\nاولُوا الْعَزْم\r\n* ( « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَلا تَسْتَعْجِلْ لَهُمْ » ) * احقاف 35 .\r\nأولو العزم گرچه بمعنى صاحبان اراده و صاحبان تصميم و استقامت است ولى بنا بتفسير ائمه عليهم السلام عبارتاند از صاحبان شريعت مستقل على هذا عزم بمعنى شريعت و كتاب است و آن با معنى اصلى عزم مناسب است . اگر « من » در * ( مِنَ الرُّسُلِ ) * براى تبعيض باشد نتيجه اين مىشود كه بعضى از پيامبران أولو العزماند نه همهء آنها و اگر براى بيان باشد أولو العزم بودن همهء پيامبران مراد است . نظير آيهء * ( « فَاجْتَنِبُوا الرِّجْسَ مِنَ الأَوْثانِ » ) * كه « من » براى بيان است چنان كه ابن زيد و جبائى وعدهء ديگر بر اين عقيده‌اند ولى اكثر مفسران آن را براى تبعيض گرفته‌اند و روايات مستفيض آن را تأييد ميكنند .\r\nناگفته نماند : قرآن مجيد اصل دين را به پنج نفر از پيامبران اختصاص ميدهد چنان كه فرموده : * ( « شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ وَمُوسى وَعِيسى أَنْ أَقِيمُوا الدِّينَ » ) * شورى : 13 . ايضا آيهء * ( « وَإِذْ أَخَذْنا مِنَ النَّبِيِّينَ مِيثاقَهُمْ وَمِنْكَ وَمِنْ نُوحٍ وَإِبْراهِيمَ وَمُوسى وَعِيسَى ابْنِ مَرْيَمَ وَأَخَذْنا مِنْهُمْ مِيثاقاً غَلِيظاً » ) * احزاب : 7 .\r\nدر آيهء اول فرموده : دين شما همان است كه بنوح و محمد و ابراهيم و موسى و عيسى عليهم السلام وحى و توصيه شد ، آيهء دوم دربارهء اخذ عهد از همهء پيامبران مخصوصا از پنج نفر فوق است . مىشود از اين دو آيه استفاده كرد كه اولا أولو العزم اين پنج نفراند و ثانيا أولو العزم كسانىاند كه داراى كتاب و شريعت مستقلاند و گرنه همهء پيامبران سلام اللَّه عليهم داراى صبر و ثبات و استقامت بوده‌اند .\r\nدر صافى از كافى از امام صادق عليه السّلام منقول است كه : أولو العزم عبارتاند نوح ، ابراهيم ، موسى ، عيسى ، محمد عليهم السلام گفتند چرا\r\n","description":"","footnote":"","page_name":" 346 ","page_number":348},
  {"content":"\r\nأولو العزم شدند ؟ فرمود : چون نوح كتاب و شريعتى آورد پيامبران بعد از او همه شريعت و كتاب وى را اخذ كردند ، تا ابراهيم صحف و شريعتى آورد كه كتاب نوح را ترك كرد . . .\r\nپيامبرانيكه پس از ابراهيم آمدند همه تابع شريعت و صحف و منهاج ابراهيم بودند ، تا موسى تورات و شريعت خويش را آورد و صحف را ترك نمود ، هر پيامبريكه بعد از موسى آمد از تورات و شريعت موسى تبعيّت كرد تا عيسى انجيل و شريعتى آورد و شريعت موسى را ترك كرد پيامبران بعد از عيسى همه شريعت وى را دنبال كردند تا محمد صلَّى اللَّه عليه و آله آمد و قرآن را آورد حلال او تا قيامت حلال و حرام او تا قيامت حرام است . ايناناند پيامبران أولو العزم .\r\nبنا بر اين أولو العزم بمعنى صاحبان شريعت و عزم بمعنى شريعت است .\r\nدر صافى و الميزان از كافى از امام صادق عليه السّلام منقول است : « سادة النّبيّين و المرسلين خمسة و هم أولو العزم من الرّسل و عليهم دارت الرّحى : نوح و ابراهيم و موسى و عيسى و محمّد صلَّى اللَّه عليه و آله و على جميع الانبياء » لفظ « المرسلين » در نسخهء صافى نقل نشده .\r\nپس از آنكه از روايات استفاده كردم كه عزم در اين آيه بمعنى شريعت و كتاب است ديدم در الميزان ذيل آيه فرموده : معنى عزم در اينجا يا صبر است . . . يا عزم بر وفا بميثاقيكه از انبياء گرفته شده . . . و يا بمعنى عزيمة يعنى كتاب و شريعت است .\r\nمعناى سوم حق است و آن همان است كه روايات ائمه اهل بيت عليهم السلام آن را بيان مىكند .\r\nطبرسى رحمه اللَّه در جوامع الجامع فرموده : أولو العزم از پيامبران كسى است كه شريعت تازه آورده و شريعت سابق را نسخ كند آنها پنج نفراند : نوح ابراهيم ، موسى ، عيسى و محمد صلَّى اللَّه عليه و آله و عليهم .\r\nبقول بعضى آنها شش نفراند : نوح كه بر اذيت قوم خويش صبر كرد ، ابراهيم كه بر آتش صبر نمود ، اسحق\r\n","description":"","footnote":"","page_name":" 347 ","page_number":349},
  {"content":"\r\nيعقوب ، يوسف ، ايوب . بقول بعضى آنها هيجده نفراند كه در سورهء انعام آيهء 83 - 86 . ذكر شده‌اند ، و بقولى چهار نفراند : ابراهيم ، هود ، نوح ، محمد عليهم السلام .\r\nناگفته نماند : حق همان است كه از آيات استظهار كرديم و روايات بيان كرده‌اند . و بايد عزم را در آيه شريعت معنى كرد و اگر تصميم و استقامت معنى كنيم و بگوئيم آن مخصوص بعضى از پيامبران است اين بر خلاف شئون پيامبران ديگر عليهم السلام خواهد بود زيرا پيامبر بىثبات ، بىارزش است ( نعوذ باللَّه ) خداوند دربارهء آنها فرموده : * ( « وَسَلامٌ عَلَى الْمُرْسَلِينَ » ) * صافات : 181 .\r\nاگر بگوئى : خداوند دربارهء آدم فرموده : * ( « وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً » ) * طه : 115 ؟\r\nگوئيم : درست است ولى پيامبر بودن آدم اول كلام است و شايد گفت كه در آنحال پيامبر نبوده است اللَّه اعلم .\r\nاگر گويند : خداوند فرموده * ( « تِلْكَ الرُّسُلُ فَضَّلْنا بَعْضَهُمْ عَلى بَعْضٍ » ) * بقره :\r\n253 ؟\r\nگوئيم : صحيح است كه پيامبران بعضى بر بعضى فضيلت دارند ولى اين بر خلاف آنست كه بگوئيم غير از پنج نفر همه فاقد تصميم و ثبات بودند ! ! .\r\n\r\n\r\n\r\nعِزين :\r\n* ( « فَما لِ الَّذِينَ كَفَرُوا قِبَلَكَ مُهْطِعِينَ . عَنِ الْيَمِينِ وَعَنِ الشِّمالِ عِزِينَ . ) *\r\n* ( أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ » ) * معارج : 36 - 38 .\r\nعزين جمع عزة بمعنى گروه است در اقرب الموارد گويد : « العزة :\r\nالعصبة من الناس » جمع آن عزى و عزون است از اصمعى نقل كرده گويند :\r\n« فى الدّار عزون » اى اصناف من الناس و از طرطوسى نقل نموده : عزون گروههائى است كه متفرّق بيايند . در مجمع فرموده : « عزون جماعات فى تفرقه واحدهم عزة » . همچنين است قول راغب .\r\nمهطع كسى است كه به روى انسان خيره شود و آن دربارهء نگاه خصمانه است .\r\n","description":"","footnote":"","page_name":" 348 ","page_number":350},
  {"content":"\r\nيعنى : چرا كفّار با نگاه خصمانه از چپ و راست گروه گروه به تو خيره شده‌اند مگر هر كدامشان طمع دارند كه به بهشت پر نعمت در آيند . اين لفظ تنها يك بار در قرآن آمده است و اصل عزو بنقل مجمع بمعنى اضافه و نسبت است و گروه ها به يكديگر اضافه و منسوب ميشوند .\r\n\r\n\r\n\r\nعسر :\r\nدشوارى . نقيض يسر * ( « فَإِنَّ مَعَ الْعُسْرِ يُسْراً » ) * شرح : 5 . * ( « سَيَجْعَلُ الله بَعْدَ عُسْرٍ يُسْراً » ) * طلاق : 7 .\r\nعسر ( بر وزن كتف ) و عسير هر دو وصفاند بمعنى صعب و دشوار « يوم عسر و يوم عسير » يعنى روز دشوار و شوم . * ( « يَقُولُ الْكافِرُونَ هذا يَوْمٌ عَسِرٌ » ) * قمر : 8 . * ( « وَكانَ يَوْماً عَلَى الْكافِرِينَ عَسِيراً » ) * فرقان : 26 .\r\nتعاسر : اشتداد و دشوار شدن .\r\n« تعاسر عليه الامر : اشتد و صار عسيرا » * ( « وَإِنْ تَعاسَرْتُمْ فَسَتُرْضِعُ لَه أُخْرى » ) * طلاق : 6 . اگر به زحمت و دشوارى افتاديد ، پدر مرضعهء ديگرى براى طفل ميجويد ظاهرا مراد از تعاسر در آيه آنست كه مادر اصلى دربارهء اجرت رضاع پدر را بفشار اندازد .\r\nعسرة : بقول راغب دشوارى در وجود مال است و آيهء * ( « وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ » ) * بقره : 280 .\r\nمؤيد اوست و شايد مراد از ساعة عسرة در * ( « وَالأَنْصارِ الَّذِينَ اتَّبَعُوه فِي ساعَةِ الْعُسْرَةِ » ) * توبه : 117 . وقت كم يا بى مال باشد . صحاح نيز مثل راغب گفته ولى طبرسى و فيروزآبادى آن را مطلق دشوارى و صعوبة الامر گفته‌اند و آيهء دوم دربارهء ماجراى تبوك است و در آن سختى فقط از جهت مال نبود بلكه از جهت عطش و حرارت هوا و غيره نيز بود .\r\nعُسْرى : مؤنث اعسر است * ( « وَأَمَّا مَنْ بَخِلَ وَاسْتَغْنى . وَكَذَّبَ بِالْحُسْنى . ) *\r\n* ( فَسَنُيَسِّرُه لِلْعُسْرى » ) * ليل : 8 - 10 . « العسرى » در آيه موصوفى دارد مثل حالت و نظير آن . يعنى آنكه از انفاق بخل ورزد و در اثر بخل ثروت و بىنيازى جويد و وعدهء بهتر خدا را تكذيب كند ، او را به حالت سختترى آماده ميكنيم .\r\n","description":"","footnote":"","page_name":" 349 ","page_number":351},
  {"content":"\r\n( كه مثلا عدم شرح صدر بر ايمان و مهيّا بودن به عذاب باشد ) .\r\n\r\n\r\n\r\nعسعس :\r\n* ( « وَاللَّيْلِ إِذا عَسْعَسَ . وَالصُّبْحِ إِذا تَنَفَّسَ . إِنَّه لَقَوْلُ رَسُولٍ كَرِيمٍ » ) * تكوير : 17 - 19 . راغب گفته :\r\nعسعسه و عساس رقيق شدن تاريكى است و آن در اول و آخر شب است و « عسعس الليل » را بدين جهت آمدن و رفتن شب معنى كرده كه در هر دو حالت تاريكى رقيق است . به نظر الميزان بقرينهء * ( « وَالصُّبْحِ إِذا تَنَفَّسَ » ) * آن را رفتن شب معنى كردن بهتر است .\r\nيعنى : قسم بشب آنگاه كه برود و قسم بروز آنگاه كه امتداد يابد ، اين قرآن گفتهء فرستادهء محترم ( جبرئيل ) است . در نهايه گويد : « فى حديث علىّ عليه السّلام انّه قام فى جوف اللَّيل ليصلَّى فقال و اللَّيل اذا عسعس » آنگاه آن را آمدن و رفتن شب گفته است اين كلمه در كلام اللَّه فقط يك بار آمده است .\r\n\r\n\r\n\r\nعسق :\r\n* ( « حم . عسق . كَذلِكَ يُوحِي إِلَيْكَ وَإِلَى الَّذِينَ مِنْ قَبْلِكَ الله الْعَزِيزُ الْحَكِيمُ » ) * شورى : 1 - 3 . در ذيل لفظ « طه » و « حاميم » دربارهء حروف مقطعهء قرآن مطالبى و احتمالاتى گفته‌ايم ولى تازه ترين نظريه ايكه در اين باره اظهار شده نظريهء دكتر رشاد مصرى است كه در روزنامه ها نيز منتشر شد و ما آن را از مجلهء مكتب اسلام شماره 4 سال 14 صفحهء 8 نقل ميكنيم :\r\nاز مجموع سوره هاى 114 گانهء قرآن فقط در 29 سوره حروف مقطعه آمده است و آنها درست نصف حروف 28 گانهء الفباى عربى را تشكيل ميدهند بدين ترتيب : ا - ح - ر - س - ص - ط - ع - ق - ك - ل - م - ن - ه - ى .\r\nدكتر رشاد خليفه پس از سالها تحقيق بفكرش رسيده كه شايد ميان اين حروف و حروف هر سوره كه آنها در آغازش قرار گرفته‌اند رابطه‌اى وجود دارد .\r\nآنوقت سالها بوسيلهء مغز الكترونى روى حروف قرآن محاسبه كرده و ديده مثلا نسبت حرف « ق » بسائر حروف سورهء « فلق » ( 700 / 6 درصد ) است و نسبت آن بسائر حروف سورهء\r\n","description":"","footnote":"","page_name":" 350 ","page_number":352},
  {"content":"\r\nقيامت ( 907 / 3 ) درصد مىباشد و نسبت آن بسائر حروف سورهء « و الشّمس » ( 906 / 3 ) است تفاوت اين دو سوره چنان كه ملاحظه مىشود فقط يكهزارم درصد است آنوقت نسبت حرف « ق » را با حروف هر يك از سوره هاى 114 گانه استخراج كرده در آخر متوجه شده كه نسبت اين حرف ( ق ) بسائر حروف سورهء * ( « ق وَالْقُرْآنِ الْمَجِيدِ » ) * كه اين حرف در آغاز آن واقع شده از نسبت آن به تمام حروف سوره هاى 114 گانه بيشتر است .\r\nهمچنين حرف « ن » كه در آغاز * ( « ن وَالْقَلَمِ وَما يَسْطُرُونَ » ) * آمده نسبتش بسائر حروف اين سوره از نسبت آن بحروف هر يك از سوره هاى 114 گانه بيشتر است .\r\nهكذا چهار حرف * ( « المص » ) * كه در آغاز سورهء اعراف آمده نسبت آنها بسائر حروف اين سوره بيشتر از نسبت آنها بحروف ساير سوره هاى 114 گانه است .\r\nتصور نكنيد كه اين كار آسانى است اگر مغز الكترونيك نبود شايد اين حساب خدا ميداند چه قدر وقت لازم داشت مثلا ما حرف « ن » را در نظر بگيريم و سراغ سورهء بقره برويم و حرف « ن » را با سائر حروف اين سوره مقايسه كنيم و مثلا بدست آوريم كه نسبت اين حرف بسائر حروف آن يك درصد است ، آنگاه همين حساب را با سورهء آل عمران ، نساء ، مائده و . . . تا 114 سوره انجام دهيم و نتيجه بگيريم كه اين نسبت در * ( « ن وَالْقَلَمِ » ) * از همه بيشتر ، آنوقت با حرف * ( « ق » ) * اين كار را بكنيم سپس با حرف * ( « ص » ) * و با دو حرف * ( « حم » ) * و با سه حرف * ( « الر » ) * و . . .\r\nدكتر رشاد ميگويد : ضمن محاسبه كه روى سورهء « مريم » و « زمر » ميكردم ديدم نسبت « درصد » مجموع حروف ( ك - ه - ى - ع - ص ) در هر دو سوره مساوى است با اينكه بايد در سورهء مريم بيشتر باشد كه لفظ * ( « كهيعص » ) * فقط در آغاز سورهء مريم آمده نه در « زمر » ؟ اما همين كه نسبت\r\n","description":"","footnote":"","page_name":" 351 ","page_number":353},
  {"content":"\r\nگيرى را از رقم سوم اعشار بالا بردم روشن شد كه نسبت مجموع اين حروف در سورهء مريم يك ده هزارم ( 0001 / 0 ) بيش از سورهء زمر است اين تفاوتهاى جزئى راستى عجيب و حيرتآور است .\r\nو نيز گويد حرف « ن » در * ( « ن وَالْقَلَمِ » ) * بزرگترين رقم نسبى را در 114 سورهء قرآن دارد ، تنها استثنائى كه دارد سورهء « حجر » كه تعداد نسبى « ن » در آن بيشتر از سورهء * ( « ن وَالْقَلَمِ » ) * است .\r\nاما جالب اين است كه سورهء حجر يكى از سوره هائى است كه آغاز آن * ( ( الر ) ) * است و اين سوره ها بايد در حكم يك سورهء حساب شود آنوقت نتيجهء مطلوب بدست خواهد آمد .\r\n\r\nاشارات پر معنى\r\nدر بسيارى از سوره هاى قرآن حروف مقطعه در آغاز آنها هست پس از ذكر اين حروف اشاره بحقانيّت و عظمت قرآن شده مثل * ( « الم ذلِكَ الْكِتابُ لا رَيْبَ فِيه » ) * * ( « المص كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْه » ) * و غيره .\r\nراستى حيرت آور است كه انسانى بتواند مراقب تعداد هر يك از حروف سخنان خود در طول 23 سال باشد و در عين حال آزادانه مطالب خود را بدون كمترين تكلَّفى بيان كند .\r\nمسلما چنين كارى از عهدهء يك انسان بيرون است حتى محاسبهء آن براى بزرگترين رياضىدانها جز بكمك مغزهاى الكترونيكى ممكن نيست .\r\nاينها همه نشان ميدهد كه نه تنها سوره ها و آيات قرآن بلكه « حروف قرآن » نيز روى حساب و نظام خاصى است كه فقط خداوند قادر بر حفظ آن مىباشد .\r\n\r\nنتيجهء بحث\r\nآيا شما حساب كلمات و حروفى را كه در يك روز با آن سخن ميگوئيد داريد ؟ اگر فرضا چنين باشد تعداد كلمات و حروف يكسال خود را ميتوانيد بخاطر بسپاريد ؟ فرضا چنين باشد آيا هرگز امكان دارد نسبت اين حروف با يكديگر در روز و ماه و\r\n","description":"","footnote":"","page_name":" 352 ","page_number":354},
  {"content":"\r\nسال در عبارات شما مد نظرتان باشد مسلما چنين چيزى محال است محال .\r\nزيرا با وسائل عادى طى قرنها نيز نميتوانيد اين محاسبات را انجام دهيد .\r\nآيا اگر مشاهده كرديم انسانى در مدت 23 سال با آنهمه گرفتارى سخنانى آورد كه نه تنها مضامين آنها حساب شده و از نظر لفظ و معنى و محتوا در عاليترين صورت ممكن بود بلكه از نظر نسبت رياضى و عددى حروف چنان دقيق و حساب شده بود كه نسبت هر يك از حروف الفباء در هر يك از سخنان او يك نسبت دقيق رياضى دارد ، آيا نمىفهميم كه كلام او از علم بىپايان پروردگار سرچشمه گرفته است ؟ ( مكتب اسلام با كمى تصرف ) حروف مقطعهء قرآن بقرار ذيل است : الم - الم - المص - الر - الر - الر - المر - الر - الر - كهيعص - طه - طسم - طس - طسم - الم - الم - الم - الم - يس - ص - حم - حم - حمعسق - حم - حم - حم - حم - ق - ن .\r\nاين حروف به ترتيب در اوائل سوره هاى : بقره ، آل عمران ، اعراف ، يونس ، هود ، يوسف ، رعد ، ابراهيم ، حجر ، مريم ، طه ، شعراء ، نمل ، قصص ، عنكبوت ، روم ، لقمان ، سجده ، يس ، ص ، مؤمن ، حم سجده ، شورى ، زخرف ، دخان ، جاثيه ، احقاف ، ق و قلم واقع شده‌اند . اين حروف با حذف مكررات عبارتند از چهارده حرف كه در سابق شمرده شد .\r\n\r\n\r\n\r\nعسل :\r\nانگبين . * ( « وَأَنْهارٌ مِنْ خَمْرٍ لَذَّةٍ لِلشَّارِبِينَ وَأَنْهارٌ مِنْ عَسَلٍ مُصَفًّى » ) * محمد : 15 . اين كلمه فقط يك بار در قرآن آمده است مقاربت را بطور كنايه عسيله گويند در حديث است كه رسول خدا صلَّى اللَّه عليه و آله به آن زن فرمود « حتّى تذوقى عسيلته و يذوق عسيلتك » ( مفردات - نهايه ) يعنى تو لذّت مقاربت او را بچشى و او لذّت مقاربت تو را بچشد .\r\n\r\n\r\n\r\nعسى :\r\nفعل جامد است بمعنى ترجّى و اميدوارى در چيز محبوب و ترس در شىء مكروه آيد ( اقرب ) . راغب گويد : عسى يعنى طمع كرد و اميدوار\r\n","description":"","footnote":"","page_name":" 353 ","page_number":355},
  {"content":"\r\nشد . آن در قرآن 28 بار بلفظ « عسى » و دو بار بلفظ « عسيتم » آمده : بقره :\r\n246 - محمد : 22 .\r\n* ( « وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ » ) * بقره : 216 . شايد و اميد است چيزى را مكروه بداريد حال آنكه براى شما خير است * ( « أَكْرِمِي مَثْواه عَسى أَنْ يَنْفَعَنا » ) * يوسف : 21 . اقامت او را محترم بدار اميد است كه ما را بهره رساند .\r\nلفظ « عسى » آنگاه كه به بشر نسبت داده شود معنايش صحيح و در جاى خود است كه بشر عالم بعواقب نيست مىشود اين كلمه را به كار برد و بگويد :\r\nاميد است فلان كار بشود يا فلان شخص بيايد ، يا بفلان حاجت برسم ولى به كار رفتن آن دربارهء خدا كه عالم بعواقب است روى چه ميزانى است . ؟\r\nمثلا در آياتى نظير * ( « عَسَى الله أَنْ يَكُفَّ بَأْسَ الَّذِينَ كَفَرُوا » ) * نساء : 84 .\r\n* ( « فَأُولئِكَ عَسَى الله أَنْ يَعْفُوَ عَنْهُمْ » ) * نساء : 99 . * ( « فَعَسَى الله أَنْ يَأْتِيَ بِالْفَتْحِ أَوْ أَمْرٍ مِنْ عِنْدِه » ) * مائده : 52 . خدا ميداند كه كفّ خواهد كرد يا نه ، عفو خواهد نمود يا نه ، فتح و كار را خواهد آورد يا نه ، پس علت به كار رفتن لفظ « عسى » كه معنى شايد ميدهد چيست . ؟\r\nبه نظر راغب استعمال آن براى ايجاد اميد در بندگان است يعنى اميدوار باشيد كه خدا چنين خواهد كرد طبرسى در ذيل آيهء اول فرموده : « عسى » در اين گونه موارد بمعنى جزم و قطع است مثل كسى كه به ديگرى گويد : پروردگارت را در همهء امر و نهى اطاعت كن « عسى ان تفلح بطاعته » شايد در اثر اطاعت خدا نجات يا بى « عسى » در اينجا بمعنى شك نيست بلكه قطع صرف است كه فلاح در طاعت خدا حتمى است .\r\nدر الميزان ذيل آيهء * ( « قُلْ عَسى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ » ) * نمل : 72 . از تفسير ابى السعود نقل شده : عسى ، لعلّ ، سوف در وعده هاى پادشاهان در جاى قطع و حتم است و اين كلمات را براى اظهار وقار به كار\r\n","description":"","footnote":"","page_name":" 354 ","page_number":356},
  {"content":"\r\nبرند و اشعار ميكنند كه رمز از آنها مانند تصريح از ديگران است بر اين مجرى است وعده و وعيد خداى تعالى آنگاه فرموده : اين وجهى است وجيه .\r\nناگفته نماند : آن در بعضى آيات مثل قول طبرسى و ابى السعود براى جزم و حتم است مثل * ( « فَأَمَّا مَنْ تابَ وَآمَنَ وَعَمِلَ صالِحاً فَعَسى أَنْ يَكُونَ مِنَ الْمُفْلِحِينَ » ) * قصص : 67 . زيرا مفلح بودن اهل توبه و ايمان و عمل قطعى است ايضا آيهء * ( « . . . مَنْ آمَنَ بِالله وَالْيَوْمِ الآخِرِ وَأَقامَ الصَّلاةَ وَآتَى الزَّكاةَ وَلَمْ يَخْشَ إِلَّا الله فَعَسى أُولئِكَ أَنْ يَكُونُوا مِنَ الْمُهْتَدِينَ » ) * توبه : 18 .\r\nو در بعضى ديگر براى ايجاد رجاء در قلب سامع مىباشد مثل * ( « قالَ عَسى رَبُّكُمْ أَنْ يُهْلِكَ عَدُوَّكُمْ » ) * اعراف :\r\n129 . و مثل * ( « عَسَى الله أَنْ يَجْعَلَ بَيْنَكُمْ وَبَيْنَ الَّذِينَ عادَيْتُمْ مِنْهُمْ مَوَدَّةً » ) * ممتحنة :\r\n7 . در اين آيات اهلاك دشمن و جعل مودت جزمى نيست بلكه ظاهرا مقصود ايجاد اميد در شنونده است .\r\nحتى در آيهء * ( « فَأُولئِكَ عَسَى الله أَنْ يَعْفُوَ عَنْهُمْ وَكانَ الله عَفُوًّا غَفُوراً » ) * نساء : 99 . حتميّت عفو را مىشود از * ( « عَفُوًّا غَفُوراً » ) * استفاده كرد نه از « عسى . . . » . در الميزان ذيل آيهء 84 نساء فرموده : گذشت كه « عسى » دلالت بر رجاء دارد اعم از آنكه قائم بنفس متكلم باشد يا مخاطب .\r\nو خلاصه : به نظر نگارنده « عسى » در بعضى جاها براى حتم و در بعضى براى ايجاد رجاء و صورت دوم جاهائى است كه اگر بنده بدستور خدا عمل كند وعدهء خدا جاى خويش را خواهد گرفت ، بعبارت ديگر وعدهء خدا مشروط است مثلا در * ( « عَسى أَنْ يَبْعَثَكَ رَبُّكَ مَقاماً مَحْمُوداً » ) * اسراء : 79 . براى ايجاد رجاء و تشويق است تا آنحضرت تهّجد بكند و خدايش بمقام محمود برساند كه رساندن بمقام محمود مشروط بتهجد است و اللَّه العالم .\r\n\r\nپايان جلد چهارم\r\n\r\n","description":"","footnote":"","page_name":" 355 ","page_number":357}
  ]