[
  {"content":"\r\n\r\nسلسله درس هايى از قواعد فقه ( 1 )\r\nقاعده لاحرج\r\nتقريرات دروس استاد معظم\r\nحاج شيخ محمدجواد فاضل لنكرانى\r\nتقرير و تنظيم سيد جواد حسينى خواه\r\nبخش پژوهش مركز فقهى ائمه اطهار عليهم السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى خواه ، سيد جواد ، 1355 -\r\nقاعده لا حرج ؛ تقريرات دروس استاد معظم حاج شيخ محمد جواد فاضل لنكرانى / تقرير و تنظيم سيد جواد حسينى خواه . - قم : مركز فقهى ائمه اطهار عليهم السلام ، بخش پژوهش ، 1427 ه‍ . ق = 1385 ه‍ . ش .\r\n183 ص . - ( سلسله درس هايى از قواعد فقه ؛ 1 )\r\n10000 ريال\r\nISBN : 964 - 7709 - 46 - 3\r\nفهرستنويسى بر اساس اطلاعات فيپا .\r\nكتابنامه : ص 177 - 183 ؛ همچنين به صورت زيرنويس .\r\nچاپ اول .\r\n1 . قاعده لا حرج . 2 . فقه - قواعد . الف . فاضل موحدى لنكرانى ، محمد جواد . ب . مركز فقهى ائمه اطهار عليهم السلام ، بخش پژوهش . ج . عنوان . د . عنوان : تقريرات دروس استاد معظم حاج شيخ محمدجواد فاضل لنكرانى .\r\n1385 5 ح 15 ل / 52 / 169 BP\r\nانتشارات مركز فقهى ائمه اطهار عليهم السلام\r\nقاعده لا حرج\r\nتقريرات دروس استاد معظم حاج شيخ محمدجواد فاضل لنكرانى\r\nتأليف : سيد جواد حسينى خواه\r\nناشر : مركز فقهى ائمه اطهار عليهم السلام\r\nچاپ : اول - 1385 ه‍ . ش .\r\nچاپخانه : اعتماد ، قم\r\nتيراژ : 3000 نسخه\r\nقيمت : 1000 تومان\r\nحق چاپ محفوظ است\r\nشابك : 3 - 46 - 7709 - 964\r\nISBN : 964 - 7709 - 46 - 3\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدّمه ناشر\r\nبسم اللَّه الرحمن الرحيم\r\nسپاس خداوندى را سزد كه انسان را آفريد و با چراغ عقل و شرع راه را بر او هموار كرد ، با ارسال فرستادگانش بر او منّت نهاد و يارىاش داد ؛ و با ارسال خاتم رسولان و جانشينى خاندانش كه درود بىپايان حق بر آنان باد ، دينش را كامل نموده و نعمتش را به پايان رساند . به اميد آن روز كه دگربار بر مستضعفين منّت نهاده ، دين خود را به صورت كامل‌در عرصه‌گيتى به‌نمايش درآورد وحكومت جهانى خليفه‌اش بر عالم سايه گستراند .\r\nدرياى علم را گستره‌اى است كه كرانه‌اى برايش متصوّر نيست و ژرفاى آن را حدّى محدود نمىكند ؛ انديشه ديگران ما را از انديشيدن بىنياز نكرده و از دريافت‌هاى جديد مأيوس نمىدارد ؛ آيندگان با آن كه از ذخائر علوم پيشينيان بهره گرفته‌اند ، ولى گاه به نتايجى رسيده‌اند كه خود از ذخائر علوم براى نسل‌هاى آينده قرار گرفته است .\r\nاز جمله دانش‌هايى كه پس از علم به مبدأ از اهميّت بيشترى برخوردار است ، علم فقه مىباشد ؛ و با توجّه به اين كه از يك سو ، هيچ عمل انسانى نيست مگر آن كه محكوم به يكى از احكام شرعى ، اعمّ از تكليفى يا وضعى است ؛ و از سوى ديگر ، هر روز با مسائل نوينى روبرو هستيم كه سابقه‌اى در كتاب‌هاى فقهى پيشينيان نداشته است .\r\nبايد به اين حقيقت اعتراف كرد كه فقه درياى بيكرانى است كه دسترسى به ساحل آن به راحتى ميسّر نيست .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاز سوى ديگر ، پيامبر اكرم صلى الله عليه و آله در خطبه غديريه خطاب به مردم فرمود :\r\n« و ما من شيء يقرّبكم إلى اللَّه وقد أمرتكم به و ما من شيء يبعّدكم عن اللَّه إلّاوقد نهيتكم عنه . . . » « 1 » ؛\r\nهيچ چيزى نبود كه شما را به خداوند نزديك كند جز آن كه شما را به آن فرمان دادم و هيچ چيزى نبود كه شما را از خداوند دور كند جز آن كه شما را از آن پرهيز دادم .\r\nو تنها يك‌مسأله مىماند و آن معرفى خليفه پس‌از من وسپردن سكّان‌كشتى نجات امت‌اسلام به‌فردى لايق است‌كه مرضىّ خداوند باشد ، و اين امر نيز در غديرخم و حجّةالوداع محقّق شد و با نزول آيهء « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِى وَرَضِيتُ لَكُمُ الْإِسْلمَ دِينًا » « 2 » مهر تكميل بر پرونده رسالت پيامبر اكرم صلى الله عليه و آله نقش بست .\r\nاز آن‌چه گذشت نتيجه مىگيريم آن‌چه براى تبيين دين اعم از مسائل فقهى و غير فقهى لازم بود ، توسط پيامبر اكرم صلى الله عليه و آله و با پيوست خلافت على بن ابيطالب و امامان از فرزندان او عليهم السلام مطرح شده است ؛ لكن در پيگيرى مسائل فقهى بخصوص با كثرت فروعات آن به اين حقيقت نيز مىرسيم كه تبيين تمام آنها به صورت تفصيلى نبوده و گاه مطالب در قالب كليّات بيان شده است ؛ و اين كه اهل بيت عصمت و طهارت عليهم السلام دوستانشان را براى بدست آوردن احكام به اصحابشان ارجاع مىدادند و نيز اصحابشان را با بيان اين كه « إنّما علينا أن نلقي إليكم الاصول وعليكم أن تفرّعوا » « 3 » تحريص به اجتهاد و استنباط احكام شرعى مىكردند ؛ بيانگر اين معنا است كه زمينه استنباط احكام براى آنان فراهم بوده و كليّاتى در اختيارشان گذارده شده بود كه مىتوانستند از آن حكم جزئيات را دريابند .\r\nبخشى از اين كليّات همان است كه به « قواعد فقهيه » ناميده شده است ؛ و به‌لحاظ تعميم آنها نسبت به مسائل فرعى فقهى از ديرباز مورد توجه فقها قرار گرفته و كتاب‌هاى\r\n\r\n\r\n","description":"","footnote":"\r\n( 1 ) . على النمازى الشاهرودى ، مستدرك سفينة البحار ، ج 8 ، ص 331 .\r\n( 2 ) . سوره مائده ، آيه 3 .\r\n( 3 ) . محمّد بن الحسن الحرّ العاملى ، وسائل الشيعة ، ج 27 ، ص 63 ، حديث 51 .\r\n","page_name":" 12 ","page_number":12},
  {"content":"\r\n\r\nمستقلّى درباره آنها تدوين كرده‌اند كه از بيان آن به جهت رعايت اختصار معذوريم .\r\nدر تبيين مسائل فقهى هر چه پيش مىرويم هر روز نكته‌اى روشن مىشود كه پيش از آن در هاله‌اى از ابهام به سر مىبرد ؛ و هر فقيهى مطلب را از زاويه خاص نگريسته كه ديگران از آن غفلت كرده‌اند . از اين رو ، محقّقان هميشه با اميد ، به ميدان پژوهش و تحقيق قدم مىگذارند تا شايد بتوانند از مجهولات كاسته و بر ميزان معلومات بشرى بيفزايند ؛ علم قواعد فقه نيز از اين مقوله مستثنا نيست .\r\nمركز فقهى ائمّه اطهار عليهم السلام كه در سال 1376 هجرى شمسى به امر مبارك مرجع عاليقدر شيعه حضرت آيت اللَّه العظمى فاضل لنكرانى « مدّ ظلّه العالى » تأسيس شد ، يكى از مسؤوليت‌هاى مهمّ خويش را نشر تحقيقات و پژوهش‌هاى مهمّ فقهى مىداند .\r\nدر بحثى كه پيش رو داريد استاد ارجمند درس‌هاى خارج فقه و اصول حوزه علميّه قم جناب مستطاب آقاى حاج شيخ محمّدجواد فاضل‌لنكرانى « دام ظلّه » قاعدهء معروف « لاحرج » را مورد بحث و بررسى قرار داده ، از زواياى مختلف به آن نگريسته ، و به نكات بديعى دست يافته‌اند ؛ از آن جمله : در مورد جريان و عدم جريان اين قاعده در احكام وضعى و نيز در محرّمات ، مباحثى را ارائه كرده‌اند كه در تحقيقات پيشينيان به چشم نمىخورد .\r\nاين بحث‌ها به لحاظ اهميّت آن پس از تدريس معظّم‌له از نوار پياده شده و در بخش پژوهش مركز فقهى ائمهء اطهار عليهم السلام توسط برادر ارجمند جناب حجّة الإسلام و المسلمين آقاى سيّدجواد حسينىخواه « دامت تأييداته » تخريج مصادر گرديده و به قلم شيواى ايشان به رشته تحرير درآمد ؛ و توسط جناب مستطاب حجة الإسلام و المسلمين حاج شيخ مهدى انصارى « دام عزّه » ويراستارى مجدّد شده و هم‌اكنون در اختيار علاقمندان قرار مىگيرد . به اميد آن كه اين خدمت مورد قبول درگاه احديّت و صاحب شريعت حضرت حجّة بن الحسن‌العسكرى « عجّل اللَّه تعالى فرجه الشّريف » قرار گيرد ؛ ونسئل اللَّه تعالى أن يعجّل له الفرج والنصر ويجعلنا من أعوانه وأنصاره .\r\nمركز فقهى ائمّه اطهار عليهم السلام\r\nمحمّدرضا فاضل‌كاشانى\r\nمرداد 1385\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nصفحه سفيد\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيش‌گفتار\r\nپيش‌گفتار\r\nالحمد للَّه‌ربّ العالمين على ما عرّفنا من نفسه وألهمنا من شكره وفتح لنا من أبواب العلم بربوبيّته ، والصّلاة والسّلام على رسوله النبيّ المنذر الأمين وعلى آله الشموس الطالعة والسّادة الميامين واللعن على أعدائهم أجمعين .\r\nدر ميان علوم اسلامى « فقه » از اهميّت ويژه‌اى برخوردار بوده و مىتوان گفت پس از خداشناسى و اصول عقائد ، فقه كه متصدّى استنباط و بيان احكام شرعيّه براى عمل مكلّفين مىباشد ، از شريف‌ترين علوم اسلامى است .\r\nاز ميان دانش‌هايى كه جنبه مقدّميّت براى فقه دارند و فقيه را در استنباط و اجتهاد احكام شرعى يارى مىرسانند و به اجتهاد او جهت مىدهند ، اهميّت قواعد فقهى كمتر از قواعد اصولى نيست ؛ چه آن كه قواعد اصولى در طريق استنباط احكام كلّى قرار مىگيرد ، امّا قواعد فقهى ، خود ، همان حكم شرعى است كه بر جزئيّات احكام منطبق مىشود ، تا جايى كه گاه به مكلّف غير مجتهد اين اجازه داده مىشود كه حكم شرعى را با توجّه به قاعده فقهى موجود ، خود بر مصاديق خارجى آن منطبق نمايد . به عنوان مثال :\r\nاگر مكلّف در صحّت نماز خاصى پس از اتمام آن شك كرد ، با دانستن قاعده فراغ و تجاوز ، حكم به صحّت نماز خود مىكند ؛ و يا اگر يقين به عدم توانايى نسبت به گرفتن\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nروزه كرد و روزه‌دارى را براى خود حرجى دانست ، با توجّه به قاعده لاحرج ، آن روزه را نمىگيرد و خود را مرتكب هيچ گناهى نمىداند .\r\n« قرافى » از علماى اهل سنّت ، در اين زمينه مىنويسد :\r\n« من ضبط الفقه بقواعده ، إستغنى عن حفظ الجزئيّات ، لاندراجها في الكليّات » « 1 » ؛\r\nكسى كه فقه را بر اساس قواعد آن ياد بگيرد و حفظ كند ، از حفظ جزئيّات و فروع فقهى بىنياز مىشود ؛ زيرا ، آن جزئيّات داخل در كليّات هستند .\r\nآغاز تأليف كتاب‌هاى قواعد فقهى در ميان اهل سنّت قرن چهارم هجرى است كه « ابوطاهر الدبّاس » كتابى را با نام « القواعد الفقهيّة » مطابق با مذهب ابىحنيفة مشتمل بر 17 قاعده فقهى نوشته است « 2 » ؛ امّا در ميان فقيهان اماميّه ، آغاز نگارش كتاب‌هاى قواعد فقهى به صورت مستقلّ را بايد قرن 7 و يا 8 هجرى دانست ؛ چرا كه پيش از اين تاريخ ، فقها و اصوليين گرانقدر به قواعد فقهى به عنوان علمى مستقلّ نمىنگريستند و آنها را ضمن مباحث فقهى و اصولى خويش مورد بررسى و تدقيق قرار مىدادند ؛ و اين امر بر اساس آن بود كه ائمّه معصومين عليهم السلام ضمن روايات خود اصول كلّى را بيان داشته و به فقها مىفرمودند كه مسائل و احكام فقهى را از آن اصول استنباط نموده و بدست آورند .\r\nروايات فراوانى بر اين نكته دلالت دارد ؛ از جمله ، روايت امام على بن موسى الرضا عليهما السلام كه مىفرمايند :\r\n« علينا إلقاء الاصول وعليكم التفريع » « 3 » ؛\r\nبر عهده ما بيان اصول است و بر شماست كه فروعات فقهى را از آنها استخراج و استنباط نمائيد .\r\n\r\n\r\n","description":"","footnote":"\r\n( 1 ) . احمد بن ادريس الصنهاجى القرافى ، الفروق أو أنوار البروق فى أنواء الفروق ، ج 1 ، ص 7 .\r\n( 2 ) . به نقل از : مقدّمة التحقيق كتاب « القواعد الفقهيّة » مرحوم بجنوردى .\r\n( 3 ) . محمّد بن منصور بن احمد بن ادريس الحلّى ، مستطرفات السرائر ، ج 3 ، ص 575 ؛ محمّد بن الحسن الحرّ العاملى ، وسائل الشيعة ، ج 27 ، ص 62 ، باب 6 از ابواب صفات القاضى ، حديث 52 .\r\n","page_name":" 16 ","page_number":16},
  {"content":"\r\n\r\nبنابراين ، قواعد فقهى در ميان آثار و تأليفات فقهى اماميّه به صورت پراكنده وجود داشته است ، امّا به عنوان كتابى مستقلّ به رشته تحرير در نيامده بود . به مرور زمان سعى شد كه قواعد فقهى را از ميان كتاب‌هاى فقهى و اصولى گردآورى و به صورت مستقلّ ارائه نمايند . شايد بتوان اوّلين فقيه شيعى كه به نگارش كتابى در اين زمينه اقدام نموده است ، « نجيب‌الدّين يحيى بن سعيد حلّى » رحمه الله ( 601 - 698 ه . ق ) صاحب كتاب ارزشمند « نزهة الناظر في الجمع بين الأشباه و النظائر » را معرّفى نمود ؛ و پس از او ، شهيد اوّل قدس سره با تأليف كتاب « القواعد و الفوائد » ، قواعد فقهيّه را با شيوه‌اى خاص به نگارش در آورد ؛ به گونه‌اى كه مرحوم شهيد قدس سره در اجازه‌اى كه به « ابن خازن حائرى » مىدهد ، خود را مبتكر اين عمل معرّفى مىكند .\r\nاو مىگويد :\r\n« فممّا صنفته كتاب « القواعد والفوائد » ، مختصر يشتمل على ضوابط كلّية : أصوليّة وفرعيّة ، تستنبط منها الأحكام الشرعيّة ، لم يعمل الأصحاب مثله » « 1 » ؛\r\nاز جمله تصنيفات من كتاب « القواعد و الفوائد » است كه مشتمل بر يكسرى ضوابط و قواعد كلّى اصولى و فقهى مىباشد و از آنها احكام شرعى استنباط مىگردد ؛ و علماى پيشين چنين تأليفى نداشته‌اند .\r\nاز آن زمان تا كنون ، فقها و اصوليين ارجمند ، اين راه را ادامه داده و قواعد فقهى را در كتاب‌هاى مستقلّى « 2 » مورد بحث و بررسى قرار داده‌اند ؛ و در كنار تدريس علوم : فقه ،\r\n\r\n\r\n","description":"","footnote":"\r\n( 1 ) . محمّدباقر المجلسى ، بحار الأنوار ، ج 104 ، ص 187 ؛ محمّدباقر الموسوى الخوانسارى ، روضات الجنّات ، ج 7 ، ص 8 .\r\n( 2 ) . به عنوان نمونه مىتوان به كتاب‌هاى زير اشاره نمود :\r\n« جامع الفوائد فى تلخيص القواعد » ، تأليف : أبوعبداللَّه الفاضل المقداد السيورى رحمه الله ؛ « تمهيد القواعد الأصوليّة و العربيّة لتفريع فوائد الأحكام الشرعيّة » ، تأليف : زين‌الدين بن على بن احمد العاملى رحمه الله ؛ « القواعد الستّة عشر » ، تأليف : الشيخ جعفر كاشف الغطاء رحمه الله ؛ « الأصول الأصليّة و القواعد الشرعيّة » ، تأليف : السيّد عبداللَّه شبّر رحمه الله ؛ « عوائد الأيّام » ، تأليف : المولى احمد النراقى رحمه الله ؛ « المقاليد الجعفريّة فى القواعد الإثنى عشرية » ، تأليف : محمّدجعفر الإسترابادى رحمه الله ؛ « عناوين الأصول » ، تأليف : السيّد ميرعبدالفتّاح الحسينى المراغى رحمه الله ؛ « بلغة الفقيه » ، تأليف : السيّد محمّد بحرالعلوم الطباطبائى رحمه الله ؛ « القواعد الفقهيّة » ، تأليف : السيّد محمّدحسن البجنوردى رحمه الله ؛ « القواعد الفقهيّة » ، تأليف : آيت اللَّه العظمى فاضل‌لنكرانى « دام ظلّه العالى » ؛ و كتاب‌هاى ديگرى كه در همين رابطه نوشته شده‌اند .\r\n","page_name":" 17 ","page_number":17},
  {"content":"\r\n\r\nاصول ، تفسير و . . . قواعد فقهى نيز تدريس مىشود .\r\nكتابى كه پيش رو داريد ، از سلسله بحث‌هايى است كه در مورد يكى از قواعد مهمّ فقهى با عنوان « قاعده لاحرج » توسط استاد معظّم و گرانقدر حوزه علميّه قم آقاى حاج شيخ محمّدجواد فاضل لنكرانى « دام ظلّه » در ايّام ماه مبارك رمضان سال 1426 قمرى ( 1384 شمسى ) بيان شده است ؛ و از آنجا كه اين مباحث حاوى مطالب سودمند و مفيدى براى طلّاب ، دانش‌پژوهان و دانشجويان بود ، تقرير آن از طرف استاد معظّم به عهده اين حقير گذارده شد . بر اين حسن اعتماد خدا را شاكرم و از او استمداد مىجويم كه از عهده تكليف با سربلندى برآئيم .\r\nدر تنظيم مطالب كتاب حاضر ، نهايت سعى و تلاش به كار گرفته شده است تا بيان استاد محترم به درستى تقرير شود ؛ با اين وجود ، به مقتضاى طبيعت كار بشرى ، آن را از نقص و اشتباه مصون نمىدانم ؛ اميد است رهنمود صاحب‌نظران نيز روشنگر راهمان باشد . لازم به يادآورى است كه بحث‌هاى كتاب ، به ترتيب درس‌هاى استاد گرانقدر تنظيم شده ، و جز در مواردى اندك ، تصرّفى در آن صورت نگرفته است ؛ چه آن كه گاه استاد معظّم در مباحث بعد ، به نكات جديدى در مورد مباحث گذشته اشاره مىنمودند كه ما آن نكات را به بحث‌هاى قبل و در جايگاه مناسب خود ، ملحق نموده‌ايم .\r\nدر نهايت نيز بر خود لازم مىدانم كه از راهنمايىهاى حضرت استاد در تنظيم مطالب و مباحث كتاب ، و هم‌چنين از تلاش‌هاى مدير محترم مركز فقهى ائمّه اطهار عليهم السلام جناب حجّة الإسلام و المسلمين آقاى حاج شيخ محمّدرضا فاضل كاشانى « دامت افاضاته » تشكّر و قدردانى نمايم .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاميد است كه اين تلاش مقبول درگاه خداوند متعال و مورد رضايت حضرت بقيّة اللَّه الأعظم « أرواحنا فداه و عجّل اللَّه تعالى فرجه الشريف » قرار گيرد ؛ باشد كه خداوند منّان ما را از انصار و خدمتگزاران حضرتش قرار دهد .\r\nسيّدجواد حسينىخواه\r\nقم - مرداد 1385\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nصفحه سفيد\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nسخن اوّل\r\nسخن اوّل\r\nاز قواعد معروف و مهمّ فقهى كه مورد بحث علما و بزرگان قرار گرفته ، « قاعده لاحرج » يا « قاعده نفى عسر و حرج » است كه در تمامى ابواب فقه اعمّ از عبادات ، معاملات و سياسات جارى مىشود ؛ و فقهاى اماميّه و عامّه به اين قاعده استدلال نموده‌اند . بررسى اين قاعده فوائد زيادى را به دنبال دارد ؛ به عنوان مثال : در پرتو اين قاعده ، روشن مىشود كه شريعت اسلام ، تنگ‌نظر و سخت‌گير نبوده و احكامش مطابق و موافق فطرت انسانى است . از سوى ديگر ، به بركت اين قاعده ، استفاده مىكنيم كه سستى در احكام الهى نيز مردود است . به عبارت ديگر ، اين قاعده دو مطلب عمده را به اثبات مىرساند : نخست آن كه در دين اسلام احكام حرجى وجود ندارد ؛ و ديگر آن كه به صرف وجود مشقّت و سختى ، تعطيلى احكام شرع جايز نيست .\r\nنكته دوّمى كه از مطالعه و بررسى اين قاعده بدست مىآيد ، آن است كه قواعد ديگرى هم‌چون : « قاعده الضرورات تبيح المحذورات » و چه بسا « قاعده ميسور » و همين‌طور « قاعده طهارت » و « قاعده اماريّت سوق مسلمين » و « قاعده لاضرر » را نيز مىتوان به نوعى از « قاعده لاحرج » استفاده كرد ؛ هرچند بيان خواهيم كرد كه بين « قاعده لا ضرر » و « قاعده لاحرج » فرق‌هاى متعدّدى وجود دارد .\r\nنكته سوّم اين كه برخى از قواعد فقهى فقط در يكى از ابواب فقهى جريان دارند ؛ مثلًا : « قاعده لاتعاد » فقط در باب نماز جارى است ؛ امّا پس از اثبات عموميّت\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n« قاعده لاحرج » ، معلوم مىگردد اين قاعده در همهء ابواب فقهى جريان دارد و حتّى در بعضى از موارد كه عنوان فرع فقهى نيز ندارند ، اين قاعده جريان مىيابد . به عنوان مثال :\r\nدر اين بحث كه « صيغهء امر دلالت بر مرّه دارد يا تكرار ؟ » از وجوهى كه براى عدم دلالت بر تكرار به آن استدلال شده ، « قاعده لاحرج » است ؛ به اين بيان كه اگر مكلّف مأمور باشد امرى را به صورت مكرّر امتثال نمايد ، موجب حرج مىشود و حرج در شريعت جعل نشده است . بالاتر آن كه اين قاعده حتّى در بعضى از مسائل غير فقهى و اصولى نيز جارى مىشود ؛ به عنوان نمونه ، مىتوان مسأله مشروعيّت توبه و اين كه يكى از راه‌هاى تخلّص از گناه ، توبه است را به وسيلهء « قاعده لاحرج » استفاده كرد .\r\n\r\nمنابع و تاريخچهء قاعده\r\nدر ميان قدماى فقهاى اماميّه كسى به صورت مستقلّ اين قاعده را مورد بحث و بررسى قرار نداده و بلكه ، به صورت پراكنده و ضمن برخى از فروعات فقهيّه مطرح شده است ؛ البتّه اكثر قواعد فقهيّه به همين صورت بوده كه قدما آنها را به صورت مستقلّ مورد بررسى قرار نداده‌اند ، لكن در دويست سال اخير ، برخى از بزرگان اين قاعده را به صورت رساله‌اى مستقلّ و ضمن قواعد ديگر فقهى ذكر نموده‌اند ؛ به عنوان مثال : مرحوم نراقى رحمه الله در كتاب « عوائد الأيّام » در قاعده چهارم از اين قاعده بحث كرده ؛ مرحوم ميرزا حسن آشتيانى رحمه الله در « رسائل تسع » رساله‌اى مستقلّ در اين مورد دارند ؛ و مرحوم ميرفتّاح رحمه الله در كتاب « العناوين » ، يكى از عناوين كتاب‌شان « قاعده لاحرج » است ؛ از ميان متأخّرين نيز مرحوم بجنوردى رحمه الله در جلد اوّل « القواعد الفقهيّة » و والد معظّم ما « دام‌ظلّه » نيز در كتاب « ثلاث رسائل » و برخى ديگر از فقيهان و بزرگان اين قاعده را مورد بحث و بررسى قرار داده‌اند .\r\nالبته ضمن بحث نيز به برخى منابع ديگر كه اين قاعده را مطرح نموده‌اند ، مانند :\r\nكتاب « الفصول الغرويّة » مرحوم حائرى رحمه الله و « الفصول المهمّة » مرحوم شيخ حرّ عاملى و . . .\r\nاشاره خواهيم داشت .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nديدگاه‌هاى كلّى در مورد قاعده لا حرج\r\n\r\nديدگاه فقهاى اماميّه\r\nديدگاه‌هاى فقهاى اماميّه در مورد « قاعده لاحرج » به پنج گروه تقسيم مىشود :\r\nديدگاه‌اوّل : بزرگانى چون صاحب‌فصول رحمه الله معتقدند « قاعده‌لاحرج » ، جزء قواعد مسلّمى است كه عقل به صورت مستقلّ آنها را درك ، و به آن حكم مىكند . در بحث مستقلّات عقليّه نيز بيان شده كه اگر چيزى جزء مستقلّات عقليّه باشد ، قابليّت تخصيص ندارد ؛ بنابراين ، قاعده لاحرج به هيچ عنوان تخصيص‌بردار نيست .\r\nديدگاه دوّم : برخى ديگر از بزرگان مىگويند مواردى كه از اين قاعده به وسيله تخصيص خارج مىشود ، بسيار فراوان است ؛ كثرت تخصيص نيز موجب وهن قاعده مىشود ؛ به همين جهت ، قاعدهء لاحرج ، ديگر قابليّت استدلال ندارد و فقط در مواردى كه فقها به آن عمل كرده‌اند ، قابل تمسّك است ؛ همان‌طور كه برخى از بزرگان راجع به « قاعده قرعه » نيز چنين نظرى دارند .\r\nديدگاه سوّم : بزرگانى مانند مرحوم شيخ حرّ عاملى و مرحوم مقدّس اردبيلى رحمهما الله به طور كلّ وجود چنين قاعده‌اى را انكار كرده و مىگويند : از آنجا كه كلمهء « حرج » اجمال دارد ، قاعده‌اى به نام « قاعده لاحرج » نداريم ؛ از سوى ديگر ، اين قاعده مستلزم آن است كه تمام تكاليف شارع از بين برود .\r\nمرحوم مقدّس اردبيلى رحمه الله در « زبدة البيان » در مورد آيهء « مَا جَعَلَ عَلَيْكُمْ فِى الدّينِ\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمِنْ حَرَجٍ » « 1 » مىفرمايند :\r\nبه اين آيه براى رفع ضرر و حرج استدلال شده است ؛ امّا در آن اجمال وجود دارد و قابليّت استدلال ندارد . « 2 » ديدگاه چهارم : مطابق اين نظريّه ، « قاعده لاحرج » در حدّ يكى از اصول عمليّه است . مرحوم نراقى رحمه الله در « عوائد الايّام » بيان مىدارد : « قاعده لاحرج » به عنوان يك اماره و دليل براى فقيه نيست كه در تمامى موارد حرجى ، به آن استدلال كند ؛ بلكه در حدّ يكى از اصول عمليّه مىباشد . همان‌گونه كه در موارد فقدان دليل بر تكليف و عدم ورود بيان از طرف شارع ، اصالة البرائة جارى مىشود ، در مورد « قاعده لاحرج » نيز در مواردى كه دليلى براى تكليف حرجى وجود ندارد ، به « لاحرج » استدلال مىشود .\r\nديدگاه پنجم : ديدگاه و نظريه پنجمى نيز وجود دارد كه آن را در خلال مطالب مطرح خواهيم كرد .\r\n\r\nديدگاه فقهاى عامّه\r\nفقهاى عامّه در مباحث خود به حدّى اين قاعده را توسعه داده‌اند كه تمامى تخفيف و ترخيص‌هاى موجود در شريعت را از مصاديق « قاعده لاحرج » دانسته‌اند ؛ به عنوان مثال : موارد فقدان آب و لزوم تيمّم ، حكم به قصر نماز در سفر ، نشسته نماز خواندن شخص بيمار و بالاخره هر موردى كه براى انسان اضطرارآور است را از مصاديق اين قاعده قرار داده‌اند .\r\nآنان يك تقسيم‌بندى شكلى ارائه كرده - كه در كتاب‌هاى فقهى شيعه وجود ندارد - و تخفيفات را به هفت صورت تقسيم كرده‌اند كه براى اطّلاع بيشتر ، به كتاب‌هاى آنها مراجعه شود . « 3 »\r\n\r\n\r\n","description":"","footnote":"\r\n( 1 ) . سورهء حجّ ، آيهء 78 .\r\n( 2 ) . احمد بن محمّد الأردبيلى ، زبدة البيان فى براهين أحكام القرآن ، ص 590 .\r\n( 3 ) . ر . ك : محمّد صدقى البُورنو ، موسوعة القواعد الفقهيّة ، ج 5 ، ص 107 .\r\n","page_name":" 24 ","page_number":24},
  {"content":"\r\n\r\n\r\nمعنا و استعمالات حرج\r\n\r\nمعناى لغوى حرج\r\nبا مراجعه به كتاب‌هاى لغت ، معلوم مىگردد « حرج » در سه معناى : « ضيق و تنگى » ، « معصيت و گناه » و « حرام » استعمال شده است . برخى گفته‌اند : « حرج » در اصل به معنى اجتماع و انبوهى شىء است ، به گونه‌اى كه موجب حصول تصوّر ضيق و تنگى ميان آن اشيا شود « 1 » ؛ ابن‌منظور در « لسان العرب » گويد : « الحرج : الإثم ، والحارج الآثم ؛ سپس اين حديث را در ادامه مىآورد كه پيامبر صلى الله عليه و آله فرموده‌اند : حدّثوا عن بني إسرائيل ولا حرج عليكم » « 2 » ؛ يعنى : در مورد بدى بنىاسرائيل هر چه مىخواهيد بگوييد و بر شما گناهى هم نيست . امّا ابن‌اثير كه به نظر دقيق‌تر از ابن‌منظور است ، مىگويد :\r\n« الحرج في الأصل : الضيق ، ويقع على الإثم والحرام ؛ وقيل : الحرج أضيق الضيق » « 3 » .\r\nمعناى اصلى حرج ، ضيق و مشقّت است و در معناى گناه و حرام نيز استعمال مىشود ؛ و سپس مىگويد : گفته شده كه مطلق ضيق را حرج نمىگويند ، بلكه مراد\r\n\r\n\r\n","description":"","footnote":"\r\n( 1 ) . ر . ك : المفردات فى غريب القرآن ؛ ذيل واژهء حرج ؛ و منتهى الإرب فى لغة العرب ، ج 1 ، ص 234 .\r\n( 2 ) . محمّد بن مكرم ابن منظور الافريقى المصرى ؛ لسان العرب ، ج 2 ، ص 52 .\r\n( 3 ) . ابن‌الأثير ، النهاية فى غريب الحديث و الأثر ، ج 1 ، ص 361 .\r\n","page_name":" 25 ","page_number":25},
  {"content":"\r\n\r\nيك درجه بالاتر از آن است ؛ به عبارت ديگر ، حرج آن مشقّتى است كه انسان به صورت عادى نمىتواند آن را تحمّل كند .\r\nبنابراين ، معناى لغوى حرج ، در اصل ، همان مشقّت و ضيق است ؛ و اگر در موارد ديگر مانند گناه و حرام نيز استعمال شده ، از باب مناسبت با معناى اصلى است . به عنوان مثال : چون گناه براى انسان تنگى مىآورد ، با لفظ حرج نيز بيان شده است ؛ و در مورد كسى كه گناه مىكند ، آمده است كه خداوند « يَجْعَلْ صَدْرَه‌ُو ضَيّقًا حَرَجًا » . « 1 »\r\n\r\nمعناى حرج در عرف عام\r\nپيش از بيان موارد كاربرد واژه « حرج » در قرآن كريم ، بايد ديد آيا در عرف عام ، معناى جديدى براى حرج وجود دارد يا آن كه در عرف عام نيز همان معناى لغوى حرج ، مدّ نظر قرار مىگيرد ؟\r\nاگر معناى لغوى حرج را « مطلق الضيق » بدانيم - همان‌گونه كه ابن‌اثير و ديگران بيان مىدارند - عرف اين معنا را نمىپذيرد ؛ و بلكه بايد گفت : در عرف عام و اهل لسان ، حرج به معناى « أضيق الضيق » است ؛ يعنى : عرف عام در مواردى كه مشقّت زياد و سختى شديدى وجود دارد ، كلمهء « حرج » را به كار مىبرد .\r\n\r\nموارد كاربرد واژهء حرج در قرآن\r\nدر قرآن كريم واژهء « حرج » به معناى ضيق ، تنگى ، سختى و گناه در نُه سوره و بيست و يك مورد استعمال شده است ؛ و لكن موردى كه در معناى « حرام » استعمال شده باشد را نيافتيم ، گرچه برخى چنين ادّعا نموده‌اند .\r\n\r\nالف ) آياتى كه واژهء « حرج » در آنها به معناى « ضيق » آمده ، عبارت است از\r\n1 - « فَلَا وَرَبّكَ لَايُؤْمِنُونَ حَتَّى يُحَكّمُوكَ فِيمَا شَجَرَ بَيْنَهُمْ ثُمَّ لَايَجِدُواْ فِى\r\n\r\n\r\n","description":"","footnote":"\r\n( 1 ) . سورهء انعام ، آيهء 125 .\r\n","page_name":" 26 ","page_number":26},
  {"content":"\r\n\r\nأَنفُسِهِمْ حَرَجًا مّمَّا قَضَيْتَ » « 1 » ؛\r\nبه پروردگارت سوگند كه ايمان نمىآورند ، مگر آن كه تو را در مورد آن چه ميان آنان مايهء اختلاف است ، داور گردانند ؛ سپس از حكمى كه كرده‌اى در دل‌هايشان احساس حرج و ضيق نكنند . ( ناراحت نشوند و نگويند اين چه حكمى بود كه پيامبر كرد ) .\r\n2 - « يأَيُّهَا الَّذِينَ ءَامَنُواْ إِذَا قُمْتُمْ إِلَى الصَّلَوةِ فَاغْسِلُواْ وُجُوهَكُمْ وَأَيْدِيَكُمْ إِلَى الْمَرَافِقِ وَامْسَحُواْ بِرُءُوسِكُمْ وَأَرْجُلَكُمْ إِلَى الْكَعْبَيْنِ وَإِن كُنتُمْ جُنُبًا فَاطَّهَّرُوا وَإِن كُنتُم مَّرْضَى أَوْ عَلَى سَفَرٍ أَوْجَآءَ أَحَدٌ مّنكُم مّنَ الْغَآ ل طِ أَوْ لمَسْتُمُ النّسَآءَ فَلَمْ تَجِدُوا مَآءً فَتَيَمَّمُواْ صَعِيدًا طَيّبًا فَامْسَحُواْ بِوُجُوهِكُمْ وَأَيْدِيكُم مّنْهُ مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ وَلكِن يُرِيدُ لِيُطَهّرَكُمْ وَلِيُتِمَّ نِعْمَتَه‌ُو عَلَيْكُمْ لَعَلَّكُمْ تَشْكُرُونَ » « 2 » ؛\r\nاى مؤمنان ، چون براى نماز برخاستيد ، چهره و دست‌هايتان را تا آرنج بشوييد و بخشى از سرتان را مسح كنيد و نيز پاهاى خود را تا برآمدگى روى پا [ مسح كنيد 
  ] و اگر جنب بوديد ، غسل كنيد ؛ و اگر بيمار يا در سفر بوديد و يا از جاى قضاى حاجت آمديد ، يا با زنان آميزش كرديد و آبى نيافتيد ، به خاكى پاك تيمّم كنيد ؛ با آن بخشى از چهره و دست‌هاى خود را مسح نماييد ؛ خداوند نمىخواهد شما را در تنگنا افكند ؛ ولى مىخواهد شما را پاكيزه گرداند و نعمت خود را بر شما تمام كند ، باشد كه سپاس گزاريد .\r\n3 - « فَمَن يُرِدِ اللَّهُ أَن يَهْدِيَه‌ُو يَشْرَحْ صَدْرَه‌ُو لِلْإِسْلمِ وَمَن يُرِدْ أَن يُضِلَّهُ و يَجْعَلْ صَدْرَه‌ُو ضَيّقًا حَرَجًا . . . » « 3 » ؛\r\nخدا كسىراكه بخواهد هدايت كند ، دلش را براى [ پذيرش 
  ] اسلام مىگشايد و هركس را كه بخواهد در گمراهى وانهد ، دلش را تنگ و بسته مىدارد . . .\r\n\r\n\r\n","description":"","footnote":"\r\n( 1 ) . سوره نساء ، آيهء 65 .\r\n( 2 ) . سورهء مائده ، آيهء 6 .\r\n( 3 ) . سورهء انعام ، آيهء 125 .\r\n","page_name":" 27 ","page_number":27},
  {"content":"\r\n\r\nعبارت « ضيّقاً حرجاً » در اين آيه شريفه ، چه بسا مؤيّد آن باشد كه « حرج » به معناى « أضيق الضيق » است ، نه « مطلق الضيق » .\r\n4 - « كِتبٌ أُنزِلَ إِلَيْكَ فَلَا يَكُن فِى صَدْرِكَ حَرَجٌ مّنْهُ . . . » « 1 » ؛\r\nكتابى است كه به سوى تو فرو فرستاده شده است ؛ پس نبايد در سينهء تو از ناحيه آن ، تنگى باشد . . .\r\n5 - « وَ جهِدُوا فِى اللَّهِ حَقَّ جِهَادِه‌ِى هُوَ اجْتَبَل - كُمْ وَ مَا جَعَلَ عَلَيْكُمْ فِى الدّينِ مِنْ حَرَجٍ . . . » « 2 » ؛\r\nو در [ راه 
  ] خداوند چنان كه سزاوار جهاد [ در راه 
  ] اوست ، جهاد كنيد ؛ او شما را برگزيده و در دين هيچ تنگنايى براى شما ننهاد . . .\r\n6 - « . . . لِكَيْلَا يَكُونَ عَلَيْكَ حَرَجٌ . . . » « 3 » ؛\r\nخداوند در اين آيه شريفه در مورد ازدواج پيامبر صلى الله عليه و آله مىفرمايد : « تا براى تو مشكلى پيش نيايد » ؛ البته اين احتمال نيز وجود دارد كه « حرج » به معناى « گناه » باشد .\r\n\r\nب ) در پاره‌اى از آيات شريفه نيز « حرج » به معناى « معصيت و گناه » به كار رفته است\r\n؛ مانند موارد زير :\r\n1 - « لَّيْسَ عَلَى الضُّعَفَآءِ وَلَا عَلَى الْمَرْضَى وَلَا عَلَى الَّذِينَ لَايَجِدُونَ مَا يُنفِقُونَ حَرَجٌ . . . » « 4 » ؛\r\nبر ناتوانان و بيماران و آنان كه چيزى براى بخشيدن [ به راه و راهيان جهاد 
  ] نمىيابند ، گناهى نيست .\r\n\r\n\r\n","description":"","footnote":"\r\n( 1 ) . سورهء اعراف ، آيه 2 .\r\n( 2 ) . سورهء حجّ ، آيه 78 .\r\n( 3 ) . سورهء احزاب ، آيه 50 .\r\n( 4 ) . سورهء توبه ، آيه 91 .\r\n","page_name":" 28 ","page_number":28},
  {"content":"\r\n\r\n2 - « لَّيْسَ عَلَى الْأَعْمَى حَرَجٌ وَلَا عَلَى الْأَعْرَجِ حَرَجٌ وَ لَاعَلَى الْمَرِيضِ حَرَجٌ . . . » « 1 » ؛\r\nبر نابينا و لنگ و بيمار [ اگر به جهاد نيايند 
  ] گناهى نيست . . .\r\n3 - « . . . فَلَمَّا قَضَى زَيْدٌ مّنْهَا وَطَرًا زَوَّجْنكَهَا لِكَىْ لَايَكُونَ عَلَى الْمُؤْمِنِينَ حَرَجٌ فِى أَزْوَ جِ أَدْعِيَآلهِمْ . . . » « 2 » ؛\r\nدر اين آيه خداوند مىفرمايد : اگر مؤمنين بخواهند همسران پسرخواندگانشان را پس از طلاق به عقد خود درآورند ، گناهى نكرده‌اند .\r\n4 - « مَّا كَانَ عَلَى النَّبِىّ مِنْ حَرَجٍ فِيمَا فَرَضَ اللَّهُ لَه‌ُو . . . » « 3 » ؛\r\nبر پيامبر در آن‌چه خدا براى او فرض گردانيده ، گناهى نيست .\r\nنتيجه آن كه در قرآن كريم واژهء « حرج » در هر دو معنا استعمال شده است ؛ بنابراين ، چنين نيست كه با استناد به حديث « القرآن يفسّر بعضه بعضاً » « 4 » ، گفته شود اگر كلمه‌اى در يك آيه به كار رفته باشد ، در موارد ديگر نيز در همان معنا استعمال شده است . به عنوان مثال : در يك آيه ذكر شده : « خُذُوا زِينَتَكُمْ عِندَ كُلّ مَسْجِدٍ » « 5 » و در آيهء ديگر آمده است : « الْمَالُ وَ الْبَنُونَ زِينَةُ الْحَيَوةِ الدُّنْيَا » « 6 » ؛ حال ، گفته شود كه زينت ، در آيهء دوّم به همان معناى آيهء اوّل است و اين دو در كنار هم تفسير مىشوند . يا در آيه‌اى آمده است كه فتنه از قتل بدتر است « 7 » ، سپس در آيهء ديگرى ، خداوند مىفرمايد : « أَنَّمَآ أَمْوَ لُكُمْ وَأَوْلدُكُمْ فِتْنَةٌ » « 8 » ؛ آيا مىتوان اين دو آيه را در كنار هم قرار داد و گفت : اموال و اولاد از\r\n\r\n\r\n","description":"","footnote":"\r\n( 1 ) . سورهء فتح ، 17 .\r\n( 2 ) . سورهء احزاب ، آيه 37 .\r\n( 3 ) . همان ، آيه 38 .\r\n( 4 ) . ر . ك : المولى محمّد باقر المجلسى ، بحارالأنوار ، ج 54 ، ص 218 .\r\n( 5 ) . سورهء اعراف ، آيهء 31 .\r\n( 6 ) . سورهء كهف ، آيه 46 .\r\n( 7 ) . « الْفِتْنَةُ أَشَدُّ مِنَ الْقَتْلِ » ؛ سورهء بقره ، آيهء 191 .\r\n( 8 ) . سورهء انفال ، آيهء 28 .\r\n","page_name":" 29 ","page_number":29},
  {"content":"\r\n\r\nقتل بدتر هستند ؟ ! به طور قطع چنين نيست ؛ و مواردى وجود دارد كه در يك سوره از قرآن كريم لفظى در چندين معنا استعمال شده است . البته مقصود از اين كه بعضى از آيات قرآن بعضى ديگر را تفسير مىكنند ، معناى ديگرى است كه در جاى خود مورد بحث و تحقيق قرار گرفته است .\r\nبنابراين ، چنين نيست كه بگوييم كلمهء « حرج » در تمامى موارد به يك معناست و مثلًا آيهء شريفه 37 سوره احزاب را كه خداوند خطاب به پيامبر صلى الله عليه و آله در مورد ازدواج با همسر پسرخوانده‌اش زيد ، مىفرمايد : « لِكَىْ لَايَكُونَ عَلَى الْمُؤْمِنِينَ حَرَجٌ » ، قرينه بر توسعه در معناى حرج بگيريم و بگوييم حتّى در مواردى كه مقدار كمى حرج وجود دارد ، اين قاعده جريان پيدا مىكند .\r\nنكته دوّمى كه توجّه به آن ضرورى مىنمايد ، اين است كه واژهء « حرج » ذكر شده در آيات ياد شده ، به نحو مجاز مرسل استعمال شده است ؛ يعنى : مسبّب گفته شده و از آن سبب اراده شده است . هنگامى كه گفته مىشود : « مَا جَعَلَ عَلَيْكُمْ فِى الدّينِ مِنْ حَرَجٍ » « 1 » يعنى سبب حرجى و چيزى كه به حرج منجر مىشود ، نفى شده است .\r\nسوّمين نكته‌اى كه لازم است توجه شود ، آن است كه اگر لفظى در قرآن كريم از نظر سعه و ضيق ، مختلف استعمال شده باشد ، به اين معنا كه در برخى موارد در معنايى استعمال شده و در برخى موارد ديگر در معنايى محدودتر به كار برده شده است ، مىتوان گفت فقيه در استنباط احكام شرعيه از معناى موسّع و غير محدود آن تبعيّت مىنمايد . بنابراين ، اگر گفتيم « حرج » در قرآن كريم هم در « مطلق الضيق » استعمال شده و هم در « أضيق الضيق » ، فقيه در هنگام استنباط ، بايد دائرهء موسّع يعنى « مطلق الضيق » را به عنوان ملاك قرار دهد .\r\nدر اين مورد قاعده حمل مطلق بر مقيّد جريان ندارد ؛ چه آن‌كه اين قاعده مربوط به موردى است كه بين اين دو - مطلق و مقيّد - تنافى وجود داشته باشد ، و در اين بحث بين استعمال حرج در معناى موسّع و استعمال آن در معناى مضيّق تنافى وجود ندارد .\r\n\r\n\r\n","description":"","footnote":"\r\n( 1 ) . سورهء حجّ ، آيهء 78 .\r\n","page_name":" 30 ","page_number":30},
  {"content":"\r\n\r\n\r\nمبانى فقهى قاعده لا حرج\r\nبراى اعتبار و حجيّت قاعده لاحرج به ادلّه اربعه استدلال شده است ؛ امّا پيش از طرح و بررسى آنها ، لازم است كه مدّعاى بحث روشن شود .\r\nبديهى است اطلاق يا عموم ادلّهء اوّليه‌اى كه در واجبات و محرّمات وارد شده است ، دلالت مىكند كه مكلّف بايد تكاليف را انجام دهد ؛ اعمّ از آن كه انجام و امتثال آنها حرجى باشد يا نباشد . به عنوان مثال : « كُتِبَ عَلَيْكُمُ الصّيَامُ » « 1 » دلالت بر وجوب روزه مىكند ؛ اعمّ از اين كه براى انسان مشقّتى افزون بر اصل تكليف داشته باشد يا نداشته باشد .\r\nدر برابر اين نكته ، مدّعاى اين بحث آن است كه اگر در مقابل ادلّه اوّليه ، دليلى بر نفى حكم حرجى اقامه شود ، نسبت بين اين دليل و ادلّه اوليّه چيست ؟ آيا تقييد و تخصيص است ، يا حكومت و يا تعارض ؟ كه در مباحث آينده مطرح خواهد شد .\r\nبنابراين ، بحث در اين است كه آيا در برابر ادلّهء اوليّه دليل ديگرى كه آنها را محدود كند وجود دارد يا خير ؟\r\n\r\n\r\n","description":"","footnote":"\r\n( 1 ) . سورهء بقره ، آيه 183 .\r\n","page_name":" 31 ","page_number":31},
  {"content":"\r\n\r\n\r\nدليل اوّل : كتاب ( آيات قرآن كريم )\r\nمهم‌ترين دليل از ميان ادلّه اربعه قرآن كريم است ؛ در مجموع به پنج آيه از قرآن كريم براى اين مدّعا استدلال شده است .\r\n\r\n1 ) آيهء 78 سورهء حجّ\r\nاز مهم‌ترين آياتى كه به عنوان دليل قاعده لاحرج مورد استدلال قرار مىگيرد ، آيهء 78 سوره حجّ است . خداوند سبحان پس از آن كه در آيه 77 ، مؤمنان را ملزم مىكند كه براى گشايش راه‌هاى رستگارى به ركوع و سجود و پرستش پروردگارشان قيام كنند و فاعل خير شوند ، در آيهء بعد مىفرمايد :\r\n« وَ جهِدُوا فِى اللَّهِ حَقَّ جِهَادِهِ ى هُوَ اجْتَبَل - كُمْ وَ مَا جَعَلَ عَلَيْكُمْ فِى الدّينِ مِنْ حَرَجٍ . . . » ؛\r\nو در [ راه 
  ] خداوند چنان كه سزاوار جهاد [ در راه 
  ] اوست ، جهاد كنيد ؛ او شما را برگزيده و در دين هيچ تنگنايى براى شما ننهاد . . .\r\n\r\nنكات موجود در آيهء شريفه\r\nاوّلين نكته در مورد مخاطب اين آيه است . اكثر مفسّرين عامّه و خاصّه ، مخاطب اين آيه شريفه را عموم مردم قرار داده‌اند « 1 » ؛ يعنى : خداوند به عموم مردم مىفرمايد : از آنجا كه شما از ميان امّت‌ها ، امّت برگزيده هستيد ، بايد حقّ جهاد را انجام دهيد ؛ سپس مىفرمايد : خداوند در دين حرجى قرار نداده است .\r\nنظر دوّم آن است كه با توجّه به قرائن موجود « 2 » ، مخاطب اين آيه ، ائمّه\r\n\r\n\r\n","description":"","footnote":"\r\n( 1 ) . ر . ك : القطب الراوندى ، فقه القرآن ، ج 1 ، ص 329 ؛ ابن كثير ، تفسير القرآن العظيم ، ج 3 ، ص 236 ؛ الجصّاص ، أحكام القرآن ، ج 5 ، ص 390 .\r\n( 2 ) . براى كسب اطّلاع از قرائن و توضيح بيشتر در اين زمينه ، ر . ك : محمّد الفاضل اللنكرانى ، ثلاث رسائل ، صص 37 - 42 .\r\n","page_name":" 32 ","page_number":32},
  {"content":"\r\n\r\nمعصومين عليهم السلام مىباشند . « 1 » رواياتى نيز در اين زمينه در ذيل آيهء شريفه وارد شده است ؛ از جمله ، در روايتى از امام باقر عليه السلام در مورد معنا و مخاطب اين آيه سؤال شده است ، كه امام عليه السلام در جواب فرمودند : « إيّانا عنى خاصةً » « 2 » ؛ خداوند تنها به ما اشاره دارد .\r\nنكته دوّم : در مورد معناى جهاد در اين آيه ، سه احتمال وجود دارد كه احتمال دوّم و سوّم نزديك هم‌اند .\r\nاحتمال اوّل آن است كه منظور جهاد با كفّار باشد « 3 » ؛ لكن اين احتمال داراى دو اشكال است :\r\n1 ) اوّلين اشكال آن است كه سورهء مباركه حجّ از سوره‌هاى مكّى قرآن است ؛ در حالى كه امر به جهاد و قتال بعد از هجرت پيامبر اكرم صلى الله عليه و آله صادر شده است . از اين رو ، جهاد در اين آيه شريفه ، خصوص جهاد با كفّار نمىتواند باشد .\r\n2 ) اشكال دوّم آن كه در قرآن كريم مواردى كه مسأله جنگ و مقاتله با كفّار مطرح مىشود ، غالباً با كلمهء « وقاتلوا » ، يا « يقاتل » و هم‌چنين « في سبيل اللَّه » ذكر مىگردد ؛ بنابراين ، مطابق اين دو قرينه ، احتمال جهاد با كفّار بسيار بعيد است .\r\nاحتمال دوّم : آلوسى در تفسيرش مىنويسد : مراد از « جهاد » ، اقسام سه‌گانه آن است ؛ يعنى : هم جهاد با كفّار ، هم جهاد با شيطان و هم جهاد با نفس را شامل مىشود . « 4 » اشكال دوّمى كه در مورد احتمال اوّل آورديم ، بر اين احتمال نيز وارد مىباشد .\r\nاحتمال سوّم : اكثر مفسّرين خاصّه و عامّه بيان مىدارند : به قرينهء آيه پيشين و قرينه‌اى كه در ذيل همين آيه شريفه وجود دارد ، منظور از جهاد اعم از جهاد اصطلاحى\r\n\r\n\r\n","description":"","footnote":"\r\n( 1 ) . ر . ك : السيّد محمّدحسين الطباطبايى ، الميزان فى تفسير القرآن ، ج 14 ، ص 414 ؛ عبدعلى بن جمعة الحويزى ، تفسير نور الثقلين ، ج 3 ، ص 523 ؛ الفيض الكاشانى ، تفسير الصافى ، ج 3 ، ص 391 .\r\n( 2 ) . محمّد بن يعقوب الكلينى ، اصول كافى ، ج 1 ، ص 189 ، باب فى أنّ الأئمّة شهداء اللَّه عزّ وجلّ على خلقه ، ح 4 .\r\n( 3 ) . ابواسحاق احمد الثعلبى ، تفسير الثعلبى ، ج 7 ، ص 35 ؛ القرطبى ، تفسير القرطبى ، ج 12 ، ص 99 ؛ الجصّاص ، أحكام القرآن ، ج 5 ، ص 390 ؛ ابن‌جرير الطبرى ، جامع البيان عن تأويل آى القرآن ، ج 10 ، ص 258 .\r\n( 4 ) . السيّد محمّد الآلوسى ، روح المعانى فى تفسير القرآن العظيم والسبع المثانى ، ج 17 - 18 ، ص 269 .\r\n","page_name":" 33 ","page_number":33},
  {"content":"\r\n\r\nاست و مدلول آن انجام دادن همه واجبات و ترك تمامى محرّمات را شامل مىشود . « 1 » به عبارت ديگر ، « جاهدوا » يعنى : همهء آن‌چه را كه خداوند به شما فرمان داده است ، امتثال كنيد ؛ و از همه آن‌چه كه نهى فرموده ، دورى گزينيد . از اين رو ، معنى واژه « دين » مندرج در آيه نيز ظهور در كلّ احكام و تكاليف دارد و فقط به حكم ويژهء جهاد دلالت ندارد .\r\nپس از آن كه روشن شد احتمالات اوّل و دوّم به دليل ايرادهايى كه بر آنها وارد است ، ضعيف مىباشند ، بايد به احتمال سوّم مراجعه . از سوى ديگر ، از آنجا كه خطاب موجود در ذيل آيه شريفه - فرمان به اقامه نماز ، دادن زكات و پناه‌بردن به خداوند - به عموم مردم است ، روشن مىشود كه خطاب در « جاهدوا » عام مىباشد .\r\nدر مقابل ، كسانى كه خطاب « جاهدوا » را مختصّ به ائمّه معصومين عليهم السلام دانسته‌اند ، آيه را به اين صورت معنا كرده‌اند كه خداوند مىفرمايد : شما ( ائمّه اطهار عليهم السلام ) از آنجا كه داراى منصب امامت - كه منصب بسيار عظيمى است - مىباشيد ، بايد در راه خدا جهاد كنيد .\r\nدر اين صورت ، « هُوَ اجْتَبَل - كُمْ » به منزلهء تعليل براى ماقبل است و علّت جهاد را بيان مىكند . يعنى : خداوند به ائمه عليهم السلام مىفرمايد : چون شما را از ميان مردم برگزيدم و امتيازى براى شما قرار دادم ، مسؤوليت شما با تكليف عامّه مردم تفاوت مىكند .\r\nنكته سوّم : آن است كه « ما » در « مَا جَعَلَ عَلَيْكُمْ فِى الدّينِ مِنْ حَرَجٍ » نافيه است ؛ بنابراين ، معناى اين قسمت از آيه چنين مىشود : خداوند احكام حرجى را از مؤمنان برداشته است ؛ نه آن كه مرفوع ، موضوعات حرجى باشد . « مِن » نيز زائده بوده و براى قوّت تأكيد آمده است ؛ چرا كه تأكيد « من حرج » در عموميّت بيشتر است . در مورد اين‌كه كلمه « عليكم » آيا به « جعل » متعلّق است ، يا به « حرج » و يا به يكى از افعال عامّه ؟ ، اختلاف است ؛ هم‌چنين اكثر مفسّرين « حقّ جهاد » را به نيّت درست و خالص تفسير نموده‌اند .\r\n\r\n\r\n","description":"","footnote":"\r\n( 1 ) . شيخ طوسى ، تفسير التبيان ، ج 7 ، ص 305 ؛ فضل بن حسن الطبرسى ، مجمع البيان فى تفسير القرآن ، ج 8 - 7 ، ص 97 ؛ السيّد محمد حسين الطباطبائى ، الميزان فى تفسير القرآن ، ج 14 ، ص 411 .\r\n","page_name":" 34 ","page_number":34},
  {"content":"\r\n\r\nبا اين حال ، در تفاسير قرآن كريم ، در مورد اين قسمت از آيه شريفه احتمالات گوناگونى مطرح شده است كه بايد بررسى شود كدام يك از اين احتمالات به مدّعاى بحث نزديك‌تر است .\r\n\r\nاحتمالات موجود در معناى\r\n« مَا جَعَلَ عَلَيْكُمْ فِى الدّينِ مِنْ حَرَجٍ »\r\nاحتمال اوّل : بيان كرده‌اند : « مَا جَعَلَ عَلَيْكُمْ فِى الدّينِ مِنْ حَرَجٍ » ، أي : « ليس في دين الإسلام ما لا سبيل إلى الخلاص ؛ و من حرج ، أي : من ضيق لا مخرج له ولا مخلص من عقابه » « 1 » .\r\nيعنى : در دين اسلام كارى كه آدمى را در تنگنا و سختى قرار دهد به صورتى كه نتواند چاره‌اى براى رهايى از آن بينديشد ، وجود ندارد .\r\nقائلين به اين معنا مىگويند : خداوند براى موردى كه انسان گناه مىكند ، باب توبه را قرار داده است . « مَا جَعَلَ عَلَيْكُمْ فِى الدّينِ مِنْ حَرَجٍ » يعنى : در كنار معصيت ، توبه وجود دارد ؛ اين‌گونه نيست كه در دين حرج و بن‌بست باشد ؛ يا مرتكب جنايت ، مىتواند ارش ، يا ديه و يا كفّاره آن را بپردازد ؛ و در اين صورت ، شخص خطاكار از عذاب رهايى پيدا مىكند .\r\nاشكال اين احتمال : به نظر مىرسد اين تفسير با لفظ « جعل » موجود در آيهء شريفه سازگارى ندارد ؛ چرا كه در اين صورت ، خداوند مىفرمود : « ولا يكون أو ليس فى الدين حرج » . بين اين معنا كه خداوند در دين حرجى جعل نكرده است و اين معنا كه در دين بن‌بستى نيست ، فرق زيادى وجود دارد . « من حرج » متعلّق به خود « جعل » است ؛ يعنى : آن چه را كه جعل كرده است ، حرجى نيست . اگر كلمهء جعل نبود ، امكان داشت كه اين معنا را قبول كنيم و بگوييم دين خداوند به گونه‌اى نيست كه انسان در تنگنا قرار گيرد ؛ اگر گناه كرد ، توبه كند .\r\n\r\n\r\n","description":"","footnote":"\r\n( 1 ) . از قائلين به اين احتمال مىتوان به مرحوم شيخ طوسى و مرحوم طبرسى رحمهما الله اشاره نمود ؛ ر . ك : تفسير التبيان ، ج 7 ، ص 305 ؛ مجمع البيان فى تفسير القرآن ، ج 8 - 7 ، ص 97 ؛ و نيز أحكام القرآن للجصّاص ، ج 5 ، ص 390 .\r\n","page_name":" 35 ","page_number":35},
  {"content":"\r\n\r\nبرخى از مفسّرين كه آيه شريفه را چنين معنا كرده‌اند ، تمام ردّ مظالم را تحت اين آيه قرار مىدهند ؛ امّا همان‌گونه كه بيان شد ، اين معنا با كلمهء « جعل » سازگارى ندارد .\r\nاحتمال دوّم : خداوند به قرينه « هُوَ اجْتَبَل - كُمْ » مىخواهد بفرمايد كه من امّت مسلمان را از ميان ساير امّت‌ها برگزيده‌ام و اين امّت مورد رحمت است . « حرج » در اين احتمال ، به معناى « إصار » - جمع « إصر » - است . واژهء « إصر » به فشار ، سنگينى ، گناه و حبس همراه فشار معنى شده است و مراد از آن ، احكام ضيق‌آور و مشقّت‌بار است . خداوند با اين آيه در صدد آن است كه اصار و حرجى كه بر بنىاسرائيل بوده را از مسلمانان نفى كند .\r\n« اصار بنىاسرائيل » اين بوده كه اگر توبه مىكردند ، لازم بود كه خود را بكشند تا توبه‌شان قبول گردد ؛ يا آن كه نمازشان در مكانى معيّن قبول مىشده است ؛ و يا آن كه اگر جايى از بدنشان نجس مىشد ، بايد آنجا را قيچى مىكردند و موارد ديگرى كه در روايات بيان شده است . « 1 » حال ، خداوند با اين آيه بيان مىدارد كه اين اصار براى مسلمانان جعل نشده است .\r\nاحتمال سوّم : اين است كه آيه شريفه بر رخصت‌هايى كه در موارد ضرورت ، شارع اجازه داده است ، دلالت مىكند . به عنوان مثال : شارع بيان مىكند كه اگر نمىتوانى نماز را به صورت ايستاده بخوانى ، آن را در حالت نشسته بخوان ؛ و يا آن كه اگر با آب نمىتوانى وضو بگيرى ، تيمّم كن .\r\nالبتّه مىتوان گفت كه اين تفسير در اطلاق معناى اوّل داخل است ؛ لكن در اين احتمال بحثى از توبه - كه در معناى اوّل ذكر شد - وجود ندارد .\r\nاحتمال چهارم : در احتمال دوّم بيان شد كه حرج به معناى اصار بنىاسرائيل است و « ما جعل » به « هُوَ اجْتَبَل - كُمْ » ارتباط دارد ؛ امّا در اين احتمال ، « ما جعل » مربوط به « حق الجهاد » است . يعنى : شارع مىخواهد بفرمايد : حق جهادى را كه در توانتان است ،\r\n\r\n\r\n","description":"","footnote":"\r\n( 1 ) . ر . ك : العلّامة الطبرسى ، الإحتجاج ، ج 1 ، ص 497 ؛ مولا محمدصالح المازندرانى ، شرح اصول كافى ، ج 10 ، ص 224 ؛ محمّد بن احمد بن ابىبكر القرطبى ، الجامع لأحكام القرآن ، ج 7 ، ص 300 .\r\n","page_name":" 36 ","page_number":36},
  {"content":"\r\n\r\nبجا آوريد ؛ چرا كه امتثال و عباداتى را كه مناسب شأن خداوند است نمىتوانيد انجام دهيد ؛ امّا سعى كنيد كه هرچه بهتر و به حدّى كه در توانتان مىباشد آن را انجام دهيد .\r\nبه عبارت ديگر ، هنگامى كه شارع مىفرمايد : « وَ جهِدُوا فِى اللَّهِ حَقَّ جِهَادِه‌ِى » ، اين سؤال پيش مىآيد كه بجاآوردن « حق جهاد » در توان و قدرت بندگان نيست ؛ به همين جهت ، خداوند در ادامه آيه مىفرمايد : « مَا جَعَلَ عَلَيْكُمْ فِى الدّينِ مِنْ حَرَجٍ » .\r\nاشكال احتمالات فوق : هيچ يك از احتمالات چهارگانه فوق به مدّعاى اين بحث - جعل قاعده لاحرج براى نفى و برداشتن احكام حرجى - ارتباطى ندارد . احتمال اوّل اين بود كه خداوند كارى كه انسان را در تنگنا و سختى قرار دهد به گونه‌اى كه نتواند از آن رهايى يابد ، جعل نكرده است .\r\nاحتمال دوّم نيز يك قضيّه خارجيّه است و فقط مىگويد اصارى كه بر بنىاسرائيل جعل شده ، از مسلمين برداشته شده است و نمىتوان از آن يك حكم كلّى استخراج كرد .\r\nاحتمال سوم نيز بر ترخيص عند الضروره دلالت دارد و با مدّعا ارتباطى پيدا نمىكند ؛ زيرا ، حرج فقط در مواردى كه شارع خودش اجازه داده است ، نفى مىشود و آيهء شريفه به آن موارد محدود مىشود . در اين صورت ، بايد ببينيم شارع چه ترخيصى داده است ؟ اعم از آن كه بدلى براى آن مورد ذكر كرده باشد - مثلًا بيان كرده باشد كه اگر نمىتوانيد وضو بگيريد ، تيمّم كنيد - و يا آن كه فقط اجازه در ترك داده باشد . در مورد احتمال چهارم نيز همين اشكال پيش مىآيد .\r\nامّا احتمال پنجم : سه بيان در مورد اين احتمال وجود دارد :\r\n1 ) بگوييم مقصود خداوند متعال آن است كه احكام جعل شده در دين اسلام براى اين نيست كه بندگان در حرج بيفتند ؛ بلكه اهداف بسيار مهمّى بر اين واجبات مترتّب است . همان‌گونه كه اگر پزشك براى بيمار ، داروهاى تلخ و . . . تجويز مىكند ، به جهت آثار آن داروهاست و نه اذيّت و گرفتارى بيمار ؛ در اينجا نيز احكام جعل شده از سوى خداوند به جهت رسيدن بندگان به اهداف آن احكام است .\r\nاشكال اين بيان آن است كه بايد از آيهء شريفه ، قاعده‌اى را به عنوان اماره و دليل\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاستفاده كنيم تا بتوانيم حكمى را كه مستلزم حرج است ، برداريم ؛ امّا مطابق اين بيان ، جعل احكام براى ايجاد حرج نيست ، هرچند حرجى باشند .\r\nسؤالى كه در مورد اين بيان مطرح مىشود ، آن است كه آيا آيه شريفه در اين معنا ظهور دارد ؟\r\nدر پاسخ بايد گفت : به نظر مىرسد اين بيان نيازمند تقدير است و لازم است كه در آيه كلمه « غرض » قبل از « حرج » در تقدير گرفته شود ؛ يعنى گفته شود : « من حرج » يعنى « لغرض الحرج » ؛ بدين معنا كه خداوند در دين اسلام احكام را به هدف اين كه بندگان را به حرج بيندازد ، جعل نكرده است . لكن از آنجا كه تقدير بر خلاف اصل است ، نمىتوان اين معنا را از آيه شريفه استفاده نمود .\r\n2 ) بيان دوّم آن است كه بگوييم آيه شريفه مىفرمايد : دين اسلام ، دين سخت و حرجى نيست . به عبارت ديگر ، بيان مىكند تمامى احكام اسلام ، سهل و آسان است ؛ و اگر در موردى نيز حرج وجود دارد و انجام عملى براى انسان مشكل است ، در ظاهر و به حسب ظاهر است و الّا در واقع چنين نبوده و آن حكم ، حكمى سهل است .\r\nمعناى آيه شريفه با اين حديث پيامبر اكرم صلى الله عليه و آله كه مىفرمايد : « لم يرسلني اللَّه بالرهبانيّة ، و لكن بعثني بالحنيفيّة السهلة السمحة . . . » « 1 » يكى مىشود ؛ و يا روايتى كه مىفرمايد : « إنّ هذا الدّين يُسر . . . » « 2 » .\r\nبر اساس اين بيان نيز به مدّعا نمىرسيم ؛ چرا كه خداوند - مطابق اين بيان - خبر مىدهد كه هر چه جعل كرده ، سهل و آسان بوده و حرجى نيست ؛ نه آن كه اگر حرجى پيش آمد ، بندگان مىتوانند دست از آن حكم بردارند .\r\n3 ) بيان سوّمى كه مطرح شده ، آن است كه خداوند به وسيله « مَا جَعَلَ عَلَيْكُمْ فِى الدّينِ مِنْ حَرَجٍ » مىفرمايد : احكام تا زمانى اعتبار دارند كه مستلزم حرج نباشند .\r\nبنابراين ، منظور از آيه اين است كه هرگاه در اثر عمل به احكام و الزامات شرعى ، مكلّف\r\n\r\n\r\n","description":"","footnote":"\r\n( 1 ) . محمّد باقر المجلسى ، بحارالأنوار ، ج 22 ، ص 264 .\r\n( 2 ) . على بن بلبان الفارسى ، صحيح ابن حبّان به ترتيب ابن بلبان ، ج 2 ، صص 63 و 64 ؛ احمد بن الحسين بن على البيهقى السنن الكبرى ، ج 3 ، ص 18 ؛ احمد بن شعيب النسائى ، سنن النسائى ، ج 8 ، صص 123 و 124 .\r\n","page_name":" 38 ","page_number":38},
  {"content":"\r\n\r\nدر عسر و حرج واقع شود ، اين احكام و الزامات از عهده او برداشته مىشود .\r\n\r\nانواع حكم حرجى\r\nحكم حرجى بر دو نوع است : گاه در اصل انشاى حكم حرج است و گاه در مصداق حكم .\r\n1 ) در پاره‌اى موارد در اصل انشاى حكم - منظور اعتبارى است كه شارع بر ذمّه مكلّف قرار مىدهد و ذمّه او مشغول و يا متوجّه تكليفى مىشود - حرج وجود دارد ؛ به عنوان مثال : اگر شخصى جنس معيوبى را خريد ، آيا حق خيار دارد يا آن كه چون قيمت آن را پرداخته و ايجاب و قبول منعقد شده است ، معامله صحيح بوده و بايد تحمّل كند ؟\r\nدر چنين مواردى چون در « وجوب وفاى به عقد » يا « لزوم عقد » حرج وجود دارد ، قاعده لاحرج اين حكم حرجى را بر مىدارد .\r\n2 ) مواردى نيز وجود دارد كه اصل حكم حرجى نيست ؛ امّا بعضى از مصداق‌هاى آن حرجى است . به عنوان مثال : ايجاب « أَقِيمُوا الصَّلَوة » « 1 » براى مكلّف هيچ حرجى را در بر ندارد ؛ امّا ممكن است كه در بعضى شرايط - مانند موردى كه شخص بيمار است - نماز براى مكلّف حرجى شود . حال ، آيه شريفه « مَا جَعَلَ عَلَيْكُمْ فِى الدّينِ مِنْ حَرَجٍ » بيان مىكند شارع به طور كلّى حكم حرجى در دين را برداشته است ؛ چه آن كه خود حكم موجب تحقّق حرج گردد و چه آن كه امتثال بعضى از مصداق‌هاى حكم حرجى باشد .\r\nفقيهانى كه مىخواهند از آيه شريفه ، « قاعده لاحرج » را استفاده كنند ، مىبايست اين نكته را اثبات كنند كه آيه شريفه در بيان سوّم از احتمال پنجم ظهور دارد .\r\nمرحوم علّامه طباطبايى قدس سره در تفسير خود مىنويسد :\r\n« . . . و رفع عنهم كلّ حرج فى الدّين إمتناناً ، سواء كان حرجاً في أصل\r\n\r\n\r\n","description":"","footnote":"\r\n( 1 ) . سورهء بقره : آيات 43 ، 83 و 110 .\r\n","page_name":" 39 ","page_number":39},
  {"content":"\r\n\r\nالحكم أو حرجاً طارئاً عليه إتّفاقاً ، فهي شريعة سهلة سمحة . . . » « 1 » .\r\nايشان اين برداشت را دارند كه خداوند با بيان اين آيه شريفه ، حكم حرجى را از دين ( شريعت ) برداشته است و در انتهاى عبارت نيز مىفرمايند : « پس ، دين اسلام شريعت آسانى است » . بنابراين ، بيان علّامه رحمه الله در مورد آيه شريفه ، هم با اين معنا سازگارى دارد كه بگوييم خداوند دينش را دين آسانى قرار داده است ؛ پس ، هر موردى كه حرج وجود داشته باشد ، حكم برداشته مىشود ؛ و هم با بيان قبلى سازگار است كه خداوند مىفرمايد : هر حكمى كه جعل كرده‌ام ، آسان است و به هيچ عنوان حكم حرجى براى بندگان جعل نكرده‌ام .\r\nاز ميان مفسّرين عامّه نيز « ابن كثير » شبيه همين معنا را ذكر مىكند كه « مَا جَعَلَ عَلَيْكُمْ فِى الدّينِ مِنْ حَرَجٍ » يعنى : « ما كلّفكم ما لا تطيقون و ما ألزمكم بشيء يشقّ عليكم إلّاجعل اللَّه لكم فرجاً ومخرجاً » « 2 » ؛ بدين معنا كه خداوند آن چه را كه حرجى و خارج از طاقت شماست ، تكليف نكرده و شما را ملزم به آن ننموده است ؛ مگر آن كه چاره و گشايشى در آن براى شما قرار داده است . به عنوان مثال : نماز واجب است و در وطن بايد چهار ركعتى خوانده شود ؛ ولى در سفر به جهت تحقّق حرج و مشقّت دو ركعتى است .\r\nنتيجه آن كه « وَمَا جَعَلَ عَلَيْكُمْ فِى الدّينِ مِنْ حَرَجٍ » تعليل براى « وَ جهِدُوا فِى اللَّهِ حَقَّ جِهَادِه‌ِى » است نه آن كه تعليل براى « هُوَ اجْتَبَل - كُمْ » باشد . در اين صورت ، آيه شريفه در معنا و بيان سوّم از احتمال پنجم ظهور دارد و مىفرمايد : در انجام واجبات و ترك محرّمات بايد نهايت تلاش و كوشش خود را انجام دهيد ؛ چرا كه خداوند هيچ حكم حرجى براى شما جعل نكرده است و اگر حكمى به حدّ حرج رسيد ، آن را از شما نمىخواهد .\r\n\r\n\r\n","description":"","footnote":"\r\n( 1 ) . الميزان فى تفسير القرآن ، ج 14 ، ص 412 .\r\n( 2 ) . اسماعيل بن كثير القرشي الدمشقي ، تفسير القرآن العظيم ، ج 3 ، ص 236 .\r\n","page_name":" 40 ","page_number":40},
  {"content":"\r\n\r\nمطابق اين معنا ، اشكال برخى از مفسّرين « 1 » مبنى بر آن كه انسان قابليّت و قدرت ندارد كه حق جهاد را انجام دهد ، پس چرا خداوند فرمود : « وَ جهِدُوا فِى اللَّهِ حَقَّ جِهَادِه‌ِى » ؟ ، وارد نخواهد بود ؛ زيرا ، تعليل « وَمَا جَعَلَ عَلَيْكُمْ فِى الدّينِ مِنْ حَرَجٍ » مرز و محدودهء « حَقَّ جِهَادِه‌ِى » را بيان كرده است و مىگويد تا هنگامى كه احكام به حدّ حرجى نرسيده‌اند ، بايد مكلّف نهايت تلاش خود را انجام دهد .\r\nالبته ممكن است كسى در اين كه اين قسمت از آيه شريفه عنوان تعليلى داشته باشد ، خدشه كند و بگويد : در استدلال به آيه شريفه بايد قبل و بعد آن را در نظر داشته باشيم .\r\nدر جواب مىگوييم : در استدلال به اين قسمت از آيه لازم نيست كه قبل و بعد آن را ملاحظه كنيم و اساساً در اصول مطرح شده كه اگر قرينه سياق در مواردى ، اعتبار هم داشته باشد ، نمىتوان گفت كه در قرآن كريم در همه موارد اعتبار دارد ؛ بلكه به اختلاف موارد مختلف است . علاوه آن كه با قطع نظر از مسأله سياق ، اين قسمت از آيه شريفه در مقام بيان ضابطه كليّه است و ائمّه معصومين عليهم السلام نيز در رواياتى كه از آنان نقل شده است ، به آن استدلال كرده‌اند . بنابراين ، ترديدى باقى نمىماند كه به اين آيه شريفه با قطع نظر از رواياتى كه در ذيل اين آيه شريفه وارد شده است ، مىتوان براى نفى حكم حرجى استدلال كرد .\r\n\r\nروايات وارد در ذيل آيه حرج\r\nدر ذيل آيه 78 سورهء حجّ رواياتى وارد شده است كه به وسيله آنها نيز مىتوانيم به مدّعا برسيم ؛ البته استدلال به اين روايات به عنوان تكميل استدلال به آيه شريفه است ؛ نه آن كه رواياتى كه ائمّه معصومين عليهم السلام در آنها به « وَمَا جَعَلَ عَلَيْكُمْ فِى الدّينِ مِنْ حَرَجٍ » استدلال نموده‌اند ، خود دليل مستقلّى در عرض كتاب باشد و براى فقيه دليليّت داشته باشد ؛ به عبارت ديگر ، استدلال ائمّه عليهم السلام كاشف از اين است كه دلالت آيهء شريفه بر مدّعاى اين بحث تمام است .\r\n\r\n\r\n","description":"","footnote":"\r\n( 1 ) . ر . ك : القرطبى ، الجامع لأحكام القرآن ( تفسير القرطبى ) ، ج 18 ، ص 144 ؛ ابن الجوزى ، نواسخ القرآن ، ص 196 .\r\n","page_name":" 41 ","page_number":41},
  {"content":"\r\n\r\nنكته قابل توجّه آن كه استدلال ائمّه عليهم السلام به آيات شريفه قرآن كريم بر دو نوع است ؛ در بعضى موارد ، امامان عليهم السلام يك تأويل و اعمال تعبّدى نيز از خودشان دارند و معنايى را براى آيهء شريفه ذكر مىكنند كه به حسب معناى لغوى يا عرفى ، بر خلاف ظاهر آيه است و با قرينه فهميده مىشود كه اعمال تعبّد شده است ؛ مانند آن كه « دَآبَّةُ الْأَرْضِ » « 1 » را بر وجود مقدّس حضرت اميرالمؤمنين على عليه السلام منطبق مىكنند . لذا ، در اين موارد گفته مىشود : هرچند آيه ظهور در اين معنا ندارد ، امّا چون امام عليه السلام به عنوان مبيّن كتاب اللَّه تعالى اعمال تعبّد نموده و اين معنا را ذكر كرده است ، حجيّت دارد .\r\nنوع دوّم نيز آن است كه ائمّه عليهم السلام همان معناى ظاهرى آيه را بيان مىكنند و هيچ اعمال تعبّدى نيز ندارند . در اين صورت ، بيان آنان مؤيّد همان استظهارى است كه از خود آيه شريفه استفاده مىشود . رواياتى كه در ذيل اين آيه شريفه وارد شده‌اند نيز از اين نوع‌اند ؛ يعنى : ائمّه عليهم السلام به « مَا جَعَلَ عَلَيْكُمْ فِى الدّينِ مِنْ حَرَجٍ » استدلال كرده‌اند بدون آن كه معنايى بر خلاف ظاهر آيه بيان كنند .\r\nاز جمله آثار اين تقسيم آن است كه اگر كسى احتمال دهد « مَا جَعَلَ عَلَيْكُمْ فِى الدّينِ مِنْ حَرَجٍ » فقط براى بيان حكمت است ، نه اين كه در مقام تعليل باشد ، با بررسى روايات وارده معلوم مىگردد كه اين قسمت آيه شريفه در مقام بيان علّت است و نه حكمت .\r\nاكنون به بررسى روايات وارده در اين زمينه مىپردازيم :\r\n1 ) وعنه ، عن محمّد بن الحسين ، عن جعفر بن بشير ، عن الهيثم بن عروة التميمي ، قال : سأل رجل أباعبداللَّه عليه السلام عن المحرم يريد إسباغ الوضوء فسقط من لحيته الشعرة أو الشعرتان ؟ فقال عليه السلام : « ليس بشيء ، ما جعل عليكم في الدين من حرج » . « 2 »\r\n\r\n\r\n","description":"","footnote":"\r\n( 1 ) . سورهء سبأ ، آيه 14 .\r\n( 2 ) . محمّد بن الحسن الحرّ العاملى ، وسائل الشيعة ، ج 13 ، ص 172 ، باب 16 از ابواب بقيّة كفّارات الإحرام ، حديث 6 .\r\n","page_name":" 42 ","page_number":42},
  {"content":"\r\n\r\nسند روايت : « عنه » : منظور محمّد بن الحسن ، شيخ طوسى رحمه الله است ؛ « محمّد بن الحسين » : هرگاه به صورت مطلق ذكر گردد ، منظور « محمد بن الحسين بن ابىالخطاب » است كه شخصى عظيم القدر و كثيرالرواية است ؛ « 1 » « جعفر بن بشير » نيز از زهّاد اصحاب است و مرحوم شيخ طوسى و ديگران او را توثيق كرده‌اند « 2 » و « الهيثم بن عروة التميمى » را نيز مرحوم نجاشى توثيق كرده است . « 3 » بنابراين ، روايت از نظر سند صحيح است و اشكالى ندارد .\r\nمعناى روايت : شخصى از امام صادق عليه السلام سؤال مىكند كه مُحرمى هنگام وضو ، آب را به صورت كامل به چهره و دست‌هاى خود مىرساند و اين امر سبب مىشود كه يك يا دو مو از ريشش بيفتد ، آيا اشكال دارد ؟ امام عليه السلام در پاسخ او فرمودند : كار حرامى نكرده و كفّاره نيز ندارد ؛ چرا كه در دين حرج جعل نشده است .\r\nتوضيح آن كه : يكى از محرّمات احرام كندن مو از بدن است و كفّاره دارد . حال ، امام عليه السلام براى نفى كفّاره در اين فرض ، به آيهء شريفه « وَمَا جَعَلَ عَلَيْكُمْ فِى الدّينِ مِنْ حَرَجٍ » استدلال مىكنند ؛ چرا كه انسان در حال احرام ، حدّاقل سه مرتبه وضو مىگيرد و در هر بار نيز چند مو از محاسنش جدا مىشود ؛ كه اگر براى هر مرتبه لازم باشد كفّاره دهد ، دچار سختى و مشقّت مىشود .\r\nبنابراين ، روايت از نظر دلالت نيز تامّ است ؛ و با اين روايت ، اوّلًا : مشخّص مىشود كه اين قسمت از آيهء شريفه در بيان سوم از معناى پنجم ظهور دارد ؛ و ثانياً : در استدلال به اين قسمت از آيه لازم نيست كه قبل و بعد آن ملاحظه شود .\r\n2 ) وعنه ، عن أبيه ، عن عبداللَّه بن المغيرة ، عن إبن‌مسكان ، قال : حدّثني محمّد بن ميسر ، قال : سألت أباعبداللَّه عليه السلام عن الرجل الجنب ينتهي إلى الماء القليل فى الطريق ، ويريد أن يغتسل منه وليس معه إناء يغرف به\r\n\r\n\r\n","description":"","footnote":"\r\n( 1 ) . احمد بن على النجاشى ، رجال النجاشى ، ص 334 ، شماره 897 .\r\n( 2 ) . احمد بن على النجاشى ، پيشين ، ص 119 ، شماره 304 ؛ محمّد بن الحسن الطوسى ، الفهرست ، ص 92 ، شماره 142 .\r\n( 3 ) . احمد بن على النجاشى ، پيشين ، ص 437 ، شماره 1174 .\r\n","page_name":" 43 ","page_number":43},
  {"content":"\r\n\r\nويداه قذرتان ؟ قال عليه السلام : « يضع يده ، ثمّ يتوضّأ ، ثمّ يغتسل ، هذا ممّا قال اللَّه عزّ وجلّ : « مَا جَعَلَ عَلَيْكُمْ فِى الدّينِ مِنْ حَرَجٍ » » . « 1 »\r\nسند روايت : « عنه ، عن أبيه » منظور على بن ابراهيم و پدرش ، ابراهيم بن هاشم است كه بنابر تحقيق موثّق مىباشند ؛ « عبداللَّه بن المغيرة » : نجاشى رحمه الله در مورد او مىگويد : « ثقة ثقة ، لا يعدل به أحد من جلالته ودينه وورعه » « 2 » ؛ « ابن مسكان » « 3 » و « محمّد بن ميسر » « 4 » نيز هر دو ثقه هستند . بنابراين ، روايت از نظر سند صحيح است .\r\nدلالت روايت : محمّد بن ميسّر مىگويد : از امام صادق عليه السلام در مورد مرد جنبى پرسيدم كه در راه به آب قليلى مىرسد و قصد دارد با آن غسل كند ، در حالى كه ظرفى همراه خود ندارد و دو دستش نيز نجس است ؟ . حضرت عليه السلام فرمودند : دستانش را به همين آب بزند و بعد وضو بگيرد و پس از آن نيز غسل كند ؛ چرا كه خداوند فرموده است : در دين حكم حرجى نداريم .\r\nدر مورد آب قليل اين بحث وجود دارد كه آيا آب قليل به صرف ملاقات با نجاست انفعال پيدا مىكند و نجس مىشود يا نه ؟\r\nعلماى اهل سنّت به عدم انفعال قائل‌اند و مىگويند : آب قليل در صورت ملاقات با نجاست ، تا زمانى كه بو ، يا رنگ يا طعمش تغيير نكند ، نجس نمىشود . « 5 » امّا در ميان فقهاى اماميّه اختلاف است ؛ مشهور قائلند كه آب قليل به مجرّد ملاقات با نجاست ، انفعال پيدا مىكند و نجس مىشود . « 6 » در مقابل مشهور ، مرحوم ابن ابىعقيل و\r\n\r\n\r\n","description":"","footnote":"\r\n( 1 ) . محمّد بن الحسن الحرّ العاملى ، پيشين ، ج 1 ، ص 152 ، باب 8 از ابواب ماء المطلق ، حديث 5 .\r\n( 2 ) . احمد بن على النجاشى ، پيشين ، ص 215 ، شماره 561 .\r\n( 3 ) . همان ، ص 214 ، شماره 559 .\r\n( 4 ) . همان ، ص 368 ، شماره 997 .\r\n( 5 ) . به عنوان نمونه ، ر . ك : محمّد بن ادريس الشافعى ، الأمّ ، ج 1 ، ص 17 ؛ اسماعيل المزنى ، مختصر المزنى ، صص 16 و 17 ؛ محيى الدين النووى ، المجموع ، ج 1 ، ص 162 به بعد ؛ ابن قدامة المقدسى ، المغنى و الشرح الكبير ، ج 1 ، صص 42 - 39 ؛ مالك بن أنس الاصبحى ، المدوّنة الكبرى ، ج 1 ، صص 25 و 26 .\r\n( 6 ) . به عنوان نمونه ، ر . ك : محمّد بن الحسن الطوسى ، المبسوط فى فقه الاماميّة ، ج 1 ، ص 7 ؛ القاضى عبدالعزيز بن البرّاج ، المهذّب ، ج 1 ، ص 21 ؛ جعفر بن الحسن الحلّى ، المعتبر فى شرح المختصر ، ج 1 ، صص 48 و 49 ؛ الفاضل الآبى ، كشف الرموز ، ج 1 ، ص 45 ؛ حسن بن يوسف بن المطهّر الأسدى ( العلّامة الحلّى ) ، قواعد الأحكام ، ج 1 ، ص 183 و مختلف الشيعة ، ج 1 ، ص 13 ؛ محمّد بن مكّى العاملى ، الدروس الشرعيّة ، ج 1 ، ص 118 ؛ على بن الحسين الكركى ، جامع المقاصد ، ج 1 ، ص 117 و . . .\r\n","page_name":" 44 ","page_number":44},
  {"content":"\r\n\r\nفيض كاشانى رحمهما الله مىگويند : آب قليل به مجرّد ملاقات انفعال پيدا نمىكند . « 1 » از جمله رواياتى كه مرحوم فيض براى ادّعاى خود به آن استدلال كرده ، همين روايتى است كه بيان شد و مىفرمايد : اگر آب قليل به مجرّد ملاقات با نجاست انفعال پيدا كند ، ازالهء خَبَث به وسيله آن در هر صورتى ممكن نبود . « 2 » امّا مشهور مىگويند : از آنجا كه در مقابل اين روايت ، روايات زيادى وجود دارد كه دلالت بر انفعال آب قليل مىكنند « 3 » ، و هم‌چنين اين روايت موافق با عامّه است ، بنابراين ، بايد بر تقيّه حمل شود . « 4 » در مورد تقيّه بودن روايت بايد گفت : اگر امام عليه السلام در روايتى حكمى را بيان فرمودند و تعليلى نيز براى آن ذكر نمودند ، قابليّت حمل بر تقيّه را ندارد ؛ چه آن كه تقيّه اقتضا دارد امام عليه السلام حكمى را به حسب ظاهر با نظر عامّه بيان كنند ؛ نه اين كه حكم را بيان و معلّل به آيهء شريفه‌اى كنند كه دلالتش در نزد جميع ظاهر است . بنابراين ، به نظر مىرسد در اين مورد ، حمل روايت بر تقيّه صحيح نبوده و يا حدّاقل بسيار ضعيف است .\r\nاحتمال دوّم : برخى ديگر از بزرگان فرموده‌اند : كلمهء « قليل » در اين روايت به معناى اصطلاحىاش - يعنى : آب قليل در مقابل آب كرّ - نيست ؛ بلكه به معناى لغوى - در مقابل كثير - استعمال شده است ؛ بنابراين ، منظور آب كمى بوده كه شامل يك كرّ و يا دو كرّ مىشود ؛ در نتيجه روايت در مورد خصوص آب قليل نمىباشد . « 5 »\r\n\r\n\r\n","description":"","footnote":"\r\n( 1 ) . العلّامة الحلّى ، مختلف الشيعة ، ج 1 ، ص 13 ؛ محمّد محسن الفيض الكاشانى ، مفاتيح الشرائع ، ج 1 ، صص 85 - 81 و كتاب الوافى ، ج 6 ، صص 21 و 22 .\r\n( 2 ) . مفاتيح الشرائع ، ج 1 ، ص 82 .\r\n( 3 ) . براى اطلاع از اين احاديث ، رجوع شود به كتاب شريف وسائل الشيعة ، جلد اوّل ، ابواب ماء المطلق .\r\n( 4 ) . آقارضا همدانى ، مصباح الفقيه ، ج 1 ، ص 74 .\r\n( 5 ) . السيّد ابوالقاسم الموسوى الخوئى ، موسوعة الإمام الخوئى ، التنقيح فى شرح العروة الوثقى ، كتاب الطهارة ، ج 2 ، ص 125 .\r\n","page_name":" 45 ","page_number":45},
  {"content":"\r\n\r\nامّا به نظر مىرسد اين احتمال بر خلاف ظاهر روايت است ؛ چرا كه در اين روايت ، سائل مىگويد : « دو دست شخص جُنُب نجس است و نمىتواند به آب قليل بزند و ظرفى هم ندارد كه با آن آب بردارد . » يعنى : سائل مىداند كه آب قليل به وسيله ملاقات نجس مىشود و اگر آب كرّ بود - مورد سؤال آب كرّ را هم شامل مىشد - ديگر وجهى نداشت كه امام عليه السلام بفرمايند : « مَا جَعَلَ عَلَيْكُمْ فِى الدّينِ مِنْ حَرَجٍ » ؛ چه آن كه مشمول حكم « إنّ الماء إذا كان قدر كرٍّ لا ينجّسه شيء » « 1 » مىگرديد .\r\nاحتمال سوّم : برخى ديگر گفته‌اند : ممكن است كه مراد از « قذرتان » ، قذارت شرعى كه نجاست است ، نباشد ؛ بلكه منظور نجاست و قذارت عرفى باشد . « 2 » اين احتمال نيز بر خلاف ظاهر روايت بوده و قابل قبول نيست .\r\nاحتمال چهارمى كه در خصوص اين روايت بيان شده ، آن است كه مراد از « يتوضّأ » ، وضو به معناى اصطلاحى نيست ؛ بلكه وضو به معناى لغوى - يعنى : « شستشو كردن » - منظور است . در اين صورت معناى روايت اين مىشود كه چون مستحبّ است انسان قبل از وضو يا غسل دستان خود را بشويد ، در اينجا نيز امام عليه السلام ابتدا مىفرمايد :\r\nدست‌هايش را بشويد و سپس غسل كند . « 3 » اين بيان نيز بيان صحيحى نيست ؛ زيرا ، همان‌گونه كه در تنبيه هشتم از تنبيهات قاعده لاحرج بيان خواهد شد ، بنا بر نظرى كه بعيد نيست بتوان آن را به مشهور نسبت داد ، قاعده لاحرج فقط با تكليف‌هاى الزامى بر خورد دارد و آنها را بر مىدارد ؛ بنابراين ، برخوردى با تكليف‌هاى استحبابى ندارد ؛ گرچه بنا بر تحقيق و به نظر ما ، اين قاعده در احكام غير الزامى نيز جريان دارد ؛ و اين مطلب را در مباحث آينده به اثبات مىرسانيم .\r\nبا تمام اين احتمالات و اشكالات وارد بر آنها ، روايت براى اثبات مدّعاى ما كه آيه شريفه به منزلهء تعليل است ، كافى مىباشد ؛ چرا كه اوّلًا : در اين روايت ، امام صادق عليه السلام\r\n\r\n\r\n","description":"","footnote":"\r\n( 1 ) . محمّد بن الحسن الحرّ العاملى ، پيشين ، ج 1 ، ص 158 ، باب 9 از ابواب الماء المطلق ، ح 2 و 6 .\r\n( 2 ) . ناصر مكارم الشيرازى ، القواعد الفقهية ، ج 1 ، ص 168 .\r\n( 3 ) . آقارضا همدانى ، پيشين ، ج 1 ، ص 74 ؛ السيّد ابوالقاسم الموسوى الخويى ، پيشين ، ج 2 ، ص 125 .\r\n","page_name":" 46 ","page_number":46},
  {"content":"\r\n\r\nبراى نفى و رفع حكم حرجى به اين آيه شريفه استدلال نموده‌اند ؛ امّا اين كه آن حكم رفع شده كدام است ؟ لازم نيست كه حتماً معلوم و مشخّص باشد . ثانياً : بر فرض كه قسمتى از روايت حمل بر تقيّه شده و بنابراين ، قابليّت استدلال ندارد ؛ امّا بر اساس مسأله تبعيض در حجيّت « 1 » ، اگر بر فرض ، قسمت اوّل روايتى حمل بر تقيّه شده باشد ، استدلال به آيه شريفه در قسمت دوّم روايت كفايت مىكند و قابليّت استدلال دارد .\r\n3 ) وعنه ، عن إبن‌سنان ، عن إبن‌مسكان ، عن أبيبصير ، عن أبيعبداللَّه عليه السلام ، قال : سألته عن الجنب يحمل الركوة أو التور « 2 » ، فيدخل إصبعه فيه ؟ قال عليه السلام : و قل : إن كانت يده قذرة فأهرقه « 3 » ، و إن كان لم يصبها قذر فليغتسل منه . هذا ممّا قال اللَّه تعالى : « مَا جَعَلَ عَلَيْكُمْ فِى الدّينِ مِنْ حَرَجٍ » . « 4 » اين روايت نيز از لحاظ سند صحيح است و مشكلى ندارد ؛ امّا معناى روايت :\r\nابوبصير مىگويد : از امام صادق عليه السلام در مورد مرد جُنبى كه ظرف آبى را حمل ، و انگشتش را داخل آن مىكند ، سؤال كردم كه براى غسل چه كند ؟ فرمودند : اگر دستش نجس بوده و داخل ظرف كرده است ، آب را دور بريزد ؛ امّا اگر نجاست به آب اصابت نكرده ، از آن غسل كند . زيرا ، اين از مواردى است كه خداوند متعال مىفرمايد : در دين بر شما سختى و مشقّتى قرار نداده است .\r\nدر اين روايت ، دو قسمت وجود دارد : 1 - « إن كانت يده قذرة » ؛ 2 - « إن كان\r\n\r\n\r\n","description":"","footnote":"\r\n( 1 ) . در مباحث علم اصول ، در بحث « آيا امر به شىء مقتضى نهى از ضدّ است ؟ » ، ضمن بحث پيرامون تبعيّت و عدم تبعيّت دلالت التزامى از دلالت مطابقى در حجيّت بيان كرده‌ايم كه تحقيق در مسأله آن است كه تبعيض در حجيّت صحيح است .\r\n( 2 ) . « ركوة » و « تور » هر دو ظرفى هستند كه در آن آب مىريزند ؛ منتهى « ركوة » از جنس پوست - مشك - ، و « تور » از جنس سنگ است .\r\n( 3 ) . نسخه بدل : فليهرقها .\r\n( 4 ) . محمّد بن الحسن الحرّ العاملى ، پيشين ، ج 1 ، ص 154 ، باب 8 از ابواب الماء المطلق ، حديث 11 .\r\n","page_name":" 47 ","page_number":47},
  {"content":"\r\n\r\nلم يصبها » ؛ قسمت دوّم قرينه مىشود كه منظور از قسمت اوّل اين است كه : إن كانت يده قذرة وأصابها » ؛ چه آن كه ممكن است شخصى انگشتش را داخل ظرف كرده باشد ، امّا ملاقات با آب صورت نگرفته باشد . بنابراين ، اگر انگشت نجس به آب برخورد كرده باشد ، چون آب ، قليل است ، نجس شده و نمىتواند با آن غسل كند ؛ و بايد آن را دور بريزد ؛ ولى اگر نجاست با آب برخورد نكرده باشد ، با آن غسل كند .\r\nبه نظر مى رسد ، بهترين بيان براى وجه استدلال امام عليه السلام به آيه شريفه در اين روايت ، آن است كه گفته شود : سائل مردّد است ؛ يعنى : نمىداند كه برخوردى صورت گرفته است يا نه ؟ قسمت اوّل روايت مىگويد : اگر علم به برخورد دارد ، آب نجس است و بايد آن را دور بريزد ؛ امّا قسمت دوّم ، خود دو فرض دارد : يك صورت آن است كه مىداند دستش به آب برخورد نكرده است ؛ بنابراين ، علم به عدم نجاست آب دارد و مىتواند با آن غسل كند . امّا فرض دوّم اين است كه نمىداند هنگامى كه دستش را داخل ظرف كرده ، با آب برخوردى داشته است يا نه ؟ امام عليه السلام در اين صورت نيز مىفرمايند : مىتواند با آب داخل ظرف غسل كند و به آيه شريفه استدلال مىنمايند .\r\nدو احتمال ديگر نيز در مورد دلالت اين روايت بيان شده است ؛ احتمال اوّل آن كه برخى فرموده‌اند : انسان جُنب توهّم مىكند كه هنگام جنابت ، قذارت تمام وجودش را مىگيرد و فكر مىكند كه حتّى اگر دستش آلوده به عين نجاست هم نباشد و با آب برخورد كند ، آن آب پاك نيست و بايد دور ريخته شود . به همين جهت ، امام عليه السلام مىفرمايد : اين گونه نيست ؛ و بايد ديد انگشت نجس به آب برخورد كرده است يا نه ؟ « 1 » اين احتمال به نظر ما بعيد است ؛ چرا كه شخص متشرّع آگاه به احكام و مسائل دينى ، هيچ‌گاه چنين توّهمى نمىكند و فرق بين آب قليل و غير قليل را مىداند .\r\nاحتمال دوّم آن است كه اين روايت ، بيشتر ناظر به حكم استحبابىِ اجتناب از آلودگىهاى عرفى است و نه آلودگى شرعى ؛ بنابراين ، استناد به آيهء نفى حرج براى نفى\r\n\r\n\r\n","description":"","footnote":"\r\n( 1 ) . ناصر مكارم الشيرازى ، پيشين ، ص 167 .\r\n","page_name":" 48 ","page_number":48},
  {"content":"\r\n\r\nاين حكم استحبابى است . « 1 » اين احتمال نيز بسيار بعيد است ؛ زيرا ، همان‌گونه كه بيان شد ، قاعده لاحرج با تكليف‌هاى الزامى برخورد دارد ، نه تكليف‌هاى استحبابى .\r\n4 ) وعنه ، عن فضالة بن أيّوب ، عن الحسين بن عثمان ، عن سماعة بن مهران ، عن أبيبصير ، قال : قلت لأبيعبداللَّه عليه السلام : إنّا نسافر ، فربّما بلينا بالغدير من المطر يكون إلى جانب القرية ، فتكون فيه العذرة ، ويبول فيه الصبيّ ، وتبول فيه الدابّة ، وتروث ؟ فقال عليه السلام : « إن عرض في قلبك منه شيء فقل هكذا ، يعني : أفرج الماء بيدك ، ثمّ توضّأ ، فإنّ الدّين ليس بمضيّق ؛ فإنّ اللَّه يقول : « مَا جَعَلَ عَلَيْكُمْ فِى الدّينِ مِنْ حَرَجٍ » » . « 2 » سند روايت : « عنه » منظور شيخ طوسى رحمه الله است ؛ « فضالة بن أيّوب » ثقه است « 3 » ؛ « حسين بن عثمان » : بين رجال متعدّد مشترك است ، منتهى همه آن افراد ثقه مىباشند ؛ بنابراين ، اشتراك ، ضررى به او نمىزند و ثقه است « 4 » ؛ « سماعة بن مهران » نيز در كتاب‌هاى رجالى توثيق شده است « 5 » ؛ جلالت قدر و وثاقت « ابىبصير » نيز روشن است . « 6 » دلالت روايت : ابوبصير به امام صادق عليه السلام عرض مىكند كه در سفرها چه‌بسا به بركه‌هايى بر مىخوريم كه آب باران در آنها جمع شده و در كنار آبادى است و انواع نجاسات در آن يافت مىشود ؛ فضولات انسان در آن افتاده ، بچه‌ها در آن ادرار كرده و ممكن است حيوانات نيز در آن ادرار كرده و يا سرگين آنها در آب باشد ، چه كنيم ؟\r\n\r\n\r\n","description":"","footnote":"\r\n( 1 ) . ناصر مكارم الشيرازى ، پيشين ، ص 168 .\r\n( 2 ) . محمّد بن حسن الحرّ العاملى ، پيشين ، ج 1 ، ص 163 ، باب 9 از ابواب الماء المطلق ، حديث 14 .\r\n( 3 ) . ر . ك : احمد بن على النجاشى ، پيشين ، صص 310 و 311 ، شماره 850 .\r\n( 4 ) . ر . ك : السيّد ابوالقاسم الموسوى الخوئى ، معجم رجال الحديث ، ج 6 ، صص 29 - 25 .\r\n( 5 ) . ر . ك : احمد بن على النجاشى ، پيشين ، صص 193 و 194 ، شماره 517 .\r\n( 6 ) . ر . ك : السيّد ابوالقاسم الموسوى الخوئى ، پيشين ، ج 14 ، صص 152 - 140 .\r\n","page_name":" 49 ","page_number":49},
  {"content":"\r\n\r\nامام عليه السلام در جواب فرمودند : اگر در دل شبهه‌اى داريد ، چنين كنيد : آلودگى آب را با دستانتان كنار زنيد و سپس وضو بگيريد ؛ زيرا ، در دين تنگنا و سختى نيست ؛ خداوند نيز مىفرمايد : در دين بر شما سختى و مشقّتى نيست .\r\nالبته بركه‌هايى كه در آن زمان در اطراف آبادىها بوده ، معمولًا گودال‌هاى بزرگى بودند و آب آنها به اندازهء كرّ يا بيشتر بوده است ؛ بدين ترتيب ، اين روايت حكمت عدم انفعال آب كرّ را بيان مىكند كه همان نفى عسر و حرج و وجود توسعه و گشايش و رفع تنگنا و مضيقه از مسلمانان است . به عبارت ديگر ، مانعى ندارد كه نكته‌اى حكمت براى حكمى و علّت براى حكم ديگرى باشد .\r\n5 ) محمّد بن الحسن بإسناده ، عن الحسين بن سعيد ، عن إبن أبيعمير ، عن إبن اذينه ، عن الفضيل ، قال : سئل أبوعبداللَّه عليه السلام عن الجنب يغتسل ، فينتضح من الأرض فى الإناء ؟ فقال عليه السلام : « لا بأس ، هذا ممّا قال اللَّه تعالى : « مَا جَعَلَ عَلَيْكُمْ فِى الدّينِ مِنْ حَرَجٍ » » . « 1 » سند روايت : « محمّد بن الحسن » منظور شيخ طوسى رحمه الله است و اسناد او به « حسين بن سعيد » عبارت است از : « أخبرني الشيخ « أيّده‌اللَّه‌تعالى » ، عن احمد بن محمّد ، عن أبيه ، عن الحسين بن الحسن بن أبان » ؛ منظور از « الشيخ » مرحوم شيخ مفيد رحمه الله است كه از اجلّاء و بزرگان اماميه است ؛ « احمد بن محمّد » : احمد بن محمّد بن حسن بن وليد است كه مرحوم علّامه و شهيد ثانى رحمهما الله او را توثيق كرده‌اند « 2 » ؛ « أبيه » : منظور محمّد بن حسن بن وليد است كه شيخ القميّين و از ثقات است « 3 » ؛ « حسين بن الحسن بن أبان » : مرحوم أبوعلى حائرى رحمه الله در كتابش او را توثيق كرده است « 4 » ؛ « حسين بن سعيد » : همان حسين بن سعيد بن\r\n\r\n\r\n","description":"","footnote":"\r\n( 1 ) . محمّد بن الحسن الحرّ العاملى ، پيشين ، ج 1 ، ص 211 ، باب 9 از ابواب الماء المضاف والمستعمل ، حديث 1 ؛ الشيخ الطوسى ، تهذيب الأحكام ، ج 1 ، ص 86 ، حديث 225 .\r\n( 2 ) . ر . ك : السيّد ابوالقاسم الموسوى الخوئى ، پيشين ، ج 2 ، ص 256 .\r\n( 3 ) . احمد بن على النجاشى ، پيشين ، ص 383 ، شماره 1042 .\r\n( 4 ) . أبوعلى الحائرى ، منتهى المقال فى أحوال الرجال ، ج 3 ، صص 29 - 27 .\r\n","page_name":" 50 ","page_number":50},
  {"content":"\r\n\r\nحمّاد است كه ثقه است « 1 » ؛ « ابن ابىعمير » : محمّد بن أبيعمير است كه مرحوم نجاشى رحمه الله و ديگران او را توثيق كرده‌اند و جزء اصحاب اجماع است « 2 » ؛ « ابن اذينة » : نامش عمر بن اذينة است كه شيخ اصحاب بصريّين و ثقه مىباشد « 3 » ؛ « الفضيل » : مراد فضيل بن يسار النَهدي البصري است كه مرحوم نجاشى و شيخ طوسى رحمهما الله او را توثيق كرده‌اند و از اصحاب امام باقر و امام صادق عليهما السلام مىباشد « 4 » . بنابراين ، روايت از نظر سند مشكلى ندارد و راويان همه معتبرند .\r\nامّا پيش از پرداختن به معناى روايت ، لازم است اين نكته بيان شود كه مرحوم صاحب وسائل رحمه الله در حديث پنجم همين باب ، روايتى را نقل مىكند كه با روايت اوّل ياد شده يكى است ؛ نكته‌اى كه به عنوان اشكال بر صاحب وسائل رحمه الله مىتوان مطرح كرد اين است كه ايشان در مواردى در يك باب ، چند روايت را ذكر مىكند كه به حسب ظاهر متعددند ، اما در واقع يك روايت هستند ؛ چرا كه راوى اوّل كه روايت را از معصوم عليه السلام نقل مىكند و هم‌چنين مروىّ عنه در آنها يكى است ولى مابقى سند فرق مىكند . از جمله آن روايات ، اين دو روايت است كه هم راوى اوّل - فضيل بن يسار - و هم مروىّ عنه - امام صادق عليه السلام - در آنها يكى است .\r\nحديث پنجم عبارت است از :\r\n« محمّد بن يعقوب ، عن محمّد بن اسماعيل ، عن الفضل بن شاذان ، عن حمّاد بن عيسى ، عن ربعي بن عبداللَّه ، عن الفضيل بن يسار ، عن أبيعبداللَّه عليه السلام ، قال : فى الرجل الجنب يغتسل فينتضح من الماء في الإناء ، فقال عليه السلام : « لا بأس ، « مَا جَعَلَ عَلَيْكُمْ فِى الدّينِ مِنْ حَرَجٍ » » . « 5 »\r\n\r\n\r\n","description":"","footnote":"\r\n( 1 ) . ر . ك : السيّد ابوالقاسم الموسوى الخوئى ، پيشين ، ج 5 ، ص 243 .\r\n( 2 ) . ر . ك : احمد بن على النجاشى ، پيشين ، ص 326 ، شماره 887 ؛ ابوعلى الحائرى ، پيشين ، ج 5 ، صص 308 - 302 ؛ العلّامة الحلّى ، خلاصة الأقوال فى معرفة الرجال ، صص 240 و 239 ، شماره 816 .\r\n( 3 ) . احمد بن على النجاشى ، پيشين ، ص 283 ، شماره 752 ؛ السيّد ابوالقاسم الموسوى الخوئى ، پيشين ، ج 13 ، ص 18 .\r\n( 4 ) . احمد بن على النجاشى ، پيشين ، ص 309 ، شماره 846 ؛ السيّد ابوالقاسم الموسوى الخوئى ، پيشين ، ج 13 ، ص 335 .\r\n( 5 ) . ر . ك : محمّد بن يعقوب الكلينى ، فروع الكافى ، ج 3 ، ص 22 ، باب اختلاف ماء المطر بالبول و . . . ، ح 7 .\r\n","page_name":" 51 ","page_number":51},
  {"content":"\r\n\r\nبنابراين ، هرچند ظاهر اين روايت - از نظر محتوا - با روايت اوّل اندكى اختلاف در مضمون دارد ، ولى در حقيقت ، يك روايت هستند .\r\nدلالت روايت : براى آن كه فقه الحديث اين روايت مشخّص گردد ، با دو نقلى كه در اينجا وجود دارد - يكى : « فينتضح من الماء فى الإناء » و ديگرى : « فينتضح من الأرض فى الإناء » - در مجموع ، سه احتمال وجود دارد :\r\nاحتمال اوّل : طبق اين نقل كه امام عليه السلام فرموده باشد : « ينتضح من الماء فى الإناء » ، از آنجا كه سائل شخص عالمى بوده و مىدانسته است كه يكى از شرائط آبى كه مىتوان با آن وضو يا غسل گرفت ، آن است كه در رفع حدث اكبر استعمال نشده باشد ؛ مىپرسد اين كه قطراتى از آب غساله به درون ظرف مىپاشد ، آيا براى غسل مشكلى ايجاد مىكند ؟ امام عليه السلام در جواب مىفرمايند : غسل با آب قليل موجود در ظرف صحيح است و اشكالى ايجاد نمىكند ؛ و به آيه نفى حرج استدلال مىنمايند .\r\nدر مورد اين احتمال ، برخى از بزرگان و از جمله محقّق عاليقدر والد معظّم « دام ظلّه العالى » مىفرمايند : وجه استدلال امام عليه السلام به آيه شريفه نفى حرج روشن نيست و نمىتوان فهميد كه تعليل امام عليه السلام با اين معنا چگونه ارتباط پيدا مىكند ؟ چه آن كه با داخل شدن قطرات آب در ظرف ، آن قطره‌ها در آب موجود در ظرف ، معدوم مىگردند و در اين صورت ، ديگر استعمال آب مستعمل در رفع حدث اكبر صادق نخواهد بود و در نتيجه ، غسل با آن نيز صحيح است . « 1 » البته ممكن است گفته شود اين كه با داخل شدن قطرات در ظرف آب قليل ، آنها واقعاً مستهلك مىشوند ، محلّ تأمّل است . با اين حال ، بر فرض استهلاك نيز مىتوان گفت : اين كه شارع مقدّس آب مستهلك را ناديده مىگيرد ، به دليل آن است كه در دين تنگنا و مضيقه نيست . امّا اين قول چندان قوى نبوده و نياز به دقّت دارد .\r\nاحتمال دوّم بنا بر آن كه عبارت روايت ، « فينتضح من الماء فى الإناء » باشد ؛ از آنجا كه بدن شخص جُنب در غالب اوقات آلوده به نجاست است ، مقصود سائل اين\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، ثلاث رسائل ، ص 65 .\r\n","page_name":" 52 ","page_number":52},
  {"content":"\r\n\r\nاست كه آب به بدن شخص جنب كه نجس است برخورد مىكند و سپس در ظرف آب مىافتد ؟ امام عليه السلام نيز در پاسخ مىفرمايند : اشكالى ندارد و به آيهء شريفه استدلال مىكنند .\r\nبه عبارت ديگر ، مىفرمايند : اين قطرات ، آبِ داخل ظرف را نجس نمىكنند .\r\nطبق اين احتمال ، به نظر مىرسد كه وجه استدلال امام عليه السلام به آيهء نفى حرج روشن است ؛ به خصوص مطابق نظر كسانى كه متنجِّس را منجِّس مىدانند ؛ چرا كه با افتادن متنجِّس در ظرف آب قليل ، آن را نجس مىكند . امّا امام عليه السلام با استناد به لاحرج مىگويند در اين مورد ، چون حرج پيش مىآيد ، متنجِّس منجِّس نخواهد بود و غسل صحيح مىباشد . هرچند ممكن است كسى اشكال كند در روايت به نجس بودن بدن شخص جنب تصريح نشده است ؛ لذا ، اين احتمال نيز بعيد به نظر مىرسد . « 1 » احتمال سوّم : بر اين اساس است كه عبارت روايت ، « فينتضح من الأرض فى الإناء » باشد . مطابق اين احتمال ، آب غسل شخص بر روى زمين مىريزد و از زمين ، به داخل ظرف مىافتد ؛ در اين فرض ، سائل در نجاست و پاكى زمين شك دارد كه زمين ، بر اثر برخورد آبى كه از بدن جنب مىريزد ، نجس شده و پس از آن به داخل ظرف ريخته است و آن را نيز نجس مىكند .\r\nدر اين صورت ، روايت به قاعده طهارت اشاره دارد كه به طهارت هر چيز مشكوك‌الطهارة حكم مىكند . بنابراين ، « قاعده لاحرج » پشتوانه قاعده طهارت قرار مىگيرد ؛ چرا كه اگر شارع در باب طهارت و نجاست ، مىفرمود : موارد مشكوك الطهارة ، محكوم به نجاست است ، حرج لازم مىآمد .\r\nاشكالى كه ممكن است در اينجا مطرح شود ، آن است كه لسان قاعده لاحرج ، لسان نفى است ، نه لسان اثبات ؛ و به عبارت ديگر ، قاعده لاحرج ، مثبِت حكم نيست و بلكه نافى آن است . در حالى كه در اينجا به عنوان مثبِت قرار گرفته است ؛ چرا كه با اصالة الطهارة ( قاعده طهارت ) طهارت ظاهرى اثبات مىشود و شىء مشكوك ، محكوم به طهارت مىگردد و اين اثبات حكم است . البته از مباحث و ادلّه‌اى كه در دنباله بحث\r\n\r\n\r\n","description":"","footnote":"\r\n( 1 ) . ر . ك : محمّد الفاضل اللنكرانى ، پيشين ، ص 65 .\r\n","page_name":" 53 ","page_number":53},
  {"content":"\r\n\r\nخواهد آمد ، مىتوانيم چنين مطلبى كه قاعده لاحرج بتواند اثبات حكم كند را استفاده نمائيم .\r\n6 ) محمّد بن الحسن بإسناده عن أحمد بن محمّد ، عن ابن‌محبوب ، عن علىبن الحسن بن رباط ، عن عبدالأعلى مولى آل‌سام ، قال : قلت لأبيعبداللَّه عليه السلام : عثرت فانقطع ظفري ، فجعلت على إصبعي مرارة ، فكيف أصنع بالوضوء ؟ قال عليه السلام : « يعرف هذا وأشباهه من كتاب اللَّه عزّ وجلّ ؛ قال اللَّه تعالى : « مَا جَعَلَ عَلَيْكُمْ فِى الدّينِ مِنْ حَرَجٍ » ، إمسح عليه » « 1 » .\r\nسند روايت : « محمّد بن الحسن » شيخ طوسى رحمه الله است ؛ در رجال نيز ثابت شده كه طريق شيخ طوسى رحمه الله به « احمد بن محمّد » صحيح است و هيچ اشكالى ندارد ؛ چرا كه « احمد بن محمّد » يا « احمد بن محمّد بن عيسى » است و او « شيخ القميّين ووجههم وفقيههم » بوده و ثقه مىباشد « 2 » ؛ و يا « احمد بن محمّد بن خالد » بوده كه شخصى ثقه است « 3 » ؛ بنابراين ، طريق شيخ طوسى رحمه الله به هر دو نفر صحيح است . « ابن محبوب » : منظور « حسن بن محبوب » مىباشد كه از اصحاب اجماع است « 4 » ؛ البته در مورد اصحاب اجماع دو نظر وجود دارد : يك نظر اين است كه هرگاه در سند روايتى ، يكى از اصحاب اجماع وجود داشت ، لازم نيست مابقى روات تا مروىّ عنه بررسى شود و همين مقدار كه سند روايت تا اصحاب اجماع صحيح باشد براى حجيّت روايت كافى است ؛ امّا نظر دوّم آن است كه فقط وثاقت خود اصحاب اجماع مورد اتفاق علماست و وثاقت بقيّه روات نياز\r\n\r\n\r\n","description":"","footnote":"\r\n( 1 ) . محمّد بن الحسن الطوسى ، تهذيب الأحكام ، ج 1 ، ص 363 ، حديث 1097 ؛ محمّد بن الحسن الحرّ العاملى ، پيشين ، ج 1 ، ص 464 ، باب 39 از ابواب الوضوء ، حديث 5 .\r\n( 2 ) . احمد بن على النجاشى ، پيشين ، ص 81 ، شماره 198 .\r\n( 3 ) . همان ، ص 76 ، شمارهء 182 .\r\n( 4 ) . محمّد بن الحسن الطوسى ، إختيار معرفة الرجال المعروف برجال الكشّى ، ص 559 ، شماره 1050 و ص 623 ، شمارهء 1094 ؛ و نيز ر . ك : السيّد ابوالقاسم الموسوى الخوئى ، پيشين ، ج 5 ، ص 90 .\r\n","page_name":" 54 ","page_number":54},
  {"content":"\r\n\r\nبه بررسى دارد . « 1 » « على بن الحسن بن رباط » كوفى ، از اصحاب امام رضا عليه السلام و از روات مورد اعتماد و ثقه است « 2 » . اما در مورد « عبدالأعلى مولى آل سام » اختلاف است ؛ مرحوم كشّى او را توثيق ، و روايتى را در مدح او نقل مىكند كه عبارت است از :\r\n« عن حمدويه ، عن محمّد بن عيسى بن عبيد ، عن على بن أسباط ، عن سيف بن عميرة ، عن عبدالأعلى ، قال : قلت لأبي عبداللَّه عليه السلام : إنّ الناس يعيبون علىّ بالكلام وأنا اكلّم الناس ، فقال عليه السلام : « أمّا مثلك من يقع ثمّ يطير فنعم ، وأمّا من يقع ثمّ لا يطير فلا » « 3 » ؛\r\nعبدالأعلى مىگويد : به حضرت امام صادق عليه السلام عرض كردم : مردم از من نسبت به علم كلام عيب‌جويى مىكنند در حالى كه با آنان صحبت مىكنم .\r\nحضرت فرمودند : مانند تو كه مىافتد و بعد پرواز مىكند ، عيبى ندارد كه راجع به موضوع كلام بحث كند - ( كنايه از آن كه امام عليه السلام مىفرمايد : قدرت علمى تو خوب است و اگر اشكالى به تو وارد شود ، بلافاصله مىتوانى جواب دهى . ) - امّا اگر كسى به او اشكال شود و در جواب بماند ، حق ندارد در علم كلام وارد شود . »\r\nاين روايت بر مدح عبدالأعلى دلالت دارد ؛ منتهى از آنجا كه راوى آن خود عبدالأعلى است ، قابليّت استدلال ندارد . امّا نكته‌اى كه لازم است به آن توجّه شود ، اين است كه در كتب رجال فرد ديگرى به نام « عبدالأعلى بن أعين مولى آل‌سام العجلى » ذكر شده كه فردى موثّق و از اصحاب امام صادق عليه السلام است ؛ و مرحوم شيخ مفيد رحمه الله نيز در\r\n\r\n\r\n","description":"","footnote":"\r\n( 1 ) . ر . ك : محمّد الفاضل اللنكرانى ، پيشين ، صص 69 و 70 .\r\n( 2 ) . احمد بن على النجاشى ، پيشين ، ص 251 ، شماره 659 ؛ السيّد ابوالقاسم الموسوى الخوئى ، پيشين ، ج 11 ، ص 326 .\r\n( 3 ) . محمّد بن الحسن الطوسى ، إختيار معرفة الرجال ( رجال الكشّى ) ، ص 385 ، شماره 578 ؛ السيّد مصطفى التفرشى ، نقد الرجال ، ج 3 ، ص 29 .\r\n","page_name":" 55 ","page_number":55},
  {"content":"\r\n\r\n« رساله عدديّه » شان به وثاقت او شهادت داده است . « 1 » مرحوم شيخ كلينى رحمه الله در جلد پنجم « كافى » در باب « فضل نكاح الأبكار » روايتى را نقل مىكند كه دلالت دارد « عبدالأعلى مولى آل سام » همان « عبدالأعلى بن أعين » است و اين دو راوى ، دو فرد نيستند « 2 » ؛ لكن مرحوم شيخ طوسى رحمه الله معتقد است كه اينها دو نفر هستند و لذا ، اسم هر دو را به طور مستقلّ و جداگانه ضمن ياران و اصحاب امام صادق عليه السلام ذكر مىكند « 3 » . برخى از بزرگان نيز به همين دليل به روايت اشكال مىكنند و مىفرمايند : روايت از نظر سند اعتبارى ندارد ؛ چرا كه وثاقت « عبدالأعلى مولى آل‌سام » ثابت نيست . « 4 » امّا به نظر مىرسد ، ظاهراً هر دو راوى يكى هستند و قراينى نيز بر ترجيح سخن مرحوم كلينى رحمه الله وجود دارد كه در جاى خود بيان شده است . نتيجه آن كه روايت از نظر سند اشكالى ندارد و معتبر است .\r\nدلالت روايت : در اين روايت ، راوى به امام صادق عليه السلام عرض مىكند : كه به زمين افتادم و ناخنم قطع شد ، پارچه‌اى را بر انگشتم بستم ، هنگام وضو چه كنم ؟ حضرت فرمودند : حكم اين پرسش و امثال آن از كتاب خدا بدست مىآيد ؛ زيرا ، خداوند فرموده كه در دين بر شما حرجى قرار داده نشده است ؛ پس ، بر آن مسح كن .\r\nاين روايت ، از روشن‌ترين روايات براى اثبات قاعده است ؛ چراكه امام عليه السلام به صراحت حكم مسأله را به كتاب خدا ارجاع داده و فرموده‌اند كه امثال و نظاير اين موضوعات را از قرآن استفاده كنيد . اگر در روايات ديگر اين احتمال وجود داشت كه « نفى حرج از قبيل حكمت حكم است و نه علّت » ، امّا در اين روايت چنين شائبه‌اى وجود ندارد و صريحاً نفى حرج ، علّت حكم بيان شده است .\r\n\r\n\r\n","description":"","footnote":"\r\n( 1 ) . به نقل از : السيّد ابوالقاسم الموسوى الخوئى ، پيشين ، ج 9 ، ص 254 .\r\n( 2 ) . محمّد بن يعقوب الكلينى ، الكافى ، ج 5 ، ص 335 .\r\n( 3 ) . محمّد بن الحسن الطوسى ، رجال الطوسى ، ص 242 .\r\n( 4 ) . السيّد ابوالقاسم الموسوى الخوئى ، موسوعة الإمام الخوئى ، التنقيح فى شرح العروة الوثقى ، ج 5 ، ص 205 و ج 6 ، ص 145 ؛ و نيز معجم رجال الحديث ، ج 9 ، ص 258 .\r\n","page_name":" 56 ","page_number":56},
  {"content":"\r\n\r\nنكته ديگر ، در مورد حكم مرفوع در اين روايت مىباشد كه عبارت است از « وجوب المسح على البشرة » ؛ امام عليه السلام مىفرمايند : در اين مورد كه ناخن انگشت جدا شده و پارچه‌اى بر روى آن بسته شده است ، ديگر لازم نيست كه بر پوست مسح شود ، بلكه بر همان جبيره مسح كند .\r\nدر مطالب آينده ، در بحث تنبيهات قاعده اشاره مىنمائيم كه از اين روايت مىتوانيم استفاده كنيم قاعده لاحرج همان‌طور كه در احكام تكليفى جريان دارد ، در احكام وضعى نيز جريان دارد و شرط صحّت مسح - كشيدن دست بر پوست - با وجود حرج ، كه از احكام وضعى است ، برداشته مىشود .\r\n\r\nاشكالات وارد شده بر روايت\r\nعلاوه بر اشكال سندى روايت كه از آن پاسخ داديم ، دو اشكال ديگر بر اين روايت مطرح شده و در كلمات فقها بيان گرديده است .\r\nاشكال اوّل\r\nدر اشكال اوّل بيان شده كه نفى حرج ، وجوب وضو به شكل وضوى شخص مختار را نفى مىكند ، و در نتيجه آشكار مىشود كه مسح بر پوست واجب نيست ؛ امّا وجوب مسح بر جبيره را اثبات نمىكند . به عبارت ديگر ، اشكال در كيفيّت استفاده وجوب مسح بر جبيره است كه چگونه از آيه شريفه اين حكم استفاده مىشود كه امام عليه السلام مىفرمايند :\r\nنياز به بيان من نيست و اگر خود به قرآن مراجعه مىكرديد ، مىتوانستيد تكليف را بدانيد ؟\r\nپاسخ شيخ انصارى قدس سره\r\nشيخ اعظم در بيان حجيّت ظواهر كتاب ، به اين حديث استناد كرده و مىفرمايد :\r\nمسح واجب در وضو مشتمل بر دو امر است : يكى كشيدن و امرار دست بر محل مسح ؛ و ديگر آن كه دست بايد بر پوست پا كشيده شود ؛ و آن‌چه در مورد سؤال ، حرجى و دشوار مىباشد ، فقط عمل اخير است ، نه مابقى آن . بنابراين ، خداوند از اين وظيفه صرف‌نظر كرده و به جاى آن مسح بر روى پارچه را پذيرفته است ؛ امّا سقوط اين حكم به سبب\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nحرج ، موجب سقوط وظيفه اوّل كه « إمرار اليد على الرجل » است ، نمىشود . « 1 » اشكال پاسخ شيخ انصارى رحمه الله\r\nاز پاسخ مرحوم شيخ انصارى رحمه الله دو جواب داده شده است . اوّل اين سخن بر خلاف ظاهر است ؛ چرا كه اگر ما باشيم و « وجوب المسح على الرجل » انحلال به دو حكم مطرح نيست ؛ همان‌گونه كه در شستن صورت و دو دست به انحلال دو حكم - كشيدن دست بر صورت و رساندن آب به آن - نداريم ، در مورد مسح نيز به همين صورت است ؛ آيهء وضوء « 2 » نيز بر وجود دو امر دلالت نداشته و فقط بر مسح پا دلالت دارد . « 3 » ديگر آن كه گفته‌اند : اين دو حكم ، عنوان مقدّمه و ذىالمقدّمه دارند ؛ به اين صورت كه « إمرار اليد على الرجل » مقدّمه « حصول المسح على البشرة » است ، نه آن كه خودش فىنفسه امر مطلوبى باشد . حال ، اگر وجوب ذىالمقدّمه به وسيلهء آيهء نفى حرج برداشته شد ، وجوب مقدّمه نيز از بين مىرود . « 4 » به نظر مىرسد اشكال دوّم بر سخن مرحوم شيخ انصارى رحمه الله وارد نيست ؛ زيرا ، اوّلًا : بحث مقدّمه و ذىالمقدّمه در موردى مطرح مىشود كه ذىالمقدّمه يك وجوب نفسى داشته باشد ؛ امّا در اين مورد ، « وجوب المسح على الرجل » به عنوان يكى از اجزاى وضوء ، واجب ضمنى وغيرى است وعنوان وجوب نفسى ندارد و اين رأىمشهور قدماى اصوليين است . البته برخى قائلند كه وجوب اجزاى مركب ، وجوب نفسى ضمنى است . « 5 » ثانياً : با ملاحظه لسان ادلّه ، معلوم مىگردد كه « إمرار اليد » در نظر شارع موضوعيّت دارد . به عبارت ديگر ، بين حقيقت « غَسل » و « مسح » فرق است و داراى دو ماهيّت جداى\r\n\r\n\r\n","description":"","footnote":"\r\n( 1 ) . مرتضى الأنصارى ، فرائد الأصول ، ج 1 ، ص 147 .\r\n( 2 ) . « يأَيُّهَا الَّذِينَ ءَامَنُواْ إِذَا قُمْتُمْ إِلَى الصَّلَوةِ فَاغْسِلُواْ وُجُوهَكُمْ وَأَيْدِيَكُمْ إِلَى الْمَرَافِقِ وَامْسَحُواْ بِرُءُوسِكُمْ وَأَرْجُلَكُمْ إِلَى الْكَعْبَيْنِ . . . » ؛ سورهء مائده ؛ آيهء 6 .\r\n( 3 ) . محمّد حسن الآشتيانى ، بحرالفوائد فى شرح الفرائد ، ص 89 .\r\n( 4 ) . ناصر مكارم الشيرازى ، پيشين ، ص 170 .\r\n( 5 ) . براى اطلاع بيشتر ، ر . ك : سلطان العلماء ، هداية المسترشدين ، ص 216 ؛ محمّدكاظم الخراسانى ، كفاية الاصول ، ص 114 به بعد ؛ محمّدتقى البروجردى ، نهاية الافكار ، ج 2 و 1 ، ص 262 به بعد ؛ السيّد ابوالقاسم الموسوى الخوئى ، اجود التقريرات ، ج 1 ، ص 313 به بعد ؛ الإمام الخمينى ، مناهج الوصول إلى علم الاصول ، ج 1 ، ص 325 به بعد .\r\n","page_name":" 58 ","page_number":58},
  {"content":"\r\n\r\nاز يكديگر هستند ؛ در « غَسل » ، آب بايد به صورت و دست‌ها برسد ؛ به همين جهت ، مىتوان صورت و دست‌ها را زير شير آب گرفت و وضو را به صورت ارتماسى انجام داد ؛ و يا به وسيله ظرفى آب را به آنها رساند . بنابراين ، « إمرار اليد » در آنها لازم نيست . امّا در حقيقت « مسح » ، رساندن رطوبت به پوست موضوعيّت ندارد ؛ بلكه « إمرار اليد » داراى موضوعيّت است . از اين رو ، نمىتوان گفت كه كشيدن دست ، مقدّمه حصول مسح و رسيدن رطوبت به پوست است ؛ بلكه خودِ كشيدن دست ، حقيقت مسح را تشكيل مىدهد و داراى موضوعيّت است .\r\nنتيجه آن كه ايراد كلام شيخ انصارى رحمه الله خلاف ظاهر بودن آن است و اشكال دوّم با بيان فوق دفع مىگردد .\r\nپاسخ دوّم از اشكال اوّل : اين جواب به دو بيان نقل شده است ؛\r\nبيان اوّل اين است كه « إمسح عليه » مذكور در روايت به « قاعدهء ميسور » اشاره دارد و از « قاعده لاحرج » استفاده نمىشود ؛ چرا كه قاعده لاحرج فقط بر نفى وجوب مسح بر پوست دلالت دارد . بنابراين ، مسح بر جبيره كه بدل مسح بر بشره است را از قاعده ميسور استفاده مىكنيم . « 1 » اشكال اين جواب آن است كه مورد قاعده ميسور جايى مىباشد كه اگر امتثال جزء يا شرطى ممتنع شد ، لازم است كه مابقى اجزاء آورده شود و ترك بقيه اجزاء جايز نيست ؛ به عنوان مثال : اگر مكلّف قدرت ندارد كه سجده نماز را بجاآورد ، قاعده ميسور مىگويد بايد بقيّه اجزاى نماز را انجام دهد ، امّا هيچ‌گاه دلالت ندارد كه آن را با اشاره انجام دهد و نمىتواند فعلى را بدل از فعل ديگرى قرار دهد . بنابراين ، قاعده ميسور فقط بر انجام بقيّه اجزاء دلالت دارد و وجوب مسح بر جبيره را كه بدل مسح بر پوست است ، نمىتواند اثبات كند . در اين صورت ، قاعدهء ميسور با قاعدهء لاحرج در عدم اثبات بدليّت مشترك خواهد بود .\r\nبيان دوّم اين كه قاعده لاحرج يكى از ادلّه قاعده ميسور است ؛ و اين ، در صورتى\r\n\r\n\r\n","description":"","footnote":"\r\n( 1 ) . ناصر مكارم الشيرازى ، پيشين ، ص 170 .\r\n","page_name":" 59 ","page_number":59},
  {"content":"\r\n\r\nخواهد بود كه قاعده ميسور بتواند علاوه بر اثبات انجام بقيه اجزاء ، مسأله بدليّت را نيز اثبات كند .\r\nبه نظر مىرسد اثبات بدليّت بعيد و مشكل است ؛ اما اگر كسى بگويد قاعده ميسور مىتواند اثبات بدليّت كند ، مىتوان گفت : حديث « عبدالأعلى » و قاعده لاحرج دليل بر قاعده ميسور است و « وجوب المسح على المرارة » از قاعده ميسور استفاده مىشود .\r\nاشكال دوّم\r\nدر اين اشكال بيان شده است كه در وضو بين مسح بر سر و مسح بر قدمين تفاوت است ؛ چرا كه در مورد مسح بر سر در آيهء شريفه آمده است : « وَامْسَحُوا بِرُءُوسِكُمْ . . . » « 1 » كه « باء » در « برؤسكم » براى تبعيض است ؛ بدين معنا كه در مسح بر سر استيعاب لازم نيست - نه طولى و نه عرضى - و مسح بر قسمتى از آن كفايت مىكند . امّا در مورد مسح بر قدمين ، استيعاب طولى لازم است - شخص بايد دست خود را تا برآمدگى روى پاها به عنوان مسح بكشد - و فقط استيعاب عرضى برداشته شده است ؛ بدين صورت كه لازم نيست بر روى تمام پا مسح كند . حال ، شخصى كه زمين مىخورد ، در يك لحظه كه هر پنج ناخن پاى او كنده نمىشود ! بنابراين ، حتّى اگر چهار ناخن آن نيز كنده شود ، مىتواند بر يك ناخن مسح كند و ديگر مسح بر جبيره لازم نخواهد بود ؛ پس ، چرا امام عليه السلام فرمودند : « إمسح على المرارة » ؟\r\nپاسخ اشكال دوّم\r\nبرخى « 2 » در مقام جواب از اين اشكال ، ضمن پذيرفتن آن ، فرموده‌اند : روايت را بر ناخن‌هاى دست حمل مىكنيم ؛ چرا كه دست بر خلاف پا مىباشد و لازم است كه هر يك از انگشتان دست به صورت كامل شسته شود ؛ بنابراين ، حتّى اگر يك ناخن انگشت دست كنده شده باشد ، مىتوان روى آن پارچه‌اى گذاشت و وضوى جبيره گرفت . زيرا ، شستن ناخنِ پانسمان شده ، موجب حرج خواهد بود .\r\n\r\n\r\n","description":"","footnote":"\r\n( 1 ) . سوره مائده ، آيهء 6 .\r\n( 2 ) . ر . ك : ناصر مكارم الشيرازى ، پيشين ، ص 170 .\r\n","page_name":" 60 ","page_number":60},
  {"content":"\r\n\r\nاشكال‌هاى پاسخ فوق\r\nاگر گفته شود كه مقصود از « ظُفر » ، در اين روايت ، ناخن دست است ، با چند اشكال روبرو مىشويم : اوّل آن كه امام عليه السلام در روايت مىفرمايند : « إمسح عليه » ، و حال آن كه در مورد دست مسأله مسح مطرح نيست ، و بلكه شستن آن مطرح است . بنابراين ، اگر منظور ناخن‌هاى دست بود ، حضرت بجاى « إمسح عليه » بايد مىفرمودند : « إغسله » .\r\nاشكال دوّم پاسخ فوق اين است كه اگر بگوييم لاحرج دلالت بر استبدال در محل غسل مانند دست دارد ، در مورد بيمارى كه قادر نيست - به صورت خود آب بريزد - زيرا آب براى صورت او ضرر دارد - نيز بايد گفته شود كه پارچه‌اى بر روى صورت گذارد و روى آن مسح كند ؛ چرا كه مسح بدل از غسل است و نبايد از اين جهت تفاوتى ميان دست و صورت باشد ؛ در حالى كه هيچ‌يك از فقيهان چنين فتوايى نداده و مسح را از مراتب غَسل و به جاى آن قرار نداده است .\r\nبنابراين ، با وجود اين قرائن به اين نتيجه مىرسيم كه مراد از « ظفر » در اين روايت ، ناخن‌هاى پا مىباشد نه ناخن دست .\r\nبراى دفع اشكال دوّم نيز مىتوان گفت : شدّت زمين خوردن راوى به گونه‌اى بوده كه امكان مسح بر هيچ يك از ناخن‌هاى پاى او ممكن نبوده است ، به اين معنا كه يا همه ناخن‌هاى پا شكسته است و يا اگر برخى شكسته شده به نحوى كه عملًا امكان مسح بر مابقى ناخن‌ها نيست ؛ به همين جهت ، امام عليه السلام به او فرمودند كه بر جبيره مسح نمايد .\r\n\r\nاشكال صاحب « منتقى » بر قاعدهء لا حرج\r\nدر كتاب « منتقى الأصول » « 1 » دلالت تمامى روايات به جز روايت « عبدالأعلى مولى آل‌سام » « 2 » مورد مناقشه قرار گرفته و فرموده‌اند : اين روايات ظهورى در مدّعاى اين بحث - نفى حكم حرجى - ندارند ؛ بلكه عهده‌دار اثبات حكم آسان مىباشند ؛ يعنى\r\n\r\n\r\n","description":"","footnote":"\r\n( 1 ) . السيّد عبدالصاحب الحكيم ، منتقى الأصول ، تقريراً لأبحاث السيّد محمّد الحسينى الروحانى ، ج 4 ، ص 348 .\r\n( 2 ) . ايشان اين روايت را نيز قبول نكرده و مىفرمايند : « و هذه الرواية لايمكن الإعتماد عليها » . ر . ك : همان ، ص 349 .\r\n","page_name":" 61 ","page_number":61},
  {"content":"\r\n\r\nحكم موجود در شريعت ، عنوان حرجى ندارد . « 1 » به عنوان مثال : روايت ابوبصير بيان مىكند كه با آب بركه‌اى كه آلوده به ادرار كودكان و سرگين حيوانات است ، مىتوان وضو گرفت ؛ يعنى : حكم وضوگرفتن تا اين حدّ سهل و آسان است . نتيجه آن كه اين روايت بر نفى حكم حرجى دلالت ندارد .\r\n\r\nپاسخ اشكال صاحب « منتقى الأصول »\r\nچند جواب از اين بيان و اشكال وجود دارد ؛\r\nپاسخ اوّل اين است كه ايشان در « منتقى الأصول » روايت « هيثم بن عروة التميمى » كه از نظر سند و دلالت تامّ و صحيح مىباشد را متعرّض نشده‌اند . در اين روايت از امام صادق عليه السلام در مورد مردى كه در حال احرام وضو مىگيرد و در صدد اسباغ وضو است و چند مو از ريش او كنده مىشود ، سؤال شده است كه حضرت در جواب فرمودند : « ليس بشىءٍ ، « مَا جَعَلَ عَلَيْكُمْ فِى الدّينِ مِنْ حَرَجٍ » » . « 2 »\r\nدر بحث دلالى اين روايت بيان نموديم كه « ليس بشىءٍ » به معناى « ليس عليه كفّارة » مىباشد . محرمى كه در روز چند مرتبه وضو مىگيرد اگر قرار باشد به ازاى هر بار كنده شدن مو از بدنش كفّاره دهد ، اين حكم موجب حرج است . به عبارت ديگر ، خودِ حكم وجوب كفّاره در اين مورد حرجى است كه امام عليه السلام آن را با استدلال به آيه شريفه نفى نموده است . بنابراين ، روايت يادشده به خوبى بر نفى حكم حرجى دلالت دارد .\r\nپاسخ دوّم : از مجموع ادلّه وارده در قاعده لاحرج چنين استفاده مىشود كه در برخى از موارد اين قاعده نسبت به احكام اوليّه حكومت دارد و در برخى از موارد ديگر دلالت بر عدم جعل حكم حرجى از سوى شارع دارد ، بدون اين كه هيچ‌گونه حكومتى وجود داشته باشد ؛ بنابراين ، لازم نيست كه اين قاعده هميشه دلالت بر رفع يك حكم\r\n\r\n\r\n","description":"","footnote":"\r\n( 1 ) . عبارت ايشان اين است : « و في موارد هذه النصوص ليس هناك حكم كذلك بحيث يتكفّل النصّ رفعه و يكون حاكماً على دليله ، بل هي تتكفّل إثبات حكم سهل أو بيان عدم ثبوت حكم متوهّم الثبوت . . . » .\r\n( 2 ) . محمّد بن الحسن الحرّ العاملى ، وسائل الشيعة ، ج 13 ، ص 172 ، باب 16 از ابواب بقيّه كفّارات الإحرام ، حديث 6 .\r\n","page_name":" 62 ","page_number":62},
  {"content":"\r\n\r\nثابت و نفى يك حكم حرجى كه به دليل ديگر ثابت بوده ، داشته باشد .\r\nپاسخ سوّم : ايشان در مورد روايت « عبدالأعلى » نفى حكم حرجى را استظهار نموده‌اند ، امّا نسبت به بقيّه روايات چنين ادّعا و استظهارى نمىكند ؛ در حالى كه لسان و سياق روايات از اين جهت واحد است ؛ بنابراين ، استظهار ايشان صحيح نمىنمايد .\r\n\r\nجمع‌بندى مطالب و نكات آيهء شريفه\r\nاز مجموع مباحثى كه در ذيل آيهء شريفه و روايات بيان شد ، شش مطلب بدست مىآيد كه عبارتند از :\r\n1 - اثبات ادّعاى مشهور مبنى بر دلالت آيهء شريفه : « مَا جَعَلَ عَلَيْكُمْ فِى الدّينِ مِنْ حَرَجٍ » بر نفى حكم حرجى در شريعت ، و اين كه چنان‌چه يكى از احكام الزامى امتثال آن منجر به حرج شود ، ديگر آن الزام برداشته مىشود . بنابراين ، دلالت اين آيه شريفه بر مدّعا تامّ است .\r\n2 - آن‌چه از مجموع روايات و به خصوص روايت « عبدالأعلى » بدست آمد ، اين است كه « مَا جَعَلَ عَلَيْكُمْ فِى الدّينِ مِنْ حَرَجٍ » عنوان تعليلى دارد و صرف حكمت نيست .\r\n3 - از رواياتى كه در ذيل آيهء شريفه بيان گرديد ، به قرينه مورد و سؤال مطرح شده در آنها استفاده مىشود كه آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » در مقام امتنان است . البته به نظر مىرسد ، از خود آيه شريفه به تنهايى نمىتوان چنين مطلبى را استفاده نمود ، بلكه با قرينيّت روايات به اين معنا مىتوان رسيد ؛ و در مباحث آينده نيز روشن خواهيم ساخت كه ملاك صحيح و دقيق عبارت از تسهيل است ؛ و بين اين تعبير و عنوان امتنان فرق روشنى وجود دارد .\r\n4 - از بحث‌هايى كه در قاعده لاحرج - به عنوان تنبيهات قاعده - مطرح مىشود اين است كه منظور از حرج چيست ؟ آيا حرج شخصى مراد است يا حرج نوعى ؟ گستره بحث را در قسمت تنبيهات ذكر مىكنيم ؛ امّا به طور اجمال ، اگر بگوييم حرج شخصى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمراد است ، در اين صورت ، حرج درباره هر شخصى به حسب خودش مورد توجّه قرار مىگيرد ؛ اگر گرفتن وضو ، روزه و . . . براى مكلّف معيّنى حرجى بود ، تنها حكم وجوب از او برداشته مىشود . لكن اگر بگوييم حرج نوعى ملاك است ، در اين صورت ، امتثال حكم بايد براى نوع مكلّفين حرجى باشد ؛ مثلًا از ميان صد نفر ، حدود نود نفر بگويند كه انجام اين حكم براى آنها سخت و حرجى است .\r\nدر مورد آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » و روايات وارده ذيل آيهء شريفه نيز اين سؤال مطرح مىشود كه دلالت آنها بر حرج شخصى است يا حرج نوعى ؟\r\nدر پاسخ بايد گفت : در اين مورد براى حرج شخصى و نيز حرج نوعى قرينه وجود دارد ؛ به اين صورت كه در آيهء شريفه بيان شده است : « ما جعل عليكم » ، خطاب « عليكم » در آيهء شريفه ظهور در حرج شخصى دارد ؛ يعنى : آيهء شريفه بيان مىكند : « ما جعل على كلّ واحد منكم » ؛ بنابراين ، منظور از حرج ، حرج شخصى خواهد بود . در مقابل ، قرينهء حرج نوعى آن است كه شارع مقدّس با بيان اين آيهء شريفه در مقام قانونگذارى و جعل اين قانون است كه حكم حرجى جعل نمىكند . آن‌چه در مقام قانونگذارى مورد توجّه قرار مىگيرد ، اين است كه قانون به فراخور حال نوع و عموم مردم جعل مىشود ؛ بنابراين ، اگر حكمى براى بيشتر مكلّفين حرجى باشد ، برداشته مىشود نه آن كه براى شخصى خاص مشقّت و سختى داشته باشد .\r\nدر مورد روايات نيز ، روايت « هيثم بن عروة » - روايت شعرة و شعرتين - هم بر حرج شخصى دلالت دارد و هم بر حرج نوعى ؛ و هر دو نوع ، از اين روايت قابل استفاده است .\r\nروايت « محمّد بن ميسر » و روايت « عبدالأعلى مولى آل سام » بر حرج شخصى ، و روايات « فضيل » و « ركوة » بر حرج نوعى دلالت دارند .\r\nنتيجه‌اى كه فعلًا در اين قسمت بدست مىآيد آن است كه يك اطلاق و عموميّتى را مىتوانيم استفاده‌كنيم مبنى بر آن كه فرقى ميان حرج شخصى و حرج نوعى وجود ندارد .\r\n5 - نكتهء پنجم در مورد معناى حرج است كه آيهء شريفه و روايات ذيل آن در كدام‌يك از معانى حرج - مطلق الضيق يا أضيق الضيق - ظهور دارد ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبه نظر مىرسد - همان‌گونه كه در آغاز بحث بيان شد - آيهء شريفه و روايات وارده در « مطلق الضيق » ظهور دارند نه « أضيق الضّيق » و مشقّتى كه به صورت عادى نمىتوان آن را تحمّل كرد . علاوه آن كه در اين روايات ، قرينه‌اى كه بيان كند منظور از حرج ، حرج شديد است ، نداريم ؛ هرچند ممكن است دليل ديگرى يافت شود كه بيان كند منظور از حرج ، مشقّتى است كه « لايتحمّله الإنسان عادتاً » .\r\n6 - نكتهء ديگرى كه بر خلاف نظر و رأى ديگران از مجموع مطالب اين آيه و روايات استفاده مىشود ، آن است كه قاعده لاحرج ، هم مىتواند دليل براى اصالة الطهارة باشد و هم دليل براى قاعده ميسور ، كه توضيح آن گذشت .\r\n\r\n2 ) آيهء 6 سوره مائده\r\nدوّمين آيهء شريفه‌اى كه به آن بر قاعده لاحرج استدلال شده ، آيه ششم سوره مباركه مائده است . خداوند متعال بيان مىفرمايد :\r\n« يأَيُّهَا الَّذِينَ ءَامَنُوا إِذَا قُمْتُمْ إِلَى الصَّلَوةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرَافِقِ وَامْسَحُوا بِرُءُوسِكُمْ وَأَرْجُلَكُمْ إِلَى الْكَعْبَيْنِ وَإِن كُنتُمْ جُنُبًا فَاطَّهَّرُوا وَإِن كُنتُم مَّرْضَى أَوْ عَلَى سَفَرٍ أَوْجَآءَ أَحَدٌ مِنكُم مّنَ الْغَآ ل طِ أَوْ لمَسْتُمُ النّسَآءَ فَلَمْ تَجِدُوا مَآءً فَتَيَمَّمُوا صَعِيدًا طَيّبًا فَامْسَحُوا بِوُجُوهِكُمْ وَأَيْدِيكُم مّنْهُ مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ وَلكِن يُرِيدُ لِيُطَهّرَكُمْ وَلِيُتِمَّ نِعْمَتَهُ و عَلَيْكُمْ لَعَلَّكُمْ تَشْكُرُونَ » ؛\r\nاى مؤمنان ، چون براى نماز برخاستيد ، چهره و دست‌هايتان را تا آرنج بشوييد و بخشى از سرتان را مسح كنيد و نيز پاهاى خود را تا برآمدگى روى پا [ مسح كنيد 
  ] و اگر جنب بوديد ، غسل كنيد ؛ و اگر بيمار يا در سفر بوديد و يا از جاى قضاى حاجت آمديد ، يا با زنان آميزش كرديد و آبى نيافتيد ، به خاكى پاك تيمّم كنيد ؛ با آن بخشى از چهره و دست‌هاى خود را مسح نماييد ؛ خداوند نمىخواهد شما را در تنگنا افكند ؛ ولى مىخواهد شما\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nرا پاكيزه گرداند و نعمت خود را بر شما تمام كند ، باشد كه سپاس گزاريد .\r\nدر مورد دلالت اين آيهء شريفه بر قاعده لاحرج ، غالب فقها فرموده‌اند كه دلالت اين آيهء شريفه ، بر عكس آيه قبل ، مخدوش است ؛ برخى ديگر نيز مانند محقّق اردبيلى رحمه الله در « زبدةالبيان » « 1 » عكس اين مطلب را بيان كرده‌اند . هم‌چنين بين اين آيه و آيه قبل از چند جهت فرق است :\r\n1 - در اين آيه شريفه بر عكس آيه قبل ، كلمه « فى الدين » وجود ندارد ؛\r\n2 - در آيهء قبل ، خداوند فرموده است : « وَ مَا جَعَلَ . . . » ولى در اين آيه شريفه ، علاوه بر تعبير « جعل » تعبير به « مَا يُرِيدُ اللَّهُ . . . » نيز ذكر شده است .\r\nنكته ديگر آن‌كه در مورد اين آيه سؤال شده است كه « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » ، آيا مربوط به تمام آيهء شريفه است و يا آن كه فقط مربوط به تيمّم است ؟\r\nدر اين زمينه ، دو نظريه بين مفسّرين و فقها وجود دارد :\r\nنظر اوّل اين كه : « مَا يُرِيدُ اللَّهُ لِيَجْعَلَ » به تمام آيهء شريفه مربوط است . « 2 » اين قسمت از آيهء شريفه مىخواهد بيان كند كه هدف ما از جعل اين احكام ، به مشقّت و سختى انداختن شما نيست ؛ بلكه غايت و هدف اصلى از تشريع وضو ، غسل و تيمّم تطهير شماست و اين كه خداوند مىخواهد نعمتش را براى شما تمام كند ( يعنى : طهارت باطنى پيدا كنيد ) .\r\n\r\nبيان مرحوم طبرسى\r\nمرحوم طبرسى در مورد معناى « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » مىفرمايد :\r\n« معناه ما يريد اللَّه بما فرض عليكم من الوضوء إذا قمتم إلى الصّلاة\r\n\r\n\r\n","description":"","footnote":"\r\n( 1 ) . زبدة البيان ، ص 46 .\r\n( 2 ) . از قائلين به اين نظريه مىتوان به مرحوم طبرسى ، مرحوم علّامه طباطبايى صاحب تفسير الميزان و هم‌چنين از ميان مفسّرين عامّه به آلوسى صاحب تفسير روح‌المعانى اشاره نمود .\r\n","page_name":" 66 ","page_number":66},
  {"content":"\r\n\r\nوالغسل من الجنابة ، والتيمّم عند عدم الماء أو تعذّر استعماله ليلزمكم في دينكم من ضيق ، ولا ليعنتكم فيه ، عن مجاهد و جميع المفسّرين » « 1 » .\r\nهدف خداوند از فرائضى كه براى شما جعل كرده است - وضو براى نماز ، غسل براى جنابت و تيمّم در صورت فقدان آب يا تعذّر استعمال آن - اين نيست كه بخواهد شما را در دين به حرج و مشقّت بياندازد . ايشان معنايى را كه از آيهء شريفه بيان مىكند ، به جميع مفسّرين نيز نسبت مىدهد .\r\nاين معنا و احتمالى كه مرحوم طبرسى ذكر مىكند با بعضى از مثال‌ها و موارد عرفى نيز سازگارى دارد ؛ مانند موردى كه پزشك براى بيمار دارويى تلخ تجويز مىكند و هدفش نجات جان اوست . در اين آيهء شريفه نيز خداوند مىفرمايد : هدف از جعل وضو - مثلًا - ايجاد مشكل نيست ، بلكه هدف تطهير مكلّفين و بندگان است .\r\n\r\nكلام صاحب « روح المعانى »\r\nاز ميان مفسّرين اهل سنّت نيز آلوسى در تفسير « روح المعانى » آورده است :\r\n« مَا يُرِيدُ اللَّهُ » بما فرض عليكم من الوضوء إذا قمتم إلى الصلاة والغسل من الجنابة ، أو بالأمر بالتيمّم « لِيَجْعَلَ عَلَيْكُم مّنْ حَرَجٍ » أي ضيق في الإمتثال . . . » « 2 » .\r\nايشان نيز « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » را به كلّ آيه مربوط دانسته است و همان معنايى كه مرحوم طبرسى رحمه الله از اين قسمت از آيهء شريفه بيان نمودند ، وى نيز مطرح مىكند .\r\n\r\n\r\n","description":"","footnote":"\r\n( 1 ) . فضل بن الحسن الطبرسى ، مجمع البيان فى تفسير القرآن ، ج 3 ، ص 277 .\r\n( 2 ) . السيّد محمود الآلوسى البغدادى ، روح المعانى فى تفسير القرآن العظيم و السبع المثانى ، ج 5 - 6 ، ص 345 .\r\n","page_name":" 67 ","page_number":67},
  {"content":"\r\n\r\n\r\nبيان علّامه طباطبايى رحمه الله\r\nمرحوم علّامه طباطبايى رحمه الله در تفسير « الميزان » در توضيح اين قسمت از آيهء شريفه مىنويسند :\r\n« دخول « من » على مفعول « مايريد » لتأكيد النفي ، فلا حكم يراد به الحرج بين الأحكام الدينيّة أصلًا ، ولذلك علّق النفي على إرادة الجعل دون نفس الحرج . . . » « 1 » .\r\nايشان بيان مىكند كه در ميان احكام دين ، حكمى كه هدف خداوند از جعلش به سختى و مشقّت انداختن مكلّفين باشد ، وجود ندارد . هم‌چنين براى تأييد كلام خود و بيانى كه در مورد معناى اين قسمت از آيهء شريفه مطرح مىكنند ، دو قرينه مىآورند .\r\nقرينه اوّل اين كه :\r\n« ولذلك علّق النفي على إرادة الجعل دون نفس الحرج . والحرج حرجان : حرج يعرض ملاك الحكم ومصلحته المطلوبة ، ويصدر الحكم حينئذٍ حرجياً بذاته لتبعيّة ملاكه ، كما لو حرم الإلتذاذ من الغذاء لغرض حصول ملكة الزهد ، فالحكم حرجيّ من رأسه وحرج يعرض الحكم من خارج عن أسباب إتّفاقيّة فيكون بعض أفراده حرجياً ويسقط الحكم حينئذٍ في تلك الأفراد الحرجيّة لا في غيرها ممّا لاحرج فيه ، كمن يتحرّج عن القيام في الصلاة لمرض يضرّه معه ذلك ، ويسقط حينئذٍ وجوب القيام عنه لا عن غيره ممّن يستطيعه » « 2 » .\r\nقرينه اوّل بر استفاده اين معنا از آيهء شريفه اين است كه خداوند متعال در آيهء شريفه نفى را بر ارادهء جعل معلّق كرده است - يعنى : خداوند اراده نمىكند و هدفش جعل حكم\r\n\r\n\r\n","description":"","footnote":"\r\n( 1 ) . السيّد محمّد حسين الطباطبائى ، الميزان فى تفسير القرآن ، ج 5 ، ص 230 .\r\n( 2 ) . همان .\r\n","page_name":" 68 ","page_number":68},
  {"content":"\r\n\r\nحرجى نيست - نه آن كه بگويد اصلًا حرج و حكم حرجى نداريم . در ادامه نيز انواع و اقسام حرج را بيان مىكنند كه حرج بر دو نوع است :\r\n1 ) در بعضى موارد حرج مربوط به ملاك حكم است ؛ بدين معنا كه ماهيّت حكم به گونه‌اى است كه حرج را همراه خود دارد ؛ مثال مىزنند به موردى كه به خاطر ملكه زهد ، لذّت غذا خوردن حرام شود . در اينجا جعل حكمِ حرمت ، حرجى خواهد بود ؛ چه آن كه ممكن نيست انسان غذا بخورد و لذّتى نبرد .\r\n2 ) گاه حرجى كه بر حكم عارض مىشود به دليل وجود اسباب خارجى است كه به طور تصادفى اتّفاق مىافتد ؛ بنابراين ، در ملاكِ حكم ، حرجى نيست . علّامه طباطبايى رحمه الله اين نوع حرج را مسقط حكم مىداند و بيان مىكند در مواردى كه سبب حرج يك امر خارجى است ، حكم در آن فرد حرجى ساقط مىشود ؛ مانند : موردى كه ايستادن در نماز براى بيمار ضرر دارد ؛ در اين صورت ، وجوب قيام از او ساقط مىشود .\r\nامّا قرينه دوّمى كه در كلام مرحوم علّامه ذكر شده ، عبارت است از اين كه :\r\n« و إضرابه تعالى بقوله « وَلكِن يُرِيدُ لِيُطَهّرَكُمْ » ، عن قوله « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » يدلّ على أنّ المراد بالآية نفي الحرج الّذي في الملاك ؛ أي : إنّ الأحكام الّتي يجعلها عليكم ليست بحرجيّة شرعت لغرض الحرج . . . » « 1 » .\r\nقرينه دوّم : كلمه « لكن » است كه در ادامهء آيهء شريفه بيان شده است . بدين معنا كه اضراب و استدراكى كه در آيهء شريفه به وسيله « وَلكِن يُرِيدُ لِيُطَهّرَكُمْ » از « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » صورت گرفته است ، دلالت مىكند كه آيهء شريفه مىخواهد نفى حرج در ملاك كند - يعنى : خداوند حرج نوع اوّل را اراده فرموده است - و بگويد احكامى كه براى مكلّفين جعل مىشوند ، حرجى نيستند .\r\n\r\n\r\n","description":"","footnote":"\r\n( 1 ) . السّيد محمّدحسين الطباطبائى ، الميزان فى تفسير القرآن ، ج 5 ، ص 230 .\r\n","page_name":" 69 ","page_number":69},
  {"content":"\r\n\r\nنتيجه آن كه : بنا بر اين احتمال - كه بگوييم « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » به مجموع آيهء شريفه برمىگردد - آيه دلالتى بر مدّعاى اين بحث ندارد و قابليّت استدلال براى اثبات قاعده لاحرج را نخواهد داشت . زيرا ، مدّعاى بحث در قاعده لاحرج آن است كه شارع بفرمايد : در هر موردى كه بر حكم به واسطهء اسباب خارجى و اتّفاقى ، حرج عارض مىشود ، حكم برداشته مىشود و ديگر انجام آن واجب نخواهد بود ؛ در حالى كه مطابق اين احتمال ، آيهء شريفه ، حرج نوع اوّل را بيان مىكند كه نفى حرج در ملاك حكم است .\r\nنقد قرائن اين احتمال : به نظر مىرسد هر دو قرينه‌اى كه براى اين احتمال از معناى آيهء شريفه بيان گرديد ، ضعيف است ؛ در مورد قرينه اوّل ، بودن كلمه « يريد » نقشى در استدلال ايشان ندارد ، و از اين جهت ، هر دو معنا يكسان مىباشند ؛ به عبارت ديگر ، نسبت به مدّعا نيز تعبير به اراده و عدم اراده صحيح است . به اين معنا كه احكام جعل شده چنان‌چه منجر به حرج شود ، ديگر مطلوب و متعلّق اراده خداوند نيست ؛ بنابراين ، به نظر مىرسد بين تعبير « ما يريد » و تعبير « ما جعل » فرقى از اين جهت وجود ندارد .\r\nاز سوى ديگر ، كلمه « لكن » - قرينه دوّم - نيز قرينيّت ندارد ؛ زيرا ، بر شارع لازم است كه در باب رفع حرج دو كار انجام دهد : يكى آن كه اگر حكمى حرجى است ، آن را بردارد و انجام آن ديگر بر مكلّفين لازم نباشد ؛ و ديگر آن كه به جاى احكامى كه برداشته مىشود ، در برخى موارد چيزى جايگزين مىگردد و به عنوان بدل آن قرار مىگيرد ؛ مانند همين آيهء شريفه كه به جاى وضو و غسل ، تيمّم واجب شده است ؛ و به عبارت ديگر ، اضراب و استدراك همان‌طور كه با نوع اوّل حرج سازگار است ، با نوع دوّم نيز سازگار مىباشد .\r\nبنابراين ، به هيچ يك از اين دو قرينه نمىتوان براى اثبات و ترجيح احتمال اوّل از معناى آيهء شريفه تمسّك نمود .\r\nنظر دوّم : در مقابل نظر اوّل ، قائلين به نظر دوّم مىگويند : « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » فقط مربوط به تيمّم است و به وضو و غسل ارتباطى ندارد . بنابراين ، آيهء شريفه بيان مىكند : در صورتى كه تمكّن از آب نداريد ، شما را به سختى و مشقّت\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنمىاندازيم كه مثلًا چاهى حفر كنيد تا آب پيدا شود ؛ بلكه تيمّم كنيد .\r\nمطابق اين احتمال ، آيهء شريفه به اين بحث ارتباط پيدا مىكند ؛ چه آن كه در مورد تيمّم دو جهت نفى و اثبات وجود دارد ؛ جهت نفى آن عبارت است از نفى الوضوء و الغسل كه از « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » استفاده مىشود ؛ و جهت اثباتى آن خود تيمّم است كه با « وَلكِن يُرِيدُ لِيُطَهّرَكُمْ » بيان مىشود ؛ به اين معنا كه خداوند خاك را نيز به عنوان يكى از مصاديق طهور قرار داده است .\r\nبنابراين ، اصل طهارت براى نماز لازم است ؛ و اين طهارت اوّلًا و بالذات بايد وضو يا غسل باشد ، اما در صورتى كه طهارت با آب ، حرجى و مشكل باشد ، اتمام نعمت - كه همان طهارت مىباشد - به اين است كه با خاكى پاك ، عمل تطهير انجام شود .\r\nمؤيّد اوّل اين نظر ، موضوع اقربيّت است ؛ به اين معنا كه در قضايا لازم است قيد به اقرب باز گردانده شود و « الأقرب يمنع الأبعد » . در اينجا نيز اقربيّت اقتضا مىكند كه قيد حرجى بودن به تيمّم برگردانده شود نه به تمام آيه . مؤيّد دوّم نيز اين است كه در آيهء شريفه زمانى كه مسأله غسل مطرح مىشود ، مىفرمايد : « وَإِن كُنتُمْ جُنُبًا فَاطَّهَّرُواْ » يعنى امر به طهارت مىكند ؛ حال ، اگر گفته شود كه ذيل آيهء شريفه به مجموع مربوط مىباشد ، لازمه‌اش آن است كه « يُرِيدُ لِيُطَهّرَكُمْ » دوباره تكرار شده باشد و تكرار نيز مخلّ به فصاحت بوده و با فصاحت قرآن سازگارى ندارد .\r\n\r\nبيان امام خمينى قدس سره\r\nمرحوم امام خمينى قدس سره نيز در عباراتشان تصريح مىكنند آيهء شريفه در معناى دوّم ظهور دارد و « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » مربوط به « وَإِن كُنتُم مَّرْضَى أَوْ عَلَى سَفَرٍ » مىباشد و آيهء شريفه ظهور عرفى دارد كه به تيمّم مربوط است . ايشان بيان مىكنند :\r\n« أنّ التذييل بقوله « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » - الظاهر عرفاً في كونه مربوطاً بالتيمّم في حال المرض والسفر ، وأنّ الأمر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبالتيمّم لأجل التسهيل و رفع الحرج ؛ فإنّ الأمر للمرضى بالطهارة المائيّة وللمسافر به تحصيل الماء كيفما اتّفق حرجيٌّ ، و ما يريد اللَّه ذلك - يدلّ على أنّ التيمّم سوّغ لأجل التسهيل ، و رفع الوضوء والغسل للحرج ، . . . » « 1 » .\r\nظهور عرفى « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » اين است كه مربوط به تيمّم در صورت بيمارى و سفر مىباشد ؛ و شارع به دليل تسهيل و رفع حرج ، به تيمّم امر كرده است ؛ چرا كه اگر به مريض امر كند طهارت مائيّه داشته باشد و يا بر مسافر لازم است كه به هر طريق ممكن آب پيدا كند ، حرجى مىشود و خداوند چنين چيزى را اراده نكرده است . ايشان در جايى ديگر ، از ذيل آيهء شريفه « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » - يك قاعده كلّى استفاده مىكنند مبنى بر آن كه هر زمان وضو يا غسل حرجى شود - منشأ حرج هرچه مىخواهد باشد ؛ چه خودشان حرجى باشند و چه اين كه مقدّمات آنها حرجى باشد مثل آن كه براى به دست آوردن آب لازم است كه به شهرى ديگر برود - تبديل به تيمّم مىشود . عبارت ايشان اين است :\r\n« وقوله : « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » بناءً على ما تقدّم من كونه مربوطاً بقوله : « وَإِن كُنتُم مَّرْضَى أَوْ عَلَى سَفَرٍ » ويكون بياناً لنكتة تشريع التيمّم ، يدلّ على أنّه كلّما كان الوضوء والغسل حرجيّاً - سواء كان الحرج في نفسهما ، أو مقدّماتهما - يتبدّلان بالتّيمّم ، . . . » « 2 » .\r\n\r\nكلام محقّق خوئى رحمه الله\r\nفقيه بزرگ مرحوم آقاى خوئى قدس سره نيز « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » را به مسأله تيمّم برگردانده و مىفرمايند : ادلّه نفى ضرر و حرج دلالت مىكنند كه مشروعيّت\r\n\r\n\r\n","description":"","footnote":"\r\n( 1 ) . الإمام الخمينى ، كتاب الطهارة ، ج 2 ، ص 13 .\r\n( 2 ) . همان ، ص 27 .\r\n","page_name":" 72 ","page_number":72},
  {"content":"\r\n\r\nتيمّم عام بوده و در هر موردى كه استعمال آب براى مكلّف حرجى است ، وضو و غسل تبديل به تيمّم مىشود .\r\n« ثمّ إنّه لو كنّا نحن وهذه الآية المباركة ، لخصّصنا مشروعيّة التيمّم بموارد عدم التمكّن من استعماله - الماء - عقلًا أو شرعاً كما مرّ ، إلّا أنّ أدلّة نفى الضرر والحرج دلتنا على أنّ مشروعيّة التيمّم عامّة لما إذا تمكّن المكلّف من استعمال الماء عقلًا وشرعاً بأن كان الماء مباحاً له ، إلّاأنّ استعماله حرجيّ وعسريّ في حقّه ، فلابدّ من التيمّم حينئذٍ » « 1 » .\r\n\r\nبيان مرحوم اردبيلى\r\nمرحوم اردبيلى در كتاب « زبدة البيان » ابتدا سخن مرحوم طبرسى را به عنوان « قيل » ذكر مىكند كه ممكن است « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » به مجموع آيهء شريفه مربوط باشد ؛ امّا بعد از آن ، احتمال دوّم را بيان مىكنند كه اين قسمت از آيهء شريفه مربوط به تيمّم است و خداوند تكاليف شاقّ مثل بدست آوردن آب به هر صورت ممكن را جعل ننموده ، و براى مكلّفين جعل حرج را اراده نكرده است ؛ بلكه اگر تحصيل آب ممكن نشد ، تيمّم كنند . ايشان مىنويسد :\r\n« « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » قيل : أي ما يريد اللَّه الأمر بالوضوء للصلاة أو بالتيمّم تضييقاً عليكم . ويحتمل أن يكون المراد :\r\nما يريد اللَّه جعل الحرج عليكم بالتكاليف الشّاقّة مثل تحصيل الماء على كلّ وجه ممكن مع عدم كون الماء حاضراً وإن كان ممكناً في\r\n\r\n\r\n","description":"","footnote":"\r\n( 1 ) . على الغروى ، التنقيح فى شرح العروة الوثقى ، تقريراً لأبحاث السيّد ابوالقاسم الموسوى الخوئى ، كتاب الطهارة ، ( موسوعة الإمام الخوئى ) ، ج 9 ، ص 358 و ج 10 ، ص 68 .\r\n","page_name":" 73 ","page_number":73},
  {"content":"\r\n\r\nنفس الأمر ، ولا بالطلب الشاقّ كالحفر وغيره ، بل بنى على الظاهر فقبل التيمّم ، . . . وهو مقتضى الشريعة السمحة » « 1 » .\r\nدر ميان فقها و محقّقين معاصر نيز والد بزرگوار ما « دام‌ظلّه » نيز معناى دوّم را اختيار كرده و در بيانى مىفرمايد :\r\nظهور آيهء شريفه در اين است كه « مَا يُرِيدُ اللَّهُ » مربوط و متعلّق به تيمّم است و در نتيجه ، صلاحيّت آن را دارد كه به عنوان دليل قاعده لاحرج قرار گيرد . « 2 » در مقابل ، برخى ديگر از بزرگان نظر اوّل را اختيار نموده و معناى دوّم را مخدوش مىدانند . « 3 » از ميان مفسّرين و علماى عامّه نيز « ابن كثير » همين احتمال را در مورد آيهء شريفه بيان مىكند كه اگر وضو و غسل حرجى شد ، وجوب آنها از بين مىرود و تيمّم جايگزين مىشود . او مىنويسد :\r\n« وقوله تعالى : « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » أي : فلهذا سهّل عليكم ويسّر ولم‌يعسّر ، بل أباح التيمّم عند المرض وعند فقد الماء توسعة عليكم ورحمة بكم وجعله في حقّ من شرع له يقوم مقام الماء . . . » . « 4 »\r\nنتيجه آن كه ، بعد از ابطال قرائن نظريه اوّل و ذكر دو شاهد براى نظريه دوّم ، مىتوانيم اين نظريه را ترجيح دهيم .\r\n\r\n\r\n","description":"","footnote":"\r\n( 1 ) . المحقّق الأردبيلى ، زبدة البيان فى براهين أحكام القرآن ، ص 46 .\r\n( 2 ) . محمّد الفاضل اللنكرانى ، ثلاث رسائل ، ص 51 .\r\n( 3 ) . ناصر مكارم الشيرازى ، القواعد الفقهيّة ، ج 1 ، ص 156 .\r\n( 4 ) . اسماعيل بن كثير القريشى الدمشقى ، تفسير القرآن العظيم ، ج 2 ، ص 29 .\r\n","page_name":" 74 ","page_number":74},
  {"content":"\r\n\r\n\r\nنكاتى در مورد آيهء شريفه\r\nنكتهء اوّل : نتيجه‌اى كه از آيهء شريفه گرفتيم ، اين شد كه احتمال دوّم بر احتمال اوّل ترجيح دارد و اين معنا كه بگوييم « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » مربوط به تيمّم است ، ارجحيّت دارد . اما سؤالى كه مطرح مىشود اين است كه آيا از اين آيهء شريفه ، قاعده لاحرج به نحو كلّى - در مورد هر عمل و تكليفى - استفاده مىشود يا آن كه آيهء شريفه فقط مربوط به مسأله وضو و غسل است ؟\r\nدر مقام پاسخ ، اگر بتوان گفت « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » به عنوان علّت در اين آيهء شريفه بيان شده است و عنوان تعليل دارد ، نتيجه اين مىشود كه هر تكليفى به حدّ حرج برسد ، خداوند آن را نخواسته است ؛ چه آن كه « العلّة تعمّم » ، علّت عموميّت دارد و منحصر به مورد خودش نمىشود . از ظاهر كلام بسيارى از فقها استفاده مىشود كه « مَا يُرِيدُ اللَّهُ » عنوان تعليل دارد ؛ به همين جهت ، آن را به ساير موارد و احكام تسرّى مىدهند و از اين آيهء شريفه به عنوان يكى از ادلّه لاحرج نام مىبرند . « 1 » به نظر ما ، على رغم تمام استدلالات موجود در كلمات علما و فقها مبنى بر آن كه از آيهء شريفه ضابطه كلّى استفاده مىشود ، اين اشكال وجود دارد كه در مورد آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » « 2 » روايات متعدّدى ذكر گرديد كه ائمّه معصومين عليهم السلام در آنها به اين آيه در مورد قاعده لاحرج استدلال كرده بودند ؛ امّا در مورد آيهء شريفه « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » ، روايتى وجود ندارد كه ائمّه اطهار عليهم السلام به اين آيه براى لاحرج استدلال نموده باشند ؛ هر چند در برخى از روايات ،\r\n\r\n\r\n","description":"","footnote":"\r\n( 1 ) . ر . ك : العلّامة الحّلى ، منتهى المطلب فى تحقيق المذهب ، ج 3 ، صص 30 و 85 ؛ ابن‌فهد الحلّى ، مهذّب البارع ، ج 1 ، ص 77 ؛ السيّد محمّد العاملى ، نهاية المرام ، ج 2 ، ص 69 ؛ بهاءالدين محمّد بن الحسين العاملى ، مشرق الشمسين و اكسير السعادتين ، صص 336 و 340 و 344 ؛ الشيخ يوسف البحرانى ، الحدائق الناضرة ، ج 4 ، صص 241 و 262 و 276 ؛ مولى احمد النراقى ، عوائد الأيّام ، ص 58 ؛ الشيخ مرتضى الأنصارى ، كتاب الطهارة ، ج 2 ، ص 338 .\r\n( 2 ) . سوره حجّ ، آيه 78 .\r\n","page_name":" 75 ","page_number":75},
  {"content":"\r\n\r\nتوضيح اين آيهء شريفه ذكر شده است ، لكن استدلالى به اين آيه شريفه براى قاعده لاحرج وجود ندارد .\r\nاين نكته باعث مىگردد كه گفته شود : « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » همانند آيهء شريفه : « مَا جَعَلَ عَلَيْكُمْ فِى الدّينِ مِنْ حَرَجٍ » نيست تا از آن ضابطه و قاعده‌اى كلّى استنباط گردد ، بكله فقط به محدودهء وضو و غسل مربوط مىشود .\r\nبنابراين ، عدم استدلال ائمّه معصومين عليهم السلام به اين قسمت از آيهء شريفه در روايات ، سبب مىگردد كه عنوان تعليلى بودن آيهء شريفه موهون و مخدوش گردد و در نتيجه ، نمىتوان گفت كه اين قسمت از آيهء شريفه يك تعليل كلّى است و در موارد ديگر - غير از وضو و غسل - جريان دارد .\r\nنكتهء دوّم : آن چه كه ما از ميان احتمالات موجود در آيهء شريفه ترجيح داديم ، اين بود كه « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » فقط مربوط به تيمّم است و شامل وضو و غسل نمىشود . ممكن است كسى اشكال كند كه در تيمّم دو جهت وجود دارد : يكى نفى وجوب وضو يا غسل و ديگرى طهارت ترابيّه ؛ « مَا يُرِيدُ اللَّهُ . . . » فقط قسمت اوّل كه نفى وجوب وضو يا غسل است را اثبات مىكند و طهارت ترابيّه از ادامه آيهء شريفه كه بيان مىكند « وَلكِن يُرِيدُ لِيُطَهّرَكُمْ » استفاده مىشود . بنابراين ، قاعده لاحرج فقط نافى حكم است و به لسان خودش ، مثبت تكليف حكم شرعى نيست .\r\nبه نظر مىرسد اين بيان تمام نيست و « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » متكفّل بيان هر دو جهت مىباشد ؛ چه آن كه اگر خداوند در ادامه آيه ، جمله « وَلكِن يُرِيدُ لِيُطَهّرَكُمْ » را نيز بيان نمىفرمود ، جمله ناقص نمىشد و مقصود كامل را مىرساند .\r\nنكته ديگر آن كه چرا در تيمّم مسأله مسح سر و پا بيان نشد و فقط مسح دست و صورت لازم شد ؟ در پاسخ مىتوان گفت : شارع مىفرمايد : علّت آن‌كه تيمّم را آسان قرار دادم ، اين است كه نمىخواهم براى شما حرج باشد ؛ و گرنه شارع مىتوانست بفرمايد كه اگر آب نبود و يا استفاده از آن براى شما ضرر داشت ، لازم است طهارت ترابيه ( تيمّم ) داشته باشيد و بايد تمام بدن را با زمين مسح كنيد . لكن خداوند\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمىفرمايد : « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » .\r\nبنابراين ، نتيجه مىگيريم شارع در بعضى موارد - مانند : آيه تيمّم - به وسيله قاعده لاحرج حكم را نيز اثبات كرده است ؛ البته اين موارد به نحو موجبه جزئيه است و نه موجبه كلّيه ، كه فقيه بتواند در هر موردى حكم قضيّه را به وسيله لاحرج اثبات و بيان نمايد .\r\nنكتهء سوّم : اين سؤال است كه منظور ازحرج در اين آيهء شريفه حرج نوعى است يا حرج شخصى ؟ پاسخ اين است كه مقصود از حرج در « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ » حرج نوعى است ؛ يعنى : وضعيت بايد به گونه‌اى باشد كه براى نوع مردم مشقت و سختى وجود داشته باشد ؛ نه آن كه حرج نسبت به هر شخصى سنجيده مىشود و هر كس با توجه به شرائطى كه دارد ، مورد لحاظ قرار مىگيرد .\r\n\r\n3 ) آيهء 185 سورهء بقره\r\nدر سوّمين آيه‌اى كه براى قاعده لاحرج بدان استدلال شده است ، خداوند مىفرمايد :\r\n« وَمَن كَانَ مَرِيضًا أَوْ عَلَى سَفَرٍ فَعِدَّةٌ مّنْ أَيَّامٍ أُخَرَ يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ . . . » ؛\r\nو هر كس كه بيمار يا مسافر باشد ، روزهاى ديگرى را به جاى آن روز روزه گيرد ، خداوند آسانى را براى شما خواسته است نه سختى و دشوارى را .\r\nاين آيهء شريفه نيز بيان كننده اراده شارع مقدّس در تسهيل و گشايش امور مردم مىباشد ؛ چه آن كه وجوب روزه در ايّام ماه رمضان را كه از احكام مسلّم اسلامى است ، در روزهايى كه شخص بيمار يا مسافر مىباشد ، نفى كرده و اجازه داده است كه پس از پايان اين دوران ، در موعد ديگرى به اين تكليف عمل شود ؛ و اين بدان جهت است كه خداوند براى بندگان خود آسانى مىخواهد نه مشقّت و دشوارى را .\r\nامّا براى استفادهء قاعده لاحرج از آيهء شريفه و اين كه از لحاظ اثباتى همه احكام را\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nشامل مىشود ، بايد گفت جملهء « يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ . . . » عنوان تعليلى دارد و به صورت علّت كلّى يك حكم جزئى بيان شده است ؛ و در نتيجه ، اختصاصى به بحث صوم ندارد و كلّيه احكام را شامل مىشود . علاوه آن كه ، بر خلاف آيه ششم سوره مائده - « يأَيُّهَا الَّذِينَ ءَامَنُواْ إِذَا قُمْتُمْ إِلَى الصَّلَوةِ . . . مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ . . . » - در روايات اهل‌بيت عليهم السلام به اين آيهء شريفه - « . . . وَمَن كَانَ مَرِيضًا أَوْ عَلَى سَفَرٍ فَعِدَّةٌ مّنْ أَيَّامٍ أُخَرَ يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ . . . » - در موارد متعدّدى استدلال شده است . از آن جمله حديث صحيح و مفصّلى است كه فضل بن شاذان از امام هشتم حضرت على بن موسى الرضا عليه السلام نقل مىكند ؛ روايت چنين است :\r\nمحمّد بن علي بن الحسين في ( العلل ) وفي ( عيون الأخبار ) بالأسانيد الآتية عن الفضل بن شاذان ، عن الرضا عليه السلام ، قال : « إنّما جعلت الصلوات في هذه الأوقات و لم تقدّم و لم تؤخّر ، لأنّ الأوقات المشهورة المعلومة الّتي تعمّ أهل الأرض فيعرفها الجاهل والعالم أربعة . . .\r\nوليس يقدر الخلق كلّهم على قيام الليل ولايشعرون به ولاينتبهون لوقته لو كان واجباً ولايمكنهم ذلك ، فخفّف اللَّه عنهم ولم‌يكلّفهم و لم يجعلها في أشدّ الأوقات عليهم ، و لكن جعلها في أخفّ الأوقات عليهم ، كما قال اللَّه عزّ و جلّ : « يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ » « 1 » .\r\nحضرت امام رضا عليه السلام مىفرمايند : علّت آن كه خداوند متعال نماز را در اوّل هر زمانى ( اوّل شفق ، اوّل فجر ، اوّل ظهر و . . . ) قرار داد ، اين است كه اوّلين كارى را كه انسان در اوّل اين زمان‌ها انجام مىدهد ، ذكر و عبادت او باشد . . .\r\n\r\n\r\n","description":"","footnote":"\r\n( 1 ) . محمّد بن الحسن الحرّ العاملى ، پيشين ، ج 4 ، صص 159 - 161 ، باب 10 از أبواب المواقيت ، حديث 11 .\r\n","page_name":" 78 ","page_number":78},
  {"content":"\r\n\r\nامام عليه السلام در ادامه ، در مورد عدم وجوب نماز شب مىفرمايند : علّت آن كه خداوند نماز شب را براى مردم واجب نكرده ، آن است كه آنان نمىتوانند وقت نماز شب را بفهمند كه چه زمانى است و اين كار براى آنان مشكل است ؛ به همين جهت ، اين تكليف را واجب ننموده است . خداوند از ميان شبانه روز آسان‌ترين اوقات را براى نماز قرار داده است ؛ همان‌گونه كه در قرآن كريم بيان مىكند : « براى بندگانش آسانى خواسته است نه سختى و مشقّت . »\r\nهمان‌طور كه ملاحظه مىشود ، امام رضا عليه السلام از آيه شريفهء « يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ » به عنوان علّت عدم جعل وجوب براى نماز شب استفاده مىكنند با آن كه موضوع آيهء شريفه در قرآن كريم مربوط به روزه است ؛ بنابراين ، معلوم مىشود كه آيهء شريفه اختصاصى به بحث صوم ندارد و در مقام تعليل است و كلّيت دارد .\r\nفقهاى بزرگوار نيز در موارد متعدّدى به اين آيهء شريفه استدلال كرده‌اند . همانند :\r\nشيخ مفيد رحمه الله در « المقنعة » « 1 » ، مرحوم سيّد مرتضى در « رسائل » « 2 » ، سيّد ابن زهره قدس سره در « غنيةالنزوع » « 3 » ، مرحوم علّامه حلّي در همه كتابهايش « 4 » ، شهيد اوّل قدس سره در « ذكرى » « 5 » ، ابن‌فهد حلّي رحمه الله در « المهذّب البارع » « 6 » ، مرحوم شهيد ثانى در « مسالك الأفهام » « 7 » ، مرحوم اردبيلى در « مجمع الفائدة و البرهان » « 8 » و فاضل هندى رحمه الله در « كشف اللثام » « 9 » .\r\n\r\n\r\n","description":"","footnote":"\r\n( 1 ) . محمّد بن محمّد بن النعمان العكبرى البغدادى ، المقنعة ، صص 295 و 351 .\r\n( 2 ) . الشريف المرتضى ، رسائل ، ج 2 ، ص 246 .\r\n( 3 ) . السيّد حمزة بن على بن زهرة الحلبى ، غنية النزوع إلى علمى الأصول و الفروع ، ص 134 .\r\n( 4 ) . از جمله ر . ك : منتهى المطلب فى تحقيق المذهب ، ج 3 ، ص 32 ؛ تذكرة الفقهاء ، ج 2 ، ص 159 ؛ مختلف الشيعة فى احكام الشريعة ، ج 3 ، صص 326 و 327 .\r\n( 5 ) . محمّد بن جمال الدّين مكّى العاملى ، ذكرى الشيعة فى أحكام الشريعة ، ج 2 ، صص 347 و 445 .\r\n( 6 ) . احمد بن محمّد بن فهد الحلّى ، المهذّب البارع فى شرح مختصر النافع ، ج 2 ، صص 9 و 179 .\r\n( 7 ) . زين الدين بن على العاملى ، مسالك الافهام إلى تنقيح شرائع الإسلام ، ج 6 ، ص 206 .\r\n( 8 ) . المولى احمد المقدس الاردبيلى ، مجمع الفائدة و البرهان فى شرح إرشاد الأذهان ، ج 3 ، ص 435 و ج 6 ، صص 79 و 191 و ج 11 ، ص 277 .\r\n( 9 ) . بهاء الدين محمّد بن الحسن الاصفهانى ، كشف اللثام عن قواعد الأحكام ، ج 2 ، ص 439 و ج 4 ، ص 318 و 324 .\r\n","page_name":" 79 ","page_number":79},
  {"content":"\r\n\r\n\r\nنكات آيهء شريفه\r\nاز اين آيهء شريفه و روايتى كه از حضرت رضا عليه السلام در ذيل آن بيان شد ، چند نكته استفاده مىشود :\r\nنكتهء اوّل : مراد از « عُسر و يسر » در اين آيهء شريفه عُسر و يسر شخصى نمىباشد ؛ بلكه مراد عُسر و يُسر عرفى است . در مورد نماز شب ، براى نوع مردم ، قيام در شب مشكل بوده و يا بدست آوردن هنگام و وقت نماز شب سخت است .\r\nنكتهء دوّم : نكتهء ديگرى كه از اين آيهء شريفه استفاده مىشود ، آن است كه لاحرج فقط جنبهء نفى ندارد ، بلكه جنبهء اثباتى نيز دارد . اگر استدلال به اين آيهء شريفه فقط مربوط به قسمت « لَايُرِيدُ بِكُمُ الْعُسْرَ » بود ، همانند آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » « 1 » داراى لسان نفى مىشد . به همين سبب ، بيان اكثر افرادى كه قائلند لاحرج فقط توانايى رفع و نفى حكم حرجى دارد ، اين است كه لسان دليل لاحرج ، لسان نفى است و ذهنشان بيشتر معطوف به اين آيهء شريفه است ؛ لكن در مورد آيهء تيمّم - « مَا يُرِيدُ اللَّهُ لِيَجْعَلَ عَلَيْكُم مّنْ حَرَجٍ . . . » « 2 » - اين احتمال ذكر شد كه قاعده لاحرج صلاحيّت اثبات حكم نيز دارد . ( يعنى : شارع به ملاك لاحرج ، كيفيّت آسانى را نيز مورد توجّه قرار داده است ) .\r\nامّا در آيهء شريفهء « يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ » دو قسمت وجود دارد : يكى « يُرِيدُ اللَّهُ بِكُمُ الْيُسْرَ » است و ديگرى « وَلَا يُرِيدُ بِكُمُ الْعُسْرَ » . حال ، ممكن است كسى ادّعا كند كه در قواعد شريعت ، دو قاعده داريم ؛ يكى قاعده لاحرج و ديگرى قاعده يُسر ؛ به عبارت ديگر ، يك قاعده بيان مىكند كه اگر حكمى در شريعت به حدّ حرج رسيد ، برداشته مىشود ؛ و قاعده ديگر - ( قاعده يسر ) - مىگويد احكام بر ملاك يسر جعل مىشود و اگر در موردى ، دو نوع عمل وجود داشت كه يكى آسان و ديگرى مشكل بود ، با استناد به قاعده يسر ، فقيه مىتواند حكم آسان را به عنوان حكم\r\n\r\n\r\n","description":"","footnote":"\r\n( 1 ) . سوره حجّ ، آيه 78 .\r\n( 2 ) . سورهء مائده ، آيهء 6 .\r\n","page_name":" 80 ","page_number":80},
  {"content":"\r\n\r\nشرعى بيان كند .\r\nمنتهى با تتبّع در كلمات و كتاب‌ها معلوم مىگردد كه دو قاعده به نام‌هاى « قاعده لاحرج » و « قاعده يسر » وجود ندارد و آن چه موجود است ، قاعده لاحرج مىباشد ؛ بزرگانى هم كه براى قاعده لاحرج به اين آيه استدلال كرده‌اند ، به قسمت دوّم آيهء شريفه استدلال ننموده ، بلكه به مجموع آن تمسّك مىكنند .\r\nالبته ، آن چه مسلّم مىباشد ، اين است كه اگر حكمى به حدّ و مرز حرج رسيد ، برداشته مىشود ، امّا نسبت به حكمى كه به جاى آن قرار داده مىشود ، بايد از دليل ديگر استفاده كرد و چنين نيست كه اگر در موردى چند احتمال وجود داشت و احكام از نظر سختى و آسانى در درجات متفاوتى بودند ، فقيه با استفاده از « يُرِيدُ اللَّهُ بِكُمُ الْيُسْرَ » نمىتواند آن حكمى را كه از همه آسان‌تر است ، انتخاب نمايد . بنابراين ، به نظر ما مقتضاى ادلّه اين است كه لاحرج فقط جنبه نفى ندارد ، بلكه به‌وسيله آن علاوه بر نفى ، حكم آسان نيز ثابت مىشود ؛ امّا اين كه آن حكم آسان به چه صورتى ثابت مىشود ، نمىتوان آن را به نحو ضابطه كلّى ارائه داد .\r\n\r\n4 ) آيهء 286 سورهء بقره\r\nآخرين آيه‌اى كه به آن براى لاحرج استدلال شده ، آيه 286 سوره بقره است ؛ خداوند متعال در اين آيهء شريفه مىفرمايد :\r\n« لَايُكَلّفُ اللَّهُ نَفْسًا إِلَّا وُسْعَهَا . . . رَبَّنَا وَلَا تَحْمِلْ عَلَيْنَآ إِصْرًا كَمَا حَمَلْتَهُ و عَلَى الَّذِينَ مِن قَبْلِنَا رَبَّنَا وَلَا تُحَمّلْنَا مَا لَاطَاقَةَ لَنَا بِهِ ى وَاعْفُ عَنَّا » ؛\r\nخداوند هيچ كس را جز به قدر توانايىاش تكليف نمىكند . . . پروردگارا ، هيچ بار گرانى ( تكليف شاقّ و سنگين ) را بر ما قرار مده ؛ هم‌چنان كه بر كسانى كه پيش از ما بودند ، تحميل فرمودى ؛ و از ما در گذر . . .\r\nواژهء « اصر » به فشار ، سنگينى ، گناه و حبس همراه با فشار معنا شده است و مراد از\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآن ، احكام سنگين و مشقّت‌بار است . « 1 » در اين آيهء شريفه 3 قسمت بيان شده است كه عبارتند از : « لَايُكَلّفُ اللَّهُ نَفْسًا إِلَّا وُسْعَهَا » ، « رَبَّنَا وَلَا تَحْمِلْ عَلَيْنَآ إِصْرًا » و « رَبَّنَا وَلَا تُحَمّلْنَا مَا لَاطَاقَةَ لَنَا بِهِ ى » .\r\nبرخى از بزرگان مانند مرحوم نراقى « 2 » و مرحوم بجنوردى « 3 » كه از مرحوم نراقى تبعيّت كرده است ، براى لاحرج به هر سه قسمت آيهء شريفه استدلال كرده‌اند ؛ و در مقابل ، برخى ديگر از بزرگان « 4 » فقط قسمت دوّم آيهء شريفه را به عنوان دليل قاعده لاحرج قرار داده‌اند .\r\nخداوند متعال در ابتداى آيهء شريفه مىفرمايد : « لَايُكَلّفُ اللَّهُ نَفْسًا إِلَّا وُسْعَهَا » بدين معنا كه خداوند هيچ كس را جز به اندازه توانايىاش تكليف نمىكند . مشهور علما « وسع » را به « طاقت و توانايى » معنا مىكنند ؛ در علم اصول نيز هنگامى كه از شرائط تكليف بحث مىشود ، يكى از شروط تكليف را « قدرت بر انجام تكليف » ذكر مىكنند و متعرّض اين آيهء شريفه مىشوند ؛ بدين صورت همان‌طور كه عقل قطعى حكم مىكند تكليف به مالايطاق قبيح و ممتنع است ، خود شارع نيز مىفرمايد : « لَايُكَلّفُ اللَّهُ نَفْسًا إِلَّا وُسْعَهَا » .\r\nدر اين صورت ، با توجّه به معناى ذكر شده از قسمت اوّل آيهء شريفه ، اين قسمت از محلّ بحث خارج مىشود و ارتباطى به لاحرج پيدا نمىكند ؛ چه آن كه در لاحرج برآنيم تا اثبات كنيم انجام فعل مقدور ( و نه غيرمقدور ) اگر بر مكلّف حرجى باشد ، توسط شارع برداشته شده است و لازم نيست مكلّف آن عمل را انجام دهد .\r\nبه همين سبب ، مرحوم ميرفتّاح رحمه الله در كتاب خود به مرحوم نراقى رحمه الله اشكال مىكند و مىفرمايد : كلام مرحوم نراقى در « عوائد الأيّام » - كه آيهء شريفه را در ادلّه لاحرج\r\n\r\n\r\n","description":"","footnote":"\r\n( 1 ) . ر . ك : اسماعيل بن حمّاد الجوهرى ، الصحاح ، ج 1 ، ص 483 ؛ محمّد بن يعقوب بن محمّد بن ابراهيم الفيروزآبادى ، القاموس المحيط ، ج 2 ، ص 7 ؛ المبارك بن محمّد الجرزى ( ابن الأثير ) ، النهاية فى غريب الحديث و الأثر ، ج 1 ، ص 52 .\r\n( 2 ) . المولى أحمد النراقى ، عوائد الأيّام ، ص 197 به بعد .\r\n( 3 ) . السيّد محمّد حسن البجنوردى ، القواعد الفقهيّة ، ج 1 ، صص 253 و 254 .\r\n( 4 ) . همانند مرحوم ميرفتّاح در « عناوين » .\r\n","page_name":" 82 ","page_number":82},
  {"content":"\r\n\r\nقرار داده - خروج از محلّ كلام است . « 1 » مرحوم طبرسى رحمه الله نيز در « الإحتجاج » « 2 » روايت مفصّلى را نقل مىكند كه خداوند متعال در ذيل اين آيهء شريفه فرموده است : « وذلك حكمي في جميع الأمم : أن لا أكلّف خلقاً فوق طاقتهم « 3 » ؛ بر مردم بيشتر از توانشان تكليف نمىكنم . » و يا در صحيحه هشام آمده است كه : « . . . هشام بن سالم ، عن أبي عبداللَّه عليه السلام ، قال : أللَّه أكرمُ مِن أنْ يُكلّف الناس مَا لا يُطيقون . . . « 4 » ؛ خداوند بزرگوارتر از آن است كه مردم را بيشتر از توانشان تكليف كند . »\r\nالبته مرحوم طبرسى رحمه الله در « مجمع البيان » در مورد معناى آيهء شريفه مىنويسد :\r\n« وقيل : إنّ معنى قوله « إِلَّا وُسْعَهَا » إلّايسرها دون عسرها » « 5 » ؛ نقل شده است كه منظور از « وُسع » در اين آيهء شريفه « يُسر » مىباشد . لكن اين قول مردود است ؛ چرا كه اكثر لغويين « وسع » را به « طاقت ، قدرت و توانايى » معنا كرده‌اند و نه « سهل و آسان » ؛ بنابراين ، به نظر مىرسد در بحث ما ، نمىتوان به اين قسمت از آيهء شريفه براى لاحرج استدلال نمود .\r\nامّا قسمت دوّم آيهء شريفه كه بيان مىدارد : « رَبَّنَا وَلَا تَحْمِلْ عَلَيْنَآ إِصْرًا كَمَا حَمَلْتَهُ و عَلَى الَّذِينَ مِن قَبْلِنَا » . در مقام دعا است و بر حسب آن چه در شأن نزول اين آيهء شريفه وارد شده ، پيامبر اسلام صلى الله عليه و آله و سلم در شب معراج تقاضا و دعا مىكردند ، خداوند متعال نيز درخواست‌هاى آن حضرت را اجابت مىفرمود .\r\nدر روايتى كه در ذيل آيهء شريفه آمده است ، پيامبر اكرم صلى الله عليه و آله و سلم مىفرمايند :\r\n« لمّا انتهيت إلى محلّ سدرة المنتهى . . . فقلت : « رَبَّنَا لَاتُؤَاخِذْنَآ إِن نَّسِينَآ أَوْ أَخْطَأْنَا » ، وقال اللَّه : لا أوآخذك . فقلت : « رَبَّنَا وَلَا تَحْمِلْ\r\n\r\n\r\n","description":"","footnote":"\r\n( 1 ) . السيّد مير عبدالفتّاح الحسينى المراغى ، العناوين ، ج 1 ، ص 287 .\r\n( 2 ) . احمد بن على بن ابىطالب الطبرسى ، الإحتجاج ، ج 1 ، ص 497 ، ش 127 .\r\n( 3 ) . همان ، ص 526 .\r\n( 4 ) . محمّد بن يعقوب الكلينى ، اصول الكافى ، ج 1 ، صص 214 و 215 ، كتاب التوحيد ، باب الجبر و القدر و الأمر بين الأمرين ، حديث 14 .\r\n( 5 ) . الفضل بن الحسن الطبرسى ، مجمع البيان فى تفسير القران ، ج 2 ، ص 229 .\r\n","page_name":" 83 ","page_number":83},
  {"content":"\r\n\r\nعَلَيْنَآ إِصْرًا كَمَا حَمَلْتَهُ و عَلَى الَّذِينَ مِن قَبْلِنَا » ، فقال اللَّه : لا احمّلك .\r\nفقلت : « رَبَّنَا وَلَا تُحَمّلْنَا مَا لَاطَاقَةَ لَنَا بِهِ ى وَاعْفُ عَنَّا وَاغْفِرْ لَنَا وَارْحَمْنَآ أَنتَ مَوْلَل - نَا فَانصُرْنَا عَلَى الْقَوْمِ الْكفِرِينَ » ، فقال اللَّه تعالى :\r\nقد أعطيتك ذلك لك ولُامّتك » « 1 » .\r\n« إصر » در اين آيهء شريفه توسعه دارد و فقط شامل آصار امّت‌هاى گذشته نمىشود ، بلكه اعمّ از آن است و هر حكم شاقّى را شامل مىشود . بنابراين ، اين قسمت از آيهء شريفه كاملًا مفيد براى مدّعاى بحث لاحرج است و بيان مىكند در دين اسلام حكم شاقّ و سخت وجود ندارد ؛ از اين رو ، اگر در موردى حكمى شاقّ وجود داشت ، برحسب اين آيهء شريفه نبايد به عنوان دين باشد .\r\n\r\nنظر مرحوم طبرسى\r\nمرحوم طبرسى احتمالات گوناگونى را در مورد معناى اين قسمت از آيهء شريفه كه مىفرمايد : « رَبَّنَا وَلَا تَحْمِلْ عَلَيْنَآ إِصْرًا . . . رَبَّنَا وَلَا تُحَمّلْنَا مَا لَاطَاقَةَ لَنَا بِه‌ِى » آورده است ، برخى از آنها عبارتند از :\r\n1 ) معناى « رَبَّنَا وَلَا تَحْمِلْ عَلَيْنَآ إِصْرًا » عبارت است از : « لاتحمل علينا عملًا نعجز عن القيام به » « 2 » ؛ يعنى : خداوندا عملى را كه عاجز از انجام آن هستيم ، بر ما قرار مده . در اين صورت ، همانند « لَايُكَلّفُ اللَّهُ نَفْسًا إِلَّا وُسْعَهَا » مىشود كه بحث قدرت وعدم قدرت پيش مىآيد .\r\n2 ) احتمالاتى كه در مورد معناى « رَبَّنَا وَلَا تُحَمّلْنَا مَا لَاطَاقَةَ لَنَا بِه‌ِى » وجود دارد ، عبارتنداز :\r\nالف ) اين كه « لاتحمّل علينا ما يثقل علينا تحمّله من أنواع التكاليف\r\n\r\n\r\n","description":"","footnote":"\r\n( 1 ) . السيّد هاشم الحسينى البحرانى ، البرهان فى تفسير القرآن ، ج 1 ، ص 570 ، ح 1575 / 2 .\r\n( 2 ) . الفضل بن الحسن الطبرسى ، مجمع البيان فى تفسير القرآن ، ج 2 ، ص 230 .\r\n","page_name":" 84 ","page_number":84},
  {"content":"\r\n\r\nوالإمتحان . . . » « 1 » آن چه را كه تحمّلش براى ما سنگين و سخت است ، بر ما قرار نده . در اين صورت ، معناى اين قسمت با « وَلَا تَحْمِلْ عَلَيْنَآ إِصْرًا » يكى مىشود و اين قسمت تكرار قبل خواهد بود .\r\nب ) « لاتحمّلنا » را به كيفر اخروى معنا كنيم ؛ يعنى : « ولا تحمّلنا ما لاطاقة لنا به من العذاب عاجلًا وآجلًا » « 2 » . در اين صورت ، « رَبَّنَا وَلَا تَحْمِلْ عَلَيْنَآ إِصْرًا » به سختىهاى دنيايى مربوط مىشود كه از خداوند مىخواهيم در دنيا تكليف‌هاى سخت و مشكل بر ما ندهد ؛ و با جمله « وَلَا تُحَمّلْنَا مَا لَاطَاقَةَ لَنَا بِه‌ِى » از خداوند مىخواهيم ما را مستحقّ عذاب اخروى كه طاقتى بر آن نداريم ، نكند .\r\nبه نظر مىرسد ، از ميان دو احتمال فوق ، احتمال دوّم صحيح است كه بگوييم « لاتحمّلنا » مربوط به عذاب اخروى است و قسمت وسط آيهء شريفه - « وَلَا تَحْمِلْ عَلَيْنَآ إِصْرًا » - كه گرفتارىهاى دنيوى را بيان مىكند ، از ادلّه بسيار خوب قاعده لاحرج است .\r\n\r\nدليل دوّم : سنّت ( روايات )\r\nاكثر رواياتى كه به آنها براى قاعده لاحرج استدلال شده است ، در ضمن بحث از آيات شريفه مورد بررسى قرار داديم ؛ دو روايت ديگر وجود دارد كه آنها را نيز در اينجا مورد بررسى قرار مىدهيم .\r\n1 ) وبإسناده عن محمّد بن علي - يعني : إبن محبوب - عن أحمد بن محمّد ، عن أحمد بن محمّد بن أبينصر قال : سألته عن الرجل يأتي السوق فيشتري جبّة فرا ، لايدري أذكيّة هي أم غير ذكيّة ، أيصلّي فيها ؟\r\nفقال : « نعم ، ليس عليكم المسألة ، إنّ أباجعفر عليه السلام كان يقول : إنّ الخوارج ضيّقوا على أنفسهم بجهالتهم ، إنّ الدّين أوسع من ذلك » « 3 » .\r\n\r\n\r\n","description":"","footnote":"\r\n( 1 ) . الفضل بن الحسن الطبرسى ، پيشين ، ج 2 ، ص 230 .\r\n( 2 ) . همان .\r\n( 3 ) . محمّد بن الحسن الطوسى ، تهذيب الأحكام ، ج 2 ، ص 396 ، حديث 1529 ؛ محمّد بن الحسن الحرّ العاملى ، پيشين ، ج 3 ، ص 491 ، باب 50 از ابواب النجاسات ، حديث 3 .\r\n","page_name":" 85 ","page_number":85},
  {"content":"\r\n\r\nسند روايت : در بحث رجال بيان كرده‌ايم « احمد بن محمّد بن ابىنصر البزنطى » كه از ثقات و جليل‌القدر است ، دو كتاب به نام‌هاى « الجامع » و « كتاب النوادر » دارد « 1 » ؛ سند شيخ طوسى رحمه الله به او نسبت به رواياتى كه از كتاب « الجامع » نقل مىكند ، صحيح است ولى نسبت به رواياتى كه از « كتاب النوادر » نقل مىكند ، موثّق است ؛ بنابراين ، در هر دو صورت ، روايات او معتبر است .\r\nنكتهء ديگر اين كه روايت مرفوعه بوده - و نسبت داده شده است - و نام امامى كه از او پرسش شده در روايت نيامده است ؛ لكن از آنجا كه « احمد بن محمّد بن ابىنصر » جزء كسانى است كه لاينقل إلّاعن الإمام عليه السلام - از كسى غير از امام عليه السلام روايت نمىكند - بنابراين ، مرفوعه بودن ضررى به روايت نمىرساند و روايت ، صحيح خواهد بود .\r\nدلالت روايت : در اين روايت ، احمد بن محمّد بن ابىنصر بزنطى در مورد مردى كه يك قطعه پوستى از بازار خريده و نمىداند كه از حيوان تذكيه شده است يا غير تذكيه شده ، سؤال مىكند آيا مىتواند در آن نماز بخواند يا نه ؟ امام عليه السلام در پاسخ مىفرمايند : در آن مىتواند نماز بخواند و بر شما واجب نيست كه از تذكيه حيوان سؤال كنيد . آن حضرت در ادامه مىفرمايند : امام باقر عليه السلام فرموده است كه خوارج به سبب جهالتى كه در مورد دين داشتند ، بر خودشان خيلى تنگ مىگرفتند ، در حالى كه دين خيلى وسيع‌تر از آن ديدگاه‌هاى تنگ و تاريك خوارج است .\r\nدر مباحث گذشته بيان شد كه قاعده لاحرج مىتواند دليل براى اصالة الطهارة و قاعده ميسور باشد ، بر اساس اين روايت نيز مىتوان گفت قاعده لاحرج دليل بر سوق مسلمين است ؛ يعنى : علّت آن كه سوق مسلمين اعتبار دارد ، اين است كه در غير اين صورت ، حرج پيش مىآيد .\r\nاز عبارت « إنّ الدّين أوسع من ذلك » نيز مىتوان اين ادّعا را اثبات نمود كه قاعده لاحرج فقط مخصوص نفى حكم حرجى نيست و براى اثبات حكم نيز قابل استناد است ؛\r\n\r\n\r\n","description":"","footnote":"\r\n( 1 ) . ر . ك : احمد بن على النجاشى ، پيشين ، ص 75 ، شماره 180 .\r\n","page_name":" 86 ","page_number":86},
  {"content":"\r\n\r\nهم‌چنان كه امام عليه السلام براى جواز استعمال پوست در هنگام نماز به لاحرج استدلال مىكنند .\r\nهم‌چنين از اين عبارت استفاده مىشود كه حكم حلّيت خريد از سوق مسلمين اختصاصى به مورد پوست ندارد و دين اسلام در تمامى جنبه‌هايش توسعه دارد و در آن حكم حرجى و تضييقى كه از جهالت ناشى مىشود ، وجود ندارد .\r\n2 ) محمّد بن علي بن الحسين ، قال : « سئل علي عليه السلام التوضّأ من فضل وضوء جماعة المسلمين أحبّ إليك أو يتوضّأ من ركو أبيض مخمر ؟\r\nقال : لا ، بل من فضل وضوء جماعة المسلمين ، فإنّ أحبّ دينكم إلى اللَّه الحنيفيّة السمحة السهلة » « 1 » .\r\nسند روايت : اين روايت از مرسلات مرحوم شيخ صدوق رحمه الله مىباشد ، لكن قابل اعتماد است ؛ چه آن كه مرسلات صدوق بر دو نوع است : نوع اوّل : رواياتى است كه آنها را به صورت « رُوى » بيان مىكند ؛ و نوع دوّم رواياتى است كه آنها را به طور مسلّم اسناد مىدهد و مىگويد : « قال » . از نظر ما ، اين نوع از مرسلات صدوق رحمه الله - مرسلات نوع دوّم - حجّت مىباشد ؛ بنابراين ، روايت فوق معتبر و صحيح است .\r\nدلالت و معناى روايت : از حضرت اميرالمؤمنين على عليه السلام سؤال شد وضو گرفتن با آب اضافه و باقيمانده از وضوى گروهى مسلمان ، نزد شما محبوب‌تر است يا وضو از آب ظرف دربسته و دست نخورده ؟ حضرت در پاسخ مىفرمايند : وضو گرفتن از باقيمانده آب وضوى جماعت مسلمين بهتر است ؛ همانا محبوب‌ترين دين در نزد خداوند متعال ، دينى است كه آسان و سهل باشد .\r\nاز پاسخى كه حضرت مىدهند و اين كه حكمشان را به آسانىِ شريعت استناد داده‌اند ، دانسته مىشود كه احكام حرجى و مشقّت‌بار از شريعت نمىباشد و در دين وجود ندارد . حتّى اگر كسى دلالت اين روايت بر قاعده لاحرج را قبول نكند ، حداقل\r\n\r\n\r\n","description":"","footnote":"\r\n( 1 ) . محمّد بن على بن الحسين ابن بابويه القمى ( شيخ صدوق ) ، من لا يحضره الفقيه ، ج 1 ، ص 96 ، حديث 16 ؛ محمّد بن الحسن الحرّ العاملى ، پيشين ، ج 1 ، ص 210 ، باب 8 از ابواب الماء المضاف و المستعمل ، حديث 3 .\r\n","page_name":" 87 ","page_number":87},
  {"content":"\r\n\r\nمىتوان گفت كه مؤيّد ديگر اخبارى كه دليل قاعده لاحرج بودند ، مىباشد .\r\n\r\nنكتهء تكميلى بحث آيات و روايات\r\nمطلبى را كه در اينجا لازم است به عنوان تكميل بحث استدلال به آيات و روايات دالّ بر قاعده لاحرج بيان كنيم - هرچند در بحث معناى لغوى حرج نيز اشاره مختصرى به آن داشتيم - اين است كه حرج مقصود در آيات شريفه و روايات ، مطلق ضيق است و يا آن كه مرتبه خاصّ و شديدترى مقصود است ؟\r\nعناوينى كه در روايات ذكر شده گوناگون است - « عُسر » ، « ضيق » ، « لاحرج » و « مالايطاق » - حال ، بايد ديد بين « عُسر » و « حرج » و يا ديگر واژه‌ها فرق است و يا آن كه همه بر يك معنا دلالت دارند ؟ آيا « وَلَا يُرِيدُ بِكُمُ الْعُسْرَ » و « مَا جَعَلَ عَلَيْكُمْ فِى الدّينِ مِنْ حَرَجٍ » بيان‌كننده يك معنا هستند ؟\r\n\r\nكلام محقّق نراقى رحمه الله\r\nمرحوم نراقى در كتاب « عوائد » « 1 » آورده‌اند : بين مفهوم « عُسر » و « ضيق » نسبت عموم و خصوص مطلق برقرار است ؛ بدين صورت كه « عسر » بر هر سختى و شدّتى صدق مىكند ، امّا « ضيق » فقط بر مواردى كه در نهايت سختى و شدّت قرار دارد ، صدق مىكند ؛ به عبارت ديگر ، « عسر » در مرتبه‌اى خفيف‌تر و ضعيف‌تر از « ضيق » قرار دارد .\r\nايشان در ادامه مىفرمايد : در نظر عرف نيز اين نسبت برقرار است و بين واژهء « عُسر » و « حرج » تفاوت است .\r\nبر همين اساس ، مىفرمايند : از نظر عقل ، مراتب تكليف چهار مرحله است : 1 - مرتبهء تكليف مالايطاق ؛ 2 - مرتبه تكليف حرجى ( ضيق و سختى كه به حدّ مالايطاق نمىرسد ) ؛ 3 - مرتبهء تكليف عسرى و 4 - مرتبهء تكليف يُسرى .\r\nدر مرحله اوّل و آخر هيچ بحثى وجود ندارد كه تكليف به مالايطاق از نظر عقل و\r\n\r\n\r\n","description":"","footnote":"\r\n( 1 ) . المولى أحمد النراقى ، عوائد الأيّام ، صص 184 و 185 .\r\n","page_name":" 88 ","page_number":88},
  {"content":"\r\n\r\nشرع منتفى است و تكليف يُسرى نيز هيچ شك و شبهه‌اى در جواز تكليف به آن و تحقّقش وجود ندارد ؛ امّا مرحلهء دوّم و سوّم - تكليف عُسرى و تكليف حرجى و ضيقى - محل بحث و كلام است . به عبارت ديگر ، ادّعاى مرحوم نراقى اين است كه هرچند از نظر لغت ، بين « عسر » و « حرج و ضيق » فرقى قائل نشويم ، لكن در نظر عرف بين اينها فرق است و بنابراين ، ادلّه وارده در لاحرج به هر دو مرتبه اشاره دارد و انتفاى تكليف در آنها را بيان مىكند .\r\n\r\nبررسى نظر محقّق نراقى رحمه الله\r\nهنگامى كه به كتب فقهى مراجعه مىكنيم ، مىبينيم برخى از فقهاى متأخّر ، در مواردى كه كلمه « حرج » ذكر مىشود ، قيد « لايتحمّله عادتاً » و يا « شديد » را به آن اضافه مىكنند . به عنوان مثال ، مرحوم سيّد در بحث مسوّغات تيمّم ، در مسوّغ سوّم مىفرمايد :\r\n« الخوف من استعماله على نفسه ، أو عضو من أعضائه بتلف أو عيب أو حدوث مرض أو شدّته أو طول مدّته أو بطوء برئه أو صعوبة علاجه أو نحو ذلك ممّا يعسر تحمّله عادة ، بل لو خاف من الشين الّذى يكون تحمّله شاقّاً تيمّم ، . . . » « 1 » .\r\nاگر كسى بترسد در صورت استفاده از آب براى وضو ، نقصى براى او پيدا مىشود ، يا بيمار مىشود ، يا بيمارىاش شدّت پيدا مىكند ، يا طولانى مىشود ، يا زمان درمانش به طول مىانجامد ، يا علاجش مشكل مىشود و مانند اين موارد از چيزهايى كه تحمّل آن به صورت عادى ممكن نيست ؛ بلكه اگر بخواهد از آب استفاده كند ، مردم او را مذمّت مىكنند به صورتى كه تحمّلش سخت است ؛ در تمامى اين موارد ، مىتواند تيمّم كند .\r\nمرحوم آقاى بروجردى و آقاى خوانسارى رحمهما الله در مورد « شاقّاً » در حاشيه عروة\r\n\r\n\r\n","description":"","footnote":"\r\n( 1 ) . السيّد محمّد كاظم الطباطبائى اليزدى ، العروة الوثقى ، مع تعليقات عدّة من الفقهاء العظام ، ج 2 ، ص 170 .\r\n","page_name":" 89 ","page_number":89},
  {"content":"\r\n\r\nالوثقى مىفرمايند : « إذا كانت بحيث لاتتحمّل عادة ؛ منظور از شاقّ ، عمل سختى است كه در حالت عادّى ، تحمّل آن امكان ندارد و از طاقت شخص خارج است . » ؛ مرحوم آقاى حكيم نيز بيان مىدارند : « مشقّة لايقدم عليها العقلاء ؛ يعنى : سختى آن به اندازه‌اى است كه عقلا براى انجام آن اقدامى نمىكنند . »\r\nو يا در مسوّغ چهارم ، مرحوم سيّد بيان مىدارد :\r\n« الحرج في تحصيل الماء أو في استعماله وإن لم‌يكن ضرر أو خوفه » « 1 » .\r\nمرحوم آقاى بروجردى در حاشيه ، در مورد « في استعماله » اين قيد را اضافه مىكنند كه : « إن كان ممّا لايتحمّل عادة » ؛ يعنى : اگر حرج پيداكردن آب و يا استعمال آن به حدّى برسد كه در حالت عادى تحمّلش ممكن نيست ، تيمّم جائز مىشود .\r\nبنابراين ، فقها در مورد « حرج » ، در برخى موارد ، قيد « لايتحمّل عادة » را ذكر مىكنند ؛ حال ، سؤال اين است كه با قطع نظر از لغت و عرف ، آيا مىتوانيم اين قيد را از آيات شريفه و روايات وارده استفاده كنيم ؟ و بگوييم در آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » « 2 » منظور از حرج ، حرجى است كه لايتحمّل عادة ؟\r\nدر پاسخ بايد گفت : در رواياتى كه در ذيل اين آيهء شريفه بيان كرديم ، هيچ‌كدام قيد « لايتحمّل عادة » وجود نداشت ، و بلكه در بعضى از روايات ، امام عليه السلام موارد عادى را نيز مشمول حكم قاعده قرار داده بودند . از اين رو ، چنين قيدى از ادلّه استفاده نمىشود ؛ بلكه همان‌طور كه ذكر شد ، بر اساس « يُرِيدُ اللَّهُ بِكُمُ الْيُسْرَ » « 3 » شارع نمىخواهد در اينجا حدّ وسطى هم وجود داشته باشد و آنچه اراده او بدان تعلّق پيدا كرده ، يُسر و آسانى است . علاوه بر اين ، وجود اين قيد بر خلاف امتنان است ؛ زيرا ، هم‌چنان كه ذكر شد ، « مَا جَعَلَ عَلَيْكُمْ فِى الدّينِ مِنْ حَرَجٍ » عنوان امتنانى دارد و اگر قيد « لايتحمّل عادة » به حرج\r\n\r\n\r\n","description":"","footnote":"\r\n( 1 ) . السيّد محمّد كاظم الطباطبائى اليزدى ، پيشين ، ج 2 ، ص 174 .\r\n( 2 ) . سوره حجّ ، آيه 78 .\r\n( 3 ) . سوره بقره ، آيه 185 .\r\n","page_name":" 90 ","page_number":90},
  {"content":"\r\n\r\nاضافه شود ، اين تكليف به تكاليف مرتبه اوّل - تكليف به ما لايطاق - ملحق مىشود كه از نظر عقل قبيح و ممتنع است .\r\nوجوهى كه براى قيد « لا يتحمّل عادة » ذكر مىشود ، عبارتند از :\r\nوجه اوّلى كه در مورد منشأ قيد « لايتحمّل عادة » گفته مىشود ، اين است كه معتقدين به اين قيد ، آن را به عنوان قرينهء عقليّه و مقاميّه مطرح مىكنند ؛ بدين صورت كه گفته‌اند : از نظر عقل ، در هر تكليفى مشقّت و سختى وجود دارد و اين كه شارع بيان مىكند تكليف حرجى جعل نكرده ، منظور اين است كه حرجى زائد بر اصل مشقّت و سختىايى كه خود تكليف آن را اقتضا دارد ، جعل نكرده است و از اين تعبير مىكنيم به حرجى كه لايتحمّل عادة . « 1 » اشكال اين وجه آن است كه فقط مرتبه‌اى از حرج زائد بر اصل تكليف را اثبات مىكند ؛ يعنى : نمىخواهيم بگوئيم كه در شريعت ، « مطلق الضيق » هر چند مرتبه بسيار ضعيف آن ، موجب رفع تكاليف است ؛ چرا كه در اين صورت ، تمام تكاليف مرفوع مىشود و حال آن كه چنين چيزى قابل التزام نيست . بنابراين ، اين دليل نيز نمىتواند مثبت قيد « لايتحمّل عادة » باشد . و از اين جهت كه براى اين قيد دليلى وجود ندارد و بلكه روايات نيز خلاف آن را مىرساند ، ملاحظه مىكنيم كه يك فقيه در فرعى از فروع فقهى اين قيد را ذكر مىكند و در مورد ديگر آن را حذف مىكند ؛ و اگر وجود اين قيد مسلّم بود ، مىبايست آن را در تمامى فقه ذكر نمايد .\r\nحال ، اگر شك كنيم و ندانيم حرج مرفوع ، آيا حرجى است كه لايتحمّل عادة ، يا حرج شديد و يا مطلق حرج ؟ مفهوم حرج مجمل مىشود و دوران بين مفهوم موسّع ( مطلق الحرج ) و مفهوم مضيّق ( حرج شديد و حرجى كه لايتحمّل عادة ) پيش مىآيد ؛ و همان‌گونه كه در مباحث اوّليه عنوان كرديم ، حكم به جهت اطلاق اين مفهوم تابع مفهوم موسّع است . بنابراين ، در موردى كه حرج بر آن صدق كند ، به وسيله قاعده لاحرج حكم برداشته مىشود .\r\n\r\n\r\n","description":"","footnote":"\r\n( 1 ) . ناصر مكارم الشيرازى ، پيشين ، ص 183 .\r\n","page_name":" 91 ","page_number":91},
  {"content":"\r\n\r\nوجه دوّمى كه در مورد اثبات اين قيد وجود دارد ، مسأله قدر متيقّن است . به اين بيان كه « مَا جَعَلَ عَلَيْكُمْ فِى الدّينِ مِنْ حَرَجٍ » و به طور كلّى قاعده لاحرج حاكم بر ادلّه اوّليه مانند « أقيموا الصّلاة ، كتب عليكم الصيام و . . . » است و آنها را تخصيص مىزند ؛ و در نتيجه ، شارع مقدّس تكاليف حرجيه را از دايره احكام و تكاليف خارج مىكند . لكن مخصِّص در اينجا مجمل است و نمىدانيم حرج شديد منظور است يا مطلق الحرج ؟ در اجمال مفهوم و دوران بين اقلّ و اكثر ، قاعده اين است كه بر قدر متيقّن كه اقلّ است ، اكتفا مىشود . بنابراين ، فقط حرج شديدى كه لايتحمّل عادة ، از ادلّه اوّليه خارج مىشود و مابقى تكاليف حرجيه تحت عموم ادلّه اوّليه باقى مىمانند .\r\nوجه سوّم : استاد عظيم الشأن ، والد محقّق و مدقّق « 1 » از راه مطلق و مقيّد وارد شده و مىفرمايند : در اينجا قاعده حمل مطلق بر مقيّد جريان دارد . به اين بيان كه منظور از « عُسر » در آيهء شريفهء « وَلَا يُرِيدُ بِكُمُ الْعُسْرَ » « 2 » مطلق حرج و سختى است ؛ ولى در آيهء ديگر كه مىفرمايد : « مَا جَعَلَ عَلَيْكُمْ فِى الدّينِ مِنْ حَرَجٍ » « 3 » ، حرج ، معناى مقيّدى دارد كه همان حرج شديد است ؛ بنابراين ، در اينجا مطلق را بر مقيّد حمل نموده و مىگوئيم مراد از حرج ، مطلق الضيق نمىباشد بلكه منظور ضيق شديد است .\r\nسه اشكال بر بيان فوق\r\nاشكال اوّل اين بيان آن است كه مشكل ما در استعمال لفظ حرج مىباشد كه يك لفظ واحدى است ؛ بدين صورت كه اگر در مواردى حرج در « مطلق الضيق » و در موارد ديگر در « ضيق شديد » استعمال شد ، نمىتوان مطلق را حمل بر مقيّد نمود ؛ چرا كه مسأله حمل مطلق بر مقيّد در لفظ واحد جارى نمىشود .\r\nاشكال دوّم آن كه حمل مطلق بر مقيّد در اين دو دليل ، متفرّع بر تمام بودن فرمايش مرحوم نراقى - « عسر » اعمّ مطلق از « حرج » است - مىباشد ؛ در حالى كه توضيح داده شد\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، ثلاث رسائل ، ص 106 .\r\n( 2 ) . سوره بقره ، آيه 185 .\r\n( 3 ) . سوره حجّ ، آيه 78 .\r\n","page_name":" 92 ","page_number":92},
  {"content":"\r\n\r\nدر لغت بين « عسر » و « حرج » فرقى نيست و هر دو را به معناى « ضيق » گرفته‌اند ، آن هم « مطلق الضيق » .\r\nاشكال سوّم : بر فرض كه فرمايش مرحوم نراقى صحيح باشد و منظور ايشان عرف عام باشد كه در آن بين « عسر » و « حرج » فرق است ، باز مجالى براى حمل مطلق بر مقيّد وجود ندارد ؛ چه آن كه مطلق و مقيّد ، دو دليلى هستند كه بين آنها تعارض و تنافى بدوى - تعارض غيرمستقرّ - وجود دارد ؛ حال آن كه در بحث ما حتّى تعارض بدوى وجود ندارد ؛ و عرف ، بين اين دو دليل به هيچ وجه تعارض نمىبيند . بنابراين ، مسأله حمل مطلق بر مقيّد نيز قابل مناقشه بوده و صحيح نمىباشد ؛ و در نتيجه ، مجالى براى اثبات قيد « لايتحمّل عادة » باقى نمىماند .\r\nمؤيّد اين مطلب تصريح امام خمينى قدس سره است كه فرموده‌اند :\r\nاز كلمات بسيارى از اهل لغت استفاده مىكنيم كه « حرج » به معناى « ضيق » است بدون آن كه چنين قيدى را بيان كرده باشند ؛ بنابراين ، قيد « لا يتحمّل عادة » هيچ وجهى ندارد . « 1 » ايشان در موردى كه استفاده آب در وضو موجب خشكى پوست شود ، هر چند كه منجر به تركيدگى آن نگردد ، قاعده لاحرج را جارى مىدانند . « 2 »\r\n\r\nدليل سوّم : اجماع\r\nدليل سومى كه براى قاعده لاحرج به آن استدلال شده است ، اجماع مىباشد ؛ در اين دليل بيان شده كه اجماع مسلمين بر نفى حكم حرجى در شريعت اسلام است . « 3 »\r\n\r\n\r\n","description":"","footnote":"\r\n( 1 ) . الإمام الخمينى ، كتاب الطهارة ، ج 2 ، ص 73 .\r\n( 2 ) . ر . ك : السيّد محمّدكاظم الطباطبائى اليزدى ، العروة الوثقى ، مع تعليقات عدّة من الفقهاء العظام ، ج 2 ، ص 170 ؛ الإمام الخمينى ، پيشين ، ج 2 ، صص 64 به بعد .\r\n( 3 ) . السيّد محمّد الطباطبائى ، مفاتيح الأصول ، ص 535 ؛ محمّد حسين الحائرى الإصفهانى ، الفصول الغروية فى الأصول الفقهية ، ص 334 .\r\n","page_name":" 93 ","page_number":93},
  {"content":"\r\n\r\n\r\nبر اين دليل سه اشكال وارد است :\r\nاشكال اوّل : اين كه اجماع فقط در صورتى حجّت است كه كاشف از رأى معصوم عليه السلام باشد ؛ بنابراين ، اگر مبناى اجماع فقها دليل عقلى و يا نقلى باشد ، و بر اساس آن حكم را استنباط كرده باشند ، آن اجماع از حجّيت برخوردار نيست و به اصطلاح چون « يقينى المدرك » و يا « محتمل المدرك » است ، اعتبارى ندارد . بدين ترتيب ، اگر در اثبات قاعده لاحرج نيز به اجماع بر نفى حكم حرجى استدلال شود ، اعتبارى ندارد ؛ زيرا ، دليل اجماع كنندگان در حقيقت همان آيات و رواياتى است كه در مباحث گذشته مورد بررسى قرار گرفت . « 1 » اشكال دوّم : آن است كه چون اكثر علماى متقدّمين به اين مسأله اشاره نكرده‌اند - هر چند در بعضى موارد به آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » استدلال نموده‌اند - نمىتوان گفت قاعده لاحرج مورد قبول همه علماست ؛ حتّى كسانى چون مرحوم صاحب وسائل وجود چنين قاعده‌اى را منكرند « 2 » ؛ و يا مرحوم نراقى اين قاعده را به عنوان يك اصل قبول دارد ، نه به عنوان دليل . « 3 » بنابراين ، ادّعاى استقرار چنين اجماعى مشكل و مورد ترديد است .\r\nاشكال سوّمى كه بر اين دليل وارد است ، منقول بودن آن مىباشد ؛ به عنوان مثال مرحوم علامّه طباطبايى آن را از قول استاد خويش - مرحوم علّامه بحر العلوم - بيان مىكنند « 4 » ؛ و اجماع منقول نيز حجيّتى ندارد .\r\n\r\nدليل چهارم : عقل\r\nدليل چهارم در اثبات قاعده لاحرج ، بحث از مبناى عقلى قاعده است ؛ چهار بيان و\r\n\r\n\r\n","description":"","footnote":"\r\n( 1 ) . ر . ك : السيّد محمّد حسن البجنوردى ، القواعد الفقهية ، ج 1 ، ص 252 ؛ محمّد الفاضل اللنكرانى ، پيشين ، ص 90 ؛ ناصر المكارم الشيرازى ، پيشين ، ص 162 .\r\n( 2 ) . محمّد بن الحسن الحرّ العاملى ، الفصول المهمّة فى أصول الأئمّة ، ج 1 ، ص 626 .\r\n( 3 ) . المولى أحمد النراقى ، پيشين ، ص 190 .\r\n( 4 ) . السيّد محمّد الطباطبائى ، پيشين ، ص 535 .\r\n","page_name":" 94 ","page_number":94},
  {"content":"\r\n\r\nتقرير مختلف براى اين دليل ذكر شده است كه آنها را مورد بررسى قرار مىدهيم .\r\n\r\nبيان اوّل : تكليف حرجى از مصاديق تكليف به مالايطاق است .\r\nدر اين بيان گفته شده است : تكليف حرجى نيز از مصاديق تكليف به مالايطاق است و عقل به صورت مستقلّ حكم به امتناع چنين تكليفى مىكند . مرحوم نراقى بيان مىكند :\r\n« من الأدلّة عليه : دليل العقل ، وهو : قبح تحميل ما فيه هذه الأمور ؛ ولكنّه مختصّ ببعض أفرادها ، وهو ما كان متضمّناً لتحميل ما هو خارج عن الوسع والطاقة ، أعني : كان تكليفاً بما لايطاق ، ولايمكنه الإتيان به » « 1 » ؛\r\nدليل عقلى بر قاعده لاحرج ، اين است كه تحميل امورى كه در آنها عسر و حرج و مشقّت وجود دارد ، قبيح است ؛ لكن اين قبح در بعضى از افراد حرج كه خارج از وسع و طاقت باشند ، وجود دارد در اين صورت ، تكليف به مالايطاق است كه امكان انجامش نيست و عقلًا قبيح است .\r\n\r\nاشكالات بيان اوّل\r\nاوّل اين بيان آن است كه قائلين به قاعده لاحرج ، در مورد عمل حرجى مىگويند :\r\nامكان ذاتى چنين عملى در عالم خارج وجود دارد ولى به سختى و مشقّت ؛ حال ، اگر قاعده لاحرج از مصاديق تكليف به مالايطاق باشد ، معنايش اين است كه امكان ذاتى عمل وجود ندارد . به عبارت ديگر ، منظور از عسر و حرج در اين قاعده ، عسر و حرجى است كه در محدودهء طاقت بشر است ، امّا تحمّل آن سخت بوده و موجب قرار گرفتن مكلّف در تنگنا و سختى مىشود ؛ نه آن كه از طاقت بشر بيرون باشد و باعث اختلال نظام زندگى شود .\r\n\r\n\r\n","description":"","footnote":"\r\n( 1 ) . المولى أحمد النراقى ، پيشين ، ص 173 .\r\n","page_name":" 95 ","page_number":95},
  {"content":"\r\n\r\nدوّم : همان‌طور كه گفته شد ، قاعده لاحرج عنوان امتنان دارد و منّتى از خداوند بر بندگان است ؛ حال ، اگر تكليف حرجى خارج از طاقت انسان باشد ، امتنان در آن معنا ندارد ؛ چه آن كه امتنان در موردى است كه وضع و جعلش ممكن باشد . مرحوم بجنوردى در اين زمينه بيان مىكند :\r\n« . . . أنت خبير بأنّ تكليف ما لايطاق بمعنى عدم القدرة على إمتثاله وإن كان قبيحاً عقلًا بل يكون ممتنعاً عقلًا ، فالتكليف بما لايطاق بهذا المعنى لايمكن ، لا أنّه ممكن وقبيح . و مثل هذا المعنى ليس مفاد قاعدة لاحرج ؛ لأنّ ظاهر أدلّة نفي الحرج - آية ورواية - أنّه تبارك و تعالى في مقام الإمتنان على هذه الأمّة ، ولا امتنان في رفع ما لايمكن جعله ووضعه ، أو يكون وضعه قبيحاً ، مع أنّه حكيم لايمكن أن يصدر منه فعل السّفهاء » « 1 » .\r\n\r\nبيان دوّم : امتناع عرفى\r\nطبق اين بيان ، منظور از قاعده لاحرج ، مرتبه‌اى پايين‌تر از تكليف به ما لايطاق است ؛ يعنى : حرج شديدى كه عادتاً تحمّل آن ممكن نيست و از نظر عرف چنين تكليفى ممتنع است . همان‌گونه كه در بحث از آيهء شريفه « لَايُكَلّفُ اللَّهُ نَفْسًا إِلَّا وُسْعَهَا » « 2 » بيان كرديم خداوند متعال بر امّت اسلام و حتّى امّت‌هاى گذشته امورى را كه عرفاً خارج از تحمّل انسان مىباشد ، جعل نفرموده است .\r\n\r\nاشكال بيان دوّم\r\nعلاوه بر آن كه وجود چنين معنايى نادر است ، اين بيان نيز با امتنان سازگارى ندارد ؛\r\n\r\n\r\n","description":"","footnote":"\r\n( 1 ) . السيّد محمّد حسن البجنوردى ، پيشين ، صص 252 و 253 .\r\n( 2 ) . سورهء بقره ، آيهء 286 .\r\n","page_name":" 96 ","page_number":96},
  {"content":"\r\n\r\nزيرا ، آن چه را كه عرف در صورت عادّى تحمل نمىكند ، امكان وقوعى ندارد و توالى فاسد زيادى دارد ؛ و به نظر ما ، همان‌طور كه رفع تكليف به ما لايطاق نمىتواند امتنانى باشد ، هم‌چنين رفع تكليف حرجى كه لايتحمّله العرف عادتاً ، از موارد امتنان نيست .\r\n\r\nبيان سوّم : تكليف حرجى موجب اختلال نظام است .\r\nبيان سوّم از دليل عقلى بر نفى تكليف حرجى - هرچند قائل به قاعده لاحرج نشويم - اين است كه تكليف حرجى چون موجب اختلال نظام زندگى فرد و جامعه مىشود ، به حكم عقل چنين حكمى از انسان برداشته مىشود ؛ و امكان ندارد كه خداوند متعال چيزى را كه موجب اختلال نظام مىشود و عقلًا قبيح است ، متوجّه مردم كند . « 1 »\r\n\r\nاشكال بيان سوّم\r\nدر مقام ردّ اين استدلال ، سؤال مىكنيم منظور از اختلال نظام چيست ؟ آيا امّت‌هاى گذشته كه بخشى از تكاليفشان حرجى بوده ، در حالى كه قاعده لاحرج در مورد آنان جريان نداشته است ، اختلال نظام نداشتند ؟ اگر اختلال نظام به حكم عقل قبيح است ، فرقى بين امّت اسلام و ديگر امّت‌هاى گذشته نيست ؛ و از همين‌جا كشف مىكنيم تكليف حرجى موجب اختلال نظام نيست كه گفته شود به سبب آن ، عقل تكليف حرجى را ممتنع مىداند .\r\n\r\nبيان چهارم : قاعده لطف\r\nبرخى « 2 » در اثبات عقلى بودن قاعده لاحرج ، به قاعده لطف استناد كرده‌اند و با ذكر دو مقدّمه نتيجه مىگيرند كه تكليف حرجى بر خلاف مقتضاى لطف و ممتنع است .\r\nاولين مقدّمه‌اى كه ذكر مىكنند ، اين است كه اصحاب فقها اتّفاق دارند كه لطف بر\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، پيشين ، ص 92 .\r\n( 2 ) . السيّد مير عبدالفتّاح الحسينى المراغى ، العناوين ، ج 1 ، ص 286 .\r\n","page_name":" 97 ","page_number":97},
  {"content":"\r\n\r\nخداوند تبارك و تعالى نسبت به بندگانش واجب است . مقدّمه دوّم آن كه لطف اقتضا دارد خداوند متعال راهى را طى نمايد و به گونه‌اى با بندگان برخورد كند كه موجب نزديكى آنان به طاعت و بندگى ، و دورىشان از گناه و معصيت شود ؛ پس از اين دو مقدّمه ، ترديدى نيست كه تكليف به آن چه موجب مشقّت و تحمّل‌ناپذير است ، در واقع نزديك كننده به معصيت و دور كننده از طاعت است ؛ زيرا ، تكليف به امر سخت سبب مىشود كه بندگان از انجام آن امتناع كرده و در نتيجه مرتكب معصيت شده ، مستحقّ غضب خداوند گردند ؛ بنابراين ، تشريع چنين احكامى با لطف خداوند سازگار نيست .\r\nاز اين رو ، همان‌گونه كه تكليف به ما لايطاق محال و بر خداوند ممتنع است ، تكليف حرجى نيز به خاطر مخالفت با لطف و رحمت خداوند ، امتناع وقوعى دارد .\r\n\r\nاشكالات بيان چهارم\r\n1 ) اوّلين اشكال اين است كه ارتباط قاعده لطف با طاعت و معصيت چيست ؟ چنين نيست كه لفظ لطف مترادف با لفظ طاعت و معصيت باشد ؛ و بنابراين ، قاعده لطف در اينجا جريان ندارد .\r\nجواب اين اشكال آن است كه بحث ما در لفظ نيست كه چنين گفته شود ، بلكه سخن در چگونگى عمل خداوند با بندگانش است ؛ چه لفظ لطف آورده شود و چه اين لفظ نيايد .\r\n2 ) برخى از متكلّمين در عموميّت قاعده لطف خدشه نموده و بيان مىدارند : چنين نيست كه عقل لطف را در همه موارد لازم بداند و بگويد لطف بر خداوند متعال به صورت قاعده‌اى كلّى واجب است .\r\nدر علم كلام و فلسفه در مقام پاسخ از اين اشكال بيان شده است كه چون دليل عقلى ، و ملاك عقل است ، عقل مىگويد لطف بر خداوند تبارك و تعالى واجب و ضرورى است و قابليّت تخصيص ندارد ؛ و بلكه عموميّت دارد .\r\n3 ) اشكال سوّمى كه بر اين دليل مىگيرند ، آن است كه كدام لطف بر خداوند واجب\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمىباشد ؟ اصل اين مطلب كه لطف عقلًا بر خداوند واجب مىباشد ، مورد قبول است ؛ امّا ممكن است تكليفى را كه بندگان فكر مىكنند لطف است ، در واقع لطف نباشد ؛ از اين رو ، امكان دارد تكليفى حرجى بوده و به حسب واقع لطف باشد .\r\nمرحوم صاحب « عناوين » « 1 » بعد از ذكر اشكال فوق ، پاسخى دارند كه به نظر مىرسد صحيح نيست . ايشان در مقام جواب مىفرمايند : چنين حرفى مستلزم انسداد باب عقل است و در هيچ موردى نمىتوان حكم عقلى داشت ؛ چرا كه ممكن است در واقع مطلب به صورت ديگرى باشد ؛ در ادامه نيز مىفرمايند : مفروض ما اين است كه تكليف حرجى در عالم خارج و ظرف امتثال موجب كثرت مخالفت مىشود ، و عقل نيز به همين ملاك مىگويد تكليف حرجى ممتنع الوقوع است .\r\nبه نظر مىرسد كه جواب ايشان ، نمىتواند پاسخ از اشكال سوّم باشد ؛ زيرا ، فرض اين است كه تكليف حرجى موجب كثرت مخالفت است ، امّا به چه دليل مىفرمائيد كثرت مخالفت با لطف منافات دارد ؟ ، در حالى كه اگر كثرت مخالفت بندگان بر خلاف لطف باشد ، لازم است كه تعداد مطيعين بيشتر از افراد عاصى باشد ؛ امّا در عالم خارج درصد گناهكاران بيشتر از مطيعين و افراد مؤمن است . بنابراين ، به حسب واقع كثرت مخالفت منافاتى با لطف ندارد و ملاك لطف واقعى است ؛ لطف واقعى نيز آن است كه خداوند ارسال رسل و انزال كتب داشته باشد و اگر همه بندگان نيز با تكاليف الهى مخالفت كنند ، منافاتى با لطف ندارد . از اين جهت ، اشكال سوّم ، اشكال واردى است .\r\n4 ) اشكال چهارم ، اشكالى است كه در كلمات مرحوم نراقى بيان شده است . ايشان بيان مىكند : در بعضى موارد كه تكليف حرجى است و در آن مشقّت و سختى وجود دارد ، بر آن مشقّت و سختى ، سهولت و گشايشى مترتّب است كه از جهت ملاك بالاتر از سختى است ؛ در اين صورت ، مقتضاى لطف آن است كه مولا براى رسيدن مكلّف به سهولت اعلا ، تكليف حرجى را متوجّه او كند . همان‌گونه كه اگر پدرى - كه كمال لطف و رأفت را نسبت به فرزندش دارد - فرزند خود را از خوردن غذايى مطلوب و لذيذ به\r\n\r\n\r\n","description":"","footnote":"\r\n( 1 ) . السيّد مير عبدالفتاح الحسينى المراغى ، العناوين ، ج 1 ، ص 286 .\r\n","page_name":" 99 ","page_number":99},
  {"content":"\r\n\r\nخاطر سلامتىاش منع كند ، از نظر عقلا اشكالى ندارد ؛ چه آن كه بر اين تكليف حرجى - براى فرزند - صحّت و تندرستى دائمى مترتّب است . « 1 » بنابراين ، قاعده لطف به طور كلّ مانع از تكليف حرجى نمىشود و چه بسا در بعضى موارد ، مقتضاى لطف ، تكليف حرجى است .\r\nمرحوم ميرفتّاح در اشكال به كلام مرحوم نراقى مىگويد : « هذا الكلام من ذلك العلّام - تبعاً لبعض من سبقه - خروج عن محلّ البحث ، وقياس مع الفارق » « 2 » ؛ و چنين اشكال مىكند كه مرحوم نراقى بين امور قهريّه و امور اختياريّه خلط كرده‌اند . در امور قهريّه مطلب ايشان صحيح بوده و ممكن است يك فعل حرجى مقدّمه‌اى براى سهولت اعلا و غرض بالاتر باشد ؛ همانند آن كه خداوند در بعضى اوقات انسان را به بلاياى شديدى هم‌چون بيمارى و شكسته شدن استخوان و . . . مبتلا مىكند ، امّا اين ابتلا ، يا كفّاره گناهان است و يا موجب ارتقاى درجه شخص در عالم آخرت مىشود - كه در مورد معصومين عليهم السلام از اين نوع دوّم است - .\r\nامّا در امور غيرقهريّه ( اختياريّه ) - مثل آن كه مولا عبدش را به امور شاقّى كه تحمّل آن براى انسان بسيار دشوار است ، فرمان دهد و از طرف ديگر او را تهديد كند كه اگر اين فعل انجام نشود ، گرفتار عذاب مىشود . - التزام به فرمايش مرحوم نراقى محلّ اشكال است . زيرا ، مولاى حكيم و عاقل مىداند كه انجام اين عمل در عالم خارج امكان ندارد ، چنين تكليفى نمىكند و تنها كسانى كه از هواى نفس خود فرمان مىبرند ، همانند سلاطين و امرا ، به خدّام و افراد زير دستشان چنين امر مىكنند و از آنان كارهاى طاقت‌فرسا مىطلبد ؛ امّا خداوند سبحان بزرگتر از آن است كه چنين فرمان دهد و بلكه به دنبال آن است كه بندگانش را براى طاعت و بندگى تمرين دهد تا انگيزه‌اى براى مخالفت نداشته باشند . « 3 »\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، ص 197 .\r\n( 2 ) . السيّد ميرفتّاح الحسينى المراغى ، پيشين ، ص 287 .\r\n( 3 ) . همان .\r\n","page_name":" 100 ","page_number":100},
  {"content":"\r\n\r\nبه نظر مىرسد كه اشكال صاحب « عناوين » رحمه الله بر مرحوم نراقى ، اشكال واردى نيست ؛ چه آن كه مرحوم نراقى درصدد اين نيست كه بگويد شارع در تمام تكاليفش اين روش را دارد كه تكليف حرجى مقدّمه رسيدن به غرض بالاتر و سهولت اعلاست ؛ بلكه بيان مىكند : قاعده لطف اقتضا دارد شارع تكاليف حرجى نداشته باشد ، لكن مواردى نيز وجود دارد كه قاعده ، خلاف آن را مىطلبد ؛ بدين صورت كه تكليف حرجى چون مقدّمه غرض بالاترى واقع مىشود ، لذا جعل آن اشكالى ندارد و عقلا نيز آن را مىپذيرند .\r\nبنابراين ، مرحوم نراقى به صورت موجبه جزئيّه - و نه موجبه كليّه - چنين معنايى را ادّعا مىكنند و صحيح نيز مىباشد . بنابراين ، اشكال چهارم بر دليل لطف نيز اشكال واردى است .\r\n5 ) اشكال ديگرى كه مرحوم نراقى به عنوان ايراد به قاعده لطف گرفته‌اند ، اين است كه منشأ كثرت مخالفت چيست ؟ آيا علّت آن مكلّف است و يا امر شارع ؟ روشن است كه منشأ كثرت مخالفت ، خود مكلّف است كه به جهت هواهاى نفسانى با دستور شارع مخالفت مىنمايد ؛ بنابراين ، كثرت مخالفت ارتباطى به شارع و امر او ندارد ؛ بلكه مربوط به خود مكلّف است كه منافاتى با لطف ندارد .\r\nسپس در ادامه اشكال آمده است كه اگر چنين چيزى - شارع نبايد تكليف حرجى جعل كند - ملاك باشد ، در همه تكاليف جريان پيدا مىكند و هر تكليفى را كه مكلّف با آن مخالفت كند ، نبايد جعل شود ؛ و در اين صورت ، بين قلّت و كثرت مخالفين فرقى نخواهد بود . « 1 » مرحوم ميرفتّاح در مقام جواب برآمده ، و مىگويد : بين موردى كه مكلّف به علّت نقص و ضعف خود و از روى هواهاى نفسانى از تكليف سرپيچى مىكند با موردى كه سختى امر و تكليف ، او را به اين كار وادار مىكند ، تفاوت است ؛ و اين اشكال ناشى از عدم تأمّل در طريقه عقلاست .\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، ص 197 .\r\n","page_name":" 101 ","page_number":101},
  {"content":"\r\n\r\nتوضيح مطلب آن كه : اگر انگيزه و نقص مكلّف منشأ مخالفتش باشد ، اشكال فوق به قاعده لطف صحيح خواهد بود و فرقى بين قلّت و كثرت نيست ؛ اما اگر حكم و تكليف شرع موجب انجام ندادن تكليف ، و در نتيجه ، عصيان مكلّف گردد ، بر خلاف لطف است و تكاليف حرجى از اين دسته‌اند . ضمن آن كه چنين عذرى در ميان عقلا پذيرفتنى است و عقلا چنين آمرى را كه تكاليف شاقّ جعل مىكند ، مذمّت مىكنند . « 1 » به نظر مىرسد ، پاسخ مرحوم ميرفتّاح قابل مناقشه است ؛ براى روشن شدن مطلب ، مىتوان اشكالى مهم‌ّتر از همه اشكالات پنج‌گانه گذشته بيان كرد تا پاسخ اين قسمت از كلام صاحب « عناوين » رحمه الله نيز داده شود .\r\nآن اشكال اين است كه عدليه و معتزله قائلند احكام تابع مصالح و مفاسد است ؛ بنابراين ، اگر در فعلى ملاك لزومى وجود داشته باشد و شارع آن را بيان نكند ، بندگان نيز متوجه آن ملاك لزومى نمىشوند ؛ زيرا ، عقل مردم در حدّى نيست كه بتواند ملاكات لزومى احكام را كشف نمايد . از اين رو ، اصوليين نيز مىگويند : احكام شرعيه الطاف خداوند در احكام عقليّه مىباشد و تأكيد حكم عقل به وسيله شرع لطف است . « 2 » بنابراين ، عقل مىگويد شارع به مقتضاى لطفى كه بر بندگان خويش دارد ، در صورتى كه در فعلى ملاك لزوم وجود دارد ، بايد آن رابيان كند ؛ حتّى اگر انجام آن با مشقّت همراه باشد و كسى آن را انجام ندهد ؛ و اين كار با روش عقلا نيز مخالف نيست .\r\nنتيجه آن كه با اشكالاتى كه مرحوم نراقى بيان داشتند و اشكال اخير كه به آن افزوديم ، مىتوان گفت : قاعده لطف نمىتواند دليل لاحرج باشد و از اين راه نمىتوان دليل عقلى بر اين بحث اقامه كرد .\r\n\r\nشاهد و مؤيّدى بر قاعدهء لطف و اشكال آن\r\nمرحوم ميرفتّاح شاهد و مؤيّدى را بر جريان قاعده لطف بيان مىكند ، مبنى بر آن كه\r\n\r\n\r\n","description":"","footnote":"\r\n( 1 ) . السيّد ميرعبدالفتّاح الحسينى المراغى ، پيشين ، صص 288 و 289 .\r\n( 2 ) . محمّد حسن الآشتيانى ، بحر الفوائد ، ص 26 .\r\n","page_name":" 102 ","page_number":102},
  {"content":"\r\n\r\nهمه فقها و علما هنگامى كه بحث قاعده لاحرج را مطرح مىكنند ، آن را به صورت يك قاعده كلّى بيان نموده و به جواز تخصيص آن اشاره‌اى نمىكنند ، و اين كاشف از آن است كه لاحرج داراى دليل عقلى بوده و در اين صورت است كه قابلّيت تخصيص ندارد . چه آن كه احكام عقليّه تخصيص بردار نمىباشند ؛ و اگر در ميان متأخّرين ، بعضى قائل به جواز تخصيص قاعده لاحرج شده‌اند ، از آن جهت است كه برخى از اشكالات مطرح شده مانند مسأله جهاد و خمس را نتوانسته‌اند حلّ كنند ، در حالى كه اين موارد تخصّصاً از بحث قاعده لاحرج خارج است . « 1 » شاهد و مؤيّد مرحوم ميرفتاح داراى دو اشكال است ؛ اشكال اوّل : اتّفاقى را كه ايشان در ابتداى دليل خود ذكر مىكند ، صحيح نيست ؛ چرا كه عدّه‌اى از فقها قائل به جواز تخصيص مىباشند و اين موارد را تخصيصاً از قاعده لاحرج خارج مىدانند .\r\nاشكال دوّم : اين بيان كه اگر دليلى آبى از تخصيص باشد ، حتماً داراى پشتوانه عقلى است ، صحيح نيست . در بين آيات و روايات ، موارد متعدّدى مشاهده مىشود كه فقها بيان مىدارند ، دليل اباى از تخصيص دارد با آن كه عقلى نيست . موارد متعدّدى را مرحوم شيخ در « مكاسب » بيان مىدارد ؛ از جمله ، اين مورد كه به حديث « على اليد ما أخذت حتّى تؤدّيه » براى فروع زيادى استدلال مىشود ؛ و تصريح مىنمايند كه اين حديث آبى از تخصيص است ؛ در حالى كه اين حديث داراى پشتوانه شرعى بوده و دليل عقلى بر آن اقامه نشده است .\r\nبنابراين ، با وجود تمامى اشكالات مطرح شده ، در مورد دليل عقلى قاعده لاحرج ، به اين نتيجه مىرسيم كه هيچ دليل عقلى قابل اعتماد بر اين مسأله وجود ندارد ؛ و تنها دلائل قابل اعتماد براى استدلال به قاعده لاحرج ، آيات شريفه و روايات وارده در اين مقام مىباشد .\r\n\r\n\r\n","description":"","footnote":"\r\n( 1 ) . السيّد مير عبدالفتّاح الحسينى المراغى ، پيشين ، ص 289 .\r\n","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nتنبيهات قاعدهء لا حرج\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nتنبيه اوّل : تخصيص قاعده لاحرج\r\nتنبيه اوّل‌تخصيص قاعده لاحرج\r\nاوّلين تنبيهى كه مطرح مىشود اين است كه اوّلًا آيا عموميّت قاعده لاحرج همانند ساير عمومات است ، و بنابراين ، تخصيص آن به وسيله مخصّصات جائز است ؟ ثانياً : بر فرض تخصيص ، آيا كثرت التخصيص - كه موجب وهن است - پيش مىآيد يا خير ؟\r\nآن چه سبب پيدايش اين بحث گرديده ، دو اشكال مهم در بحث قاعده لاحرج است ، كه عبارتند از :\r\nاشكال اوّل اين است كه چگونه حكم كنيم به عموميّت قاعده لاحرج و مدّعى شويم حتّى يك مورد تكليف حرجى وجود ندارد ؛ و حال آن كه در واقع و عمل مىدانيم در بسيارى از تكاليف و دستورات وارده در شريعت ، زحمت و مشقّت است ؛ مانند ، جهاد با جان و مال و فرارنكردن از ميدان جنگ ، پرداخت زكات و خمس ، وضو گرفتن با آب سرد در زمستان ، روزه گرفتن در روزهاى طولانى و گرم تابستان ، تسليم نفس براى اجراى حدود الهى و امثال اين موارد كه در شريعت وارد شده است . حال ، اگر بگوييم قاعده لاحرج عام است ، بايد همه اين موارد را تخصيص بزنيم و در نتيجه ، تخصيص اكثر لازم مىآيد كه درست نيست .\r\nاشكال دوّم بحث عدم تناسب در تكاليف شرعى است ؛ از يك طرف ، مطابق روايات وارده در بحث لاحرج ، مانند : روايت مراره و روايت غُسل ، شارع در موارد يسيره بيان مىكند كه حكم ، حرجى است و تكليف در اين موارد برداشته مىشود ؛ ولى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاز سوى ديگر ، مواردى وجود دارد كه شدّت و سختى آنها به مراتب بيشتر از موارد قبل است ولى شارع ، رضايت به رفع تكليف در آنها نمىدهد . حال ، چگونه مىتوان بين اين دو نوع تكليف در شريعت سازگارى ايجاد كرد ؟\r\n\r\nجواب اشكالات\r\nدر پاسخ به اشكالات فوق ، هفت پاسخ و بيان در كلمات بزرگان مطرح شده است كه گرچه برخى از آنها به برخى ديگر برمىگردد و در واقع نكته واحدى را دلالت دارند ، امّا به جهت اختلاف در تعابير ، ما آنها را به صورت جداگانه ذكر و بررسى مىنمائيم .\r\n\r\n1 - جواب سيّد بحرالعلوم رحمه الله\r\nپاسخ ايشان بنابر نقل مرحوم علّامه طباطبائى ( سيّد مجاهد ) در « مفاتيح الاصول » چنين است :\r\n« وأمّا ما ورد في هذه الشريعة من التكاليف الشديدة - كالحجّ والجهاد والزكوة بالنسبة إلى بعض النّاس ، والدية على العاقلة ونحوها - فليس شيء منها من الحرج ، فإنّ العادة قاضية بوقوع مثلها ، والنّاس يرتكبون مثل ذلك من دون تكليف و من دون عوض كالمحارب للحميّة أو للعوض اليسير كما اعطي على ذلك اجرة ، فإنّا نرى أنّ كثيراً يفعلون ذلك بشيء يسير » « 1 » .\r\nاحكام و تكاليفى كه در شريعت وارد شده است مانند : حجّ ، جهاد ، زكات ، ديه بر عاقله و . . . هيچ‌كدام عنوان حرج ندارد و جزء احكام حرجى نمىباشند ؛ چرا كه مردم در\r\n\r\n\r\n","description":"","footnote":"\r\n( 1 ) . السيّد محمّد الطباطبائى ، مفاتيح الاصول ، ص 536 .\r\n","page_name":" 108 ","page_number":108},
  {"content":"\r\n\r\nحالت عادى نيز اين امور را انجام مىدهند حتّى اگر تكليف و عوضى براى آنها قرار داده نشده باشد ؛ مانند آن كه مردم جهاد را با تمام سختى و مشقّتى كه دارد براى به دست آوردن حميّت و آزادى برمىگزينند ؛ و يا آن كه اگر اجرت كمى نيز بر اين امور قرار داده شود ، آنها را به جاى مىآورند .\r\nبنابراين ، مطابق نظر ايشان ، انجام اين تكاليف به طور معمول در ميان مردم رايج است و آنها مباشرت به اين افعال دارند ؛ لذا ، تكليف به اين امور حرجى نخواهد بود . چه آن كه در غير اين صورت ، مردم از انجام آن امتناع مىكردند و رويّه‌اى معمول در ميان آنها نبود .\r\n\r\nاشكالات محقّق نراقى رحمه الله بر جواب علّامه بحرالعلوم رحمه الله\r\nمحقّق نراقى رحمه الله سه اشكال بر پاسخ علّامه بحرالعلوم رحمه الله وارد مىكنند ؛\r\nاوّلين اشكال اين است كه جواب ايشان برعكس گفتار مرحوم شيخ حرّ عاملى « 1 » كه افراطى است ، در طرف تفريط قرار گرفته است و همانند آن از حدّ تعادل خارج مىباشد .\r\nمرحوم عاملى رحمه الله به اندازه‌اى دائره حرج را توسعه داده كه معتقد است تكليف غير حرجى نداريم ؛ در حالى كه بحرالعلوم رحمه الله مىگويد اصلًا تكليف حرجى نداريم و اين تفريط در مقابل آن افراط است .\r\nاشكال دوّم آن كه بر فرض ، حرجى نبودن برخى از احكام هم‌چون : جهاد ، خمس ، زكات را بپذيريم ، امّا به طور قطع پاره‌اى از احكام ديگر از جمله : مجاهده با نفس و رفع اخلاق مذمومه و رذيله - به خصوص نسبت به بعضى از افراد - وجود دارند كه در نزد عرف حرجى محسوب مىشوند . بنابراين ، اين‌گونه نيست كه به طور كلّ تكاليف حرجى در شريعت نداشته باشيم .\r\n\r\n\r\n","description":"","footnote":"\r\n( 1 ) . مرحوم محدّث عاملى بعد از آن كه رواياتى را در باب قاعده لاحرج در كتاب « الفصول المهمّة » ذكر مىكنند ، مىفرمايند : « أقول : نفى الحرج مجمل لايمكن الجزم به فيما عدا التكليف بمالايطاق ، و إلّالزم رفع جميع التكاليف » .\r\n( محمّد بن الحسن الحرّ العاملى ، الفصول المهمّة فى اصول الائمّة ، ج 1 ، ص 626 . )\r\n","page_name":" 109 ","page_number":109},
  {"content":"\r\n\r\nاشكال سوّم : مرحوم نراقى مىفرمايند : اين كه علّامه بحرالعلوم رحمه الله بيان مىدارند :\r\n« مردم همانند اين تكاليف را در عالم خارج حتّى بدون عوض انجام مىدهند » و اين امر حرجى نيست ، در تكاليفى هم‌چون : حجّ ، خمس ، جهاد ، روزه در روزهاى طولانى و بسيار گرم و . . . راه ندارد و قابل قبول نيست و اگر شارع بگويد اينها را بدون عوض انجام دهيد ، به‌طور قطع حرجى خواهد بود . « 1 »\r\n\r\n2 - پاسخ صاحب فصول رحمه الله و اشكالات آن\r\nصاحب فصول رحمه الله به چند مورد از احكام شاقّ و سختى كه در شريعت وجود دارد ، اشاره نموده و با دفع اشكال در اين موارد ، نتيجه مىگيرند كه در شريعت حكم حرجى وجود ندارد . ايشان با سه بيان حرجى بودن جهاد را نفى مىكنند .\r\nبيان اوّل اين است كه ملاك در حرجى بودن تكاليف حال اغلب مردم است ؛ بدين صورت كه اگر انجام فعلى بر اغلب مردم سخت باشد و آن را انجام ندهند ، حرجى است ؛ و به عبارت ديگر ، حرج امرى نادرالوقوع است ؛ و حال آن كه جنگ و جهاد از امورى است كه در ميان قبائل زياد واقع مىشده است ، يا به خاطر دفع دشمنان ، يا حمايت از مال و ناموس و يا به جهت رسيدن به غنائم . اسلام در اين بين ، به جهاد رنگ دين داد و گفت اگر مىخواهيد مقاتله كنيد ، براى خدا و رضايت او جنگ كنيد نه براى گرفتن اسير ، يا بدست آوردن غنيمت و يا . . . كه از پاداش عظيم اخروى بهره‌مند گرديد . بنابراين ، جهاد به اين صورت ساده‌تر از جهاد مرسوم در بيان قبائل است و ديگر تكليفى حرجى نيست . « 2 » اشكال اين بيان مرحوم صاحب فصول آن است كه اگر عمل و موردى در ميان مردم متعارف و عادى باشد ، مىپذيريم كه عنوان حرجى ندارد ؛ و ليكن اگر انجام فعلى از باب ضرورت و اضطرار باشد - به عنوان مثال : ضرورت اقتضا كند كه انسان براى بهبودى و مقابله با يك بيمارى چند روز غذا نخورد - ترديدى در حرجى بودن آن عمل نيست .\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، صص 188 و 189 .\r\n( 2 ) . محمّد حسين الحائرى الاصفهانى ، الفصول الغروية فى اصول الفقهيّة ، ص 334 .\r\n","page_name":" 110 ","page_number":110},
  {"content":"\r\n\r\nبنابراين ، ضرورت اين كه عملى در ميان مردم متعارف باشد ، آن را از حرجى بودن خارج نمىكند و اين تكاليف موجود نيز به جهت ضرورت در ميان مردم متعارف است .\r\nبيان دوّم ايشان آن است كه در مورد حرجى بودن يك تكليف ، نبايد به ظاهر آن توجّه شود ؛ بلكه ملاك در حرجى بودن احكام مقدار مصلحتى است كه بر آن تكليف مترتّب مىشود . به عنوان مثال : اگر مولايى به عبدش بگويد كه براى بدست آوردن مالى اندك - مثلًا ده هزار تومان - لازم است چند روز راه به روى و مسافت زيادى را طى كنى ، عرف خواهد گفت اين تكليف حرجى است ؛ و يا اگر به كسى بگويند براى تحصيل مالى اندك بايد از شب تا صبح بيدار باشى ، چنين تكليفى حرجى است ؛ امّا اگر گفته شود در مقابل بيدارى شب تا صبح ، مقامات عظيم اخروى وجود دارد ، شخص با رضايت خاطر و بدون احساس سختى آن را انجام خواهد داد و هيچ مشقّت و حرجى هم براى او وجود نخواهد داشت .\r\nبنابراين ، ملاك در حرجى بودن صورت العمل نيست ؛ بلكه ملاك غاية العمل است و اگر تكليفى متناسب با غايت و هدفش باشد ، حرجى نخواهد بود . « 1 » اشكال بيان دوّم مرحوم صاحب فصول اين است كه ترتّب غايت و هدفى بزرگ ، فعل را از حرجى بودن خارج نمىكند ؛ هدفدار بودن عمل ، فقط اين اثر را دارد كه انسان به جهت لطف و عنايتى كه از طرف خداوند متعال به او خواهد شد و در آخرت از مقامات والايى برخوردار مىگردد ، فعل حرجى را تحمّل نموده و آن را انجام مىدهد .\r\nبنابراين ، اين بيان صاحب فصول رحمه الله كه ملاك غاية العمل است نيز صحيح نمىباشد .\r\nبيان و جواب سوّمى كه مرحوم صاحب فصول براى دفع حرجى بودن جهاد بيان مىكند ، اين است كه جهاد براى كسانى كه از حالت نفسانى ترس برخوردارند ، حرجى است ؛ و ليكن اين امر براى كسى كه داراى چنين حالت نفسانى نيست ، حرجى نخواهد بود . از اين رو ، منشأ حرجى بودن جهاد ، وجود حالت نفسانى خوف و ترس است و حال آن كه در باب تكاليف ، حالت نفسانى مكلّفين نبايد مدّنظر قرار گيرد . « 2 »\r\n\r\n\r\n","description":"","footnote":"\r\n( 1 ) . محمّدحسين الحائرى الاصفهانى ، پيشين ، ص 334 .\r\n( 2 ) . همان ، ص 335 .\r\n","page_name":" 111 ","page_number":111},
  {"content":"\r\n\r\nصاحب فصول رحمه الله پس از دفع اشكال حرجى بودن جهاد ، به اين مطلب مىپردازد كه چگونه اسلام آوردن و ايمان به خدا براى گروهى مشقّت دارد و حرجى است ؛ و كفّار نيز به پيامبر مىگفتند : « وَإِذْ قَالُوا اللَّهُمَّ إِن كَانَ هذَا هُوَ الْحَقَّ مِنْ عِندِكَ فَأَمْطِرْ عَلَيْنَا حِجَارَةً مّنَ السَّمَآءِ أَوِ ائْتِنَا بِعَذَابٍ أَلِيمٍ » « 1 » ؟ ايشان در مقام دفع اين اشكال مىفرمايد : علّت گفتار آنها به خاطر اين نيست كه اصل تكليف و تديّن به دين اسلام حرجى است ؛ بلكه بدان جهت است كه چنين افرادى داراى سوء سريره و خباثت نفسانى مىباشند ؛ و حتّى حاضر بودند بميرند امّا اسلام نياورند . علاوه آن كه مشقّت و سختى در اين مورد ناشى از خود مكلّف است و از ناحيه تكليف نمىباشد .\r\nدر مورد حرجى نبودن حكم قصاص نفس نيز مىفرمايد : منشأ حرج در اينجا تكليف شرع نيست ؛ بلكه خود شخص مكلّف حرج را به وجود آورده و چون مرتكب قتل عمد شده ، بايد خود را در اختيار ولى دم مقتول قرار دهد . به عبارت ديگر ، سوءاختيار مكلّف است كه چنين تكليفى را باعث مىشود و چنين چيزى ملاك تحقّق عسر و حرج نمىباشد . « 2 » نتيجه كلام مرحوم صاحب فصول رحمه الله اين مىشود كه تكليف ابتدايى - تكليفى كه مسبوق به عمل مكلّف نباشد - حرجى و با قطع نظر از حالات نفسانى مكلّف در شريعت نداريم ؛ و بنابراين ، قاعده لاحرج به هيچ عنوان تخصيص نخورده است .\r\n\r\n3 - پاسخ مرحوم ميرفتّاح\r\nصاحب « العناوين » رحمه الله بعد از بيان و پذيرش جواب سيّد بحرالعلوم قدس سره ، به عنوان توضيح اضافه مىكند : در عالم خارج مشاهده مىكنيم اگر مولايى به عبدش چنين تكليف كند كه در روز چند مرتبه نزد او برود و از حقوقى كه به او مىدهد و يا از درآمد كارى خود ، يك دهم و يا يك پنجم آن را به فقرا بدهد ؛ هم‌چنين لازم است كه در طول\r\n\r\n\r\n","description":"","footnote":"\r\n( 1 ) . سوره انفال ، آيه 32 .\r\n( 2 ) . محمّد حسين الحائرى الاصفهانى ، پيشين ، ص 335 .\r\n","page_name":" 112 ","page_number":112},
  {"content":"\r\n\r\nيكسال مدّتى را امساك كند و غذا نخورد ؛ در عمر خود يك سفر طولانى دارد كه عبد بايد به آن سفر برود ؛ اگر دشمنى قصد تعرّض به جان و يا مال او را داشت لازم است كه در مقابل آنها به دفاع برخيزد و تكاليفى ديگر شبيه به اين موارد ؛ در اين صورت ، خردمندان چنين مولايى را مورد سرزنش قرار نمىدهند كه تكاليفى حرجى بر عبدش جعل كرده است ؛ بلكه اين روش را عقلايى و بهترين رفتار مىدانند .\r\nحال ، چگونه است كه در مورد تكليف‌هاى الهى اشكال مىشود ؟ شارع مقدس و حكيم على الاطلاق نيز همانند اين تكاليف را در شريعت بيان كرده است ؛ به عنوان مثال ، مىفرمايد : اگر مكلّفى در طول عمرش مستطيع شد ، واجب است كه به سفر حجّ برود ؛ در صورت مستطيع نشدن نيز حجّ بر او واجب نخواهد بود و يا در طول سال يك ماه رمضان را روزه بدارد و . . .\r\nمرحوم ميرفتّاح در ادامه پاسخ خود مؤيّدى را نيز ذكر مىكند مبنى بر آن كه ديده مىشود افراد متديّن و متعبّد به دين اسلام ، تمامى تكاليف الهى را بجا مىآورند و حتّى علاوه بر انجام تكاليف واجب و ترك محرّمات ، مستحبّات را نيز انجام مىدهند ؛ با اين وجود ، در زندگى متعارفشان هيچ خلل و نقصانى به وجود نمىآيد . بنابراين ، فرامين الهى ، تكاليفى حرجى نمىباشند . « 1 » سپس ايشان حدود چهل مورد از مواردى كه در شريعت مبتنى بر قاعده لاحرج است را ذكر مىكند ؛ از قبيل : عدم نجاست كرّ با ملاقات نجس ، عفو از خون جراحت و زخم ، عفو از مادون بقلى ، عدم لزوم احتياط در شبهات غير محصوره ، طهارت مخالفين و حليّت ذبائح آنان ، صحّت معاطات ، جواز تيمّم للمتضرّر بالماء ، عدم لزوم خمس در هبه و . . . ؛ سپس در پايان اين قسمت آورده‌اند : پاره‌اى از اين فروعات را از طريق استنباط مىگوئيم مبتنى بر لاحرج است و پاره‌اى ديگر با اجماع ، يا ضرورت و يا نصّ ، لاحرجى بودن آن درست مىشود .\r\n\r\n\r\n","description":"","footnote":"\r\n( 1 ) . السيّد ميرعبدالفتّاح الحسينى المراغى ، پيشين ، ص 298 .\r\n","page_name":" 113 ","page_number":113},
  {"content":"\r\n\r\n\r\nملاك حرجى بودن تكاليف از نظر ميرفتّاح رحمه الله\r\nميرفتّاح رحمه الله در پايان پاسخى كه براى اين اشكال - وجود تكاليف حرجى در دين - بيان مىكند ، به ملاك حرجى بودن احكام و تكاليف مىپردازد و نكته‌اى را بيان مىدارد كه در كلمات ديگران نيامده است . از نظر وى ، ملاك حرجى بودن « كميّت تكليف » است ؛ به اين صورت كه اگر كمّيت و مقدار تكليفى زياد باشد ، - هر چند كه آن تكليف ، تكليفى آسان باشد - حرجى خواهد بود .\r\nبه عنوان مثال : اگر به كسى فرمان دهند سه روز متوالى بايد قرآن بخواند ، حرجى است ؛ و يا اگر شارع مقدّس سفر حجّ را همه ساله واجب مىنمود ، حرجى مىشد . امّا از آنجا كه در طول عمر آن را فقط يك بار واجب نموده است - آن هم در صورتى كه فرد مستطيع باشد - ديگر حرجى نيست .\r\nبنابراين ، نتيجه مىگيريم : ايشان نيز با ملاك قراردادن عرف در باب حرج ، به اين نكته مىرسند كه تكاليف وارده در شريعت ، هيچكدام تكليف حرجى نيستند\r\n« فالحقّ أنّ ما ورد في الشرع من التكاليف ليس ممّا يُعدّ عسراً وحرجاً عرفاً ؛ وكفاك في هذا المعنى ملاحظة الآيات في هذا الباب » « 1 » .\r\n\r\nاشكال اين ملاك\r\nدر نقد كلام مرحوم ميرفتّاح گفته مىشود كه « زيادة الكمّ » نمىتواند ملاك حرجى بودن تكاليف شرعى قرار گيرد ؛ چه آن كه با دقّت در روايات وارده در باب قاعده لاحرج - كه بحث آنها گذشت - مشخّص مىشود كه در برخى روايات ، مواردى ذكر شده كه ممكن است فقط يك بار اتّفاق افتند و حال آن كه امام عليه السلام آن را از مصاديق قاعده لاحرج قرار داده و تكليف حرجى موجود را در آن مورد نفى مىنمايند ؛ همانند روايت‌هايى كه در مورد غُسل و گذاشتن مراره بر پوست ، وارد شده‌اند ؛ و يا روايتى كه در\r\n\r\n\r\n","description":"","footnote":"\r\n( 1 ) . السيّد ميرعبدالفتّاح الحسينى المراغى ، پيشين ، صص 298 و 299 .\r\n","page_name":" 114 ","page_number":114},
  {"content":"\r\n\r\nمورد تذكيه پوست حيوان خريدارى شده از امام عليه السلام سؤال مىشود كه در پاسخ فرمودند : چنين سؤالى لازم نيست - « ليس عليكم المسألة » - .\r\nبنابراين ، تكرار و كمّيت در مفهوم حرج دخالتى ندارد و نمىتواند به عنوان ملاك حرجى بودن تكاليف شرعى شناخته شود .\r\n\r\n4 - پاسخ ميرزاى قمى رحمه الله\r\nمرحوم ميرزاى قمى رحمه الله بر خلاف بزرگانى چون مرحوم علّامه طباطبايى و مرحوم صاحب فصول رحمهما الله اصل وجود تكليف‌هاى حرجى در شريعت را مىپذيرد و سپس به پاسخ اشكال مىپردازد . ايشان مىفرمايند :\r\n« فنقول : الّذي يقتضيه النظر في مجامع الكلام وأطرافها بعد حصول القطع بأنّ التكاليف الشاقّة واردة في الشريعة ، إنّ العسر والحرج والضرر المنفيّات هي الّتي تزيد على ما هي لازمة لطبايع التكاليف الثابتة ، من حيث هي الّتي معيارها طاقة متعارف الأوساط من النّاس الّذين هم الأصحّاء الخالون عن المرض والعجز والعذر ، بل هي منتفية من الأصل إلّافيما ثبت و به قدر ما ثبت وهو ما لاينفكّ عنه عامّة النّاس سالمين عن الأمراض والأعراض ؛ فنقول : إنّ اللَّه تعالى لايريد بعباده العسر والحرج والضرر ، إلّاما حصل منه من جهة التكاليف الثابتة بحسب أحوال متعارف أوساط النّاس وهم الأغلبون ، فالباقي منفي سواء لم‌يثبت أصله أصلًا أو ثبت و لكن على نهج لايستلزم هذه الزيادة ؛ ثمّ انّ ذلك النفي إمّا من جهة تنصيص الشارع كالقصر والإتمام والإفطار والقعود والاضطجاع في الصلاة والتيمّم و . . . ، وأمّا من جهة التعميم كجواز الإجتهاد في الجزئيّات كالقبلة والوقت ، أو الكلّيات كالأحكام الشرعيّة للعلماء ، هذه المذكورات من باب الدليل وإلّا فلا\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nفائدة في الإستدلال بها . . . » « 1 » ؛\r\nميرزاى قمى رحمه الله مىگويد : بعد از اين كه قطع داريم تكليف‌هاى شاقّ و پرضرر در شريعت وارد است ، بايد اين‌گونه جواب دهيم كه مراد از نفى عسر و حرج ، نفى حرج افزون بر مقتضاى تكاليف است . چه آن كه نفس تكاليف موجود در شريعت متضمّن سختى و مشقّت است ؛ به عنوان مثال ، همين كه انسان براى خواندن نماز صبح ، بايد از خواب راحت برخيزد و وضو بگيرد ، سخت و حرجى است .\r\nبنابراين ، قاعده لاحرج ، حرج اوّليه‌اى را كه در ذات تكاليف شريعت وجود دارد ، نمىتواند بردارد ؛ امّا اگر حرج مضاعفى بر تكليف عارض شود ، آن را برمىدارد . ملاك حرجى كه در تكاليف وجود دارد نيز طاقت عموم مردم است كه در حال صحّت و سلامتى باشند و مريض نباشند . به اين صورت كه اگر انجام فعلى ( تكليفى ) از طاقت عموم مردم سالم خارج باشد ، قاعده لاحرج آن را بر خواهد داشت .\r\nايشان در ادامه بيان مىدارد : خداوند متعال عسر و حرج و ضرر را براى بندگانش اراده نمىكند ؛ مگر آن مقدارى را كه در ذات تكاليف و به اندازه طاقت عموم مردم وجود دارد و زيادتر از اين مقدار را اراده نكرده و منتفى است ؛ چه اصل تكليف در شريعت جعل نشده باشد و چه آن كه اصل تكليف جعل شده ، امّا مستلزم مقدار زياده نيست .\r\nهم‌چنين در بخش سوّم كلامشان نيز مىگويند : نفى حرج زائد از دو راه است : يا آن كه به وسيله شارع تصريح شده است ؛ مانند : مواردى كه شارع نماز را به صورت شكسته ( قصر ) واجب نموده و يا مواردى كه دستور به تيمّم داده است و موارد ديگر ؛ و يا آن كه نفى حرج به جهت تعميم در حكم است ؛ مانند : جواز اجتهاد در جزئيات و يا كلّيات ؛ « اجتهاد در جزئيّات » يعنى اجتهاد در موضوعات خارجى ؛ مثل اين كه شخص نمىداند وقت نماز داخل شده است يا نه ؟ و به اجتهاد و تشخيص خود عمل مىكند . « اجتهاد در\r\n\r\n\r\n","description":"","footnote":"\r\n( 1 ) . الميرزا ابوالقاسم القمى ، قوانين الاصول ، ج 2 ، صص 49 و 50 .\r\n","page_name":" 116 ","page_number":116},
  {"content":"\r\n\r\nكلّيات » نيز مانند اجتهاد مرسوم بين علما در مورد احكام شرعيه ، كه لاحرج مىگويد مقدارى كه مجتهد زحمت كشيده و اجتهاد كرده است ، كافى مىباشد و زائد بر آن چيزى لازم نيست .\r\n\r\nاحتمالات موجود در عبارت ميرزاى قمى رحمه الله\r\nاحتمال اوّل : نظر مرحوم ميرزا اين است كه دليل لاحرج - « مَا جَعَلَ عَلَيْكُمْ فِى الدّينِ مِنْ حَرَجٍ » - در مقابل ادلّه‌اى كه احكام را ثابت مىكند ، قرار مىگيرد و با آنها تعارض مىكند ؛ و از راه جمع عرفى بين اين دو دسته دليل ، گفته مىشود كه لاحرج ، حرج زائد بر اصل تكاليف را نفى مىكند و در اين موارد ، بر ادلّه احكام ترجيح دارد .\r\nبنابراين ، در اين احتمال ، لاحرج به عنوان يك دليل و اماره مىباشد ؛ و در نتيجه ، قاعده لاحرج تخصيص نخورده است .\r\nاشكال اين احتمال : احتمال فوق با روايات باب قاعده لاحرج سازگارى ندارد ؛ چه آن كه با دقت در آنها مشخص مىشود كه حتّى حرج مقتضاى ذات تكاليف نيز به وسيله اين روايات نفى شده است و حرجى به عنوان حرج زائد بر اصل تكليف در آنها مطرح نگرديده است .\r\nاحتمال دوّم : مرحوم نراقى در توضيح كلام ميرزاى قمى رحمه الله مىگويد : منظور ايشان از اين عبارت آن است كه قاعده لاحرج از باب اصالة البرائة مىباشد ؛ همان‌گونه كه اصالة البرائة مىگويد اصل بر آزادى عمل است مگر آن كه دليلى بر تكليف وجوبى يا تكليف تحريمى وجود داشته باشد - « كلّ شيء مطلق حتّى يرد فيه أمر أو نهي » - لاحرج نيز بيان مىدارد اصل اوّلى در شريعت اين است كه حرجى وجود ندارد مگر جايى كه دليل بر خلاف آن اقامه شود ؛ مانند دليلى كه خمس ، جهاد ، زكات و . . . را ثابت مىكند . از اين رو ، هر تكليفى كه بر آن دليل داشته باشيم - دليل خاصّ و يا دليل عامّ - از اين اصل خارج مىشود . « 1 »\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، ص 190 .\r\n","page_name":" 117 ","page_number":117},
  {"content":"\r\n\r\nطبق اين احتمال ، قاعده لاحرج به عنوان يك اصل عملى مطرح است و نه دليل و اماره ؛ بنابراين ، در مقابل ديگر ادلّه توان مقابله ندارد و بسيار تخصيص مىخورد .\r\nاشكال احتمال دوّم : اين احتمال ، اوّلًا : با خود ادلّه لاحرج - آيات شريفه قرآن كريم ، روايات - سازگارى ندارد ؛ زيرا ، از اين ادلّه استفاده مىشود كه لاحرج اماره است و نه اصل ؛ علاوه آن كه بر ساير امارات و ادلّه نيز مقدّم مىباشد ؛ ثانياً : با روش فقها ناسازگار است ؛ و با مراجعه به كلمات فقها معلوم مىگردد كه آنان در استدلال‌هاى خود لاحرج را به عنوان اماره مطرح مىكنند و نه اصل عملى ؛ و ثالثاً : مجراى اصالة البرائة شكّ است ؛ و حال آن كه در لاحرج به هيچ عنوان مسأله شكّ مطرح نيست و امكان ندارد چيزى به عنوان اصل عملى مطرح باشد امّا مجرا و مورد عملىاش شكّ نباشد .\r\nبنابراين ، احتمال دوّم نيز مردود است .\r\nاحتمال سوّم : احتمال ديگرى كه مرحوم ميرفتّاح رحمه الله آن را بيان مىكند ، اين است كه مراد ميرزاى قمى رحمه الله عبارت است از اين كه آن چه در تكاليف وجود دارد عُسر و حرج نيست و اصلًا تكاليف حرجى نداريم « 1 » ؛ به عبارت ديگر ، ايشان كلام مرحوم ميرزا را به كلام مرحوم سيّد بحرالعلوم و صاحب فصول باز مىگرداند .\r\nاشكال اين احتمال : اين احتمال به طور قطع بر خلاف ظاهر ، بلكه صريح عبارت مرحوم ميرزاى قمى است كه بيان مىكند : ما قطع داريم در شريعت تكليف‌هاى حرجى وجود دارد . از ميان احتمالات فوق ، بهترين احتمال ، آن است كه گفته شود منظور مرحوم ميرزاى قمى اين است كه مىخواهند جمع عرفى را مطرح كند و نه مسأله تخصيص ، يا تقييد و يا اصل عملى را ؛ ليكن همان‌گونه كه بيان شد اين جمع ، با روايات وارده در باب قاعده لاحرج سازگارى ندارد .\r\n\r\n5 - جواب محقّق نراقى رحمه الله\r\nايشان در جواب از اشكال قاعده بيان مىكند كه لاحرج همانند ساير عمومات به\r\n\r\n\r\n","description":"","footnote":"\r\n( 1 ) . السيّد مير عبدالفتّاح الحسينى المراغى ، پيشين ، ص 295 .\r\n","page_name":" 118 ","page_number":118},
  {"content":"\r\n\r\nعنوان يك بيان عام است و همان‌طور كه ساير عمومات در شريعت به وسيله ادلّه ديگر تخصيص مىخورند ، عموم در لاحرج نيز تخصيص مىخورد .\r\n« . . . الأمر في قاعدة نفى العسر والحرج كما في سائر العمومات المخصّصة الواردة في الكتاب الكريم ، والاخبار الواردة في الشرع القويم ، فإنّ أدلّة نفي العسر والحرج تدلّان على انتفائهما كلّية ، لأنّهما لفظان مطلقان واقعان موقع النفي ، فيفيدان العموم .\r\nوقد ورد في الشرع ، التكليف ببعض الأمور الشاقّة والتكاليف الصعبة أيضاً ، ولايلزم من وروده إشكال في المقام ، كما لايرد بعد قوله سبحانه : « وَأُحِلَّ لَكُم مَّا وَرَآءَ ذَ لِكُمْ » « 1 » إشكال في تحريم كثير مما وراءه ، ولا بعد قوله : « قُل لَّآأَجِدُ فِى مَآ أُوحِىَ إِلَىَّ مُحَرَّمًا » « 2 » إلى آخره ؛ تحريم أشياء كثيرة ، بل يخصّص بأدلّة تحريم غيره عموم ذلك .\r\nفكذا هاهنا ، فإنّ تخصيص العمومات بمخصّصات كثيرة ليس بعزيز ، بل هو أمر في أدلّة الأحكام شائع ، وعليه استمرّت طريقة الفقهاء » « 3 » .\r\nايشان مىفرمايد : بحث قاعده لاحرج همانند بحث ساير عمومات تخصيص خورده در شريعت مىباشد ؛ زيرا ، ادلّه نفى عسر و حرج دلالت بر رفع احكام حرجى به طور كل در شريعت دارد ؛ چه آن كه « عسر و حرج » دو لفظ مطلقى هستند كه در جايگاه نفى واقع شده‌اند و افاده عموم مىكنند - « لَايُرِيدُ بِكُمُ الْعُسْرَ . . . » و « مَا جَعَلَ عَلَيْكُمْ فِى الدّينِ مِنْ حَرَجٍ » - . از سوى ديگر ، در شريعت شاهديم كه تكاليف سخت و دشوار نيز وجود دارد ؛ مانند اين كه خداوند بعد از آن كه در قرآن كريم مواردى چون ازدواج با محارم را به عنوان محرّم ذكر مىكند ، مىفرمايد : « وَأُحِلَّ لَكُم مَّا وَرَآءَ ذَ لِكُمْ » ؛ يعنى به غير از\r\n\r\n\r\n","description":"","footnote":"\r\n( 1 ) . سوره نساء ، آيه 24 .\r\n( 2 ) . سوره انعام ، آيه 145 .\r\n( 3 ) . المولى احمد النراقى ، پيشين ، ص 192 .\r\n","page_name":" 119 ","page_number":119},
  {"content":"\r\n\r\nاينها بقيه موارد حلال است ؛ شمول اين آيه به صورت كلى و عام است و حال آن كه از خارج مىدانيم موارد بسيار ديگرى از تحت عموم اين آيه خارج شده و آيهء شريفه به مخصّصات فراوانى تخصيص خورده است .\r\nو يا در مورد اين آيهء شريفه كه خداوند سبحان مىفرمايد : « قُل لَّآأَجِدُ فِى مَآ أُوحِىَ إِلَىَّ مُحَرَّمًا » ، مىدانيم كه به محرّمات زيادى تخصيص خورده است . مرحوم نراقى بيان مىكند : همان گونه كه اين دو آيهء شريفه به مخصصات زيادى تخصيص خورده‌اند ، در اين بحث نيز چنين بوده و عموم قاعده لاحرج به وسيله تكليف‌هاى سخت و دشوار موجود در شريعت تخصيص خورده است .\r\nاگر كسى به ايشان اشكال كند كه تخصيص اكثر و يا تخصيص كثير قبيح است ، پاسخ مىدهند كه چنين نبوده و تخصيص عمومات به وسيله مخصّصات فراوان نه تنها قبيح نيست بلكه امرى شايع نيز مىباشد ؛ و سيره و روش فقها نيز بر اين نكته استمرار دارد .\r\nمرحوم نراقى در ادامه مىنويسد :\r\n« ولعلّ لذلك لم يتعرّض الأكثر لذكر إشكال في ذلك ؛ إذ لا إشكال في تخصيص العمومات بالمخصّصات . ولا يلزم هناك تخصيص الأكثر أيضاً ؛ فإنّ الأمور العسرة الصعبة غيرمتناهية ، والتكاليف الواردة في الشريعة محصورة متناهية ، ومع ذلك أكثرها ممّا ليس فيه صعوبة ولا مشقّة كما بيّناه » « 1 » .\r\nاين عبارت مرحوم نراقى رحمه الله ، در واقع جواب از يك سؤال مقدّر است مبنى بر آن كه چرا در كلمات قدماى اصحاب ، اين اشكال متأخرين در مورد قاعده لاحرج بيان نشده است ؟\r\nايشان با اين عبارت مىفرمايد : دليلش آن است كه اوّلًا : تخصيص عمومات اشكال ندارد و ثانياً : در اين مورد به هيچ عنوان تخصيص اكثر لازم نمىآيد ؛ چه آن كه امور\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، ص 193 .\r\n","page_name":" 120 ","page_number":120},
  {"content":"\r\n\r\nسخت و دشوار نامتناهى هستند ؛ در حالى كه تكاليف شريعت مشخص و متناهى است و در اكثر آنها نيز دشوارى و سختى وجود ندارد . بنابراين ، تكاليف محصوره در برابر تكاليف حرجيه محدود است و تخصيص اكثر پيش نمىآيد .\r\nدر توضيح سخن نراقى رحمه الله مىتوان گفت : اگر اراده شارع مقدّس بر اين بود كه تكاليف حرجى جعل كند ، بيش از اينها مىتوانست بيان كند ؛ به عنوان مثال ، بگويد به جاى پنج نوبت نماز ، تعداد بيشترى خوانده شود و يا آن كه روزانه پنج ساعت مشغول عبادت باشد و . . . ؛ امّا چنين مواردى را جعل نكرده است .\r\nنتيجه نظر مرحوم نراقى - تا اينجا - اين مىشود كه ايشان تخصيص كثير را پذيرفته است و اين كه از عموم قاعده لاحرج موارد بسيارى تخصيص مىخورد ؛ امّا اين مخصّصات به اندازه‌اى نيست كه تخصيص اكثر لازم آيد ؛ و از نظر ايشان آن چه قبيح مىباشد ، تخصيص اكثر است و نه تخصيص كثير .\r\nنكته ديگرى كه مرحوم نراقى بيان مىكند ، در مورد اشكالى است كه در بعضى از روايات وجود دارد كه ائمّه عليهم السلام در آنها حكم حرجى رانفى نموده و به آيه نفى حرج استدلال مىكنند ؛ در حالى كه تكليف‌هايى سخت‌تر از آن نيز در احكام وجود دارد و در شريعت نفى نشده است . ايشان مىفرمايد :\r\n« و من هذا يرتفع الإشكال من بعض الأحاديث الّذي نفى الإمام عليه السلام فيه الحكم محتجّاً بكونه حرجاً ، مع وجود ما هو أشقّ منه في الأحكام ؛ فإنّ غرضه عليه السلام ليس أنّه منفى لكونه حرجاً ، ولايمكن تحقّق الحرج في الحكم ؛ بل المراد أنّه حرج ، فيكون داخلًا تحت عموم قوله سبحانه :\r\n« مَا جَعَلَ عَلَيْكُمْ فِى الدّينِ مِنْ حَرَجٍ » فلايحكم بخلافه ، إلّاأن توجد له مخصّص ، ولا مخصّص لهذا الحكم . . . » « 1 » .\r\nمرحوم نراقى رحمه الله براى دفع اشكال چنين بيان مىكند كه استدلال ائمّه عليهم السلام به « مَا جَعَلَ\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، ص 193 .\r\n","page_name":" 121 ","page_number":121},
  {"content":"\r\n\r\nعَلَيْكُمْ فِى الدّينِ مِنْ حَرَجٍ » براى اين نيست كه بفرمايند علّت نفى حكم ، حرجى بودن آن است ؛ بلكه « مَا جَعَلَ عَلَيْكُمْ فِى الدّينِ مِنْ حَرَجٍ » در معنا و به جاى « ما جعل عليكم في الدّين من تكليف » است ؛ كه گويا از امام عليه السلام سؤال مىكنند آيا در اين مورد خارجى حكم و تكليفى داريم ؟ امام عليه السلام نيز در پاسخ آيهء شريفه را مطرح نموده و مىفرمايند : مورد سؤال در عموم نفى حكم داخل است .\r\nايشان شاهدى نيز براى پاسخ فوق بيان مىكند ، بدين صورت كه اين روايات همانند رواياتى است كه در آنها از ائمّه عليهم السلام در مورد حلّيت چيزى سؤال مىشود و امام عليه السلام در پاسخ آيهء شريفه « قُل لَّآأَجِدُ فِى مَآ أُوحِىَ إِلَىَّ مُحَرَّمًا » را بيان مىفرمودند و به عموم آن براى حلّيت مورد سؤال استناد مىنمودند ؛ در اين روايات نيز امام عليه السلام با بيان آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » و عموم آن ، عدم وجود تكليف را مطرح مىنمايند .\r\nآخرين نكته‌اى كه در اين زمينه ، در كلام مرحوم نراقى وجود دارد و به عنوان « البحث الخامس » آن را مطرح مىكند ، اين است كه جستجوى از مخصّص و معارض در قاعده لاحرج همانند ساير عمومات واجب است ؛ و قبل از عمل به قاعده لاحرج بايد از عدم وجود معارض مطمئن شد . در صورتى كه مخصّصى براى قاعده لاحرج يافت شود ، اگر اخصّ مطلق از قاعده باشد ، در اين صورت قاعده لاحرج به وسيله اين مخصّص تخصيص مىخورد ؛ اما اگر نسبت آن با ادلّه لاحرج عموم و خصوص من وجه و يا تساوى بود ، در اين صورت به قواعد تعارض رجوع مىشود كه اگر مرجّحى وجود داشت ، به همان عمل مىشود و إلّانوبت به تساقط يا تخيير مىرسد .\r\nمرحوم نراقى چنين مىگويد :\r\n« البحث الخامس : وإذا عرفت ما ذكرنا لك في المقام ، فاعلم : أنّ وظيفتك في الأحكام بالنسبة إلى أدلّة نفى العسر والحرج ، مثل وظيفتك في سائر العمومات . فتعيّن أوّلًا معنى العسر والحرج ، و تحكم بانتفائهما في الأحكام عموماً إلّاما ظهر له مخصّص ، وتتفحص عن\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمخصّصات أدلّة نفى الحرج والعسر ، فان ظهر لها معارض أخصّ منها مطلقاً ، تخصّصها به ؛ وإن كان أخصّ من وجه أو مساوياً لها ، فتعمل فيهما بالقواعد الترجيحيّة ، ومع انتفاء الترجيح ، ترجع إلى ما هو المرجع عند اليأس عن التراجيح » « 1 » .\r\n\r\nاشكال‌هاى پاسخ محقّق نراقى رحمه الله\r\nبه كلام نراقى رحمه الله اشكالات متعدّدى وارد شده است ؛\r\nاوّل : مرحوم ميرفتّاح رحمه الله در كتاب خود نسبت به كلام مرحوم نراقى رحمه الله مىگويد : بسيار بعيد است كه گفته شود قاعده لاحرج از باب اصل مىباشد و نمىتوان گفت : « مَا جَعَلَ عَلَيْكُمْ فِى الدّينِ مِنْ حَرَجٍ » مانند : « كلّ شيء مطلق حتّى يرد فيه أمر و نهى » بوده و ادلّه‌اى كه بر تكليف حرجى دلالت مىكند اين اصل را تخصيص مىزنند . چه آن كه اين سخن بر خلاف ظاهر ادلّه لاحرج مىباشد كه مفادش ، مفاد اماره است و نه اصل . علاوه آن كه استدلال‌هاى ائمّه عليهم السلام در روايات ذكر شده در باب قاعده لاحرج بدين صورت است كه امام عليه السلام همان مورد خاص را به دليل حرجى بودن نفى كرده‌اند ، نه اين كه آن موارد در تحت عموم نفى حكم داخل هستند . « 2 » دوّم : وجود تهافت و تعارض در كلام نراقى رحمه الله است ؛ به اين صورت كه از يك طرف قاعده لاحرج و « مَا جَعَلَ عَلَيْكُمْ فِى الدّينِ مِنْ حَرَجٍ » را اصل مىداند و از سوى ديگر ، مطرح مىكند كه اگر نسبت بين مخصّص و ادلّه قاعده ، عموم و خصوص من وجه باشد ، قواعد تعارض و ترجيح جارى مىشود ؛ و حال آن كه در بحث تعادل و تراجيح ، نسبت بين دو اماره و دليل بررسى مىشود و قواعد ترجيح مربوط به تعارض بين الأمارتين است .\r\nسوّم : به نظر مىرسد ، اشكال بسيار مهمّى كه بر كلام مرحوم نراقى وارد است و\r\n\r\n\r\n","description":"","footnote":"\r\n( 1 ) . المولى احمد النراقى ، پيشين ، ص 194 .\r\n( 2 ) . السيّد مير عبدالفتّاح الحسينى المراغى ، پيشين ، ص 293 .\r\n","page_name":" 123 ","page_number":123},
  {"content":"\r\n\r\nاساس نظريه ايشان را از بين مىبرد ، اين است كه ادلّه لاحرج از باب « تعليق الحكم على الوصف مشعر بالعلّية » است و از ظاهر آيات شريفه قرآن كريم نيز علّيت استفاده مىشود ؛ بدين صورت كه « مَا جَعَلَ عَلَيْكُمْ فِى الدّينِ مِنْ حَرَجٍ » دلالت مىكند بر اين كه اگر تكليفى حرجى باشد ، به خاطر حرجى بودنش ، شارع مقدّس آن را بر مىدارد . در روايات همين باب نيز استدلال به آيات شريفه به عنوان تعليل است ، نه آن كه اين مورد داخل در عموم است . بنابراين ، اصرار مرحوم نراقى بر اين كه شارع مقدّس ادلّه لاحرج را به عنوان يك قضيه كلّى و عام ذكر كرده و در نتيجه ، مخصّصات بسيارى بر آن وارد شده است ، صحيح نمىباشد .\r\nاما اين كه آيا در لاحرج امكان تخصيص وجود دارد يا نه ؟ به همان نكته‌اى كه در دليل عقلى گفتيم ، باز مىگردد ؛ بدين معنا كه اگر قائل شديم نفى عسر و حرج در شريعت عنوان عقلى و پشتوانه عقلى دارد - همان‌گونه كه صاحب فصول و گروهى از بزرگان ديگر اين نظريه را دارند - در اين صورت ، تخصيص قاعده لاحرج ممكن نخواهد بود ؛ اما اگر در دليل عقلى مناقشه كرديم و به اين نتيجه رسيديم كه لاحرج عنوان شرعى دارد و نه عقلى ، امكان و قابليّت تخصيص آن وجود دارد .\r\n\r\n6 - بيان ميرزاى آشتيانى رحمه الله\r\nمرحوم آشتيانى در « رسالة قاعدة نفي العسر و الحرج » در مورد وقوع تخصيص و عدم وقوع تخصيص قاعده لاحرج دو نظريه بيان مىكند ؛ نظريه اوّل اين است كه :\r\n« إنّ صريح غيرواحد ، بل ظاهر الأكثرين ، وقوعه - [ وقوع التكليف بالامر الحرجي 
  ] في شرعنا في الجملة ، كما في التكليف بالجهاد ، الحجّ في حقّ البعيد ، سيّما في الأهوية الغير المعتدلة . . . » « 1 » .\r\nايشان در مورد وقوع تخصيص ، به مشهور علما نسبت مىدهند كه تخصيص نه تنها\r\n\r\n\r\n","description":"","footnote":"\r\n( 1 ) . محمّد حسن الآشتيانى ، الرسائل التسع ، ص 235 .\r\n","page_name":" 124 ","page_number":124},
  {"content":"\r\n\r\nامكان دارد ، بلكه در شريعت اسلام نيز وارد شده است ؛ و مواردى مانند : جهاد ، حج ، خمس ، زكات ، قصاص نفس و . . . را به عنوان مخصّصات قاعده لاحرج بيان مىكند .\r\nنظريه دوّمى كه مطرح مىكنند ، اين است كه :\r\n« وصريح جماعة عدم وقوعه في شرعنا أصلًا ، نظراً إلى ظواهر الآيات والأخبار المتقدّمة الحاكية عن إختصاص رفع الحرج بالأمّة المرحومة ، وأنّه من فضل اللَّه تبارك و تعالى على نبيّنا صلوات اللَّه عليه وعلى آله الطاهرين ، من بين سائر الأنبياء على نبيّنا وآله عليهم السّلام . . . » « 1 » .\r\nدر مورد عدم وقوع تخصيص نيز بيان مىدارند : برخى نيز قائلند قاعده لاحرج به هيچ عنوان در شريعت اسلام تخصيص نخورده است ؛ به اين دليل كه شارع مقدّس در مورد قاعده لاحرج در مقام امتنان بر امّت اسلام مىباشد - همان‌گونه كه در بحث از آيات شريفه مطرح گرديد - ؛ امتنان نيز اقتضاى تعميم و عموميّت دارد . از اين رو ، هرچند كه امكان تخصيص قاعده وجود دارد ، امّا خارج كردن مواردى از تحت عموم قاعده لاحرج بر خلاف امتنان خواهد بود .\r\nمرحوم آشتيانى رحمه الله نظريه دوّم را نمىپذيرد و قائل است كه در شريعت تكاليف حرجى وجود دارد ؛ امّا تخصيص اكثر را نمىپذيرد و مىگويد : موارد خارج شده از لاحرج ( تخصيص قاعده ) به حدّى نيست كه موجب وهن قاعده گردد :\r\n« والإنصاف : عدم‌تحقّق كثرةالخارج منها ، بحيث‌يوجب الوهن فيها . . . » « 2 » .\r\nاشكالى كه بر اين كلام باقى مىماند ، آن است كه چنان‌چه بپذيريم اين قاعده به عنوان امتنان مىباشد ، لازمه آن عدم صحّت تخصيص است ؛ و به عبارت ديگر ، وقوع تخصيص هر چند به مقدار نادر ، با امتنان سازگارى ندارد .\r\n\r\n\r\n","description":"","footnote":"\r\n( 1 ) . محمّدحسن الآشتيانى ، پيشين ، ص 237 .\r\n( 2 ) . همان ، ص 239 .\r\n","page_name":" 125 ","page_number":125},
  {"content":"\r\n\r\n\r\n7 - پاسخ محقّق بجنوردى رحمه الله\r\nمرحوم محقّق بجنوردى رحمه الله نيز تخصيص قاعده لاحرج به وسيله تكليف‌هاى دشوار موجود در شريعت ، مثل : جهاد ، خمس و . . . را تا اندازه‌اى مىپذيرد و جواب از اشكال را در دو مقام بيان مىدارد :\r\nمقام اوّل ، مقام ثبوت است كه مىفرمايد : نفى عسر و حرج و رفع تكاليف حرجى يا عدم جعل چنين تكاليفى از باب امتنان خداوند است ؛ اما همواره چنين نيست كه امتنان اقتضاى رفع حكمى را داشته باشد ؛ بلكه در مواردى نيز مصلحت مكلّفين به گونه‌اى است كه امتنان اقتضاى اثبات و جعل تكليف را دارد ، هرچند كه در آن تكليف ، سختى و دشوارى وجود داشته باشد ؛ و اگر خداوند سبحان آن تكليف را جعل نكند بر خلاف لطف و امتنان خواهد بود .\r\nمقام دوّم ، مقام اثبات است كه در عالم خارج بايد حكم حرجى موجود مورد بررسى قرار گيرد كه آيا براى تمامى مكلّفين و عموم مردم حرجى است و يا آن كه براى بعضى اشخاص ، يا در بعضى زمان‌ها و حالات حرجى است ؟\r\nاگر حكمى براى تمامى مكلّفين حرجى باشد ، مانند : جهاد و روزه ، معلوم مىگردد كه مصلحت انجام آن فعل در نزد شارع مقدّس از اهمّيت خاصى برخوردار بوده و مصالح دنيايى و منافع آخرتى بسيارى بر آن مترتّب است ؛ در نتيجه ، لاحرج نمىتواند اين حكم را بردارد و از تحت قاعده خارج مىشود . امّا اگر حرجى بودن حكم فقط براى برخى اشخاص و يا در برخى زمان‌ها و حالت‌ها باشد ، در اين صورت قاعده لاحرج ، آن حكم حرجى را برمىدارد ؛ مانند : موردى كه بر پوست جبيره گذاشته شده و مسح بر پوست امكان ندارد ، در اينجا ادلّه نفى حرج مىگويد مسح بر پوست واجب نيست و مسح بر جبيره كفايت مىكند . « 1 »\r\n\r\n\r\n","description":"","footnote":"\r\n( 1 ) . السيّد محمّدحسن البجنوردى ، پيشين ، صص 254 و 255 .\r\n","page_name":" 126 ","page_number":126},
  {"content":"\r\n\r\n\r\nاشكالات پاسخ محقّق بجنوردى رحمه الله\r\nاشكال اوّل : ممكن است گفته شود قاعده لاحرج از باب امتنان بوده و هدف شارع از نفى حكم حرجى امتنان بر مردم است ، لكن امتنان نمىتواند در ملاك احكام دخالتى داشته باشد ؛ چه آن كه در باب ملاك احكام كه مسأله حسن و قبح مطرح است ، اگر فعلى ملاك لزومى داشته باشد ، بر شارع مقدّس لازم است كه آن را جعل كند و اگر فعلى داراى چنين ملاكى نباشد ، شارع نمىتواند نسبت به آن الزامى براى مردم داشته باشد ؛ و چنان كه در مباحث پيشين نيز يادآور شديم ، مسأله ضرر و نفى آن از دائره ملاكات احكام خارج است ؛ زيرا ، ممكن است فعلى به حسب ظاهر ضررى باشد ، امّا به واسطه ملاكى كه در آن جود دارد ، لازم الاستيفاء گردد .\r\nاشكال دوّم سخن مرحوم بجنوردى اين است كه براى لزوم تكليف ، امتنان كفايت نمىكند و فقط اصل مشروعيت عمل حرجى به وسيله امتنان ثابت مىشود ؛ امّا اين‌كه انجام فعل لازم است ، احتياج به دليلى ديگرى غير از امتنان دارد . نتيجه آن كه بيان و پاسخ مرحوم محقّق بجنوردى تمام نبوده و قابل قبول نمىباشد .\r\n\r\nنظر و پاسخ برگزيده\r\nبه نظر مىرسد از ميان هفت پاسخ ذكر شده ، بهترين و دقيق‌ترين جواب ، پاسخ مرحوم ميرزاى قمى در « قوانين الاصول » است ؛ لكن با اين تقرير كه منظور از « مَا جَعَلَ عَلَيْكُمْ فِى الدّينِ مِنْ حَرَجٍ » عبارت است از : « ما جعل عليكم في الدّين تكليف يعرض عليه عنوان الحرج » ؛ يعنى : روشن است كه در ذات تكاليف ، مقدارى حرج و سختى وجود دارد و قاعده لاحرج اين مقدار را برنمىدارد ؛ از سوى ديگر ، سختى موجود در هر تكليفى متناسب با همان خواهد بود و بر اين اساس ، مقدارى سختى كه در جهاد وجود دارد با مقدار مشقّتى كه در روزه است ، متفاوت مىباشد .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبنابراين ، لاحرج ، حرج اضافه‌اى كه بر تكاليف عارض مىشود - افزون بر حرج متعارف موجود در آنها - را برمىدارد . در اين صورت ، اگر در شرائطى جهاد ، حجّ و . . .\r\nحرجى شوند ، تكليف برداشته مىشود . به عبارت ديگر ، همان‌طور كه لاحرج بر ادلّه وجوب نماز و حجّ مقدّم است ، بايد ديد نسبت لاحرج با دليل وجوب جهاد چيست ؟ اگر در موردى جهاد حرجى شد ، - افزون بر آن سختى كه در ذاتش وجود دارد - به‌طور مثال :\r\nبراى جهاد لازم است كه ده هزار كيلومتر راه طى شود تا به منطقه مورد نظر رسيد ، در اين مورد ، قاعده لاحرج اين مقدار حرج را نفى مىكند .\r\nنتيجه آن كه « مَا جَعَلَ عَلَيْكُمْ فِى الدّينِ مِنْ حَرَجٍ » - قاعده لاحرج - به وسيله تكاليف حرجى كه در ذات آنها اين مقدار حرج وجود دارد ، تخصيص نخورده است ؛ و اگر امتنانى بودنش را نيز بپذيريم ، منافاتى با تكاليف موجود نخواهد داشت ؛ و امتنانى بودن قاعده در جاى خود باقى است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nتنبيه دوّم : مقصود از حرج ، شخصى است يا نوعى ؟\r\nتنبيه دوّم\r\nمقصود از حرج ، شخصى است يا نوعى ؟\r\nنكته ديگرى كه درمورد قاعده لاحرج بايد مورد توجّه قرار گيرد - همان گونه كه در بحث‌هاى گذشته نيز بدان اشاره داشتيم - اين است كه منظور از حرجى كه به موجب ادله قاعده لاحرج نفى شده ، حرج شخصى است يا نوعى ؟\r\nدر حرج شخصى ، لازم است تكليف موجود نسبت به هر شخصى و با قطع نظر از ديگر افراد ، حرجى باشد ؛ در اين نوع از حرج ، ممكن است تكليفى براى فردى و در شرايطى حرجى باشد ، امّا براى شخصى ديگر در همان شرائط حرجى نباشد ؛ و يا امكان دارد تكليفى در زمانى خاصّ براى فردى حرجى باشد ، اما براى او در زمان ديگرى حرجى نباشد . بنابراين ، در حرج شخصى ، لازم است كه براى تحقّق حرج ، خصوصيّات زمانى ، مكانى و ديگر شرايط ممكن را براى شخص معيّن در نظر گرفت .\r\nامّا در حرج نوعى ، ملاك اين است كه تكليف موجود براى غالب و نوع مكلّفين حرجى باشد ؛ هرچند كه براى فرد معيّنى آن تكليف حرجى نباشد . در مباحث پيشين پس از اتمام بحث از آيات و روايات بيان نموديم كه برخى آيات ظهور در حرج شخصى و برخى ديگر در حرج نوعى ظهور دارد ؛ در مورد روايات نيز به همين صورت است .\r\nبنابراين ، بايد گفت : در اين بحث هر يك از اينها مىتواند موضوع باشد و فرقى بين اين دو نيست .\r\nامّا به مشهور فقها نسبت داده شده كه مقصود فقط حرج نوعى است و عدّه‌اى از\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبزرگان « 1 » فرموده‌اند كه منظور فقط حرج شخصى است و استدلال نموده‌اند كه از ظاهر آيات و روايات باب استفاده مىشود كه حرج نفى شده ، حرج شخصى است و نه حرج نوعى . از جمله : آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » به واسطه خطابى كه در آن وجود دارد ، بر حرج شخصى دلالت مىكند و به « كلّ مكلّف » انحلال پيدا مىكند .\r\nدر مباحث گذشته نيز در پاسخ به استدلال فوق ذكر كرديم : اگر خطاب در آيهء شريفه چنين ظهورى داشته باشد - كه به نظر مىرسد ، ندارد - خطاب موجود در آيهء شريفه را همان‌طور كه با حرج شخصى مىتوان تفسير كرد ، يعنى مقصود اين باشد كه « أيّها المكلّف إذا كان عليك حرج فما جعل اللَّه » ، هم‌چنين با حرج نوعى نيز مىتوان آن را تفسير نمود ؛ بدين صورت كه آيهء شريفه بيان مىدارد : « أيّها المكلّف إذا كان العمل حرجياً لنوع المكلّفين فما جعل عليك » .\r\nشاهد بر اين نكته نيز آن است كه فقها از آيه صوم : « وَمَن كَانَ مَرِيضًا أَوْ عَلَى سَفَرٍ فَعِدَّةٌ مّنْ أَيَّامٍ أُخَرَ يُرِيدُ اللَّهُ بِكُمُ الْيُسْرَ وَلَا يُرِيدُ بِكُمُ الْعُسْرَ . . . » نسبت به مسأله سفر ، حرج نوعى را استفاده كرده‌اند ؛ در حالى كه ممكن است گرفتن روزه در سفر براى اشخاصى به هيچ عنوان حرجى نباشد ؛ بنابراين ، نمىتوان گفت كه مقصود از حرج ، در آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » فقط حرج شخصى است .\r\nعلاوه آن كه مولا در مقام جعل قاعده و قانون ، هيچ‌گاه تك تك افراد را در نظر نمىگيرد ، بلكه هميشه نوع مكلّفين را منظور نظر قرار مىدهد ؛ بنابراين ، قاعده لاحرج به طور قطع موارد حرج شخصى را در برمىگيرد و براى حرج نوعى كه احتياج به دليل و قرينه است ، آيات و روايات وارد در بحث لاحرج ، دلالت مىكنند كه حرج نوعى نيز به وسيله لاحرج برداشته شده است .\r\n\r\nاشكال اوّل : امتنانى بودن لاحرج مستلزم حرج شخصى است\r\nممكن است در مقام استدلال به حرج شخصى گفته شود : از آنجا كه قاعده لاحرج\r\n\r\n\r\n","description":"","footnote":"\r\n( 1 ) . به عنوان نمونه : ر . ك المولى أحمد النراقى ، پيشين ، ص 195 ؛ محمّدحسن الآشتيانى ، پيشين ، ص 250 ؛ السيّد محمّدحسن البجنوردى ، پيشين ، ص 265 ؛ ناصر مكارم‌الشيرازى ، پيشين ، ص 196 .\r\n","page_name":" 130 ","page_number":130},
  {"content":"\r\n\r\nجنبه امتنانى دارد ، امتنان اقتضا مىكند كه اگر در خصوص مكلّفى تكليف حرجى باشد ، شارع مقدّس آن را از عهده مكلّف بردارد ؛ اما اگر در موردى تكليف براى نوع مردم حرجى باشد ، برداشتن تكليف از شخصى كه براى خصوص او حرجى نمىباشد ، تناسبى با امتنان ندارد و بلكه بر خلاف آن نيز مىباشد . بنابراين ، منظور از حرج در قاعده حرج شخصى است و نه نوعى .\r\n\r\nپاسخ اشكال اوّل\r\nاين بيان قابل مناقشه است ؛ زيرا ، اوّلًا : همان‌طور كه بيان شد ، اگر امتنان به عنوان غايت و هدف « مَا جَعَلَ عَلَيْكُمْ فِى الدّينِ مِنْ حَرَجٍ » نيز باشد - چنان كه در حديث رفع چنين نكته‌اى را معتقديم - ، در ملاك احكام نمىتواند دخالتى داشته باشد ؛ از اين رو ، نمىتوان حكم نفى الحرج را دائر مدار وجود و عدم امتنان قرار داد . ثانياً : بر فرض بپذيريم امتنان مىتواند به عنوان ملاك قاعده قرار گيرد ، اشكال اين كه گفته شود : در مواردى كه تكليف براى نوع مردم حرجى است ، شارع آن را برمىدارد ، چيست ؟ بلكه بر عكس ، اگر در اين موارد شارع بخواهد تكليف را براى برخى افراد قرار دهد ، خلاف امتنان است و از نظر عقلايى نيز مطلب چنين است . بنابراين ، امتنان ، هم با حرج شخصى سازگارى دارد و هم با حرج نوعى .\r\n\r\nاشكال دوّم : حرج علّت نفى حكم است و با حرج شخصى سازگارى دارد\r\nاز برخى كلمات فقها استفاده مىشود كه حرج علّت تامّه براى رفع حكم است و در نتيجه ، بايد به حرج شخصى منتهى شد ؛ چه آن كه حكم از نظر وجود و عدم ، دائر مدار علّت است ؛ در هر موردى كه حرج - ( علّت ) - باشد ، معلول آن كه نفى حكم است نيز وجود دارد . اما اگر حرج را از مقوله حكمت حكم قرار دهيم ، امكان دارد كه در مورد شخصى حرج نباشد ، لكن معلول كه رفع حكم است ، باشد . در اين صورت ، منظور از حرج ، حرج نوعى مىشود ؛ و مواردى هم‌چون آيه صوم از اين قبيل است كه حرج در\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nآن ، از مقوله حكمت حكم به حساب مىآيد . « 1 »\r\n\r\nپاسخ اشكال دوّم\r\nبه نظر مىرسد اين بيان صحيح نيست ؛ زيرا ، فرقى ندارد كه حرج را علّت قرار دهيم يا حكمت ؛ اعمّ است و هم با حرج شخصى سازگار است و هم با حرج نوعى سازگارى دارد ؛ و خلطى كه در كلمات بزرگان واقع شده اين است كه از نظر آنان ، اگر حرج حكمت حكم باشد ، در اين صورت ، بر شخص اگر حرجى هم نباشد ، با اين وجود نفى حكم صورت مىگيرد ، هرچند حرجى نيز وجود ندارد ؛ و از اينجا نتيجه گرفته‌اند كه منظور از حرج ، حرجى نوعى است ؛ در حالى كه بين حكمت واقع شدن حرج و حرج نوعى هيچ ملازمه‌اى وجود ندارد .\r\nمعناى حكمت آن است كه دخيل در حكم است امّا دخالت تامّ ندارد ؛ بنابراين ، ممكن است كه حرج ، حرج شخصى باشد ، اما حكمت باشد و نه علّت ؛ به عنوان مثال : در باب اسكار گفته مىشود : « كلّ مسكر حرام » و منظور در اينجا اسكار شخصى است ، لكن علّت تامه براى حكم نبوده و بلكه به عنوان حكمت حكم است .\r\nبنابراين ، در بحث ما كه گفته مىشود حرج از مقوله حكمت حكم مىباشد ، منظور اين است كه دخالت تامه در نفى حكم ( معلول ) ندارد و اين ، هم با حرج شخصى سازگارى دارد و هم با حرج نوعى .\r\n\r\nاشكال سوم و پاسخ آن\r\nنكته ديگرى كه ممكن است براى اثبات شخصى بودن حرج بيان شود ، اين است كه عناوين وارده در شريعت - مانند : عنوان ضرر ، استطاعت و . . . - ظهور در عنوان‌هاى شخصى دارند . چنان كه در ذيل آيهء شريفه « وَلِلَّهِ عَلَى النَّاسِ حِجُّ الْبَيْتِ مَنِ اسْتَطَاعَ\r\n\r\n\r\n","description":"","footnote":"\r\n( 1 ) . ناصر مكارم الشيرازى ، پيشين ، ص 197 .\r\n","page_name":" 132 ","page_number":132},
  {"content":"\r\n\r\nإِلَيْهِ سَبِيلًا » « 1 » گفته مىشود : منظور از استطاعت ، استطاعت شخصى است ، در مورد قاعده لاحرج و « مَا جَعَلَ عَلَيْكُمْ فِى الدّينِ مِنْ حَرَجٍ » نيز گفته مىشود مراد از حرج ، حرجى شخصى است .\r\nدر پاسخ به اين استدلال مىگوييم : كبراى قضيه كه هر عنوانى از عناوين شريعت در مصداق شخصى ظهور دارد ، مورد قبول نمىباشد ؛ و كبراى تامّى نيست ؛ چرا كه با مراجعه به عناوين ادلّه ، خلاف اين مطلب بدست مىآيد .\r\nاين سه اشكال را به همراه پاسخ آنها به عنوان مطلب جانبى يادآور شديم ، و گرنه از آيات و روايات ، هم حرج شخصى و هم حرج نوعى را استفاده نموديم . بنابراين ، اگر تكليفى همانند جهاد براى نوع مردم حرجى شد ، شارع متعال آن را بر مىدارد .\r\n\r\n\r\n","description":"","footnote":"\r\n( 1 ) . سوره آل‌عمران ، آيه 97 .\r\n","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nتنبيه سوّم : مفاد قاعده لاحرج ، رخصت است يا عزيمت ؟\r\nتنبيه سوّم‌مفاد قاعده لاحرج ، رخصت است يا عزيمت ؟\r\nپيش از بيان پاسخ پرسش فوق ، لازم است گفته شود احكام و قوانين شريعت بر دو نوع است : گروه اوّل ، قوانينى است كه در قلمرو اختيار انسان قرار دارد و انسان اختيار دارد از حقوقى كه اين قوانين براى او ايجاد مىكند ، بهره‌مند شود و يا به اختيار از آن منصرف گردد . هدف شارع مقدّس در اين امور الزام نمىباشد كه مكلّف در همه حال ملزم به رعايت آن باشد ؛ با اين وجود ، اصل مشروعيّت و مطلوبيّت عمل به قوّت خود باقى است . به اين گروه از احكام و قوانين ، در اصطلاح احكام ترخيصى و به طور خلاصه ، « رخصت » گفته مىشود .\r\nگروه ديگر ، احكام و تكاليفى هستند كه اراده خداوند با توجّه به مصالحى ، به آنها تعلّق گرفته است و جنبه الزامى دارند كه حريم آنها بايد در همه حال رعايت شود و تحت هيچ شرايطى و به هيچ دليلى نمىتوان از زير بار آن تكليف شانه خالى كرد . اين گروه از تكاليف ، قوانين الزامى نام دارند كه در اصطلاح به آنها « عزيمت » گفته مىشود .\r\nظاهر آن است كه اين اختلاف - ( رخصت و يا عزيمت بودن ) - فقط در باب عبادات مطرح است . اگر بگوئيم اين قاعده از باب رخصت است ، در اين صورت ، عبادت حرجى چنان‌چه انجام شود ، صحيح خواهد بود ؛ امّا اگر گفته شود قاعده لاحرج از مقوله عزيمت است ، حرج مانعيّت دارد و عبادات حرجى و ضررى در صورت انجام گرفتن ، باطل خواهند بود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاين بحث به طور عمده از زمان مرحوم كاشف الغطاء مطرح شده است ؛ ايشان در موارد گوناگونى به اين مطلب مىپردازند و قائل به عزيمت هستند ؛ از جمله آن موارد اين است كه مىفرمايد : همان‌طور كه وضوى ضررى - در مواردى كه استعمال آب براى انسان ضرر دارد - باطل است ، وضوى حرجى نيز باطل مىباشد . « 1 » مرحوم صاحب جواهر رحمه الله نيز در بحث صوم بيان مىكند كه وجوب روزه از پيرمرد و پيرزن و . . . برداشته شده است و اگر روزه بگيرند ، روزه آنان باطل خواهد بود . ايشان تصريح مىكند كه اين حكم از باب عزيمت است و نه رخصت ؛ و اين مطلب را به همه فقها - مگر مرحوم محدّث بحرانى ، صاحب « حدائق » رحمه الله - نسبت مىدهند . « 2 » مرحوم نائينى رحمه الله نيز قائل به عزيمت بوده و مىگويد : وضوى حرجى ، غسل حرجى و روزه حرجى ، همه باطل است . « 3 » در مقابل ، بزرگانى چون مرحوم محقّق همدانى ، سيّد طباطبايى و محقّق بجنوردى رحمهم الله قائل‌اند كه مفاد قاعده لاحرج رخصت است و نه عزيمت .\r\n\r\nمرحوم محقّق‌همدانى رحمه الله بيان مىكند :\r\n« أنّ التيمّم فى الموارد الّتي ثبت جوازه بدليل نفى الحرج رخصة لا عزيمة ، فلو تحمّل المكلّف المشقّة الشديدة الرافعة للتكليف وأتى بالطهارة المائية ، صحّت طهارته . . . ؛ فإنّ أدلّة نفي الحرج - لأجل ورودها في مقام الإمتنان وبيان توسعة الّدين - لاتصلح دليلًا إلّالنفي الوجوب لا لرفع الجواز » « 4 » ؛\r\nجواز تيمّم در مواردى كه به سبب قاعده لاحرج ثابت مىشود ، از باب رخصت است و نه عزيمت ؛ بنابراين ، اگر مكلّف سختى و مشقّتى راكه سبب\r\n\r\n\r\n","description":"","footnote":"\r\n( 1 ) . ر . ك : الشيخ جعفر كاشف‌الغطاء ، كشف الغطاء عن مبهمات الشريعة الغرّاء ، ج 2 ، صص 54 و 55 .\r\n( 2 ) . محمّدحسن النجفى ، جواهر الكلام فى شرح شرائع الاسلام ، ج 17 ، ص 150 .\r\n( 3 ) . ر . ك : موسى بن محمّد النجفى الخوانسارى ، منية الطالب فى شرح المكاسب ، تقريرات المحقّق الميرزا محمّدحسين النائينى ، ج 3 ، ص 412 .\r\n( 4 ) . آقا رضا الهمدانى ، مصباح الفقيه ، ج 6 ، ص 150 .\r\n","page_name":" 136 ","page_number":136},
  {"content":"\r\n\r\nرفع تكليف مىشود ، تحمّل نمايد و وضو بگيرد و يا غسل كند ، عملش صحيح است . زيرا ، ادلّه نفى حرج بخاطر آن كه در مقام امتنان و توسعهء دين است ، فقط صلاحيت نفى وجوب وضو و يا غسل را دارد و نه رفع جواز آنهارا .\r\nمرحوم سيّد يزدى رحمه الله نيز در مسأله 18 از بحث مسوّغات تيمّم به اين مطلب پرداخته و نظير مرحوم همدانى رحمه الله مىنويسد :\r\n« إذا تحمّل الضرر وتوضّأ أو اغتسل فإن كان الضرر في المقدّمات من تحصيل الماء ونحوه وجب الوضوء أو الغسل وصحّ ، وإن كان في استعمال الماء في أحدهما بطل ؛ وأمّا إذا لم يكن إستعمال الماء مضرّاً بل كان موجباً للحرج والمشقّة كتحمّل ألم البرد أو الشين مثلًا ، فلايبعد الصّحة وإن كان يجوز معه التيمّم ؛ لأنّ نفي الحرج من باب الرخصة لا العزيمة ولكنّ الأحوط ترك الإستعمال وعدم الإكتفاء به على فرضه ، فيتيمّم أيضاً » « 1 » ؛\r\nاگر شخصى به جهت مقدّمات وضو و يا غسل ( نه اصل آنها ) متحمّل ضرر شود و با اين حال ، وضو بگيرد و يا غسل كند ، عملش صحيح خواهد بود ؛ امّا اگر خود استعمال آب در وضو يا غسل براى او ضرر داشته باشد ، وضو و غسلش باطل خواهد بود ؛ لكن اگر استعمال آب براى او ضررى نداشته باشد ولى حرجى باشد - مثل آن كه بايد سختى و درد سرما را متحمّل شود و يا آن كه براى او عيبى را ايجاد مىكند - در اين صورت ، بعيد نيست كه وضو يا غسل او صحيح باشد ؛ هرچند كه تيمّم نيز در اين صورت جايز است . چه آن كه نفى حرج از باب رخصت است و نه عزيمت ؛ امّا احتياط در مسأله آن است كه اوّلًا ، استعمال آب را در فرض حرجى بودن ترك كند و ثانياً : در فرض استعمال ، عمل تيمّم را نيز بجا آورد .\r\n\r\n\r\n","description":"","footnote":"\r\n( 1 ) . السيّد محمّدكاظم الطباطبائى اليزدى ، العروة الوثقى مع تعليقات عدّة من الفقهاء العظام ، ج 2 ، ص 171 .\r\n","page_name":" 137 ","page_number":137},
  {"content":"\r\n\r\nمرحوم امام خمينى قدس سره در حاشيه عروه ، به مطلب مرحوم سيّد يزدى ايراد مىكند و ذيل عبارت « لأنّ نفى الحرج من باب الرخصة لا العزيمة » مىفرمايد : بيان صاحب عروه رحمه الله محل اشكال بوده و قول صحيح آن است كه لاحرج از باب عزيمت مىباشد ؛ بنابراين ، اگر كسى وضو و يا غسل حرجى بگيرد ، عمل او باطل خواهد بود . عبارت مرحوم امام خمينى قدس سره چنين است :\r\n« محلّ إشكال لا يترك الإحتياط الآتي ، بل كونه عزيمة على الأقرب والبطلان لا يخلو من وجه قويّ » « 1 » .\r\nمرحوم محقّق بجنوردى نيز از كسانى است كه قائل به رخصت مىباشد و در استدلال به اين مطلب بيان مىكند كه : لاحرج فقط الزام موجود در حكم را برمىدارد ؛ امّا ملاك حكم در اينجا باقى خواهد بود و امكان رفع ملاك در عالم تشريع وجود ندارد ؛ چه آن كه ملاك يك امر تكوينى است و فقط به وسيله اسباب و موجبات تكوينيه امكان رفع دارد و نه به وسيله لاحرج و لاضرر . بنابراين ، اگر كسى وضو يا غسل حرجى بگيرد ، به واسطه ملاكى كه دارد ، صحيح و مشروع خواهد بود . « 2 »\r\n\r\nاشكال نظر محقّق بجنوردى رحمه الله\r\nبه نظر مىرسد ، سخن مرحوم بجنوردى رحمه الله مخدوش است ؛ زيرا ، در باب تكاليف ، بر اساس مبنايى كه مىگويد وجوب يك امر بسيط است و بر معناى مركّب دلالتى ندارد ، ادلّه اوّليه بيشتر از يك چيز را بيان نمىكنند و حتّى هنگامى كه ادلّه اوّليه را به عرف ارائه مىكنيم ، درك نمىكند كه شارع مقدّس دو مطلب را بيان كرده است ، بلكه از آنها فقط وجوب را مىفهمد ؛ بنابراين ، مدلول مطابقى ادلّه اوّليه فقط يك چيز است و آن‌هم وجوب و الزام است .\r\nالبته ممكن است كسى بگويد ادلّه اوّليه به دلالت التزامى بر وجود ملاك دلالت\r\n\r\n\r\n","description":"","footnote":"\r\n( 1 ) . السيّد محمّدكاظم الطباطبائى اليزدى ، پيشين ، ج 2 ، ص 171 ، حاشيه شماره 3 .\r\n( 2 ) . ر . ك : السيّد محمّدحسن البجنوردى ، پيشين ، ص 262 .\r\n","page_name":" 138 ","page_number":138},
  {"content":"\r\n\r\nدارند ؛ و بر اساس قانون تفكيك در حجّيت ، مانعى ندارد كه مدلول مطابقى به وسيله قاعده لاحرج از حجّيت ساقط شود و لكن مدلول التزامىاش باقى بماند .\r\nدر پاسخ به اين اشكال گفته مىشود : از كجا احراز مىگردد مدلول التزامى متقوّم به مدلول مطابقى نيست ؟ به عبارت ديگر ، اصل تفكيك در حجّيت مورد قبول است و از موارد بسيار روشن آن ، اين است كه دو روايت باهم تعارض داشته باشند ؛ در اين صورت ، در اثر تعارض مدلول مطابقى هر دو روايت از بين مىرود ولى مدلول التزامى آنها كه نفى ثالث است ، به قوّت خودش باقى مىماند .\r\nدر اين مورد ، كاشف مدلول التزامى فقط الزام و تكليف است ، ولى در اين بحث ، براى اين‌كه دانسته شود فعلى داراى ملاك است ، كاشفى جز الزام وجود ندارد ؛ زمانى كه وجوب به فعلى تعلّق گيرد ، دانسته مىشود كه داراى ملاك است ؛ حال ، اگر وجوبى نباشد ، ملاك فعل از كجا بدست مىآيد ؟ بنابراين ، اگر وجوب عمل به وسيله قاعده لاحرج از بين رود ، راهى براى احراز ملاك وجود ندارد و حداقل گفته مىشود كه وجود ملاك مشكوك است و شكّ در اينجا مطابق با شكّ در صحّت و علم به عدم مشروعيّت است . نتيجه آن كه مفاد قاعده لاحرج از باب عزيمت است .\r\nاشكال بر محقّق نائينى رحمه الله\r\nمرحوم محقّق نائينى رحمه الله - همان‌گونه كه بيان شد - قائل به عزيمت است و بيان مىدارد :\r\nلاحرج تكليف را از اساس برمىدارد و هيچ چيز باقى نمىماند ؛ ولى با اين حال ، بحث لاحرج را به بحث لاضرر قياس نموده و مىفرمايد : چنان كه وضو و غسل ضررى باطل است ، وضو و غسل حرجى نيز باطل مىباشد و فرقى بين اين دو نيست . « 1 » اين بيان مرحوم نائينى مورد نقد واقع شده و گفته‌اند : در ما نحن فيه ، نبايد بحث حرج و ضرر را با هم مقايسه كرد و قياس ايشان مع الفارق است ؛ چه آن كه در باب ضرر ، حكم دوّمى نيز داريم كه بيان مىكند ايجاد ضرر بر نفس ، جان ، مال و آبرو حرام است ؛\r\n\r\n\r\n","description":"","footnote":"\r\n( 1 ) . ر . ك : الشيخ موسى النجفى الخوانسارى ، پيشين ، ج 3 ، ص 412 .\r\n","page_name":" 139 ","page_number":139},
  {"content":"\r\n\r\nدر اين صورت يك عنوان حرام به وضوى ضررى ضميمه مىشود كه نمىتواند مصداق براى امتثال واقع شود ؛ زيرا ، انسان نمىتواند به وسيله مبعِّد ، تقرّب پيدا كند ؛ اما در باب لاحرج ، دليلى نداريم كه بيان كند حرج حرام است .\r\nبه نظر مىرسد ، اين سخن ، نكته صحيحى است و قياس لاحرج به لاضرر ، قياس درستى نمىباشد ؛ اما اگر گفته شود مقصود مرحوم نائينى اين است كه همان‌گونه قاعده لاضرر بر ادلّه اوّليه حكومت دارد و موجب تخصيص و تقييد آنها مىشود - لاضرر به طور كلّ الزام و ملاك موجود در حكم را از بين مىبرد - قاعده لاحرج هم بر ادلّه اوّليه حكومت دارد و موجب تخصيص و تقييد آنها مىشود ؛ در اين صورت ، قياس لاحرج به لاضرر اشكالى ندارد .\r\nاشكال : اگر كسى بگويد از آنجا كه لاحرج از باب امتنان است ، امتنان اقتضا مىكند كه شارع فقط اصل الزام را بردارد ولى ملاك باقى باشد ؟\r\nپاسخ اشكال : در مقام جواب گفته مىشود امتنان در ملاك احكام دخالتى ندارد ؛ زيرا ، بر فرض دخالت ، حكم - وجوداً و عدماً - دائر مدار وجود و عدم وجود امتنان خواهد بود ؛ از اين رو ، اگر در موردى شارع به لحاظ نوع مردم و از باب امتنان حكمى را بردارد ، نمىتوان گفت در موردى كه بر خلاف امتنان است ، تكليف بايد وجود داشته باشد .\r\nآخرين نكته‌اى كه مىتوان به عنوان عزيمت بودن قاعده لاحرج بيان كرد ، اين است كه اگر گفته شود مفاد قاعده لاحرج از باب رخصت است ، در اين صورت در آيه تيمّم - « فَلَمْ تَجِدُواْ مَآءً فَتَيَمَّمُواْ صَعِيدًا طَيّبًا » « 1 » - بايد به تخيير بين وضو و غسل و تيمّم قائل شويم ؛ چرا كه شخص مىتواند وضو و يا غسل حرجى نيز بگيرد و عملش صحيح است .\r\nاما اگر قائل به عزيمت شويم تخيير معنا ندارد و حتماً بايد تيمّم صورت گيرد ؛ و كسى در اينجا قائل به تخيير نشده است .\r\nمرحوم نائينى رحمه الله نيز در حاشيه عروه ، در اين مورد مىفرمايد : بعيد نيست بگوييم\r\n\r\n\r\n","description":"","footnote":"\r\n( 1 ) . سوره نساء ، آيه 43 ؛ سوره مائده ، آيه 6 .\r\n","page_name":" 140 ","page_number":140},
  {"content":"\r\n\r\nچنين تخييرى وجود ندارد ؛ بلكه قطع به عدم تخيير داريم :\r\n« لايبعد القطع بعدم التخيير بين الطهارة المائيّة والترابيّة » « 1 » .\r\nو يا آن كه در مورد آيهء شريفه « وَمَن كَانَ مَرِيضًا أَوْ عَلَى سَفَرٍ فَعِدَّةٌ مّنْ أَيَّامٍ أُخَرَ . . . » « 2 » بنا بر قول به رخصت بايد گفت شخص مخيّر است كه در سفر نمازش را تمام بخواند و يا شكسته ؛ و هم‌چنين روزه‌اش را بگيرد و يا نگيرد ؛ و حال آن كه همه مىگويند اگر كسى نمازش را در سفر تمام بخواند و يا روزه بگيرد ، عمل او باطل است .\r\nبنابراين ، نتيجه بحث اين مىشود كه مقتضاى قاعده لاحرج عزيمت است و نه رخصت .\r\n\r\n\r\n","description":"","footnote":"\r\n( 1 ) . السيّد محمّدكاظم الطباطبائى اليزدى ، پيشين ، ج 2 ، ص 171 ، حاشيه شماره 2 .\r\n( 2 ) . سوره بقره ، آيه 185 .\r\n","page_name":" 141 ","page_number":141},
  {"content":"\r\n\r\nصفحه سفيد\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nتنبيه چهارم : جريان قاعده در احكام وضعى و عدم جريان آن\r\nتنبيه چهارم جريان قاعده در احكام وضعى و عدم جريان آن\r\nاز مباحثى كه لازم است مورد توجّه قرار گيرد ، آن است كه ، همان‌طور كه اين قاعده نسبت به احكام تكليفى جريان دارد ، آيا نسبت به احكام وضعى از قبيل : لزوم ، صحّت ، جزئيّت و . . . جريان دارد يا خير ؟ به عنوان مثال : چنان‌چه لزوم نكاح نسبت به زن يا مرد حرجى باشد ، آيا اين قاعده مىتواند رافع لزوم باشد ؟\r\nدر ابتدا به ذهن مىرسد ادلّه اين قاعده همانند ادلّه حديث رفع ، بنا بر تحقيق از اين جهت عموم و اطلاق دارد ؛ به خصوص تعبير « مَا جَعَلَ عَلَيْكُمْ فِى الدّينِ مِنْ حَرَجٍ » دلالت بر آن دارد كه هر حكمى اعّم از تكليفى و وضعى ، چنان‌چه حرجى باشد ، در شريعت و دين نفى شده است ؛ بنابراين ، لازم است در مقابل اين عموم يا اطلاق ، دليل مخصّص يا مقيّدى را جستجو نمود .\r\nعلاوه بر دليل فوق ، مىتوان از برخى روايات كه قبلًا ذكر شد ( مانند روايت عبدالأعلى ) ، چنين مطلبى را استفاده نمود . به عنوان نمونه ، در باب مسح ، از شرائط آن لزوم مسح بر پوست است و به عبارت ديگر ، شرط صحّت وضو آن است كه بر پوست مسح شود ؛ و در صورتى كه اين امر حرجى باشد ، شرطيّت آن برداشته مىشود ؛ لذا ، از اين روايات نيز مىتوان در اين بحث استفاده نمود .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nجهات مانع از جريان قاعده در احكام وضعى\r\nدر مقابل ، چهار جهت وجود دارد كه مانع از جريان اين قاعده در احكام وضعى است :\r\nجهت اوّل : آن كه چنان‌چه قائل شويم احكام وضعى ، احكام مستقلّى نيستند و بلكه ناشى از احكام تكليفى مىباشند ، در اين صورت با جريان قاعده لاحرج در احكام تكليفى ديگر نيازى به جريان مجدّد آن در حكم وضعى نيست . آرى اين بحث در صورتى معنى دارد كه ما قائل شويم احكام وضعى احكامى مستقلّ مىباشند .\r\nجهت دوّم : احكام وضعى بر دو نوع است : يك نوع آن ذات طرفين است ، مانند :\r\nصحّت بيع و يا لزوم و جواز معامله ؛ نوع دوّم احكام وضعيّه‌اى كه متعلّق به يك فعل ، يا يك شخص و يا يك مكلّف است ، مانند : جزئيّت و يا شرطيّت شيئى در يك عبادت .\r\nبايد گفت : در نوع اوّل ، قاعده لاحرج نمىتواند جريان پيدا كند ؛ زيرا ، اين قاعده بر اساس امتنان است و اگر بخواهد لزوم را نسبت به يك طرف رفع نمايد ، ممكن است نسبت به طرف ديگر بر خلاف امتنان باشد .\r\nجهت سوّم : مىتوان گفت قاعده لاحرج مواردى كه جعل شرعى به نحو مستقلّ و تأسيسى به آنها تعلّق پيدا مىكند را مىتواند رفع كند ؛ امّا لزوم و صحّت كه يكى از احكام امضايى است ، در ميان عقلا نيز موجود بوده ، و قابل رفع با قاعده لاحرج نيست .\r\nجهت چهارم : آن است كه احكام وضعى داراى موضوع معيّنى هستند كه اقتضاى آن احكام را دارند ؛ بر خلاف احكام تكليفى كه از همان ابتدا و مستقلًا براى فعلى از طرف شارع وضع شده است . لزوم و صحّت معلول و يا مسبّب از بيع است و با تحقّق سبب ، مسبّب محقّق خواهد شد ؛ و براى از بين رفتن مسبّب ، نياز به علّت خاص كه موجب رفع موضوع شود ، داريم .\r\nبنابراين ، اگر چه والد معظّم « دام ظلّه العالى » در بحث قاعده لاحرج بر اين اعتقادند كه قاعده لاحرج در احكام وضعى جريان دارد امّا به نظر مىرسد كه قاعده لاحرج در احكام وضعى جريان ندارد و ادلّه آن از اين جهت در مقام بيان نبوده و اطلاقى در ميان\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nنيست . با توجّه به اين چهار جهت ، نمىتوان در موردى كه نكاح و بقاى بر زوجيّت نسبت به زن حرجى است ، به قاعده لاحرج تمسّك نمود و آن را رفع نمود ؛ به گونه‌اى كه با جريان آن ، زن خود به خود بتواند نكاح را فسخ كند و حتّى نيازى به مراجعه به حاكم شرع نداشته باشد ؛ چرا كه با جريان اين قاعده ، خود به خود ، لزوم مرتفع مىشود و زن بايد بتواند نكاح را فسخ كند .\r\nالبته ، در چنين مواردى كه بقاى بر زوجيّت به هر نحوى براى زن موجب عسر و حرج است ، مىتواند به حاكم شرع مراجعه نموده و وى به جهت ولايتى كه دارد ، در ابتدا زوج را وادار بر طلاق مىكند و چنان‌چه امتناع ورزد ، از باب « الحاكم ولىّ الممتنع » مىتواند طلاق ولايى را جارى نمايد .\r\n\r\nمؤيّدات عدم جريان قاعده در احكام وضعى\r\nبراى عدم جريان قاعده لاحرج در احكام وضعى ، علاوه بر جهات ذكر شده مىتوان به دو شاهد نيز اشاره نمود :\r\n1 ) شاهد و مؤيّد اوّل اين نظريه آن است كه فقها در باب زنى كه شوهر او غائب است ، اقوال متعدّدى دارند ؛ و مختار جماعتى از متقدّمين و متأخّرين « 1 » آن است كه بايد به حاكم شرع رجوع كند و به او تا چهار سال مهلت دهد ، اگر خبرى از شوهر نشد ، چنان‌چه كسى كه نفقه و خرج او را دهد وجود داشته باشد ، بايد صبر كند ؛ و چنان‌چه چنين شخصى در كار نباشد ، مىتواند زن را طلاق دهد ؛ بر اين مطلب روايات صحيحه‌اى نيز وجود دارد . « 2 »\r\n\r\n\r\n","description":"","footnote":"\r\n( 1 ) . به عنوان نمونه ر . ك : حمزة بن عبدالعزيز الديلمى ، المراسم العلوية فى الأحكام النبويّة ، ص 167 ؛ يوسف البحرانى ، الحدائق الناضرة ، ج 25 ، ص 479 ؛ محمّدحسن النجفى ، جواهر الكلام ، ج 32 ، ص 288 ؛ موسى بن محمّد النجفى الخوانسارى ، منية الطالب فى شرح المكاسب ، ج 3 ، ص 420 ؛ السيّد محمّدكاظم الطباطبائى اليزدى ، العروة الوثقى ، ج 6 ، ص 105 ، مسأله 11 .\r\n( 2 ) . مانند : صحيحه حلبى ؛ ر . ك : محمّد بن الحسن الحرّ العاملى ، وسائل الشيعه ، ج 22 ، ص 158 ، باب 23 از أبواب أقسام الطلاق ، حديث 4 .\r\n","page_name":" 145 ","page_number":145},
  {"content":"\r\n\r\nشاهد بر نكته گفته شده ، آن است كه ترديدى وجود ندارد بر اين كه خود مقدار چهار سال غالباً عنوان ضرر و حرج را در بر دارد ؛ امّا با اين وجود ، بايد تا چهار سال صبر نمايد و در اين مورد ، با وجود حرج ، ائمّه عليهم السلام به قاعده لاحرج تمسّك ننموده‌اند . البته نسبت به زائد بر اين مقدار برخى از فقها تصريح نموده‌اند كه وجوب صبر مستلزم حرج است ؛ ليكن با وجود روايات معتبر ، نيازى به اين بيان نيست .\r\nبنابراين ، مىتوان گفت : با جواز مراجعه به حاكم و استفاده حاكم از اختيار ولائى خويش ، نيازى به استدلال به قاعده نفى حرج نيست و آن چه را كه مرحوم سيّد صاحب عروه در بحث « كتاب العدد » از « العروة الوثقى » بيان فرموده‌اند - ( مبنى بر آن كه در مورد زنى كه شوهر او مفقود نيست ولى در مكانى زندانى شده است كه امكان رجوع او به هيچ وجه وجود ندارد ، مىتوان به جهت قاعده لاحرج قائل به جواز طلاق شد ، به خصوص كه آن زن جوان باشد . ) - صحيح نيست ؛ و مجالى براى جريان لاحرج وجود ندارد .\r\nعبارت مرحوم سيّد يزدى چنين است :\r\n« . . . وفي غير المفقود ممّن علم أنّه محبوس في مكان لا يمكن مجيؤه أبداً . . . يمكن أن يقال بجوازه ، لقاعدة نفي الحرج والضرر خصوصاً إذا كانت شابّة واستلزم صبرها طول عمرها و وقوعها في مشقّة شديدة . . . » « 1 » .\r\n2 ) مؤيّد دوّم بر اين مطلب آن است كه فقها « 2 » در باب اكل مال غير براى شخص مضطرّ در عين اين كه فتوا به جواز داده‌اند ، امّا هيچ خلافى بين آنان نسبت به حكم وضعى ضمان وجود ندارد ؛ بنابراين ، قاعده لاحرج حكم تكليفى عدم جواز تصرّف در مال غير بدون اذن مالك را بر مىدارد ؛ امّا حكم وضعى - ضمان - به قوّت خود باقى است .\r\n\r\n\r\n","description":"","footnote":"\r\n( 1 ) . السيّد محمّدكاظم الطباطبائى اليزدى ، پيشين ، ج 6 ، ص 115 .\r\n( 2 ) . به عنوان نمونه ، ر . ك : المحقّق الحلّى ، شرائع الإسلام ، ج 3 ، ص 229 ؛ الشهيد الثانى ، مسالك الأفهام ، ج 12 ، ص 112 ؛ محمّدحسن النجفى ، جواهر الكلام ، ج 36 ، ص 432 .\r\n","page_name":" 146 ","page_number":146},
  {"content":"\r\n\r\nاز مجموع مطالب چنين نتيجه مىشود كه قاعده لاحرج در احكام وضعى جريان ندارد ؛ و از اين جهت ، مىتوان يكى از تفاوت‌هاى بين اين قاعده و قاعده لاضرر را اين نكته دانست كه قاعده لاضرر نسبت به احكام وضعى جريان دارد ؛ امّا در مورد قاعده لاحرج چنين نيست .\r\n\r\nكلام محقّق نائينى رحمه الله\r\nمرحوم نائينى در تنبيه هفتم قاعدهء لاضرر مىفرمايد : همان‌گونه كه قاعده لاحرج بر عمومات مثبته احكام تكليفيّه حكومت دارد ، بر عموماتى كه اثبات كننده احكام وضعيّه مىباشند نيز حكومت دارد ؛ چه آن حكم وضعى لزوم عقد باشد و چه قاعده سلطنت .\r\n« لا ينبغي الإشكال في أنّه كما يكون هذه القاعدة حاكمة على العمومات المثبتة للأحكام التكليفيّة فكذلك حاكمة على العمومات المثبتة للأحكام الوضعيّة ، سواء كان الحكم الوضعي من قبيل لزوم العقد أو من قبيل قاعدة السلطنة » « 1 » .\r\nلكن انصاف آن است كه التزام به چنين تفاوتى بسيار دشوار است . اين دو قاعده داراى تعابير قريب به يكديگر مىباشند و هم‌چنان كه شارع حكم ضررى را در اسلام جعل نفرموده است ، به وسيله قاعده لاحرج نيز اعلام فرموده كه هر حكمى اعمّ از تكليفى و وضعى چنان‌چه حرجى باشد ، در شريعت جعل نشده است و امضائى بودن يك حكم مانع از اين امر نيست ؛ چرا كه مىتوان گفت : شارع لزوم و صحّت در نزد عقلا را تا حدّى كه منجر به حرج نشود ، امضا فرموده است .\r\n\r\n\r\n","description":"","footnote":"\r\n( 1 ) . موسى بن محمّد النجفى الخوانسارى ، پيشين ، ج 3 ، ص 426 .\r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\nتنبيه پنجم : جريان قاعده لاحرج نسبت به محرّمات\r\nتنبيه پنجم‌جريان قاعده لاحرج نسبت به محرّمات\r\nآيا همان‌طور كه قاعده لاحرج احكام الزامى وجوبى را رفع مىكند و در مواردى كه وجوب يك فعل براى مكلّف حرجى است ، آن وجوب برداشته مىشود ، در مواردى كه حرمت عنوان‌حرجى داشته باشد نيز به‌وسيله اين‌قاعده برداشته مىشود يا خير ؟ به عبارت ديگر ، همان‌گونه كه اين قاعده نسبت به احكام وجوبى حكومت دارد ، آيا نسبت به احكام تحريمى نيز حكومت دارد يا خير ؟ و چنان‌چه بر محرّمات حكومت داشته باشد ، آيا همه محرّمات را شامل مىشود و يا اين كه در خصوص محرّمات صغيره جريان دارد ؟\r\nاگر در موردى ترك يك حرام ، براى شخص موجب حرج باشد ، به عنوان مثال :\r\nترك زنا موجب حرج گردد ؛ و يا اگر در موردى گفتار صدق مستلزم حرج باشد ، به عنوان مثال : چنان‌چه بخواهد راستگوى در كلام باشد ، بايد 10 كيلومتر پياده راه رود كه اين امر عرفاً موجب حرج است ، و براى آن كه گرفتار حرج نشود ، لازم است دروغ بگويد ؛ حال ، سؤال اين است كه آيا با قاعده لاحرج اين حرمت برداشته مىشود ؟ و يا اگر در موردى مردى همسرش را اكراه به كشف حجاب كند و به او بگويد اگر اين عمل را انجام ندهى ، تو را طلاق مىدهم - فرض آن است كه طلاق براى زن حرجى بوده و با طلاق ديگر امكان تشكيل زندگى و يا ادامه زندگى براى او نيست و نمىتواند خرج خود را تهيه كند - آيا در اين صورت ، قاعده لاحرج به او اجازه كشف حجاب كه حرام است را مىدهد ؟\r\nپس از تحقيق و تفحّص در موارد موجود در شريعت ، مىتوان گفت : چه بسا تفاوتى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nميان واجبات و محرّمات نيست . به عنوان نمونه : در كتاب « حجّ » در باب احرام و محرّمات آن ، در موارد متعدّدى به قاعده لاحرج تمسّك شده و به مكلّف اجازه داده شده است كه آنها را مرتكب شود . اينك به چند نمونه اشاره مىنمائيم :\r\n1 ) يكى از روايات بحث قاعده لاحرج ، روايت « هيثم بن عروة التميمى » است كه به وضوح بر اين نكته دلالت داشت كه شخص محرم اگر بخواهد براى اسباغ وضو ، نسبت به جدا شدن موى خود كفّاره دهد ، اين امر حرجى است و امام صادق عليه السلام در اين فرض فرمودند كه كفّاره لازم نيست و به قاعده لاحرج استدلال فرمودند . در اين روايت ، گرچه مدلول مطابقى آن نفى يك حكم وجوبى به نام « وجوب كفّاره » است ، امّا به دلالت التزامى دلالت بر نفى حرمت دارد ؛ چرا كه بين نفى كفّاره و نفى حرمت ، ملازمه وجود دارد ؛ هر چند در جاى خود بيان نموده‌ايم كه بين وجود كفّاره و ثبوت حرمت ملازمه‌اى نيست .\r\nاين روايت گرچه در مورد وضو وارد شده است ، امّا ظاهر آن است كه خصوصيّتى براى وضو در اين رابطه نيست . والد معظّم « دام ظلّه » در كتاب گران‌سنگ « تفصيل الشريعة » در همين رابطه بيان مىدارند :\r\n« والإستدلال بالرواية على عدم الحرمة بقاعدة نفى الحرج لا يوجب الإنحصار بالوضوء والغسل الواجبين ، كما لا يخفى » « 1 » .\r\nبنابراين ، از روايت استفاده مىشود كه اين قاعده اجمالًا در محرّمات نيز جريان دارد . در همين زمينه ، فقها در مورد جواز ازاله شعر محرِم در صورت ضرورت به ادلّه‌اى هم‌چون قاعده لاحرج استناد نموده‌اند ؛ و از جمله ، مىتوان به مرحوم سيّد عاملى « 2 » ، مرحوم صاحب جواهر « 3 » ، مرحوم محقّق خوانسارى « 4 » ، مرحوم محقّق\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، تفصيل الشريعة فى شرح تحرير الوسيلة ، كتاب الحجّ ، ج 4 ، ص 170 .\r\n( 2 ) . السيّد محمّد الموسوى العاملى ، مدارك الأحكام ، ج 7 ، ص 351 .\r\n( 3 ) . محمّدحسن النجفى ، جواهر الكلام ، ج 18 ، ص 378 .\r\n( 4 ) . السيّد احمد الخوانسارى ، جامع المدارك ، ج 2 ، ص 408 .\r\n","page_name":" 150 ","page_number":150},
  {"content":"\r\n\r\nخوئى « 1 » و والد محقّق و فقيه بزرگوارمان در « تفصيل الشريعة » « 2 » اشاره نمود . عبارت مرحوم عاملى در اين رابطه چنين است :\r\n« و أمّا جواز إزالته مع الضرورة فموضع وفاق بين العلماء أيضاً ، و يدلّ عليه مضافاً على الأصل ونفي الحرج و . . . » « 3 » .\r\n2 ) از موارد ديگرى كه در حجّ به قاعده لاحرج براى رفع حرمت استناد شده ، مسأله حرمت خروج از مكّه براى كسى كه عمره تمتّع را انجام داده است ، مىباشد . در اين مورد ، به مشهور فقها نسبت داده شده كه خروج از مكّه حرام است ، ليكن در مواردى كه ماندن در مكّه براى شخصى كه عمره تمتّع انجام داده ، حرجى باشد ، مىتواند از مكّه خارج شود . « 4 » مرحوم سيّد يزدى در كتاب « عروة الوثقى » در اين مورد آورده است :\r\n« ثمّ إنّ عدم جواز الخروج على القول به إنّما هو في غير حال الضرورة ، بل مطلق الحاجة ؛ و أمّا مع الضرورة أو الحاجة مع كون الإحرام بالحجّ غير ممكن أو حرجاً عليه فلا إشكال فيه » « 5 » ؛\r\nعدم جواز خروج از مكّه - در صورتى كه قائل به آن شويم - مربوط به صورتى است كه خروج از مكّه ضرورى نباشد و يا نياز به آن نباشد ؛ امّا در صورت ضرورت و يا احتياج به خروج ، اگر احرام به حجّ غير ممكن و يا حرجى باشد ، هيچ اشكالى براى خروج از مكّه وجود ندارد .\r\n\r\n\r\n","description":"","footnote":"\r\n( 1 ) . السيّد ابوالقاسم الموسوى الخوئى ، موسوعة الإمام الخوئى ، شرح المناسك ، ج 28 ، ص 465 .\r\n( 2 ) . محمّد الفاضل اللنكرانى ، پيشين ، ج 4 ، ص 169 .\r\n( 3 ) . السيّد محمّد الموسوى العاملى ، پيشين ، ج 7 ، ص 351 .\r\n( 4 ) . ر . ك : السيّد ابوالقاسم الموسوى الخوئى ، موسوعة الإمام الخوئى ، شرح العروة الوثقى ، ج 27 ، ص 208 .\r\n( 5 ) . السيّد محمّدكاظم الطباطبائى اليزدى ، العروة الوثقى ، ج 2 ، ص 335 ، فى كيفيّة حجّ التمتّع . . . .\r\n","page_name":" 151 ","page_number":151},
  {"content":"\r\n\r\nمرحوم فاضل هندى نيز در همين رابطه بيان مىكند :\r\n« ويدلّ على جواز الخروج محلّاً مع التضرر كثيراً بالبقاء على الإحرام ، الأصل وانتفاء الحرج في الدّين ، . . . » « 1 » .\r\nبنابراين ، از كلمات فقها استفاده مىشود كه چنان‌چه ماندن در مكّه حرجى باشد ، حكم حرمت به استناد قاعده نفى حرج برداشته مىشود . البته از كلمات مرحوم محقّق خوئى قدس سره « 2 » بدست مىآيد كه در اين فرض ، وجوب خروج با حالت احرام به استناد لاحرج برداشته مىشود ؛ هم‌چنين از كلمات والد محقّق نيز اين نكته استفاده مىشود ؛ ايشان در « تفصيل الشريعة » آورده‌اند :\r\n« وأمّا ترك الإحرام للحجّ من مكّة على تقدير الحاجة إلى الخروج ، والقول بوجوب الإحرام في هذا الحال ، فلا يسوّغه مجرّد الحاجة غير البالغة حدّ الإضطرار ، وذلك لظهور الأدلّة على هذا القول في الوجوب من دون تعليق له على شيء ، ولا ملازمة بين الأمرين : الخروج و ترك الإحرام ؛ فإذا كان المسوّغ للأوّل مجرّد الحاجة ، فلا يستلزم أن يكون المجوّز للثاني أيضاً . . . بل الرافع لهذا الوجوب والمسوّغ للترك هو قاعدة الحرج . . . » « 3 » .\r\n3 ) از موارد ديگر آن كه ورود به مكّه بدون احرام جايز نيست ، مگر براى كسى كه به صورت مكرّر بخواهد رفت و آمد كند ؛ مانند : زغال فروش ، هيزم فروش و چوپان ؛ مرحوم فاضل هندى « 4 » دليل اين استثناء را علاوه بر روايات وارده ، قاعده لاحرج دانسته است ؛ مرحوم خوانسارى نيز در اين مورد مىفرمايد :\r\n« وأمّا إستثناء من يتكرّر دخوله ، فادّعي الإتّفاق عليه للحرج . . . أمّا\r\n\r\n\r\n","description":"","footnote":"\r\n( 1 ) . محمّد بن الحسن الإصفهانى ( الفاضل الهندى ) ، كشف اللثام ، ج 5 ، ص 46 .\r\n( 2 ) . السيّد ابوالقاسم الموسوى الخوئى ، موسوعة الإمام الخوئى ، شرح العروة الوثقى ، ج 27 ، ص 219 .\r\n( 3 ) . محمّد الفاضل اللنكرانى ، پيشين ، ج 2 ، ص 369 .\r\n( 4 ) . محمّد بن الحسن الإصفهانى ( الفاضل الهندى ) ، پيشين ، ج 5 ، ص 304 .\r\n","page_name":" 152 ","page_number":152},
  {"content":"\r\n\r\nالتمسّك بقاعدة نفي الحرج فله وجه لكنّ المدار على الحرج الشخصي ، ويدور الحكم مداره » « 1 » ؛\r\nامّا استثناى شخصى كه مكرّر داخل مكّه مىشود ، در مورد آن به خاطر حرج ، ادّعاى اتّفاق شده است ؛ تمسّك به قاعده لاحرج در اين مورد وجهى دارد ، امّا بايد توجه داشت كه منظور از حرج در اينجا حرج شخصى است و حكم فوق بر همين اساس است .\r\nمرحوم صاحب جواهر نيز بعد از آن كه بيان مىدارد ورود به مكّه براى امثال چوپان بدون احرام جائز است و مخالفى در اين مسأله وجود ندارد ، از جمله دليلى كه براى آن ذكر مىكند تمسّك به قاعده لاحرج است . « 2 » 4 ) از ديگر محرّمات احرام چيدن ناخن است ؛ امّا فقها تصريح نموده‌اند كه در صورت ضرورت و حرج ، محرِم مىتواند ناخن خود را بچيند ؛ بسيارى از فقها از جمله مرحوم محقّق خوئى قدس سره تصريح نموده‌اند : مراد از ضرورت ، ضروت عرفى است كه همان حرج و مشقّت است . « 3 » 5 ) مورد ديگرى كه مىتوان به آن اشاره نمود ، اين است كه يكى از محرّمات احرام ، حرمت تدهين - روغن و كِرم مالى - براى محرِم است ، امّا در مواردى كه محرِم به جهت درد شديد ناچار از استعمال باشد ، و عدم استعمال براى او مستلزم عسر و حرج باشد ، فقها فتوا به جواز داده‌اند . به عنوان مثال : مرحوم علّامه حلّى رحمه الله در اين زمينه بيان مىدارد :\r\n« ويدلّ على جواز التدهين عند الضرورة أوّلًا أدلّة نفي العسر والحرج . . . » « 4 » .\r\n\r\n\r\n","description":"","footnote":"\r\n( 1 ) . السيّد احمد الخوانسارى ، پيشين ، ج 2 ، ص 423 .\r\n( 2 ) . محمّدحسن النجفى ، جواهر الكلام ، ج 18 ، ص 448 .\r\n( 3 ) . السيّد ابوالقاسم الموسوى الخوئى ، پيشين ، ج 28 ، ص 507 .\r\n( 4 ) . حسن بن يوسف بن المطهّر الأسدى ( العلّامة الحلّى ) ، تذكرة الفقهاء ، ج 7 ، ص 323 .\r\n","page_name":" 153 ","page_number":153},
  {"content":"\r\n\r\nموارد فوق نمونه‌هايى از استدلال به قاعده لاحرج براى رفع حرمت در باب محرّمات احرام است ؛ و از سوى ديگر ، آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » كه مهمترين دليل بر اين قاعده است ، عموميّت دارد و شامل هر حكم حرجى مىشود ، اعمّ از واجبات و محرّمات ؛ خصوصاً با توجّه به كلمه « في الدين » كه مجموعه تكاليف را شامل مىشود .\r\nعلاوه بر موراد فوق ، شاهد ديگر آن است كه فقها در باب خوردن حرام مانند : اكل ميته و اكل مال غير ، در صورتى كه ترك آن موجب اضطرار باشد و شخص به جهت گرسنگى و يا تشنگى در اضطرار قرار گيرد ، فتوا به جواز آن داده‌اند ، و با استدلال به قاعده لاحرج ، حكم حرمت اكل حرام و حرمت تصرّف در مال غيربدون اذن مالك را مرفوع دانسته‌اند ؛ و علاوه بر كتاب و سنّت به ادلّه نفى حرج نيز استدلال شده است .\r\nهم‌چنين ، در باب نوشيدن شراب براى مضطرّ - ( كه با عنوان مداوا فرق مىكند ) - گرچه شيخ طوسى رحمه الله در « مبسوط » « 1 » و « خلاف » « 2 » قائل به عدم جواز شده است ، امّا مشهور فتواى به جواز داده‌اند « 3 » . بنابراين ، اگر كسى به جهت عطش ، ترس تلف شدن دارد و غير از شراب چيز ديگرى در اختيار او نباشد ، مىتواند از آن به مقدار رفع عطش استفاده نمايد ؛ و برخى از فقها تصريح دارند بر اين كه در شريعت اكل ميته براى مضطرّ تجويز شده است ، پس بايد براى او نوشيدن شراب به طريق اولى تجويز شود ؛ چه آن كه تحريم حيوان مرده شديدتر از تحريم شراب است .\r\nمرحوم نراقى رحمه الله در مورد مداواى با شراب كه محلّ خلاف است ، قائل به جواز شده‌اند و ضمن بيان ادلّه فرموده است :\r\n« دليل الأوّل ( أي الجواز ) : صدق الإضطرار والضرورة المجوّزين\r\n\r\n\r\n","description":"","footnote":"\r\n( 1 ) . محمّد بن الحسن الطوسى ، المبسوط فى فقه الإماميّة ، ج 6 ، ص 288 .\r\n( 2 ) . محمّد بن الحسن الطوسى ، كتاب الخلاف ، ج 6 ، ص 97 ، مسأله 27 .\r\n( 3 ) . به عنوان نمونه ، ر . ك : عبدالعزيز بن البرّاج ، المهذّب ، ج 2 ، ص 433 ؛ محمّد بن ادريس الحلّى ، السرائر ، ج 3 ، ص 126 ؛ العلّامة الحلّى ، مختلف الشيعة ، ج 8 ، ص 357 ؛ احمد بن محمّد بن فهد الحلّى ، المهذّب البارع ، ج 4 ، ص 186 ؛ المولى احمد المقدّس الأردبيلى ، مجمع الفائدة و البرهان ، ج 11 ، ص 316 .\r\n","page_name":" 154 ","page_number":154},
  {"content":"\r\n\r\nللتناول - كما مرّ - ، مع توقّف العلاج عليه ، وأدلّة نفي العسر والحرج والضرر والضرار » . « 1 »\r\nايشان در مورد ديگر نيز بيان مىكنند :\r\n« ظاهر الآيات المبيحة للمحرّمات للمضطرّ وأكثر رواياتها وإن اختصّ بإباحة أكل ما حرّم أكله للمضطرّ ، إلّاأنّ مقتضى عموم تفسير الإمام المتقدّم وأدلّة نفي العسر والحرج والضرر : إباحة كلّ محرّم للمضطرّ في الأكل والشرب من غير اختصاص بإباحة ما يحرم أكله وشربه ، ولذا أبيح مال الغير ، مع أنّ التصرّف فيه والأخذ فيه وإجباره محرّم أيضاً .\r\nوعلى هذا ، فتباح بالإضطرار إلى الأكل والشرب الأفعال المحرّمة لو توقّف عليها ، كما لو وجدت إمرأة دفع اضطرارها بالتمكين من بضعها ، أو شرب خمر ، أو ترك صلاة ، بأن لا يبذل المالك قدر الضرورة إلّا بأحد هذه الأفعال ، فتباح هذه الأفعال ، لمعارضة أدلّة حرمتها مع أدلّة المضطرّ ، فيرجع إلى الأصل » « 2 » .\r\nمرحوم نراقى رحمه الله بر حسب اين كلام معتقد است گرچه آيات كريمه دلالت بر اباحه حرام گوشت براى مضطرّ دارد ، امّا متقضاى قاعده لاحرج و لاضرر آن است كه اگر كسى نسبت به خوردن و نوشيدن اضطرار پيدا نمود ، براى رفع اضطرار خود مىتواند هر حرامى را مرتكب شود ؛ مگر در مواردى كه ادلّه نفى ضرر و حرج در دو طرف جارى شود ؛ مانند : موردى كه متوقّف بر قتل ذمّى يا مستأمن باشد .\r\nنكته‌اى كه تأمّل در آن ضرورى است ، اين است كه گرچه از كلام مرحوم نراقى رحمه الله استفاده مىشود كه ايشان بين اضطرار و حرج فرقى قائل نشده‌اند ، امّا ممكن است گفته\r\n\r\n\r\n","description":"","footnote":"\r\n( 1 ) . احمد بن محمّدمهدى النراقى ، مستندالشيعة ، ج 15 ، ص 34 .\r\n( 2 ) . همان ، ص 32 .\r\n","page_name":" 155 ","page_number":155},
  {"content":"\r\n\r\nشود در استعمالات عرف بين حرج و اضطرار فرق است . اضطرار عنوانى است ما فوق حرج و در بحث‌هاى گذشته بيان كرديم در حرج مطلق مشقّت كافى است ؛ و بنابراين ، لازم نيست كه حتى عنوان مشقّت شديد وجود داشته باشد ؛ در حالى كه اضطرار ، يا مشقّت شديد است و يا از مشقّت شديد بالاتر بوده و در مواردى است كه چنان‌چه مرتكب حرام نشود ، جان شخص در خطر است . در اين گونه موارد ، تزاحم بين دو فعل حرام يا يك واجب و يك حرام تحقّق دارد كه بايد هر كدام را كه از نظر ملاك قوىتر است ، انتخاب نماييم . البته اگر حرج را به مشقّت شديدى كه به‌طور عادى قابل تحمّل نباشد ، معنا كنيم ، در اين صورت ، فرق چندانى بين حرج و اضطرار وجود ندارد .\r\nبنا بر اين نكته ، نمىتوانيم از اباحه محرّمات در موارد اضطرار ، جريان قاعده لاحرج در محرّمات استفاده نماييم .\r\n\r\nكلام محقّق بجنوردى رحمه الله\r\nمرحوم محقّق بجنوردى رحمه الله بعد از يادآورى اين نكته كه فقيه نمىتواند در مواردى كه ترك حرام موجب حرج است ، فتواى به ارتكاب دهد ، چنين بيان مىكند :\r\n« فاللازم على الفقيه في مقام إجراء هذه القاعدة أن يعمل النظر ، ويهتمّ غاية الإهتمام بأن يكون المورد ممّا لايرضى الشارع بتركه ولو كان الفعل حرجيّاً شاقّاً على المكلّف ، كالواجباب الّتي بني الإسلام عليها ، كالصلاة ، والزكاة ، وصوم شهر رمضان ، والحجّ ، وأمثالها ممّا لا يرضى الشارع بتركها على كلّ حال ؛ وكذلك لا يكون ممّا لايرضى بفعله لاشتماله على المفسدة العظيمة ، كقتل النفس المحرّمة ، والزنا بذات البعل ، واللواط ، والفرار عن الزحف ، وارتكاب المعاملة الربوية ، والقمار ، وشرب الخمر و . . . » « 1 » ؛\r\n\r\n\r\n","description":"","footnote":"\r\n( 1 ) . السيّد محمّدحسن البجنوردى ، پيشين ، ج 1 ، صص 265 و 266 .\r\n","page_name":" 156 ","page_number":156},
  {"content":"\r\n\r\nبر فقيه لازم است كه در مقام اجراى اين قاعده ، دقّت نظر داشته باشد و تمام كوشش را انجام دهد كه مورد اجراى قاعده از مواردى نباشد كه شارع راضى به ترك آن نيست ، هر چند كه انجام آن فعل براى مكلّف حرجى و سخت باشد ؛ مانند : واجباتى كه اسلام بر آنها بنا شده است ؛ از قبيل : نماز ، زكات ، روزه ماه رمضان ، حجّ و همانند اين موارد از افعالى كه شارع متعال راضى به تركشان در هيچ حالتى نيست ؛ هم‌چنين لازم است كه توجّه نمايد مورد اجراى قاعده از مواردى نباشد كه شارع راضى به انجام آن مورد به‌خاطر فساد زيادى كه دارد ، نيست ؛ مانند : كشتن نفس محترمه ، زنا با زن شوهردار ، لواط ، فرار از جنگ ، ربا ، قمار ، نوشيدن شراب و . . . .\r\nايشان در دليل بر مطلب فوق بيان مىكند كه اين قاعده از باب لطف و امتنان خداوند بر مكلّفين است و نمىتواند رخصت نسبت به هر حرامى و يا ترك هر واجبى باشد .\r\n\r\nاشكال بر محقّق بجنوردى رحمه الله\r\nملاحظه‌اى كه بر فرمودهء محقّق بجنوردى رحمه الله وجود دارد ، آن است كه اولًا : اين بيان مستلزم عدم جريان قاعده در تمام موارد است ؛ زيرا ، در تمام موارد واجبات ما نمىدانيم كه آيا شارع راضى به ترك است يا خير ؟ بنابراين ، از وجود اين قاعده عدم آن لازم مىآيد .\r\nثانياً : لسان ادلّه لاحرج به صورتى است كه شارع ، فوق مسأله لطف و امتنان را ابراز مىدارد ؛ هنگامى كه مىفرمايد : در دين حكم حرجى وجود ندارد ، و اين مطلب را به عنوان يكى از شاخصه‌هاى دين ابراز مىدارد ؛ همان‌طور كه در تعابير شريعت سمحه و سهله و يا اين كه دين ، دين يسر و آسان است ، مسأله لطف و امتنان وجود ندارد ؛ بلكه اين مطلب را به عنوان يكى از ويژگىهاى دين ذكر فرموده است .\r\nبنابراين ، اين دليل ، حاكم بر تمام ادلّه اوّليه است ؛ به اين معنا كه هر حكمى كه به حدّ حرج برسد ، به عنوان حكم شرعى نيست ؛ و شارع هيچ‌گاه به حكم حرجى رضايت نداده است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nثالثاً : در بحث‌هاى گذشته بيان نموديم كه قاعده لاحرج نسبت به حرجى كه در ذات تكاليف وجود دارد ، تصرّفى نمىكند ؛ بلكه در حرج زائد تصرّف مىكند ؛ از اين جهت ، اگر در انجام حجّ و يا جهاد ، حرجى زائد بر اصل مشقّت متعارف موجود در آن وجود داشته باشد ، وجوب حجّ و يا وجوب جهاد را برمىدارد .\r\nميرزا محمّدحسن آشتيانى رحمه الله « 1 » در تنبيه اوّل از تنبيهات اين قاعده ابتدا آورده است كه قاعده لاحرج بر تمام انواع تكاليف حكومت دارد ؛ و در احكام وجوبى ، فرقى بين وجوب نفسى ، غيرى ، تعبّدى ، توصّلى ، عينى و كفائى نيست ؛ و سپس تصريح مىكند كه اين قاعده شامل تمام اقسام تكاليف تحريمى نيز مىشود . ايشان اين معنى را از حكومت قاعده لاحرج بر ادلّه تكاليف و عدم مقاومت آنها نسبت به قاعده لاحرج استفاده نموده‌اند ؛ لكن در ادامه مىفرمايد :\r\n« نعم ، هنا كلام بالنّسبة إلى المحرّمات ، لا من حيث شمولها ، فإنّه ممّا لا إشكال فيه ؛ بل من حيث أنّ التمسّك بها لتسويغ جميع المحرّمات الإلهيّة ، المتعلّقة بالنفوس والأعراض والأموال ، من دون ملاحظة فتوى الفقهاء بموجبها لعلّه يوجب فقهاً جديداً كما أشرنا إليه سابقاً ، فهذه النكتة لابدّ من ملاحظتها » « 2 » ؛\r\nآرى ، در مورد اجراى قاعده نسبت به محرّمات بحثى وجود دارد ؛ نه از اين جهت كه ادلّه لاحرج شامل محرّمات نيز مىشود ؛ چرا كه در اين زمينه هيچ اشكالى وجود ندارد ؛ بلكه از اين جهت بحث است كه اجرا و تمسّك به قاعده لاحرج به‌خاطر جواز ارتكاب همه محرّمات الهى كه به جان ، آبرو و مال انسان تعلّق مىگيرد ، بدون در نظر گرفتن علّت فتواى فقها در اين زمينه ، شايد موجب تأسيس فقه جديدى شود ، همان‌گونه كه قبلًا به آن اشاره داشتيم . در نتيجه ، توجّه به اين نكته ضرورى مىنمايد .\r\n\r\n\r\n","description":"","footnote":"\r\n( 1 ) . الرسائل التسع ، ص 241 .\r\n( 2 ) . همان ، صص 241 و 242 .\r\n","page_name":" 158 ","page_number":158},
  {"content":"\r\n\r\nبنابراين ، مرحوم آشتيانى قائل است ادلّه لاحرج شامل محرّمات نيز مىشود ؛ ليكن از آنجا كه مستلزم تأسيس فقه جديد بوده و داراى آثارى است كه نمىتوان به آنها ملتزم شد ، لذا ، نمىتوان بر اساس آن فتوا داد .\r\nعلاوه بر اين نكته ، براى عدم جريان اين قاعده در محرّمات ، سه جهت ديگر به ذهن مىرسد كه هيچ‌كدام از آنها تمام نيست ؛ اين سه جهت عبارتند از :\r\nالف ) بناى فقها و علما بر عدم جريان قاعده لاحرج در محرّمات است ؛ و چنان‌چه ترك يك حرام موجب حرج باشد ، فقها ارتكاب آن را جايز نمىدانند . البته در مواردى كه موجب فساد و قتل نفس باشد ، ارتكاب آن را جايز مىدانند ؛ امّا اين مطلب ارتباطى به قاعده لاحرج ندارد .\r\nمناقشه‌اى كه بر مطلب فوق ايراد مىشود ، اين است كه فقها غالباً نسبت به جريان اين قاعده در محرّمات بيان و تعرّضى ندارند ؛ و از اين جهت ، نمىتوان گفت بناى فقها بر اين مطلب بوده است .\r\nب ) اين قاعده از باب امتنان بر مكلّف است و ارتكاب حرام كه موجب ايقاع مكلّف در مفسده است ، هيچ امتنانى بر مكلّف نيست . به عبارت ديگر ، در موارد حرجى تفويت مصلحت ، با امتنان مخالفت ندارد ؛ بخلاف ايقاع در مفسده .\r\nبايد گفت اين مطلب نيز مخدوش است ؛ زيرا ، در مباحث گذشته و در بحث از روايات بيان نموديم كه ائمّه عليهم السلام در مورد محرّمات احرام ، براى ارتكاب محرّم و جواز آن ، در صورت حرج ، به اين قاعده تمسّك نموده‌اند ؛ از اين رو ، اين دليل از قبيل اجتهادِ در مقابل نصّ است .\r\nج ) ممكن است گفته شود حرج ، صفت براى فعل است و فعل اتّصاف به حرج پيدا مىكند ؛ از اين جهت ، در محرّمات فعل حرجى وجود ندارد و بلكه در ترك آن حرج وجود دارد ، مگر اين كه گفته شود معيار عبارت از تكليف است كه هم شامل واجبات و هم شامل محرّمات مىباشد .\r\nنتيجه مطالب اين مىشود كه سه نكته فوق نمىتواند دلالت داشته باشد بر اين كه قاعده لاحرج در محرّمات جريان ندارد ، و بايد گفت : بر حسب عموم ادلّه و فتاوا\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nو رواياتى كه در خصوص محرّمات احرام وارد شده است ، اين قاعده در محرّمات نيز جريان دارد .\r\nآرى ، ممكن است گفته شود كه بين محرّمات ذاتى و محرّمات عينى فرق است ؛ به عنوان مثال : حرمت در باب احرام ، عنوان حرام عرضى را دارد و در حرام بالعرض ، مفسده ذاتى وجود ندارد ؛ و از اين جهت ، مىتوان گفت : قاعده لاحرج در چنين محرّماتى جريان دارد ، و روايات ياد شده ، بيش از اين دلالت ندارند . و به عبارت ديگر ، از مجموع فتاوا و روايات مىتوان استفاده كرد كه اين قاعده نسبت به محرّمات صغيره حكومت دارد . فتأمّل جيّداً .\r\nمطلب مهمّى كه به عنوان حسم ماده نزاع مىتوان بيان داشت ، اين است كه شكّى نيست قاعده لاحرج براساس ملاكى از سوى شارع جعل گرديده كه نمىتوان گفت مجرّد امتنان است ، بلكه به نظر مىرسد ملاك اين قاعده ، تسهيل بر مكلّفين مىباشد ؛ اين عنوان به خوبى از ادلّه و مدارك قاعده استفاده مىشود ؛ خصوصاً با توجّه به آيه شريفه « يُرِيدُ اللَّهُ بِكُمُ الْيُسْرَ » « 1 » كه از ادلّه اين قاعده است . هم‌چنين در آيه دوّم از ادلّه اين قاعده ، كلامى از امام خمينى قدس سره ذكر نموديم كه مشروعيّت تيمّم به جهت تسهيل مكلّفين است و ايشان نكته مهمّ در تشريع تيمّم را تسهيل دانسته‌اند . « 2 » هم‌چنين بايد توجّه داشت كه عنوان تسهيل اعمّ از امتنان است ؛ بدين معنا كه ممكن است در موردى تسهيل باشد امّا امتنان وجود نداشته باشد و يا حتى جعل حكم بر خلاف امتنان نباشد امّا بر خلاف تسهيل باشد ، و شارع به عنوان اين كه خصوصيت و ويژگى اين دين آسان بودن آن است تا در مجموع ، پذيرش آن براى انسان‌ها بهتر و سريع‌تر باشد ، اين قاعده را بيان فرموده است .\r\nبنابراين ، نبايد توهّم شود كه بين اين دو عنوان - يعنى : تسهيل و امتنان - فرقى وجود ندارد ؛ به خصوص با توجّه به اين كه امتنان در ملاك احكام نمىتواند جريان داشته باشد ،\r\n\r\n\r\n","description":"","footnote":"\r\n( 1 ) . سوره بقره : آيه 185 .\r\n( 2 ) . ر . ك : الإمام الخمينى ، كتاب الطهارة ، ج 2 ، ص 13 .\r\n","page_name":" 160 ","page_number":160},
  {"content":"\r\n\r\nچنان كه در مباحث گذشته روشن نموديم ؛ در حالى كه تسهيل در ملاك احكام وجود دارد . لذا ، بايد بين اين ملاك و سائر افعال وجوبى و تحريمى از نظر ملاك مقايسه صورت گيرد . در هر موردى كه ملاك تسهيل بر ملاك لزومى - اعمّ از وجوب و حرمت - مقدّم باشد ، در آن مورد قاعده لاحرج جريان دارد ؛ و در مواردى كه ملاك وجوبى يا تحريمى مقدّم بر ملاك تسهيل باشد ، ديگر قاعده لاحرج در آن جارى نخواهد بود .\r\nبا اين بيان ، روشن مىشود كه قاعده لاحرج هم در واجبات و هم در محرّمات جريان دارد ؛ امّا در همه آنها جارى نيست ، و بلكه نسبت به برخى از آنها با وجود اهميّت ملاك جريان دارد . اين مطلب از ظاهر و بلكه صريح كلمات مرحوم محقّق خوانسارى رحمه الله استفاده مىشود ؛ ايشان آورده‌اند :\r\n« ويمكن أن يقال : لا نسلّم حكومة دليل نفي الضرر ودليل نفي الحرج على أدلّة جميع المحرّمات وأدلّة الواجبات ، ألا ترى أنّه لو اكره على فعل الزّنا بالمحارم أو بامرأة ذات زوج بحيث لو لم يفعل المكرَه - بالفتح - توجّه إليه ضرر ماليّ أو اكره على إعطاء شيء من ماله بلا عوض إذا أراد الحجّ ، هل يلتزم بجواز الفعل في الصورة الأولى والترك في الصورة الثانية ، ويلتزم بسقوط الحجّ عن غالب النّاس في هذه الأعصار ؟ والظاهر أنّه من باب المزاحمة . . . » « 1 » ؛\r\nممكن است گفته شود : حكومت دليل قاعده لاضرر و قاعده لاحرج بر ادلّه همه محرّمات و واجبات پذيرفته نيست ؛ به عنوان مثال : اگر كسى بر انجام زناى با محارم و با زناى با زن شوهردار اكراه شود به‌گونه‌اى كه اگر اين كار را انجام ندهد ، ضررى مالى متوجّه‌اش مىشود ؛ و يا اگر قصد داشته باشد كه حجّ بجا آورد ، مستلزم آن است كه مالى را بلا عوض پرداخت كند ؛ آيا در صورت اوّل مىتوان به جواز فعل زنا ملتزم شد و يا در مورد دوّم قائل به جواز ترك حجّ شد ، كه در اين صورت ، بايد به سقوط حجّ از اكثر\r\n\r\n\r\n","description":"","footnote":"\r\n( 1 ) . السيّد احمد الخوانسارى ، جامع المدارك ، ج 3 ، ص 63 .\r\n","page_name":" 161 ","page_number":161},
  {"content":"\r\n\r\nمردم در اين زمان ملتزم شد ؟ ظاهر در اين مسأله آن است كه اين موارد از باب تزاحم مىباشد . . . »\r\nنتيجه آن كه مرحوم خوانسارى رحمه الله نيز بالاخره مسأله را از طريق تزاحم بين ملاكات احكام حلّ نموده‌اند .\r\nالبته نكته مهمّى كه در اينجا بايد توجّه داشت ، آن است كه ظاهر كلمات اصوليين در باب حكومت اين است كه دليل حاكم بر دليل محكوم مقدّم است ، و هيچ ملاحظه اهميّت ملاك را نمىنمايد . از اين جهت ، اشكالى كه مسأله تزاحم در ما نحن فيه دارد ، آن است كه اگر بپذيريم دليل لاحرج بر سائر ادلّه اوّليه حكومت دارد ، ديگر چگونه مىتوانيم مسأله تزاحم بين ملاكات را مطرح نمائيم ؟ ؛ امّا با قطع نظر از اين اشكال ، از نظر فقهى و ديدگاه علمى ، بدون آن كه در مقام فتوا باشيم ، مىتوان گفت : در موردى كه مردى با زنى در زمان عدّه ازدواج نموده و نسبت به حرمت آن جاهل بوده است ، چنان‌چه بعد از گذشت چندين سال كه داراى فرزند شده‌اند ، بخواهند از يكديگر جدا شوند ، موجب حرج است و در اين مورد ، ملاك تسهيل بر ملاك حرمت ابدى مقّدم است . بنابراين ، بعيد نيست كه بتوان گفت در چنين فرضى ، به وسيله قاعده لاحرج ، حرمت ابدى براى اين زوج و زوجه برداشته مىشود . البته در صورتى كه هنوز ازدواجى صورت نگرفته و يا اوائل ازدواج آنها باشد و بتوانند از يكديگر جدا شوند ، حرمت ابدى وجود دارد . واللَّه العالم .\r\nدر اينجا توصيه اكيد داريم كه محقّقان و اهل فقه و استنباط ، لازم است در اين بحث تلاش بيشترى داشته باشند و به آن‌چه كه يادآور شده‌ايم ، اكتفا ننمايند ؛ چه بسا با جريان اين قاعده در محرّمات ، نتايج مهمّى كه جامعه بشرى امروزه بدان نياز دارد ، بدست آيد .\r\nاز سوى ديگر ، بايد صناعت در استنباط ، به‌طور كامل محفوظ بماند و هيچ نظرى خارج از چارچوب استنباطى فقه نباشد ؛ و پر واضح است كه در اين مسير جز عنايت و مدد حق تعالى و استمداد از حضرات معصومين عليهم السلام چيز ديگرى نمىتواند چراغ راه باشد .\r\nوالحمد للَّه‌ربّ العالمين .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nتنبيه ششم : نسبت بين قاعده لاحرج و حقوق\r\nتنبيه ششم نسبت بين قاعده لاحرج و حقوق\r\nدر فقه عنوان « حقّ » يكى از عناوين رائج و شايع مىباشد ؛ و در مواردى ، حقوقى از قبيل : حقّ حضانت ، حقّ خيار ، حقّ ابوّت و ولايت پدر بر فرزند ، حقّ حاكم ، حق زوج بر زوجه و . . . بر مكلّفين ثابت است . حال ، سؤال اين است كه آيا قاعده لاحرج همان‌طور كه مىتواند احكام تكليفى وجوب را رفع نمايد ، رافع حقوق نيز مىباشد يا خير ؟ به عنوان مثال : در مواردى كه رعايت حق پدر و مادر مستلزم حرج باشد ، يا اجازه از پدر در عقد دختر بالغه رشيده موجب حرج باشد ، يا در مواردى كه رعايت حق حضانت ملازم با حرج باشد و يا اگر رعايت حق زوج نسبت به اجازه زوجه براى خروج از منزل ، حرجى باشد ، آيا مىتوان گفت به وسيله قاعده لاحرج اين نوع از حقوق ساقط مىشود ؟\r\nاين نزاع در صورتى صحيح است كه عنوان « حقّ » ، يك عنوان مستقلّى باشد ، امّا اگر گفته شود تمام موارد حقوق ، منتزع از احكام تكليفى است ، - همان‌گونه كه در رسالهء فرق ميان حقّ و حكم و تكليف ، اين نظريه را قائل شده‌ايم - در اين صورت ، مجالى براى اين بحث باقى نمىماند و با جريان قاعده لاحرج در احكام تكليفى ، حقوق منتزعه از آنها نيز ساقط مىشود . بنابراين ، نزاع در اين بحث بر اساس مبناى اوّل صحيح است .\r\nبرخى از فقها در باب حق حضانت اين مطلب را پذيرفته‌اند كه اگر مادر براى شيردادن طفل ، اجرت زيادى درخواست كند ، بر پدر قبول آن واجب نيست و بلكه مىتواند كودك را به دايه ديگرى تحويل دهد . در اين فرض ، جماعتى از فقها هم‌چون :\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمحقّق رحمه الله در « شرايع » « 1 » و سيّد طباطبائى رحمه الله در « رياض » « 2 » قائل به سقوط حق حضانت شده‌اند و براى اين مدّعا به ادلّه نفى عسر و حرج استدلال نموده‌اند ؛ چرا كه قول به عدم سقوط ، مستلزم رجوع و تردّد دايه به مادر براى شيردهى است و چه بسا اين تردّد در يك شبانه‌روز در مرتبه‌هاى فراوانى باشد ، خصوصاً در ماه‌هاى اوّليه كه كودك نياز بيشترى به شير دارد ؛ و پر واضح است كه اين عمل از مصاديق روشن حرج است .\r\nمرحوم صاحب رياض رحمه الله در اين مورد ، مىفرمايد :\r\n« . . . مضافاً إلى استلزام بقاء حقّ الحضانة مع انتفاء حقّ الرضاعة ، العسر والحرج والضرر بتردّد المرضعة إلى الأمّ في كلّ وقت يحتاج إلى الإرضاع ، وهما منفيّان آية ورواية » « 3 » .\r\nبنابراين ، مىتوان گفت : قاعده لاحرج نسبت به حقوق نيز جريان پيدا مىكند .\r\nالبته جريان اين قاعده فقط نسبت به حقوقى است كه در شرع از طرف شارع مقدّس به عنوان دين تشريع شده است ؛ مانند : حق حضانة ، ولايت پدر بر دختر بالغه رشيده و حتّى رعايت حق حاكم و حق زوج ؛ امّا اگر حقوقى با قطع نظر از شريعت و دين ثابت باشد ، مانند : تمام انواع حقوق عقلائيه‌اى كه در ميان مردم وجود دارد و يا حق خيار كه به وسيله متعاقدين ايجاد شده است - حتّى خيار مجلس كه بايد متعاقدين موضوع آن را ايجاد نمايند - در چنين مواردى ، نمىتوان قاعده لاحرج را جارى نمود ؛ به دليل آن كه از قاعده استفاده مىشود شارع مقدّس به عنوان دين ، حكم يا حقّ حرجى را جعل ننموده است و اين شامل حق خيار و يا حقوق ثابت عقلائى نمىشود .\r\n\r\n\r\n","description":"","footnote":"\r\n( 1 ) . المحقّق الحلّى ، شرائع الإسلام ، ج 2 ، ص 345 .\r\n( 2 ) . السيّد على الطباطبائى ، رياض المسائل ، ج 10 ، ص 521 .\r\n( 3 ) . همان ، ج 10 ، صص 522 و 523 .\r\n","page_name":" 164 ","page_number":164},
  {"content":"\r\n\r\n\r\nتنبيه هفتم : تعارض بين قاعده لاحرج و قاعده لاضرر\r\nتنبيه هفتم تعارض بين قاعده لاحرج و قاعده لاضرر\r\nمسأله مورد بحث در اين تنبيه آن است كه چنان‌چه بين اين دو قاعده تعارض واقع شود ، مقتضاى قاعده چيست ؟ به عنوان مثال : اگر كسى بخواهد در خانه خود چاه فاضلاب حفر نمايد به گونه‌اى كه احداث آن موجب ضرر به همسايه شود ، قاعده لاضرر - بنابر تفسير مشهور كه معتقدند بر احكام اوليه حكومت دارد - بر قاعده « النّاس مسلّطون على أموالهم » مقدم مىشود . از سوى ديگر ، اگر بخواهيم اين شخص را از حفر چاه منع نماييم و ملزم شود به اين‌كه فضولات منزل را هر روز به خارج خانه حمل كند و آن‌ها را در محلّى بعيد قرار دهد ، موجب حرج و مشقّت بر اوست ؛ در نتيجه ، بين قاعده لاضرر كه مانع از حفر چاه است و قاعده لاحرج كه به او اجازه حفر مىدهد ، تعارض واقع مىشود .\r\nمرحوم شيخ انصارى رحمه الله در « رسائل » « 1 » در اواخر بحث قاعده لاضرر ابتدا فرموده‌اند : بايد حق را به مالك خانه دهيم و او اجازه دارد كه چاه را حفر كند ؛ از اين جهت كه اين دو قاعده در يك مرتبه واحده هستند و بعد از تعارض و تساقط ، دليل « النّاس مسلّطون على أموالهم » به قوّت خود باقى مىماند . امّا در ادامه اين احتمال را يادآور مىشود كه قاعده لاحرج بر قاعده لاضرر حكومت دارد ؛ در حالى كه منشأ اين احتمال را ذكر نمىكند .\r\n\r\n\r\n","description":"","footnote":"\r\n( 1 ) . مرتضى الأنصارى ، فرائد الأصول ، ج 2 ، ص 467 .\r\n","page_name":" 165 ","page_number":165},
  {"content":"\r\n\r\nمرحوم محقّق نائينى رحمه الله « 1 » در مورد منشأ اين احتمال مرحوم شيخ انصارى رحمه الله مىفرمايد : اين احتمال مبتنى بر دو مقدمه است كه هر دو باطل مىباشد .\r\nاوّلين مقدّمه آن است كه شيخ رحمه الله مىبايست تعارض بين لاحرج و لاضرر را تصوير نمايد ؛ امّا از آنجا كه هر دو قاعده عنوان عدمى دارند ، نمىتوان بين آنها تعارض را تصوير نمود . و دوّمين مقدّمه آن كه ايشان بايد ملتزم شود كه لاحرج متأخّر از لاضرر است تا بتواند ناظر و حاكم بر آن باشد ؛ در حالى كه اين دو قاعده در يك مرتبه واحد و در عرض يكديگرند .\r\nبر قسمت اوّل كلام ميرزاى نائينى رحمه الله اين مناقشه وارد است كه ملاك در تعارض تنافى و تكاذب است كه بين دو امر عدمى نيز تحقّق دارد ؛ و تصوير آن از اين جهت است كه عدم مضاف مانند عدم مطلق نيست و آثار وجودى بر آن مترتّب مىشود . امّا قسمت دوّم كلام ايشان متين است و اين دو قاعده در عرض و مرتبه واحد هستند . بنابراين ، نمىتوان حكومت يكى بر ديگرى را پذيرفت ؛ گرچه ممكن است گفته شود در حكومت لازم نيست كه دليل حاكم متأخّر از دليل محكوم باشد و مجرّد ناظر بودن كافى مىباشد ؛ با اين حال اين دو دليل هيچكدام ناظر بر يكديگر نيستند و در فرض تعارض ، تساقط مىنمايند و بايد به ادلّه ديگر مراجعه نمود .\r\n\r\n\r\n","description":"","footnote":"\r\n( 1 ) . ر . ك : موسى بن محمّد النجفى الخوانسارى ، پيشين ، ج 3 ، صص 427 و 428 .\r\n","page_name":" 166 ","page_number":166},
  {"content":"\r\n\r\n\r\nتنبيه هشتم : عدم شمول قاعده نسبت به احكام غيرالزامى\r\nتنبيه هشتم عدم شمول قاعده نسبت به احكام غيرالزامى\r\nآيا قاعده لاحرج همان‌طور كه نسبت به ادلّه تكاليف الزامى حكومت دارد ، نسبت به تكاليف استحبابى يا كراهتى نيز چنين است ؟ به عبارت ديگر ، چنان‌چه انجام يك فعل مستحبّى مستلزم حرج باشد ، آيا شارع ديگر استحبابى براى آن قائل نيست ؟\r\nاز يك سو اطلاق لاحرج اقتضاى شمول دارد ؛ چه آن كه كلمات « جعل » و « فى الدين » موجود در آيهء شريفه « مَا جَعَلَ عَلَيْكُمْ فِى الدّينِ مِنْ حَرَجٍ » عام است و شامل مستحبّات نيز مىشود ؛ بنابراين ، اگر يك فعل مستحبّى مقارن يا مستلزم حرج باشد ، نمىتوان گفت شارع مقدّس به عنوان دين براى آن فعل ، استحباب قائل باشد .\r\nامّا از سوى ديگر ، ملاحظه مىكنيم ، فقها « 1 » فتوا داده‌اند كه عبادات شاقّ مستحبّه صحيح است و اگر كسى تمام ايّام سال بجز عيدين را روزه بگيرد ، صحيح است ؛ هرچند كه اين روزه براى او حرجى باشد . هم‌چنين با توجّه به اين كه قاعدهء لاحرج از باب لطف و امتنان است ، اقتضا دارد كه اين قاعده فقط در الزاميّات جريان پيدا كند .\r\n\r\n\r\n","description":"","footnote":"\r\n( 1 ) . به عنوان نمونه ، ر . ك : آقا رضا همدانى ، مصباح الفقيه ، ج 6 ، ص 150 ؛ السيّد محمّدكاظم الطباطبائى ، العروة الوثقى ، ج 2 ، ص 171 ؛ محمّدحسن الآشتيانى ، الرسائل التسع ، ص 242 .\r\n","page_name":" 167 ","page_number":167},
  {"content":"\r\n\r\n\r\nبيان صاحب فصول رحمه الله\r\nمرحوم صاحب فصول رحمه الله در اين زمينه فرموده است :\r\n« ثمّ اعلم أنّ نفي الحرج مختصّ بالإيجاب والتحريم دون الندب والكراهة ، لأنّ الحرج إنّما هو فى الإلزام لا الترغيب فى الفعل لنيل الثواب إذا رخصّ فى المخالفة » « 1 » .\r\nبدان كه قاعده نفى حرج به واجبات و محرّمات اختصاص دارد و شامل مستحبّات و مكروهات نمىشود ؛ زيرا ، سختى و مشقّت فقط در اجبار است ؛ و در تشويق به انجام عملى به‌خاطر رسيدن به ثواب آن ، مشقّتى وجود ندارد ؛ چراكه عدم انجام آن اجازه داده شده است .\r\nايشان معتقد است در موردى كه الزامى وجود ندارد ، ديگر حرج معنا ندارد و موضوع آن منتفى است .\r\n\r\nاشكال بر صاحب فصول رحمه الله\r\nبه نظر مىرسد استدلال صاحب فصول رحمه الله صحيح نيست ؛ زيرا ، وجود و عدم حرج ارتباطى به الزام و عدم الزام ندارد ؛ چه آن كه ، حرج مربوط به ذات فعل ، نسبت به مكلّف است با قطع نظر از اين كه نسبت به آن جعلى تحقّق پيدا كند يا نكند ؛ در حالى كه بر اساس كلام صاحب فصول رحمه الله حرج از ناحيه جعل الزامى شارع بوجود مىآيد . بنابراين ، نمىتوان گفت ترخيص در مخالفت ، موجب انتفاى حرج خواهد بود .\r\n\r\nكلام ميرزاى آشتيانى رحمه الله\r\nمرحوم ميرزامحمّدحسن آشتيانى رحمه الله قائل است كه در غير الزاميات نيز موضوع حرج محقّق است ؛ امّا ظاهر از ادلّه قاعده اين است كه شارع سببيّت در القاى مردم در حرج\r\n\r\n\r\n","description":"","footnote":"\r\n( 1 ) . محمّدحسين الحائرى الإصفهانى ، الفصول الغرويّة فى الأصول الفقهيّة ، ص 335 .\r\n","page_name":" 168 ","page_number":168},
  {"content":"\r\n\r\nنداشته باشد و وقوع مردم در حرج مستند به شارع نباشد . بنابراين ، در مواردى كه وقوع مردم در حرج مستند به خود آنان باشد ، ديگر مشمول اين قاعده نيست .\r\nدر عبارت مرحوم آشتيانى چنين آمده است :\r\n« أنّ الظاهر من أدلّته عدم تسبّب الشارع وجعله لإلقاء النّاس في الحرج ، بحيث يستند وقوعهم فيه إلى جعله ، فلا يشمل ما رخصّ الشارع في تركه ؛ لأجل ذلك لا لعدم صدق أصل الموضوع مع الترخيص المذكور » « 1 » .\r\n\r\nمناقشه در كلام آشتيانى رحمه الله\r\nبر اين كلام مرحوم آشتيانى رحمه الله نيز مناقشه‌اى وارد است و آن اين كه شارع با جعل حكم استحبابى كه امتثال آن موجب حرج باشد ، سبب براى ايقاع مكلّف در حرج مىشود ؛ و از اين جهت ، فرقى بين الزام و غيرالزام نيست .\r\nبنابراين ، براى خروج غير الزاميات هيچ بيانى غير از اين كه اين قاعده در مقام لطف و امتنان بوده و اين امر فقط در الزاميات معنادار است ، وجود ندارد .\r\nدر اينجا توجّه به اين نكته نيز لازم است كه اگر مفاد قاعده لاحرج را يك معناى ترخيصى و از باب رخصت بدانيم ، مىتوان گفت اين قاعده در غير الزاميّات جريان ندارد ؛ امّا بنا بر مبنايى كه قبلًا اختيار نموديم و اين قاعده را از باب عزيمت دانستيم ، بايد گفت : اين جهت در غير الزاميّات نيز جريان دارد ؛ به خصوص نسبت به مكروهات كه چنان چه يك عمل مكروهى ، ترك آن حرجى باشد ، مىتوان گفت قاعده لاحرج ، كراهت را بر مىدارد ؛ و با وجود حرج ، شارع نمىتواند كراهت را ثابت بداند ؛ حتّى اگر در مورد محرّمات قائل به عدم جريان قاعده شويم ؛ امّا ظاهراً واضح است كه قاعده در مكروهات جريان پيدا مىكند .\r\n\r\n\r\n","description":"","footnote":"\r\n( 1 ) . محمّدحسن الآشتيانى ، پيشين ، ص 243 .\r\n","page_name":" 169 ","page_number":169},
  {"content":"\r\n\r\nبنابراين ، مىتوان گفت : اين قاعده در غير الزاميّات نيز جريان دارد ؛ و اين‌كه فقها در مستحبّات اگر هم حرجى باشد ، فتوى به صحّت داده‌اند ، دليل بر عدم جريان قاعده نيست ؛ - چرا كه در چنين مواردى با توجّه به ترغيب‌هاى فراوان ، دليل و قرينه وجود دارد كه با وجود حرج نيز استحباب به قوّت خود باقى است و در هر موردى كه قرينه باشد - مانند : عبادات - بايد همين مطلب را ملتزم شد ؛ امّا در مودى كه قرينه وجود ندارد ، بايد طبق قاعده لاحرج ، استحباب را مرتفع بدانيم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nتنبيه نهم : جريان قاعده در موارد سببيّت مكلّف براى حرج\r\nتنبيه نهم جريان قاعده در موارد سببيّت مكلّف براى حرج\r\nتنبيه نهم پاسخ به اين پرسش است كه آيا قاعدهء لاحرج در مواردى كه مكلّف سبب در تحقّق حرج باشد ، جريان دارد ؟ به عنوان مثال : اگر شخص بيمارى ، خود را عمداً به جنابت اندازد ، و از طرفى غسل براى او ضررى و يا حرجى باشد ، آيا در اين مورد به وسيله قاعده لاحرج مىتوان وجوب غسل را برداشت يا خير ؟\r\nممكن است گفته شود آن چه مستفاد از دليل اين قاعده مىباشد آن است كه شارع و دين ، مكلّف را در حرج قرار نمىدهد و از ناحيه شارع ، حكم حرجى جعل نشده است ؛ و در مواردى كه حرج مستند به شارع نباشد ، ديگر مرفوع نيست . از همين جهت ، در باب مقدّمات انسداد ، برخى در اعتراض به بطلان احتياط گفته‌اند : لزوم احتياط به جهت اشتباه احكام و اختفاى آن است و منشأ اين امر ، مكلّفين و كوتاهى آنان در حفظ احكام است . « 1 »\r\n\r\nبيان ميرزاى آشتيانى رحمه الله\r\nمرحوم محقّق آشتيانى رحمه الله اين مطلب را نپذيرفته و در جريان لاحرج فرقى بين اين دو قسم قائل نيست و نسبت به اين دو مورد جواب داده‌اند :\r\n« أمّا ما ورد في خصوص المثال المزبور فظاهره ، بل صريحه ، لزوم\r\n\r\n\r\n","description":"","footnote":"\r\n( 1 ) . ر . ك : مرتضى الأنصارى ، پيشين ، ج 1 ، ص 413 .\r\n","page_name":" 171 ","page_number":171},
  {"content":"\r\n\r\nالغسل مع التضرّر أيضاً ، ولا يظنّ أن يلتزم به أحد ، وعلى تقدير القول به ، من جهة الرواية ، يخرج عن مفروض البحث ؛ لأنّها أخصّ من عمومات نفي الحرج ، ومنه يظهر بطلان القول : بالإلتزام بوجوب الإحتياط عند إنسداد باب العلم بالأحكام ؛ نظراً إلى عدم شمول دليل نفي الحرج .\r\nهذا ، مضافاً إلى أنّ الحرج في الفرض ممّا يوجب اختلال النظام ، فيكون رفعه عقليّاً لا شرعيّاً حتّى يمكن القول بعدم شمول دليل نفي الحرج له ، فافهم » « 1 » .\r\nنسبت به مسأله جنابت ، فرموده است كه بين ايجاد جنابت و ايجاب غسل ارتباطى نيست و مكلّف فقط سبب ايجاد موضوع شده است ؛ امّا حكم كه عبارت از ايجاب غسل است يك مجعول شرعى مىباشد ؛ و اين كه در برخى از روايات آمده است چنين بيمارى كه خود را به عمد جُنب نموده است ، بايد غسل كند ، نمىتوان به آن ملتزم شد ؛ چون ظاهر اين روايات آن است كه غسل واجب است حتّى اگر ضرر هم داشته باشد .\r\nالبته ، مىتوان گفت : اگر مفاد اين روايات را نيز بپذيريم ، بايد از جهت اين كه در اين خصوص روايات وارد شده است ، پذيرفت و نسبت به عموم لاحرج اخصّ است .\r\nامّا نسبت به بطلان احتياط به جهت وجود حرج ، اوّلًا : همان جواب فرع سابق را مىگوييم كه مكلّف موضوع را ايجاد نموده است ؛ و ثانياً : حرج در اين مورد به صورتى است كه موجب اختلال نظام است و رفع اين حرج عقلى است ، نه شرعى .\r\n\r\nاشكال بيان محقّق آشتيانى رحمه الله\r\nكلام ميرزاى آشتيانى رحمه الله مطابق با تحقيق نيست ؛ و در تحقّق حرج ، بين اين كه حرج از ناحيه جعل شارع باشد يا آن كه موضوع را مكلّف ايجاد نموده باشد ، فرق است ؛\r\n\r\n\r\n","description":"","footnote":"\r\n( 1 ) . محمّدحسن الآشتيانى ، پيشين ، ص 255 .\r\n","page_name":" 172 ","page_number":172},
  {"content":"\r\n\r\nچرا كه ، اوّلًا : قاعده لاحرج به مواردى نظر دارد كه منشأ حرج ، جعل شارع باشد ؛ بنابراين ، اگر مكلّف خودش با اختيار ، موضوع حرج را ايجاد كند ، ديگر ادلّه لاحرج شامل آن نيست ؛\r\nو ثانياً : اگر بپذيريم كه اين قاعده در مقام امتنان است ، در مواردى كه مكلّف با اختيار حرج را ايجاد كرده باشد ، ديگر براى امتنان وجهى نيست .\r\nامّا اين مطلب مرحوم آشتيانى رحمه الله كه فرموده است : بين ايجاد موضوع و ايجاب غسل ارتباطى نيست ، گرچه صحيح مىباشد ، لكن بحث در ارتباط و عدم ارتباط اين دو نيست ؛ بلكه بحث در اين است كه اگر منشأ ايجاب غسل شارع مقدّس باشد ، در فرض حرج ، جعل ننموده است ؛ امّا اگر منشأ همين حكم شارع ، فعل مكلّف باشد و به تعبير ديگر ، خود مكلّف اقدام بر حرج نموده باشد ، ديگر مشمول ادلّه لاحرج نخواهد بود ؛ چنان كه در باب ضرر ، فقها تصريح نموده‌اند : در مواردى كه شخص اقدام به ضرر نمايد ، ديگر مشمول قاعده لاضرر نمىباشد . بنابراين ، اقدام بر حرج مانند اقدام بر ضرر است . واللَّه العالم .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nصفحه سفيد\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nتنبيه دهم : آيا قاعده لاحرج فقط نافى حكم است ؟\r\nتنبيه دهم آيا قاعده لاحرج فقط نافى حكم است ؟\r\nمسأله مهمّ ديگرى كه در مورد قاعده لاحرج وجود دارد ، اين سؤال است كه آيا اين قاعده فقط نافى حكم است ، يا اين كه مىتواند مثبت حكم نيز باشد ؟\r\nدر برخى از كلمات بزرگان ، گاه اشاره شده است كه قاعده لاحرج مانند قاعده لاضرر فقط نافى حكم حرجى است و به وسيله اين قاعده نمىتوان حكم ديگرى را اثبات نمود ؛ آنان براى اين مطلب به اين نكته اشاره دارند كه لسان اين قاعده ، لسان نفى است و نه اثبات . امّا در طىّ مباحث گذشته ثابت شد كه اين مطلب مطابق تحقيق نيست ؛ و در استدلال به دوّمين و سوّمين آيه از آيات شريفه و هم‌چنين در روايت پنجم و ششم از رواياتى كه براى قاعده مورد استدلال قرار گرفت ، اثبات شد كه اين قاعده مىتواند مثبت نيز باشد . از اين رو ، تكرار آن لازم نيست ؛ و با وجود شواهد متعدّد ، ديگر نمىتوان به قرينيّت لسان اعتماد نمود .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nصفحه سفيد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nفهرست منابع\r\nفهرست منابع\r\n* قرآن كريم\r\n1 - الآشتيانى ، محمّدحسن ، بحرالفوائد في شرح الفرائد ، قم : مكتبة آيةاللَّه العظمى المرعشى النجفى ، 1403 ق ، ( چاپ سنگى ) .\r\n2 - الآشتيانى ، محمّدحسن ، الرسائل التسع ، قم : انتشارات زهير ، المؤتمر العلّامة الآشتيانى ، الطبعة الأولى ، 1425 ق .\r\n3 - الآلوسى البغدادى ، السيّد محمود ، روح المعانى في تفسير القرآن العظيم و السبع المثانى ، تحقيق : محمّد احمد الآمد و عمر عبدالسّلام السلامى ، بيروت : دار إحياء التراث العربى ، الطبعة الأولى ، 1420 ق .\r\n4 - الأردبيلى ، احمد بن محمّد ، زبدة البيان في براهين أحكام القرآن ، تحقيق : رضا الأستادى و علىاكبر زمانىنژاد ، قم : انتشارات مؤمنين ، الطبعة الثانية ، 1421 ق .\r\n5 - - ، مجمع الفائدة و البرهان في شرح إرشاد الأذهان ، تحقيق و تصحيح : مجتبى العراقى ، علىپناه اشتهاردى و حسين اليزدى ، قم : مؤسسة النشر الإسلامى ، 1406 ق .\r\n6 - الأسدى ، حسن بن يوسف بن المطهّر ( العلّامة الحلّى ) ، منتهى المطلب في تحقيق المذهب ، تحقيق : قسم الفقه فى مجمع البحوث الإسلامية ، مشهد : مجمع البحوث الإسلامية ، الطبعة الأولى ، 1412 ق .\r\n7 - - ، قواعد الأحكام في معرفة الحلال و الحرام ، قم : مؤسسة النشر الإسلامى ، الطبعة الأولى ، 1413 ق .\r\n8 - - ، مختلف الشيعة في أحكام الشريعة ، تحقيق : مركز الأبحاث و الدراسات الإسلامية ، قم : مركز الأبحاث و الدراسات الإسلامية ، الطبعة الأولى ، 1412 ق .\r\n9 - - ، تذكرة الفقهاء ، قم : مؤسسة آل‌البيت عليهم السلام لإحياء التراث ، الطبعة الأولى ، 1414 ق .\r\n10 - - ، خلاصة الأقوال في معرفة الرجال ، تحقيق : جواد القيّومى ، قم : نشر الفقاهة ، الطبعة الأولى ، 1417 ق .\r\n11 - الأنصارى ، مرتضى ، فرائد الاصول ، تحقيق : لجنة تحقيق تراث الشيخ الأعظم ، قم : مجمع الفكر الإسلامى ، الطبعة\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nالأولى ، 1419 ق .\r\n12 - - ، كتاب الطهارة ، تحقيق : لجنة تحقيق تراث الشيخ الأعظم ، قم : المؤتمر العالمى بمناسبة الذكرى المئويّة لميلاد الشيخ الأنصارى ، الطبعة الأولى ، 1415 ق .\r\n13 - - ، كتاب المكاسب ، تحقيق : لجنة تحقيق تراث الشيخ الأعظم ، قم : مجمع الفكر الإسلامى ، الطبعة الأولى ، 1420 ق .\r\n14 - الأنصارى القرطبى ، محمّد بن احمد ، الجامع لأحكام القرآن ( تفسير القرطبى ) ، بيروت : دار إحياء التراث العربى ، 1405 ق .\r\n15 - ابن بابويه القمى ، محمّد بن على بن الحسين ( الشيخ الصدوق ) ، من لا يحضره الفقيه ، تحقيق : محمّد جواد الفقيه ، فهرست و تصحيح : يوسف البقاعى ، بيروت : دارالأضواء ، الطبعة الثانية ، 1413 ق .\r\n16 - - ، التوحيد ، تصحيح و تعليق : السيّد هاشم الحسينى الطهرانى ، قم : منشورات جماعة المدرّسين فى الحوزة العلميّة ، بىتا .\r\n17 - ابن البرّاج ، عبدالعزيز ، المهذّب ، اشراف : جعفر السبحانى ، قم : مؤسسة النشر الإسلامى ، 1406 ق .\r\n18 - ابن الجوزى البغدادى ، أبوالفرج عبدالرحمن ، نواسخ القرآن ، بيروت : دارالكتب العلميّة ، بىتا .\r\n19 - ابن قدامة المقدسى ، عبداللَّه بن احمد ، المغنى و الشرح الكبير ، تحقيق : محمّد شرف‌الدين خطّاب و السيّد محمّد السيّد ، قاهرة : دارالحديث ، 1425 ق .\r\n20 - ابن كثير ، ابوالفداء اسماعيل ، تفسير القرآن العظيم ، قاهرة : مكتبة دارالتراث ، بىتا .\r\n21 - ابن منظور ، محمّد بن مكرم ، لسان العرب ، بيروت : دار صادر ، الطبعة الأولى ، 1997 م .\r\n22 - الإصبحى ، مالك بن أنس ، المدوّنة الكبرى ، بيروت : دار صادر ، بىتا .\r\n23 - الإصفهانى ، محمّد بن الحسن ( الفاضل الهندى ) ، كشف اللثام عن قواعد الأحكام ، قم : مؤسسة النشر الإسلامى ، الطبعة الأولى ، 1416 ق .\r\n24 - البحرانى ، يوسف ، الحدائق الناضرة في أحكام العترة الطاهرة ، تحقيق و تعليق : محمّدتقى الإيروانى ، قم :\r\nمؤسسة النشر الإسلامى ، بىتا .\r\n25 - البجنوردى ، السيّد محمّدحسن ، القواعد الفقهية ، تحقيق : مهدى المهريزى و محمّدحسين الدرايتى ، قم : نشر الهادى ، الطبعة الأولى ، 1419 ق .\r\n26 - البروجردى النجفى ، محمّدتقى ، نهاية الأفكار ، تقريراً لأبحاث آغاضياءالدين العراقى ، قم : مؤسسة النشر الإسلامى ، 1405 ق .\r\n27 - البُورنو ، محمّد صدقى بن احمد ، موسوعة القواعد الفقهيّة ، بيروت : مؤسسة الرسالة ، الطبعة الأولى ، 1424 ق .\r\n28 - البيهقى ، احمد بن الحسين بن على ، السنن الكبرى و في ذيله الجوهر النقى ، بيروت : دار صادر ، بىتا .\r\n29 - الثعلبى ، أبواسحاق احمد ، الكشف و البيان ( تفسير الثعلبى ) ، تحقيق : ابىمحمّد بن عاشور ، مراجعه و تدقيق :\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nنظير الساعدى ، بيروت : دار إحياء التراث العربى ، الطبعة الأولى ، 1422 ق .\r\n30 - الجزرى ، مجدالدين المبارك بن محمّد ( ابن أثير ) ، النهاية في غريب الحديث و الأثر ، تحقيق : طاهر أحمد الزاوى و محمود محمّد الطناحى ، بيروت : دار الفكر ، بىتا .\r\n31 - الجوهرى الفارابى ، اسماعيل بن حمّاد ، تاج اللغة و صحاح العربيّة المسمّى « الصحاح » ، تحقيق : شهاب‌الدين أبوعمرو ، بيروت : دارالفكر ، الطبعة الأولى ، 1418 ق .\r\n32 - الحائرى الإصفهانى ، محمّدحسين ، الفصول الغروية في الأصول الفقهيّة ، الطبعة الحجريّة .\r\n33 - الحرّ العاملى ، محمّد بن الحسن ، تفصيل وسائل الشيعة إلى تحصيل مسائل الشريعة ، قم : مؤسسة آل‌البيت عليهم السلام لإحياء التراث ، الطبعة الأولى ، 1409 ق .\r\n34 - - ، الفصول المهمّة في أصول الأئمّة ( تكملة الوسائل ) ، تحقيق و اشراف : محمّد بن محمّد الحسين القائينى ، قم : مؤسسة معارف اسلامى امام رضا عليه السلام ، الطبعة الأولى ، 1418 ق .\r\n35 - الحسينى البحرانى ، السيّد الهاشم ، البرهان في تفسير القرآن ، تحقيق : قسم الدراسات الإسلامية لمؤسسة البعثة ، قم : مؤسسة البعثة ، الطبعة الأولى ، 1415 ق .\r\n36 - الحسينى التفرشى ، السيّد مصطفى بن الحسين ، نقد الرجال ، تحقيق : مؤسسة آل‌البيت عليهم السلام ، قم : مؤسسة آل‌البيت عليهم السلام لإحياء التراث ، الطبعة الأولى ، 1418 ق .\r\n37 - الحسينى المراغى ، السيّد ميرعبدالفتّاح ، العناوين ، قم : مؤسسة النشر الإسلامى ، الطبعة الأولى ، 1417 ق .\r\n38 - الحكيم ، السيّد عبدالصاحب ، منتقى الاصول ، تقريراً لأبحاث السيّد محمّد الحسينى الروحانى ، قم : بىنا ، الطبعة الثانية ، 1416 ق .\r\n39 - الحلبى ، السيّد حمزة بن على بن زهرة ، غنية النزوع إلى علمي الأصول و الفروع ، تحقيق : ابراهيم البهادرى ، قم : مؤسسة الإمام الصادق عليه السلام ، الطبعةالأولى ، 1417 ق .\r\n40 - الحلّى ، احمد بن محمّد بن فهد ، المهذّب البارع في شرح المختصر النافع ، تحقيق : مجتبى العراقى ، قم :\r\nمؤسسة النشر الإسلامى ، الطبعة الثالثة ، 1414 ق .\r\n41 - الحلّى جعفر بن الحسن ( المحقّق الحلّى ) ، شرائع الإسلام في مسائل الحلال والحرام ، تحقيق ، اخراج و تعليق :\r\nعبدالحسين محمّدعلى ، نجف الأشرف ، مطبعة الآداب ، الطبعة الأولى ، 1398 ق .\r\n42 - - ، المعتبر في شرح المختصر ، اشراف : ناصر مكارم الشيرازى ، قم : مؤسسة سيّدالشهداء ، 1364 ش .\r\n43 - الحويزى ، عبدعلى بن جمعة ، تفسير نور الثقلين ، تصحيح و تعليق : هاشم الرسولى المحلاتى ، قم : انتشارات دارالتفسير ، الطبعة الأولى ، 1424 ق .\r\n44 - الخراسانى ، محمّد كاظم ، كفاية الأصول ، قم : مؤسسة النشر الإسلامى ، الطبعةالثامنة ، 1424 ق .\r\n45 - الخوانسارى ، السيّد احمد ، جامع المدارك في شرح مختصر النافع ، قم : مؤسسة اسماعيليان ، الطبعة الثانية ، 1405 ق .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n46 - الديلمى ، ابى يعلاء حمزة بن عبدالعزيز ( سلّار ) ، المراسم العلويّة في الأحكام النبويّة ، تحقيق : السيّد محسن الحسينى الأمينى ، بيروت : دارالحقّ ، 1414 ق .\r\n47 - الرازى الجصّاص ، أبوبكر احمد بن على ، أحكام القرآن ، تحقيق : محمّد الصادق قمحاوى ، بيروت : مؤسسة التاريخ العربى و دار إحياء التراث العربى ، 1412 ق .\r\n48 - الراغب الإصفهانى ، حسين بن محمّد ، المفردات في غريب القرآن ، تحقيق : محمّد سيّد كيلانى ، تهران : كتابفروشى مرتضوى ، چاپ دوّم ، 1362 ش .\r\n49 - الراوندى ، سعيد بن هبةاللَّه ، فقه القرآن ، تحقيق : السيّد احمد الحسينى ، قم : مكتبة آيةاللَّه العظمى النجفى المرعشى ، الطبعةالثانية ، 1405 ق .\r\n50 - الشافعى ، محمّد بن ادريس ، الأمّ ، بيروت ، دارالفكر ، الطبعةالثانية ، 1403 ق .\r\n51 - الشريف المرتضى ، رسائل الشريف المرتضى ، تقديم و اشراف : السيّد احمد الحسينى ، إعداد : السيّد مهدى الرجائى ، قم : دارالقران الكريم ، 1405 ق .\r\n52 - الصنهاجى القرافى ، احمد بن ادريس ، الفروق أو أنوار البروق في أنواء الفروق ، ضبط و تصحيح : خليل المنصور ، بيروت : دار الكتب العلميّة ، الطبعة الأولى ، 1418 ق .\r\n53 - العاملى ، بهاءالدين محمّد بن الحسين ، مشرق الشمسين و إكسير السعادتين ، تعليق : محمّد اسماعيل الخواجوئى الإصفهانى ، تحقيق : السيّد مهدى الرجائى ، مشهد : مجمع البحوث الإسلامية ، الطبعة الأولى ، 1414 ق .\r\n54 - العاملى ، السيّد محمّد ، نهاية المرام في شرح مختصر شرائع الاسلام ، تحقيق : مجتبى العراقى ، علىپناه الإشتهاردى و حسين اليزدى ، قم : مؤسسة النشر الإسلامى ، الطبعة الأولى ، 1413 ق .\r\n55 - - ، مدارك الأحكام في شرح شرائع الإسلام ، مشهد : مؤسسة آل البيت عليهم السلام لإحياء التراث ، الطبعة الأولى ، 1410 ق .\r\n56 - العاملى ، محمّد بن مكّى ( الشهيد الأوّل ) ، ذكرى الشيعة في أحكام الشريعة ، قم : مؤسسة آل‌البيت عليهم السلام لإحياء التراث ، الطبعة الأولى ، 1419 ق .\r\n57 - - ، الدروس الشرعيّة في فقه الإمامية ، قم : مؤسسة النشر الإسلامى ، الطبعةالثانية ، 1417 ق .\r\n58 - العاملى ، زين الدين بن على ( الشهيد الثانى ) ، مسالك الأفهام إلى تنقيح شرائع الإسلام ، قم : مؤسسة المعارف الإسلامية ، الطبعة الأولى ، 1413 ق .\r\n59 - العكبرى البغدادى ، محمّد بن محمّد بن النعمان ( الشيخ المفيد ) ، المقنعة ، قم : مؤسسة النشر الإسلامى ، الطبعةالثانية ، 1410 ق .\r\n60 - الغروى ، على ، التنقيح في شرح العروة الوثقى ، تقريراً لأبحاث السيّد ابوالقاسم الموسوى الخوئى ، قم : مؤسسة إحياء آثار الإمام الخوئى ، بىتا .\r\n61 - الفارسى ، على بن بلبان ، صحيح إبن حبّان به ترتيب إبن بلبان ، تحقيق و تعليق : شعيب الأرنووط ، بيروت :\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمؤسسة الرسالة ، الطبعةالثانية ، 1418 ق .\r\n62 - الفاضل اللنكرانى ، محمّد ، ثلاث رسائل ، قم : مركز فقه الأئمّة الأطهار عليهم السلام ، الطبعة الأولى ، 1425 ق .\r\n63 - - ، تفصيل الشريعة في شرح تحرير الوسيلة ، كتاب الحجّ ، بيروت : دار التعارف للمطبوعات ، الطبعة الثانية ، 1418 ق .\r\n64 - الفيروزآبادى ، محمّد يعقوب ، القاموس المحيط ، تحقيق : مكتب التراث فى مؤسسة الرسالة ، بيروت : مؤسسة الرسالة ، الطبعة السابعة ، 1424 ق .\r\n65 - الفيض الكاشانى ، محمّدمحسن ، تفسير الصافي ، تصحيح و تعليق : حسين الأعلمى ، بيروت : مؤسسة الأعلمى للمطبوعات ، الطبعة الأولى ، 1399 ق .\r\n66 - - ، مفاتيح الشرايع ، تحقيق : السيّد مهدى رجائى ، قم : مجمع الذخائر الإسلامية ، 1401 ق .\r\n67 - - ، كتاب الوافى ، تحقيق و تصحيح : ضياءالدين الحسينى الإصفهانى ، اصفهان : مكتبةالإمام أميرالمؤمنين على عليه السلام ، الطبعةالأولى ، 1412 ق .\r\n68 - صفىپور ، عبدالرحيم بن عبدالكريم ، منتهى الإرب في لغة العرب ، تهران : انتشارات كتابخانه سنايى ، بىتا .\r\n69 - الطباطبائى ، السيّد محمّد ، مفاتيح الاصول ، قم : مؤسسة آل‌البيت عليهم السلام بىتا ، ( چاپ‌سنگى ) .\r\n70 - الطباطبائى ، السيّدعلى ، رياض المسائل في بيان أحكام الشرع بالدلائل ، قم : مؤسسة النشر الإسلامى ، الطبعة الأولى ، 1420 ق .\r\n71 - الطباطبائى ، السيّد محمّدحسين ، الميزان في تفسير القرآن ، قم : مؤسسة مطبوعاتى اسماعيليان ، الطبعة الثالثة ، 1393 ق .\r\n72 - الطباطبائى اليزدى ، السيّد محمّدكاظم ، العروة الوثقى ، تعليق : عدّة من القهاء العظام ، قم : مؤسسة النشر الإسلامى ، الطبعة الأولى ، 1419 ق .\r\n73 - الطبرسى ، احمد بن على بن ابىطالب ، الإحتجاج ، تحقيق : ابراهيم البهدرى و محمّد هادىبه ، اشراف : جعفر السبحانى ، تهران : انتشارات اسوه ، 1422 ق .\r\n74 - الطبرسى ، أبوعلى الفضل بن الحسن ، مجمع البيان في تفسير القرآن ، بيروت : دارالفكر ، 1414 ق .\r\n75 - الطبرى ، محمّد بن جرير ، جامع البيان عن تأويل آي القرآن ( تفسير الطبرى ) ، تصحيح و فهرست : مكتب التحقيق و الإعداد العلمى فى دار الأعلام ، بيروت : دار ابن حزم و اردن : دار الأعلام ، الطبعة الأولى ، 1423 ق .\r\n76 - الطوسى ، محمّد بن الحسن ، إختيار معرفة الرجال المعروف برجال الكشّى ، تحقيق و تصحيح : محمّدتقى فاضل الميبدى و السيّد ابوالفضل الموسويان ، تهران : سازمان چاپ و انتشارات وزارت فرهنگ و ارشاد اسلامى ، الطبعة الأولى ، 1424 ق .\r\n77 - - ، المبسوط في فقه الإمامية ، تصحيح و تعليق : السيّد محمّدتقى الكشفى ، تهران : المكتبة المرتضوية ، الطبعة الأولى ، الثالثة ، 1378 ق .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n78 - - ، تهذيب الأحكام ، تصحيح و تعليق : علىاكبر الغفارى ، تهران : مكتبة الصدوق ، الطبعة الأولى ، 1417 ق .\r\n79 - - ، تفسير التبيان ، تحقيق و تصحيح : أحمد حبيب قصير العاملى ، بيروت : مؤسسة الأعلمى للمطبوعات ، بىتا .\r\n80 - - ، الفهرست ، تحقيق : جواد القيّومى ، قم : مؤسسة نشر الفقاهة ، الطبعة الأولى ، 1417 ق .\r\n81 - القمى ، الميرزا أبوالقاسم ، قوانين الاصول ، چاپ سنگى .\r\n82 - كاشف الغطاء ، جعفر ، كشف الغطاء عن مبهمات الشريعة الغرّاء ، تحقيق : مكتب الإعلام الإسلامى - فرع خراسان ، قم : بوستان كتاب ، الطبعة الأولى ، 1422 ق .\r\n83 - الكاظمى الخراسانى ، محمّدعلى ، فوائد الاصول ، تقريرات بحث آيةاللَّه الميرزا محمّدحسين الغروى النائينى ، تعليق : آيةاللَّه الشيخ آقاضياءالدين العراقى ، تحقيق : رحمةاللَّه رحمتى الأراكى ، قم : مؤسسة النشر الإسلامى ، الطبعة الثامنة ، 1424 ق .\r\n84 - الكركى ، على بن الحسين ( المحقّق الثانى ) ، جامع المقاصد في شرح القواعد ، قم : مؤسسة آل‌البيت عليهم السلام لإحياء الثرات ، الطبعة الأولى ، 1408 ق .\r\n85 - الكلينى ، محمّد بن يعقوب ، الكافى ، تحقيق : محمّدجواد الفقيه ، فهرست و تصحيح : يوسف البقاعى ، بيروت :\r\nدارالأضواء ، 1413 ق .\r\n86 - المازندرانى ، محمّد بن اسماعيل ( أبوعلى الحائرى ) ، منتهى المقال في أحوال الرّجال ، تحقيق : مؤسسة آل‌البيت عليهم السلام ، قم : مؤسسة آل‌البيت عليهم السلام لإحياء التراث ، الطبعة الأولى ، 1416 ق .\r\n87 - المجلسى ، محمّدباقر ، بحار الأنوار ، بيروت : مؤسسة الوفاء ، الطبعة الثانية ، 1403 ق .\r\n88 - المزنى ، اسماعيل بن يحيى ، مختصر المزنى في فروع الشافعيّة ، تحشيه : محمّد عبدالقادر شاهين ، بيروت :\r\nدارالكتب العلمية ، الطبعة الأولى ، 1419 ق .\r\n89 - مكارم الشيرازى ، ناصر ، القواعد الفقهيّة ، قم : مدرسة الامام على بن ابىطالب عليه السلام ، الطبعة الأولى ، 1425 ق .\r\n90 - الموسوى الخمينى ، السيّد روح‌اللَّه ( الإمام الخمينى ) ، مناهج الوصول إلى علم الاصول ، تحقيق و نشر : مؤسسة تنظيم و نشر آثار الامام الخمينى ، الطبعة الأولى ، 1414 ق .\r\n91 - - ، كتاب الطهارة ، تحقيق و نشر : مؤسسة تنظيم و نشر آثار الإمام الخمينى ، الطبعة الأولى ، 1421 ق .\r\n92 - الموسوى الخوئى ، السيّد أبوالقاسم ، أجود التقريرات ، تقريراً لأبحاث الميرزا محمّدحسين الغروى النائينى ، تحقيق و نشر : قم ، مؤسسة صاحب الأمر ( عج ) ، الطبعة الأولى ، 1419 ق .\r\n93 - - ، معجم رجال الحديث و تفصيل طبقات الرواة ، قم : مركز نشر آثار الشيعة ، الطبعةالرابعة : 1410 ق .\r\n94 - الموسوى الخلخالى ، السيّد محمّدرضا ، المعتمد في شرح العروة الوثقى ، تقريراً لأبحاث السيّد أبوالقاسم الموسوى الخوئى ، قم : مؤسسة إحياء آثار الإمام الخوئى ، الطبعة الثالثة ، 1419 ق .\r\n95 - - ، المعتمد في شرح المناسك ، تقريراً لأبحاث السيّد أبوالقاسم الموسوى الخوئى ، قم : مؤسسة إحياء آثار\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nالإمام الخوئى ، الطبعة الثالثة ، 1419 ق .\r\n96 - الموسوى الخوانسارى ، محمّدباقر ، روضات الجنّات في أحوال العلماء و السادات ، تحقيق : اسداللَّه اسماعيليان ، قم : مكتبة اسماعيليان ، 1392 ق .\r\n97 - الموسوى السبزوارى ، السيّد عبدالأعلى ، مهذّب الأحكام في بيان الحلال و الحرام ، قم : دفتر آيةاللَّه العظمى السيّد السبزوارى ، الطبعة الرابعة ، 1416 ق .\r\n98 - النجاشى ، احمد بن على ، رجال النجاشى ، تحقيق : السيّد موسى الشبيرى الزنجانى ، قم : مؤسسة النشر الإسلامى التابعة لجماعة المدرّسين بقم المشرّفة ، الطبعة السادسة ، 1418 ق .\r\n99 - النجفى ، محمّدحسن ، جواهر الكلام في شرح شرائع الاسلام ، تحقيق و تعليق : عباس القوچانى ، بيروت : دار إحياء التراث العربى ، الطبعة الأولى ، بىتا .\r\n100 - النجفى الخوانسارى ، موسى بن محمّد ، منية الطالب في شرح المكاسب ، تقريرات المحقّق الميرزا محمّدحسين النائينى ، قم : مؤسسة النشر الإسلامى ، الطبعة الأولى ، 1421 ق .\r\n101 - النراقى ، احمد ، عوائد الأيّام ، تحقيق : مركز الابحاث و الدراسات الإسلامية ، قم : مكتب الإعلام الإسلامى ( دفتر تبليغات اسلامى حوزه علميه قم ) ، الطبعة الأولى ، 1417 ق .\r\n102 - - ، مستند الشيعة في أحكام الشريعة ، مشهد : مؤسسة آل البيت عليهم السلام لإحياء التراث ، الطبعة الأولى ، 1418 ق .\r\n103 - النسائى ، احمد بن شعيب ، سنن النسائى ، بيروت ، درالجيل ، بىتا .\r\n104 - النمازى الشاهرودى ، على ، مستدرك سفينة البحار ، بىجا ، بىنا ، بىتا .\r\n105 - النووى ، محيىالدين بن شرف ، المجموع شرح المهذّب ، تحقيق و تقديم : محمود مطرجى ، بيروت : دارالفكر ، الطبعة الأولى ، 1417 ق .\r\n106 - الواعظ الحسينى البهسودى ، محمّدسرور ، مصباح الاصول ، تقريراً لأبحاث السيّد أبوالقاسم الموسوى الخوئى ، قم :\r\nمؤسسة احياء آثار الإمام الخوئى ، 1422 ق .\r\n107 - الهمدانى ، آقا رضا بن محمّدهادى ، مصباح الفقيه ، تحقيق : المؤسسة الجعفرية لإحياء التراث ( محمّد الباقرى ، نورعلى النورى ، محمّد الميرزايى ) ، قم : المؤسسة مهيد موعود ( عج ) ، الطبعة الأولى ، 1421 ق .\r\n108 - اليوسفى ، حسن بن ابىطالب ( الفاضل الآبى ) ، كشف الرموز في شرح المختصر النافع ، تحقيق : علىپناه الإشتهاردى ، حسين اليزدى ، قم : مؤسسة النشر الإسلامى ، الطبعةالثالثة ، 1417 ق .\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n\r\n","description":"","footnote":"","page_name":" 184 ","page_number":184}
  ]