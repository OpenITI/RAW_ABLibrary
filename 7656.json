[
  {"content":"\r\n\r\nتاريخ كامل\r\nتاريخ بزرگ اسلام وايران\r\nتأليف\r\nعلامهء شهير\r\nعز الدين علي بن الأثير\r\nترجمهء : عباس خليلي\r\nجلد اول از مجلد دوم\r\nباهتمام : دكتر سادات ناصرى\r\nحق طبع براى مترجم محفوظ است\r\nبتصحيح : دكتر : مهيار خليلى\r\nناشر :\r\nELMI\r\nمؤسسه مطبوعاتى علمى\r\n\r\n","description":"","footnote":"","page_name":" 1 ","page_number":1},
  {"content":"\r\n .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمهء ناشر\r\nتجربه در هر كار و فنى كه ارج اجتماعى دارد موجب توجه كاردان بنقائص آن و احتياج مردمى كه بدان ذى علاقه باشند با اطلاع كامل و تجربه كه در نتيجه ممارست طبع و فن نشر كتاب حاصل نموده‌ايم اغلب بلكه تمام طبقات مختلفه فضل دوست بمطالعه يك كتاب تاريخى معتبر ، مفيد و جامع نيازمند مىباشند خصوصا اگر شامل حوادث قوم و بلاد خود باشد ، كمتر كسى كه قادر بر مطالعه باشد هر چند بفنون ديگرى توجه يا اشتغال داشته از مطالعه تاريخ محروم شود تاريخ ملل و اقوام و ذكر وقايع عبرت آور علاوه بر كسب علم و درايت خود داراى بهترين لذت روح‌پرور و تسكين دهنده خاطر ملول مىباشد از اين گذشته غرور ملى و تعصب قومى و حب وطن و مباهات بمجد و عظمت ديرين يك تاريخ صحيح و مستند لازم دارد كه بمنزله بزرگترين اثر جاويد انسان دوره پر افتخار نياكان است ، با نهايت تاسف دانشمندان و بزرگان ايران كه از هيچ فضيلتى غفلت نكرده بودند چنين اثرى كه مطلوب عموم باشد از خود نگذاشته‌اند . تاكنون تاريخ ايران و اسلام به ترتيب صحيح و انشاء فصيح به فارسى تدوين نشده است . آنچه هست در كتب عرب است و آنچه در كتب مذكوره آمده در كتاب « الكامل » فى التاريخ جمع شده بنابر اين ترجمه كتاب مزبور يكى از اهم ضروريات علم و دانش مىباشد .\r\nاغلب دانشمندان بلكه ساير ايرانيان تاريخ دوست جمع و نشر كتاب تاريخ معتبر ايران و اسلام را يكى از بهترين كارهاى فرهنگى ميدانند و اين نقص را هميشه احساس ميكنند كه ايران فاقد چنين اثر مهم كه مبين مجد و عظمت نياكان است\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوده و هست و با ترجمه كتاب « ابن الاثير » كه الحق از هر حيث كامل بل اكمل است اين نقص زايل خواهد شد . كاركنان مؤسسه مطبوعاتى علمى كه همواره زمزمه اين نقص را شنيده و احتياج مردم را بچنين كتابى سنجيده بر خود واجب دانستند كه ترجمه و طبع اين كتاب ارجمند را بر عهده گرفته يك اثر فرهنگى نفيس و مفيد براى جامعه كه تشنهء تاريخ است ظاهر كرده در معرض استفاده عموم بگذارند ولى اشكال در انجام چنين كار بزرگ به اندازه نفع آن مىباشد و دانشمندى كه دو زبان عربى و فارسى را خوب بداند و بتواند ترجمه را به خوبى انجام دهد آيا اين تكليف را قبول مىكند يا نه ؟\r\nبا نهايت مسرت جناب آقاى عباس خليلى مدير دانشمند اقدام كه از تعريف بى نياز است انجام اين كار عظيم و مفيد را تعهد كرده و اينك نخستين جلد آن بخوانندگان گرامى تقديم مىشود .\r\nشرح حال مؤلف علامه ابو الحسن على عز الدين بن الاثير هم باينده موكول مىشود ترجمه هم از جلد دوم شروع شده و در پايان كار جلد اول ترجمه و نشر خواهد شد .\r\n« الأهم فالأهم » . از مقدمه هم صرف نظر شده زيرا خود كتاب بر هر مقدمه هر قدر خوب باشد مقدم است و براى احتراز از تطويل و تفصيل باصل كتاب و ترجمه آن مبادرت مىشود و من اللّه التوفيق .\r\nناشر على اكبر علمى مدير مؤسسه مطبوعاتى علمى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبنام خداوند\r\n\r\nنام و نشان و نژاد پيغمبر ( ص )\r\nنام پيغمبر ( ص ) محمد ، تاريخ ولادت آن حضرت پيش از اين در شرح حال خسرو انوشروان گذشت . حضرت او محمد بن عبد اللّه است - كنيه عبد اللّه ابو قثم و ابو محمد و ابو احمد هم گفته شده فرزندان عبد المطلب : عبد اللَّه فرزند كهتر بود او و ابو طالب كه نام او عبد مناف است و زبير و عبد الكعبه و عاتكة و اميمة و بره فرزندان عبد المطلب همه از يك مادر بودند كه نام او فاطمه بنت عمر بن عايذ بن عمرو بن مخزوم بن يقظه . عبد المطلب هنگامى كه دچار رنج از قريش شده بود كه سبب آن كندن چاه زمزم بوده چنان كه خواهد آمد نذر كرد كه اگر عده فرزندان او بالغ بر ده فرزند و قادر بر حمايت او شوند يكى از آنها را در كعبه قربان خداوند نمايد . چون عده آنها بده رسيد و دانست كه آنها قادر بر دفاع و حمايت او هستند موضوع نذر خود را ميان آنها گذاشت . آنها اطاعت كرده چگونگى اجراء نذر قربانى را پرسيدند ؟ او گفت هر يكى از شما يك آلت قرعه بردارد ( قدح - كه تير بىپيكان باشد و بوسيله آن قرعه مىكشيدند ) نام خود را بر آلت قرعه بنگارد سپس آن آلات قرعه را برداشته باتفاق پدر نزد هبل كه در اندرون كعبه بوده حاضر شدند . هبل بزرگترين بتهاى آنها بود كه بر يك چاه قرار داده شده و مردم هر چه نذر مىكردند در آن چاه مىانداختند . در پيشگاه هبل چند ظرف قرعه كشى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nنهاده شده . يك ظرف قرعه كشى عقل است كه اگر اختلافى در كارهاى عقلى پيش آيد آن قرعه را به كار مىبردند به اين معنى هر كه بايد بموجب عقل حكم كند يا راى بدهد قرعه‌هاى ديگر را مىانداخت كه پاسخ آرى يا نه از آنها ظاهر مىشد و بدان عمل مىكردند . از ميان آلات قرعه يكى را بر ميداشتند كه اگر آرى آمد بدان عمل مىكردند و اگر نه از آن پرهيز مىنمودند . در يكى از آلات قرعه اين اشاره گذاشته شده « از شماست » ( براى تعيين نسب كسى كه منكر نسب او مىشدند - م ) بر ديگرى « ملصق » پيوسته نوشته شده بر ديگرى نيز « از ديگران » نقش شده - بر يكى نام آب هم نگاشته شده براى كسى كه بخواهد چاهى حفر كند يا آب استخراج نمايد . بنا بر اين چندين آلت قرعه داشتند كه بر هر يكى يك امر و يك نهى يا يك دستور نوشته شده ( مانند خوب و بد در استخاره يا تفأل - م ) مردم اگر ميخواستند پسرى را ختنه كنند يا زنى يا كنيزى را جفت خود نمايند يا مرده را به خاك بسپارند يا در نسبت شخصى شك داشته باشند نزد هبل رفته صد درهم با يك شتر بمتولى قرعه داده قرعه‌ها را به كار انداخته فال را بانها مىگويد آنها هم شخصى را كه مورد اختلاف يا در نظر گرفته شده را در پيشگاه بت برده چنين مىگفتند - اى خداوند ما اين فلان بن فلان است درباره او چنين و چنان است تو خود حق را بنما سپس بمتولى قرعه مىگفتند : قرعه را معلوم كن . اگر قرعه « از شما » آمد آن شخص شريف و از خود آنها محسوب مىشد . و اگر غير از شما مىآمد او را يار مىدانستند و اگر « ملصق » كه پيوسته باشد او را يار يا منتسب به خود مىدانستند و اگر قرعه يا نوشته آرى در آمد او را از خود داشته داخل نسب مىنمودند و اگر نه در آمد باز يك سال صبر مىكردند و قرعه را به همان نحو كه ذكر شد تجديد مىكردند .\r\nعبد المطلب با فرزندان خود نزد متولى قرعه رفتند گفت : قرعه را بنام\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nفرزندانم بكش موضوع نذر خود را هم بيان نموده عبد اللّه فرزند كهتر بيشتر مورد محبت و علاقه پدر بود چون قرعه كش مشغول كار خود گرديد عبد المطلب به خدا توجه و دعا نموده متولى قرعه الات كار را بهم زد و قرعه بنام عبد اللّه درآمد . عبد المطلب دست فرزند خود عبد اللّه را گرفت و سوى دو بت ديگر « اساف » و « نائله » خراميد و آن دو صنمى بود كه مردم در پاى آنها قربان مىكردند . قريش از محافل خود برخاسته سوى او شتاب نمودند از او پرسيدند : چه مىكنى ؟ پاسخ داد ميخواهم او را قربان كنم . قريش و فرزندان او گفتند به خدا او را نخواهى كشت مگر ناگزير باشى اگر همچنين كنى اين رسم چنين خواهد بود كه هر يك از ما فرزند خود را آورده قربان كند . مغيره بن عبد اللّه بن عمرو بن مخزوم به او گفت : به خدا سوگند تو او را نخواهى كشت مگر معذور و ناچار باشى و اگر شود او را با دارائى خود فدا كنيم دريغ نخواهيم داشت . قريش و فرزندان او گفتند : اين كار را مكن برو نزد كاهنه ( غيب گو - چاره ساز ) كه در حجر مسكنى دارد برو و ازو صلاح كار را بخواه ( نام او قطبه - ) اگر او دستور ذبح وى را داد او را قربان كن و اگر چاره ديگرى انديشيد كه براى تو و او فرجى باشد تو قبول كن . همه نزد آن زن غيب گو رفتند او در خيبر ( محلى معروف ) بود . عبد المطلب داستان خود را بيان كرد . او گفت امروز برويد تا فردا كه همزاد من بيايد ( جنى كه به او دستور و خبر و راى مىداد - م ) آنها برگشتند و روز بعد مبادرت نمودند گفت : آرى ، خبر به من رسيد خونبهاى يك قتل نزد شما چه مقدار است ؟ گفت ده نفر شتر چنين هم بود . گفت برگرديد به شهر خود و ده نفر شتر پيش بكشيد و بر آنها و او ( عبد اللّه ) قرعه بزنيد اگر بر يار شما ( فرزند ) اصابت كرد دوباره ده شتر ديگر بر آنها افزوده قرعه ما بين آنها بكشيد تا آنكه خداوند از شما خشنود باشد پس اگر بر شترها افتاد آنها را قربان كنيد كه يار شما ( فرزند ) نجات يافته . آنها از\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nآنجا خارج شده مكه را قصد نمودند . چون بر آن كار تصميم گرفتند عبد المطلب برخاسته مشغول دعا گرديد . سپس عبد اللّه را با ده شتر آماده كرده قرعه ميان او و اشتران كشيدند . قرعه بنام عبد اللّه اصابت نمود . آنها ده نفر شتر ديگر افزودند و باز قرعه بر عبد اللَّه افتاد تا آنكه ده ده اضافه نمودند و عده اشتران بالغ بر صد گرديد آنگاه قرعه را به كار بردند و بر صد شتر اصابت نمود ، حضار گفتند خداوند از تو راضى شده اى عبد المطلب . عبد المطلب گفت هرگز به خدا سوگند مگر آنكه قرعه سه بار بنام اشتران افتد . آنها هم سه بار تكرار كردند و قرعه بر صد شتر افتاد . اشتران را قربان كرده نگذاشتند گوشت آنها را انسان يا درنده بخورد .\r\nاما ازدواج عبد اللّه با آمنه دختر وهب مادر پيغمبر ( ص ) كه چنين بود . چون عبد المطلب از كار قربانى اشتران فراغت يافت دست فرزند خود عبد اللّه را گرفت و روانه شد . در آن هنگام بر ام قتال دختر نوفل بن اسد خواهر ورقة بن اسد كه دم در خانه نشسته بود گذشتند . چون نگاه آن زن بر عبد اللّه افتاد پرسيد كجا مىروى ؟\r\nگفت : با پدرم مىروم ؟ گفت : آيا مىتوانى آنچه را كه پدر تو براى فداى تو قربان كرده از من دريافت و با من ازدواج كنى ؟ گفت پدرم با من است و من نميتوانم بر خلاف راى او كارى كنم يا از او جدا شوم : عبد المطلب باز باتفاق او روانه شد تا آنكه نزد وهب بن عبد مناف بن زهره كه قائد و پيشواى بنى زهره بود رسيدند او را با آمنة بنت وهب تزويج فرمود كه او دختر بره بنت عبد العزى بن عثمان بن عبد الدّار بن قصى بود بره نيز دختر ام حبيب بنت اسد بن عبد العزى بن قصى بود . ( محققين بر اين جمله اعتراض كرده‌اند - م ) ام حبيب نيز دختر بره بنت عوف بن عبيد بن عويج بن عدى بن كعب بود . عبد اللّه در مكان خود آن زن با او ازدواج نمود و او بخواجه ما محمد ( ص ) آبستن شد سپس عبد اللّه از آنجا خارج شده نزد آن زنى كه خود را روز گذشته به او پيشنهاد نمود رفت .\r\nبه او گفت : چه شده كه پيشنهاد ديروز را به من تكرار نمىكنى ؟ آن زن گفت : نورى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nكه ديروز در جبين تو بود زايل شده امروز ديگر به تو احتياج ندارم .\r\nاو از برادر خود ورقة بن نوفل شنيده بود كه براى آن امت از فرزندان اسماعيل پيغمبرى مبعوث مىشود . و نيز گفته شده كه عبد المطلب با فرزند خود عبد اللّه براى انتخاب زن فرزند رهسپار شد بر يك زن غيب‌گو ( كاهنه ) كه نام وى فاطمه دختر مر يهودى از خثعم اهل تباله ( شهرى در يمن - م ) گذشت او در جبين عبد اللّه نورى ديد به او گفت : اى رادمرد ! آيا مرا بزنى اختيار مىكنى كه صد شتر به تو دهم ؟ او در پاسخ دو بيت شعر گفت كه مفهوم و معنى آن چنين است من مرگ را بهتر از كار حرام مىدانم ، راهى هم براى حلال بودن اين ازدواج نمىيابم چگونه ترا اجابت كنم - مرد كريم از ناموس و دين خود دفاع مىكند ( اين دو بيت و اشعار بعد هم سست و مجعول است - م ) سپس گفت : من با پدرم هستم و قادر بر جدائى نمىباشم .\r\nبعد از آن رفتند و پدر او آمنه بنت وهب بن عبد مناف بن زهره را براى او برگزيد پس از مراجعت باز بر آن زن خثعمى گذشت و خود را به او پيشنهاد كرد كه بوصال وى تمتع كند آن زن گفت : اى جوان من زن باهوش هستم من در جبين تو نورى ديدم خواستم آن را بربايم كه خداوند آن را در محل خود قرار داد . تو بعد از ملاقات اوليه من چه كردى گفت : پدرم آمنه بنت وهب را براى من برگزيد . فاطمه دختر مر گفت ( پنج بيت شعر ) من برقى را ديدم ميان ابرهاى سياه درخشيد . علامت آن يك نور بود كه مانند ماه پيرامون خود را روشن مىكرد من از آن ابر بارانى ديدم كه بلاد را آبيارى و بيابان را آباد مىكرد . من آن نور را براى افتخار خود خواستم كه بدان مباهات كنم ولى نه هر كه آتش زنه را به كار برد بروشنائى رستگار مىشود . خدا را اى جوان آن زن زهرى ( زنى كه منتسب بطايفه زهره - م ) از تو چيزى ربود كه خود قدر آن را نمىداند ( اين اشعار و ما بعد از آن بسيار سست و در سالهاى بعد از اسلام جعل شده - و چند بيت بعد را هم چون مخالف ادب است\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nبا حفظ امانت ترجمه از نقل و ترجمه آنها خوددارى مىشود - م ) و نيز گفته شده اين حكايت براى ديگرى رخ داده . خدا داناست . زهرى گويد : عبد المطلب فرزند خود عبد اللّه را براى خريد خرما بمدينه فرستاد و او در مدينه وفات يافت . و نيز گفته شده كه او بشام مسافرت كرده و با قافله قريش مراجعت و در مدينه منزل گزيد چون بيمار بود درگذشت و در خانه نابغه جعدى ( شاعر مشهور ) دفن شد در آن زمان سن او بيست و پنج يا بيست و هشت بود و قبل از تولد پيغمبر ( ص ) وفات يافت .\r\n( عايذ بن عمرو با ذال نقطه دار و ياء تحتانى با واو نقطه دار ( عبيد ) بفتح عين و كسر باء يك نقطه و ( عويج ) بفتح عين و كسر واو و آخر آن جيم است فرزند عبد المطلب كه نام او شيبه ( يك موى سفيد ) بود زيرا هنگام ولادت در سر او يك موى سفيد نمايان بود . ( باور نمىشود - م ) مادر او سلمى دختر عمرو بن زيد خزرجى از بنى النجار ( اهل مدينه - م ) كنيه او ابو الحرث . براى اين عبد المطلب ناميده شد كه پدر او هاشم براى بازرگانى بشام رفته بود چون بمدينه رسيد بر عمرو بن لبيد خزرجى از بنى النجار وارد شد . دختر او را سلمى ديد و پسنديد با وى جفت گرديد ولى پدر او شرط كرد كه اگر باردار شد به خانه پدر برگردد و بار خود را در ميان خانواده خويش بگذارد - هاشم از بلاد شام برگشت و مراسم زفاف و پيوندى انجام گرفت سپس او را همراه خود به مكه برد ، آبستن و سنگين شد او را بخانواده خود برگردانيد و سوى شهر غزه سفر كرد - او هم فرزندى زائيد كه نام او عبد المطلب شد . آن مولود هفت سال در مدينه ماند .\r\nمردى از بنى الحرث بن عبد مناف از مدينه مىگذشت گروهى از كودكان را ديد سرگرم تيراندازى و نشان گرفتن بودند . شيبه ( عبد المطلب ) يكى از آنها بود . چون تير او بهدف مىنشست مىگفت : من فرزند هاشم و زاده خواجه بطحاء\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n( مكه ) هستم . آن مرد حارثى پرسيد : تو كيستى ؟ پاسخ داد : من فرزند هاشم بن عبد مناف هستم . چون آن مرد حارثى وارد مكه گرديد . بمطلب كه در حجر بود گفت :\r\nاى ابا حرث ( حارث ) بدان كه من گروهى از كودكان را در مدينه ديدم كه برادرزاده تو ميان آنها بود ، شايسته نيست كه مانند او فراموش شود . مطلب گفت : من نزد خانواده خود نخواهم رفت مگر آنكه او را همراه بيارم ، مرد حارثى ماده شترى به او داد . او سوار شد و در آغاز شب وارد مدينه گرديد ( شايد مقصود عصر باشد - م ) جمعى از اطفال را ديد كه سر گرم گوى بازى بودند ، برادرزاده خود را از ميان آنها شناخت و براى تأكيد نام و نشان او را پرسيد . او را پشت خود بر شتر سوار نمود . و نيز گفته شده كه او با اجازه و اطلاع مادرش رهسپار شد . سپس مكه را قصد كرده وارد شد . چون قبل از ظهر رسيد مردم دسته دسته در محافل خود نشسته بودند ، هر يكى مىپرسيد : اين كيست كه رديف تو شده ؟ او جواب مىداد غلام من است ( بنده ) او را بهمسر خود خديجه بنت سعيد بن سهم سپرد او پرسيد : كيست اين كودك ؟ پاسخ داد . عبد ( بندهء ) من است ( در سيره ابن هشام چنين آمده : مردم گفتند : او بنده مطلب است و مطلب گفت : واى بر شما برادرزاده من است . بدين سبب عبد المطلب ناميده و مشهور شد - بافسانه نزديكتر است - م ) سپس براى او جامه خريد و او را همراه خويش بشب‌نشينى برد و در محفل بنى عبد مناف كه ( قوم خود ) او را برادرزاده خود خواند . ارشاد ملك پدرش را به او سپرد و چون مطلب درگذشت نوفل بن عبد مناف كه يك عم ديگر او بود در كنار خانه او بر وى چيره شد و خواست دارائى موروث وى را بربايد . او هم نزد بزرگان قريش رفته يارى خواست . آنها گفتند : هرگز ما ميان تو و عم تو مداخله نمىكنيم . او بخويشان مادرى خود از بنى النجار شرح حال خود را نوشت . ابو سعيد بن عدس نجارى ( از بنى نجار ) با هشتاد سوار براى يارى او با بطح ( محل مكه ) رسيد . عبد المطلب باستقبال وى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nشتاب كرده گفت : اى خال ( دائى ) به خانه فرودآ . او گفت : هرگز مگو آنكه نوفل را ملاقات كنم . سپس رفت تا آنكه بر سر او ايستاد كه او با بزرگان قريش در حجر نشسته بود او ( ابو سعيد ) شمشير خود را كشيد و گفت : به خداوند اين بنياد سوگند اگر دارائى خواهرزاده ما را به او پس ندهى شمشير را از تو كامياب ميكنم نوفل گفت : من ملك او را پس مىدهم - حضار را نيز گواه نمودند آنگاه بعبد المطلب گفت برويم اى خواهر زاده تا مهمان تو باشيم . سه روز در آنجا اقامت نمودند . عمره را بجا آوردند و برگشتند ( عمره طواف كعبه در غير ايام حج - اين روايت را محققين رد كرده‌اند زيرا اهل مدينه كه انصار باشند براى تقرب خود بخاندان پيغمبر آن را جعل كرده‌اند و آنها كوچكتر از آن بودند كه بتوانند بر اهل مكه چيره شوند از اين گذشته شمشير كشيدن در حرم ممنوع بود - م ) . اين واقعه موجب شد كه عبد المطلب جمعى را براى اتحاد و عقد پيمان دعوت كند . او عمرو بن ورقاء و ورقاء بن فلان و چند تن از خزاعه را با خود هم عهد نموده عهد نامه نوشتند و بدان عمل نمودند . عبد المطلب سقايه ( تقسيم اب ) و رفاده ( بخشش و يارى ) و پيشوائى قوم خود را عهده دار بود .\r\nاو چاه زمزم را كند ( دوباره حفر نمود - م ) آن چاه اسماعيل بن ابراهيم بود كه خداوند او را از آن چاه سيراب نمود و قبيله جرهم ( يكى از قبايل يمن - م ) آن را پر كرده بود كه شرح آن گذشت ( در جلد اول تاريخ - م ) سبب تجديد حفر چاه زمزم چنين است كه خود او گويد : من نزد حجر خفته بودم كه هاتفى به من گفت : طيبه را حفر كن . گفتم طيبه چيست و كدام است ؟ او خاموش شد . روز بعد بخوابگاه خود برگشته خوابيدم همانا هاتف دوباره گفت : بره را حفر كن پرسيدم بره چيست او رفت روز بعد باز بخوابگاه خود برگشتم و خفتم همان هاتف گفت : مضنونه را حفر كن گفتم : مضنونه چيست ؟ او باز نا پديد گرديد و پس از آن روز ديگر باز به محل خود برگشتم و خوابيدم .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nهمان هاتف گفت : زمزم را حفر كن كه اگر چنين كنى پشيمان نخواهى شد . ( با سجع - م ) گروه اعظم حجاج را سيراب مىكند . كه مانند دسته‌هاى شتر مرغ آرام قصد حج كنند و آن دسته‌ها قابل پراكندگى و تقسيم نمىباشند . هر نذر كننده در آن نذر مىكند براى منعم . آن چاه ميراث و حلقه يك پيمان ناگسستنى خواهد بود . آن مانند چيزهاى ديگر كه تو مىدانى نخواهد بود ميان خون و فضولات ديگر ، در محل منقار كلاغ .\r\nدر قريه مور ، ( افسانه مسجع غير قابل ترجمه و تصديق كه با تكلف بسيار از يك بىخرد و دانش جعل شده - م ) چون شان ان چاه و محل آن را وصف نمود و او هم دانست كه راست مىگويد روز بعد كلنگ خود را برداشت باتفاق فرزند خود حارث كه در آن زمان جز او فرزندى نداشت ميان اساف و نائله ( دو بت - م ) در محل قربانى قريش كه براى بتهاى خود قربان مىكردند كلاغى ديد با منقار خود زمين را مىكند دانست كه همان محل بايد باشد تكبير نمود و دست به كار زد قريش دانستند او به مقصود خود رسيد برخاستند و گفتند : اين چاه پدر ما اسماعيل است و ما در آن هم حقى داريم ما را شريك خود فرما گفت : هرگز من چنين كارى نخواهم كرد اين كار به من اختصاص دارد و شامل شما نخواهد بود آنها گفتند : ما ترا رها نخواهيم كرد تا با تو دعوى كنيم .\r\nاو گفت : براى داورى هر كه را بخواهيد معين كنيد . آنها گفتند : كاهنه ( زن غيب گو - م ) بنى سعد بن هذيم حكم خواهد بود . آن زن در مرز شام بود . عبد المطلب با جمعى از بنى عبد مناف ( قوم خود ) سوار و رهسپار گرديد از قبايل قريش هر يك قبيله يك نماينده برگزيده روانه شدند چون بحدود بين حجاز و شام رسيدند آب ناياب شد و به حدى تشنه شدند كه نزديك بود هلاك شوند .\r\nآنها آب از قريش خواستند و نمايندگان قريش ( كه آب داشتند ) به آنها آب\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nندادند ، عبد المطلب بياران خود گفت : چاره چيست ؟ آنها گفتند : هر چه تو بينديشى .\r\nگفت : هر يك گور خود را كنده آماده مرگ باشيد و چون يكى بميرد ديگران او را به خاك بسپارند تا آخرين كسى كه زنده بماند جانى بدر برد و نجات يك فرد بهتر از هلاك جمع است سپس گفت بهتر اين است كه سير و سفر خود ( با تشنگى ) ادامه دهيم چون اندكى از نمايندگان قريش دور شدند زير پاى مركب عبد المطلب چشمه آبى گوارا جوشيد او تكبير كرد و ياران او هم تكبير نمودند ( آيا در آن زمان قبل از اسلام تكبير بود ؟ - م ) آنها سيراب شدند و مشكها را پر كردند سپس نمايندگان قريش را براى بهره بردارى از آن آب دعوت كردند . ياران عبد المطلب گفتند : هرگز ما به آنها راه نمىدهيم زيرا آنها آب داشتند و بما ندادند . عبد المطلب گفت : اگر چنين كنيم ما نيز مانند آنها خواهيم بود .\r\nنمايندگان قريش راه يافتند و از آن چشمه گوارا نوشيدند و مشكها را پر كردند سپس گفتند ما هرگز با تو دعوى نخواهيم كرد زيرا خدائى كه ترا در بيابان سيراب نمود زمزم را به تو بخشود . تو بر گرد سر كار خود كه آبيارى باشد . آنها همه بدون اينكه نزد كاهنه ( غيب گوى حكم ) بروند برگشتند و او را در كار خود كه توليت چاه زمزم باشد آزاد گذاشتند چون كندن چاه را بپايان رسانيد دو مجسمه زرين در آن يافت كه پيكر دو آهو بود و آن دو مجسمه را قبيله جرهم در چاه دفن و پنهان كرده بودند و نيز چند شمشير و چند زره در ان يافت قريش به او گفتند اى عبد المطلب ما نيز در اين گنج شريك و ذى حق مىباشيم گفت : نه ولى بيائيد بانصاف عمل كنيم ، ما قرعه مىكشيم براى كعبه دو قرعه و براى شما دو قرعه و براى من دو قرعه خواهد بود بهر نحوى كه قرعه اصابت كند عمل خواهيم كرد و هر كه قرعه بر او نيفتد محروم مىشود - آنها گفتند :\r\nانصاف كردى . قرعه را در پاى هبل به كار بردند . دو مجسمه آهوى زرين بنام كعبه در آمد ، شمشيرها و زره‌ها هم بنام عبد المطلب افتاد و قرعه بنام قريش اصابت نكرد\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعبد المطلب شمشيرها را شكست و گداخت و در آهنين براى كعبه از آنها ساخت ، دو مجسمه زرين آهو را هم گداخت و زيور كعبه نمود و آن نخستين بارى بود كه كعبه با زر مزين گرديد و نيز گفته شده كه آن دو مجسمه زرين به حال خود مانده بود تا آنكه از كعبه ربوده شد كه بعد شرح آن خواهد آمد .\r\nحجاج و ساير مردم بر چاه زمزم براى تبرك و تمتع جمع شدند از بهره بردارى از چاه ديگر هم خوددارى نمودند . چون عبد المطلب تظاهر و دشمنى قريش را ديد نذر كرد كه اگر خداوند به او ده فرزند بدهد كه بتوانند بحمايت او بپردازند يكى از آنها را براى خدا قربان كند . كه شرح آن گذشت . عبد المطلب نخستين كسى بود كه با وسمه كه رنگ سياه باشد خضاب نمود زيرا موى او زود سپيد گرديد عبد المطلب همسايه يهودى بنام اذينه داشت كه بازرگان و توانگر بود . حرب بن اميه كه يار و همدم عبد المطلب بود بر او رشك برد گروهى از جوانان قريش را وادار نمود كه او را بكشند و دارائى وى را بربايند عامر بن عبد مناف و صخر بن عمرو بن كعب تيمى جد ابو بكر بقتل وى دست بردند . عبد المطلب قاتلين را نشناخت و بجستجو پرداخت تا آنها را پيدا نمود و آنها بحرب بن اميه پناه بردند . عبد المطلب نزد حرب رفته او را سرزنش كرد و قاتلين را براى قصاص خواست او آن دو را پنهان كرد ، هر دو دوست بناسزا مبادرت كرده و براى رفع اختلاف نجاشى پادشاه حبشه را حكم نمودند و از مداخله ميان آنها خوددارى نمود آنها نفيل بن عبد العزى عدوى را كه جد عمر بن خطاب باشد حكم نمودند . او بحرب گفت : اى ابا عمرو تو با كسى خصومت مىكنى كه اندام او از تو بلندتر و سيماى وى از تو نيكوتر و سر او بزرگتر و خرده گيرى بر او كمتر و فرزندان او بيشتر و بخشش او رواتر و يارى او فزونتر است ( اين قبيل عبارات با سجع و تكلف ساخته مؤرخين است . م ) من چنين گويم و حال اينكه زود رنج و خشمگين هستى . ميان عرب فرياد رس\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدارى ( مطاع ) قوى عزم ميان عشيره و طايفه خود هستى ولى تو با كسى خصومت كردى كه داد رس و ياور دارد . حرب غضب كرد و گفت : پستى روزگار به جائى رسيده كه ترا حكم كرده . عبد المطلب از مراوده و همنشينى حرب خوددارى نمود و بعبد اللّه بن جدعان تيمى پيوست كه نديم و يار هم باشند سپس صد شتر خونبهاى يهودى را از حرب گرفت و بپسر عم او كه وارث يهودى بود داد . همچنين بقيه دارائى كه نزد قاتلين مانده بود و كم بود آن را از دارائى خود جبران نمود . او نخستين كسى بود در كوه حراء اعتكاف نمود و چون ماه رمضان ميرسيد مساكين را اطعام ميكرد او صد و بيست سال زيست و در آخر عمر خود كور گرديد .\r\nفرزند هاشم ( مقصود عبد المطلب ) . نام هاشم عمرو و كنيهء او ابو نضله بود . سبب اين نام كه خرد كننده باشد اين است كه او نان و طعام را بدست خود براى مهمانان و قوم خود خرد و آماده خوردن مينمود . ( بعضى گويند او نان خشك از شام آورده كه در خور تناول نبود آن را بدست خود خرد و آماده مىكرد در هر حال هر دو روايت از افسانه تجاوز نمىكند - م ) ابن كلبى گويد : هاشم بزرگترين اولاد عبد مناف و مطلب كهترين آنها بود . مادر او عاتكه دختر مره سلميه بود . برادران او يكى نوفل كه مادر او واقده بود و عبد شمس كه همه بمقام سالارى رسيدند . آنها را پناه دهندگان هم مىگفتند . آنها نخستين كسانى بودند كه نيرو و يارى از ديگران دريافت كردند و از حرم براى همين مقصود به اطراف مسافرت نمودند . هاشم براى قريش از دولت روم و حكومت غسان چند راس اسب گرفت . عبد شمس هم از نجاشى پادشاه حبشه چند اسب گرفت نوفل نيز از خسروان عجم در عراق و حمير در يمن اسبهائى دريافت كرد بدين سبب قريش به همه جا مسافرت و رفت و آمد نمودند خداوند قريش را با اين سه برادر نيرو و يارى بخشيد . گفته شده است كه هاشم و عبد شمس توامان بودند يكى بعد از ديگرى تولد يافتند يكى از آنها انگشتى به پيشانى ديگرى ملصق و پيوسته داشت كه آن را جدا كردند كه خون جارى شد بدين سبب\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nخون ميان دو نسل آنها روان گرديد ( بنى هاشم و بنى اميه ! م ) هاشم بعد از پدر خود عبد مناف آبيارى ( تقسيم آب ) و مهماندارى را بميراث از پدر خود بر عهده گرفت امية بن عبد شمس بر او و رياست او رشك برد و هم خواست نكو كارى هاشم را به خود بندد و نتوانست جمعى از قريش او را سرزنش و نكوهش نمودند . او ناگزير بهاشم زباندرازى نموده او را بمحاكمه و خصومت دعوت كرد هاشم بسبب ارجمندى مقام و بزرگوارى از عداوت وى چشم پوشيد ولى قريش هر دو را دنبال كرده تا بمحاكمه تن دادند هاشم به او پنجاه شتر داد به شرط اينكه ده سال از مكه تبعيد شود .\r\nاميه هم راضى شد . حكم ما بين آن دو برادر كاهن ( غيب گو ) خزاعى جد عمرو بن الحمق بود كه در عسفان اقامت داشت . در جلاء وطن همهمه بن عبد العزى فهرى پدر زن اميه همراه او بود .\r\nكاهن گفت : سوگند به ماه تا بنده و ستاره رخشنده و ابر بارنده و بهر پرنده و رهنماى هر نماينده از هر اثرى برجسته يا فرو مانده كه هاشم بر اميه در مفاخر برترى يافته چه در آغاز و چه در انجام كه ابو همهمه بر آن آگاه است و بدين گونه بسود هاشم حكم داد آن گاه هاشم شترهائى را كه بخشيده بود پس گرفت كشت و بمردم اطعام نمود . اميه هم مدت ده سال از مكه بشام مهاجرت كرد . اين نخستين مرحله دشمنى ميان هاشم و اميه بود - هاشم و مطلب را دو ماه ميگفتند زيرا خوش سيما بودند هاشم در غزه وفات يافت كه سن او بيست سال بود او نخستين كسى بود كه از بنى عبد مناف در گذشت . سپس عبد شمس در مكه مرد كه در محل اجياد دفن شد . نوفل هم در محلى بنام سلمان در عراق در گذشت . عبد المطلب هم در ردمان از كشور يمن وفات يافت .\r\nمهماندارى و بخشش و آبيارى به عهده مطلب برادر هاشم واگذار شد زيرا فرزند او عبد المطلب صغير بود .\r\n( ابن عبد مناف ) كه نام او مغيره و كنيه او ابو عبد شمس بود . او را ماه ميگفتند\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nزيرا نيك رو بود . چون تولد يافت مادرش او را در پاى بت كه مناف بود براى تبرك و تيمن نهاد بدين سبب او را عبد مناف ناميدند . عبد مناف و عبد العزى و عبد الدار هر سه برادر فرزندان قصى از يك مادر بنام حبى دختر حليل بن حبيشة بن سلول بن كعب بن عمرو بن خزاعه بوجود آمدند . جد او كسى بود كه پيمان و سوگند قريش و احابيش را بسته بود . احابيش هم فرزندان عبد مناف بن كنانه بودند .\r\nبنى مصطلق هم از خزاعه و بنى هون از خزيمه بودند . قصى گويد : چهار فرزند براى من متولد شده‌اند دو فرزند را بنام خداى خود ناميده‌ام كه عبد مناف و عبد العزى باشند يكى را بنام خانه و بوم خود ناميده‌ام كه عبد الدار باشد و ديگرى را نام خود بر او نهاده‌ام كه عبد قصى باشد . حليل بضم حاء بدون نقطه و فتح دوم و « حبشيه » بضم حاء .\r\n( ابن قصى ) كه نامش ريد و كنيه او ابو المغيره بود ، بدين سبب قصى ناميده شده كه : ربيعة بن ضبة بن عبد بن كثير بن عذره بن سعد بن زيد با مادر او ازدواج نمود كه مادر او فاطمه دختر سعد بن سيل بود و نام سيل جبر بن جحالة بن عوف بود و فاطمه مادر برادر او زهره هم بود كه بسرزمين عذره از مرزهاى شام منتقل شد و قصى را كه كودك بود همراه خود برد و زهره كه بزرگتر بود ميان قوم خود ماند مادر او كه فاطمه باشد براى نا پدرى او كه ربيعة بن حرام باشد فرزندى بنام رزاح بن ربيعه زائيد بنا بر اين او برادر مادرى قصى بود . ربيعة سه فرزند ديگر از زن ديگر داشت كه نام آنها حن بن ربيعه و محمود و جلهمه بود . گفته شد كه حنا هم برادر قصى از مادر بود . زيد در آغوش حجر ربيعه پرورش يافت و او را قصى ناميدند زيرا در حال دورى از قوم خود بود ( قصى بمعنى بعيد است - م ) قصى بربيعه منتسب بود زيرا او ربيب بزرگ ربيعه بود . ميان او و يك مرد از قضاعة كدورتى بود كه آن مرد قصى را بى نسب خواند . او نزد مادر خود رفته از\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nوى نسب خود را پرسيد . او گفت تو از آن مرد اشرف و اكرم هستى زيرا تو فرزند كلاب بن مره هستى و قوم تو در بيت الحرام ميباشند .\r\nاو صبر كرد تا ماه حرام ( از چهار ماه حرام ) رسيد آنگاه با قبيله قضاعه سوى مكه رهسپار شد در آنجا نزد برادر خود زهره رفته اقامت نمود سپس دختر حليل بن حبشيه را خواستگارى كرد كه نام او حبى بود و با وى ازدواج نمود . حليل در آن زمان متولى كعبه بود آن زن براى قصى چهار فرزند عبد الدار و عبد مناف و عبد العزى و عبد قصى را زائيد بر جاه و جلال و مال و نوال خود افزود پس از فوت حليل توليت كعبه به دختر او زن قصى رسيد . او گفت من قادر بر بستن و گشودن در كعبه نمىباشم بنا بر اين محترش فرزند او كه ابو غبشان كنيه او بود ( برادران زن . م ) كليد دار كعبه شد كه قصى كليد دارى حرم را از او با يك مشك خمر ابتياع نمود . معامله او مثل متداول بين عرب گرديد كه گفته شد : بدتر از خسران صفقه ( معامله ) ابو غبشان - چون قبيله خزاعه كار را بدان گونه ديدند بر قصى شوريدند و او از برادر خود رزاح يارى خواست او هم با سه برادر خود آماده دفاع از قصى گرديد .\r\nجنگ ما بين او و خزاعه و بنى بكر واقع شد عده‌اى كشته و مجروح شدند سپس به صلح تن داده عمرو بن عوف بن كعب بن ليث بن بكر بن عبد مناف بن كنانه را حكم نمودند او هم حكم داد كه قصى براى توليت و كليددارى حرم شايسته‌تر از خزاعه است هر خونى كه از خزاعه و بنى بكر ريخته شده هدر مىباشد هر خونى را كه خزاعه و بنى بكر از قريش و بنى كنانه ريخته بايد خونبهاى آن را بدهد بدين سبب او را عمرو شداخ ( منحرف كه از حق و عدل منحرف شده يا سر شكن - م ) زيرا خونها را هدر ( شدخ ) كرده . قصى هم توليت خانه ( خدا ) را بر عهده گرفت . و نيز گفته شده : حليل فرزند حبشيه توليت را به او واگذار كرده ( نه به دختر خويش ) به او گفته بود كه تو از خزاعه احق و والى بدين توليت هستى . او هم قوم خود را تجهيز و آماده نمود و از برادر خويش\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nيارى خواست برادرش هم با ( قبيله ) قضاعه در موسم حج حاضر شد چون از اداء فرايض يا مراسم عرفات و حج فراغت يافتند آماده جنگ شدند و در آن هنگام براى پايان حج و فراغت مردم از فريضه تأمل و تعلل كرده بودند تا وقت نبرد فرا رسيد . در منى اقامت كردند در حالى كه قصى بر جنگ تصميم گرفته بود چون در منى جمع شدند وقت سفر و برگشتن فرا رسيد . صوفه ( طايفه ) مردم را تجهيز و آماده اداء فرايض مىكرد و همان طايفه هم اجازه سفر و مراجعت مىداد . روز سنگ اندازى ( جمار - انداختن سنگ - رجم شيطان - م ) فرا رسيد مردى از صوفه ( طايفه ) بآموختن سنگ اندازى مبادرت مىكرد و مردم به او اقتدا و تاسى مىنمودند . پس از آن صوفه ( طايفه ) مردم را از سير و سفر باز مىداشتند - حجاج هم بر اين قاعده فريضه را ادا مىكردند و اين حق را براى صوفه ( طايفه ) قائل شدند . صوفه ( طايفه ) هر سال چنين مىكرد و اين رسم براى حجاج فريضه و دين شده بود . قصى با قوم خود ( قضاعه ) طايفه صوفه را از اين حق منع كرده به خود اختصاص دادند . او گفت : ما در اين كار كه نظم و اراده حجاج باشد احق و اولى هستيم . يك نبرد شديد ميان قصى و طايفه صوفه رخ داد و پيروزى نصيب قصى گرديد . آنگاه خزاعه و بنو بكر دانستند كه قصى حق آنها را هم سلب خواهد كرد ناگزير كنار رفته آماده جنگ شدند چون آماده جنگ شدند قصى بر آنها حمله كرد يك نبرد شديد بين طرفين واقع شد عده مقتولين بسيار بود . خزاعه را از خانه ( خدا ) دور كرد . آنگاه قصى قوم خود را از كوه و دشت و هامون جمع كرد بدين سبب مجمع ( جمع كننده - م ) ناميده شد . بنى بغيض بن عامر بن لوى و بنى تيم ادرم بن غالب بن فهر و بنى محارب بن فهر و بنى حارث بن فهر همه جز بنى هلال بن اهيب كه طايفه ابو عبيده بن جراح ( قاقد مشهور اسلام ) و جز طايفه عياض بن غنم در ظاهر ( خارج ) مكه اقامت نمودند بدين ترتيب آنها را ظواهر خواندند . بقيهء\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nقريش هم بطاح ناميده مىشوند ( نسبت ابطحى ) قريش ظواهر غزو و غارت مىكردند ولى قريش مقيم حرم چنين نمىكردند بدين سبب آنها را قريش ضب ( سوسمار ) خواندند زيرا سوسمار لانه و غار خود را ترك نمىكند . چون قصى قريش را گرد خود در مكه و پيرامون آن جمع نمود آنها او را برياست برگزيدند بنابر اين او نخستين فرزندى از اولاد كعب بود كه بملك و رياست ( مانند ملوك الطوائف ) رسيد سقايت و رفادت و ندوه و لواء هم به او واگذار شد ( اصطلاحات آبيارى و مهماندارى و انجمن داراى و پرچم داراى - م ) او تمام شرف قريش را ربود . او مكه را به چندين محل و ربع تقسيم نمود . قريش هم از او اجازه قطع اشجار را خواستند و او اجازه نداد ، آنها هم خانه‌هاى خود را ميان درختان ساختند ولى پس از مرگ او درختها را از ريشه كندند - قريش به او تبرك و تيمن مىنمودند كه زفاف و دامادى را در خانه او انجام مىدادند . در هيچ كارى مشورت نمىكردند مگر در خانه او هيچ پرچمى براى جنگ افراشته نمىشد مگر در خانه او و بدست يكى از فرزندان او - هيچ زنى كه بالغ شود جامه نو نمىپوشيد مگر در منزل او فرمان او ميان قوم او مانند فريضة دين مطاع و واجب الاتباع بود حتى پس از مرگ او همچنين بود .\r\nقريش هم محلى براى انجمن ساختند كه در آن به مسجد باز مىشد ( كعبه ) در همان انجمن هم قريش كارهاى خود را انجام مىداد . چون قصى پير و ناتوان گرديد به فرزند خود عبد الدار كه بزرگترين اولاد او و ضعيف و كم مايه بود گفت : ترا مانند برادران خود از حيث مرتبه و مقام خواهم رسانيد . زيرا برادران او در زمان پدر بمقام سيادت و قيادت رسيده بودند خصوصا عبد مناف كه مقدم بر آنها بود پس او به فرزند ناتوان خود ( عبد الدار ) انجمن و توليت كعبه و پرچم دارى را واگذار كرد او پرچمهاى قريش را مىافراشت همچنين سقايت ( آبيارى و آب دادن بحجاج ) و رفادت مهماندارى ( مقدارى از دارائى قريش همه ساله خرج حجاج مىشد كه آن\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمال را جمع كرده بدست قصى مىدادند كه او طعام پخته به فقراء و غرباء مىداد ) به او واگذار نمود . قصى بقوم خود گفته بود شما در جوار ( همسايگى ) خدا و اهل بيت خدا هستيد حجاج هم مهمان و زوار خدا هستند كه مهمان ( ضعيف ) مستوجب كرم و مهمان نوازى مىباشد بنابر اين بايد آب و نان آنها را تأمين كنيد آنها همچنين كردند و از اموال خود مبلغى براى انجام اين كار اختصاص دادند طعام مىپختند و تقديم حجاج مىنمودند و اين رسم قبل از اسلام و بعد از اسلام برقرار شد تا امروز ( زمان مورخ ) و آن عبارت از طعامى كه خلفاء آن را تهيه و در منى تقديم مىكنند - اما توليت كعبه ( و خدمت در آن ) كه در خاندان عبد الدار مانده تا امروز ( زمان مورخ ) اولاد او هم بنى شيبة بن عثمان بن ابى طلحه بن عبد العزى بن عثمان بن عبد الدار مىباشند در زمان پيغمبر اولاد بنى عبد الدار نزد پيغمبر رفته گفتند :\r\nپرچمى كه بما سپرده شده اجازه دهيد كه نزد ما باشد . پيغمبر فرمود اسلام بزرگتر از آن است كه به كسى اختصاص دهد . آن مرتبه باطل و از آنها ربوده شد .\r\nاما سقايت ( آبيارى سيرآب نمودن حجاج ) و رفادت ( مهماندارى و اطعام مساكين ) بنى عبد مناف بن قصى كه عبد شمس و هاشم و مطلب و نوفل باشند تصميم گرفتند كه آن را از بنى عبد الدار بگيرند زيرا خود آنها اشرف و افضل از آنها بودند و بگرفتن آن موفق شدند . قريش هم پراكنده شدند ، يك طايفه با بنى عبد مناف بودند و طايفه ديگر با بنى عبد الدار كه تغيير وضعى را كه قصى مقرر نمود روا نمىداشتند . بنى اسد بن عبد العزى و بنى زهره بن كلاب و بنى تميم بن مره و بنى حارث بن فهر با اولاد بنى عبد مناف بودند و بنى مخزوم و بنى سهم و بنى جمح و بنى عدى با فرزندان عبد الدار بودند . هر گروهى از آن دو قوم با هم عقد اتحاد نمودند . بنى عبد مناف يك ظرف بزرگ پر از عطر تهيه كرده در كعبه نهادند و نمايندگان طوايف متحده را به عقد اتحاد و اداء سوگند دعوت نمودند آنها هم دست به آن عطر زده سوگند ياد مىكردند\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبدين سبب آنها را مطيبين ناميدند ( از طيب كه عطر باشد ) . بنى عبد الدار با طوايف ديگر هم متحد شده كه آنها را احلاف ناميدند ( از حلف كه سوگند باشد ) . هر دو گروه آماده نبرد شدند ولى صلح نمودند و سقايت و رفادت را به اولاد عبد مناف دادند مردم از ستيز دست كشيده بدان وضع خشنود شدند . سپس بنى عبد مناف ميان خود قرعه كشيدند آن دو مرتبه ( سقايت و رفادت ) بهاشم بن عبد مناف اصابت كرد پس از او بعبد المطلب و بعد از او بابى طالب رسيد . چون تهى دست بود از برادر خود عباس وام گرفت و آن را انفاق كرد . چون از اداى دين خود درماند سقايت و رفادت را بعباس واگذار نمود - ( بجاى وام خود ) او هم متولى آن دو كار بود و بعد از او بفرزندش عبد اللّه رسيد - سپس بعلى بن عبد اللّه و بعد بفرزندان او محمد بن على و داود بن على بن سليمان بن على رسيد كه منصور ( خليفه ) آن را عهده دار شد و بعد از او بخلفاء اختصاص يافت . اما انجمن و محل آن بفرزندان عبد الدار منحصر بود تا آنكه عكرمه بن عامر به هاشم بن عبد مناف بن عبد الدار آن را بمعاويه فروخت او هم آن محل را دار الاماره مكه نمود . و آن تا اين هنگام ( زمان مورخ ) مشهور و معروف مىباشد . قصى وفات يافت و رياست او بفرزندان وى رسيد از قواعد و رسوم او تخلف نمىكردند . او در حجون ( محل ) دفن شد . قبر او مورد تعظيم و زيارت بود . او چاهى در مكه حفر نمود كه آن را عجول ناميد و آن نخستين چاهى بود كه قريش در مكه حفر نمودند .\r\nحرام بفتح حاء وراء بىنقطه . رزاح بكسر راء و فتح زاء و بعد از الف حاء بدون نقطه حبى بضم حاء بى نقطه و با تشديد باء يك نقطه . ملكان بكسر ميم و سكون لام . اما ملكان بن حزم و ملكان بن عباد بن عياض بفتح ميم و لام است .\r\n( بن كلاب ) كه كنيه او ابو زهره مادر او ام كلاب هند دختر سرير بن ثعلبه بن حارث بن فهر بن مالك دو برادر از پدر خود داشت از مادر او نبودند كه نام آنها\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتيم و يقظه بود مادر آنها اسماء بنت جاريه يا رقيه بود و نيز گفته شد يقظه از هند بنت سرير است كه مادر كلاب باشد - ( يقظه ) با ياء دو نقطه دار زير و قاف مفتوح و ظاء نقطه دار است .\r\n( ابن مره ) كنيه او ابو يقظه بود مادر او مره محشيه ( وحشيه ) دختر شيبان بن محارب بن فهر و برادران او از پدر و مادر هصيص و عدى بودند . گفته شده مادر عدى رقاش دختر ركبه بن نائله بن كعب بن حرب بن تميم بن سعد بن فهم بن عمرو بن تيس عيلان بود ( ذكر اين نامه‌ها مانند افسانه‌هاى قبل و بعد عارى از فائده است و براى امانت در حفظ اصل نقل شده - م ) . هصيص با ضم هاء و فتح صاد بدون نقطه و بعد از آن ياء با دو نقطه زير است .\r\n( ابن كعب ) كه كنيه او ابو هصيص و مادر او ام كعب ماريه دختر كعب بن قين بن جسر قضاعى ( از طايفه قضاعه ) دو برادر ابوينى داشت عامر و سامه و نيز يك برادر از پدر داشتند كه نام او عوف بود . مادر او بارده بنت عوف بن غنم بن عبد إله بن غطفان بود كه بنى غطفان به او منتسب مىباشد . او با مادر خود بارده نزد غطفان رفت سعد بن ذبيان با مادر وى ازدواج و او را ربيب خود نمود . كعب نيز دو برادر از پدر داشت .\r\nنام يكى از آنها خزيمه بود . مادر او عائذه قريش دختر حمس بن قحافه از خثعم ( طايفه ) بود ديگرى سعد نام داشت كه مادر او بنانه ، باديه‌نشينان از بنى سعد بن همام از بنى شيبان بن ثعلبه به او منتسب مىباشند . شهرنشينان بقريش منسوبند كعب نزد عرب عظمت و بزرگوارى داشت بدين سبب سال وفات او را مبدأ تاريخ نمودند و اين تاريخ تا سال قبل ( هجوم حبشه با فيل كه در قرآن آمده - م ) معتبر و معمول به بود . او هنگام حج سخن مىگفت و خطبه مىنمود خطبه او كه بعثت رسول اكرم را پيش بينى كرده مشهور است ( جسر ) بفتح جيم و سكون سين بى نقطه و در آخر آن\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n( ابن لوى ) كه كنيه او ابو كعب و مادر او عاتكه دختر يخلد بن نضر بن كنانه و او نخستين زنى از عواتك ( جمع عاتكه ) بود كه مادران پيغمبر بشمار ميروند كه از قريش باشند او داراى دو برادر بود و يكى تيم ادرم - درم عبارت از نقصى در خلقت ذقن گفته شده كه او نقصى در ريش داشت ( يا حنك كه موضع ريش است ) ديگرى قيس كه هيچ نسلى از آنها باقى نمانده كه آخرين كسى كه از آنها درگذشت در زمان عبد اللّه قسرى ( والى بنى اميه در عراق و ايران ) بود . ارث او هم بدون وارث مستحق ماند گفته شده كه مادر آنها سلمى دختر عمرو بن ربيعه كه يحيى بن حارثه خزاعى باشد ( يخلد ) بفتح ياء دو نقطه زير و سكون خانه نقطه دار و پس از لام دال مىباشد .\r\n( بن غالب ) كه كنيه او ابو تيم بود . مادر او ليلى دختر حارث بن تيم بن سعد بن هذيل . برادران ابوينى حارث و محارب و اسد و عوف و ذئب طايفه كه از نسل محارب و حارث بودند در ظواهر ( پيرامون مكه ) اقامت داشتند ولى طايفه حارث بعد از آن داخل ابطح شد .\r\n( ابن فهر ) كنيه او ابو غالب فهر بقول هشام كسى بود كه قريش را جمع نمود .\r\nمادر او جندله دختر عاصر بن حارث بن مضاض جرهمى بود غير از اين قول هم اقوال ديگرى گفته شده فهر رئيس قوم در مكه بود . حسان چنان كه گفته شده از يمن با قبايل حمير و غير حمير به مكه رفته بود كه سنگهاى كعبه را بيمن منتقل كند در محلى بنام نخله منزل گزيد . قريش و كنانه و اسد و خزيمه و جذام همه جمع شدند كه رئيس آنها فهر بن مالك بود نبرد سختى رخ داد حسان گرفتار شد و حمير تن بفرار دادند و حسان مدت سه سال در مكه اسير ماند تا آنكه خود را فدا نمود ( دادن مال فديه ) چون آزاد شد نرسيده بيمن درگذشت .\r\n( ابن مالك ) كنيه او ابو الحارث مادر او عاتكه دختر عدوان كه او حارث بن قيس\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nعيلان و لقب او عكرشه بود غير از اين هم گفته‌هاى ديگرى گفته شده ( ابن نضر ) و كنيه او ابو يخلد بنام فرزند او يخلد نام نضر هم قيس بود گفته شد كه نام نضر بن كنانه قريش بود و نيز روايت شده هنگامى كه قصى قريش را جمع كرد نام آنها را قريش نمود تقرش بمعنى تجمع است باز هم گفته شد كه چون قصى مالك مكه شد كارهاى نيك انجام داد كه او را قرشى ناميدند ( در اين تفسير عقايد مختلف است . م ) و او نخستين كسى بود كه بدين نام موسوم گرديد زيرا صفات نيكو در او جمع شده بود : در معنى نام قريش هم اقوال بسيار است كه نقل آنها ضرورت ندارد قصى نخستين كسى بود كه در مزدلفه آتش را افروخت و اين آتش را در زمان پيغمبر و بعد از آن حضرت هم روشن مىشد . سبب ناميدن نضر هم جمال او بود . مادر او بره دختر مر بن اد بن طابخة خواهر تميم بن مره بود . برادران ابوينى او نصير و مالك و ملكان و عامر و حارث و سعد و عوف و غنم و مخرمه و جرول و غزوان و جدال بودند برادر پدرى او عبد مناف كه مادر او فكهه كه ذفراء دختر هنى بن بلى بن عمرو بن الحاف بن قضاعه بود . برادر همين عبد مناف از مادر على بن مسعود بن مازن غسانى بود . همين شخص ( على ) تربيت فرزندان برادر خود را بر عهده گرفت كه به او منتسب شدند بدين سبب بنى عبد مناف را بنى على ناميده‌اند شاعر هم در حق آنها گفته است :\r\nآفرين خداى بر بنى على چه زن دار باشند و چه بى يار ( زن دار و عزب ) نيز گفته شده او با زن عبد مناف ازدواج نمود كه براى او فرزندانى زائيده و در همان حال بنى عبد مناف ربيب و پسر خوانده او بودند كه نسب او بر آنها غلبه نمود . مالك بن كنانه بر على بن مسعود هجوم كرد و او را كشت نعش او را اسد بن حزيمه به خاك سپرد .\r\n( ابن كنانه ) كنيه او ابو النضر و مادر او عوانه دختر سعد بن قيس عيلان بود و نيز گفته شده مادر او هند دختر عمرو بن قيس بود . برادران پدرى او اسد و اسده گفته مىشود ابو جذام و هون و مادر آنها بره دختر مر كه مادر نضر باشد كه بعد از مرگ پدر\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nنضر زن او ( كنانه ) شده بود ( ابن خزيمه ) كنيه او ابو اسد و مادر او سلمى دختر اسلم بن حاف بن قضاعه بود . برادر مادرى او تغلب بن حلوان بن عمران بن حاف بود . خزيمه هم برادر پدرى او كه مادرش هذيل بود . گفته شده كه مادر آنها سلمى بنت اسد بن ربيعه بود . خزيمه كسى بود كه هبل ( بت بزرگ ) را در كعبه نصب نمود - هبل خزيمه هم ناميده شد . ( اسلم ) بضم لام .\r\n( ابن مدركه ) نام او عمرو كنيه او ابو هذيل و نيز گفته شده ابو خزيمه و مادر او خندف كه ليلى دختر حلوان بن عمران باشد ، مادر او ضريه دختر ربيعه بن نزار پناهگاه ضريه به او منتسب مىباشد . برادران ابوينى مدركه عاصر كه نام ديگرش طابخه و عمير كه نام دومش قمعه بود و نيز ابو خزاعه گفته شده . هشام گويد الياس براى چراگاه روانه شده بود كه ناگاه خرگوشى جست و شترها از آن رميدند ، عمرو بدنبال خرگوش دويد و آن را ادراك كرد ( رسيد و دريافت ) او را مدركه نام نهادند . عاصر هم آن را طبخ كرد ، طابخه ناميده شد . عمير هم در چادر قمع شد ( تنها ماند او را قمعه گفتند ) . مادر آنها ليلى بدنبال آنها دويد به او گفتند چرا مىدوى ؟ نام وى را خندف ( دونده ) نهادند ( افسانه با تكلف و بى فايده - م ) ( ابن الياس ) كنيه او ابو عمر و مادر او رباب دختر جنده بن معد و برادر ابوينى او الناس كه عيلان باشد ( الناس بانون ) سبب ناميدن عيلان اين بود كه اسبى بنام عيلان داشت و او بنام اسب خود مشتهر گرديد . چيزهاى ديگر هم گفته شده . او در گذشت و مادرش خندف بر او سخت جزع نمود . تصميم گرفت كه زير سقف نباشد در بيابان سرگردان و نالان بود تا وقتى كه هلاك شد اندوه او ضرب المثل ( صحيح آن مثل - م ) شد . او در روز پنجشنبه مرد و مادرش هر روز پنجشنبه از صبح تا غروب مىگريست .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n( ابن مضر ) مادر او سوده دختر عك برادر ابوينى اواياد . از پدر هم دو برادر ديگر داشت كه ربيعه و انمار بودند و مادر اين دو جداله دختر و علان جرهم بود .\r\nگويند چون هنگام مرگ نزار بن معد رسيد وصيت كرد و مال خود را ميان فرزندان تقسيم نمود گفت : اى فرزندان اين گنبد كه از پوشهاى سرخ و امثال آنها ساخته شده اختصاص بمضر دارد بدين سبب مضر حمراء ( سرخ ) ناميده شد . اين خيمه سياه و مانند ان هم منحصر بربيعه است اين كنيز و امثال او براى اياد . آن كنيز موى خاكسترى داشت ( سفيد و سياه خوب و بد مخلوط ) او هم خوب و بد و سياه و سفيد گله را به اين بهانه ربود كه رمز تملك او بود . و نيز برده ( ردا - عبا - رو پوش ) براى انمار كه آن را گسترانيده بر آن بنشيند . انمار هم نصيب خود را گرفت و نيز وصيت كرد اگر اختلاف و كشاكشى ميان شما رخ داد بايد نزد افعى جرهمى رفته مشكل شما را حل خواهد كرد . اختلافى ما بين آنها پديد آمد ناگزير سوى افعى جرهمى روانه شدند . آنها در حال سير و سفر بودند كه از كشتزارى گذشتند .\r\nقسمتى از آن را چريده ديدند . مضر گفت شترى كه اين گياه را چريده اعور ( و احد العين - يك چشم كور ) مىباشد ربيعه گفت ؟ ازور هم هست . ( يك پاى آن لنگ است ) اياد گفت ؟ ابتر است ( دم بريده ) انمار گفت : عادت بفرار هم دارد هنوز راهى نپيموده كه سوارى ديدند . با شتاب مىرود از آنها پرسيد آيا شتر گم گشته مرا ديديد . مضر گفت : آيا اعور ( يك چشم ) بود ؟ ربيعه گفت : آيا ازور ( لنگ ) بود ؟ اياد گفت : ابتر ( دم بريده ) بود ؟ انمار گفت : گريز پا بود ؟ آن سوار گفت : آرى اينها صفت شتر گم گشته من است آن را به من نشان دهيد آنها سوگند ياد كردند كه ما آن را نديديم و نمىدانستيم كجاست . او آنها را ملزم كرد و گفت : چگونه باور كنم و حال اينكه تمام صفات وى را شمرديد ؟ آنها همه با هم بسير و سفر خود ادامه دادند تا آنكه بنجران رسيدند . نزد افعى جرهمى ( كاهن -\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nغيب گو - حكم و داور - م ) رفتند . صاحب شتر داستان خود را گفت . جرهمى پرسيد : چگونه شتر را نديده وصف نموديد مضر گفت : من چنين ديدم كه يك طرف مرتع چريده شده و طرف ديگر به حال خود مانده دانستم كه آن طرف سالم را چشم او نديده پس يك چشم داشت - ربيعه گفت : من چنين ديدم : يكى از دو دست شتر در زمين ثابت و خوب فرو رفته و نقش بسته . دست ديگر نقش و اثر نداشت دانستم كه اعرج ( لنگ ) است اياد گفت : من بعر ( پشكل ) وى را بهم چسبيده ديدم دانستم كه دم نداشت تا بدان خورده پراكنده شود . انمار گفت : من چنين ديدم كه آن شتر در حال نگرانى و فرار بود زيرا از سبزه خرم و پرمايه با سرعت مىگذشت و بمرتع كم علف مىرفت از آن انتقال به مكان بدتر دانستم عادت بفرار داشته . جرهمى ( داور ) گفت . آنها شتر ترا نر بوده‌اند آن را در جاى ديگر جستجو كن . سپس از آنها پرسيد شما كيستيد ؟\r\nنسب خود را گفتند . گفت ، شما بداورى من تن مىدهيد و حال اينكه چنين هستيد ( شايسته ) كه مىبينم ؟ براى آنها طعام حاضر كرد . آنها خوردند و نوشيدند مضر گفت : تا امروز چنين خمرى نه نوشيده بودم بسى گوار است ولى دريغ كه تاك آن بر گورى سايه انداخته . ربيعه گفت : تا امروز چنين گوشتى لذيذ نخورده بودم ولى افسوس كه با شير سگ پرورده شده . اياد گفت : من تا امروز مردى اشرف از اين مرد نديده بودم ولى او زاده پدر خود نيست كه به او منتسب شده . انمار گفت من تا امروز چنين سخنى كه بسود ما باشد نشنيده بودم ( مقصود سخن برادران ) .\r\nجرهمى ( كاهن ) گفتگوى آنها را شنيد و تعجب نمود . نزد مادر خود رفت و درباره نسب خويش پرسش نمود او گفت من همسر پادشاهى كه براى او فرزندى متولد نمىشد بودم ترسيدم مملكت از خاندان ما خارج شود ناگزير تن بمرد ديگرى دادم و از او باردار شدم تا تو بوجود آوردم . از پيشكار خود درباره خمر پرسيد او گفت : انگور آن را از تاكى كه بر قبر پدر تو رسته چيده و شراب نموده‌ام . از چوپان خود درباره گوشت پرسيد او گفت :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nميشى داشتم كه بره زائيد و مرد من آن بره را از شير سگ پرورانيده بودم . از مضر پرسيدند چگونه شراب را دانستى گفت : من بعد از نوشيدن آن سخت تشنه شدم . ( ! )\r\nاز ربيعه هم پرسيدند و او هم پاسخى داد جرهمى ( كاهن ) نزد مهمانان رفت و گفت :\r\nحاجت خود را كه بداورى من نياز دارد بيان كنيد ، آنها هم وصيت پدر را شرح دادند او هم حكم كرد كه گنبد سرخ و شترهاى سرخ و دينارهاى سرخ بايد بمضر داده شود ، خيمه سياه و اسبهاى تيره رنگ را بربيعه اختصاص داد كنيزى كه موى وى سياه و سفيد بود همچنين گله سفيد و سياه ( ابلق ) را با ياد واگذار نمود ، زمين و املاك و درهمها را بانمار منحصر كرد ، مضر نخستين كسى بود كه حدى ( آواز كاروان ) نمود ، علت آن نيز چنين بوده كه از شتر افتاد و دستش شكست آنگاه ناليد و فغان كرد و گفت اى واى دستم ، شترها كه آن آواز يا ناله را شنيدند چراگاه را ترك كرده به او گرويدند چون حال وى بهبود يافت سوار شتر شد و بآواز خود ادامه داد آواز وى بهترين صوت بود ، و نيز گفته شده دست غلام او شكست و او فرياد زد و شترها بهواى صداى او جمع شدند ، مردم هم در آن آواز تصرف كرده بر آن افزودند و او نخستين كسى بود كه گفت : شترها براى آواز دم تكان مىدهند اين جمله مثل شد ( ضرب المثل ) ( اين افسانه ميان عرب شايع بوده و هست و بر داستان برادران و هوش آنان شاخ و برك نهاده‌اند . م ) روايت شده كه پيغمبر فرمود : مضر و ربيعه را ناسزا مگوئيد زيرا هر دو مسلمان بودند .\r\n( ابن نزار ) گفته شده كنيه او ابو اياد يا ابو ربيعه بوده مادرش معانه دختر جوشم بن جهلمه بن عمرو بن جرهم و برادران ابوينى او قنص و قناصه و سالم و جنده و جناد و جناده و قحم و عبيد الرباح و عزف و عوف و شك و قضاعه بودند و كنيه معد پدر او به همين فرزند بود ( كه ابو قضاعه خوانده مىشد ) ( ابن معد ) مادرش مهده دختر لهم گفته شده لهم بن جلحب بن جديس يا ابن طسم . برادران پدرى او ريث و نيز ريث عك خوانده مىشد ياعك بن ريث و عدن بن عدنان گفته شده او\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nخداوند عدن ابين كه ابين به او نسبت داده شده و از نسل او درج و از نسل عدن و ابى ابن عدنان و درج و ضحاك و غنى بوده . فرزندان عدنان هنگامى كه جنك بخت النصر ( نبو كد نصر ) رخ داد بيمن مهاجرت كردند . ارميا و برخيا معد را بحران برده در آنجا سكنى دادند چون جنك ( بخت النصر ) پايان يافت .\r\nمعد را دوباره به مكه بردند و برادران او در يمن اقامت نمودند .\r\n( ابن عدنان ) كه او دو برادر داشت يكى نبتا و ديگرى عامر نام داشتند . در نسب پيغمبر تا معد هيچ اختلافى نيست و اگر باشد كه بعد از معد تا اسماعيل است . اين اختلاف كه شرح آن هيچ سودى ندارد به اندازه شديد است كه بعضى ما بين عدنان و اسماعيل فقط چهار پدر ذكر كرده‌اند و بعضى چهل . در نام و نشان آنها هم سخت اختلاف است چون وضع نسب را بدين گونه ديدم از نقل و بيان آن خوددارى نمودم بعضى هم حديثى از پيغمبر روايت كرده‌اند كه نسب خود را تا اسماعيل شرح داده كه آن حديث صحيح نيست .\r\n\r\nبيان فواطم و عواتك\r\nفواطم ( جمع فاطمه ) كه مادران پيغمبر بودند يك قرشى و دو زن قيسى و دو زن يمانى بودند . زن قرشى مادر پدر آن حضرت عبد اللّه بن عبد المطلب كه فاطمه دختر عمرو بن عبد اللّه بن رزاح بن ربيعه ابن جحوش بن معاويه بن بكر بن هوازن بود . مادر او هم فاطمه دختر حارث بن بهثه بن سليم بن منصور بود . دو زن يمانى يكى ام قصى بن كلاب كه فاطمه دختر سعد بن سيل بن ازدشنوءه و ديگرى ام حى دختر حليل بن حبشيه بن كعب بن سلول بودند و او مادر فرزندان قصى بود كه فاطمه دختر نصر بن عوف بن عمرو بن ربيعه بن حارثة خزاعى بود . اما عواتك ( جمع عاتكه ) كه دوازده بانو بودند .\r\nدو زن از قريش يكى از بنى يخلد بن نضر و سه از سليم و دو از عدى و يكى از هذل و يكى از\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nقضاعه و يكى از بنى اسد بودند ( يك عدد كم مىباشد . م ) دو زن قرشى يكى مادر آمنه بنت وهب ( مادر پيغمبر ) كه بره بنت عبد العزى بن عثمان بن عبد الدار و مادر بره ام حبيب بنت اسد بن عبد العزى . ديگرى ام اسد ريطه دختر كعب بن سعد بن تيم كه مادر او اميمه دختر عامر خزاعى بود و مادر وى عاتكه بنت هلال بن اهيب بن ضبه بن حارث بن فهم و مادر هلال هند دختر هلال بن عامر بن صعصعه و مادر اهيب بن ضبه عاتكه دختر غالب بن فهر و مادر او عاتكه دختر يخلد بن نضر بن كنانه است ( بسيار مشوش و درهم است كه مفهوم نمىشود و اگر هم مفهوم شود فايده ندارد - م ) . اما زنانى كه سلمى بودند ( جمع آن سلميات ) كه ام هاشم بن عبد مناف عاتكه دختر مرة بن هلال بن فالج بن ذكوان بن بهثه بن سليم بن منصور و ام عبد مناف عاتكه بن هلال بن فالج و عاتكه سيم دختر او قص بن مرة بن هلال بود .\r\n( با تصميمى كه بر امانت ترجمه گرفته‌ايم و با نقل شرح مفصل عارى از فايده در اينجا ناگزير چند سطرى از عقيده مورخ در باره اختلاف عقايد مورخين و باحثين عرب و علماء علم نسب كه اندك فايده ندارد حذف نموديم و اين دومين بار است كه در ترجمه اين كتاب مهم به ترك غير مفيد اقدام نموده‌ايم . با تمام اين انتقاد بايد اذعان كرد كه ذكر اجداد پيغمبر ذكر نسب بلكه از جهت اسامى قبايل و منتسبين به آن رجال است كه هر يكى از آنها جد يك قبيله بوده كه در تاريخ اثر مهمى داشته در تاريخ اسلام و ايران شان مهمى داشتند و از آنها رجال و امراء و بزرگان و ملوك الطوائف برخاسته بودند و چون مورخ به آنها اشاره نكرده براى احتراز از تفصيل خوددارى نموديم و گر نه بيهوده سخن به اين درازى نبود و ذكر فلان نام خشن سودى نداشت . حتى زنان كه بعضى از آنها در تكوين تاريخ اثر مهمى داشتند كه بعد از چند قرن بزرگان قوم بمادرى و عظمت خانوادگى آنها مباهات مىكردند بنابر اين اگر مثل نام « خندف » يك زن از مادران قريش را ذكر كنند براى اين است كه آن نام حتى بعد از اسلام مانده بوده و فلان خليفه در شعر يا\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nحماسه خود مىگفت من زاده خندف هستم يا خلف خندف نباشم اگر چنين نكنم و اگر اين فايده نبود ما حتى از ترجمه آن شرح خوددارى و به اين اكتفا مىكرديم كه فلان بن فلان الى آخر . و در عين حال بهر چيزى كه مخالف عقيده خود باشد اشاره كرده و مىكنيم و بافسانه بودن روايت هم تصريح نموديم . همچنين جعل اشعار خصوصا اشعارى كه با زمان و زبان و وضع اجتماعى توافق ندارد و كتب مورخين و مؤلفين مملو از آنهاست مثل اينكه نظم شعر را يك سند غير قابل رد مىدانستند و براى هر واقعه بشعر سست مجعول استشهاد مىكردند و بر ادباء حقيقى جعل آن مكتوم نمىماند ولى بسيارى از بزرگان علماء مانند طبرى و ابن هشام و سايرين تعبدا و بدون تحقيق و توجه بنقل آنها كه موجب تاسف است اقدام و اين عيب را در تاريخ و ادب پايدار نموده‌اند كه حتى الامكان از آن پرهيز يا به نقص و فساد آن اشاره مىكنيم و معتقد هستيم بهترين تاريخ آن است كه ساده و بدون پيرايه نقل شده و چنين تاريخ عظيمى تحقيق و انتقاد و تميز صحيح از سقيم ضرورت دارد كه اكنون مورد بحث ما نمىباشد ولى چون در ذكر نسب قريش اسراف شده ناگزير بدين عقيده اشاره و به ترك بحث مختصر مورخ اقدام كرده از خوانندگان معذرت ميخواهيم . م )\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nپيغمبر اكرم\r\nعبد المطلب در سنه هشت بعد از واقعه فيل ( هجوم حبشيان بر مكه كه فيل همراه داشتند و در قرآن ذكر شده و در آن زمان بدان واقعه تاريخ مىنهادند . م ) در گذشت . او پيغمبر را به فرزند خود ابو طالب سپرد كه او تربيت رسول را بعد از جد او بر عهده گرفت ابو طالب سفر شام را قصد نمود ، پيغمبر كه در آن هنگام نه سال داشت خواست با عم خود برود ، عم او هم با علاقه و مهر حضرت او را پذيرفت چون كاروان به محل « بصرى » در شام رسيد يك راهب ( روحانى گوشه‌نشين ) در يك صومعه ( دير ) كه بدين مسيح دانا بود آن حضرت را ديد در آن دير هميشه يك روحانى دانشمند كه كتاب را حفظ مىكرد مىبود و مقام روحانيت و دانش از يكى به ديگرى به ارث سپرده مىشد . نام آن روحانى مسيحى بحيرا بود . چون مسافرين را ديد براى آنها طعام بسيار حاضر كرد زيرا او ديده بود كه بر سر پيغمبر يك پاره ابر سايه افكنده ( ميان گروه ) مسافرين بدان جا رسيدند و در سايه يك درخت كه نزديك بود رخت افكندند ، آن روحانى نگاه كرد ديد درخت شاخه‌هاى خود را بهم پيوست و سايه نيكى ساخته بر سر آنها گسترانيد : بحيرا از دير خود سوى آنها فرود آمد ، آنها را نزد خود خواند ، چون پيغمبر را ديد به آن حضرت خوب نگاه كرد ، تمام علامات ( نبوت ) را در پيكر آن حضرت ديد چون مدعوين از تناول طعام فراغت يافته پراكنده شدند . بحيرا مسائل مربوط باحوال پيغمبر را از آن حضرت پرسيد و حالات مختلفه را چه در خواب و چه در بيدارى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nتحقيق و آنها را با معلومات خود از صفات نبوت تطبيق نمود . سپس جاى مهر نبوت را ميان دو كتف آن حضرت ديد آنگاه بابى طالب عم آن حضرت گفت : اين پسر با شما چه نسبتى دارد ؟\r\nگفت : فرزند من است . راهب گفت : گمان نمىبرم كه پدر او زنده باشد .\r\nگفت : چنين است او برادرزادهء من است . پدر او در حالى در گذشت كه مادرش باردار بود راهب گفت : آرى راست گفتى او را به وطن خود برگردان و از قوم يهود بپرهيز كه بايد او را از آنها حفظ كنى . به خدا سوگند اگر آنها او را بشناسند شرى بر پا مىكنند زيرا او داراى مقام ارجمند و عظيم خواهد بود ، ابو طالب هم با برادر زاده خود سوى مكه روانه شدند . گفته شده در آن هنگام كه راهب عم پيغمبر را از شر يهود مىترسانيد هفت تن از روميان آمده بودند بحيرا علت حضور آنها را پرسيد پاسخ دادند كه پيغمبرى در همين ماه ظهور مىكند و بهر طريقى عده براى جستجوى او فرستاده شده و ما عده هستيم كه اين راه را گرفته‌ايم . بحيرا گفت : آيا اگر خداوند ما كارى را بخواهد انجام دهد كسى مىتواند مانع شود ؟ گفتند : هرگز . آنها سخن بحيرا را پذيرفتند مهمان او شدند . ( اين روايت باتفاق تمام مورخين با تفاوت بسيار و تصرف عجيب نقل شده . در وقوع سفر و ملاقات راهب ترديدى نيست ولى در شاخ و برگ آن يا تصريح بحيرا و جستجوى روميان شك و انتقاد بلكه رد و تكذيب آمده . در اين عصر هم دشمنان اسلام از سادگى ناقلين اين روايت و اعتراف مورخين سوء استفاده كرده در انتقاد خود مىگويند كه نبوت پيغمبر جز ادعا نبوده آن هم بتلقين آن راهب مسيحى ولى حقيقت نبوت و عظمت اسلام از اين قبيل روايات يا اتهام دشمنان اسلام كه از جهل يا سادگى مورخين بزيان مسلمين بهره بردارى مىكنند منزه و شاخ و برگ و غيب گوئى يا اظهار علم يك روحانى مسيحى لازم ندارد و در اين موضوع بسيار بحث مىشود كه ما مختصرا بدان اشاره مىكنيم - م )\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nپيغمبر اكرم مىفرمايد : من هيچ كارى از كارهاى جاهليت ( قبل از اسلام ) را مرتكب نشده و عزم انجام آن را نكرده مگر دو كار كه خداوند هم مرا از آن دو منزه فرموده تا آنكه برسالت خود ( پيغمبرى ) كرامت بخشيد . يكى از آن دو كار شبى بود كه من بيك پسر چوپان كه با من همكارى مىكرد گفتم : تو گله مرا كه من شبان آن هستم نگاه دار تا من به شهر رفته مانند جوانان ديگر بشب‌نشينى تمتع كنم . او هم قبول كرد و من هم شبانه به شهر مكه رفتم در نخستين خانه كه مشاهده شد صداى ساز و آواز و طرب شنيدم . گفته شد : زفاف فلان و فلانه است . من هم براى سماع نشستم ولى خداوند پرده بر گوشم افكند و من بخواب فرو رفتم و بيدار نشدم مگر پس از اينكه گرمى آفتاب مرا از خواب بيدار كرد . از آنجا به محل چوپانى خود برگشته و شرح حال را براى او گفتم شبى ديگر بمانند آن اقدام كردم و به شهر مكه رفتم و باز به همان حال بودم و بعد از آن هيچ كار زشتى را در نظر نگرفتم .\r\n\r\nازدواج پيغمبر با خديجه\r\nپيغمبر بسن بيست و پنج سالگى با خديجه دختر خويلد ازدواج نمود . سن خديجه در آن هنگام چهل سال بود ، علت اين ازدواج اين است كه خديجه دختر خويلد بن اسد بن عبد العزى بن قصى يك زن بازرگان ، توانگر و صاحب جاه و شرف بود كه مردان را براى تجارت و سود يا بى اجير مىكرد يا براى آنها نصيبى از سود خود مقرر مىنمود قريش هم بازرگان بودند . چون امانت و شهرت خوب و مكارم اخلاق پيغمبر را شنيد نزد آن حضرت فرستاد كه با مال و كالاى وى بكشور شام سفر كند و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبهرهء بيشتر و بهتر از سايرين دريافت نمايد . غلام خود را كه ميسره نام داشت با آن حضرت روانه نمود . پيغمبر بهمراهى ميسره سفر كرد و وارد سرزمين شام گرديد زير سايه درختى كه نزديك دير راهب بود رخت افكند . راهب سربلند كرد و از ميسره پرسيد :\r\nاين ( شخص ) كيست ؟ ميسره گفت مردى از قريش . راهب گفت : زير سايه اين درخت كسى جز پيغمبر رخت نيفكنده . پيغمبر كالاى خود را ( در شام ) فروخت و متاع ديگرى خريد و برگشت . ميسره هنگامى كه حرارت آفتاب شدت مىكرد دو فرشته مىديد كه بر سر آن حضرت كه بر شتر سوار بود سايه مىانداختند ( اين روايت بدنبال روايت قبل آمده ! م ) چون به مكه مراجعت فرمود بهره خوبى بدست آورده بود .\r\nميسره هم ببانوى خود سخن راهب و سايه انداختن دو فرشته را گفت : خديجه زنى شريف و خردمند و با تدبير بود كه خداوند خواست اين كرامت نصيب وى شود نزد پيغمبر فرستاد و خود را پيشنهاد نمود . خديجه از حيث نسب ميان زنان قريش متوسط بود ولى از حيث دارائى از همه برتر و توانگرتر بود . چون پيغمبر بر آن پيشنهاد آگاه شد با خويشان و اعمام خود مشورت نمود آنگاه باتفاق حمزه بن عبد المطلب و ابو طالب و چند تن ديگر از اعمام خود نزد خويلد ( پدر خديجه ) بن اسد رفته دختر او را خواستگارى نمودند . پيغمبر با خديجه ازدواج فرمود و او تمام فرزندان پيغمبر را زائيد مگر يك تن كه ابراهيم بود ( از كنيز قبطى ، ماريه ، م ) فرزندان آن حضرت بدين ترتيب بودند : زينب و رقيه و ام كلثوم و فاطمه و قاسم كه كنيه پيغمبر به او بوده ( ابو القاسم ) و عبد اللّه و طاهر و طيب گفته شده كه عبد اللّه در عهد اسلام متولد شده همچنين طاهر و طيب اما قاسم و طاهر و طيب در جاهليت ( قبل از اسلام ) در گذشتند . دختران پيغمبر همه ماندند تا زمان اسلام و همه اسلام آوردند و با پيغمبر مهاجرت كردند ( قبل و بعد ) و نيز گفته شده كسى كه خديجه را شوهر داد عم او عمرو بن اسد بود و پدر او قبل از تجارت پيغمبر مرده بود . واقدى ( مورخ مشهور ) گويد : اين روايت صحيح است زيرا او قبل از واقعه فجار در گذشته بود . خانه خديجه در آن زمان همين محلى كه\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nامروز ( زمان مورخ و تاكنون هم ) بنام خديجه معروف است بوده و معاوية آن را خريده مسجد نمود . واسطه بين پيغمبر و خديجه در امر ازدواج و خواستگارى نفيسه دختر منيه خواهر يعلى بن منيه بود كه هنگام فتح مكه اسلام آورد و پيغمبر در آن هنگام او را تشريف و اكرام فرمود . ( منيه ) با نون ساكن و ياء دو نقطه زير مىباشد .\r\n\r\nسوگند فضول\r\nابن اسحق چنين گويد : گروهى از قبيله جرهم و قطورا بنام فضيل بن حارث جرهمى و فضيل بن وداعه و مفضل بن فضاله جرهمى بودند . آنها جمع و متحد شده سوگند ياد كردند كه در مكه ستمگرى نباشد و در شهر اقامت نكند . و گفتند : هرگز جز اين ( پاك كردن مكه از ستم - م ) نباشد زيرا خداوند حق مكه را بسى عظيم فرموده عمرو بن عوف جرهمى اين دو بيت شعر را در اين موضوع سروده است :\r\n« فضول ( جمع اشخاصى كه نام آنها از فضل مشتق شده كه ذكر شد - م ) متحد شدند و پيمان بستند و سوگند ياد كردند كه در مكه ظالمى نباشد . آنها بر اين امر تصميم گرفتند و عهد بستند و بر يك ديگر اعتماد نمودند بنابر اين همسايه ( مجاور ) و پناهنده و نيازمندى ميان آنها در امان و سلامت خواهد زيست » .\r\nاين پيمان ميان قريش منسوخ گرديد كه جز نام چيزى از آن نماند . سپس قريش براى تجديد آن يك ديگر را خوانده در خانهء عبد اللّه بن جدعان كه از حيث سن و شرف برترى داشت جمع شده دوباره پيمان بستند و سوگند ياد كردند . نمايندگان قريش هم بنى هاشم و بنى مطلب و بنى اسد بن عبد العزى و زهرة بن كلاب و تيم بن مره بودند . همه سوگند ياد كرده و عهد بسته كه در مكه ستمديده از اهل محل يا از ديگران نبينند مگر اينكه يار و همراه و ياور او باشند تا آنكه ستم را از او دفع كنند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nقريش آن پيمان را « حلف الفضول » سوگند فضول ناميدند . پيغمبر نيز شاهد و ناظر بوده كه در آن اتحاد شركت جسته بعد از نبوت فرمود : من با اعمام خود در خانهء عبد اللّه بن جدعان شاهد سوگند و اتحادى بودم كه براى من سودمندتر از تملك - گله‌هاى سرخ بود ( اين رويه و اتحاد دليل هشيارى و تمدن آن قوم و توجه بزندگانى شريف اجتماعى بود و گواهى پيغمبر هم بهترين شاهد استعداد آن قوم براى عدالت و نظم و تمدن است كه اسلام آن را محقق و مسلم نمود . م ) و نيز پيغمبر فرمود اگر در عالم اسلام براى چنين پيمانى دعوت شوم در آن شركت خواهم كرد و آن را خواهم پذيرفت .\r\nمحمد بن ابراهيم بن حارث تميمى چنين روايت مىكند : ميان حسين بن على ( سيد الشهداء ) و وليد بن عتبة بن ابى سفيان اختلافى در يك مال مشترك پيدا شد . وليد در آن هنگام امير مدينه از طرف عم خود معاويه بود . وليد بسبب قدرت خود زور گفته بود . حسين ( ع ) فرمود به خدا سوگند اگر انصاف ندهى من شمشير خود را آخته در مسجد پيغمبر ايستاده مردم را بعهد و پيمان فضول دعوت خواهم كرد ، عبد اللّه بن زبير كه در آنجا حضور داشت گفت : من نيز به خدا سوگند اگر انصاف ندهى و حق خود را ادا نكنى چنين خواهم كرد تا هر دو با هم بميريم مسور بن مخرمه زهرى شنيد و او هم مانند آن دو آماده جانبازى براى دفع ستم گرديد . عبد الرحمن بن عبد اللّه تيمى نيز چنين گفت و به آنها پيوست چون وليد وضع را بدان حال ديد انصاف داد تا حسين از او خشنود گرديد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nتخريب كعبه و تجديد بناى آن\r\nدر سنه سى و پنج از ولادت پيغمبر قريش كعبه را ويران نمودند . علت تخريب آن اين بود كه ديوارهاى آن كوتاه و اندكى بيش از قامت انسان بود . تصميم بر تجديد و بلند كردن سقف و ديوار آن گرفتند . يكى از علل ويرانى اين بود كه دو مجسمه آهوى زرين در گنج آن بود كه بسرقت رفت ، آن دو مجسمه درون يك چاه در اندرون كعبه بود .\r\nچون خداوند بناى كعبه را بابراهيم و اسماعيل امر فرمود و آنها امر خدا را انجام دادند اسماعيل توليت خانه خدا را ما دام العمر بر عهده گرفت و پس از او فرزندش نبت ( نابت - سيره ابن هشام ) متولى كعبه بود و چون در گذشت و فرزندان او كم و ناتوان بودند قبيله جرهم ( از يمن ) توليت را ربود آنها حرمت خانه خدا را شكستند ، ستم را در مكه نسبت بواردين روا داشتند . گفته شد « اساف » و « نائلة » دو انسان بودند كه در كعبه زنا كردند و بدين سبب مسخ شده دو بت سنگين گرديدند .\r\n( مورد پرستش واقع شدند ! ) قبيله خزاعه در تهامه اقامت داشت آن هم بعد از پراكندگى اولاد عمرو بن عامر و آواره شدن آنها از يمن . خداوند قبيله جرهم را به مرض خون دماغ ( رعاف ) مبتلا و نابود كرد . خزاعه بر اخراج بازماندگان آنان تصميم گرفت .\r\nدر آن هنگام رئيس خزاعه عمرو بن ربيعه بن حارثه بود . رئيس بازماندگان جرهم هم عامر بن حارث جرهمى بود چون احساس غلبه دشمن نمود دو مجسمه زرين آهو\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو حجر اسود را ربود و گريخت . بعد او توبه كرد و چنين گفت : ( شعر سست و مجعول و نزد ادباء غير مقبول است . م ) خداوندا ! جرهم بندگان تو هستند ، مردم بنده جديد تو و آنها بنده قديم تو بوده و هستند ، آنها در قديم خانه و بلاد ترا آباد كردند ! توبه او قبول نشد . ناگزير دو مجسمه آهوى زرين را در چاه زمزم دفن و پنهان و چاه را هم پر كرد . او با بقيه جرهم سرزمين جهينه را قصد نمود . در همان حين سيل عظيم روان شد و تمام آنها را برد . عمرو بن حارث گفت :\r\nانگار در حجون و صفا و ما بين آنها يار و همدمى نبود و انگار در مكه سامر ( محدث شبانه - داستان سرا - سخنگو ) نبود . آرى ما اهل آنجا بوديم كه گردش روزگار و بختهاى لغزنده ما را نابود كرد . ( اين شعر متداول و معروف است ) بعد از جرهم توليت خانه خدا بعمرو بن ربيعه رسيد . گفته شده عمرو بن حارث غسانى متولى بوده و بعد از خزاعه ولى در قبايل مضر سه امتياز بود يكى اجازه حج از عرفه اين وظيفه بغوث بن مر بن اد كه صوفه باشد اختصاص داشت دوم مراجعت از منى كه ببنى زيد بن عوان انحصار داشت و آخرين كسى كه اين وظيفه را داشت ابو سياره عميله بن الاعزل بن خالد بود . سيمى نسىء در ماه‌هاى حرام ( نسىء عبارت از تاخير و كم و كاست مىباشد ) اين وظيفه بمقلس كه حذيفه بن فقيم بن كنانه باشد منحصر بود و بعد بفرزندان او رسيد كه ابو ثمامه جناده بن عوف بن قلع بن حذيفه آخر آنها بود . چون اسلام ظهور كرد ماه‌هاى حرام بدون تصرف به حال خود برگشت .\r\nخداوند نسى را باطل نمود پس از خزاعه توليت حرم بقريش منتقل شد قبل از اين شرح آن گذشت در شرح حال قصى بن كلاب . بعد از عبد المطلب چاه زمزم را حفر ( تجديد حفر ) دو مجسمه آهوى زرين را چنان كه گذشت از چاه بيرون آورد دو مجسمه بسرقت رفت و بعد نزد « دويك » غلام بنى مليح بن خزاعه پيدا شد كه قريش دست او را ( بجرم سرقت ) بريدند كسانى كه در سرقت آنها متهم شده عامر بن حارث بن نوفل و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nابو هارب بن عزيز و ابو لهب بن عبد المطلب ( عم پيغمبر ) بودند . اتفاقا موج يك كشتى متعلق بيك بازرگان رومى را بكنار زد و خرد نمود . چوب آن كشتى را براى سقف كعبه به كار بردند بدين واسطه بعضى از لوازم بناى كعبه فراهم شد . يك مار از چاهى كه در درون كعبه محل انداختن هديه و نذر بود همه روزه خارج ميشد كه بر ديوار كعبه مىخزيد هر كس نزديك مىشد آن مار بر او حمله مىكرد روزى آن مار بر ديوار كعبه خزيده بود كه يك پرنده آن را ربود قريش گفتند اميدواريم كه خداوند آنچه را كه بايد انجام دهيم فراهم سازد .\r\nدر آن هنگام حضرت پيغمبر سى و پنج ساله بود . اين حوادث پانزده سال بعد از واقعه فجار رخ داد چون خواستند كعبه را ويران كنند ابو وهب بن عمرو بن عائذ بن مخزوم برخاست و يك سنك از بناى كعبه را كند آن سنك از دست او رها شد و بجاى خود برگشت ( ! ) چون چنين ديد گفت : اى گروه قريش در اين بنا هيچ چيز جز نيكى به كار مبريد . وجهى كه عايد از كار زشت و زنا و ظلم باشد براى بناى آن خرج و صرف مكنيد . گفته شد وليد بن مغيره اين سخن را گفته . مردم از تخريب آن انديشناك و خوددار بودند . وليد بن مغيره گفت من بويرانى آن ابتدا ميكنم . او كلنگ را گرفت و اندكى از آن كند . مردم يك شب صبر كردند عاقبت كار ( جسارت ) او را ببينند . اگر براى او مصيبتى رخ داد كه ما از تخريب آن منصرف مىشويم .\r\nچون روز بعد براى او اتفاق سوئى پيش نيامد و خود او عمل تخريب را دوباره شروع كرد مردم با او متفق شده بويرانى دست زدند . كار تخريب تا اساس انجام گرفت . بسنگهاى سبز رنگ در پى رسيدند كه بهم سخت پيوسته بود چون خواستند يك سنگ را قلع و قمع كنند سراسر شهر مكه جنبيده و لرزيده ( ! ) ( در حاشيه كتاب چنين آمده اين خبر در سيره ابن هشام ذكر شده همچنين تاريخ ابن جرير طبرى كه خدا داناتر است ) . سپس براى بناى آن سنگ جمع و شروع\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبساختمان نمودند تا آنكه به محل ركن رسيد .\r\nهر يكى از قبايل خواستند برپا كردن ركن را به خود اختصاص دهند كشاكش و ستيز ميان آنها برخاست بحديكه تصميم بر جنگ گرفتند هر دسته با دسته ديگر اتحاد بسته سوگند ياد كردند كه افتخار ركن را به خود منحصر نمايند طرفين متخاصم تهديد بجنگ و خونريزى نمودند . بنى عبد الدار يك ظرف بزرگ پر خون آورده ميان نهادند بنى عدى را باتحاد دعوت نموده هر دو دسته دستهاى خود را به خون فرو بردند و سوگند ياد كردند تا دم مرگ ريختن خون خود را پايدارى خواهند كرد .\r\nبدين سبب آنها را خون آشام نام نهادند . چهار شب بر آن اختلاف گذشت بعد از آن با هم مشورت نمودند . ابو امية بن مغيره كه سالخورده‌ترين قوم بود گفت : حكم معين كنيد و او نخستين كسى باشد كه از در مسجد وارد مىشود تا ميان شما داورى كند اول كسى كه از در داخل شد پيغمبر بود همه گفتند شخص امين آمد ما به شخص او و بداورى او راضى هستيم . بايشان داستان را گفتند فرمود يك جامه ( ردا - منسوج ) بياوريد آنها هم آوردند حجر اسود را در آن نهاد و فرمود هر يك از نمايندگان قبيله گوشه جامه را بگيرد و همه با هم آن را برداريد ، آن را بدان وضع برداشتند و در جاى خود نهادند و بر آن بنا نمودند و همه از آن داورى خشنود شدند\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nتاريخ بعثت پيغمبر\r\nخداوند محمد پيغمبر خود را در تاريخ سال بيستم از پادشاهى خسرو پرويز بن هرمز بن انوشيروان بعثت نموده . در آن هنگام والى حيره ( از ملوك الطوائف ) از طرف دولت پارس اياس بن قبيصه طائى بود . ابن عباس گويد : چنان كه حمزه و عكرمه و انس بن مالك و عروة بن الزبير از او روايت كرده‌اند : پيغمبر بسن چهل سالگى بعثت و بر آن حضرت وحى نازل شده و نيز ابن عباس بروايت عكرمه و سعيد بن مسيب ميگويد : وحى بر پيغمبر بسن چهل و سه سال نازل گرديد . روز نزول وحى هم دوشنبه بود و در روز دوشنبه اختلافى نيست فقط اختلاف در اين است كه كدام دوشنبه بوده . ابو قلابه جرمى گويد : قرآن در شب نوزدهم ماه رمضان بر پيغمبر نازل شد ( در روايت پس از گذشتن هيجده شب بنابر اين در شب نوزده مىشود ) بعضى هم گويند پس از گذشتن نوزده شب آن امر ( نزول قرآن ) واقع شد . پيغمبر قبل از ظهور جبرئيل آثار و كرامات خداوند را درباره كسى كه خدا ميخواهد او را تكريم كند ( يعنى خود پيغمبر ) معاينه يا احساس مينمود . يكى از آن آثار در عالم رؤيا ديد كه دو فرشته آمده سينه آن حضرت را شكافته قلب را در آورده از غل و غش پاك نموده دوباره برگردانيدند ( مورخين در تعبير يا وصف خود غافل بلكه جاهل هستند ، بدون توجه باصل طهارت ذات و پاكى فطرت باوهام مىپردازند و با نهايت تأسف بايد گفت تمام آنها در تمام كتب يا روايات خود به اين عبارت تصريح كرده و از آن بدتر لغت پليدى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nرا هم به كار برده‌اند و اين نهايت جهل و غفلت است كه بخواهند در عالم اوهام فضيلتى براى پيغمبر كه از آن بى نياز است ذكر كنند و در عين حال با تعبير بد و ذكر غل و غش و پليدى موضوع را نفى مىكنند و اگر الزامى در امانت نبود حتما اين عبارت را ترجمه و نقل نمىكرديم كه شايد كمتر كسى از مسلمين در گذشته و حال متوجه فساد آن عقيده باشد و بداند پيغمبر خدا از روز نخست منزه از غل و غش بوده و حاجت بافسانه نيست - م ) و نيز يكى از كرامات اين بود كه در هر معبرى و از هر سنگ و درختى درود مىشنيد چون توجه مىفرمود و به چپ و راست نگاه مىكرد كسى نمىديد . ملل و اقوام هم از بعثت پيغمبر سخن مىگفتند و خبر مىدادند و علماء هر ملتى بعثت آن حضرت را پيش گوئى مىكردند عامر بن ربيعه گويد : از زيد بن عمر بن نفيل شنيدم كه مىگفت : ما چنين مىديديم و مىدانستيم كه پيغمبر ما از اولاد اسماعيل و از فرزندان عبد المطلب بايد باشد ولى گمان نمىبرم كه من زمان آن حضرت را ادراك خواهم كرد و اكنون من به او ايمان آورده و او را تصديق مىكنم ، و شهادت مىدهم كه او پيغمبر است پس اگر تو زنده بمانى و عمر تو دراز شود درود مرا به او بفرست . من صفات او را براى تو شرح مىدهم كه بر تو مخفى نماند . گفتم : بگو . گفت : او مردى معتدل نه كوتاه و نه بلند ، موى تن او نه كم و نه بسيار ، هميشه در چشم او سرخى ديده مىشود ، ميان دو كتف او مهر نبوت رسم شده نام او احمد است . در همين بلاد هم متولد و در همين جا هم مبعوث مىشود ولى قوم او بعثت آن حضرت را منكر ميشوند و او را از بين خود اخراج مىكنند او بيثرب ( مدينه ) مهاجرت مىكند و رسالت او در آنجا ظاهر مىشود و پيشرفت مىكند . مبادا تو فريب خورده از متابعت او خوددارى كنى . من تمام بلاد را در طلب دين ابراهيم پيموده‌ام . از هر ملتى از يهود و نصارى و مجوس ( مغ ) پرسيدم به من گفتند : اين دين پشت سر تست ، آنها هم آن را بطوريكه من ستوده‌ام وصف مىكنند و مىگويند ديگر پيغمبرى نمانده كه بعثت شود غير از او . چون من اسلام آوردم خبر\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nزيد را بر رسول اكرم گفتم و درود او را رساندم پيغمبر بر او درود فرستاد و فرمود من او را در بهشت ديدم كه دامن كشان مىخراميد و نيز جبير بن مطعم گويد : ما در پيشگاه بت بوانه ( محلى در ينبع ساحل حجاز ) نشسته بوديم و آن در زمانى بود كه يك ماه به روز بعثت پيغمبر مانده بود . در آن وقت ما شترى كشته بوديم ناگاه از درون آن بت ندائى رسيد كه چنين بود : امر عجيب را بشنويد ، استراق وحى و سقوط ستارگان گذشت ! براى اينكه در مكه پيغمبرى بعثت شده كه نام او احمد است . بيثرب ( مدينه ) مهاجرت مىكند . او بدنبال اين روايت گويد : ما تعجب كنان امساك كرديم ( شايد از خوردن گوشت شتر ) پيغمبر هم ظهور كرد اخبارى كه دليل پيغمبرى آن حضرت باشد بسيار است كه علماء در آنها كتب بسيار تأليف و تصنيف نموده و عجايب بعثت را شرح داده كه در اينجا محل ذكر و بيان آنها نيست . ( حاجت بشرح و بيان يا اجمال هم نيست و موضوع بزرگتر از اوهام است . م )\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nآغاز نزول وحى بر پيغمبر\r\nعائشه روايت كرد : نخستين وحى كه بر پيغمبر نازل شده رؤياى صادقه بود كه مانند سپيده دم براى آن حضرت نمايان مىشد ، سپس ميل بعزلت و گوشه‌نشينى فرمود ، شبها در غار « حرا » مشغول عبادت مىشد ( اغلب يا بعضى شبها ) به خانه و خانواده هم مراجعت كرده توشه خود را براى ادامه عبادت برداشته بدان محل بر مىگشت تا آنكه ناگهان حق تجلى كرد و جبرئيل پديد آمد و گفت : اى محمد تو پيغمبر خدا هستى پيغمبر فرمود ( چون آن ندا را شنيدم ) بر زانو افتادم سپس راست نشستم در حالى كه پشت من ( ميان گردن و كتف ) مىلرزيد نزد خديجه برگشتم و گفتم : مرا بپوشانيد - بپوشانيد سپس هراس از من زايل شد . دوباره ( جبرئيل ) آمد و گفت : اى محمد تو رسول خدا هستى . عزم كردم كه خود را از بلندى بپرتگاه بيندازم ( از شدت هراس ) ولى خوددارى كردم . باز گفت : اى محمد من جبرئيل و تو فرستاده خدا هستى . بخوان ! گفتم : چه بخوانم ؟ ( پيغمبر فرمود ) پس از آن مرا گرفت و سه بار فشرد تا آنكه بستوه آمدم آنگاه گفت : « بخوان بنام خداوند خود كه آفريننده باشد » ( آيه قرآن ) من هم خواندم و باز نزد خديجه مراجعت كرده گفتم : من بر خود بسى ترسيدم ، خبر خود را هم براى او نقل كردم ، گفت : مژده مىدهم كه خداوند هرگز ترا ناكام و رسوا نخواهد كرد زيرا تو همواره خويشان را يارى مىكنى و راست مىگوئى و امانت را نگاه مىدارى و بار سنگين را مىكشى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nو مهمانان را مىپذيرى و سير مىكنى و از حق دفاع و بر سختى و رنج در راه حق صبر مىنمائى . سپس مرا نزد ورقه بن نوفل كه پسر عمل او بود برد كه او دين مسيح را برگزيده بود و كتاب را خوانده و از اهل تورات و انجيل چيزهائى شنيده بود به او گفت از برادرزاده خود ( مقصود پيغمبر ) بشنود كه چه مىگويد . ( پيغمبر فرمايد ) او از من پرسيد و من خبر خود را شرح دادم . او گفت : اين همان ناموسى كه بر موسى بن عمران نازل شده . اى كاش من زنده بمانم تا وقتى كه قوم تو ترا از ميان خود اخراج كنند . گفتم : آيا آنها مرا اخراج مىكنند ؟ گفت : آرى هيچ كس به آنچه تو آوردى نيامد مگر آنكه به او دشمنى كرده شده . اگر من زمان ترا ادراك كنم ترا يارى پسنديده و پشتيبانى خواهم كرد . بعد از آن آيه نخستين آيه كه نازل شد اين است . ( ن بقلم سوگند و آنچه را كه مىنويسند ) و بعد ( اى آنكه خود را پوشانيده‌اى ) ( مقصود وقت نزول وحى كه مىلرزيد و بخديجه گفته بود مرا بپوشانيد ) و بعد سوره « و الضحى » خديجه چون يقين حاصل كرد گفت : اى پسر عم مىتوانى مرا از وضع كسى كه بر تو فرود مىآيد ( جبرئيل ) خبر بدهى ( پيغمبر ) فرمود آرى . چون جبرئيل پديد آمد به او خبر داد خديجه گفت : برخيز و بر ران چپ من بنشين پيغمبر برخاست و بر ران وى نشست . پرسيد آيا باز او را مىبينى ؟ فرمود آرى ، گفت :\r\nبرخيز و بران راست من بنشين . پيغمبر برخاست و نشست . پرسيد : آيا باز او را مىبينى ؟ فرمود : آرى .\r\nخديجه مقنعه خود را از سرو رو برداشت در حالى كه پيغمبر در آغوش او بود آنگاه پرسيد آيا باز او را مىبينى . پيغمبر فرمود : نه خديجه گفت : اى پسر عم من به تو مژده مىدهم كه هر كه براى تو نمايان شده فرشته است اهريمن نيست . ثابت و پايدار باش .\r\nيحيى بن ابى كثير گويد : از ابا سلمه پرسيدم : نخستين آيه كه از قرآن نازل\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nشد كدام است ؟ گفت :   « يا أَيُّهَا الْمُدَّثِّرُ »   . يحيى گفت : مردم مىگويند . اين آيه نخستين بود « بخوان بنام خداى خود » او ( ابو سلمه ) گفت من : از جابر بن عبد اللّه ( انصارى ) پرسيدم پاسخ داد : من جز اينكه نقل قول از پيغمبر كنم چيزى نمى گويم . فرمود در حراء عزلت گزيدم چون مدت اعتكاف ( عبادت و گوشه‌نشينى ) پايان يافت فرود آمدم ، ندا شنيدم به طرف راست نظر كردم چيزى نديدم ، سوى چپ نگاه افكندم باز چيزى نديدم پس و پيش نظر كردم و چيزى نديدم ، سر خود را بالا برداشتم او را ديدم - يعنى ملك . او بر عرش ميان آسمان و زمين نشسته بود . من دچار رعب شدم ، نزد خديجه رفته گفتم : مرا بپوشانيد - بپوشانيد ، آب هم بر من بريزيد آنها همچنين كردند اين آيه نازل شد   « يا أَيُّهَا الْمُدَّثِّرُ »   اى آنكه پوشانيده شده . اين حديث صحيح است . هشام بن كلبى گفت : نخستين بارى كه جبرئيل بر پيغمبر نازل شد شب شنبه و يك شنبه بود . سپس روز دوشنبه رسالت خداوند را ابلاغ كرد . آنگاه وضو و نماز را به آن حضرت آموخت و اين آيه را خواند   « اقْرَأْ بِاسْمِ رَبِّكَ الَّذِي خَلَقَ »   در آن هنگام سن پيغمبر بچهل سال رسيده بود . زهرى گويد :\r\nدر اندك زمانى وحى از پيغمبر بريده شد ، سخت اندوهناك شد ، كوهها را مىپيمود كه خود را از قله بيندازد ، بهر قله كه مىرسيد جبرئيل پديد مىآمد و مىگفت تو حقا پيغمبر خدا هستى آنگاه آرام مىگرفت . هنگامى كه امر خدا رسيد كه بايد قوم خود را از عذاب خداوند باز دارد و آنها را به ترك بت‌پرستى مجبور كند كه خداى يگانه آفريننده و روزى دهنده را عبادت كنند و نعمت خداوند را كه بقول ابن اسحق آن نعمت عبارت از نبوت است براى آنها شرح بدهد . پيغمبر آن شرح را در خفا مىگفت آن هم براى خانواده خود كه به آنها اعتماد و اطمينان داشت . نخستين كسى كه به او ايمان آورد و تصديق نمود خديجه دختر خويلد همسر او بود واقدى گويد :\r\nهمگنان ما متفق بر اين هستند كه اول كسى كه ايمان آورد و دعوت پيغمبر را پذيرفت\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n( از اهل قبله - مسلمين ) خديجه بود سپس نخستين فريضه كه از شرايع اسلام پس از توحيد و دورى و تبرى از بت‌پرستى مقرر گرديد نماز بود . وقتى كه نماز واجب و مقرر شد جبرئيل در قسمت بالاى مكه ظاهر گرديد و پيغمبر را در يك قسمت دشت برد و در آنجا لگدى به زمين ( با پشت پا ) زد كه ناگاه چشمه آبى جوشيد ( ! ) جبرئيل وضو گرفت كه پيغمبر مىديد وضوء را به آن حضرت آموخت ( چگونه با طهارت آماده نماز شود ) سپس جبرئيل برخاست و در همان دشت نماز بجا آورد و بعد از آن رفت .\r\nپيغمبر هم نزد خديجه برگشت - وضو و نماز را به او آموخت و خود پيشنماز وى گرديد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nبيان معراج پيغمبر\r\nمردم در تاريخ معراج اختلاف نمودند . بعضى آن را سه سال قبل از هجرت دانسته و جمعى يك سال . همچنين در محل آن و مكانى كه پيغمبر از آن صعود فرمود .\r\nگفته شد كه آن حضرت در مسجد ( حرم ) نزديك حجر خوابيده بود و از همانجا بالا رفت ( در عالم رؤيا ) و نيز گفته شد كه آن حضرت در خانه ام هانى دختر ابى طالب خفته بود كه آن امر انجام گرفت . كسى كه اين روايت را كرده معتقد است كه پيرامون مسجد همه حرم است و اگر گفته شد در حرم بود ممكن است آن خانه مشمول آن شود . حديث معراج را جماعتى از اصحاب پيغمبر با سند معتبر روايت كرده‌اند كه :\r\nپيغمبر فرمود . جبرئيل و ميكائيل هر دو نزد من آمدند و گفتند : كدام يك از اينها ( جماعتى خفته بودند ) براى اين امر دعوت شده . سپس خود به خود گفتند : دستور داده شده كه خواجه ( سيد ) آنها را ( بمعراج ) ببريم . بعد از آن هر دو رفتند و روز بعد سه شخص شدند و آمدند و باز او را خفته ديدند ( پيغمبر ) او را پشت و رو نمودند و سينه و شكم او را شكافتند و از چاه زمزم آب آوردند و جوف او را از غلى كه داشت ( و غيران ) شستند . يك طشت پر از ايمان و حكمت آوردند و قلب و درون او را پر از ايمان و حكمت نمودند ( پيش از اين هم تصريح كرديم كه پيغمبر منزه از غل مىباشد . م ) و نيز گفته شد . پيغمبر فرمود : جبرئيل مرا از مسجد بخارج برد . كه ناگاه چهار پائى پديد آمد كه براق باشد و آن از خر بزرگتر و از شتر كوچكتر بود . سپس براق را پيش\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nكشيد و گفت : سوار شو . چون دستم را بر آن مركب گذاشتم از سوارى من خوددارى و تمرد كرد ، جبرئيل گفت : اى براق ، هيچ پيغمبرى ارجمندتر از محمد بر تو سوار نشده . آنگاه آرام شد و فرود آمد تا آنكه سوار شدم . جبرئيل با من سوى مسجد اقصى ( فلسطين ) سير و سفر نمود . دو ظرف براى من تقديم شد ، يكى شير داشت و ديگرى خمر .\r\nبه من گفته شد : يكى از اين دو را اختيار كن من شير را گرفتم و نوشيدم به من گفته شد :\r\nصواب بود آنچه را از روى فطرت برگزيدى . اگر خمر را مىنوشيدى امت تو بعد از تو همواره گمراه خواهد شد . سپس سير و سفر خود را ادامه داديم . به من گفت ( جبرئيل ) فرود آ و نماز بخوان من هم پياده شده نماز بجا آوردم . به من گفت : اين است طيبه ( مدينه ) و تو بدان مهاجرت خواهى كرد . باز بسير و سفر خود ادامه داديم . به من گفت :\r\nپياده شو و نماز بخوان . پياده شدم و نماز خواندم ، گفت : اين طور سينا است كه خداوند با موسى سخن گفت . باز راه خود را گرفتيم . به من گفت : هان نماز بخوان . فرود آمدم و نماز خواندم گفت : اين بيت لحم است كه عيسى در آن متولد شده سپس سير خود را تجديد نموديم تا آنكه بيت المقدس نمايان شد . چون بدر مسجد رسيديم . جبرئيل مرا پياده نمود و براق را با حلقه كه پيغمبران مركب خود را به آن مىبستند بست . چون به مسجد اندر شدم گروه انبياء را گرد خود ديدم و نيز گفته و روايت شده كه ارواح انبياء بوده كه قبل از من بعثت شده بودند . آنها همه به من درود فرستادند پرسيدم : اى جبرئيل اينها كيانند ؟ پاسخ داد اينها برادران تو پيغمبرانند - قريش ادعا مىكند كه خداوند شريك دارد . نصارى هم ميگويند : خداوند فرزند دارد . تو ( اى پيغمبر ) از اين پيغمبران بپرس كه خداوند عز و جل شريك يا فرزند دارد ؟ از اين است كه خداوند مىفرمايد ( آيه قرآن ) « بپرس از آنانى كه پيش از تو فرستاده شده‌اند از پيغمبران ما . آيا ما جز خداوند بخشنده خدايانى آفريده‌ايم كه در خور پرستش باشند ؟ » آنها ( يعنى پيغمبران ) يگانگى خداوند را تصديق و بدان اقرار نمودند . سپس جبرئيل\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nآنها را به اجتماع خواند و مرا پيش برد و من پيشنماز آنها شده دو ركعت خواندم . بعد از آن جبرئيل مرا نزد صخره برد ، با هم بالاى آن رفتيم . آنگاه معراج سوى آسمان انجام گرفت كه از آن منظره بهتر كسى نديده و از همانجا فرشتگان عروج و صعود مىكنند كه پاى آن در صخره بيت المقدس و سر آن به آسمان پيوسته . آنگاه جبرئيل مرا بر بال خود حمل نمود و به آسمان صعود كرد . چون به آسمان زيرين رسيديم ، خواست در آسمان را بگشايند . از او پرسيده شد : كيستى ؟ گفت : جبرئيل . سؤال شد :\r\nهمراه تو كيست ؟ گفت : محمد . گفتند : آيا او بعثت شده . گفت : آرى . گفتند : مرحبا خوش آمديد . در باز شد و ما داخل شديم . مردى ديدم كه خلقت او تمام آراسته و در طرف راست او بابى بود كه از آن بوى خوش مىرسيد و از طرف چپ او درى بود كه بوى بد از آن مىآمد . چون بدر طرف راست نگاه ميكرد مىخنديد و چون به چپ نظر مىافكند مىگريست . پرسيدم اين كيست و اين دو در چيست ؟ گفت : اين پدر تو آدم است درى كه سوى راست اوست بهشت است و درى كه چپ اوست دوزخ است . چون نگاه مىكند و نسل خود را وارد بهشت بيند مىخندد و چون از طرف ديگر مىبيند نسل او داخل جهنم مىشوند مىگريد و اندوهناك مىشود . باز از آنجا به آسمان دوم صعود كرد . خواست در را بگشايند . پرسيده شد : كيستى ؟ گفت : جبرئيل . سؤال شد : همراه تو كيست ؟ گفت : محمد . باز سؤال شد آيا او مبعوث شده ؟ گفت : آرى . گفته شد . درود خدا بر او مرحبا خوش آمد و چه آمدن خوشى ؟ در باز شد و ما داخل شديم . ناگاه دو جوان ديديم . گفتم : اى جبرئيل اين دو كه باشند ؟ گفت : اين عيسى بن مريم و آن ديگر يحيى بن زكريا . سپس به آسمان سيم صعود نموديم . خواست در را بگشايند : گفته شد :\r\nكيستى ؟ گفت : جبرئيل . پرسيده شد همراه تو كيست ؟ گفت : محمد . گفته شد : آيا فرستاده شده ( بعثت شده ) گفت : آرى . گفته شد مرحبا و بسى خوش آمد . داخل شديم .\r\nناگاه مردى كه از حيث حسن و زيبائى بر مردم برترى داشته پديد آمد . پرسيدم اى جبرئيل\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاين كيست گفت . اين برادر تو يوسف است . سپس به آسمان چهارم صعود كرديم و او فتح باب را خواست . گفته شد : كيستى ؟ گفت : جبرئيل ؟ همراه تو كيست ؟ گفت : محمد .\r\nآيا به او وحى شده ؟ گفت : آرى . گفتند : مرحبا و خوش آمد ، چه خوش آمدنى ؟\r\nداخل شديم . مردى ديدم پرسيدم : كيست ؟ گفت ادريس كه خداوند او را به مكان بلند بالا برده . سپس به آسمان پنجم صعود كرديم . گشايش خواست پرسيده شد : كيستى ؟\r\nگفت : جبرئيل ؟ كيست با تو ؟ گفت . محمد . آيا بعثت شده ؟ گفت : آرى . گفته شد : مرحبا كه بسيار خوش آمده . داخل شديم مردى ديديم كه جمعى گرد او نشسته براى آنها داستان مىگويد . گفتم : اين كيست ؟ گفت : اين هارون است و آنهايى كه گرد او نشسته‌اند بنى اسرائيل مىباشند . باز به آسمان ششم پرواز كرد . گشايش خواست گفته شد . كيستى ؟ گفت : جبرئيل پرسيده شد : با تو كيست ؟ گفت : محمد گفته شد : آيا بعثت شده . گفت : بلى . گفته شد : مرحبا به او كه خوش آمده آن هم چه خوش آمدنى . داخل شديم ، مردى نشسته ديديم ، از او گذشتيم . او گريست گفتم :\r\nاى جبرئيل اين كيست ؟ گفت : اين موسى . گفتم چرا مىگريد ؟ گفت : او مىگويد بنى اسرائيل ادعا مىكنند كه من بهترين و ارجمندترين بنى آدم هستم و حال اينكه اين مرد ( پيغمبر ) مرا پشت سر گذاشته ( يعنى اشرف از من است ) سپس به آسمان هفتم صعود نمود . خواست در را بگشايند . گفته شد : كيستى ؟ گفت : جبرئيل ، آنكه با تست كيست ؟ گفت : محمد . گفته شد : آيا او مبعوث شده ؟ گفت آرى گفته شد : مرحبا خوش آمد ، آمدن خوشى . داخل شديم . مردى ديدم كه موى خاكسترى ( جو گندمى سفيد و سياه ، دو رنگ ) داشت ، دم در بهشت بر كرسى نشسته بود . در اطراف او مردمى سپيد رو كه روى آنها مانند كاغذ ( قرطاس ) سفيد بود نشسته بودند . مردم ديگرى هم بودند كه رنگهاى ديگرى داشتند ، آنان كه رنگ ديگرى داشتند برخاستند و در نهر آب خود را شستشو دادند ، رنگ آنها برگشت و مانند ياران خود رو سپيد شدند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nپرسيدم اين مرد كيست ؟ گفت : پدر تو ابراهيم است آنان كه گرد او جمع شده و رو سپيد باشند قومى هستند كه ايمان خود را با ستم نياميخته‌اند . اما آنهايى كه رنگ ديگرى به خود گرفته‌اند قومى هستند كه كارهاى زشت و نكو را بهم آميخته‌اند . توبه كرده و خدا از آنها گذشت . ابراهيم را ديدم كه به خانه ( خدا ) تكيه داده بود . او گفت : روزى هفتاد هزار فرشته داخل اين خانه مىشوند كه هيچكدام آنها دوباره بر نمىگردد .\r\nگفت : ( پيغمبر ) جبرئيل مرا نزد سدرة المنتهى ( درخت زالزالك ) برد ميوه آن ( دانه زالزالك ) به اندازه قله كوه بود . در پاى آن درخت چهار نهر آب بود . دو جوى ظاهر و دو جوى باطن در بهشت روان بود ، دو نهر ظاهر يكى رود نيل ( در مصر ) و يكى رود فرات ( در عراق ) است ( در طبع كتاب علامت استفهام ( ؟ ) آمده ) گفت ( پيغمبر ) انوار خداوند به آن درخت احاطه كرده بود . ملائكه هم در پيرامون آن مانند ملخ زرين ( طلائى ) بودند كه از هيبت نور خدا افتان و خيزان بودند . من كنار رفتم كه هيچكس قادر بر وصف آن نمىباشد . جبرئيل رفت و ميان انوار قرار گرفت و ندا داد : اى محمد پيش آ . من نيز پيش رفتم و هر دو سوى يك پرده رفتيم . يك فرشته مرا همراهى كرد و در آنجا جبرئيل عقب ماند ( حق پيش رفتن نداشت ) من پرسيدم : ( اى جبرئيل ) كجا مىروى ؟ گفت هر يك از ما يك مقام معلوم ( و محدود ) داريم . اين نهايت محل وصول خلق است . من در آن حال مىرفتم تا بعرش رسيدم . همه چيز نزد عرش از هيبت خداوند بخشنده فرود آمد و ناچيز گرديد . زبانم هم بند آمد . سپس خداوند زبانم را گويا فرمود . گفتم : تحيات فرخنده و صلوات نيكو براى خداوند است . خداوند در آن هنگام بر من و بر امت من روزى پنجاه نماز واجب نمود ، برگشتم نزد جبرئيل كه دستم را گرفت و سوى بهشت خراميديم . من در بهشت كاخهاى ارجمند از در و ياقوت و زمرد ديدم . يك نهر هم ديدم كه آب آن از شير سفيدتر و از انگبين شيرينتر بود كه بر پاره‌هاى در و ياقوت و مشك روان بود . گفت : ( جبرئيل ) اين است كوثر كه خداوند\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبه تو داد . سپس دوزخ را به من نشان داد زنجيرهاى آتشين و مارها و عقربها و آلات شكنجه را در آن ديدم . سپس مرا از آن ناحيه سوى موسى برد . موسى از من پرسيد . خداوند بر تو و بر امت تو چه فريضه مقرر داشته ؟ گفتم : پنجاه بار نماز . گفت : من بنى اسرائيل را قبل از تو آزمودم و سخت امتحان نمودم و كمتر از اين نماز از آنها خواستم كه زير بار نرفتند . برگرد نزد خداى خود و تخفيف بخواه ، برگشتم و تخفيف خواستم كه ده نماز از آن فريضه كاست ، برگشتم نزد موسى و ماجرى را خبر دادم . گفت :\r\nبرگرد و باز تخفيف و گذشت بخواه . باز برگشتم و باز ده نماز تخفيف داد . بدين حال ما بين خدا و موسى رفت و آمد نمودم تا آنكه نماز را پنج نوبت واجب نمود . باز موسى گفت : برگرد و تخفيف بخواه گفتم : من از خداى خود شرمنده‌ام هرگز ديگر بر نمىگردم و تخفيف نمىخواهم . ندا آمد كه من بر تو و امت تو پنجاه نماز واجب نموده‌ام و اين پنج نماز بمنزله همان پنجاه نماز است و من آنچه را كه مقرر مىكنم نسخ نخواهم كرد هم امر خود را اجرا و هم بار بندگان خود را سبك نمودم .\r\nسپس من و جبرئيل بخوابگاه خود فرود آمديم . تمام آن كارها در يك شب انجام گرفت ( موضوع يا حديث يا مسئله معراج يكى از بزرگترين مباحث علماء اسلام است كه اختلاف در صورت و روايت معراج بسيار شديد مىباشد بعضى آن را جسمانى و جمعى روحانى و قومى رؤيا مىدانند . ما با اينكه تمام آن را با هر وضعى كه داشت حرف به حرف ترجمه كرده و امانت ترجمه و روايت را حفظ نموده‌ايم ناگزير بتناقض روايت و اختلاف موضوع اشاره مىكنيم . اولا تكرار مكررات و سؤال دربانان آسمان كه آيا محمد بعثت شده كه تماما يك نواخت است ضرورت ندارد . ثانيا وجود براق چموشى كه در آغاز كار از سوارى پيغمبر خوددارى مىكرد لازم نبود زيرا آخر الامر مركب پيغمبر بال جبرئيل بوده ثالثا انتخاب بعضى پيغمبران و بودن آنان در\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآنجا بدون سايرين موجب حيرت است . رابعا بودن بنى اسرائيل در آسمان نزد هارون در صورتى كه دخول براى غير انبياء ممنوع است و اغلب بنى اسرائيل گوساله‌پرست بوده كه استحقاق حيات در زمين هم ندارند باعث تعجب است كه مثلا براى دخول پيغمبران همه تحقيقات پيش آيد ولى بنى اسرائيل قبل از آن حضرت در آسمان كرد هارون تجمع كرده و بالاخره درخت سدر و پرده و وصول به حضرت نور و با تمام اين مشكلات عينا ترجمه شده آنچه روايت شده حضرت پيغمبر فرمود وقتى عروج كردم يك كوزه آب افتاد و آب آن ريخت و وقتى معراج پايان يافت هنوز آب آن كوزه در حال ريختن و جريان بود مراد كمى وقت بوده و نيز اين روايت شده كه وقتى عروج كردم كسى حلقه در را برداشت كه بكوبد هنوز آن حلقه نواخته نشده بود كه بر گشتم كه شايد از عشر ثانيه هم كمتر بود پس مسلما آن معراج در عالم رؤيا بود حتى اگر يك شب هم باشد با اينكه آن همه عوالم را سير فرموده باز رؤيا بود و ما زايد مىدانيم كه در اين موضوع كه از اول اسلام تا كنون در آن بحث شده اظهار عقيده كنيم و هوش محققين به اشاره و توضيح ما احتياج ندارد . م ) چون به مكه برگشت ( مقصود از معراج ) دانست كه مردم او را تصديق نخواهند كرد . در مسجد غمناك نشست . ابو جهل بر آن حضرت گذشت و بطور استهزاء پرسيد آيا در شب گذشته چيزى بدست آوردى .\r\nفرمود : آرى ، ديشب به طرف بيت المقدس سير نمودم . ( ابو جهل ) گفت : با اينكه ديشب بدانجا سفر نمودى امروز ميان ما هستى فرمود آرى . او ( ابو جهل ) ترسيد اگر بدون تأكيد آن خبر را منتشر كند پيغمبر او را تكذيب نمايد پس پرسيد : آيا حاضر هستى كه قوم خود را از اين مسافرت ( معراج ) آگاه كنى ؟ فرمود : بلى . آنگاه ابو جهل فرياد زد : اى گروه بنى كعب بن لوى بياييد ، ( بشتابيد ) چون جمع شدند سخن ( معراج ) پيغمبر را براى آنها نقل كرد ( با تعجب و استهزاء و تكذيب ) . مردم چند گروه شدند ، بعضى تصديق كردند و جمعى تكذيب و گروهى دست مىزدند و برخى دست خود را\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n( از شدت تعجب ) بر سر نهادند . جماعتى از كسانى كه به او ايمان آورده بودند ( تكذيب كرده ) مرتد شدند . قومى از مشركين نزد ابو بكر رفته گفتند : يار تو چنين گويد و چنان . او ( ابو بكر ) گفت : اگر چنين گفته باشد راست گفته است . من بالاتر از اين گفته‌هاى او را تصديق مىكنم . بنابر اين او را در صعود به آسمان در مدت يك شب يا با يك رفتن و آمدن ( كوتاه ) تصديق ميكنم . بدين سبب و در آن هنگام ابو بكر لقب صديق يافت . مردم گفتند ( بمحمد ) براى ما صفت مسجد اقصى را ( بيت المقدس ) بيان كن ( براى امتحان ) . فرمود خواستم بيان كنم كه كار بر من دشوار شد ( درهم و برهم ) فرمود : ( مسجد را براى من حاضر كردند ( در عالم غيب ) من در حال تأمل آن را وصف نمودم ناگاه ( بهانه گرفته ) گفتند : ما را از قافله‌ها و دسته‌هاى شتر ( در حال سفر و چرا ) خبر بده ( براى امتحان ) فرمود بر قافله ( يا دسته شتر ) ( در حال عروج ) كه متعلق به بنى فلان در روحاء ( محل ) گذشتم . من از آنها يك قدح آب گرفتم و نوشيدم . از آنها بپرسيد ( چگونگى را ) همچنين بقافله بنى فلان و فلان رسيدم سوارى ديدم ، دسته‌اى هم در ذى مر ( محل ) نشسته بودند . يك شتر جوان از من رميد ، فلان شخص افتاد و دست او شكست از آنها بپرسيد ( و تحقيق كنيد ) من از شترهاى شما در تنعيم ( محل ) گذشتم . پيش آهنگ آنها يك شتر خاكسترى رنگ بر آن دو جوال دوخته ( بهم پيوسته ) بود . ( ديدم ) اين قافله اول طلوع آفتاب بشما خواهد رسيد ، آنها ( چون اين سخن را شنيدند ) از آنجا سوى ثنيه ( پايگاه خارج شهر ) رفتند و منتظر طلوع آفتاب شدند تا او را ( پيغمبر ) تكذيب كنند . يكى گفت : اينك آفتاب طلوع كرد ديگرى گفت :\r\nاين است قافله پديد آمد كه پيش آهنگ آن يك شتر خاكسترى رنگ باشد . آنها ( در اين تحقيق بتكذيب او ) رستگار نشدند ( ناگزير ) گفتند : اين يك نحو جادوى آشكار و روشن مىباشد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nبيان نخستين كسى كه اسلام آورد و اختلاف عقيده مؤرخين\r\nعلماء در اسلام شخص نخستين اختلاف دارند در حالى كه همه متفق هستند كه اول كسى كه از خلق خدا اسلام آورد خديجه بود . قومى گفتند . نخستين شخص مذكرى كه ايمان آورد على بود . از على عليه السلام روايت شده كه فرمود : من بنده خدا و برادر پيغمبر خدا و منهم صديق ( مبالغه از تصديق ) اكبر هستم هر كه اين ادعا را ( جز من ) بكند دروغگو و افترا كننده است . من با پيغمبر خدا نماز خواندم در آن زمان هفت سال قبل از مردم نماز خواندم . ابن عباس گويد . نخستين كسى كه نماز خواند على بود . جابر بن عبد اللّه ( انصارى ) گويد : پيغمبر ( ص ) روز دوشنبه بعثت شد و على روز سه شنبه نماز خواند . زيد بن ارقم گويد : نخستين كسى كه اسلام آورد على بود عفيف كندى گويد من يك مرد بازرگان بودم ، و در ايام حج وارد مكه شدم ، نزد عباس رفتم هنگامى كه پيش او بوديم ، مردى پديد آمد كه رو بكعبه ايستاد و نماز بجا آورد سپس زنى آمد و با او نماز خواند . بعد از آن نوجوانى رسيد و با آن دو نماز خواند من پرسيدم اى عباس اين چه دينى است ؟ پاسخ داد : اين محمد برادرزاده من است ادعا مىكند كه خدا او را فرستاده و او ميگويد : گنجهاى خسرو و قيصر به روى او گشوده خواهد شد اين همسر او خديجه است كه به او ايمان آورده ، اين نوجوان هم على بن ابى طالب است كه به او ايمان آورده . به خدا سوگند من كسى را روى زمين نمىشناسم كه به اين دين گرويده باشد جز اين سه شخص . عفيف گفت : اى كاش من\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nهم چهارمى بودم . محمد بن منذر و ربيعة بن ابى عبد الرحمن و ابو حازم مدنى و كلبى گويند نخستين كسى كه اسلام آورد على بود كه سن او در آن هنگام نه سال بود . ( گفته كلبى ) و نيز گفته شده سن او يازده سال بود . ابن اسحق گويد : اول كسى كه اسلام آورد على بود كه سن او يازده سال بود . يكى از نعم خداوند بر او اين بود كه قريش دچار سختى معيشت شده بودند و ابو طالب خانوادهء متعدد و بسيار داشت ( كه متكفل مخارج آنها بود ) روزى پيغمبر بعم خود عباس گفت : اى عم ابو طالب بار سنگين عيال را مىكشد برويم بار خانواده او را سبك كنيم . هر دو رفتند و از مقصود خود آگاهش نمودند .\r\nابو طالب گفت : عقيل را براى من بگذاريد و هر چه ميخواهيد بكنيد پيغمبر على را برد و عباس جعفر را تكفل نمود على نزد پيغمبر بود تا آنكه خداوند او را بعثت فرمود كه على از او پيروى كرد چون پيغمبر ميخواست نماز را ادا كند باتفاق على بيكى از دره‌هاى پيرامون مكه مىرفت و بعد از نماز مراجعت مىنمودند .\r\nناگاه ابو طالب آنها را ( در حال ) نماز ديد .\r\nپرسيد : اى برادرزاده من ! اين دين چيست ؟ فرمود دين خدا و ملائكه خدا و پيغمبران خدا و دين پدر ما ابراهيم است خداوند تعالى مرا نزد بندگان خود فرستاد و تو اولى و احق هستى كه سوى راه راست هدايت شوى و از هر كسى احق و اولى هستى كه مرا اجابت كنى . گفت ( ابو طالب ) من نمىتوانم دين خود و پدران را ترك كنم . ولى به خدا سوگند كه قريش هرگز به تو دست نخواهد يافت تا من زنده هستم ( به تو آزار نخواهند رسانيد ) جعفر هم نزد عباس بود تا وقتى كه اسلام آورد و از عباس بىنياز شد گفت ( راوى ) ابو طالب بعلى گفت : اين دين كه تو بدان گرويدى چيست گفت ( على ) اى پدر من به خدا و پيغمبر ايمان آورده با او نماز خوانده‌ام گفت ( ابو طالب ) او هرگز ما را بجز براى نيكى دعوت نمىكند . تو ملازم ( و مطيع او ) باش\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو نيز گفته شده نخستين كسى كه اسلام آورد ابو بكر بود . شعبى گويد : از ابن عباس پرسيدم نخستين مسلم ( مسلمان ) كه بود ؟ پاسخ داد مگر شعر حسان را نشنيدى كه گويد .\r\nهر گاه چيزى را به ياد آرى ( از شخص موثق بشنوى ) برادر خود ابو بكر را به ياد بيار با كارى كه انجام داده . او بهترين مردم و دادگرترين آنها . بعد از پيغمبر و درست‌ترين آنها در اداء امانتى كه حمل كرده بود . و دومين كسى كه ستوده شده كار او و نخستين كسى كه پيغمبران را تصديق نموده . ( سه بيت شعر ) كه ترجمه شده و نقل عين آنها ضرورت ندارد ) عمرو بن عبد گويد : نزد پيغمبر خدا در عكاظ ( محل - سوق ) رفتم و گفتم :\r\nاى پيغمبر خدا كيست ( نخستين كسى ) كه بر اين كار ( دعوت ) متابعت نمود ؟ فرمود :\r\nدو كس يكى آزاده و ديگرى بنده . ابو بكر و بلال . من هم اسلام را قبول كردم ( مراد عمرو بن عبد ) ، ابو ذر گويد : من چهارمين مسلمان هستم . قبل از من فقط پيغمبر و ابو بكر و بلال اسلام آورده بودند . ابراهيم نخعى گويد : ابو بكر نخستين مسلمان بود .\r\nگفته شده : نخستين كسى كه اسلام را قبول كرد زيد بن حارثه ( غلام فرزند خوانده پيغمبر ) بود . زهرى و سليمان بن يسار و عمران بن ابى انس و عروة بن الزبير چنين گويند : نخستين كسى كه مسلمان شده زيد بن حارثه بود . او و على هر دو ملازم پيغمبر بودند . پيغمبر سوى كعبه مىرفت و نماز نيمروز را بجا مىآورد و قريش آن كار را انكار نمىكردند . اگر نماز ديگرى بجا مىآورد على و زيد هر دو او را محافظت مىكردند . ابن اسحق گويد : نخستين شخص مذكر كه اسلام آورد بعد از پيغمبر دو شخص على و زيد بودند سپس ابو بكر اسلام آورد و دين خود را آشكار نمود .\r\nاو ( ابو بكر ) نزد قوم خود محترم و محبوب بود . او داناترين مردم قريش بعلم انساب قريش و حوادث آنها بود . او بازرگان بود كه قوم او با او مراوده كرده نزد او جمع\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمىشدند و او بهر كه اعتماد داشت باسلام دعوتش مىنمود . عثمان بن عفان و زبير بن عوام و عبد الرحمن بن عوف و سعد بن ابى وقاص و طلحه بن عبيد اللّه بتوسط او ( ابو بكر ) اسلام را قبول كردند . او آنها را نزد پيغمبر برد كه مسلمان شده و نماز خواندند . آنها كسانى بودند كه در اسلام سبقت نمودند . سپس مردم ديگر به آنها پيوستند و اسلام در مكه منتشر و مايه سخن مردم گرديد . واقدى گويد : ابو ذر اسلام آورد كه او چهارمين يا پنجمين مسلمان بود . عمرو بن عبد سلمى هم مسلمان شد كه چهارمين يا پنجمين مسلمان بود .\r\nگفته شده : زبير چهارم يا پنجم بود . خالد بن سعيد بن عاص هم اسلام آورد ابن اسحق گويد : او و همسر او همينه دختر خلف بن اسعد بن عامر بن بياضه كه از خزاعه بود با هم اسلام آوردند آن هم بعد از بسيارى از مسلمين .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nبيان امر خداوند در آشكار نمودن دعوت پيغمبر\r\nپس از سه سال كه از بعثت پيغمبر گذشت خداوند امر فرمود كه دعوت خود را آشكار نمايد . در مدت سه سال دعوت آن حضرت مخفى بود كه فقط باشخاصيكه محل وثوق بودند بيان مىشد . اصحاب پيغمبر بدين حال بودند كه اگر ميخواستند نماز را ادا كنند ناگزير بدره‌ها رفته در خفا نماز مىخواندند . هنگامى كه سعد بن ابى وقاص و عمار و ابن مسعود و خباب و سعد بن زيد در يكى از دره‌ها مشغول نماز بودند ناگاه جمعى از مشركين كه ابو سفيان بن حرب و اخنس بن شريق از آنها بودند بر وضع و حال آنان آگاه شده آغاز ناسزا و دشنام نمودند سپس دست بستيز دراز كرده بزد و خورد پرداختند ، سعد مردى را از مشركين به استخوان ( فك ) شتر نواخت كه سر او را شكست و خون از آن جارى شد و اين نخستين خونى بود كه در اسلام ريخته شده .\r\n( بموجب يك روايت ) ابن عباس گويد : چون آيه « خبر بده بخويشان نزديك خود » نازل شد پيغمبر سوى صفا رفت و بسر بلندى ايستاد فرياد زد . « يا صباحاه » ( مقصود دعوت كه براى استغاثه به كار مىرود - هان - ) اى بنى فلان و اى بنى عبد المطلب و اى بنى عبد مناف ، همه گرد آن حضرت جمع شدند . فرمود : اگر بشما خبر بدهم كه در دامان كوه سوارانى ( آماده غارت ) ديده‌ام : آيا مرا تصديق مىكنيد ؟ گفتند : آرى . زيرا شما را\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآزموده‌ايم كه تا كنون دروغ نگفته‌ايد فرمود : هان بدانيد كه من بشما اخطار مىكنم كه يك عذاب سخت در انتظار شما است .\r\nابو لهب گفت : بدا به تو ما را براى چنين سخنى دعوت كردى ؟ سپس برگشت كه سوره : بريده باد هر دو دست ابو لهب نازل شد :\r\nجعفر بن عبد اللّه بن ابى الحكم گويد . چون خداوند : آيه « خبر بده بخويشان نزديك خود » نازل كرد پيغمبر سخت غمگين و عرصه بر او تنگ گرديد كه خانه‌نشين شد مانند بيمار . عمه‌هاى او براى عيادت حضرت او رفتند ، فرمود مرضى ندارم ولى خداوند به من امر فرمود كه بعشيره و نزديكان خود اخطار كن . گفتند ( عمه‌ها ) آنها را نزد خود بخوان و ابو لهب را دعوت مكن زيرا او اجابت نخواهد كرد آنها را دعوت فرمود و آنها حاضر شدند كه جمعى از بنى عبد المطلب بن عبد مناف ميان آنها بودند ، عده آنها چهل و پنج تن بود . ابو لهب بسخن ابتدا كرد و گفت : اينها اعمام و فرزندان عم تو هستند ، سخن بگو و جوانى را كنار بگذار . بدانكه قوم تو طاقت ستيز با ملت عرب ندارند ، قوم تو و زادگان پدر تو سزاوارترند كه ترا بگيرند و بزندان بسپارند ، اگر تو در عقيده خود پايدارى و مقاومت كنى قوم تو از قبايل قريش كه از تمام اعراب احق و اولى هستند كه ترا بزندان بفرستند . تا ديگران زيرا تو براى آنها بدترين وضع و شر بسيار آورده‌اى .\r\nپيغمبر سكوت اختيار فرمود و در آن مجلس هيچ نگفت . دوباره آنها را دعوت كرد و فرمود : خدا را حمد مىكنم و از او يارى ميخواهم و به او ايمان دارم و بر او توكل مىكنم و شهادت مىدهم كه او يگانه است و شريك ندارد . سپس فرمود . رائد ( نماينده و راهنماى قوم كه بجستجوى چراگاه و راه مىپردازد ) هرگز بقوم و خانواده خود دروغ نمىگويد . بخداى يگانه كه جز او ديگرى نيست من پيغمبر خدا مخصوصا براى شما و براى عموم مردم مىباشم . شما همانطور كه مىخوابيد حتما خواهيد مرد و همانطور كه بيدار مىشويد حتما رستاخيز خواهيد داشت آنگاه دچار محاسبه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nو باز خواست خواهيد بود . ( پس از رستاخيز ) بهشت و دوزخ تا ابد خواهد بود .\r\nابو طالب گفت : يارى تو براى ما بهترين كار است . ما نيز براى قبول نصيحت تو بيشتر آماده هستيم و سخن ترا تصديق مىكنيم . اينها فرزندان پدر تو ( قوم تو ) جمع شده‌اند و من يكى از آنها هستم بتفاوت اينكه من زودتر ترا تصديق مىكنم برو دنبال كار خود و بكن هر چه بدان امر شده . به خدا سوگند من ترا محافظت و از تو دفاع خواهم كرد ولى نفس من بر ترك دين عبد المطلب چندان موافقت نمىكند .\r\nابو لهب گفت : به خدا سوگند بد همين است و بس ، دست او را از اين كار ببنديد پيش از اينكه ديگران بندند ابو طالب گفت : به خدا سوگند ما تا زنده هستيم از او دفاع خواهيم كرد .\r\nعلى بن ابى طالب هنگام نزول آيه ( بخويشان نزديك خود خبر بده ) گفت :\r\nپيغمبر مرا نزد خود خواند و فرمود : اى على خداوند به من امر داد كه خويشان نزديك را دعوت كنم ( خبر بدهم ) من سخت بستوه آمدم و دانستم هر گاه آنها را بدين كار بخوانم از آنها ناپسند مىبينم ، خاموش شدم تا جبرئيل آمد و گفت : اى محمد اگر آنچه را كه بدان مأمور شدى ابلاغ نكنى دچار عذاب خداوند خواهى شد .\r\nتو ( اى على ) براى ما طعام آماده كن و ران يك گوسفند ( ميش ) بر آن بگذار و ظرفى پر از شير ( با لبنيات ديگر ) حاضر كن سپس فرزندان عبد المطلب را دعوت كن تا با آنها گفتگو و آنچه بر من نازل شده ( امر شده ) به آنها ابلاغ كنم ( على گويد ) من آنچه را دستور داده بود كردم و آنها را دعوت نمودم . عهدهء آنها در آن زمان چهل تن يكى كم يا زياد بود . ميان آنها اعمام پيغمبر ، ابو طالب و حمزه و عباس و ابو لهب بودند ، چون آنها حاضر شدند ( پيغمبر ) فرمود طعام را كه دستور داده‌ام آماده كن چون طعام حاضر شد پيغمبر يك قطعه گوشت برداشت با دندان خود گرفت سپس همان را در كنار سفره انداخت فرمود : بنام خداوند تناول كنيد جماعت به اندازه خوردند\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكه ديگر بطعام نيازى نماند . من فقط جاى دست آنها را مىديدم . بخدائى كه جان على در دست اوست سوگند ، هر يك از آنها هر چه من تهيه كردم تمام را مىخورد و باز انگار طعام به حال خود مانده ( كنايه از بركت يا معجزه ) سپس فرمود : ( پيغمبر ) قوم را سيراب كن . من هم همان قدح ( بزرگ ) را آوردم آنها همه از آن نوشيدند و سيراب شدند به خدا سوگند هر يك از آنها تنها باندازهء همان قدح مىنوشيد . چون پيغمبر خواست سخن را آغاز فرمايد ابو لهب مبادرت كرده گفت : گويا يار شما ( پيغمبر ) شما را جادو كرده ( مقصود كفايت طعام يك تن براى چهل تن ) . آنها هم بدون اينكه پيغمبر چيزى بگويد متفرق شدند . روز بعد به من فرمود ( پيغمبر ) اى على . اين مرد ( ابو لهب ) بر من سبقت جست و آنها بدون گفتگو پراكنده شدند ، دوباره مانند طعام ديروز براى ما آماده و آنها را دعوت ( جمع ) كن . باز مانند ديروز كردم . آنها خوردند و از همان قدح نوشيدند تا همه سيراب و بهره‌مند شدند . سپس پيغمبر سخن را آغاز نمود و فرمود : اى زادگان عبد المطلب به خدا سوگند من جوانى را از عرب ( جز خودم ) نمى شناسم كه بهتر از من ارمغانى براى شما آورده من خير دنيا و آخرت را آورده‌ام . خداوند به من امر داده كه شما را دعوت كنم . هر كه از شما مرا يارى كند ( بر اين دعوت ) برادر و وصى و خليفهء من خواهد بود . تمام حضار سكوت اختيار كردند . من از همه كهتر بودم نسبت به آنها چشم خسته ( قى كرده ) و شكم برجسته ( على معروف با نزع بطين بود ) و ساقهاى باريك داشتم . گفتم : اى پيغمبر خدا من وزير ( يار و ياور ) تو مىباشم . او دست بر گردنم افكند ( مرا در آغوش گرفت ) و فرمود . اين برادر و وصى و خليفه من ميان شما . از او بشنويد و بگرويد و فرمانبردار باشيد . گفت ( على ) آن قوم خنديدند و برخاستند و بابو طالب گفتند : به تو امر كرده كه از فرزند خود بشنوى و او را اطاعت كنى فرمان رسيد براى پيغمبر كه علنا ابلاغ و دعوت نمايد . پيش از آن مدت سه سال در خفا دعوت ميكرد ( از آغاز پيغمبرى ) تا آنكه امر خداوند آمد كه او دعوت\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nرا آشكار و امر خدا را ابلاغ كند . او ناگهان قوم خود را باسلام خواند ، آنها هم از اسلام دور نشدند و بر او اعتراضى نكردند مگر يك نحو اعتراض ناچيز تا آنكه نام بتها را برد و آنها را زشت و پليد خواند . چون چنين كرد آنها بر ستيز با او كمر بستند مگر جمعى از مسلمين كه خداوند آنها را باسلام مشرف و مصون داشته ( كه او را يارى و از خلاف خوددارى كردند ) . ابو طالب عم او بنگهدارى و حمايت او قيام و سخت دفاع كرد . پيغمبر راه خود را در اعلان امر خدا گرفت و هيچ چيز قادر بر منع او نبود . چون قريش حال را بدان گونه ديدند كه هرگز خشنودى آنها را در نظر نمىگيرد و ابو طالب نيز بحمايت او ايستاده و او را به آنها تسليم نمىكند .\r\nجمعى از اشراف قريش نزد او ( ابو طالب ) رفتند كه آنها عتبه و شيبه دو فرزند ربيعه و ابو البخترى بن هشام و اسود بن مطلب و وليد بن مغيره و ابو جهل بن هشام و عاص بن وائل و نبيه و منبه دو فرزند حجاج و گروهى ديگر بودند . گفتند : اى ابو طالب .\r\nبرادرزادهء تو خدايان ( بتها ) ما را دشنام داده و دين ما را زشت دانسته و عقل ما را ناچيز و ما را سفيه شمرده و پدران ما را گمراه خوانده است . يا او را منع كن يا ما را در كار او آزاد بگذار و تو هم مانند ما هستى كه دين پدران را حفظ كرده با او مخالف مىباشى . ابو طالب به آنها جواب نيكو داد و مدارا نمود آنها هم بر گشتند . پيغمبر هم راه خود را گرفت ( در ادامه دعوت ) . سپس كار ميان او و آنها دشوار شده ما بين آنها دورى و دشمنى افتاد : رجال قريش از تكرار نام پيغمبر و بيان وضع او خوددارى نكردند ، براى او توطئه چيدند و براى دومين بار نزد ابو طالب رفتند و گفتند : اى ابو طالب تو پير و شريف هستى ، ما از تو خواستيم كه برادرزاده خود را از دشنام باصنام ما و از توهين و تحقير و سفيه دانستن و كم خرد شمردن ما خوددارى كند و تو اقدام نكردى . ما به خدا سوگند بر اين كارها كه ناسزا گفتن بخدايان ( بتها ) و پدران ما و سفاهت بستن بخردمندان ما صبر نخواهيم كرد تا آنكه او را از اين كار\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nباز دارى يا آنكه با او و با تو مبارزه و نبرد خواهيم كرد تا يكى از دو طرف هلاك شود يا بگفته طرف مقابل اذعان نمايد . سپس آنها ( قريش ) برگشتند . اين كار بر ابو طالب بسى ناگوار بود كه از قوم خود جدا شود و ستيز آنها را بر خود بندد از طرف ديگر خوش نداشت كه پيغمبر خدا را به آنها تسليم و او را خوار نمايد . نزد پيغمبر فرستاد و از گفتگوى آنها خبر داد و گفت : جان خود و مرا نگهدار و به من يك كار سخت كه طاقت آن را ندارم وا گذار مكن . پيغمبر گمان برد كه براى عم خود بلائى حاصل شده و او از يارى پيغمبر باز مانده و او را خوار خواهد كرد . پيغمبر فرمود : اى عم من ! اگر آفتاب را در دست راست و ماه را در دست چپ من بگذارند كه من از اين كار بگذرم نخواهم گذشت تا آنكه خداوند آن را نمايان كند يا من در راه پيشرفت آن هلاك شوم . سپس پيغمبر نزد عم خود گريست و از جاى خود برخاست و رفت . ابو طالب حضرت او را خواند دوباره برگشت گفت ( ابو طالب ) اى برادرزاده من برو و هر چه ميخواهى بگو به خدا سوگند من ترا تسليم نخواهم كرد تا ابد . چون قريش دانستند كه ابو طالب پيغمبر را خوار نخواهد كرد و در عين حال آماده دشمنى آنها مىباشد عماره بن وليد را همراه خود برده بابو طالب گفتند : اى ابو طالب . اين عمارة بن وليد يگانه جوان مرد قريش و بهترين شاعر و جوان خوشرو و زيباى قريشى است . او را ( بجاى محمد ) فرزند خود بدان و از خرد و يارى او بهره‌مند شو و برادر زاده خود را كه عقل ما را ناچيز دانسته و با دين تو و پدران تو ستيز نموده و تفرقه بين گروه ما انداخته بما واگذار كن كه يك مرد با يك مرد معاوضه شده باشد . گفت : ( ابو طالب ) به خدا سوگند سوداى بدى را به من پيشنهاد مىكنيد . فرزند خود را به من ميدهيد كه بپرورانم و فرزند خود را بشما بدهم كه بكشيد ؟ اين كار را هرگز نخواهم كرد ( ابدا ) . مطعم بن عدى بن نوفل بن عبد مناف گفت : به خدا قوم تو انصاف داده‌اند و چنين مىبينم كه تو نمىخواهى قبول كنى ابو طالب گفت : به خدا انصاف نداده اند ولى تو خوارى مرا و همراهى اين قوم را ميخواهى ، هر چه ميخواهى بكن . كار بسيار\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدشوار شد و هر دو گروه بستيز برخاستند . قريش بر كسانى كه از قبايل مختلفه اسلام آورده بودند سخت گرفت ، هر قبيله هر فردى كه از خود آنها مسلمان شده بود شكنجه داده از پيروى دين او باز مىداشتند ولى پيغمبر با حمايت عم خود ابو طالب ميان بنى هاشم آسوده ماند او ( ابو طالب ) بنى هاشم را بحمايت و دفاع از پيغمبر دعوت نمود و آنها اجابت و اطاعت نمودند . همه گرد او جمع شدند مگر ابو لهب . چون ابو طالب از جوانمردى آنها خشنود و خرسند گرديد . آنها را ستود و آغاز مدح و بيان فضل پيغمبر را نمود . هنگام احتضار ابو طالب باز قريش نزد او رفته گفتند :\r\nتو بزرگ و پيشواى ما هستى ، انصاف بده و برادرزاده خود را از ناسزا گفتن بخدايان ما منع كن ما هم او را در پرستش خداى خود از او مىگذريم ابو طالب پيغمبر را نزد خود خواند و گفت : اينها بزرگان و پيشوايان قوم تو هستند . از تو ميخواهند كه از دشنام بخدايان آنها خوددارى كنى و ترا با خداى خود آزاد مىگذارند . پيغمبر فرمود : اى عم ! آيا بهتر نيست كه من آنها را براى كار بهتر دعوت كنم ؟ و آن گفتن يك كلمه است كه عموم عرب نسبت به آنها مطيع خواهند شد همچنين عجم ( ملل غير عرب ) گردن خواهند نهاد . ابو جهل گفت : آن كلمه چيست ؟ بروان پدرت سوگند اگر چنين باشد ما آن را و ده برابر آن را قبول خواهيم كرد . فرمود : آن اين است كه بگوييد :\r\nجز خداوند خداى ديگرى نيست . آنها رميدند و پراكنده شدند و گفتند : چيز ديگرى بگو و از ما بخواه ، فرمود اگر آفتاب را بربائيد و در دستم بنهيد من چيز ديگرى جز اين از شما نميخواهم . آنها خشمناك شده از نزد او برخاستند و گفتند . ما به تو و خدائى كه به تو چنين فرمانى داده ناسزا و دشنام خواهيم داد . اين آيه در آن هنگام نازل شد :\r\nآن گروه رفتند و گفتند . در يارى خدايان خود پايدارى كنيد تا آخر\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nآيه كه ( اين جعل و ادعاست ) . سپس رو بعم خود كرد و گفت : يك كلمه بگو كه من روز رستاخيز براى تو آن را به كار ببرم و خود گواه باشد . گفت : ( ابو طالب ) اگر عرب آن را ننگ نداند و كسى نگويد كه از مرگ بستوه آمد من اين كلمه را مىگفتم ولى من بر دين نياكان خود ثابت هستم . اين آيه نازل شد ( تو نمىتوانى كسى را كه دوست دارى رهنمائى كنى . خداوند هر كه را كه ميخواهد هدايت مىنمايد )\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nبيان آزار مسلمين ناتوان\r\nمسلمين ناتوان يا ضعفاء مسلمين كسانى بودند كه فاقد قبيله و پشتيبان و نيروى دفاع بودند . آنهايى كه داراى عشيره و خويش كه حامى و مدافع آنان بودند مشركين قادر بر آزار آنها نبودند چون ديدند ياراى آزار نيرومندان را ندارند بضعفاء پرداختند هر قبيله بر هر ناتوان مسلمانى شوريد . آنها را شكنجه و آزار ميدادند يا بزندان مىانداختند يا نان و آب را بر آنها مىبستند يا در آفتاب نگهداشته عذاب ميدادند يا به آتش داغ مىكردند . بعضى از آنها از شدت رنج تظاهر به ترك اسلام مىكردند و برخى سخت پايدارى كرده براى دين خود تعصب مىنمودند و خداوند هم آنها را از ترك دين معصوم و مصون مىداشت يكى از آنها بلال بن رباح حبشى غلام ( مولى ) ابو بكر بود پدر او از اسراء حبشه بود . مادر او هم حمامه نام داشت برده و اسير بود . او ( با اينكه برده بود از اشراف و طبقه ممتازه قوم خود بود ) كنيه او ابو عبد إله بود . امية بن خلف جمحى او را تملك نمود مالك او هنگام ظهر و شدت گرما او را بر ريك داغ پشت و رو مىانداخت و سنگ بسيار درشت و عظيم بر سينهء او مىافكند و مىگفت : تو بدين عذاب بايد دچار شوى تا بميرى يا منكر محمد شوى و بصنم لات و عزى بگروى ورقه بن نوفل بر او ميگذشت و مىشنيد كه او هنگام تحمل رنج و عذاب مىگفت : احد احد ( يگانه ) . ورقه هم به او\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nگفت : چنين است اى بلال به خدا كه حقا يگانه است سپس باميه مىگفت : به خدا سوگند اگر او را بدين وضع و حال بكشيد من او را مايه رحمت و دعا و وسيله رافت و بركت خواهم كرد چون ابو بكر او را بدان حال ديد باميه گفت : از خدا نميترسى كه با اين بيچاره چنين ميكنى ؟ او گفت تو او را منحرف و فاسد و دور نمودى . گفت ( ابو بكر ) من غلامى سياه دارم كه بر دين تست از اين چابكتر است . من او را با اين معاوضه مىكنم . گفت ( اميه ) قبول مىكنم . ابو بكر غلام خود را داد و بلال را گرفت و او را آزاد نمود او هم مهاجرت كرد و در تمام وقايع با پيغمبر بود .\r\nيكى ديگر عمار بن ياسر ابو اليقظان عنسى كه از عشيره مراد است و عنس بنون مىباشد . او با پدر و مادر خود اسلام آوردند . اسلام او قديمى بود . هنگام اسلام پيغمبر در خانه ارقم بن ابى ارقم بود . او پس از چند تن مسلمان اسلام آورد . او و صهيب در يك روز ايمان آوردند . ياسر ( پدر عمار ) يار و ياور بنى مخزوم بود . آنها عمار و پدر و مادر او را بصحرا برده هنگامى كه گرما شدت ميكرد آنها را بر ريك داغ شكنجه ميدادند پيغمبر بر آنها گذشت و فرمود اى خانواده ياسر صبر كنيد كه بهشت وعده‌گاه شماست ياسر از شدت شكنجه مرد همسر او سميه با ابو جهل درشتى كرد ابو جهل او را با حربه اى كه در دست داشت كشت حربه را بقلب او فرو برد . آن زن نخستين شهيد عالم اسلام بود شكنجه را بر عمار سخت‌تر و فزونتر نمودند گاهى او را با حرارت ( آتش يا آفتاب ) آزار مىدادند و گاهى صخره سنگين بر سينه او مىنهادند و وقتى هم او را در آب فرو ميبردند و مىگفتند ترا آزار خواهيم كرد مگر آنكه محمد را دشنام دهى و لات و عزى ( دو بت ) را ستايش كنى او ناگزير شد و آنچه خواستند به زبان آورد . پس از آن با ديده گريان نزد پيغمبر رفت . پيغمبر از او پرسيد بدنبال خود چه دارى چه خبر آوردى گفت اى پيغمبر به خدا خبر بد آورده‌ام آنگاه هر چه گذشته بود حكايت نمود فرمود : قلب خود را چگونه مىبينى . گفت : ايمان و اطمينان دارد فرمود : اى عمار اگر باز چنين كنند تو هم باز چنين بگو\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nخداوند اين آيه را هم نازل كرد ( مگر كسى كه ناگزير باشد و حال اينكه قلب او ايمان و اطمينان داشته باشد ) . او ( عمار ) تمام وقايع پيغمبر را شاهد و مجاهد بود در صفين به يارى على ( جنگ على و معاويه ) كشته شد و عمر او در آن زمان نود يا نود و سه يا چهار بود يكى ديگر خباب بن ارث پدر او از اهل حومه كسكر بود قومى از ربيعه او را اسير نمودند و به مكه بردند . او را بسباع بن عبد العزى خزاعى يار و متحد بنى زهره فروختند . سباع هم كسى بود كه در جنگ احد با حمزه ( عم پيغمبر ) مبارزه كرد . خباب تميمى بود . اسلام و ايمان او از قديم بوده گويند او ششمين مسلمان بود و آن قبل از اينكه پيغمبر در خانه ارقم سكنى كند . مشركين او را گرفته سخت آزار دادند ، او را لخت كرده تن او را بر ريك داغ بريان مىكردند . يا سنگ آتشين ( بر آتش نهاده ) او را داغ مىكردند ، سر او را هم از گردن پيچيدند « گردنش را شكستند » . او خواسته آنها را به زبان نياورد ( دشنام پيغمبر و ستايش بتها ) . او در تمام وقايع با پيغمبر شركت نمود مهاجرت هم كرد . او مقيم كوفه شده بود و در همانجا در سنهء سى و شش ( هجرى ) وفات يافت .\r\nصهيب بن سنان رومى هم يكى از آنها بود . او رومى نبود ولى چون در روم او را اسير كرده بودند به آنها منتسب شد و آنها او را فروختند - بعضى هم گفته‌اند علت اينكه رومى خوانده شد سرخ رو بوده . او از ( عشيره ) نمر بن قاسط بود ، پيغمبر او را ابو يحيى كنيه داد كه در آن زمان فرزندى نداشت ( كه به او كنيه شود ) . او از كسانى بود كه در راه خدا آزار بسيار كشيد . چون خواست مهاجرت كند قريش مانع سفر او شدند ناگزير خود را با تمام دارائى كه داشت فدا نمود . عمر هنگامى كه در حال نزع بود او را بجاى خود پيشنماز نمود تا وقتى كه شورى ( جماعتى براى شورى معين شده ) تكليف خلافت را معلوم كنند . او در مدينه سنه سى و هشت ( هجرى ) در گذشت كه عمر او بالغ بر هفتاد سال شده بود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاما عامر بن فهيره كه او غلام ( مولى ) طفيل بن عبد اللّه ازدى بود طفيل هم برادر عايشه از مادر و مادر هر دو ام رومان بود .\r\nاو هم از قديم اسلام آورده كه قبل از انتقال پيغمبر به خانه ارقم بود . او نيز در عداد ناتوانان بشمار مىآمد كه در راه خدا شكنجه را تحمل مىكرد و از دين خود بر نمى گشت . ابو بكر او را خريد و آزاد نمود . گله خود را هم به او سپرد و او هنگامى كه پيغمبر و ابو بكر در غار مخفى شده بودند با گله خود نزد آنها ميرفت ( يارى مىكرد ) با آنها هم مهاجرت كرد كه خدمت آن دو ( يار ) را مىكرد . او در جنگ بدر و احد شركت نمود و در جنگ بئر معونه شهادت يافت كه در آن زمان سن او چهل سال بود چون نيزه بتن او فرو رفت ( و دانست خواهد مرد ) فرياد زد بخداى كعبه سوگند كه من رستگار شدم . نعش او را پيدا نكردند كه او را با كشتگان به خاك بسپارند بدين سبب گفته شد ملائكه او را ربوده دفن نمودند .\r\nيكى ديگر از آنها ابو فكيهه كه نام او افلح يا يسار بود . او غلام صفوان بن اميه بن خلف جمحى بود كه با بلال در يك وقت اسلام آورد . اميه ابن خلف پاى او را با بند بست و دستور داد او را بر زمين بكشند سپس او را در صحرا بر ريك داغ انداختند . يك جعل ( حشره معروف ) نزديك او پيدا شد . اميه گفت : مگر اين خداى تو نيست ؟\r\nگفت : خداوند خداى من و تو و اين حشره است . آنگاه او را خفه ( خبه ) كرد . ابى بن خلف برادر او هم بود كه مىگفت بر شكنجه و عذاب وى بيفزا تا محمد بيايد و او را رها كند آن هم با جادوى خود . چنين بود تا وقتى كه گمان كردند كه او مرد . پس از آن ابو بكر بر او گذشت ( و او را بدان حال ديد ) او را خريد و آزاد نمود . گفته شده كه بنى عبد الدار او را آزار مىدادند كه او غلام آنها بود . سنگ بر سينه او مىنهادند بحديكه زبان او از دهان بيرون مىآمد و او از كيش خود برنگشت مهاجرت كرد و قبل از جنگ « بدر » در گذشت .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nيكى ديگر از آنها لبينة كنيز بنى مومل بن حبيب بن عدى بن كعب . او قبل از عمر بن الخطاب اسلام آورد . عمر او را سخت آزار ميداد كه از اسلام برگردد به او مىگفت من ترا ترك نمىكنم تا آنكه بستوه بيائى او مىگفت خدا نيز ترا به درد من گرفتار كند اگر مسلمان نشوى . ابو بكر او را خريد و آزاد نمود .\r\nيكى ديگر از آنها زنيره كنيز بنى عدى ( طايفه عمر ) بود . عمر او را شكنجه مىداد مىگفت : لات و عزى به تو چنين مىكنند ( رنج مىدهند ) او جواب مىداد : لات و عزى كجا مىدانند چه كسانى آنها را مىپرستند ؟ ولى اين بلاى آسمانى مىباشد . خداوند هم تواناست كه نور چشم مرا برگرداند . روز بعد نور چشم او برگشت و بينا شد ، قريش گفتند ، محمد جادو كرده . ابو بكر او را خريد و آزاد نمود . ( زنيره ) با كسر زاء و تشديد نون و سكون ياء دو نقطه تحتانى و فتح راء .\r\nيكى ديگر از آنها نهديه كنيز بنى نهد . زنى از بنى عبد الدار او را خريد و او اسلام آورد و آن زن او را آزار مىداد و مىگفت دست از تو بر نمىدارم مگر يكى از پيروان محمد ترا بخرد . ابو بكر او را خريد و آزاد نمود .\r\nيكى ديگر از آنها ام عبيس با باء يك نقطه و نيز گفته شده عنيس با نون او كنيز بنى زهره بود ، اسود بن عبد يغوث او را شكنجه مىداد ابو بكر او را خريد و آزاد نمود . ابو جهل نزد هر يك از اشراف مسلمان مىرفت و مىگفت : آيا تو دين خود و پدر خود را ترك مىكنى كه پدر تو از تو بهتر بوده . او كار و دين وى را ناسزا مىگفت و او را كم خرد و پست مىخواند . اگر آن مسلمان بازرگان بود به او مىگفت :\r\nتجارت تو دچار كساد و دارائى تو بباد خواهد رفت و اگر ضعيف ( ناتوان ) بود ديگران را بشكنجه و آزارش وا مىداشت .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nبيان استهزا كنندگان و كسانى كه پيغمبر را بيشتر و سختتر آزار مىدادند\r\nآنها گروهى از قريش بودند كه يكى از آنها ابو لهب بن عبد العزى بن عبد المطلب عم پيغمبر بود . او بر پيغمبر بسيار سخت مىگرفت و آن حضرت و پيروان حضرت را سخت آزار مىداد و تكذيب مىكرد . او چيزهاى پليد و گند بو را بدر خانه پيغمبر مىافكند زيرا او همسايه آن حضرت بود . پيغمبر مىفرمود : اى زادگان عبد المطلب اين چگونه همسايگى و جوار است . روزى حمزه آن وضع را ديد ، پليدها را برداشت و بر سر ابو لهب ريخت او سر را تكان مىداد و پليدها را از سر مىافكند و مىگفت : رفيق من احمق است . او كوتاه كرد ولى ديگران را بدان كار وادار مىنمود . هنگامى كه خبر شكست و تباهى مشركين در جنگ بدر به مكه رسيد او با يك نحو بيمارى معروف بعد از سه از روز در گذشت .\r\nيكى ديگر از آنها اسود بن عبد يغوث بن وهب بن عبد مناف بن زهر كه پسر خال ( دائى ) پيغمبر بود . او پيغمبر را طعنه و استهزاء مىنمود و چون فقراء مسلمان را مىديد مىگفت : اينها پادشاهان روى زمين هستند كه وارث ملك كسرى ( خسرو ) خواهند بود . او از پيغمبر مىپرسيد : اى محمد آيا امروز چيزى از آسمان تناول كردى و خوردى ؟ همچنين مانند اين گفته‌ها . او از خانه و خانواده خود دور شد ،\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nدر صحرا دچار باد سموم ( گرم باد ) شد . روى او سياه گرديد چون بخانواده خود برگشت او را نشناختند و در را به روى او نگشودند ، نا اميد و حيران برگشت و از شدت تشنگى در گذشت . و نيز گفته شده كه جبرئيل از آسمان او را هدف نمود و او دچار آكله شد ، شكم او پر از چرك و خون شد و هلاك گرديد .\r\nيكى ديگر از آنها حارث بن قيس بن عدى بن سعد بن سهم سهمى در شمار كسانى بود كه پيغمبر را استهزاء و آزار مىنمودند . او فرزند عطيله ( زن ) كه وى مادرش بود . او سنگى مىگرفت و آن را مىپرستيد سپس دور مىانداخت و سنگ ديگرى برمىگزيد و مىگفت : محمد پيروان خود را فريب مىدهد و مىگويد پس از مرگ دوباره زنده خواهيد شد . به خدا سوگند جز روزگار هيچ چيز ما را هلاك نمىكند . درباره او اين آيه نازل شد ( آيا ديدى كسى كه خداى خود را بدلخواه خويش برگزيده ؟ ) او ماهى شور خورد و بسيار آب نوشيد تا درگذشت . گفته شده :\r\nاو دچار خناق گشته . سر او پر از چرك و خون گشت و مرد .\r\nيكى ديگر از آنها وليد بن مغيرة بن عبد اللّه بن عمر بن مخزوم بود . كنيه وليد ابو عبد شمس . او همسنگ قريش بود زيرا تمام قريش كه جمع مىشدند كعبه را پرده‌پوش ميكردند و او تنها ( از دارائى خود ) كعبه را مىپوشانيد . او كسى بود كه قريش را جمع كرد و گفت : كه چون مردم براى حج و زيارت كعبه به مكه مىآيند و از شما مىپرسند كه محمد چه مىگويد ؟ شما هر يكى عقيده اظهار مىكنيد ، يكى مىگويد : او جادوگر است . ديگرى مىگويد او كاهن و غبيب‌گوست .\r\nديگرى مىگويد شاعر و ديگرى مجنون . هيچ يك از شما بر يك عقيده و قول متفق نمىباشيد ولى بهتر اين است كه بر يك قول متحد شده همه در جواب سؤال كننده بگوييد : او جادوگر است زيرا او ميان زن و شوهر و دو برادر جدائى انداخته ابو جهل گفت : اگر محمد بخدايان ما دشنام دهد ما نيز بخداى او دشنام ميدهيم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nخداوند اين آيه را فرود آورد : « دشنام مدهيد بكسانيكه غير از خدا را خدايان ديگرى مىپرستند ( آنها را ميخوانند - دعوت مىكنند ) كه آنها هم به خدا دشنام مىدهند كه ( در عين حال ) دانا نباشند » . او بعد از هجرت پيغمبر مرد ( مقصود وليد ) سه ماه از هجرت گذشته بود كه سن او نود و پنج سال بود و در حجون ( محل ) دفن شد . سبب مرگ او چنين بود كه از مردى مىگذشت كه پيكانها را تيز مىكرد ، او پاى بر يكى از آنها نهاد و خراشى برداشت و درگذشت . جبرئيل به آن خراش اشاره كرد و زخم او سخت شد و او را كشت . او بفرزندان خود وصيت كرد كه خونبهاى خود را از خزاعه ( قبيله ) مطالبه كنند . آنها هم دريافت نمودند .\r\nباز از آنها دو برادر يكى اميه و ديگرى ابى هر دو فرزند خلف . هر دو كينه كارگرى نسبت برسول داشتند و او را تكذيب مىكردند . ابى نزد پيغمبر رفت .\r\nيك استخوان ران برد و بدست خود آن را خرد و تباه كرد و گفت : ادعا مىكنى كه خداى تو اين استخوان پوسيده را دوباره زنده مىكند ؟ اين آيه نازل شد : « گفت كيست استخوان پوسيده را زنده مىكند » ؟ عقبة بن ابى معيط طعامى آماده كرد و پيغمبر را بمهمانى خواند . گفت : ( پيغمبر ) هرگز من حضور نخواهم يافت مگر تو شهادت بدهى كه خدا يگانه است و جز او خداى ديگرى نيست . او قبول كرد و با پيغمبر همراه شد . امية بن خلف به او گفت : آيا چنين است ؟ و تو چنين هم گفتى ؟\r\nگفت : آرى من فقط براى اينكه او طعام ما را تناول كند چنين گفتم . اين آيه نازل شد . « در آن روز ستمكار هر دو دست خود را خواهد گزيد » . اميه در جنگ بدر در حال كفر كشته شد . حبيب و بلال او را كشتند . گفته شده قاتل او رفاعة بن رافع انصارى بود . اما برادر او ابى كه پيغمبر در جنگ احد او را كشت حربه را براى او پرتاب كرد .\r\nيكى ديگر از آنها ابو قيس بن فاكهة بن مغيره در عداد كسانى بود كه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nپيغمبر را آزار مىداد و با ابو جهل در آزار پيغمبر همكارى و يارى مىنمود او را حمزه ( عم پيغمبر ) در جنگ بدر كشت .\r\nيكى ديگر از آنها عاص بن وائل سهمى پدر عمرو بن العاص بود . او از كسانى بود كه استهزاء مىكردند . هنگام مرك قاسم فرزند پيغمبر گفت : محمد نسل بريده است فرزند مذكر براى او نمىماند اين آيه نازل شد « بدرستيكه بدخواه تو نسل بريده است » ( ابتر ) : سوار خر شده بود در يكى از دره‌هاى مكه خر او مانده و چون پياده شد پاى او گزيده شد ( از مار يا حشره ) ، پاى او باد كرد و مانند گردن شتر شد كه از همان گزيدن پس از هجرت پيغمبر مرد كه در دومين ماه هجرت بود و سن او بالغ بر هشتاد و پنج سال بود .\r\nيكى ديگر از آنها نضر بن حارث بن علقمه بن كلده بن عبد مناف بن عبد الدار كه كنيه او ابو قائد بود . او سختترين افراد قريش در تكذيب و آزار پيغمبر و ياران او بود . او كتب و آثار فرس ( ايرانيان ) را مطالعه مىكرد با يهود و نصارى هم آميزش داشت ، بعثت پيغمبر و نزديك شدن ظهور آن حضرت را شنيده بود گفت : اگر پيغمبر اخطار كننده ( انذار كننده ) براى ما فرستاده شود ما راهروتر از ملل ديگر خواهيم بود ( يعنى ايمان خواهيم آورد ) . اين آيه نازل شد « آنها با نهايت كوشش سوگند ياد كردند تا آخر آيه » او مىگفت : محمد افسانه‌هاى ديرين را براى شما آورده .\r\nدرباره او چند آيه نازل شد . مقداد در جنگ بدر او را اسير كرد . پيغمبر فرمود گردن او را بزنند على بن ابى طالب او را در اثيل ( محلى نزديك مدينه ) كشت .\r\nيكى ديگر از آنها ابو جهل بن هشام مخزومى كه سر سختترين دشمنان پيغمبر بود ، او بيشتر از همه پيغمبر و ياران او را مىآزرد ، نام او عمرو و كنيه او ابو حكم ولى مسلمين كنيه او را به عكس ابو جهل نمودند او كسى بود كه سمية مادر عمار بن ياسر را كشت . سيه كارى او مشهور است در جنگ بدر كشته شد . دو فرزند عفراء او را\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبى پا كردند و عبد اللّه بن مسعود زندگى وى را پايان داد از آنها نبيه و منبه دو فرزند حجاج سهمى بودند . آنها هم مانند همگنان خود پيغمبر را آزار مىدادند و تكذيب مىكردند . چون با آن حضرت روبرو مىشدند مىگفتند : خداوند جز تو ديگرى پيدا نكرد كه بعثت نمايد ؟ در اينجا كسانى هستند كه از تو پيرتر و توانگرتر هستند منبه در جنگ بدر بدست على بن ابى - طالب كشته شد . همچنين عاص بن منبه بن حجاج در جنگ بدر بدست على كشته شد او شمشير ذو الفقار ( معروف ) را داشت گفته شده شمشير مذكور متعلق بمنبه پدر او بود و نيز گفته شده متعلق بنبيه ( برادر او ) بوده - نبيه بضم و فتح باء يك نقطه .\r\nديگرى زهير بن ابى اميه برادر ام سلمه از پدر و مادر كه مادر او عاتكه دختر عبد المطلب بود : او در عداد كسانى بود كه پيغمبر را علنا تكذيب و طعن مىكرد و آنچه نازل شده بود رد مىنمود ولى او از مردمى بود كه در الغاء صحيفه ( ضد پيغمبر ) مذكور مساعدت كرد . درباره مرگ او مختلف هستند بعضى گويند در جنگ بدر بود ولى بيمار شد و مرد ، جمعى معتقدند كه او گرفتار شد و پيغمبر او را آزاد فرمود و چون به مكه برگشت در گذشت ، برخى قائلند كه او در جنگ احد با زخم تير هلاك شد و باز گفته شده كه او بيمن رفته و در حالى كه كافر بوده هلاك شد .\r\nعقبة بن ابى معيط هم يكى از آنها بود . نام ابو معيط ابان بن ابى عمرو بن اميه بن عبد شمس و كنيه او ابو الوليد بود . او در آزار پيغمبر از همه سختتر بود .\r\nهمچنين نسبت بساير مسلمين ، او يك پيمانه پر از مواد پليد در مدخل خانه پيغمبر نهاد ، طليب بن عمير بن وهب بن عبد مناف بن قصى او را ديد همچنين مادر او اروى دختر عبد المطلب او ( طليب ) پيمانه را برداشت و بر سر او نواخت و هر دو گوش او را گرفت . عقبه از ضارب خود نزد مادر ضارب شكايت كرده گفت ، فرزند تو محمد را يارى مىكند . او گفت : كيست بدين كار از او اولى باشد ؟ دارائى و جان ما فداى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمحمد . عقبه در جنگ بدر اسير شد . او را كشتند ، قاتل او عاصم بن ثابت انصارى بود هنگامى كه خواستند او را بكشند گفت : اى محمد كودكان من كجا خواهند رفت ؟\r\nفرمود : بدوزخ . او در صفرا ، ( محل ) يا عرق ظبيه كشته و بدار آويخته شد . او نخستين كسى بود كه در عالم اسلام بدار آويخته شده .\r\nيكى ديگر از آنها اسود بن مطلب بن اسد بن عبد العزى بن قصى بود كه استهزاء ميكرد . كنيه او ابو زمعه بود . آنها چون پيغمبر و ياران را مىديدند با طعنه و تمسخر ميگفتند : پادشاهان روى زمين و كسانى كه گنجهاى كسرى و قيصر را تملك ميكنند . ( سوت ) صوت ميكشيدند و دست ميزدند . پيغمبر بر او نفرين كرد كه هم كور شود و هم مرگ فرزند را بكشد . او در سايه يك درخت آرميد ، جبرئيل با برگ و خار آن درخت بر ديده و روى او نواخت تا كور شد گفته شده به او اشاره كرد ( جبرئيل ) و او كور شد ! بكورى دچار شد و از آزار پيغمبر باز ماند . فرزند او هم در جنگ بدر در حال كفر كشته شد . قاتل او ابو دجانه بود . نواده او هم بدست على و حمزه كه هر دو مشاركت كرده بودند كشته شد كه نام او عتيب بود . نواده ديگرش بنام حارث بن زمعه بن اسود بدست على كشته شد . گفته شد ، ( فرزند او ) حارث بن اسود بود ( نه نواده او ) ولى صحيح همان بود كه ذكر شد ، او قائل اين بيت شعر است : ( مقصود اسود ) آيا اگر شترى گم شود او مىگريد و بىخوابى مىكشد ؟ ( بقيه آن در حاشيه نقل شده و مقصود چگونه بر شتر ميگريد و بر كشتگان بدر نمىگريد ) او هنگامى در گذشت كه مردم براى جنگ احد آماده مىشدند و او كفار را تشجيع و تهييج مىنمود .\r\nمطعم بن عدى بن نوفل بن عبد مناف كه كنيه او ابو ريان است يكى از آنها بود .\r\nاو پيغمبر را آزار مىداد و ناسزا مىگفت و تكذيب ميكرد ، در جنگ بدر اسير شد و او را كشتند . حمزه او را كشت .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nيكى ديگر از آنها مالك بن طلاطله بن عمرو بن غبشان بود او كم خرد بود و پيغمبر را استهزاء ميكرد پيغمبر او را نفرين كرد ، جبرئيل هم بسر او اشاره نمود سر او پر چرك و خون شد و مرد ! .\r\nديگرى ركانه بن عبد يزيد بن هاشم بن مطلب كه نسبت برسول اكرم كينه داشت روزى پيغمبر را ديد و گفت : اى برادر زاده من نسبت به تو چيزى شنيده‌ام و تو هم دروغگو نيستى . با هم كشتى بگيريم اگر مرا بر زمين افكندى خواهم گفت كه تو راستگو هستى هيچ كس نمىتوانست او را بر زمين بزند . پيغمبر با او كشتى گرفت و سه بار او را باسلام دعوت فرمود . او گفت مسلمان نمىشوم مگر اينكه تو اين درخت را نزد خود بخوانى . پيغمبر فرمود : اى درخت بيا آن هم آمد كه زمين را مىخراشيد و مىجنبيد ! ركانه گفت : من تا كنون بزرگتر از اين جادو نديده‌ام ، آن را بجاى خود برگردان ، ( پيغمبر ) فرمود : برگرد آن هم برگشت . او گفت : اين است جادوى عظيم ! ( معجزهء پيغمبر فصاحت بود . م ) اينها كسانى بودند كه نسبت برسول اكرم سخت كينه داشتند ديگران از قريش كمتر آزار مىرسانيدند . مانند عتبه و شيبه ديگران هم سخت دشمنى ميكردند ولى بعد اسلام آوردند كه از شرح حال آنها خوددارى شده . يكى از آنها ابو سفيان ابن حارث بن عبد المطلب و ديگرى عبد اللّه بن ابى اميه مخزومى برادر ام سلمه از پدر كه مادر او عاتكه دختر عبد المطلب عمه پيغمبر بود و همچنين ابو سفيان بن حرب و حكم بن ابى عاص پدر مروان و عده‌اى ديگر كه هنگام فتح مكه اسلام آوردند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nبيان مهاجرت بحبشه\r\nچون پيغمبر آزار و گرفتارى ياران خود را ديد و خود آن حضرت با بودن ابو طالب عم و فضل خداوند عز و جل آسوده بود ولى قادر بر دفاع از ياران و حمايت آنان نبود فرمود بكشور حبشه مهاجرت كنيد شايد خداوند براى شما فرج و گشايشى سازد و از آنچه شما بدان دچار شده‌ايد نجات دهد زيرا در آنجا پادشاهى هست كه كسى با بودن او ستم نمىكشد ، مسلمانان از بيم محنت و براى نگهدارى دين خود بكشور حبشه مهاجرت نمودند و آن نخستين مهاجرت در عالم اسلام بود عثمان بن عفان با همسر خود رقيه دختر پيغمبر . ابو حذيفه بن عتبه بن ربيعه با همسر خود سهله دختر سهيل . زبير بن عوام و گروهى ديگر كه جمعا ده مرد و چهار زن گفته شده يازده مرد بودند سفر آنها در ماه رجب كه پنج سال از پيغمبرى آن حضرت مىگذشت و در دومين سال از آشكار نمودن دعوت بود . آنها مدت دو ماه شعبان و رمضان را در آن ديار پايدار بودند و در شوال سنه پنج از پيغمبرى آن بزرگوار مراجعت نمودند . علت مراجعت آنها سختى مفارقت پيغمبر بود كه آرزوى نزديكى آنها را داشت و نزد خداوند دعا مىكرد كه آنها را نزديك كند . اين سوره هم نازل شد : « بستاره هنگام فرود آمدن سوگند » چون به اين اميد رسيد « آيا لات و عزى و منات سيم ديگرى را ديده‌ايد » شيطان بر زبان آن حضرت چنين راند :\r\n« آنها ( يعنى بتها ) بزرگ و ارجمند هستند كه شفاعت آنها آرزو مىشود » ( اين\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nروايت مسلما مجعول است و پيغمبر بزرگتر از آن است كه از شيطان الهام بگيرد .\r\nو در اين موضوع محققين بسيار بحث كرده‌اند . م ) چون قريش آن گفته ( ملحق به آيه ) را شنيدند خرسند شدند . مسلمين هم در پيغمبرى و قول راست ايشان هيچ شك و ريب نداشتند و آن گفته را سهو يا خطا نمىدانستند . چون سجده كرد مسلمين و مشركين همه با او سجده كردند جز وليد بن مغيره كه بسبب پيرى نتوانست خم شود او يك مشت خاك از بطحا ، ( محل در مكه ) برداشت و بسر خود نزديك نمود . مردم پراكنده شدند . اين خبر بمهاجرين حبشه رسيد كه قريش همه مسلمان شده‌اند بعضى برگشتند و برخى ماندند جبرئيل هم نازل شد و پيغمبر را از آنچه بر زبان آورده بود خبر داد پيغمبر محزون شد و ترسيد خداوند تعالى اين آيه را نازل كرد : « هيچ پيغمبرى پيش از تو بعثت نشده و هيچ نبى نبوده مگر اينكه هنگامى كه آرزو كند ( تفكر كند ) شيطان در آرزوى او چيزى داخل كند » آنگاه غم و حزن و بيم او زائل گرديد . قريش هم بر مسلمين سخت گرفتند چون مهاجرين مسلمان از حبشه برگشتند دانستند كه خبر اسلام آوردن اهل مكه دروغ بوده . هيچ كس از آنها نتوانست داخل شود مگر در خفا يا پناهندگى ديگران . عثمان در پناه ابو احيحه سعيد بن عاص بن اميه داخل و آسوده گرديد . ابو حذيفه بن عتبة هم در پناه پدر خود و عثمان بن مظعون در پناه وليد بن مغيره داخل شدند . او نزد خود گفت . من در پناه يك مشرك خدا ناشناس هستم كه گرامىترين چيزى نزد او پناه دادن من است . لبيد بن ربيعه اين بيت شعر را انشاد مىكرد . « هان همه چيز جز خداوند باطل است . عثمان هم مىشنيد و ميگفت راست گفتى ( چنين است ) چون بقيه را مىگفت : « و هر خوشى نابود مىشود » او مىگويد : دروغ گفتى . خوشى و نعمت بهشت زايل نمىشود . لبيد گفت : اى گروه قريش محافل و مجالس شما چنين نبود و سفاهت و بىخبرى بدين حد نرسيده بود ( كه مرا تكذيب كنند ) آنها گفتند : بدان كه او در پناه تست - عثمان\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخود را از پناه او بىنياز نمود يكى از بنى مغيره برخاست و لطمه بر چشم عثمان ( بى پناه ) نواخت يك چشم او كور شد . لبيد شماتت كرد و خنديد زيرا او از پناه لبيد خارج گرديد سپس بعثمان گفت : آيا ميل دارى دوباره در پناه من باشى ؟ چيست آن علتى كه ترا از پناه من بىنياز نمود ؟\r\nعثمان گفت : چشم دوم من آماده آنچه بهمسايه‌اش رسيده است ( كه از هر دو كور شوم ) . من هرگز پناهى جز خداوند اختيار نمىكنم . سعد بن ابى وقاص برخاست و به كسى كه لطمه بعثمان زده بود يك لطمه نواخت و بينى او را شكست اين نخستين خونى بود ( كه در ستيز ) در عالم اسلام ريخته شد . ( بر حسب گفتهء بعضى ) مسلمين با تحمل آزار در مكه زيست مىكردند چون آزار از حد گذشت دوباره بحبشه مهاجرت كردند جعفر بن ابى طالب رخت سفر بست و مسلمين هم بدنبال او رهسپار شدند تا عده آنها بالغ بر هشتاد و دو تن گرديد در حالى كه پيغمبر در مكه اقامت نموده مردم را پنهان و آشكار بسوى خداوند رهنمائى مىكرد .\r\nچون قريش نتوانستند او را باز دارند تهمت جادوگرى و كاهن بودن ( جن گيرى غيب گوئى ) و جنون به او بستند و نيز گفتند كه او شاعر است و مردم را از شنيدن سخن او منع مىكردند . سختترين وضعى كه براى آن حضرت پيش آمد چنين بود كه عبد اللّه بن عمرو بن عاص روايت كرده كه روزى قريش در محل حجر جمع شده احوال پيغمبر و آنچه به آنها از او رسيده بود يك يك به ياد آوردند در آن هنگام پيغمبر پديد آمد و ركن ( حجر ) را در آغوش گرفت سپس بر آنها گذشت ، آنها بطعنه زبان درازى كردند . حضرت روى درهم كرد ، چون دوباره بر آنها گذشت ، آنها طعنه را تكرار نمودند سپس در نوبت سيم چنين كردند . آنگاه حضرت فرمود اى گروه قريش آيا مىشنويد ( كه بگويم ) بخداونديكه جان محمد در دست اوست من براى شما مرگ و سر بريدن آورده‌ام . آنها خاموش شدند ( انگار پرندگان\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبر سر آنها نشسته بودند - ( كنايه از سكون و سكوت . م ) بحديكه سختترين و گستاخترين آنها آغاز دلدارى و عذر خواهى با هر سخنى كه خوب بود مىنمود پيغمبر روانه شد . روز بعد باز دوباره نزد حجر گرد آمدند يكى به ديگرى گفتند ( پيغمبر ) هر چه نبايد گفت و براى شما دشوار بود گفت و شما او را آزاد گذاشتيد در همان گفتگو ناگاه پيغمبر پديد آمد . همه يكباره بر او شوريدند و گفتند تو بودى كه چنين و چنان گفتى ؟ فرمود . من بودم و من گفتم عقبة بن معيط رداى ( رو پوش ) آن حضرت را گرفت و ابو بكر بدفاع برخاست و با حال گريه گفت ، واى بر شما كسى را مىكشيد كه مىگويد خداوند يگانه خداى من است ، آنها پراكنده شدند : اين سختترين وضع و حالى كه براى پيغمبر پيش آمده بود .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nبيان فرستادن نمايندگان قريش نزد نجاشى براى آوردن مهاجرين\r\nچون قريش ديدند كه مهاجرين در حبشه آسوده و آزاد هستند و نجاشى ( نگوس امپراطور حبشه ) با آنان خوب زيسته و خوب يارى كرده همه جمع شده مشورت كردند ( قريش ) . دو نماينده با ارمغان براى او ( نجاشى ) و اعيان ياران او فرستادند آن دو ( نماينده ) سفر كردند تا بحبشه رسيدند . هديه كه براى نجاشى برده بودند تقديم نمودند همچنين براى ياران او آن دو نماينده عمرو بن عاص و عبد اللّه بن ابى اميه بودند كه در ملاقات گفتند : گروهى كم خرد از ميان ما دين ملت خود را ترك كرده‌اند و در عين حال دين پادشاه ( نجاشى ) را هم نپذيرفته‌اند و يك دين ساختگى كه ما و شما آن را نمى شناسيم براى خود در آورده‌اند . اعيان و اشراف قوم آنها ما را ( دو نماينده ) نزد شما فرستاده‌اند كه آنها را برگردانيم . آنها از ياران پادشاه خواستند كه بدون اينكه شاه آنها را ملاقات يا با آنها گفتگو كند برگردانند . بيم اين داشتند كه اگر پادشاه با آنها مكالمه كند آنها را تسليم نكند . ياران پادشاه به آنها وعده دادند كه خواسته آنها را انجام دهند . آنها ( دو نماينده ) نزد نجاشى حاضر شدند و مقصود خود را بيان نمودند . ياران پادشاه راى دادند كه مسلمين را تسليم آنها كنند پادشاه غضب كرد و گفت : به خدا سوگند من هرگز مردمى را كه به من پناه آورده و در كشور من زيست\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nكرده و مرا بر ديگران برتر دانسته‌اند تسليم نمىكنم مگر بعد از بحث و تحقيق كه اگر آن دو نماينده راست گفته باشند آنها را تسليم كنم و اگر خلاف آن باشد من آنها را پناه مىدهم و در جوار و پناهندگى آنان نيكى ميكنم . سپس نزد ياران پيغمبر ( مهاجرين ) فرستاده آنها را نزد خويش خواند ، همه جمع و حاضر شدند و تصميم گرفتند راست بگويند چه پسندد و چه نپسندد . سخن گوى آنها جعفر بن ابى طالب بود .\r\nنجاشى پرسيد : اين چه دينى است كه بسبب آن شما از قوم خود جدا شده‌ايد و در عين حال دين مرا هم نپذيرفته و دين هيچ يك از ملل را قبول نكرده‌ايد ؟ جعفر گفت اى پادشاه ما مردم گمراه ( جاهليت ) بوديم كه بتها را مىپرستيديم و مردار را مىخورديم و مرتكب كارهاى زشت مىشديم ، خويش را ( رحم را قطع ) ترك مىكرديم و همسايه را آزار مىداديم و قوى ميان ما ضعيف را مىخورد ( مىآزرد ) تا آنكه خداوند براى ما پيغمبرى فرستاد و ما نسب او را خوب مىشناسيم و او را راستگو و امين و عفيف مىدانستيم ، او ما را بعبادت خداى يگانه دعوت كرد كه هيچ چيز را با خدا شريك نكنيم و پرستش اصنام را ترك گوئيم او بما امر كرده كه راست بگوييم و امانت دارى و خويش‌پرورى ( رحم ) كنيم . همسايه و پناهنده را نيك بداريم و از كارهاى زشت و خونريزى بپرهيزيم . از ارتكاب كارهاى بد و زور گوئى و خوردن مال يتيم خوددارى كنيم . او ما را به نماز و روزه امر كرد . همچنين امور ديگر و قواعد اسلام را يك بيك شمرد ( جعفر ) . سپس گفت ما به او ايمان آورده تصديق نموديم . آنچه را كه او بر ما حرام كرده حرام دانستيم و آنچه را روا نموده پذيرفتيم . قوم ما بدين سبب بر ما ستم نموده ما را آزار داده كه از دين خود برگشته بتها را دوباره بپرستيم چون آنها بما زور گفتند و چيره شدند و ستم روا نمودند و مانع ديندارى ما شدند ما بكشور شما آمديم و شما را از ديگران برتر و بهتر دانستيم و اميدوار هستيم كه نزد تو ستم بر ما روا\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنباشد . نجاشى گفت ( بجعفر ) آيا چيزى از آنچه بر او نازل شده همراه دارى ؟ گفت آرى ، سپس يك سطر ( آيه ) از ( سوره ) كهيعص خواند ، نجاشى و روحانيون همه گريستند . نجاشى گفت : به خدا سوگند اين و آنچه بر عيسى نازل شده از يك منبع نور پديد آمده برويد ( اى دو نماينده ) به خدا سوگند آنها را بشما تسليم نمىكنم هرگز ( ابدا ) چون دو نماينده خارج شدند عمرو بن عاص گفت : به خدا سوگند من فردا نزد او ( نجاشى ) خواهم رفت و كشت سر سبز آنها را بباد خواهم داد ( كنايه از تباه كردن كار ) عبد اللّه بن ابى اميه كه پرهيزگارتر از يار خود بود گفت : مكن . آنها خويشى ( رحم ) دارند . چون روز بعد رسيد رفت و بنجاشى گفت : اينها درباره عيسى بن مريم سخن سخت گفته‌اند . نجاشى آنها را خواند و از عقيده آنان درباره مسيح پرسيد .\r\nعقيدهء ما درباره او آنچه را كه پيغمبر ما آورده اين است كه او بنده و پيغمبر خداست روح خدا و سخن خداست كه بر مريم دوشيزه پاك سرشت فرود آمده نجاشى چوبى از زمين برداشت و گفت آنچه را درباره عيسى گفته‌ايد به او صدق يافته فقط اين چوب به او نمىچسبد ( كنايه از اينكه غير از گفته شما مثلا مانند اين چوب به او بسته نمىشود و شما راست مىگوئيد ) روحانيون از گفته او ( و سخن مسلمين ) سخت رنجيده خروشيدند . گفت ( نجاشى ) حتى اگر شما بجوشيد و بخروشيد . سپس بمسلمين گفت شما برويد كه در امان هستيد ، من دوست ندارم كه داراى يك كوه زر باشم و بيكى از شما آزار برسانم . هديه قريش را هم پس داد و گفت . خداوند از من رشوه نخواسته تا من از شما بخواهم خدا مردم را مطيع من نكرده كه من از مردم ( شما ) اطاعت كنم ( مقصود انجام خواسته شما ) . مسلمين بعد از آن نيك زيسته در بهترين سرزمين ( خانه و پناهگاه ) اقامت نمودند . ديگرى در حبشه مدعى پادشاهى قيام كرد و ميان آن دو سر مملكت كشاكشى پيدا شد . مسلمين سخت بستوه آمدند . نجاشى بجنگ او\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nشتاب كرد . مسلمين زبير بن عوام را براى اطلاع بر اوضاع بميدان جنگ فرستادند تا خبر بياورد خود آنها هم ( براى پيروزى او ) دعا مىكردند .\r\nجنگ واقع شد و نجاشى پيروز گرديد . هيچ چيز باندازهء آن ظفر موجب خرسندى مسلمين نگرديد . گويند تفسير گفته نجاشى كه گويد خداوند از من رشوه نگرفته اين است كه بعد از او براى پدرش فرزندى متولد نشد در حالى كه عم او داراى دوازده فرزند بود . و او يگانه فرزند پدر خود بود حبشيان گفتند . بهتر اين است كه پدر او را بكشيم و مملكت را بدست برادرش ( كه داراى اولاد متعدد بود ) بسپاريم . پدرش را كشتند و حبشه را به او سپردند و رسم چنين بود كه وارث پادشاهى برادر يا فرزندان بايد باشند . حبشه مدتى بدان حال ( پادشاهى عم ) بود و نجاشى نزد عم خود ماند . او خردمند بود كه بر عم خود چيره گرديد . حبشيان ترسيدند اگر او مسلط شود انتقام پدر را از آنها بكشد و آنها را بكشد .\r\nبعم او گفتند : يا او را بكش يا دور كن از ميان ما زيرا ما از او بيمناك هستيم او تبعيد نجاشى را با اكراه انجام داد . آنها هم او را ببازار برده بيك بازرگان بنرخ ششصد درهم فروختند آن بازرگان او را با كشتى خود برد . شب رسيد و ابرى برخاست و صاعقه فرود آمد و عم نجاشى را كشت . حبشيان بفرزندان او پناه بردند و آنها در خور پادشاهى نبودند ، كار حبشه آشفته شد بعضى از آنها گفتند : به خدا هيچ كسى كار شما را راست نميآورد جز نجاشى اگر بخواهيد حبشه در كار باشد بايد او را برگردانيد .\r\nآنها هم بدنبال او شتافتند تا او را دريافتند . بازرگان هم آنها را پى كرد و گفت :\r\nيا بهائى را كه من پرداخته‌ام برگردانيد يا بگذاريد من با او سخن بگويم . آنها گفتند : با او روبرو شو ، او نجاشى را ملاقات كرد و گفت : اى پادشاه من يك بنده خريده‌ام به مبلغ ششصد درهم . فروشندگان غلام را از من ربودند . نجاشى گفت : يا\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nقيمت را به او پس بدهيد يا غلام دست خود را بدست خريدار گذاشته بهر جا كه ميخواهد مىتواند ببرد . آنها هم درهمها را به او پس دادند اين است معنى رشوهء خداوند و اين نخستين كارى بود كه او را بداد گسترى و ديندارى مشتهر نمود . گفت ( راوى ) پس از مرگ نجاشى هميشه يك نور بر قبر او ديده مىشد . ( افسانه است . م )\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nبيان اسلام آوردن حمزة بن عبد المطلب\r\nابو جهل بر پيغمبر كه در صفا ( محل ) نشسته بود گذشت و او را دشنام داد و زبان درازى كرد و دين او را ناسزا گفت كنيز عبد اللّه بن جدعان در خانه خود بود كه آن دشنام را مىشنيد . سپس ( ابو جهل ) در محفل قريش كه در كعبه بود داخل شد حمزه در حالى كه كمان خود را بدوش افكنده از شكار برميگشت عادت چنين بود كه اگر از شكار مراجعت كند بايد قبل از رفتن به خانه كعبه را طواف نمايد غالبا در كنار مجامع و محافل قريش هم مىايستاد و سلام ميكرد و سخن ميراند او گرامىترين و تواناترين ( دليرترين ) مرد قريش بود چون از آن كنيز گذشت كنيز او را خطاب كرده گفت : اى ابا عماره ( كنيه حمزه ) اگر مىبودى و مىديدى برادرزاده تو محمد از ابو الحكم ( ابو جهل ) چه كشيد ؟ او را دشنام داد و آزار رسانيد پس از آن راه خود را گرفت و رفت محمد هيچ نگفت . حمزه خشمگين شد كه خداوند ( با آن خشم ) خواسته بود او را كريم ( و شريف با اسلام ) نمايد . او با شتاب سوى كعبه رفت انگار مانند هميشه قصد طواف را دارد . ( هيچ جا توقف نميكرد ) ابو جهل را قصد نمود كه او را بكيفر رساند تا آنكه داخل مسجد ( كعبه ) شد . او را ميان قوم نشسته ديد سوى او رفت و كمان را بر سر او نواخت و سر او را سخت شكست آيا تو او را ( محمد ) دشنام مىدهى و حال اينكه من هم دين او را پذيرفته‌ام ؟ هر چه او گويد من هم ميگويم\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاگر بتوانى به من پاسخ بده مردان بنى مخزوم برخاستند كه ابو جهل گفت : بگذاريد ابو عماره ( حمزه ) به حال خود باشد كه من برادرزاده او را سخت ناسزا گفته و آزرده‌ام اسلام حمزه بدين نحو انجام گرفت . چون حمزه اسلام آورد قريش دانستند كه پيغمبر پشتيبان يافته و توانا و گرامى شده و حمزه از او دفاع خواهد كرد . آنها كوتاه آمدند از اذيت و دشنام پيغمبر . روزى هم ياران پيغمبر جمع شده گفتند . قريش قرآن را نشنيده آيا يكى هست كه بتواند قرآن را به گوش آنها برساند . آشكارا بخواند ؟ ابن مسعود گفت : منم . گفتند : ما بر تو ( حيات تو ) انديشناكيم . ما كسى ميخواهيم كه داراى عشيره و خويش باشد كه او را حمايت كنند . گفت : خداوند مرا حمايت خواهد كرد . او پيش از ظهر نزد آنها ( قريش ) رفت كه همه در مجالس و محافل خود گرد آمده بودند . او با صداى بلند سورهء الرحمن را خواند چون قريش دانستند كه او قرآن را ميخواند برخاستند و او را نواختند در حالى كه او به كار خود ادامه مىداد او نزد ياران خود برگشت ، زخمها بر سر و رو برداشته بود آنها گفتند ما از اين بيمناك بوديم . گفت : هيچ وقت دشمنان خدا مانند امروز در نظرم خوار و ناتوان نبودند . اگر بخواهيد فردا هم خواهم رفت و خواهم خواند . گفتند : ترا بس باشد كه آنچه را نمىپسندند به آنها رسانيدى .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nبيان اسلام آوردن عمر بن الخطاب\r\nبعد از آن عمر پس از سى و نه مرد و بيست و سه زن اسلام آورد گفته شده چهل مرد و بيست و يك زن و نيز گفته شده پس از چهل و پنج مرد و بيست و يك زن . او مردى چابك و نيرومند و پايدار بود . او پس از مهاجرت مسلمين بحبشه اسلام آورد . وضع چنين بود كه ياران پيغمبر قادر بر اداء نماز در كعبه نبودند تا آنكه عمر مسلمان شد آنگاه با قريش نبرد و ستيز كرد تا مسلمين توانستند در كعبه نماز بخوانند .\r\nاو نماز خواند و ياران پيغمبر هم با او . قبل از او هم حمزه بن عبد المطلب اسلام آورده بود . مسلمين با بودن آن دو نيرومند و پايدار شدند و دانستند كه آن دو پيغمبر و مسلمين را حمايت خواهند كرد . ام عبد اللّه دختر ابى حتمه كه همسر عامر بن ربيعه بود چنين گويد : هنگام رخت بستن سوى حبشه بود كه عامر براى انجام كارى رفته بود ناگاه عمر كه در آن زمان مشرك بود پديد آمد ما از او رنج و آزار بسيار مىكشيديم بر سرم ايستاد و گفت : اى ام عبد اللّه . گفت : من پاسخ دادم :\r\nبلى به خدا سوگند ما بسرزمين خدا مهاجرت مىكنيم زيرا شما بما آزار رسانيده‌ايد از شما سختىها كشيده‌ايم تا خداوند براى ما گشايشى سازد . گفت . او گفت :\r\nخدا يار شما باشد من در آن هنگام از او احساس مهر و دلسوزى نمودم . ( راوى ) گويد :\r\nآيا به مسلمان شدن او اميدوار شدى . گفتم : آرى گفت : او هرگز مسلمان نخواهد\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nشد مگر خر خطاب مسلمان شود . زيرا او سختى و فشار او را نسبت بمسلمين بى - اندازه مىديد . پس از اسلام همان شدت و فشار را بلكه بيشتر و سختتر نسبت بكافران به كار برد . سبب اسلام او چنين بود كه خواهر او فاطمه دختر خطاب همسر سعيد بن زيد بن عمرو عدوى بود . هر دو اسلام آورده و اسلام خود را از عمر پنهان مىداشتند .\r\nنعيم بن عبد اللّه نحام عدوى پيش از آن اسلام آورده و دين خود را مكتوم مىداشت زيرا از قوم خود بيمناك بود . خباب بن ارث نزد فاطمه رفت و آمد مىنمود كه قرآن را به او بياموزد . روزى عمر شمشير خود را برداشت و پيغمبر و مسلمين را كه همه در خانه ارقم در محل صفا جمع شده بودند قصد نمود ( كه قصد سوء داشت ) كسانى كه مهاجرت نكرده بودند ( از مسلمين ) نزد پيغمبر جمع شده و عده آنها بالغ بر چهل تن بود . در عرض راه نعيم بن عبد الله او را ديد و پرسيد : كجا مىروى اى عمر گفت :\r\nمن محمد را قصد كرده‌ام كه قريش را پراكنده و دين آنها را بد دانسته و خدايان ( بتها ) را دشنام داده است ميخواهم او را بكشم . نعيم به او گفت : به خدا تو خود را فريب مىدهى آيا گمان مىكنى كه زادگان عبد مناف ( قوم پيغمبر ) ترا آزاد خواهند گذاشت كه بر زمين راه به روى و حال آنكه تو محمد را كشته باشى ؟ آيا ( بهتر نيست ) كه بخانواده خود برگردى و آنها را راست بدارى ؟ گفت : ( عمر ) كدام خانواده ؟ گفت : خواهر تو و فرزند عم او سعيد بن زيد و خواهر ديگرت فاطمه كه به خدا سوگند هر دو ( خواهرت ) اسلام آورده‌اند . عمر سوى اينها برگشت در حالى كه خباب بن ارث نزد آنها بود و قرآن را به آنها مىآموخت . چون آمدن عمر را احساس كردند ، خباب پنهان شد و فاطمه صحيفه ( قسمتى از قرآن ) را ميان دو ران خود نهان نمود ولى عمر خواندن خباب ( قرآن ) را شنيده بود . همين كه وارد شد پرسيد اين همهمه يا سخن آهسته چه بود ؟ گفتند : چيزى نبود . گفت : آرى چنين بود و من شنيده‌ام كه شما هر دو ( خواهر ) از محمد و كيش او پيروى كرده‌ايد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nسپس شوهر خواهر خود را سعيد بن زيد بر زمين افكند ، خواهر او برخاست و خواست مانع شود كه سر او را شكست چون چنين كرد خواهر و شوهر او ( ناگزير ) گفتند :\r\nآرى ما اسلام آورده‌ايم ، به خدا و پيغمبر خدا ايمان آورده‌ايم هر چه ميخواهى بكن .\r\nچون عمر جريان خون را از سر خواهر ديد پشيمان شد ، به او گفت : آن صحيفه را ( كه ميخوانديد ) به من بده تا به آنچه محمد آورده نظر كنم . گفت : ( خواهر ) ما از تو بر آن بيمناكيم . او ( عمر ) سوگند ياد كرد كه آن را برگرداند ( و آسيب نرساند ) گفت : ( خواهر او ) در حالى كه باسلام او ( عمر ) اميدوار شده بود : تو مشرك و پليد هستى و جز پاكان كسى نمىتواند آن را دريابد . او برخاست و غسل نمود . صحيفه را به او داد كه در آن ( سوره ) طه بود ، او آن را خواند و او مىخواند و مىنوشت ( سواد داشت ) چون برخى از آن را خواند گفت : چه نيكوست اين سخن و در خورد ستايش است . خناب ( كه پنهان بود ) شنيد و ( از خفاگاه ) خارج شد و گفت : اى عمر من به خدا سوگند اميدوارم كه خداوند ترا بقبول دعوت پيغمبر خود اختصاص داده ( مشرف نموده ) زيرا من ديروز از خود پيغمبر اين دعا را شنيدم كه مىفرمود :\r\n« خداوندا اسلام را با ( پيوستن ) عمر و ابو حكم بن هشام يارى كن . ترا به خدا اى عمر ( اللّه اللّه ) آنگاه عمر گفت : اى خباب مرا سوى پيغمبر رهنمائى كن كه من نزد او رفته مسلمان شوم . شمشير خود را برداشت و سوى پيغمبر رهسپار شد پيغمبر و ياران نشسته بودند كه عمر در را نواخت ، يكى از آنها برخاست كه از شكاف در ببيند كيست ( زيرا مخفى بودند ) . ( عمر را ) ديد كه شمشيردار است . پيغمبر را آگاه نمود .\r\nحمزه گفت : اجازه دهيد كه ( من سوى او بروم ) اگر خير خواه باشد همان خير را به او مىبخشيم و اگر قصد شر را دارد همان شر را در خور او مىسازيم و او با شمشير مىكشيم . پيغمبر اجازه ورود ( بعمر ) داد . چون داخل شد . پيغمبر گريبان ( ردا و عبا ) او را سخت گرفت و كشيد و فرمود چه باعث شده كه تو اينجا بيائى گمان نمىكنم\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكه تو خوددارى كنى تا آنكه خداوند بر تو صاعقه فرود آرد ( خوددارى از تبه‌كارى ) عمر گفت : اى پيغمبر خدا من آمده‌ام كه به خدا و پيغمبر او ايمان بيارم پيغمبر تكبير بلند نمود و آنانى كه در آن خانه بودند دانستند كه عمر مسلمان شده چون اسلام آورد پرسيد كدام يك از قريش در اعلان و نقل حديث كارگرتر است ؟ گفتند جميل بن معمر جمحى ، نزد او رفت و خبر اسلام خود را به او داد ، او هم سوى مسجد خراميد و بدنبال او - او فرياد زد : هان اى گروه قريش فرزند خطاب جوانى كرده ( مقصود منحرف شده ) . عمر از پشت فرياد زد دروغ مىگويد من مسلمان شده‌ام ( منحرف نشده ) . آنها همه برخاستند و با او نبرد كردند و در حال جنگ و ستيز بود تا آفتاب بلند شد ( ظهر شد ) خسته شد و نشست و آنها هم همه بر سر او ايستادند . گفت بكنيد هر چه ميدانيد و ميخواهيد اگر عده ما بالغ بر سيصد تن مىشد ما آن را براى شما يا شما براى ما ترك مىكرديد مقصود مكه . آنها در آن حال بودند كه ناگاه پيرى كه جامه بر تن داشت پديد آمد . پرسيد : چه پيش آمده گفتند : عمر گمراه شده ( جوانى كرده ) . گفت : زينهار مردى براى خود چنين برگزيده شما از او چه ميخواهيد ؟ آيا گمان مىكنيد كه زادگان عدى ( عشيره عمر ) يار خود را تسليم شما مىكنند آزاد كنيد اين مرد را . آن پيرمرد ( جامه پوش ) عاص بن وائل سهمى بود .\r\nعمر گفت چون اسلام آوردم بر در خانه ابو جهل ايستادم و حلقه را كوبيدم . او خارج شد و گفت : خوش آمدى ( مرحبا ) اى برادرزاده من ! چه باعث شده كه تو اينجا بيائى گفتم : من آمده‌ام كه به تو بگويم من مسلمان شده و بمحمد ايمان آورده تصديق مىكنم . گفت : ( عمر ) او در را سخت به روى من كوبيد و بست و گفت : بدا به تو و بدا به آنچه آوردى . درباره اسلام عمر چيزهاى ديگرى هم گفته‌اند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nبيان داستان صحيفه\r\nچون قريش ديدند كه اسلام نمايان شده پيش مىرود مسلمين هم بسبب اسلام حمزه و عمر نيرومند شده‌اند و عمرو بن عاص و عبد اللّه بن ابى اميه نااميد از نجاشى برگشته كه هرگز مسلمين را تسليم آنها نخواهد كرد بنابر اين انجمنى ساخته و در آن مشورت نموده نامه نوشتند كه با بنى هاشم و بنى عبد المطلب هرگز زناشوئى نخواهند كرد نه زن بدهند و نه زن بگيرند و نيز با آنها معامله و خريد و فروش نكنند . سوگند ياد كردند و پيمان بستند و صحيفه را ( نامه ) بر كعبه آويختند تا آن كار را بر خود لازم و پايدار كنند . چون قريش چنين كردند بنى هاشم و بنى عبد المطلب بابى طالب گرويدند و در دره كه كوچ كرده بود جمع شدند . ابو لهب از بنى هاشم جدا شده بقريش پيوست اتفاقا با هند دختر عتبه روبرو شد و گفت : يارى مرا نسبت بلات و عزى ( دو بت ) چگونه مىبينى گفت : كار نيكى كردى . آنها مدت دو سه سال بدان حال ماندند كه هيچ چيز مگر در نهان به آنها نمىرسيد و سخت زيست نمودند .\r\nگويند ابو جهل حكيم بنى حزام بن خويلد را ديد كه براى عمه خود خديجه كه نزد پيغمبر ( همسر ) بود گندم حمل مىنمود . كه در آن وقت پيغمبر ( و ياران ) در دره زيست مىنمودند . ( ابو جهل ) به او آويخت و گفت به خدا ترا رها نمى كنم تا رسوا نشوى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n( مقصود نقض عهد صحيفه ) در آن هنگام ابو البخترى بن هشام رسيد و پرسيد چه بر سر هر دو آمده ؟ گفت : ( ابو جهل ) او طعام براى عمه خود حمل كرده ؟ پرسيد آيا تو مانع حمل آن مىشوى ؟ او را رها كن و آزاد بگذار . او از ( ابو البخترى ) كاست ( ناسزا گفت ) . ابو البخترى فك ( استخوان ) شتر مرده را گرفت و سر او را شكست سپس بر زمين افكند و لكد مال نمود . حمزه در آن اثنا ناظر آن كشاكش بود و نمىخواستند خبر بپيغمبر برسد كه به آن دو ( كافر ) شماتت كند همچنين مسلمين از آن كار خشنود شده تشفى مىيابند . در آن هنگام پيغمبر مردم را آشكار و نهان دعوت مىكرد و وحى هم پياپى نازل ميشد . آنها ( در آن دره سه سال ماندند گروهى از قريش براى نقض پيمان صحيفه كمر بستند . بهترين آنها هشام بن عمرو بن حارث بن عمر و ابن لؤى كه برادرزاده فضلة بن هشام بن عبد مناف از طرف مادر بود او امتحان خوبى در اين كار ابراز نمود . او طعام را بار شتر مىكرد و شبانه وارد دره مىشد سپس مهار شتر را گرفته آن باركش را سوى دره آزاد مىكرد چون شخصى كار آنها را ديد و مدت هم طول كشيده بود . نزد زهير بن اميه بن مغيره مخزومى برادر ام سلمه رفت او نسبت بپيغمبر و مسلمين احساس تندى داشت . مادر او عاتكه دختر عبد المطلب بود . او ( هشام ) گفت : اى زهير تو از اين خشنودى كه طعام ميخورى و رخت مىپوشى و همبستر زنان باشى و اخوال ( دائىها - جمع خال ) تو بدان حال باشند كه تو مىدانى ؟ من به خدا سوگند ياد مىكنم كه اگر دائىهاى ابى حكم مقصود ابو جهل چنين بودند و او را بدين كار ( محاصره مسلمين ) دعوت مىكردى هرگز ترا اجابت نمىكرد . او ( زهير ) گفت : من چكنم . تنها هستم به خدا اگر يك مرد مرا يارى كند آن را نقض مىكردم ( مقصود - صحيفه - پيمان ) . گفت : آن مرد را يافتى گفت . كيست ؟ گفت : منم . زهير گفت مرد ديگر كه سيمى باشد براى ما پيدا كن . هشام نزد مطعم بن عدى بن نوفل بن عبد مناف رفت و گفت : آيا تو راضى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهستى كه دو طايفه از بنى مناف هلاك شوند و تو ناظر مرگ آنها و بر آن كار موافق باشى ؟\r\nبه خدا اگر آنها را ( قريش ) در اين كار ( مرگ مسلمين ) آزاد بگذارى خواهى ديد كه آنها زود شتاب مىكنند ( كه آنها را هلاك كنند ) گفت : من چكنم ؟ من تنها يك مرد هستم . گفت دومى يافتى . گفت كيست . گفت : منم . گفت : سيمى را پيدا كن .\r\nگفت : پيدا كردم گفت : كيست ؟ گفت : زهير بن اميه . گفت . چهارمى را ملحق كن . رفت ( هشام ) نزد ابو البخترى بن هشام و به او مانند سخنى كه بمطعم گفته بود گفت . گفت آيا كسى هست كه ما را يارى كند ؟ گفت . آرى من و زهير و مطعم . گفت : پنجمى را پيدا كن . رفت ( هشام ) نزد زمعه بن اسود بن مطلب بن اسد و با او گفتگو و خويشى او را گوشزد كرد . گفت : آيا كسى هست كه در اين كار يارى كند ؟ آرى و آن چند تن را نام برد پس محل ملاقات و اجتماع را در خطم الحجون ( محل ) بالاتر از مكه قرار دادند . در آنجا جمع شدند و بر نقض پيمان صحيفه عهد بستند . زهير گفت : من آغاز مىكنم . چون بامداد رسيد همه بانجمنهاى خود رفتند . زهير بكعبه رفته طواف نمود سپس رو بمردم كرد و گفت :\r\nاى اهل مكه ما ميخوريم و مىپوشيم و بنى هاشم در حال هلاك باشند چيزى نمى توانند بخرند يا بفروشند ؟ به خدا سوگند من هرگز نمىنشينم تا آنكه صحيفه پاره شود همان صحيفه مبنى بر ستم و قطع رحم . ابو جهل گفت : دروغ مىگوئى به خدا پاره نمىشود زمعه ابن اسود گفت : تو دروغگو هستى . ما به نوشتن آن راضى نبوديم ابو البخترى گفت : زمعه راست مىگويد ما از آن راضى نيستيم . مطعم بن عدى گفت : هر دو راست گفتيد و هر كه غير از اين بگويد دروغ ميگويد . هشام بن عمرو هم مانند آنها چيزى گفت . ابو جهل گفت : اين كار را ما شبانه انجام داديم در حالى كه ابو طالب در گوشه مسجد بود . مطعم برخاست كه صحيفه را پاره كند ديد بيد ( يا موريانه ) آن را تباه كرد مگر نام خداوند كه اين كلمه بود باسمك اللهم كه نامه‌ها بدان آغاز مىشد . نويسندهء صحيفه هم منصور بن عكرمه بود كه دست او فلج گرديد و نيز\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nگفته شده علت خروج آنها ( مسلمين ) از دره اين بود كه چون صحيفه نوشته و بكعبه آويخته شد مردم از بنى هاشم و بنى مطلب دورى نمودند . پيغمبر و ابو طالب و همراهان آنها در دره سه سال اقامت نمودند . خداوند موريانه فرستاد كه صحيفه را خورد و آنچه در آن از ستم و قطع رحم بود تباه كرد و نام خداوند را به حال خود گذاشت ( ! ) جبرئيل بر پيغمبر فرود آمد و تباهى آن را خبر داد . پيغمبر بابى طالب عم خود هم خبر داد . ابو طالب هم در گفته پيغمبر شك نمىكرد . آنها از آن دره خارج و سوى حرم روانه شدند . قريش جمع شدند ابو طالب : برادر زاده من خبر داد كه صحيفه شما را بيد ( يا موريانه ) خورده . هر چه در آن ظلم قطع رحم بوده تباه كرده و نام خداوند را باقى گذاشته . آنها ( قريش ) آن را حاضر كردند و حال را بدان نحو كه پيغمبر فرموده بود ديدند . ابو طالب دلير و صداى او رسا و گفتهء او كارگر شد و گفت : هان براى شما آشكار شد كه بيشتر در خور ستم و قطع رحم هستيد ، آنها سر فرود آورده گفتند : شما جادو مىكنيد و بهتان مىزنيد آنها آن عده ( كه تبانى كرده بودند ) برخاستند و آن را نقض و لغو نموده چنان كه بيان شده ابو طالب اين اشعار را درباره صحيفه و تباه كردن آن بوسيله موريانه و زوال ظلم و قطع رحم سروده .\r\n« در كار صحيفه عبرتى بود هر گاه كسى كه غائب بوده خبر مىداد موجب تعجب مىگشت . خداوند كفر و قطع رحم ( عقوق - تمرد از والدين ) را از آنها ربود .\r\nآنچه را كه از حق ظاهر و گويا بود هم انكار كرده بودند . چنين شد كه آنچه گفته بودند باطل بود و هر كه غير از حق چيزى را حمل كند دروغ گفته است » . ( شكى نيست كه اين سه بيت با تكلف بسيار از شخص غير اديب جعل شده و در حاشيه هم بمجعول بودن آن اشاره كرده ولى بدتر از آن باشعار و قصايد ديگر تصريح و نقل كرده كه مسلما آنها مجعول است . بسيار جاى تاسف است كه قدماء و متأخرين هر دو دسته نتوانسته‌اند از جعل و نقل اشعار و اخبار مجعول بر حذر باشند اينها باضافه خرافات و اوهام - م )\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nبيان وفات ابى طالب و خديجه و نزديك شدن پيغمبر باعراب و تبليغ آنان\r\nسه سال پيش از هجرت ابو طالب و خديجه در گذشتند و آن پس از خروج از دره ( محاصره ) ابو طالب در ماه شوال يا ذى القعده وفات يافت كه عمر او هشتاد سال بود . خديجه هم سى و پنج روز پيش از او وفات يافته بود و نيز گفته شده فاصله بين وفات هر دو پنجاه و پنج روز بود سه روز هم گفته شده مصيبت مرگ آن دو بر پيغمبر بسيار عظيم بود بحديكه فرمود آنچه را قريش بر سرم آورده‌اند از اذيت و رنج كمتر از مصيبت ابى طالب است زيرا آنها بعد از مرگ بر آزار من افزودند و كار آنها به جائى رسيد كه هرگز در زمان حيات او نمىرسيد بحديكه بعضى از آنها خاك بر سر آن حضرت مىريخت و برخى هم هنگام نماز محتويات شكم ميش را در پيشگاه مىنهادند .\r\nپيغمبر از آن وضع بستوه آمده مىفرمود : اى بنى عبد مناف اين چگونه جوار و همسايگى و پناه است ؟ سپس آنچه را كه پيش مىگذاشتند برداشته در معبر مىانداخت چون بعد از وفات ابى طالب كار بدين وضع سخت شد او با زيد بن حارثه ( از مكه ) خارج شد و ثقيف را قصد نمود كه از آنها يارى بخواهد . چون به آنها رسيد نزد سه شخص از آنها رفت كه در آن زمان رياست ثقيف ( قبيله - در طايف ) را داشتند و آنها سه برادر عبد ياليل و مسعود و حبيب فرزندان عمرو بن عمير بودند . آنها را باسلام دعوت و در باره يارى خود گفتگو فرمود كه با او ضد مخالفين قيام كنند . يكى از آنها گفت :\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاگر خداوند ترا فرستاده كه يك ديو فرستاده ، كه كعبه را لخت كند . ديگرى گفت :\r\nخداوند ديگرى را نيافت كه ترا فرستاد ؟ سيمى گفت : به خدا با تو هرگز سخن نخواهم گفت . اگر تو چنان كه مىگوئى رسول خدا هستى تو بزرگتر از آنى كه من به تو پاسخ بدهم و اگر دروغگو باشى شايسته نيست كه با تو سخن بگويم . چون از آنها نا اميد شد گفت : پس اين دعوت را مكتوم كنيد مبادا قوم من بر آن آگاه شوند .\r\nآنها خوددارى نكرده اوباش و بىخردان قوم خود را وادار نمودند كه به او احاطه كنند او ناگزير بيك ديوار معروف ببستان و متعلق بعتبه و شيبه ( از قريش ) دو فرزند ربيعه بود پناه برد . آن دو مالك در آنجا بودند كه اوباش از دنبال كردن آن حضرت برگشتند . او ( حضرت ) در سايه حبله ( نخل ) نشست و گفت : خداوندا زوال نيروى خود ( ناتوانى ) و بىچارگى و خوارى خويش را نزد مردم به تو شكايت مىكنم اى از همه مهربانتر كه تو خداى ناتوانان و خداى من هستى ، مرا بكه مىسپارى آيا به كسى كه دور باشد ( خويش نباشد ) يا بدشمنى كه كار مرا به او سپردى مرا واگذار مىكنى . اگر تو بر من غضب نكرده باشى من باكى ( از اين پيش آمدها ) ندارم .\r\nعنايت و پرورش تو بزرگتر است . من بنور روى تو ( مجاز ) كه تاريكيها را زدوده و كار دنيا و آخرت را نيك و روشن نموده پناه مىبرم كه خشم خود را بر من فرود ميار و غضب خود را به من روا مدار . چون دو فرزند ربيعه آن پيش آمد را ديدند حس حميت و خويش نوازى آنها تحريك شد . غلام خود را كه نصرانى ( مسيحى ) و نام او عداس بود خوانده دستور دادند كه خوشهاى چيده انگور را برداشته نزد آن مرد ( پيغمبر ) ببرد او هم امر آنها را انجام داد چون آن را نزد رسول نهاد پيغمبر دست زد و فرمود بسم اللّه سپس خورد .\r\nعداس گفت : اين گونه سخن را اهل اين شهر نمىدانند و نمىگويند . تو اهل كدام شهر و دين تو چيست ؟ پيغمبر پرسيد تو اهل كدام كشور و كيش تو چيست ؟ گفت : من نصرانى و اهل نينوى ( اشور - نزديك موصل ) پيغمبر پرسيد آيا تو از قريه آن مرد نيكوكار هستى ؟ مقصود\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nيونس بن متى . گفت تو چگونه مىدانى كه يونس كيست ؟ پيغمبر فرمود او برادر من است او پيغمبر بود و من نيز پيغمبر هستم . عداس بر دست و پاى پيغمبر افتاد و آنها را بوسيد ( و در آغوش كشيد ) سپس برگشت ( غلام ) دو فرزند ربيعه يكى به ديگرى گفتند غلام ما را از راه بدر كرده ( فاسد ) چون عداس برگشت به او گفتند : واى بر تو چه شده بود كه تو دست و پاى او را مىبوسيدى ؟ گفت : روى زمين بهتر ( ارجمندتر ) از اين نيست . گفتند واى بر تو دين تو بهتر از دين اوست . سپس پيغمبر به مكه مراجعت نمود شب شد و پاسى از شب گذشت كه پيغمبر براى نماز به پا خاست در آن هنگام هفت تن پرى كه از اجنه نصيبين بوده و يمن را قصد مىنمودند بر او گذشتند و گوش دادند ( و قرآن را شنيدند ) چون نماز پيغمبر پايان يافت آنها بسوى قوم خود با مژده روانه شدند . آنها ايمان آوردند و ( اسلام را ) قبول كردند . بعضى گويند چون پيغمبر از ثقيف برگشت نزد مطعم بن عدى فرستاد و از او يارى و پناه خواست كه بتواند پيغام خدا را ابلاغ كند . مطعم و فرزندان و برادرزادگان او همه اسلحه خود را برداشته به مسجد روانه شدند . ابو جهل آن را ديد پرسيد : آيا تو متابعت كردى ( اسلام آوردى ) يا پناه دهنده هستى ؟ گفت : پناه دهنده و مدافع هستم . او هم گفت . هر كه را تو پناه دهى ما هم حامى او خواهيم بود . پيغمبر وارد مكه شد و در آن جا اقامت نمود ابو جهل او را ديد گفت : اى بنى عبد مناف : اين است پيغمبر شما . عتبة بن ربيعه گفت : مگر بد باشد كه از ما پيغمبر و پادشاه باشد ؟ پيغمبر شنيد بسوى آنها رفت و گفت : تو اى عتبة براى خدا چيزى نگفتى بلكه براى سود خود . اما تو اى ابو جهل به خدا بر تو روزگارى نخواهد گذشت و آن هم دور نيست كه تو كم بخندى و بسيار گريه كنى شما نيز اى گروه قريش مدتى بسيار بر شما نمىگذرد كه در اين راه باكراه و اجبار شركت كنيد ( اسلام ) . چنين هم شد پيغمبر در مراسم و هنگام آمدن قبايل نزد آنها مىرفت ( و دين خود را بيان مىنمود ) نزد كنده ( قبيله ) در محل اقامت خود آنها رفت\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nآنها پيشوا و رئيسى داشتند كه نام او مليح بود . آنها را بدين خود دعوت كرد و آنها نپذيرفتند ، نزد كلب ( قبيله ) كه يكى از طوايف آنها بود كه بنى عبد اللّه موسوم بودند آنها را هم دعوت كرد و قبول نكردند . سپس نزد بنى حنيفه رفت و دعوت خود را بيان فرمود . هيچ يك از اعراب به اندازه آنها به او جواب بد نداد .\r\nبعد از آن نزد بنى عامر رفت و دين خود را آشكار نمود . يكى از آنها به او گفت اگر ما از تو پيروى كنيم و تو بر مخالفين پيروز شوى آيا بعد از تو ما از اين كار بهره خواهيم داشت ( جانشين تو باشيم ) فرمود . اين كار با خداست كه خود او هر كارى در جاى خود قرار مىدهد گفت : ( آن مرد عرب ) پس ما گردنهاى خود را آماج نشانه عرب كرده از تو دفاع كنيم و اين كار به ديگران سپرده شود ( فايده را ديگران برند ) .\r\nما به كار تو نيازى نداريم . چون بنى عامر نزد رئيس سالخورده خود برگشتند و خبر دعوت پيغمبر را دادند و نسب آن حضرت را بيان نمودند دست بر سر نهاد و گفت :\r\nاى بنى عامر آيا اين كار ( اين غفلت ) جبران‌پذير است ؟ بخدائى كه جان من در دست اوست هيچ يك از فرزندان اسماعيل چنين دعوتى را جعل نكرده است . اين دعوت حق است . عقل و خرد شما كجا بود كه از او غفلت كرديد ؟ پيغمبر هميشه نزد هر وارد و زائر و مسافر كه جاه و شرف داشته باشد رفته دعوت خود را بيان نمود و در هر جا كه مىرفت عم او ابو لهب او را دنبال كرده پس از فراغت از بيان مىگفت : اى بنى فلان اين شما را دعوت مىكند كه عبادت لات و عزى را از گردن خود خلع و بدعت و گمراهى او را قبول كنيد و حتى ياران و هم پيمانان شما را از اجنه بدين كار دعوت مىكند . شما از او مشنويد و نپذيريد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nبيان آغاز دعوت پيغمبر نسبت بانصار و پيشنهاد آن حضرت و اسلام آوردن آنها\r\nسويد بن صامت از بنى عمرو بن عوف كه طايفه‌اى را از اوس ( قبيله ) باشند به قصد حج و عمره ( زيارت كعبه در غير موسم حج ) وارد مكه گرديد او كامل لقب داشت زيرا چابك و شاعر و داراى نسب ( ارجمند ) بود اوست كه گويد : ( شعر ) اى بسا يارى را دعوت كنى و اگر بر گفته او در غياب آگاه شوى از فريب او بستوه مىآئى . گفته او مانند جادو ( فريبنده ) در حضور و روبرو ولى در غياب زشت و گلو گير ( كنايه از ايجاد بغض ) مىباشد . ظاهر او ترا خرسند مىكند ولى زير آن ظاهر يك خدعه و خيانت نهان است . چشم او آنچه را كه از تو پنهان مىدارد نمايان مىكند و از نگاه تند دشمنى و كينه نمايان است . مرا بيك كار نيك يارى كن كه بسى مرا آزمودى ، بهترين مردم آن است كه نيكى كند و امتحان نكند ( آزار ندهد ) .\r\nپيغمبر او را قصد و قرآن را قرائت فرمود . او ( باسلام ) نزديك شد و گفت :\r\nاين سخن بسيار نيكو است . سپس بمدينه مراجعت كرد پس از اندك زمانى خزرج ( قبيله در مدينه ) او را كشتند در جنگ بعاث كه قوم او مىگفتند او مسلمان بوده كه كشته « بعاث » با باء يك نقطه بضم و عين بىنقطه كه همين صحيح مىباشد ابو الحسير انس بن رافع هم با گروهى از جوانان از طايفه بنى عبد الاشهل كه اياس بن معاذ ميان آنان بود براى طلب اتحاد و يارى از قريش وارد مكه شدند كه مدد و اتحادى ضد قوم خود از خزرج\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبگيرند . پيغمبر نزد آنها رفته فرمود آيا چيز بهترى از آنچه براى انجام آن آمده‌ايد نمىخواهيد ؟ آنگاه آنها را باسلام دعوت و قرآن را قرائت فرمود . اياس كه در آن زمان جوانى خردسال بود گفت : اين به خدا از آنچه بطلب آن آمده‌ايم بهتر است . ابو الحسير يك مشت خاك از بطحاء ( محل در مكه ) برداشت و بر روى او بيخت و گفت : بگذار ، ما براى چيز ديگرى غير از اين آمده‌ايم . اياس هم خاموش شد - پيغمبر هم برخاست و رفت اياس هم كم زيست و مرد . قوم او شنيدند كه او هنگام مرگ تكبير ميكرد و لا إله الا اللّه مىگفت آنها شكى نداشتند كه او مسلمان بود كه درگذشت .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nبيان نخستين بيعت عقبه و اسلام آوردن سعد بن معاذ\r\nچون خداوند خواست دين خود را نمايان و وعده خويش را انجام دهد پيغمبر خدا سوى موسمى كه گروهى از انصار در آن بودند رهسپار شد ، باز هم خود را ميان قبايل افكند و مانند گذشته آغاز دعوت و تبليغ نمود در عقبه بود كه ناگاه با جمعى از خزرج ( قبيله ) روبرو شد اسلام را به آنها پيشنهاد كرد . آنها در سامان خود با يهود زيست مىنمودند و چون خود بت‌پرست و يهود خداپرست بودند همواره مشاجره و فتنه ميان آنان بود . يهود بانها ميگفتند : نزديك است خداوند پيغمبر موعود ما را بعثت كند آنگاه ما شما را مانند قوم عاد و ثمود خواهيم كشت . چون دعوت پيغمبر ( اسلام ) را شنيدند يكى به ديگرى گفتند . به خدا اين همان نبى موعود است كه يهود شما را به او تهديد مىكنند . آنها اجابت و تصديق كردند و گفتند ميان قوم خير و شر مىباشد شايد خدا بخواهد بسبب تو آن شر زايل شود اگر دو دسته قوم ما با تو متفق شوند هيچ كس از تو گرامىتر و تواناتر نخواهد بود سپس برگشتند كه هفت تن از خزرج اسعد بن زراره بن عدس ابو امامه و عوف بن حارث بن رفاعه كه هر دو فرزند عفراء كه از بنى النجار بود . و رافع بن مالك بن عجلان و عامر بن حارثه بن ثعلبه بن غنم كه هر دو از بنى زريق بودند و قطيمه بن عامر بن حديده بن سواد از بنى سلمه بود ( سلمه ) بكسر لام و عقبة بن عامر بن نابى از بنى غنم بود و جابر بن عبد إله بن دياب از بنى عبيده ( رياب )\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبكسر راء و ياء نقطه دار دو نقطه زيرين و باء يك نقطه . چون بمدينه باز گشتند پيغمبر را ستودند و باسلام دعوت نمودند تا آنكه منتشر شد . سال ديگر هنگام موسم رسيد دوازده تن از انصار وارد عقبه شدند همان عقبه اولى و در آنجا بيعت گرو زنان ( كه تعهد ناموسى باشد ) نمودند . آنها اسعد بن زراره و عوف و معاذ كه هر دو فرزند عفراء معروف بودند . رافع بن مالك بن عجلان و ذكوان بن عبد قيس از بنى زريق و عباده بن الصامت از بنى عوف بن خزرج و يزيد بن ثعلبه بن خزمه ابو عبد الرحمن ازبلى هم پيمان آنها و عباس بن عباده بن نضله از بنى سالم و عقبة بن عامر بن نابى و قطبة بن عامر بن حديده كه از خزرج بودند . از اوس ( قبيله ) هم كسانى كه حاضر بوده و ايمان آوردند ابو الهيثم بن تيهان هم پيمان بنى اشهل و عويم بن ساعده باز هم پيمان آنها كه بعد از نزد پيغمبر مراجعت كردند و پيغمبر مصعب بن عمير بن هاشم بن عبد مناف بن عبد الدار را همراه آنها روانه نمود و فرمود قرآن را به آنها بياموزد و اسلام را تلقين نمايد او هم بر اسعد بن زراره وارد شد ( مهمان ) اسعد بن زراره باتفاق او به خانه بنى ظفر رفته در اينجا گروهى از مردان كه مسلمان شده بودند گرد آمدند سعد بن معاذ و اسيد بن حضير كه هر دو رئيس بنى عبد الاشهل و هر دو كافر بودند بر اجتماع آنها آگاه شدند سعد باسيد گفت . برو نزد اينها كه خانه ما را قصد كرده‌اند و بگو اگر اسعد پسر خاله من نبود كار شما را مىساختم . اسيد سلاح خود را برداشت و به طرف آنها روانه شد و بهر دو آنها ( اسعد و مهمان مبلغ اسلام ) گفت . چه باعث شده كه اينجا بيائيد و ناتوانان ما را بىخرد بدانيد ، دور شويد از ما مصعب ( داعى اسلام ) گفت . آيا مىنشينى كه بشنوى اگر خشنود شدى كه اين كار را مىپذيرى و اگر نپسندى كه ما كوتاه خواهيم كرد . گفت : انصاف دادى سپس نزد آن دو نشست . مصعب درباره اسلام با او سخن گفت . او گفت . چه نيكو و ارجمند است چگونه مىپذيريد كسى را كه اين دين را بپسندد ؟ هر دو گفتند . غسل مىكنى و\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nرخت خود را مىشوئى سپس شهادت حق را ادا مىكنى و بعد دو ركعت نماز ميخوانى او هم بجا آورد و مسلمان شد سپس به آن دو گفت ! پشت من مردى توانا اگر او متابعت كرد از شما هيچ كس از قوم او عقب نخواهد ماند . من او را نزد شما مىفرستم . او سعد بن معاذ است سپس نزد سعد و قوم او رفت . چون سعد او را ديد گفت به خدا سوگند او با يك روى ديگرى غير از روئى كه داشت نزد شما برگشته .\r\nسعد ( چون او را ديد ) به او گفت چه كردى ؟ گفت . من با آن دو مرد گفتگو كردم چيز بدى در آنها نديدم . و نيز روايت شده كه بنى حارثه قصد كردند كه اسعد بن زراره را بكشند ، سعد چون شنيد خشمگين شد و ترسيد او را ( پسر خاله او ) بكشند چون به آن دو رسيد و آنها را آرام ( بدون بيم ) ديد دانست كه اسيد قصد حضور او را داشت او با سعد بن زراره گفت . اگر ميان من و تو خويشى نبود چنين كارى را ( حمايت ) از من توقع نمىداشتى . مصعب به او گفت آيا مىنشينى و مىشنوى كه اگر راضى شدى بدين كار آن را مىپذيرى و اگر بستوه آمدى ما آن را از تو بر ميگردانيم او نشست و مصعب اسلام را به او پيشنهاد كرد و قرآن را خواند . او پرسيد كسى كه ميخواهد اين دين را قبول كند با او چه ميكنيد ؟ آنها وظايف و فرائضى را كه با سيد پيشنهاد كرده بودند به او گفتند او هم اسلام آورد و خود را پاك و بانجمن قوم خود باتفاق اسيد بن حضير مراجعت نمود . چون ميان قوم خود در آمد گفت :\r\nاى بنى عبد الاشهل چگونه مقام مرا ميان خود مىبينيد ؟ گفتند تو رئيس ( خواجه ) و برتر از ما هستى گفت . سخنى دارم . ولى سخن من با شما حرام است مگر همه زن و مرد به خداوند و پيغمبر او ايمان بياريد به خدا سوگند « راوى گويد » در قوم « محله » بنى عبد الاشهل مرد يا زنى نماند كه مسلمان نشده باشد مصعب هم به خانه اسعد برگشت كه همواره باسلام دعوت مىكرد تا اينكه هيچ يك از خانه‌هاى انصار از مسلمان زن و مرد تهى نماند مگر خانواده‌اى ( يا چند تنى ) از بنى امية بن زيد\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( غير از بنى اميه ) و وائل و واقف كه آنها از ابو قيس بن اسلت متابعت نمودند و او آنها را از اسلام بازداشت تا آنكه پيغمبر مهاجرت فرمود و جنگ بدر و احد و خندق واقع شد آنگاه مصعب ( مبلغ اسلام ) به مكه مراجعت نمود « اسيد » بضم همزه و فتح سين « حضير » بضم حاء بىنقطه و فتح ضاد نقطه دار و سكون ياء دو نقطه زيرين .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nبيان بيعت دوم در عقبه\r\nچون اسلام ميان انصار شايع و آشكار گرديد ، جماعتى از آنها تصميم گرفتند كه در خفا و بدون توجه كسى نزد پيغمبر بروند . در موسم حج ماه ذى الحجه با گروهى از كافران قوم خود همسفر شدند پيغمبر را ( پنهان ) ملاقات كرده وعده ملاقات ديگر را در عقبه دادند چون پاسى از شب گذشت آنها يگان يگان روانه شدند كه در وعده‌گاه خود جمع شوند . عده آنها هفتاد مرد و ميان آنها دو زن كه نسيبه بنت كعب ام عماره و اسماء عم عمرو بن عدى از بنى سلمه بودند كه پيغمبر ميان آنان در آمد . عباس بن عبد المطلب عم آن حضرت كه در آن زمان هنوز كافر بوده براى اطمينان از پيشرفت و استحكام كار برادرزاده خود همراه آن حضرت بود .\r\nعباس نخستين كسى بود كه سخن راند و گفت : اى قوم خزرج در آن هنگام عرب هر دو طايفه خزرج و اوس را يكى دانسته بنام خزرج آنها را ميخواندند چنان كه خطاب كرد ) محمد ميان ما چنان كه مىدانيد گرامى و مصون مىباشد و او خواست فقط بشما ملحق شود اگر شما بوعدهء خود وفا كنيد و از او دفاع و حمايت نمائيد چنان كه تصميم گرفته‌ايد شما و آينده او ( كه او را كه بشما واگذار مىكنيم ) و اگر ميدانيد كه او را تسليم ( دشمن ) خواهيد كرد پس هم اكنون او را بگذاريد كه در عزت و امان مىباشد . انصار گفتند : آنچه گفتى شنيده شد . تو اى پيغمبر خدا بگو و براى خود و خداى خود از ما هر چه ميخواهى ( پيمان و وثيقه ) بگير . پيغمبر تكلم كرد و قرآن\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nرا خواند و باسلام تشويق فرمود و سپس گفت : شما از من چنين بايد حمايت و دفاع كنيد كه از فرزندان و زنان خود ميكنيد . بعد از آن براء بن معرور ( يكى از انصار ) دست او ( پيغمبر ) را گرفت و گفت . بخداوندى كه ترا بر حق فرستاد ما از تو مانند دفاع از فرزندان ( و خانواده ) خود دفاع خواهيم كرد . با ما بيعت كن اى پيغمبر خدا كه ما به خدا سوگند مردان كارزار هستيم . سخن او را ابو الهيثم بن تيهان بريد و گفت : اى پيغمبر خدا ميان ما و مردم رشته‌هاى ( اجتماعى و زندگانى ) پيوسته اگر خداوند ترا پيروز كند و تو ميان قوم خود برگردى و ما را به حال خود ( از عداوت مردم ) بگذارى چه خواهيم كرد ؟ پيغمبر تبسمى فرموده گفت :\r\nخون بدنبال خون و ويرانى در پى ويرانى خواهد بود ( مقصود مقابله و معامله به مثل است ) شما از من و من از شما با هر كه جنگ كنيد جنگ ميكنيم و با هر كه صلح و مسالمت ميكنيد صلح ميكنم .\r\nسپس فرمود : دوازده تن از ميان شما انتخاب كنيد كه نقيب ( سركرده و رئيس ) قوم خود باشند . ( تشكيلات سربازى براى نخستين بار ) آنها هم دوازده تن برگزيدند كه نه نقيب از خزرج و سه نقيب از اوس بودند . عباس بن عباده بن نضله انصارى به آنها گفت اى گروه خزرج ميدانيد روى چه ( قاعده ) با اين مرد بيعت ميكنيد ؟ شما روى سرخ و سياه بيعت ميكنيد پس اگر گمان بريد كه اموال شما دچار تباهى و بزرگان ( اشراف ) شما كشته شوند و شما از تسليم او ناگزير شويد بهتر اين است كه هم اكنون او را تسليم نمائيد ( به حال خود واگذاريد ) به خدا سوگند كه ( اگر چنين كنيد ) در دنيا و آخرت رسوا خواهيد شد و اگر يقين داريد كه شما وفا خواهيد كرد او را دريابيد كه به خدا خير دنيا و آخرت اينجاست گفتند : ما او را مىپذيريم با تحمل تباهى اموال و قتل اشراف . اى پيغمبر خدا در قبال ( اين جانبازى ) چه خواهيم داشت ؟\r\nفرمود : بهشت گفتند : دست خود را بده ( كه بيعت كنيم ) سپس با او بيعت كردند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعباس بن عباده آن سخن را براى اين گفت كه پيمان را استوار كند و نيز گفته شده او براى اينكه كار بتاخير افتد تا عبد اللّه بن ابى ابن سلول حاضر شود اين سخن را به زبان آورد و نيز گفته شده كه براء بن معرور آن سخن را گفته . چون با او بيعت كردند شيطان از سربلندى عقبه فرياد زد : اى شهرنشينان ( بازاريان - كوهستانيان آيا ميخواهيد مرد بدنامى را كه كودكان را گرد خود جمع و بر نبرد شما تصميم گرفته بشناسيد ؟ ( ! ) پيغمبر فرمود به خدا سوگند من براى ( نابودى ) تو آماده خواهم شد . سپس فرمود برويد سوى بارانداز خود عباس بن عباده گفت : بخداوندى كه ترا براى پيغمبرى بعثت نموده اگر بخواهى ما فردا با شمشيرهاى خود بر اهل منى ( محل ) هجوم خواهيم كرد . فرمود در اين كار امرى براى من نرسيده . آنها برگشتند . روز بعد اعيان قريش نزد آنها رفته . گفتند : چنين آگاه شده‌ايم كه شما آمده‌ايد رفيق ( صاحب ) ما را با خود همراه و با او بيعت نموده‌ايد كه با ما جنگ كنيد . به خدا سوگند براى ما ناگوارتر از اين نيست كه از ميان اقوام عرب با شما دشمنى و جنگ كنيم . در آنجا مشركين ( كه آگاه نبودند ) سوگند ياد كردند كه چنين چيزى رخ نداده . چون انصار از مكه كوچ كردند . براء بن معرور گفت : اى قوم خزرج من چنين تصميم گرفته‌ام كه در نماز پشت بكعبه نكنم . آنها گفتند : پيغمبر رو بشام هم نماز خوانده و ما با او مخالفت نميكنيم . ( و هم او ) سوى كعبه توجه ميكرد و نماز ميخواند چون به مكه باز گشت از پيغمبر پرسيد پيغمبر فرمود اگر صبر ميكردى حتما قبله‌اى كه بايد اختيار كنى باز مييافتى . او هم برگشت و قبله پيغمبر را برگزيد چون آنها بيعت كردند به شهر مدينه برگشتند كه تاريخ بازگشت آنها ماه ذى الحجه بود پيغمبر هم در مكه تا پايان همان ماه اقامت و بعد محرم و صفر تا دوازدهم ربيع الاول در مكه زيست فرمود .\r\nچون خير اسلام آوردن انصار بقريش رسيد بر مسلمين مقيم مكه سخت\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nگرفتند و كوشيدند كه آنها را از دين خود باز گردانند . مسلمين هم دچار وضع بسيار دشوار شده بودند كه آن وضع را فتنه واپسين گويند . زيرا فتنه نخستين قبل از مهاجرت حبشه شده بود و اين فتنه آخرين محسوب ميشد . شروط بيعت اخير عقبه غير از شرايط بيعت نخستين بود زيرا بيعت اولى مبنى بر دفاع از خانواده و زن بود و بيعت اخير مبنى بر جنگ با سرخ و سياه بود ( مقصود هر سياه و سفيد يا هر قوم و هر نژاد ) . پس از آن پيغمبر بياران خود فرمان مهاجرت بمدينه داد . نخستين مهاجرى كه وارد مدينه گرديد ابو سلمه بن عبد الاسد بود . مهاجرت او يك سال قبل از بيعت بوده بعد از او عامر بن ربيعه هم پيمان بنى عدى با زن خود ليلى دختر ابن حتمه سپس عبد اللّه بن جحش با برادر خود ابو احمد و تمام خانواده آنها مهاجرت نمودند و در خانه آنها ( در مكه ) بسته شد ياران هم يكى پس از ديگرى بدنبال آنها رفتند سپس عمر بن الخطاب و عياش بن ابى ربيعه رفتند و بر بنى عمر بن عوف وارد شدند .\r\nابو جهل بن هشام نزد عياش بن ابى ربيعه رفتى كه برادر امى او بود گفت : مادرم در غياب و مفارقت تو تصميم گرفته كه زير سايه ننشيند و سر خود را شانه نكند تا تو برگردى او متأثر شد و برگشت باز هم اصحاب پيغمبر يكى پس از ديگرى بمدينه مهاجرت نمودند تا پيغمبر اكرم خود مهاجرت فرمود .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nبيان مهاجرت پيغمبر\r\nچون ياران پيغمبر يكى پس از ديگرى مهاجرت نمودند خود در مكه بانتظار امر اقامت نمود و على ابن ابى طالب و ابو بكر صديق نيز با او ماندند . چون قريش حال را بدان منوال ديدند ترسيدند كه پيغمبر هم خارج شود در خانه « ندوه » كه انجمن قصى بن كلاب بود جمع شده با هم مشورت نمودند . ابليس هم به صورت يك پيرمرد بانها هم آهنگ شد و گفت . من مردى اهل نجد هستم بر كار شما آگاه شده خواستم با خرد و راى خود مددى برسانم ! آنها كه جمع شده بودند عتبه و شيبه و ابو سفيان و طعيمة بن عدى و حبيب بن مطعم و حارث بن عامر و نضر بن حارث و ابو البخترى بن هشام و ربيعة بن الاسود و حكيم بن حزام و ابو جهل و نبيه و منبه دو فرزند حجاج و اميه بن خلف و چند تن ديگر بودند يكى به ديگرى گفتند : اين مرد ( پيغمبر ) چنين كرد و چنان و ما آسوده نخواهيم بود كه او با ياران و پيروان خود بر ما قيام و هجوم خواهد كرد . پس در اين كار تصميم بگيريد .\r\nبعضى گفتند : او را غل و زنجير كرده در زندان اندازيد و در را بر او ببنديد سپس منتظر شويد . كه او هم مانند شعرايى كه پيش از او دچار شدند گرفتار شود .\r\nآن نجدى ( پيرمرد - شيطان ) گفت : اين تدبير خوبى نيست . ممكن است با اينكه در زندان باشد از پشت در اوامر خود را بياران صادر كند آنگاه ممكن است\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكه هجوم آورده او را آزاد كنند ديگرى گفت : او را اخراج و نفى بلد مىكنيم .\r\nباكى نخواهيم داشت هر جا كه خواهد رفت برود فقط از ما دور و ناديده باشد .\r\nآن مرد نجدى ( شيطان ) گفت : مگر سخن نيكو و منطق دلنشين او را نمىشنويد و نمىبينيد كه هر جا و نزد هر قومى كه رفت آنها را تسخير مىكند و بسبب همان بيان شيرين آنها را ضد شما و براى جنگ شما تجهيز مىكند و سرزمين شما را پامال و كار شما را از دست شما خواهد گرفت . ابو جهل گفت : من چنين معتقد هستم از هر قومى يك جوان برگزيده به او شمشير داده كه همه جوانان يكباره مانند يك تن او را زده تا بكشند . اگر چنين كنند خون او ميان قبايل پامال مىشود و بنى عبد مناف قادر بر جنگ با تمام قبايل نخواهند بود آنگاه بگرفتن خونبها راضى خواهند شد .\r\nآن مرد نجدى ( شيطان ! ) گفت سخن همين است و بس ! آنها با همين اتحاد و تصميم پراكنده شدند . جبرائيل نزد پيغمبر رفت و گفت : امشب در بستر خود آرام مگير .\r\nچون ظلمت شب آغاز شد ، آنها ( قريش ) بر در آن حضرت جمع شده كه مراقب او باشند كه چه وقت بخواب فرو رود تا كار او را بسازند . چون پيغمبر آنها را چنين ديد بعلى بن ابى طالب فرمود : در بستر من بخواب . برد سبز ( روپوش ) مرا بر خود بگير كه به تو هيچ گزندى نخواهد رسيد و نيز به او دستور داد كه امانت مردم و كارهاى ديگر را بعد از او انجام دهد . سپس پيغمبر يك مشت خاك برداشت ( و دورا دور ) بر سر آنان بيخت و آيات قرآن را از سوره يس تلاوت فرمود تا پايان فهم لا ينصرون ( آنها رستگار و پيروز نمىشوند ) آنها او را نديدند . شخصى نزد آنها رفت و گفت چه انتظارى داريد ؟ گفتند : منتظر محمد هستيم . گفت خداوند شما را نا اميد كرد و كسى از شما نمانده كه خاك بر سر نگرفته باشد . سپس او به راه خود رفت و آنها دست بر سر خود نهادند آنها خاك را بر سر خود احساس نمودند و على را با روپوش پيغمبر ( در بستر ) آرام ديدند . به خود گفتند : محمد در خواب فرو رفته ، آنها پايدارى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nكردند تا بامداد چون صبح شد على از رختخواب برخاست او را شناختند و اين آيه در آن وقت نازل شد . « آنانى كه كافر بودند براى تو توطئه با فريب چيده بودند كه ترا خوب بشناسند آنگاه بكشند يا دور كنند » آن گروه از على پرسيدند كه پيغمبر كجا رفته ، پاسخ داد : نمىدانم . شما او را تبعيد و اخراج كرديد . آنها على را زدند و سوى مسجد كشيدند و يك ساعت هم زندانى نمودند سپس او را آزاد كردند و خداوند پيغمبر خود را از مكر و توطئه نجات و امر داد كه مهاجرت كند . على هم پس از او امانت مردم را پس داد و هر چه دستور داده بود انجام داد . عائشه روايت كرد . پيغمبر همواره در آغاز و انجام روز به خانه ابو بكر سر مىزد و او را از حال خود خبر ميداد تا روزى كه خداوند پيغمبر خود را بمهاجرت اجازه داد پيغمبر هنگام ظهر به خانه ابو بكر رفت . چون ابو بكر او را در آن هنگام ديد گفت : او در اين وقت نيامده مكر براى يك پيش آمد . چون وارد شد بر تخت نشست و فرمود هر كه اينجا نزد تست از ما دور كن گفت ( ابو بكر ) اى پيغمبر خدا اينجا دو دخترم هستند مگر چه شده ؟ فرمود يارى ( و همكارى ترا ميخواهم ) . ابو بكر از فرط خرسندى گريست و گفت : پدر و مادرم فداى تو . فرمود : خداوند اجازه خروج را داد ابو بكر گفت : صحبت ترا ميخواهم ( همراهى و يارى ) . آنگاه عبد اللّه بن اريقط از بنى ديل بن بكر كه كافر بود اجير نمودند كه آنها را راهنمائى كند . هيچ كس از خروج پيغمبر آگاه نبود جز على و ابو بكر و خانواده او اما على كه پيغمبر او را فرمود بماند تا امانات مردم كه نزد او ( پيغمبر ) بود به آنها پس بدهد . سپس ملحق شود . آنها ( پيغمبر و ابو بكر ) از دريچهء ( رخنه ) كه در پشت خانه ابو بكر بود خارج شده سوى يك غار كه در ثور ( كوه ) واقع شده رهسپار و در آنجا مخفى شدند ابو بكر به فرزند خود عبد اللّه دستور داد كه اخبار مكه را تجسس نموده روز را بخبر - گيرى بگذارند و شب ( در غار ) به آنها خبر رساند . اسماء دختر ابو بكر هم شبانه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nطعام و توشه آنها را مىرسانيد . آنها ( آن دو ) سه روز در همان غار اقامت نمودند .\r\nقريش هم اعلان نمود كه صد شتر مژدگانى مىدهد به كسى كه او ( محمد ) را بر گرداند . عبد اللّه بن ابى بكر هم چون شب ( خبر مىداد و ) بر مىگشت گله گوسفند را بدنبال خود مىكشيد تا رد و اثر پاى او محو شود . چون سه روز گذشت و مردم آرام گرفتند رهنماى ( اجير ) آنها با دو شتر آنها آمد پيغمبر يكى از آن دو شتر را خريد و بر آن سوار شد و اسماء دختر ابو بكر با يك سفره توشه رسيد او را اسماء ذات النطاقين گويند سپس هر دو سوار و رهسپار شدند . ابو بكر غلام خود را عامر بن فهيره براى خدمت هر دو پشت خود بر شتر رديف نمود . آنها شب به راه پيمائى گذرانيدند و تا روز بعد هنگام ظهر هم بسير و سفر خود ادامه دادند . در آن وقت يك پاره سنگ دراز ديده شد ابو بكر از سايه آن براى خواب ( و استراحت ) پيغمبر استفاده نمود . پيغمبر زير سايه آن خوابيد و ابو بكر بحراست آن حضرت كمر بست پس از غروب آفتاب سفر خود را دوباره از سر گرفتند . قريش هم براى كسى كه پيغمبر را پيدا كند ديه ( خونبهاى يك مرد ) را معين كرد . سراقة بن مالك بن جعشم مدلجى هم آنها را دنبال كرد و به آنها در يك سرزمين سخت رسيد ابو بكر گفت :\r\nاى پيغمبر بدخواهان بما رسيدند . پيغمبر فرمود آسوده باش ( مترس ) كه خداوند با ماست . پيغمبر بر او نفرين كرد . اسب او تا سينه و شكم به خاك فرو رفت و غبارى مانند دود از زير آن برخاست . گفت : اى پيغمبر دعا كن كه خداوند مرا نجات دهد و بر من است كه بدخواهان و دنبال كنان را از تو برگردانم . پيغمبر دعا كرد و او نجات يافت ولى دوباره آنها را دنبال كرد . دوباره پيغمبر بر او نفرين كرد و چهار دست پاى اسب سختتر از اول به زمين فرو رفت گفت : اى محمد . من دانستم كه اين اثر نفرين است . براى نجات من دعا كن كه عهد مىكنم بدخواهان را از تو برگردانم پيغمبر دعا فرمود و او نجات يافت و نزديك شد و گفت : اى پيغمبر دو تير از\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتركش من بگير ( كه نشانى باشد ) شتران من در فلان جا هستند اين علامت را بنما و هر چه بخواهى از اشتران من بگير . پيغمبر . فرمود بشتران تو نيازى نيست .\r\nچون خواست برگردد پيغمبر فرمود : اى سراقه چگونه خواهى ديد اگر ترا با بازوبندهاى خسرو فرزند هرمز زيور دهند ؟ گفت . آرى ( قبول ميكنم ) و برگشت . بهر كه ميرسيد از بدخواهان ميگفت . اينجا كسى را ( محمد ) نخواهيد يافت . رنج مبريد كه من خود كافى هستم همه را از دنبال كردن پيغمبر برگردانيد .\r\nاسماء دختر ابو بكر روايت مىكند : چون پيغمبر مهاجرت فرمود چند تن از قريش كه ابو جهل ميان آنها بود نزد ما آمدند . دم در ايستادند و پرسيدند : پدرت كجاست : گفتم :\r\nنمىدانم . ابو جهل دست برداشت و بر روى من نواخت بحديكه گوشواره من از گوشم گسست . او گستاخ و بد خواه و پليد بود . ما مدتى بدين حال مانديم كه نمىدانستيم پيغمبر بكدام جهت رفته تا آنكه يكى از اجنه ( ! ) از قسمت پائين مكه رسيد و مردم بدنبال او ميرفتند صداى او را مىشنيدند ولى شخص او را نميديدند او مىگفت شعر ( مجعول ! م ) خدا كه خداوند مردم است بهترين پاداش خود را به دو يار كه در دو خيمه ام معبد منزل گزيده‌اند بدهد . آنها در هدى ( محل قربانى ) منزل گرفته‌اند و در همانجا شب را بروز آوردند . رستگار شد هر كه يار محمد بود . اى بنى قصى ( جد پيغمبر ) خداوند از شما دور نگرداند كارهاى ( نكو ) و سيادت را كه مانند ندارد . گوارا باد براى بنى كعب زندگانى دختر خود و فرخنده باد نشيمن وى كه در انتظار و مراقبت مؤمنين است ( گوينده جن و ناقل قول زن ! ) گفت : ( اسماء ) چون گفته او را ( جن ) شنيدم دانستيم كه مقصد پيغمبر مدينه است . رهنماى آنها باتفاق دو يار وارد قباء ( محل ) بر بنى عمرو بن عوف وارد شد كه دوازده روز از ماه ربيع الاول گذشته و روز دوشنبه هنگامى كه آفتاب نزديك بود در وسط آسمان باشد ( كنايه از ظهر ) . پيغمبر مهمان كلثوم بن هدم از طايفه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبنى عمرو بن عوف بود و نيز گفته شده . بر سعد بن خيثمه وارد شد كه او عزب ( مجرد ) بود و عزاب عرب ( بدون زن و خانواده ) كه از ياران پيغمبر بودند مهمان او ميشدند .\r\nخانه او را هم بيت العزاب ميگفتند ( خانه مجردين ) خدا داناتر است . ابو بكر هم بر خبيب بن أساف در سنح ( محل ) وارد شد گفته شده بر خارجة بن زيد از طايفه بنى حارث خزرج وارد شد . اما على چون از انجام اوامر پيغمبر فراغت يافت سوى مدينه مهاجرت نمود او شبانه راه مىپيمود و روز پنهان ميشد تا آنكه بمدينه رسيد كه پاى او ترك برداشت ( مجروح شد ) پيغمبر او را در آغوش گرفت و از شدت تاثر گريست كه پاى او ورم كرده بود . با آب دهان خود پاى او را ماليد كه بعد از آن از درد شكايت نكرد تا وقتى كه كشته شد . او ( على ) در مدينه بر زنى كه شوهر نداشت ( بيوه ) وارد شد .\r\nاو ميديد هر شب مردى نزد وى آمده چيزى به او ميداد در وضع او شك برد . او گفت :\r\nآن مرد سهل بن حنيف است چون دانست كه من بيوه زن هستم بتهاى قوم خود را ميشكست و براى من مىآورد كه آنها را سوخت خود كنم . ( استفاده از سوخت كه بعضى از بتها چوب بود ) . على اين داستان را بعد از وفات سهل بن حنيف بارها نقل كرده بود . پيغمبر خدا در قباء روز دوشنبه و چهارشنبه و پنجشنبه را گذرانيد و در آنجا مسجد آنها را ( اهل قبا ) پى ريزى فرمود گفته شده بيش از اين نزد آنها اقامت نمود . خدا داناتر است . در آن هنگام كه ميان بنى سالم عوف اقامت مينمود ( براى نخستين بار ) جمعه رسيد . او ( حضرت او ) نماز جمعه را در ميان دشت ادا فرمود . اين نخستين جمعه بود كه در مدينه بجا آمد . ابن عباس گويد : پيغمبر روز دوشنبه تولد يافت و روز دوشنبه مبعوث شد و روز دوشنبه حجر اسود را برداشت و به كار برد . ( داستان آن در همين كتاب گذشت ) و روز دوشنبه مهاجرت فرمود و روز دوشنبه وفات يافت . علماء در مدت اقامت آن حضرت در مكه بعد از بعثت مختلف هستند . انس و ابن عباس از ابو سلمه روايت ميكنند همچنين عائشه كه آن حضرت در مكه ( بعد از بعثت ) ده سال زيست\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنمود . همچنين تابعين ابن مسيب و حسن و عمرو بن دينار اين روايت را تاييد ميكنند گفته شده كه سيزده سال اقامت فرمود ابن عباس بروايت حمزه و عكرمه باز همين را گويد ( مدت سيزده سال ) شايد مقصود از تفاوت اين مدت اين بود كه پس از اعلان دعوت و تبليغ ده سال اقامت فرمود زيرا آن حضرت چند سال در نهان دعوت ميفرمود ( تا آنكه آشكار شد ) . چيزى كه اين روايت را تأييد مىكند گفته صرمه بن ابى انس انصارى است . شعر : « ميان قريش بيش از ده سال اقامت فرمود كه در آن مدت تبليغ ميكرد شايد دوستى موافق پيدا كند » اين مؤيد اقامت آن حضرت مدت سيزده سال است . روايت ديگر شانزده و هفده سال است كه با وزن بيت شعر مذكور توافق ندارد . در هيچ جا هم نقل نشده كه مدت بيش از سيزده يا پانزده سال است ( پس اضافه و تصرف در اين بيت شعر غلط است . م ) از قتاده هم يك روايت عجيب و غريب شده كه قرآن در مدت هشت سال در مكه نازل شده هيچ كس در اين قول با او موافق نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nبيان وقايع سال اول هجرت\r\nيكى از آن ( وقايع ) جمع نمودن ياران در روز جمعه كه در قباء ( محل ) ميان بنى سالم در دشت آنها بود كه نخستين جمعه بوده و پيغمبر خطبه فرمود و آن هم نخستين خطبه بود . پيغمبر ( پس از آن ) از قباء سوى مدينه رهسپار شد ، چون به شهر رسيد بر هر خانه كه ميگذشت از خانه‌هاى انصار اهل خانه ميگفتند ( استقبال ميكردند ) :\r\nاى پيغمبر عدد ( افراد جنگجو ) و ذخيره و پناه اينجاست او ميفرمود : شتر را به حال خود بگزاريد سير خود را ادامه دهد كه اين شتر مامور است بجاى خود بخوابد تا آنكه به محل مسجد كنونى رسيد ( مسجد پيغمبر در مدينه كه اكنون هست ) . شتر بر در مسجد خوابيد در آن زمان محل مسجد ميدان خشك كردن خرما بود و مالك آن دو پسر يتيم بودند كه قيم آنها معاذ بن عفراء بود و نام آن دو سهل و سهيل دو فرزند عمرو از طايفه بنى نجار بود . چون شتر خوابيد پيغمبر فرود نيامد . شتر هم دوباره برخواست اندكى رفت و پس و پيش خود را نگاه كرد در حالى كه مهار آن حيوان آزاد بود سپس بجاى نخستين خود بازگشت . آنگاه خوابيد و گردن خود را بر زمين دراز كرد كه پيغمبر پياده شد ابو ايوب انصارى هم رحل و بار پيغمبر را بر دوش كشيد پيغمبر از وضع آن ميدان پرسيد . معاذ بن عفراء گفت : مالك آن دو يتيم هستند كه من با دادن بهاى آن آنها را خشنود خواهم كرد . پيغمبر به او امر داد كه در همان محل مسجد و خانه ( براى اقامت خود ) بسازد گفته شده محل مسجد نخلستان متعلق\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبطايفه بنى النجار يا مزرعه يا گورستان مشركين بود . پيغمبر فرمود نرخ آن را معين كنيد آنها گفتند ما چيزى نميخواهيم مگر اجر خداوند آنگاه مسجد را ساختند و قبل از ساختن آن نماز را در هر جا كه پيش ميآمد ادا مىفرمود . در بناى آن پيغمبر با مهاجرين و انصار شركت نمود . و در همان سال مسجد قباء ساخته شد و باز در همان سال كلثوم بن هدم درگذشت همچنين اسعد بن زراره كه نقيب ( فرمانده ) بنى نجار بود . بنى النجار ( بعد از مرگ او ) جمع شده از پيغمبر نقيب ديگر خواستند . فرمود شما برادران من هستيد و من نقيب ( فرمانده شما هستم ) اين افتخار و فضيلت براى آنها ماند . و در همان سال ابو احيحه در طائف و وليد بن مغيره و عاص بن وائل سهمى از مشركين در مكه هلاك شدند و در همان سال زفاف پيغمبر با عائشه كه پس از ورود بمدينه هفت يا هشت ماه گذشته بود انجام گرفت عقد ازدواج وى سه سال پيش در مكه واقع شده و در آن زمان سن او ( عائشه ) شش سال بود كه پس از وفات خديجه آن ازدواج انجام گرفت و نيز گفته شده سن او هفت سال بود . در همان سال هم سوده دختر زمعه همسر پيغمبر باتفاق دختران پيغمبر باستثناء زينب ( بمدينه ) مهاجرت نمودند و نيز خانواده ابو بكر باتفاق فرزند او عبد اللّه و طلحة بن عبد إله مهاجرت كردند ( بمدينه ) و در همان سال بر نماز عصر دو ركعت افزوده شد كه يك ماه بعد از ورود بمدينه بود و در همان سال عبد إله بن الزبير تولد يافت گفته شد در سال بعد . او نخستين مولود از مهاجرين بود در شهر مدينه نعمان بن بشير نيز نخستين مولود از انصار پس از هجرت بود و نيز گفته شده مختار بن ابى عبيد و زياد بن ابيه هر دو در همان سال تولد يافتند . و در همان سال پس از انقضاء هفت ماه پيغمبر براى عم خود حمزه يك پرچم سفيد برافراشت و او را بفرماندهى عده سى تن از مهاجرين براى قافله قريش روانه كرد . او ابو جهل را با سى صد تن ديد كه مجدى بن عمرو جهنى مانع وقوع حادثه ما بين آنها بود پرچم را هم ابو\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمرشد حمل ميكرد و آن نخستين درفشى است كه در عالم اسلام افراشته شده در همان سال هم يك پرچم سفيد براى عبيدة بن حارث بن عبد المطلب ( پسر عم پيغمبر ) برافراشته شد و حامل آن مسطح بن اثاثه بود با مشركين روبرو شدند و ميان طرفين تير اندازى شد و كار بشمشير نكشيد . سعد بن ابى وقاص نخستين كسى بود كه در راه خدا تير انداخت مقداد بن عمرو و عتيبة بن غزوان هر دو مسلمان بودند و در مكه اقامت مينمودند محض تقرب بگروه مشركين پيوستند چون با مسلمين روبرو شدند و صف آرائى كردند آن دو مرد مسلمان از صف مشركين خارج و بمسلمين ملحق شدند . بعضى هم گفته‌اند كه پرچم ابو عبيده نخستين درفشى بود كه در اسلام برافراشته شده ( قبل از حمزه ) اين دو روايت بسبب نزديكى تاريخ مشتبه شده ( كه معلوم نيست كدام مقدم بوده ) . فرمانده مشركين هم ابو سفيان بن حرب بود و نيز گفته شده . مكرز بن حفص بن اخيف و باز گفته شده عكرمه بن ابى جهل فرمانده بود . « اخيف » با خاء نقطه دار و ياء دو نقطه زيرين . در همان سال يك پرچم ( ديگر ) براى سعد بن ابى وقاص برافراشته و او را سوى ابواء ( قريه نزديك مدينه ) روانه فرمود . پرچم دار هم مقداد بن اسود بود در ماه ذى القعده واقع شد كه زير لواء او مهاجرين بودند و او نبردى نديد . واقدى ( مورخ مشهور ) تمام اين تجهيزات و ارسال عده را در سال اول ( هجرت ) قيد كرده ولى ابو اسحاق آنها را در سال دوم ذكر نموده كه پس از گذشتن دوازده ماه از مهاجرت پيغمبر رخ داده و نيز خود پيغمبر پس از همان مدت شخصا قصد غزا ( حمله ) نمود و سعد بن عباده را در مدينه جانشين خود فرمود تا به محل « ودان » به قصد قريش رسيد همچنين بنى ضمره از قبيله كنانه كه در ابواء ( قريه ) مقيم بودند و ما بين آنها شش ميل ( دو فرسنگ ) فاصله بود . بنو ضمره با او ( پيغمبر ) مسالمت كردند كه رئيس آنها فحشى بن عمرو بود سپس ( پيغمبر ) بمدينه مراجعت فرمود و در آن سفر پيش آمد بدى رخ نداد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nابن اسحق چنين آورده كه پس از اين غزا ( غزوه ) غزاى عبيد بن حارث اول و بعد غزاى حمزه بن عبد المطلب واقع شد و در همين سال هم غزاى بواط ( محل ) رخ داد كه پيغمبر ( شخصا ) با عده دويست تن در ماه ربيع الاخر سنه دوم ( هجرى ) از مدينه به قصد قريش خارج شد تا به محل بواط در پاى ( كوه ) رضوى رسيد . در قافله قريش هم امية بن خلف حمحى با صد مرد و عده اشتران كاروان بالغ بر دو هزار و پانصد شتر بود باز پيغمبر بدون برخورد با پيش آمد سوئى برگشت . در آن هنگام سعد بن وقاص حامل لواء پيغمبر خدا بود و در همان وقت سعد بن معاذ را جانشين خود در مدينه فرمود .\r\n( بواط ) بضم باء يك نقطه و با طاء بى نقطه است . در همان سال پيغمبر غزاى عشيره را شروع كرد . در ماه جمادى الاولى به قصد قريش از طريق ينبع خارج شد كه قريش در آن هنگام قصد شام مينمودند چون بعشيره ( محل ) رسيد با بنى مدلج و ياران آنها در ضمره مسالمت نمود . و باز هم پيش آمد بدى رخ نداد . در غياب خود ابو سلمه بن عبد الاسود را حاكم مدينه فرمود . در آن هنگام حمزه پرچم دار بود . در همين غزا پيغمبر على را كنيه ابو تراب داد بگفته بعضى .\r\nدر همان سال هم كرز بن جابر فهرى گله مدينه را غارت كرد تا آنكه بدشتى كه سفوان نام داشت رسيد . محلى است نزديك بدر ولى بكرز نرسيد . در آن هنگام على درفش او ( پيغمبر ) را حمل ميكرد . زيد بن حارثه هم جانشين پيغمبر در مدينه شده بود در همان سال پيغمبر سعد بن ابى وقاص را با هشت تن روانه كرد و او بدون برخورد با پيش آمد بد مراجعت كرد در همان سال ابو قبيس بن اسلت بر پيغمبر وارد شد و پيغمبر اسلام را به او نمود او گفت : آنچه كه تو بدان دعوت ميكنى بسى نيكوست ولى بگذار من در كار خود فكر كنم و باز نزد تو برگردم بعد از آن عبد إله بن ابى كه منافق ( دو رو ) بود او را ديد و پرسيد براى اينكه از جنگ خزرج بر كنار باشى ( اسلام را قبول نكردى ) گفت : من تا يك سال ديگر اسلام نخواهم آورد بعد از آن\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدر ماه ذى القعده درگذشت . سال دوم هجرى آغاز شد . در همين سال بروايت بعضى از مورخين غزاى ( غزوه ) ابواء رخ داد و نيز گفته شده ودان ( بجاى ابواء ) بود كه ميان آن دو محل شش ميل ( دو فرسنگ ) فاصله بود . پيغمبر سعد بن عباده را در مدينه جانشين خود فرمود . پرچم پيغمبر كه سفيد بود بعهدهء حمزه بن عبد المطلب بود ذكر اين واقعه هم گذشت . در همين سال ( پيغمبر ) فاطمه را همسر و جفت على ابن ابى طالب فرمود كه در ماه صفر بود .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n[ سال دوم هجرى 
  ]\r\n\r\nبيان تجهيز عبد اللّه بن جحش\r\nپيغمبر فرمود كه ابو عبيده بن جراح آماده غزا و نبرد شود او هم اطاعت و مبادرت كرد . چون خواست روانه شود از شدت وجد براى مفارقت پيغمبر گريست پيغمبر بجاى او عبد إله بن جحش را فرستاد كه در ماه جمادى الاخرى واقع شد . هشت تن از مهاجرين و گفته شده دوازده تن همراه او بودند يك نامه حاوى دستور و فرمان هم به او داد و فرمود كه آن را تا مرور دو روز باز نكند سپس ( بعد از دو روز ) آن را باز و بدستور آن عمل كند و نيز فرمود كه هيچ يك از ياران را به هيچ كارى مجبور نكند او همچنين كرد و بعد نامه را گشود كه در آن چنين بود بايد در نخله ميان طايف و مكه براى مراقبت قريش و تجسس اخبار آنها اقامت كند او هم بياران خود گفت و آنها سير و سفر خود را همراه او ادامه دادند . سعد بن ابى وقاص و عتبة بن غزوان يك شتر گم كردند و عقب مانده كه آن را بيابند . عبد إله هم رفت و به محل نخله رسيد و بار افكند . يك كاروان براى قريش كه حامل مويز بود از آنجا گذشت در آن كاروان عمرو بن حضرمى و عثمان بن عبد إله بن مغيره و برادر او نوفل و حكم بن كيسان بودند . عكاشة بن محض كه سر او تراشيده شده براى آنها ديده بانى ميكرد چون او را ديدند گفتند : باكى نيست . اين عمار است . اين واقعه در آخرين روز ماه رجب رخ داد . واقد بن عبد إله تميمى تيرى رها كرد و عمرو بن حضرمى را كشت و عثمان و حكم را گرفتار نمود و نوفل گريخت و مسلمين هر چه در آن كاروان بود\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبغنيمت بردند . عبد اللّه بن جحش گفت هر چه غنيمت شده يك خمس آن فريضه پيغمبر است اين كار را قبل از وجوب خمس انجام داد . اين نخستين غنيمت مسلمين و آن نخستين خمس در عالم اسلام بود . عبد إله بن جحش با كاروان و گرفتاران بمدينه رسيد . وقتى كه وارد شدند پيغمبر فرمود من در اين ماه حرام بشما فرمان جنگ نداده بودم . كاروان و اسراء را توقيف نمود و آنها پشيمان و سرافكنده شدند .\r\nمسلمين هم سخت آنها را ملامت كردند . قريش هم گفتند : پيغمبر و ياران ماه حرام را ( كه جنگ در آن حرام است ) حلال داشته ( روا - هتك حرمت ) . يهود هم بفال بد گرفتند و گفتند : براى پيغمبر ( اين واقعه ) شوم است . عمرو بن حضرمى را كه واقد بن عبد اللّه كشت . از عمرو جنگ معمور مىشود - حضرمى هم حرب حاضر شده واقد هم حرب را واقد شده ( روشن كرده - افروخته ) خداوند اين آيه را نازل كرد : ( از تو مىپرسند در باره ماه حرام آيا جنگ در آن رواست ؟ ) تا آخر آيه چون اين آيه نازل شد براى مسلمين كارگشائى شده و پيغمبر خمس و اسراء و كاروان را تحويل گرفت اين نخستين غنيمت بود كه بهرهء مسلمين شده . راجع به دو اسير هم پيغمبر آنها را فديه داد ( بهاى آزادى ) . حكم هم ( كه اسير بود ) با پيغمبر زيست نمود تا در جنگ بئر معونه ( چاه معونه - محل ) كشته شد . گفته شده قتل عمرو و غارت كاروان در نخستين شبى از رجب و آخرين روزى از جمادى واقع گرديد در همان سال قبله از جهت شام ( بيت المقدس ) سوى كعبه گردانيده شد . قبل از آن فريضه قبله سوى بيت المقدس بود . آن هم در زمانى كه پيغمبر در مكه اقامت مىنمود . او ( پيغمبر ) كعبه را دوست مىداشت ( احترام ميكرد ) كه كعبه را ما بين خود و بيت المقدس قرار مىداد و نماز مىخواند چون بمدينه مهاجرت كرد كه ديگر نمىتوانست اين كار را بكند ( كعبه را ميان بگذارد ) و خود هم ميل داشت كه فقط سوى كعبه توجه كند خداوند روز سه شنبه نيمه شعبان به او امر داد ( كه كعبه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nرا قبله نمايد ) و اين پس از هيجده ماه از تاريخ مهاجرت بمدينه بود . گفته شده شانزده ماه گذشته بود كه نماز ظهر را ( سوى كعبه ) خواند و در همان سال نيز روزه ماه رمضان واجب شد . او ( حضرت او ) هنگامى كه وارد مدينه شد مىديد كه يهود عاشورا را روزه ميگرفتند او نيز همان ( عاشورا ) را روزه گرفت و آنها را از آن روزه باز نداشت . ( منع نكرد ) و در همان سال بمردم امر كرد كه زكات فطر ( فطريه ) را يك دو روز پيش بپردازند و در همان سال پيغمبر در مصلا ( محل اداى نماز در خارج شهر ) نماز را خواند و آن نخستين بار در عالم اسلام بود كه نماز عيد را در خارج خواندند كه پيشاپيش او ( حضرت او ) عنزه را ( كه يك عصاى حربه‌دار بود كه متعلق بزبير و نجاشى ( امپراطور حبشه ) آن را به او ( نشان ) داده بود حمل مىنمودند امروز ( زمان مورخ - قرن هفتم هجرى ) بمؤذنين ( اذان گويان ) اختصاص دارد ( مقصود عنزه كه نيزه كوتاه باشد ) .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nبيان واقعه بزرگ بدر\r\nدر سال دوم واقعه بزرگ بدر ( محل ) در هفدهم ماه رمضان رخ داد . گفته شده در نوزدهم و آن روز جمعه بود سبب آن قتل عمرو بن حضرمى ( كه گذشت ) و آمدن ابو سفيان بن حرب در كاروان قريش از بلاد شام بود كه كالا و دارائى بسيار در آن ( كاروان ) بود و سى يا چهل مرد همراه داشت . گفته شده قريب هفتاد مرد از قريش كه ميان آنها مخرمه بن نوفل زهرى و عمرو بن عاص بودند . چون پيغمبر خبر آنها را شنيد ( آمدن كاروان ) مسلمين را برانگيخت . بعضى شتاب كردند و گروهى باز نشستند زيرا احتمال نمىدادند كه پيغمبر با جنگ روبرو شود . پيغمبر فرمود اين است كاروان قريش . ابو سفيان هم شنيده بود كه پيغمبر او را قصد نموده احتياط نمود و نيز ضمضم بن عمر و غفارى را اجير كرده به مكه فرستاد كه استغاثه كند و خبر ( هجوم پيغمبر ) را بقريش برساند . ضمضم هم سوى مكه روانه شد . عاتكه دختر عبد المطلب ( عمه پيغمبر ) خوابى ديده بود كه سه روز پيش از وقوع حادثه بوده و آن را براى برادر خود عباس نقل كرده و خواست كه آن را پنهان بدارد و آن خواب چنين بود . مردى را سوار شده در ابطح ( محل - در مكه ) ديد كه فرياد مىزد : اى مردم منتظر غدر سوى قتلگاه خود شتاب كنيد . اين گفته را سه بار تكرار نمود سپس سوى مسجد ( كعبه ) روانه شد و شتر خود را بر در كعبه باز داشت و مانند همان فرياد ( نخستين ) باز فرياد زد سپس سوى ابو قبيس ( كوه ) رفت و در آنجا هم مانند اول فرياد\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nزد سپس يك سنگ بزرگ برداشت و از بالا انداخت كه در پايان دشت منفجر و پراكنده شد و خانه در مكه نماند كه پارهء از آن داخل نشده باشد . عباس بيرون رفت ( از خانه خود ) و وليد بن عتبه بن ربيعه را كه دوست او بود ديد و آن رؤيا ( خواب ) را براى او نقل كرد و از او خواست كه آن را مكتوم بدارد . وليد هم آن را براى پدر خود عتبه نقل نمود و اين خبر همه جا شايع گرديد . ابو جهل عباس را ديد و گفت : اى ابا الفضل ( كنيه عباس ) نزد ما بيا كه او گويد در حال طواف بودم چون فراغت يافتم نزد او رفتم . به من گفت : كى اين پيغمبر زن ( عاتكه ) ميان شما پديد آمده ؟ سپس خواب عاتكه را شرح داد ، سپس گفت . شما راضى و قانع نشديد كه مردان شما پيغمبر شوند زنان شما هم پيغمبرى را آغاز نمودند . ما منتظر اين سه روز ميشويم اگر آنچه گفت واقع شد ( حق و صدق باشد ) كه هيچ و گر نه مىنويسيم ( و ثبت مىكنيم ) كه شما دروغگوترين خانواده ميان عرب هستيد . عباس گويد : از من جز انكار آن گفته جوابى نبود . چون شب شد زنان خاندان عبد المطلب نزد من آمدند و گفتند : شما براى اين پليد زشت كار ( فاسق ) قرار نموديد كه او از توهين برجال شما تجاوز كرده زنان را هم هدف نموده و تو براورد و انكار نكردى . او گفت : چنين گفتم : به خدا همان بود كه شما دانستيد . به او كار نداشته باشيد اگر او تكرار كند من او را كيفر خواهم داد . او گفت : ( عباس ) روز سيم از خواب عاتكه گذشت و من خشمگين بودم و ميل هم داشتم با او ( ابو جهل ) روبرو شوم ، او را در مسجد ( كعبه ) ديدم سوى او خراميدم شايد آن سخن را تكرار كند كه من كار او را بسازم ، او سوى در مسجد با شتاب رفت من به خود گفتم : چه شد كه او از من گريخت خدا او را بكشد از دشنام من ترسيد . ولى او چيزى شنيده بود كه من نشنيده بودم و آن فرياد ضمضم بن عمرو بود كه در ميان دشت بر شتر خود كه گوش و دم آن را بريده ( و به حال زار آورده ) سوار بود و فرياد مىزد در آن حال بار خود را كج كرده و گريبانرا تا دامان دريده مىگفت : اى قوم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nقريش . زينهار از مصيبت ، زينهار از مصيبت . كالا و دارائى شما كه همراه ابو سفيان است بچنگ محمد و ياران او افتاده و نمىدانم آيا به آنها مىتوانيد برسيد ( كه دريابيد ) يا نه . الغياث الغياث . من بدان فرياد و منظر از او ( حريف ) مشغول شدم او هم مشغول شده بود . او گفت ( عباس ) مردم آماده شدند از اشراف و اعيان آنها جز ابو لهب كسى باز نماند كه او بجاى خود عاصى بن هشام بن مغيره را روانه كرد .\r\nامية بن خلف جمحى خواست باز بنشيند زيرا سالخورده و سنگين و كند بود ولى عقبة بن ابى معيط مجمرى با عطر و بخور برداشت و نزد او رفت و گفت . اى ابو على خود را معطر كن زيرا تو در عداد زنان در آمدى . او گفت ، نفرين خدا بر تو ( خدا ترا زشت نمايد ) و بر آنچه براى من آوردى ( مجمر ) آنگاه آماده بسيج شد عتبه بن ربيعه نيز تصميم بر خوددارى گرفت ولى برادر او شيبه گفت : اگر ما از قوم خود تخلف كنيم براى ما ننگ و ناسزا خواهد ماند تو هم با قوم خود برو او هم رفت . چون براى جنگ تجهيز و آماده بسيج شدند . دشمنى خود و بنى عبد مناف بن كناد بن حارث را بخاطر آوردند و ترسيدند كه از پشت دچار حمله شوند . ابليس ( ! ) به صورت سراقة بن جعشم مدلجى در آمد كه او از اشراف كنانه بود به آنها گفت من حامى و نگهبان شما هستم زودتر برويد . عده آنها نه صد و پنجاه مرد بود گفته شده هزار هم بودند .\r\nعده اسبها صد بود كه هفتاد اسب از آنها نجات يافت و سى اسب غنيمت مسلمين شد .\r\nمشركين هفتصد شتر داشتند . سه روز از ماه رمضان گذشته بود كه پيغمبر آنها را قصد فرمود . عدهء مسلمين سيصد و سيزده تن و گفته شده چهارده تن بودند بيشتر هم ده و اند گفته شده هفتاد و هفت تن از مهاجرين و نيز گفته شده هشتاد و سه تن و بقيه از انصار بودند گفته شده آنهايى كه از پيغمبر بهره ( غنيمت ) دريافته بودند ( از مهاجرين ) هشتاد و سه مرد از اوس ( طايفه ) هفتاد و يك مرد و از خزرج ( قبيله ) صد و هفتاد مرد بودند .\r\n( مقصود از تعداد بهره‌مندان تعيين جنگجويان است ) . ميان آنها فقط دو اسب سوار\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبود كه يكى مقداد بن عمرو كندى كه هيچ شكى در وجود و سوارى او نيست و ديگرى گفته شده زبير بن عوام يا مرثد بن ابى مرثد بود گفته شده كه تنها يك سوار و او مقداد بود . عده اشتران هم بالغ بر هفتاد شتر بود كه بنوبت دو و سه تن بر هر يكى سوار ميشدند و گاهى هم چهار مرد رديف ميشدند . پيغمبر و على و زيد بن حارثه ( پسر خوانده ) يك شتر داشتند ابو بكر و عمر و عبد الرحمن بن عوف هم يك شتر داشتند همچنين سايرين بدين حال و منوال بودند نام اسب مقداد سبحه و نام اسب زبير سيل بود .\r\nپرچم دار او ( پيغمبر ) مصعب بن عمير بن عبد الدار بود . درفش ( مخصوص او ) را على بن ابى طالب حمل مىكرد ( و ميافراشت ) . عقب‌دار جنگجويان قيس بن ابى صفعه انصارى بود . چون بصفراء ( محل ) نزديك شد بسيس بن عمرو و عدى بن ابى الزعناء كه هر دو از جهينه ( طايفه ) بودند براى تجسس و كسب خبر از كاروان ابو سفيان فرستاده سپس پيغمبر از صفراء كوچ نمود و آن محل را در طرف چپ خود قرار داد بسيس بن عمرو هم برگشت و خبر داد كه كاروان نزديك بدر رسيده . پيغمبر از بسيج قريش براى نجات و حمايت كاروان اطلاع نداشت . على و زبير و سعد را هم براى خبر يا بى سوى بدر روانه كرد . آنها با دو غلام يكى اسلم غلام بنى جحجاح و ديگرى ابو يسار غلام بنى العاص كه براى برداشت آب آمده بودند تصادف و آنها را اسير نمودند . هنگامى كه دو گرفتار را نزد پيغمبر آوردند ( حضرت او ) مشغول نماز بود . از آنها تحقيق و پرسش نمودند گفتند ما آبدار ( و حامل آب ) قريش هستيم ما را براى آوردن آب فرستاده بودند ياران باور نكردند و آنها را سخت نواختند كه خبر كاروان ابو سفيان را بدهند آن دو ناگزير گفتند ما را ابو سفيان براى آوردن آب فرستاده سپس آنها را به حال خود گذاشتند . چون پيغمبر از نماز فراغت يافت فرمود . هنگامى كه آنها راست گفتند شما آنها را زديد و وقتى كه دروغ گفتند رها كرديد ؟ آنها آبدار قريش هستند سپس فرمود بگوييد قريش اكنون كجا هستند ؟ گفتند : پشت آن تپه كه اندكى دور است ، پيغمبر\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nپرسيد عده آنها را بگوييد . گفتند بسيار است . فرمود عده آنان را معلوم كنيد گفتند نمىدانيم گفت : روزى چند شتر ميكشند ( براى خوراك ) گفتند : يك روز نه و روز ديگر ده شتر مىكشند . فرمود عده آنها از نه صد تا هزار است سپس پرسيد ميان آنها از اشراف قريش كيست ، گفتند : عتبه و شيبه دو فرزند ربيعه . وليد و ابو البخترى بن هشام و حكيم بن حزام و حارث بن عامر و طعيمه بن عدى و نضر بن حارث و زمعه بن اسعد و ابو جهل و امية بن خلف و نبيه و منبه دو فرزند حجاج و سهيل بن عمرو و عمرو بن عبد ود پيغمبر رو بياران كرد و فرمود اين است مكه كه جگر گوشه‌هاى خود را سوى شما افكنده . سپس با ياران مشورت كرد ابو بكر گفت و نيك گفت عمر هم گفت و خوب گفت . سپس مقداد بن عمرو برخاست و گفت اى پيغمبر برو براى فرمان و خواست خدا و ما نيز با تو هستيم به خدا سوگند ما هرگز مانند بنى اسرائيل نمىگوئيم كه ( آيه قرآن ) تو و خداى تو برويد هر دو بجنگيد ما اينجا مىنشينيم ولى ( مىگوئيم ) برو كه خدا همراه تو باشد و ما نيز با هر دوى شما در اين نبرد همراهيم بخداوندى كه ترا بر حق فرستاد اگر ما را سوى برك غماد ( شهر حبشه ) روانه كنى ما بهمراهى تو نبرد و ستيز كرده تا به آنجا برسيم . پيغمبر در حق او دعاى خير نمود سپس فرمود اى مردم ( مقصود انصار ) راى بدهيد زيرا عدد انصار بيشتر بود و بيم آن ميرفت كه موافق نباشند مگر كسانى كه در مدينه به او پيوستند آنها هم مجبور نبودند كه در بسيج شركت كنند . سعد بن معاذ گفت : گمان مىبرم مقصود تو از خطاب بمردم ما باشيم اى پيغمبر خدا . فرمود آرى گفت : ( سعد ) ما به تو ايمان آورديم و تصديق نموديم و پيمان هم بستيم برو اى پيغمبر خدا و انجام بده امر خداوند را بخدائى كه ترا بر حق فرستاد اگر اين دريا را ( كه نزديك بود ) درنوردى ما نيز خود را به دريا افكنده پيروى مىكنيم بدهم نمىدانيم كه فردا با دشمن روبرو شويم . ما در جنگ پايدار و بردبار هستيم ، در مبارزه دشمن راست و راستى پسنديم شايد خدا بخواهد كه ديده تو بما روشن شود . برو باميد خداوند ما هم همراه تو هستيم . پيغمبر سير و بسيج خود را دنبال كرد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nسپس فرمود : بشما مژده مىدهم كه خداوند يكى از دو بهره را به من وعده داده ( مقصود پيروزى يا بهشت ) به خدا سوگند چنين مىبينم كه آن قوم به خاك و خون افتاده‌اند . سپس سوى بدر سرازير شد و نزديك آن فرود آمد . ابو سفيان هم ساحل را گرفت و بدر را در طرف چپ قرار داد و شتاب كرد تا نجات يافت . چون ديد كه قافله را نجات داده بقريش كه در جحفه ( محل ) بودند اطلاع داد كه خدا كاروان و دارائى شما را مصون داشت بهتر اين است كه برگرديد . ابو جهل بن هشام گفت : به خدا بر نمىگرديم مگر پس از رسيد ببدر . بدر هم يكى از مواسم عرب بود كه همه ساله در آن بازارى باز ميشد . آنگاه در آنجا سه روز اقامت كرده ، شتر كشتند و طعام داده و شراب نوشيده كه عرب خبر ما را بشنوند و براى ما هبت و رعب قائل شوند و تا ابد حساب كار خود را كنند . اخنس بن شريق ثقفى گفت : و او هم پيمان بنى زهره بود كه مقيم جحفه بودند . اى بنى زهره خداوند كاروان و دارائى شما و رفيق شما ( ابو سفيان ) را نجات داد برگرديد . آنها هم برگشتند و در آن نبرد يك فرد از بنى زهره و عدى شركت نكرد ولى ساير طوايف قريش شركت جستند . هنگامى كه در جحفه اقامت داشتند ( قريش ) جهيم بن صلت بن مخرمه - بن مطلب بن عبد مناف خوابى ديد و گفت : من در عالم رويا چنين ديدم . اسب سوارى كه يك شتر هم همراه داشت بما رو كرده و گفت : عتبة و شيبه و ابو جهل و ديگر كسان كشته شده‌اند . سپس تازيانه بر ران شتر زد و ميان لشكر تاخت . خيمه نماند كه بر آن خون نپاشيده باشد . ابو جهل گفت : اين هم يك پيغمبر ديگر از بنى مطلب . روز بعد خواهيد دانست كشته كدام است . ميان طالب بن ابى طالب كه در قريش بود با همان قوم گفتگو و محاوره رخ داد . آنها گفتند : به خدا ما نمىدانستيم كه شما هواخواه محمد هستيد او هم ( بدون جنگ ) به مكه برگشت با عده ديگر . گفته شده كه او باكراه و اجبار همراه قريش آمده بود ولى اثرى از او ديده نشد نه در ميان گرفتاران و نه كشتگان و نه برگشتگان به مكه . او چنين گفته بود شعر :\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n« اى خداوند اگر طالب با جنگجويان و خيل آنان همراهى كرد تو چنين كن كه او يغمازده باشد نه يغماگر و مغلوب باشد نه غالب » قريش هم سير خود را دوام داد تا بعدوه قصوى ( محل ) از دشت ( دور پيما ) رسيدند . خداوند هم آسمان را فرو آورد ( كنايه از نزول باران ) دشت هم هموار و سست بود . باران هم آن را سهل و قابل پيمودن كرد و پيغمبر و ياران مىتوانستند به آسانى راه بپيمايند ولى قريش نتوانستند از محل خود بروند پيغمبر هم براى گرفتن چاههاى آب شتاب فرمود چون بنزديكترين آب از بدر رسيد رحل افكند . حباب بن منذر بن جموح گفت : اى پيغمبر خدا آيا اين محل را خدا براى ما برگزيده كه ما هيچ گونه اعتراضى ( پس و پيش ) نداشته باشيم يا اينكه بتوانيم علم حرب و فن جنگ و رأى و چاره را به كار ببريم . پيغمبر فرمود . نه . علم جنگ و رأى در نبرد و حيله ستيز اولى مىباشد .\r\nگفت ( حباب ) پس اى پيغمبر خدا برخيز كه اينجا در خور نبرد نيست ، مردم را هم برانگيز تا آنكه سوى ابى برويم كه غير از اين باب نزديكتر بدشمن ( قوم ) باشد . آنگاه ما بر سر آب اقامت كرده آبهاى ديگر را آلوده كنيم ( كه بهره‌مند نشوند ) . آنگاه ما حوضى براى آب بسازيم و ما آب خواهيم نوشيد و آنها تشنه خواهند ماند و ما با آنها نبرد خواهيم كرد . پيغمبر همچنين كرد ( هر چه او گفت ) چون فرود آمد .\r\nسعد بن معاذ آمد و گفت : اى پيغمبر خدا . ما براى تو ( آسايش تو ) بايد يك طاق ( تاك ) از چوب خرما بسازيم كه در آن آسوده باشى و ما مركب ترا نزديك تو مىگذاريم كه اگر خداوند ما را گرامى داشت و پيروز نمود همان خواهد بود كه ما خواستيم و اگر دگرگون شود تو بر مركب خود سوار شده به آنانى كه عقب مانده‌اند خواهى پيوست كه آنها از قوم ما هستند زيرا آنهايى كه عقب مانده‌اند نسبت به تو محبت و ايمان دارند و اگر آنها مىدانستند كه تو با جنگ روبرو مىشوى هرگز از يارى تو باز نمىماندند خداوند ترا با حمايت و نگهبانى آنها\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nيارى خواهد كرد كه آنها ( در آينده ) در جنگ با تو همراه خواهند بود پيغمبر براى او دعا و ثنا فرمود سپس طاق ( عريش ) ساختند و قريش با تكبر و تفاخر نزديك شدند . چون آنها را ديد گفت : خداوندا اينها قريش هستند آنها را فردا هلاك فرما اينها با غرور و خودپسندى بدشمنى تو برخاسته و پيغمبر ترا تكذيب مىكنند . خداوندا يارى خود را كه به من وعده دادى انجام ده . خداوندا آنها را فردا هلاك فرما و چون عتبه بن ربيعه را بر يك شتر سرخ سوار ديد فرمود اگر در اين قوم انديشه خوب و نيكى باشد كه در اين سوار است كه بر اشتر سرخ استوار است اگر آنها ( قريش ) از او پيروى و اطاعت كنند آنها را هدايت خواهد كرد . در آن زمان خفاف بن ايما بن رحضة غفارى يا پدر او كه ايماء باشد فرزند خود را با شترهاى قربانى هديه فرستاده يارى و مدد خود را با سلاح و مرد پيشنهاد كرد قريش گفتند : اگر ما با مردم نبرد كنيم كه در خود سستى و ناتوانى احساس نمىكنيم و اگر با دعاى محمد با خدا جنگ مىكنيم كه هيچكس ياراى جنگ خدا را نخواهد داشت . چون قريش رحل افكندند گروهى از آنها كه حكيم بن حزام ميان آنان بود پيش رفته تا بحوض ( آب ) پيغمبر رسيدند پيغمبر فرمود آنها را آزاد بگذاريد . هر كه از آن آب نوشيد بعد بقتل رسيد مگر حكيم كه بر اسب خود بود و توانست بگريزد . نام اسب او وجيه بود بعد از آن هم اسلام آورد و اسلام او بسى خوب شده بود هر گاه هم سوگند ياد ميكرد اين جمله را ميگفت : بخدائى كه مرا در جنگ بدر نجات داد . چون قريش در لشكرگاه خود آرام گرفتند . عمرو بن وهب جمحى را فرستادند كه عده مسلمين را تخمين كند ، او اسب را جولان داد و برگشت و گفت : آنها سيصد كم و بيش هستند من بلاها را ديدم كه بر دوش ميكشيدند . يثرب ( مدينه ) مرگ سخت را براى شما آورده ( بار كرده ) . آنها پناهى جز شمشيرهاى خود ندارند به خدا هر يك از آنها كشته نميشود مگر يكى از شما را بكشد اگر به اندازه عدهء خود بكشند كه زندگانى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبعد از آن ( همه كشتار ) گوارا نخواهد بود . رأى خود را به كار ببريد . حكم بن حزام چون آن سخن را شنيد نزد عتبه بن ربيعه رفت و گفت : اى ابا وليد ( كنيه او ) تو بزرگ قريش و خواجه آنها هستى ؟ آيا ميخواهى كه همواره چنين باشى و نام تو تا آخر روزگار نيك باشد ؟ گفت : چگونه ؟ گفت : با همين مردمى كه آمده‌اند برمىگردى و خونبهاى عمرو بن حضرمى ( قتل او بدست مسلمين گذشت ) خود بپردازى . گفت : چنين مىكنم و خونبهاى او و آنچه از دارائى او ربوده شده خود ميپردازم . تو نزد فرزند حنظليه ( مقصود ابو جهل ) برو كه ميترسم مردم را گمراه و كار آنها را تباه كند . آنگاه عتبه برخاست و ميان قوم خود آمد و گفت :\r\nشما در جنگ محمد و ياران او كارى پيش نخواهيد برد . به خدا اگر آنها را نابود كنيد كه همواره يك مرد از شما به روى مرد ديگرى نگاه كرده او را قاتل فرزند يا عم و خال يا مردى از عشيره خود خواهد دانست حكيم بن حزام گويد : نزد ابو جهل رفتم او را در حالى ديدم كه زره را آماده ميكرد . گفته عتبه را به او رسانيدم . گفت :\r\nبه خدا او ورم كرده ( باد آورده جوف او پر باد شده كنايه از بيم ) و ياران او را ترسانيده است به خدا ما بر نمىگرديم تا آنكه خدا ميان ما و محمد حكم دهد عتبه بيهوده گفته او فرزند خود را ابو حذيفه ( اسلام آورده بود ) ميان آنها ديد از شما بر او ترسيد سپس نزد عامرى حضرمى ( كه پدرش را مسلمانان كشته بودند ) فرستاده پيغام داد اين هم پيمان و متحد شما ( عتبه ) ميخواهد مردم را به مكه برگرداند ( بدون جنگ ) تو خود هنگام انتقام و خونخواهى را به چشم خود مىبينى ، تو خود بطلب انتقام و حمايت برخيز . عامر برخاست و فرياد زد : اى عمر اى عمر واى واى . جنگ آغاز و گرم شد .\r\nمردم برانگيختن شر و نبرد را بر خود حتم نمودند . چون سخن ابو جهل كه گفته بود محمد او را ترسانيده ( جوف او را پر باد كرده - كنايه از بيم ) به گوش\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nعتبه رسيد گفت : كسى كه اسفل خود را زرد كرده ( كنايه از جبن و ترس ) خواهد ديد كه آيا من جبان هستم يا او ؟ سپس كلاه خود خواست كه بر سر نهد نتوانست بيابد زيرا سر او بسيار بزرگ بود ( و هيچ كلاه‌خودى بدان نمىخورد ) ناگزير جبه خود را مانند دستار بر سر پيچيد . اسود بن عبد الاسد مخزومى بميدان درآمد و گفت .\r\nبا خداى خود عهد مىكنم كه از آب حوض آنها خواهم نوشيد و آن را ويران خواهم كرد .\r\nيا بر لب آن خواهم مرد او بسيار تندخو بود حمزه براى مبارزه او بميدان رفت و پاى او را با يك ضربت انداخت . او بر زمين افتاد و تن خود را سوى حوض كشيد كه بسوگند خود وفا كند . حمزه او را دنبال كرد و در حوض او را كشت سپس عتبه و شيبه دو فرزند ربيعه و وليد فرزند عتبه براى جنگ تن بتن بميدان رفتند و مبارز خواستند . عوف و معود دو فرزند عفراء و عبد اللّه بن رواحه براى جنگ مرد و مرد سوى آنها رفتند هر سه از انصار بودند آنها پرسيدند شما كيستيد ؟ پاسخ دادند از انصار .\r\nگفتند : حريف كريم ( خوب ) هستيد ولى ما با شما جنگ نمىكنيم ( عار داريم ) از قوم ما كسانى كه كفو ( هم ترازو ) ما باشند براى مبارزه آماده شوند . پيغمبر فرمود : برخيز اى حمزه ، برخيز اى عبيدة بن حارث ( پسر عم پيغمبر ) برخيز اى على . آنها برخاستند و هر دو دسته نزديك و روبرو شدند عبيدة بن حارث بن عبد المطلب با عتبه كه امير و فرمانده دشمن بود مبارزه نمود حمزه با شيبه و على با وليد نبرد كردند . اما حمزه شيبه را مهلت نداد و او را كشت على هم وليد را فورا كشت . عبيده و عتبه يك ديگر را با دو ضربت مختلف زدند و هر يكى با ضربت كارگر افتادند ( ولى عتبه زنده بود ) كه حمزه و على هر دو به او حمله نمودند و او را كشتند . عبيده را هم آن دو ( على و حمزه ) كه پاى او بريده بود نزد پيغمبر حمل نمودند . پيغمبر فرمود : آيا تو شهيد نشدى گفت : آرى اى پيغمبر . كاش ابو طالب مرا مىديد كه مىگفت ( شعر ) ما او را ( پيغمبر ) تسليم نمىدهيم مگر آنكه در پيرامون او كشته شويم و زن و فرزند\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nخود را بدرود گوئيم . سپس مرد ( عبيده ) . هر دو گروه ( متحارب ) به يكديگر نزديك شدند ابو جهل مىگفت : خداوند هر يك از ما را ( از دو گروه جنگجو ) نسبت بخويشان ستمگر ( قاطع رحم ) باشد و هر يك از دو گروه كه چيز تازه آورده كه ما آن را نميشناسيم ( اسلام ) فورا ( قبل از ظهر ) نابود كن . او بدين نفرين نخستين كسى بود كه دچار گرديد پيغمبر بياران فرموده بود كه حمله نكنند تا خود فرمان دهد و دستور داد كه اگر دشمن بشما احاطه كرد شما او را تير باران كنيد كه با تير پراكنده شوند . او ( حضرت او ) در همان عريش ( طاق ) قرار گرفت ابو بكر و عمر هم همراه او بودند . او ( حضرت او ) مىگفت ( اين دعا را ميخواند ) . خداوندا آنچه را كه به من وعده دادى انجام بده با همان حال ( با عزم و هيجان ) بود كه رداى او از دوش افتاد ابو بكر هم آن را دوباره بر دوش او نهاد و گفت بس باشد ترا گفتگو با خدا ( دعا ) او ( خداوند ) آنچه را به تو وعده داده انجام ميدهد پيغمبر در همان عريش ( طاق ) بخواب فرو رفت و بعد بيدار شد . سپس گفت : اى ابو بكر يارى و مدد خداوند رسيد . اين است جبرئيل لگام اسب خود را گرفته بر فراز گرد پرواز مىكند خداوند هم اين آيه را نازل كرد ( شما به خداوند خود استغاثه مىكرديد ) تا آخر آيه .\r\nپيغمبر از آنجا ( طاق ) خارج شد مسلمين را تشجيع مىفرمود . آنگاه فرمود : بخداوندى كه جان محمد در دست اوست امروز هر كس كه با آنها دليرانه با بردبارى جنگ كند و كشته شود بدون اينكه پشت به آنها كند داخل بهشت مىشود عمير بن حجام انصارى كه در دست خرما داشت و آنها را مىخورد گفت خوشا ، خوشا به من هيچ فاصله بين من و دخول در بهشت نمانده كه آنها مرا بكشند سپس خرما را از دست انداخت و جنگ كرد تا كشته شد . مهجع غلام عمر بن الخطاب هم با يك تير زندگانى را بدرود گفت و او نخستين كشته بود ( بعد از مبارزه سه تن ) پيغمبر مشتى از خاك برداشت و ( از دور ) بر قريش بيخت و فرمود : زشت باشد آن رويها ( پليد ) سپس فرمود حمله كنيد ( آنها حمله\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nكردند ) و دشمن گريخت خداوند بعضى را كشت و بعضى ديگر را از مشركين گرفتار نمود . هنگامى كه پيغمبر در عريش بود سعد بن معاذ با گروهى از انصار شمشير بند بر در طاق ايستاده پيغمبر را حراست و از تجديد هجوم مشركين حذر و منع مىكردند پيغمبر در سيماى او ( سعد ) تفرس ملال و اكراه كرده بود پرسيد : تو اكراه دارى اى سعد گفت آرى اى پيغمبر خدا اين نخستين واقعه كه بزيان مشركين رخ داده براى من كشتن و افراط در قتل آنها گواراتر است تا آنكه مردان را زنده نگهداريم . نخستين كسى كه با ابو جهل روبرو شد معاذ بن عمر بن جموح بود كه قريش پيرامون او ( ابو جهل ) نبرد مىكردند و كسى را ياراى رسيدن به او نبود ( بابو الحكم كه ابو جهل باشد كسى نمىتوانست نزديك شود ) معاذ گويد : من او را هدف و مقصود خود نمودم چون توانائى يافتم بر او حمله نموده پاى او را از ساق بريدم . فرزند او عكرمه مرا با شمشير زد و دستم را بريد فقط دستم با پوست آن آويخته شد آن دست از مفصل كتف بريده و بر پشت من آويخته شد و من در آن حال با حمل دست بريده كه سخت مرا آزار مىداد تمام روز را بجنگ مشغول بودم چون درد و آزار و سنگينى حمل آن مرا رنج داد پاى خود را بر آن نهاده از كتف جدا نمودم و آسوده شدم . اين معاذ ( دست بريده ) تا زمان عثمان هم زنده ماند . پيغمبر فرمود كه ابو جهل را ميان كشتگان جستجو كنند معوذ بن عفراء بر او گذشت و او را شناخت او را با شمشير زد و رفت كه در او رمقى مانده بود ابن مسعود رسيد و او را در دم مرگ ديد ، او گفت : ( ابن مسعود ) پاى خود را بر گردن او نهادم و گفتم اى دشمن خدا خوب خدا ترا رسوا كرد گفت : براى چه مرا رسوا كرده ؟ بزرگ مردى را شما كشتيد . به من بگو پيروزى نصيب كدام يك از دو گروه شده ؟ گفتم : بهره خدا و پيغمبر خدا شده . ابو جهل گفت : اى چوپانك ( مصغر چوپان ) تو بر يك مسند بزرگ و بلند ( مقصود تن او ) ارتقاء يافتى . گفتم من ترا خواهم كشت ، گفت . تو نخستين بنده نيستى كه خواجه خود را كشته . دشوارترين چيزى كه من امروز به آن دچار شده‌ام كشتن\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمن بدست تست . چه ميشد اگر يكى از نجباء مرا مىكشت . عبد اللّه او را زد و سر او زير پاى وى افتاد . سر او را نزد پيغمبر برد . پيغمبر براى سپاس خداوند سجده نمود .\r\nعبد الرحمن بن عوف چند زرهى بغنيمت برده بود . بر اميه بن خلف و فرزند او على مىگذشت ، هر دو ( پدر و فرزند ) به او گفتند : ما براى تو پرسودتر از اين زره‌ها هستيم ، او زره‌ها را انداخت و دو دست هر دو را گرفت و خراميد . اميه از او پرسيد آن مردى كه پر شتر مرغ بر سينه خود دارد كيست ؟ گفت : حمزه بن عبد المطلب . اميه گفت اوست كه اين همه كارها را براى ما ساخت . آنگاه بلال اميه را ديد كه او در مكه بلال را سخت آزار مىداد و بر يك داغ مىانداخت و سنگ درشت و سنگين را بر سينه او مىنهاد و ميگفت چنين باشى تا دين محمد را بدرود گوئى بلال هم مىگفت : احد احد ( يگانه يگانه خدا ) چون بلال او را بدان حال ديد فرياد زد ، اميه سر دسته كفار است من رها نباشم اگر او رها شود . سپس نعره زدى اى ياران خدا رئيس كفار ( راس كفر ) اميه بن خلف است . من رها نشوم اگر او رها شود . مسلمين به او احاطه كرده او و فرزندش على را كشتند . عبد الرحمن هميشه مىگفت : خدا بلال را بيامرزد كه هم زره‌هاى من از دست رفت و هم اسراى مرا كشت . حنظلة بن ابى سفيان بن حرب را هم على كشت ( برادر معاويه ) چون مشركين منهزم شدند پيغمبر فرمود : ابو البخترى بن هشام را نكشند زيرا او در مكه نسبت بپيغمبر كم آزار و سبك بار بود و او كسى بود كه در نقض و نابودى صحيفه ( شرح آن گذشت ) مىكوشيد . محذر بن زياد بلوى هم پيمان انصار او را با يكى از همگنان خود ديد به او گفت : پيغمبر از كشتن تو نهى كرده ، گفت : ( ابو البخترى ) به خدا من و او هر دو با هم خواهيم مرد كه زنان قريش نگويند من رفيق خود را براى ادامه زندگانى بكشتن دادم او را كشتند و برسول اللّه خبر دادند عباس ( عم پيغمبر ) هم گرفتار و نزد پيغمبر برده شد . كسى كه او را اسير كرده بود ابو يسر بود او را با غل بسته بودند . عباس\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nهم تنومند بود . از ابو يسر پرسيده شد چگونه او را گرفتى ؟ گفت : مردى مرا يارى كرد كه او را ( قبل از آن ) نديده و نمىشناختم .\r\nپيغمبر فرمود يك فرشته گرامى ترا يارى كرد . چون عباس شب را بگرفتارى و بند پايان داد پيغمبر آن شب را آسوده نخفت ياران به او گفتند كه چه شده است كه تو بىخوابى كشيدى اى پيغمبر خدا فرمود نالهء عباس را كه در بند بود شنيدم و بى تاب شدم . آنها برخاستند و عباس را از بند آزاد نمودند پيش از آن هم فرموده بود كه من قومى از بنى هاشم را ميان دشمن مىشناسم كه باكراه و اجبار بسيج شده‌اند . هر كه از شما بنى هاشم را بيابد از كشتن آنها خوددارى كند زيرا او به زور كشيده شده . ابو حذيفه بن عتبه بن ربيعه ( كه پدر او در آن جنگ كشته و خود مسلمان شده بود ) گفت : آيا رواست كه ما فرزندان و پدران و برادران خود را بكشيم و عباس را آزاد كنيم ؟ به خدا من اگر او را ببينم با شمشير خواهم نواخت پيغمبر سخن او را شنيد بعمر گفت : اى ابو حفص ايا شنيدى كه ابو حذيفه چه گفت ؟ آيا او روى عم پيغمبر را با شمشير مىزند ؟ ابو حذيفه گفت : من از آن گفته هميشه بيمناك بوده و هستم مبادا كافر بميرم و آن ننگ را جز خون شهادت چيز ديگرى نخواهد شست تا كه در جنگ يمامه بدرجهء شهادت رسيد . پيغمبر نيز بياران خود گفته بود ، من جبرئيل را با لب و دندان غبار آلوده ديدم . مردى از بنى غفار گفت : من و پسرم هم خود روز واقعه بدر بر كوهى بالا رفته كه مشرف بر ميدان جنگ بود ما هر دو كافر و منتظر بوديم كه يكى از دو گروه مغلوب شود كه ما بيغما بپردازيم ناگاه ابرى ديديم كه خيل اندران پيچيده و نمايان بود .\r\nفريادى شنيديم كه يكى ميگفت : اى حيزوم ( نام فرشتهء موهوم ) پيش برو ( حمله كن ) او گفت : پسر عم من جابجا مرد ( از بيم ) و من هم نزديك بود بميرم ولى خوددارى و دليرى كردم ( زنده ماندم ) ابو داود مازنى گفت : من يكى از مشركين\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nرا پى ميكردم كه او را با شمشير بزنم ناگاه سر او پيشاپيش افتاد و حال اينكه شمشيرم به او نرسيده بود دانستم ديگرى او را كشته ( مراد فرشته‌اى قاتل او بوده ! ) سهل بن حنيف گفت : هر يك از ما ( دورادور ) با شمشير خود بيك مشرك اشاره ميكرد كه سر او از تن جدا مىشد پيش از اينكه شمشير به او برسد . چون خداوند مشركين را به عقب راند و هر كه بايد كشته يا گرفتار شود دچار گرديد پيغمبر فرمود مردار آنان را بچاه اندازند همه كشتگان را در چاه انداختند جز اميه بن خلف كه در زره خود باد كرده بود چون خواستند زره را از تن او خارج كنند متلاشى شد ناگزير خاك بر او ريختند تا او را نهان كردند . چون اجساد آنها را در چاه افكندند پيغمبر بر لب چاه ايستاد و فرمود : اى بچاه افتادگان ! بد گروه و بد خويشى براى پيغمبر خود بوديد . شما مرا تكذيب و مردم ديگر را تصديق كرديد . آيا آنچه را كه خداى شما ( بتها ) بشما وعده داده‌اند حق بود ؟ هر چه خدا به من وعده داده بود حق بوده و هست ( و من حق را ديدم ) سپس فرمود : ( و يكايك را بنام خواند ) اى عتبه اى شيبه اى امية بن خلف اى ابا جهل بن هشام و همه را نام برد و گفت : حق آن نبود كه شما ( مىپرستيديد ) حق اين است . ياران گفتند : آيا با مردگان ( بى حس ) سخن مىگوئى ؟ فرمود شما بيشتر و بهتر از آنها نمىشنويد ولى آنها ياراى پاسخ ندارند . چون بچاه افتادگان آن خطاب را فرمود . ابو حذيفه ( فرزند عتبه و برادر وليد و برادرزادهء شيبه مقتولين بود ) رو ترش كرد و مكدر شد و پيغمبر آثار كدورت را در روى او ديد . پيغمبر فرمود شايد دربارهء پدرت چيزى بدل گرفتى ؟ گفت : هرگز اى پيغمبر خدا باكى از حيث پدرم ندارم ولى او خردمند و دانا و بردبار ( و فاضل ) بود من اميدوار بودم كه باسلام موفق شود چون او را در حال كفر كشته ديدم . محزون شدم پيغمبر براى او دعاى خير نمود . سپس پيغمبر فرمود كه غنائم را جمع كنند . اختلافى ما بين مسلمين پديد آمد ، آنها كه آن را جمع كرده بودند گفتند : بما اختصاص دارد\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآنان كه نبرد مىكردند گفتند ، از آن ماست به خدا سوگند اگر ما نبوديم و دشمن را از شما باز نمىداشتيم هرگز شما بهره‌مند نمىشديد . آنانى كه بحفظ و حراست پيغمبر مشغول بودند كه در عريش بود گفتند شما احق و اولى از ما نبوديد زيرا ما ميتوانستيم قبل از شما بيغما دست بريم و پيغمبر را بدون نگهبان بگذاريم ولى ما از برگشتن دشمن بيمناك بوديم كه پايدارى نموديم . خداوند غنائم را از دست آنها گرفت ( آيه نازل شد ) و بدست پيغمبر سپرد . او ( حضرت او ) ميان مسلمين يكسان تقسيم فرمود پيغمبر عبد اللّه بن رواحه را براى مردم عاليه با مژده ( پيروزى ) فرستاد و همچنين زيد بن حارثه براى اهل سافله مدينه ( پست و بلند دو طرف شهر و پيرامون مدينه ) روانه فرمود . زيد هنگامى رسيد كه مردم رقيه دختر پيغمبر را به خاك سپرده بودند كه او همسر عثمان بود و پيغمبر عثمان را در مدينه براى پرستارى دختر خود گذاشته بود . چون پيغمبر بمدينه برگشت مردم براى تهنيت فتح و پيروزى باستقبال او ( حضرت او ) شتاب نمودند .\r\nاو هم براى عثمان ( كه داماد او در جنگ به علت بيمارى همسر حاضر نشده بود ) نصيبى از غنايم داد . هنگام استقبال سلمة بن سلامه ابن وحش انصارى ( كه همراه و شاهد جنگ بود ) گفت : ما با گروهى پيرزن مو ريخته مانند شترهاى قربانى پا بسته روبرو شديم و آنها را قربان كرديم . پيغمبر تبسم كرده فرمود : اى برادرزاده من آنها برگزيدگان قريش بودند . ميان اسراء نضر بن حارث و عقبة بن ابى معيط بودند . پيغمبر على را فرمود كه نضر را بكشد او هم او را در صفراء ( محل ) كشت . عاصم بن ثابت را هم امر كرد عقبة بن ابى معيط را بكشد . چون او را بقتلگاه بردند بسيار زارى كرد و گفت . اين نميشود كه من هم به اينها ( گرفتاران ) ملحق شوم ( و خون من ريخته نشود ) سپس گفت : اى محمد نگهدار كودكان ( من ) كه خواهد بود ( و آنها كجا پناه ببرند ) ؟ فرمود ( پيغمبر ) بدوزخ ! او را هم دست\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبسته كشتند . ميان گرفتاران سهيل بن عمرو هم مالك بن دخشم انصارى او را اسير كرده بود چون او را نزد پيغمبر بردند عمر بن الخطاب گفت : اى پيغمبر خدا بگذار من دندان پيشين ( ثنايا ) او را بكشم ( يا خرد كنم ) تا دگر بار صدها نطق و بيان نكند سهيل هم لب پاره بود . پيغمبر فرمود اى عمر او را بگذار ( به حال خود ) كه او داراى مقام ارجمندى كه در خور ستايش است خواهد بود و تو او را خواهى ستود ( يعنى در عالم اسلام ) اين مقام همچنين بود كه هنگام وفات پيغمبر محقق گرديد كه ما در محل خود ذكر خواهيم نمود بخواست خداوند . چون او را وارد مدينه كردند سوده و دختر زمعه همسر پيغمبر به او گفت : شما بدست خود مانند زنها خود را تسليم نموديد ؟ چه مىشد اگر مردانه كشته مىشديد ؟ پيغمبر گفته او را شنيد فرمود :\r\nاى سوده تو ضد خدا و پيغمبر خدا ( قيام مىكنى و سخن مىگوئى ) گفت : اى پيغمبر چون او را ديدم نتوانستم خوددارى كنم بدين سبب آن كلمه را گفتم .\r\nپيغمبر فرمود گرفتاران را خوب نگهدارى كنيد هر يكى كه اسير داشت او را بر خود در خورد و خواب برتر مىنمود . نخستين كسى كه وارد مكه شد و خبر مصيبت قريش را داد حيسمان بن اياس خزاعى بود . از او پرسيدند ( اهل مكه ) از پشت خود چه خبر دارى ؟ گفت : عتبه و شيبه و ابو الحكم و نبيه و منبه هر دو فرزند حجاج و گروهى از اشراف قريش كه نام آنها را برد كشته شدند . صفوان بن اميه گفت : به خدا عقل و هوش ندارد . ( اگر بخواهيد بى خردى او را بدانيد ) نام مرا ببريد و بپرسيد او كجا و در چه حال است . آنها پرسيدند : صفوان كجا و در چه حال است گفت : او آنجا نزد حجر ( سنگ مقدس ) نشسته و من خود قتل پدر و برادر او را ديدم ، ابو لهب هم در مكه پس از رسيدن خبر كشتن قريش هلاك شد . كه نه روز بعد از واقعه بود ، قريش هم بر مقتولين خود زارى و سوگوارى نمودند سپس خود به خود گفتند :\r\nچنين مكنيد مبادا محمد شماتت و شادى كند . اسود بن يغوث هم در آن جنگ سه فرزند خود را از دست داد كه نام آنها زمعه و عقيل و حارث بود او ميخواست بر مرگ\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nآنها بگريد ( و ممنوع بود ) او كور شده بود ناگاه زارى زنى را شنيد بغلام خود گفت :\r\nبرو تحقيق كن كه آيا گريه و ماتم روا باشد كه من بتوانم بر زمعه ( فرزند خود بگريم ) زيرا سينه من سخت ميسوزد ، او ( غلام ) رفت و برگشت و گفت : زنى بود كه بر شتر گم شده خود مىگريست او ( اسود ) گفت : ( شعر ) « آيا او ( آن زن ) مىگريد اگر شتر وى گم شود و بىخوابى مىكشد ؟ او بر بكر نمىگريد . در بدر هم كه بخت ما كوتاه آمد و ما را يارى نكرد نمىگريد . بر بدر بايد گريست كه بزرگان و پيشوايان بنى هصيص و محروم و قوم ابى الوليد ( هلاك شدند ) پس زارى كن اگر بخواهى گريه كنى بر عقيل و گريه كن بر حارث كه شير شيران بود . پس زارى كن و بر خود ستوه مگير كه براى ابو حكيمه ( فرزند او ) مانندى نمانده . بعد از آنها مردمى پيشوا شده‌اند كه اگر جنگ بدر نبود هرگز آنها برياست نمىرسيدند » ، مقصود ابو سفيان است . قريش هم بهاى فداى گرفتاران را فرستادند و نخستين كسى كه آزاد شد ابو وداعه سهمى بود كه فرزند او مطلب فديه او را داد . عباس هم خود را فديه داد ( از مال خود ) ( همچنين عقيل بن ابى طالب و نوفل بن حارث بن عبد المطلب و هم پيمان او عتبة بن عمرو بن جحدم كه پيغمبر به او ( عباس ) فرمود كجاست مالى كه تو نزد ام فضل سپردى و گفتى اگر درگذشتم ( دچار شدم ) بفضل فلان مقدار بده و بعبد اللّه فلان مقدار همچنين عبيد اللّه گفت : بخداوندى كه ترا بر حق فرستاد هيچ كس جز من و او از آن گفتگو ( و مال ) آگاه نشد و من اكنون دانستم كه تو رسول خدا هستى .\r\nاو خود و دو برادرزاده خود و هم پيمان خود را بهاى فديه داد . هنگامى كه اسير شد بيست ( اوقيه ) زر همراه داشت كه غنيمت شد . گفت اين مبلغ را از بهاى فديه كم كن . پيغمبر گفت : هرگز . اين غنيمت است كه خداوند بما داده ميان اسراء عمرو بن ابى سفيان هم كه على او را اسير كرده بود . به پدر او گفته شد بهاى فديه او را بپرداز . گفت هرگز . من\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدو چيز ( دو مصيبت ) را بر خود هموار نمىكنم يكى كشتن حنظله فرزندم و ديگرى از دست دادن مال خود او را به حال خود گذاشت و آزاد نكرد . سعد بن نعمان انصارى براى زيارت ( عمره ) به مكه رفته بود ابو سفيان او را بجاى فرزند خود گرو گرفته اسير نمود .\r\nعادت قريش اين بود كه متعرض زائرين و حجاج نشوند ولى ابو سفيان ( آن قاعده را نقض كرده ) او را گرفتار نمود تا فداى فرزند خود شود آنگاه گفت : ( شعر ) اى زادگان پرخور ( شخص پرخور ) نداى او را ( اسير را ) اجابت كنيد ، جانبازى مىكنيد كه خواجه پير را از دست ندهيد بدرستيكه بنى عمرو مردم پست و خوار هستند اگر بند و زنجير را از گرفتار خود ( گرفتار دشمن ) را آزاد و رها نكند .\r\nبنى عمرو بن عوف نزد پيغمبر رفتند و عمرو بن ابى سفيان را از او مطالبه كردند و او را فرستادند و سعد را آزاد كردند . ميان اسرا ، ابو العاص بن ربيع بن عبد العزى بن عبد شمس هم بود كه داماد پيغمبر و شوهر زينب دختر پيغمبر بود .\r\nاو از كسانى بود كه توانگرترين مردم مكه بودند و نيز بازرگان معتبر و درستكار و امين بود . مادر او هاله دختر خويلد خواهر خديجه همسر پيغمبر بود كه از پيغمبر دختر خود را براى خواهرزاده خويش خواستگارى كرده بود و پيغمبر قبول فرمود و آن قبل از نزول وحى ( و بيعت پيغمبر ) بود . چون وحى نازل شد زينب ايمان آورد . پيغمبر كه در مكه بود قادر بر جدائى و رهائى وى ( از كافر ) نبود چون قريش براى جنگ بدر بسيج شدند او هم همراه آنها بود چون قريش فديه اسراء را پرداختند زينب هم بهاى فديه شوهر خود ابو العاص را فرستاد و آن گردن‌بندى بود كه از مادر خود هنگام زفاف دريافته بود پيغمبر آن گردن‌بند را ديد ( شناخت ) سخت متأثر شد و گفت ( بياران ) اگر صلاح بدانيد اسير او را رها كنيد و گردن‌بند را هم پس دهيد آنها قبول كرده اسير را آزاد و گردن‌بند را برگردانيدند پيغمبر از او عهد گرفت ( التزام ) كه زينب را بمدينه روانه كند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاو به مكه رفت و پيغمبر زيد بن حارثه غلام خود و يكى از انصار را براى آوردن و همراهى زينب فرستاد . چون ابو العاص به مكه رسيد بزن خود دستور داد كه بايد نزد پيغمبر برود . او در خفا ، ( بدون اطلاع اهل مكه ) بار خود را بست و كنانة بن ربيع برادر ابو العاص ( برادر شوهر ) او را بر شتر سوار كرد و كمان خود را برداشت و بمشايعت وى درآمد .\r\nقريش آگاه شدند و بطلب وى شتاب نمودند ، در وادى ذى طوبى به او رسيدند .\r\nاو باردار بود و از بيم بچه انداخت . او ( برادر شوهر ) تركش خود را ريخت و تيرها را آماده كرد ( و كمان را كشيد ) و گفت به خدا هر كس نزديك شود او را هدف مىكنم ، ابو سفيان بن حرب پيش افتاد و به او گفت : تو آشكار او را خارج كردى مردم گمان مىكنند كه ما عاجز و ناتوان هستيم ( و نمىتوانيم او را برگردانيم ) . اكنون برگرد و شبانه در خفا او را خارج كن كه مردم نگويند ما ضعيف و ناتوانيم . او چنين كرد و شبانه او را بيزيد بن حارثه و همسفر او سپرد . آنها هم او را نزد پيغمبر ( در مدينه ) بردند و او در آنجا زيست . اندكى قبل از فتح ( مكه ) ابو العاص براى تجارت با سرمايهء خود و سرمايه مردمى ديگر از قريش سوى شام روانه شد چون ( با كاروان ) برگشت گروهى از جنگجويان مسلمان كه براى غزا ميرفتند بر او حمله نمودند هر چه با او بود بيغما بردند و او تنها از آنها گريخت چون شب فرا رسيد ، بمدينه رفت و بزينب همسر خود پناه برد . بامدادان پيغمبر براى اداى نماز ( به مسجد ) روانه شد . او ( حضرت او ) تكبير و اذان گفت و مردم همه تكبير نمودند . ناگاه از صف زنان زينب ( دختر پيغمبر ) فرياد زد من ابو العاص ( شوهر او ) را پناه دادم . پيغمبر فرمود بخدائى كه جان من در قبضهء اوست من از اين پيش آمد خبر نداشتم ( بدانيد ) كوچكترين ( پستترين ) فردى از مسلمين مىتواند پناه بدهد ( و از بزرگتران حمايت كند ) هيچ كسى حق ندارد به او برسد ( آزار دهد ) كه براى شما روا نباشد سپس به آن گروه كه مال او را\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nربوده بودند فرمود ، اگر صلاح بدانيد دارائى او را پس بدهيد كه ما خرسند خواهيم بود و اگر نه كه آن غنيمت خداوند است كه بشما داده و شما در خور آن هستيد ، گفتند اى پيغمبر خدا ما دارائى او را پس ميدهيم اموال ( غارت شده ) را پس دادند حتى حلقه چوبى كه بجوال بندند . او به مكه برگشت و سرمايهء مردم را پس داد و گفت : گواهى مىدهم كه خدا يكتا و جز او ديگرى نيست و محمد پيغمبر خداست .\r\nبه خدا سوگند تنها چيزى كه مرا از اسلام نزد او ( حضرت او ) باز داشت بيم آن است كه شما بگوييد من قصد گرفتن ( خوردن ) اموال شما را دارم سپس از آنجا بازگشت و بر پيغمبر وارد شد پيغمبر هم زن او را به او برگردانيد با همان عقد اول ( زمان كفر ) گفته شد با عقد جديد عمير بن وهب جمحى كه شيطان صفت بود با صفوان بن اميه بعد از واقعه بدر نشست و گفت :\r\nزندگانى پس از آنانى كه در بدر كشته شدند سودى ندارد . او ( فرزند وهب ) يكى از گرفتاران ( همان واقعه بود ) . اگر من بدهكار و داراى عيال نبودم و بر عيال و ( خانواده خود ) بيمناك نمىشدم سوى محمد رفته او را مىكشتم . صفوان گفت : وام ترا مىپردازم و خانواده ترا نگهدارى مىكنم كه با خانواده من يكسان خواهند بود ( برو و اين كار را انجام بده ) او سوى مدينه رفت پيغمبر بعمر بن الخطاب فرمود او را نزد من نزديك كن . عمر هم حمايل شمشير او را گرفت و بگروهى از انصار گفت او را نزد پيغمبر ببريد و بپرهيزيد از اينكه اين شخص پليد آسيبى برساند چون پيغمبر او را ديد پيغمبر فرمود او را رها كن . سپس فرمود : اى عمير نزديك شو . چه باعث شده كه تو باينجا بيائى ؟ گفت : براى آزادى يك گرفتار آمده‌ام فرمود : راست بگو .\r\nدوباره گفت براى همين و بس فرمود : هرگز . تو و صفوان با هم نشستيد و چنين گفتيد و چنان عمير گفت : گواهى مىدهم كه تو پيغمبر خدا هستى زيرا هيچ كس جز من و صفوان بر اين كار آگاه نبود . خدا را سپاس كه مرا باسلام هدايت نمود پيغمبر فرمود :\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nدين را ببرادر خود بياموزيد و قرآن را تعليم دهيد و اسير او را آزاد كنيد . آنها هم هر چه فرمود انجام دادند او ( عمير ) گفت : اى پيغمبر خدا من مسلمين را سخت آزار مىدادم ( براى كفاره آن ) اجازه بدهيد كه به مكه برگشته كافران را آزار بدهم و كيش آنان را نكوهش كنم پيغمبر به او اجازه برگشت داد . صفوان ( چون به مكه رسيد ) همه جا مىگفت : بشما اخطار مىكنم كه دچار يك واقعه سختتر از جنگ بدر خواهيد شد .\r\nهر كه هم با او مخالفت مىكرد بآزار او دچار مىشد مكرز بن حفص بن اخيف هم براى فديه و آزادى سهيل بن عمرو وارد ( مدينه ) شد . پيغمبر درباره گرفتاران با سه تن ابو بكر و عمر و على مشورت مىكرد . ابو بكر بقبول فديه ( بهاى آزادى ) و عمر بكشتن او راى دادند پيغمبر هم ميل داشت او را بكشند خداوند اين آيه را نازل كرد ( هيچ پيغمبرى حق ندارد كه اگر اسير بگيرد در كشتن اسرا افراط و اسراف نمايد در اين سرزمين ) تا آخر آيه ( آنگاه رنج سخت و بسيار بشما خواهد رسيد ) عده گرفتاران هفتاد بود كه در جنگ احد براى انتقام بعده آنها ( بدست دشمن دست و پا بسته ) كشته شدند و دندان رباعى پيغمبر را شكستند و كلاه خود ( آن حضرت ) را بر سرش خرد كردند و خون بر چهره او ( حضرت او ) جارى شد و ياران گريختند اين آيه نازل شد ( آيا چنين نيست كه اين مصيبت كه بشما رسيده شما دو برابر آن را به ديگران رسانيده‌ايد ) . تمام عده مردانى كه از مسلمين در واقعه بدر كشته شده بود چهارده تن بود ، شش مرد از مهاجرين و هشت تن از انصار بودند . پيغمبر جماعتى را بسبب خرد سالى از جنگ و يارى خود باز گردانيد . كه عبد اللّه بن عمر و رافع بن خديج و براء بن عازب و زيد بن ثابت و اسيد بن ظهير از آنها بودند .\r\nدر تقسيم غنايم هم براى هشت تن كه در جنگ شركت نكرده بودند بهره قائل شد كه عثمان بن عفان بسبب پرستارى رقيه همسر خود و دختر پيغمبر كه بيمار بود باز ماند و طلحة بن عبيد اللّه و سعيد بن زيد كه هر دو براى تجسس و خبر يا بى از كاروان\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n( ابو سفيان ) رفته بودند و ابو لبابه كه جانشين خود در مدينه بود و عاصم بن عدى كه سرپرست عاليه ( محل ) بود و حارث بن حاطب كه او را نزد بنى عمرو بن عوف فرستاده زيرا درباره آنها چيزى شنيده بود . و حارث بن صمه كه در روحاء شكسته شده و خوات بن جبير كه در بدر شمشير او ذو الفقار از دنباله شكسته شد . اين شمشير متعلق بعبيد بن حجاج بود و نيز گفته شده متعلق بعاص بن منبه بوده كه او را دست بسته كشت و شمشير او را ذو الفقار ربود و آن شمشير را بپيغمبر اهدا و پيغمبر ذو الفقار ( معروف ) را بعلى بخشيد . ( رحضه ) بفتح راء بىنقطه و حاء بىنقطه و ضاد نقطه‌دار است . ( حبار ) بضم حاء بىنقطه و باء يك نقطه ( اسيد بن ظهير ) بضم همزه و ظاء ( خديج ) بفتح خاء نقطه‌دار و كسر دال .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nبيان غزو ( غزا ) بنى قينقاع\r\nچون پيغمبر از جنگ بدر برگشت . يهود بر او رشك بردند كه خداوند فتح و فيروزى را نصيب او كرده و پيمان خود را شكستند زيرا هنگامى كه بمدينه مهاجرت فرمود با آنها عهد مسالمت آميز منعقد نمود و چون چنين ديد ( رشك و ستيز و پيمان شكنى ) آنها را در محل بازار ( ميدان داد و ستد ) موسوم ببازار بنى قينقاع جمع نموده فرمود . زينهار از آنچه بر سر قريش آمده ( كه بر سر شما نيايد ) اسلام را قبول كنيد زيرا شما خوب مىدانيد كه من پيغمبر هستم . آنها گفتند : اى محمد تو بدين مغرور مباش كه با قومى جنگ نشناخته و فن نبرد ندانسته روبرو شدى و فرصتى كه براى سركوبى آنها بدست آوردى . آنها نخستين گروهى از يهود بودند كه پيمان ميان خود و او ( حضرت او ) را شكستند ، در همان هنگامى كه سرگرم مشاجره و گفتگو بودند زنى مسلمان وارد بازار آنان شده دم دكان زرگر نشسته بود كه زيور خود را دريافت كند ، مردى از آنها ( يهود ) آمد و چادر ( روپوش - عبا ) او را از دامن بكتف دوخت ( با خار يا سوزنى بند كرد ) چون برخاست عباى او كه از پائين به بالا دوخته شده برچيده و عورت وى نمايان شد . يهود از آن منظره خنديدند .\r\nمردى از مسلمين برخاست و فاعل آن كار زشت را كشت . آنها عهد را شكستند و آن ( عهد نامه ) را بپيغمبر پس دادند آنگاه در قلاع و حصارهاى خود تحصن و سنگر نمودند\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nپيغمبر هم پانزده روز آنها را محاصره كرد و آنها تسليم حكم پيغمبر شدند . آنها را بند كردند و پيغمبر خواست آنان را بكشد . آنها هم پيمان با خزرج ( قبيله انصار ) بودند ، عبد اللّه بن ابى ابن سلول برخاست و براى رهائى آنان شفاعت نمود . پيغمبر قبول نكرد او دست بجيب ( كريبان ) پيغمبر برد ، پيغمبر را سخت خشمناك ديد .\r\nفرمود واى بر تو مرا رها كن - گفت : هرگز ترا رها نمىكنم مگر آنكه در حق هم پيمانان من نيكى كنى كه چهار صد تن بىزره و سيصد تن زره پوش هستند كه همواره مرا از پيش آمد سپاه و سفيد ( سرخ ) حمايت مىكنند و تو ميخواهى در يك هنگام آنها را يكباره درو كنى ، به خدا من از آينده كه بر تو مىگردد بيمناكم .\r\nپيغمبر فرمود آنها براى تو باشند . آزادشان كنيد . نفر بر آنها و بر او ( عبد اللّه ) باد .\r\nپيغمبر اموال آنها را بغنيمت برد . آنها مالك زمين نبودند زيرا زرگر بودند كسى كه آنها را اخراج كرد عبادة بن صامت انصارى بود آنها را تا ذباب ( محل ) رسانيد از آنجا باذرعات محلى در شام رفتند اندك مدتى زيستند و هلاك شدند . در آن بسيج ابو لبابه جانشين پيغمبر در مدينه بود . پرچم ( پيغمبر ) هم در آن حمله بحمزه سپرده شده بود . غنائم را ميان ياران خود تقسيم نمود و خمس را هم برداشت .\r\nاين نخستين خمسى بود كه پيغمبر گرفت ( خود گرفت زيرا پيش از آن داده بودند ) سپس برگشت ( پيغمبر ) و براى اداى نماز عيد اضحى بمصلى رفت و پيشنماز مسلمين شد . آن هم نخستين نماز عيد اضحى ( قربان ) بود دو ميش هم قربان فرمود گفته شد يك ميش بيش نبود . نخستين عيد اضحى بود كه مسلمين شاهد و ناظر آن بودند . توانگران هم به او ( حضرت او ) اقتدا نموده قربان كردند . اين غزا در ماه شوال بعد از جنگ بدر بود گفته شده در ماه سفر سنه سيم هجرى بود و بعضى آن را بعد از غزاى كدر دانسته‌اند : ( ذباب ) بكسر ذال نقطه دار و دو باء نقطه‌دار است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nبيان غزا ( غزوه ) كدر\r\nابن اسحق گويد : در ماه شوال سنه دوم ( هجرى ) بود . واقدى گويد : در محرم سنه سيم بود . پيغمبر آگاه شده بود كه بنى سليم بر آبى كه ملك آنها بود جمع شده بودند كه نام آن آب كدر بوده . پيغمبر بسوى كدر روانه شد ( با جنگجويان ) ولى پيش آمد بدى رخ نداد . ( جنگى واقع نشد ) درفش هم به عهده على بن ابى طالب بود .\r\nدر مدينه ابن ام كلثوم را جانشين فرمود . او ( حضرت او ) با غنائم و گله‌ها و چوپانها برگشت قدوم او ( بمدينه ) در تاريخ دهم شوال بود . بعد از قدوم خود غالب بن عبد اللّه ليثى را با عده ( جنگجو ) سوى بنى سليم و غطفان فرستاد . آنها عده را كشتند و غنايمى بدست آوردند و از مسلمين سه تن بشهادت رسيدند . در نيمه شوال برگشتند .\r\n( كدر ) بضم كاف و سكون دال بى نقطه .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nبيان غزا ( غزوه ) سويق\r\nابو سفيان بعد از جنگ بدر نذر كرده بود كه تا محمد را با جنگ قصد نكند از نزديكى بزنان بپرهيزد و غسل ننمايد . او با دويست سوار از قريش به قصد مدينه رفت كه بسوگند خود وفا كند . ( نذر - سوگند ) . شبانه بمدينه رسيد و سلام بن مشكم رئيس نضير ( طايفه ) را ملاقات كرد و از او احوال مردم را جويا شد ( اخبار اهل مدينه ) .\r\nسپس همان شب از آنجا سوى مدينه عده از مردان را فرستاد كه آنها به محل « عريض » رسيدند و نخلستان را آتش زدند و يك مرد از انصار را با ديگرى كه هم پيمان او بود كشتند . نام آن مرد انصارى معبد بن عمرو بود . آنها برگشتند و او ( ابو سفيان ) دانست كه سوگند ( نذر ) را بجا آورده . فرياد استغاثه و يارى به گوش پيغمبر و ياران رسيد . آنها از پى كردن او ( ابو سفيان ) درماندند كه ابو سفيان هنگام گريز براى سبك كردن بار سواران انبانهاى سويق ( نوعى حبوب و طعام خرد كرده و بهم آميخته شده كه در سفر و ميدان جنگ به كار مىرود ) را بدنبال مىانداختند كه بتوانند سبك بار شده بگريزند و نجات يابند و آن طعام عمومى و يگانه خوراك آنها بود . بدين سبب اين غزا را غزوه سويق ناميدند . چون پيغمبر و مسلمين از پى كردن مهاجمين بر گشتند گفتند : اى پيغمبر خدا آيا بيك غزا ( و جهاد ديگر ) اميدى هست ؟ فرمود آرى . ابو سفيان هنگام بسيج در مكه چنين گفته بود ( شعر ) « بر يثرب ( مدينه ) و گروهى كه در آن زيست مىكنند هجوم كنيد كه آن\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nگروه براى پراكندگى خود جمع شده‌اند . اگر روز چاه ( قليب - بدر ) بسود آنان بود كه روزگار برمىگردد ( و بسود ما خواهد بود ) من سوگند ياد كرده‌ام كه بزنان نزديك نشوم و پيكرم غسل نيابد تا آنكه قبايل اوس و خزرج را نابود كنيد كه آنها در قلب من آتش افروخته‌اند » كعب بن مالك به او پاسخ داد ( شعر ) « افسوس بر لشكر فرزند حرب ( ابو سفيان ) كه در حمله حرهء ( محل خارج مدينه ) نااميد گرديد كه ( سواران او ) بارها را ( براى فرار ) مىانداختند و مانند پرندگان بكوههاى بلند پناه مىبردند . آنها با گروهى آمدند كه اگر بخواهيم قرارگاه آن را وصف كنيم از لانه موش تجاوز نمىكند ( كنايه از حقارت و كوچكى محل اقامت كه دليل كمى عده است ) آنها از پيروزى و دارائى تهيدست بودند و آنها از دليران بطحاء و نيزه ( داران ) دور بودند » .\r\nدر ماه ذى الحجه از همين سال عثمان بن مظعون در گذشت و در بقيع دفن شد .\r\nپيغمبر هم بر گور او يك سنگ براى علامت نهاد گفته شده در همين سال حسن بن على تولد يافت و نيز گفته شده كه در همين سال زفاف فاطمه با على انجام گرفت كه در رأس بيست و دو ماه ( از هجرت ) بود اگر اين تاريخ صحيح باشد كه اول ولادت حسن باطل است و در همين سال نامه معاقل ( ديه - خونبها - قصاص ) نوشته شد ( قانون قصاص و خونبها يا قاعده شرع ) آن نامه را هم بشمشير خود آويخت . ( سلام ) بتشديد لام و ( مشكم ) بكسر ميم و سكون شين نقطه‌دار و فتح كاف ( عريض ) بضم عين بىنقطه و فتح راء كه در آخر آن ضاد نقطه‌دار باشد و آن عبارت از يك دشت در پيرامون مدينه است ( در خود مدينه )\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nسنه سيم هجرى آغاز شد\r\nدر محرم سنه سيم پيغمبر شنيد ( آگاه شد ) كه گروهى از بنى ثعلبه بنى سعد بن زبيان و بنى محارب بنى حفص براى آسيب رسانيدن بمسلمين جمع و آماده شده‌اند . او ( حضرت او ) با چهارصد و پنجاه تن بسيج نمود چون بذى القصه ( محل ) رسيد مردى از بنى ثعلبه ديد او را باسلام دعوت فرمود و او اسلام آورد و خبر داد كه مشركين چون خبر حمله را شنيدند بكوههاى بلند پناه بردند .\r\nبرگشت و با پيش آمد بدى روبرو نشد . در همين سال هم بنى سليم را كه در بحران ( محل ) بودند قصد نمود . سبب اين حمله ( غزا - غزوه ) اين بود كه گروهى از بنى سليم در بحران نزديك ناحيه فرع ( محل ) جمع و آماده شده بودند پيغمبر آگاه شد و با عدهء سيصد تن آنها را قصد فرمود چون به محل بحران رسيد آنها را نديد كه پراكنده شده بودند و باز هم پيش‌آمدى رخ نداد . غيبت او ( حضرت او ) در اين بسيج از مدينه ده روز و جانشين او در مدينه ابن ام مكتوم بود .\r\n( قصه ) بفتح قاف و صاد بىنقطه و بحران با حرف ، باء يك نقطه و حاء بىنقطه ساكن است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nبيان قتل كعب بن اشرف يهودى\r\nدر همين سال كعب بن اشرف كه يكى از بنى نبان از طى ( قبيله ) كشته شد . مادر او از بنى النضير بود . قتل مردان قريش در جنگ بدر براى او شبى ناگوار و دردناك بود . او به مكه رفت و مردم را ضد پيغمبر تحريك و تشجيع مىنمود و براى سوگوارى كشتگان بدر گريست . او با زنان مسلمين عشق‌بازى و در وصف آنان غزل سرائى مىنمود كه مسلمين از او بستوه آمده بودند . چون بمدينه برگشت ( از مكه ) پيغمبر فرمود كيست كه ابن اشرف را بكيفر برساند محمد بن مسلمه انصارى گفت : منم در قبال او . من او را مىكشم . فرمود بكن اگر بتوانى . گفت اى پيغمبر ناچار بعضى گفته‌ها ( دروغ ) را بگوييم گفت :\r\nبگوييد كه هر چه مىگوئيد براى شما رواست محمد بن مسلمه و سلكان بن وقش كه ابو نائله ( كنيه ) بود و حارث بن اوس بن معاد كه برادر رضاعى كعب بود و عباد بن بشر و ابو عيس بن جبر جمع شده سوى او ( كعب ) روانه شدند . آنها ابو نائله را پيشاپيش فرستادند كه با او گفتگو كند . او ( كه رسيد ) گفت : اى ابن اشرف من براى كارى نزد تو آماده‌ام ميخواهم آن را مكتوم بدارى . گفت : چنين خواهم كرد .\r\nگفت : آمدن اين مرد ( محمد ) براى عرب شوم بوده او راهها را به روى ما بست كه خانواده‌هاى ما هم گرسنه شده‌اند . حتى چهارپايان ما دچار سختى شده‌اند\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nكعب : گفت من پيش از اين به تو گفته بودم ( كه او چنين است ) . ابو نائله گفت ميخواهم بما طعام ( خواربار ) بفروشى ( نسيه ) و ما نزد تو گرو مىگذاريم و تو هم بايد نيكى كنى « در حق ما » گفت : فرزندان خود را نزد من گرو بگذاريد ( ابو نائله ) گفت تو ميخواهى ما را رسوا كنى ؟\r\nمن و همگنان من به اين عقيده هستيم كه بما بفروشى و نيكى كنى و گرو ما نزد تو حلقه باشد كه بدان وفا خواهيم كرد مقصود او از حلقه اسلحه است كه اگر اسلحه ببيند شك نبرد و نترسد « كعب » گفت : در حلقه كه اسلحه باشد اعتبار كافى و وفا خواهد . بود . ابو نائله نزد ياران خود برگشت و انجام كار را خبر داد آنها اسلحه را برداشتند و سوى او روانه شدند . پيغمبر هم آنها را تا بقيع فرقد « محل » بدرقه فرمود . چون بقلعه كعب رسيدند ابو نائله او را خواند و او تازه داماد شده بود از « حجله » برخاست و روپوشى بر خود افكند و يك ساعت با هم گفتگو كردند و با آنها سوى دره عجوز روانه شدند . هنگام سير و گفتگو ابو نائله سر او را گرفت و از كاكل كشيد . و بوئيد و گفت : من تا امشب چنين بوى خوشى نبوئيده بودم سپس دست كشيد و دست خود را بوئيد و باز همان عمل را تكرار كرد كه كعب مطمئن شد و آرام گرفت « كه او مقصودى جز بوئيدن سرش ندارد » سپس يكباره كاكل او را گرفت و گفت : بزنيد دشمن خدا را .\r\nشمشيرهاى آنها بر سر او به كار رفت ولى كارگر نشد . محمد بن مسلمه گويد : بخاطرم آمد كه حربه تيزى ضميمه شمشيرم هست آن را كشيدم و به كار بردم و او كه دشمن خداست فرياد زد . هيچ يك از اهل قلعه در آن حدود نماند كه صداى « استغاثه » او را نشنيده باشد در تمام قلاع آتش افروخته شد « براى مدد و يارى » من هم حربه را زير پستان او « در قلب » فرو بردم سخت كوشيدم تا از طرف ديگر نمايان شد .\r\n« در ناف و زير پستان تا مثانه » دشمن خدا افتاد . حارث بن اوس بن معاذ\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبا شمشيرهاى ما « هنگام زد و خورد غير عمد » مجروح شد . ما سوى بعاث « محل » روانه شديم ولى رفيق ما مجروح شده بود و بسبب خونريزى دير كرد و بعد بما رسيد كه او را حمل كرديم و نزد پيغمبر رفته مژدهء كشتن دشمن خدا را داديم .\r\nاو « حضرت او » بر زخم رفيق ما آب دهان انداخت . ما هم سوى خانه و خانواده‌هاى خود برگشتيم . چون بامداد فرا رسيد يهوديان از واقعه « ترور » سخت بيمناك شدند ديگر يك يهودى نماند كه بر جان خود نينديشد . او گفت ( راوى قبلى ) پيغمبر فرمود : هر كه را از يهود كه بر او چيره شويد بكشيد . « بدين سبب محيصه بن مسعود جست و ابن سنينه يهودى كه از بحار بود كشت . او با آنها « يهود بحار » داد و ستد داشت برادر او حويصه كه كافر بود به او « قاتل » گفت : اى دشمن خدا تو او را كشتى و حال اينكه پيه شكم تو از مال او حاصل شده سپس او را زد . محيصه گفت كسى به من امر داد كه او را بكشم اگر به من امر بدهد كه ترا « برادر » بكشم خواهم كشت « راوى گويد » به خدا سوگند اين نخستين كار حويصه در اسلام خود بود « برادرش » گفت : چنين كيشى كه ترا بدين جا كشيد شگفت‌انگيز است . سپس خود هم اسلام آورد . « عبسى بن جبر » بفتح عين بىنقطه و سكون باء يك نقطه و « جبر » با جيم و با يك نقطه و « سنينه » تصغير سن مىباشد .\r\nدر ماه ربيع الاول از همين سال عثمان بن عفان با ام كلثوم دختر پيغمبر ازدواج نمود و زفاف هم در همان وقت به عمل آمد . در جمادى ثانيه از همان سال سائب بن زيد خواهر زاده عبسى تولد يافت . واقدى گويد : در همان سال پيغمبر غزاى انمار را آغاز نمود آن غزا « حمله - غزو » را دوام هم گفتند . ما نيز « مورخ » پيش از اين عقيده ابن اسحاق را « در اين حمله » يادداشت كرديم .\r\nدر همان سال غزاى خرده واقع شد . امير حمله زيد بن حارثه بود اين نخستين گروهى بود كه بفرماندهى زيد تجهيز گرديد . سبب اين بود كه قريش از\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nراه شام كه همواره آن را مىپيمود بيمناك شده بودند بعد از واقعه بدر ناگزير راه عراق را گرفتند . جمعى از آنها كه صفوان بن اميه و ابو سفيان ميان آنها بودند با كاروانى عظيم و تجارت گران كه بيشتر كالاى آن سيم « نقره » و رهنماى آن كاروان هم فرات بن حيان از « طايفه » بكر بن وائل بود . پيغمبر زيد را روانه كرد . او با آنها سرابى كه فرده نام داشت روبرو شد آن كاروان را گرفت ولى مردان « محافظ آن » رها شدند . كاروان را نزد پيغمبر برد كه خمس آن بيست هزار « بايد درهم باشد » بود چهار قسمت ديگر را بالسويه تقسيم فرمود . حيان « رهنما » را هم گرفتار نمودند و او اسلام آورد و آزاد شد « فرده آب چاهى در نجد » علماء در ضبط تلفظ آن اختلاف نمودند گفته شده فرده با فاء مفتوح و راء ساكن است كه در آن محل زيد الخيل در گذشت و بدان اشاره شده بود . ابن الفرات آن را قرده با قاف ضبط كرده . ابن اسحق گويد زيد را « پيغمبر » بفرده كه يكى از آبهاى نجد است روانه نمود . باز هم ابن فرات آن را « در جاى ديگر » بفتح فاء و راء آورده اگر چنين باشد بايد دو محل باشد و گر نه حتما خطاست\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nبيان واقعه ابى رافع\r\nدر همين سال در ماه جمادى دوم ابو رافع سلام بن ابى حقيق يهودى كشته شد او كعب بن اشرف را در دشمنى با پيغمبر يارى مىكرد . چون كعب كشته شد و كشندگان او ( طايفه ) اوس بودند ( طايفه ) خزرج گفتند : به خدا آنها نبايد نزد پيغمبر از ما پيش افتند خزرج با هم مشورت و گفتگو كردند كه چه كسى با پيغمبر دشمنى دارد و عداوت او باندازهء ابن اشرف باشد . فكر آنها بابن حقيق رسيد كه او در خيبر ( قلعه ) زيست مىنمود . از پيغمبر اجازه قتل او را گرفتند او ( حضرت او ) اجازه داد . جمعى از خزرج كمر بسته كه عبد اللّه بن عتيك و مسعود بن سنان و عبد اللَّه بن انيس و ابو قتاده و خزاعى بن اسود هم پيمان آنها از آنها بودند . عبد اللَّه بن عتيك را ( پيغمبر ) امير آنها نمود . آنها ( از محل خود ) خارج شدند تا بخيبر رسيدند و به خانه ابو رافع شبانه اندر شدند . تمام درها را بر ساكنين بستند او در بالا خانه بود آنها اجازه ورود از او خواستند زن او بيرون آمد و پرسيد شما كيستيد ؟ گفتند : جماعتى از عرب خوار بار ميخواهيم . گفت : آنكه را ميخواهيد آنجاست نزد او برويد ، چون داخل شدند در بالا خانه را بستند . او در بستر خود بود آنها بقتل او مبادرت كردند . آن زن فرياد زد هر يك از آن مردان خواستند او را بكشند ولى گفته پيغمبر را كه از كشتن زنان و كودكان نهى و منع كرده بخاطر مىآوردند و خوددارى مىكردند . آنها او را\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبا شمشير خود نواختند . عبد اللّه بن انيس هم تيغ را به شكم او فرو برد تا از پشت سر درآورد سپس آنها از آنجا بدر رفتند . عبد اللّه ابن عتيك كم ديد بود از پله افتاد كه پاى او سخت دررفت . آنها او را برداشتند و همه پنهان شدند يهوديان همه جا آنها را پى كردند و نديدند . نزد رفيق خود ( مقتول ) برگشتند . مسلمانها با خود گفتند چگونه ما يقين حاصل كنيم كه او مرده است ؟ يكى از آنها برگشت و با مردم آميخت . مردم را گرد او ( كشته ) ديد . او ( كه هنوز رمق داشت ) گفت : من صداى ابن عتيك را شنيدم من گفتم ( كسى براى تجسس رفته ) ابن عتيك كجاست ؟ سپس زن او فرياد زد به خدا هيچ گفتهء براى من از آن گواراتر نبود . او نزد ياران خود برگشت و خبر انجام كار را داد و به گوش خود هم شنيده بود كه كسى بانك زد : افسوس كه ابو رافع بازرگان اهل حجاز مرد ! آنها شبانه سير خود را آغاز و بر پيغمبر وارد شدند .\r\nدر قتل او هم اختلاف شد كه كدام يك او را كشته فرمود شمشيرهاى خود را به من بدهيد . آنها هم تيغها را پيش نهادند . پيغمبر نگاه كرد و فرمود : شمشير عبد اللّه بن انيس او را كشته كه اثر طعام شكم مقتول بدان آلوده است . در شرح قتل او روايت ديگرى هم آمده و آن چنين است پيغمبر گروهى از انصار را بفرماندهى عبد اللّه بن عتيك سوى ابو رافع يهودى كه در سرزمين حجاز بود و پيغمبر را آزار مىداد روانه نمود چون به او نزديك شدند آفتاب غروب كرد و مردم با گله‌هاى خود ( از صحرا ) برگشتند . عبد اللّه بن عتيك بياران خود گفت : در جاى خود پايدار باشيد كه من مىروم و از دربان ( دروازه‌بان ) خواهش مىكنم كه در را باز كند و مرا راه دهد . بدروازه رسيد و جامه خود را بر سر كشيد انگار نشسته كار ضرورى دارد .\r\nدربان او را ندا كرد كه اگر بخواهى داخل شوى بيا زيرا ميخواهم در را ببندم او داخل و در بسته شد ، كليدها را هم بيك ميخ چوبى آويخت . او ( عبد اللّه گويد ) من كليدها را برداشتم و در را باز كردم ( براى ياران ) ، ابو رافع عادت بشب‌نشينى داشت\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nو جماعتى در بالا خانهء او جمع مىشدند چون وقت خواب رسيد آنها متفرق شدند . من هم بالا رفتم و بهر درى كه داخل مىشدم آن را بر خود مىبستم ( بر خود ) با خود گفتم اگر آنها آمدنم را احساس كنند ، هرگز به من نخواهند رسيد مگر كار او را ساخته باشم . من به او رسيدم و او در خانه ( حجره ) تاريك ميان خانواده خود بود و من نمىدانستم كه او كدام است . من ابو رافع را خواندم او گفت : اين كيست من هم بهواى صداى او رفتم و او را با شمشير نواختم در حالى كه من هم مدهوش و نگران بودم . ضربت من كارگر نبود و او فرياد زد و من هم از خانه خارج شدم اندكى رفتم و برگشتم و گفتم : اين فرياد چه بود ؟ گفت واى بر مادرت مردى در اين خانه مرا با شمشير زد . گفت : ( عبد اللّه ) دوباره او را سخت زدم ولى نتوانستم بكشم ناگزير سر شمشير را به شكم او فرو بردم تا از پشت سر درآوردم دانستم كه من او را كشته‌ام سپس درها را يكى پس از ديگرى باز كردم و خارج شدم تا بيك پله رسيدم كه پاى خود را نهادم بتصوريكه بفضا نهاده سخت افتادم شب ماهتابى بود و در افتادنم ساق پاى من شكست من آن را با عمامه خود بستم و دم در نشستم و با خود گفتم :\r\nبه خدا من از اينجا نمىروم تا يقين حاصل كنم كه او را كشته‌ام . چون آواز خروس بلند شد منادى خبر مرگ او را آواز داد كه ابو رافع تاجر اهل حجاز در گذشت .\r\nمن هم خود را بياران خويش رسانيده گفتم : زينهار برويد كه ابو رافع كشته شد .\r\nمن نزد پيغمبر رفته داستان را گفتم . فرمود پاى ( شكسته ) خود را دراز كن من هم دراز كردم او دستى بر آن كشيد . من هم از آن هنگام ( تاكنون ) هيچ دردى احساس نمىكنم . گفته شده قتل ابى رافع در ماه ذى الحجه سنه چهارم هجرى بوده خدا داناتر است . ( سلام ) بتشديد لام و ( حقيق ) با ضم حا بىنقطه و فتح قاف اول تصغير حق است . در همين سال پيغمبر با حفصه دختر عمر ابن الخطاب ازدواج نمود قبل از او زن ( خنيس ) بضم خاء نقطه‌دار و فتح نون و ياء دو نقطه زير و سين بى نقطه بود\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nبيان جنگ احد\r\nدر همين سال در ماه شوال كه هفت روز از آن گذشته بود واقعه احد رخ داد .\r\nگفته شده در نيمه آن بود . چيزى كه آن را برانگيخت واقعهء بدر بود . چون از مشركين جمعى در بدر كشته شده بودند . عبد اللّه بن ابى ربيعه و عكرمه بن ابى جهل و صفوان بن اميه و چند تن ديگر از ماتم‌زدگان بدر كه پدران يا برادران يا فرزندان خود را از دست داده بودند نزد ابو سفيان رفته از او و از كسانى كه بازرگان و توانگر بودند خواهش كردند كه با مال خود در جنگ با پيغمبر آنها را مساعدت كنند تا انتقام خود را بكشند آنها هم اجابت كردند و مردم بسيج شدند . چهار تن كه عمرو بن عاص و هبيره بن ابى وهب و ابن زبعرى و ابو عزه جمحى را براى تهييج و دعوت عرب روانه كردند گروهى از ثقيف و كنانه و ديگر كسان جمع و آماده شدند قريش و اتباع آنها هم جمع شدند همچنين پيروان آنها از كنانه و شامه جبير بن مطعم هم غلام خود را كه وحشى بن حرب و حبشى بود براى جنگ آماده نمود . او ( وحشى ) در انداختن حربه ( زوبين ) مهارت داشت كه خطا نمىكرد . به او گفت : تو هم با اين مردم ( لشكر ) برو اگر عم پيغمبر را ( حمزه ) بانتقام عم من طعيمه بن عدى كشتى كه تو آزاد خواهى بود . آنها خانواده و زنان خود را هم همراه بردند كه ناگزير از حمايت آنها نگريزند . ابو سفيان هم فرمانده مردم ( جنگجويان ) بود او هم همسر خود را هند دختر عتبه همراه برد . ساير رؤساء قريش هم با زنان خود روانه شدند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nعكرمه بن ابى جهل هم با زن خود ام حكيم دختر حارث بن هشام و حارث بن مغيره با ( همسر خود ) فاطمه دختر وليد بن مغيره خواهر خالد و صفوان بن اميه با بريره يا برزه نام دختر مسعود ثقفى خواهر عروه بن مسعود كه مادر عبد إله بن صفوان فرزند او ( صفوان ) و عمرو بن عاص با ريطه دختر منبه بن حجاج كه مادر فرزندش عبد إله بن عمرو بود و طلحه بن ابى طلحه با سلافه دختر سعد كه مادر فرزندانش مسافع و جلاس و كلاب و ديگران بود . اينها همه با زنان خود تجهيز شدند . زنان هم دف در دست گرفته ميخواندند و مىنواختند و بر كشتگان بدر مىگريستند و مشركين را بكينه‌جوئى و خونخواهى تشجيع مىنمودند ابو عامر راهب انصارى هم با آنها بود كه به مكه ( از مدينه ) رفته مردم را ضد پيغمبر تحريك ميكرد پنجاه تن از اوس ( طايفه ) همراه او بودند گفته شده پانزده مرد بودند . او بقريش وعده داده بود كه اگر با محمد روبرو شود هيچ كس از اوس قبيله او با محمد نخواهد ماند ( بلكه به او ملحق شوند ) . چون در احد صف آرائى كردند ابو عامر نخستين كسى ميان اتباع و بندگان پيشاپيش نمايان شد او فرياد زد : اى گروه اوس من ابو عامر هستم . پاسخ دادند . خدا ترا بما ندهد ( از ما بگيرد ) اى زشت كار . گفت بعد از من قوم من دچار شر ( سختى ) شده‌اند سپس جنگ را آغاز كرد و سخت دليرى كرد تا آنكه كار زار به سنگ اندازى هم كشيد . هند ( زن ابو سفيان ) هم هر وقت بر وحشى ميگذشت يا وحشى نزديك مىشد به او ميگفت اى ابا دسمه ( اى سيه چهره ) انتقام ما را بگير و ما را آسوده كن . ابو دسمه كنيه او بود . آنها ( قريش ) آمدند تا به دو چشمه ( عينين - محل ) در كوه رسيدند كه بطن سنجه ( شوره‌زار ) نزديك قنات مشرف بر دشت از جهت مدينه بود . چون پيغمبر خبر آمدن آنها را شنيد فرمود : من دسته‌هاى گاو در خواب ديدم . آنها را بفال نيك گرفتم . من نيز در سر شمشير خود شكستهائى ديدم ( لب شكسته ) . دست خود را ( در عالم خواب ) بزره سخت خود مىبردم و چنين\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nتفسير ( تاويل ) كردم كه آن زره بايد مدينه باشد اگر صلاح بدانيد در مدينه اقامت كنيم ( تحصن و پناه ) و آنها را به حال خود بگذاريم كه اگر اقامت كنند در بدترين جا اقامت مىكنند و اگر بر ما هجوم برند ما با آنها نبرد خواهيم كرد . عبد إله بن سلول هم با پيغمبر هم عقيده بود كه در خروج از مدينه و صف آرائى اكراه داشت .\r\nجمعى كه بعد شهيد شدند بمبارزه و خروج از مدينه اصرار ورزيدند . قريش هم ( سه روز چهارشنبه و پنجشنبه و جمعه را خوددارى كردند پيغمبر ( از مدينه ) بيرون آمد و نماز جمعه را بجا آورد . روز شنبه نيمه شوال روبرو شدند . پيغمبر سلاح خود را بر تن گرفت و آماده شد . آنانى كه بخروج ( از شهر ) راى داده و اصرار مىنمودند پشيمان شدند از اينكه با قريش روبرو شدند . به يكديگر گفتند : ما پيغمبر را بخروج از شهر وادار كرديم . او با نزول وحى عمل مىكند از او ( حضرت او ) عذر خواسته گفتند . هر چه صلاح باشد بدان عمل كن . فرمود شايسته نيست پيغمبرى كه سلاح بر تن گيرد نبرد نكند . سلاح را نبايد انداخت مگر بعد از جنگ . هزار مرد ( جنگجو ) با او خارج شدند و ابن ام مكتوم را در مدينه جانشين خود فرمود . چون ميان مدينه و احد درآمد عبد اللّه بن ابى يك ثلث مردم ( جنگجويان ) را با خود برگردانيد . فرمود از آنها متابعت و اطاعت نمود و فرمان مرا نپذيرفت . آنها اهل نفاق و شك و ترديد بودند . عبد اللّه بن حرام دنبال آنها رفت كه آنها را پند دهد و نگذارد پيغمبر بى ياور باشد . آنها گفتند . اگر ما ميدانستيم كه شما جنگ ميكنيد هرگز اسلام را قبول نمىكرديم گفتند و رفتند . او گفت اى دشمنان خدا برويد خدا شما را دور و ما را از شما بىنياز فرمايد پيغمبر با عده هفتصد تن ماند او از املاك و اموال بنى حارث گذشت . يكى از منافقين كه كور هم بود مربع بن قيظى نام داشت به او رسيد و صداى پيغمبر را شنيد خود را بر زمين انداخت و خاك را بر سر آنها بيخت و فرياد زد اگر تو پيغمبر هستى من روا نمىدارم كه به ديوار من برسى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n( در محيط يا چهار ديوار يا ملك من ) و نيز گفت اگر مىدانستم كه با اين خاك جز تو اماجى نباشد آن را به روى تو مىپاشيدم . آنها ( ياران ) خواستند او را بكشند پيغمبر فرمود زينهار كه او كور است . كور دل و كور چشم است . سعد بن زيد او را زد و سر او را شكست . يكى از اسبها رم كرد و دم بر دسته شمشير سوار زد كه شمشير از نيام كشيده شد ، پيغمبر فرمود شمشيرها را نگهداريد كه براى روز نبرد آخته مىشود پيغمبر سير خود را ادامه داد تا بعدوه وادى رسيد . پشت خود و جنگجويان را باحد پناه داد . عده مشركين بالغ بر سه هزار بود . هفتصد تن از آنها زره دار و دويست اسب سوار بودند . كاروان زنان هم از پانزده بانو تشكيل ميشد . مسلمين هم صد زره دار داشتند و دو اسب سوار يك اسب براى پيغمبر و يك اسب ديگر براى ابو برده ابن نيار بود . پيغمبر صف جنگجويان را بازديد كرد . از ميان آنها زيد بن ثابت و فرزند عمر و اسيد بن ظهير و براء بن عازب و عرابه بن اوس و ابو سعيد خدرى و چند تن ديگر خارج فرمود « از جنگ باز داشت » جابر بن سمره و رافع بن خديج را إجازه ( جنگ ) داد ابو سفيان بانصار پيغام داد كه ما و پسر عموى خود را ( محمد ) به حال خود بگذاريد ( و منصرف شويد ) ما نمىخواهيم با شما نبرد كنيم . آنها جواب سخت و ناگوار دادند . مشركين صف‌آرايى كردند . در ميمنه خالد بن وليد و در ميسره عكرمه بن ابى جهل ( فرمانده ) بودند . پرچم آنها هم بطايفه بنى عبد الدار سپرده شده بود .\r\nابو سفيان كه قصد تحريض و تشجيع آنان را داشت گفت : شكست و پريشانى غالبا از ناحيه پرچمدار بلشكر مىرسد . شما مىتوانيد يكى از دو كار را انجام دهيد يا پرچم را خوب حفظ و پايدارى كنيد يا آن را بما سپاريد . آنها گفتند : خواهى ديد كه هنگام مصاف چه خواهيم كرد . او هم همين پايدارى و دليرى را ميخواست .\r\nپيغمبر هم ( با سپاه خود ) رو بمدينه و پشت باحد نمود و تير اندازان را هم پشت سر قرار داد كه عده آنها پنجاه مرد ورزيده بود . عبد اللّه بن جبير برادر خوات بن جبير را فرمانده آن عده نمود . به او فرمود از پشت ما سوارانى را كه قصد\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nما مىكنند هدف نموده با تيراندازى پراكنده كنيد . خواه پيروزى نصيب ما باشد و خواه نباشد بايد در جاى خود پايدار باشيد و بدشمن رخنه ندهيد مبادا از پشت سر ما نفوذ و غلبه كند . پيغمبر دو زره بر تن پوشيد . درفش را بمصعب بن عمير سپرد . زبير را باتفاق مقداد فرمانده سواران نمود . حمزه هم با لشكر پيشاپيش پيغمبر روانه شد .\r\nخالد و عكرمه ( دو فرمانده دشمن ) حمله كردند . زبير و مقداد با آنها روبرو شدند مشركين شكست خورده منهزم شدند . پيغمبر هم باتفاق ياران حمله نمودند و ابو سفيان از آنها گريخت . طلحة بن عثمان پرچم دار مشركين بروز كرد و گفت ! اى ياران محمد شما ادعا ميكنيد كه خداوند با شمشيرهاى شما ما را بدوزخ خواهد فرستاد و شما را با شمشيرهاى ما سوى بهشت روانه مىكند . آيا ميان شما كسى هست كه شمشير من او را ببهشت بفرستد يا شمشير او مرا بجهنم سوق دهد ؟ على بن ابى طالب بمبارزهء او شتافت او را بيك ضربه نواخت و پاى او را انداخت او افتاد و پيراهنش از عورت وى كشف شد . على را به خداوند سوگند داد و بخويشى خويش هم تصريح نمود . على او را ترك گفت . پيغمبر تكبير فرمود سپس از على علت خوددارى از قتل او را پرسيد . على گفت او مرا به خدا سوگند داد خويشى خود را به روى من كشيد شرمم آمد از انجام قتل او . پيغمبر شمشير در دست داشت فرمود كيست كه اين شمشير را از من بگيرد به شرط اينكه حق آن را ادا كند . بعضى از مردان برخاسته آن را طلب كردند و پيغمبر از دادن آن خوددارى فرمود تا آنكه ابو دجانه برخاست و پرسيد : اى پيغمبر حق اين شمشير چيست تا من ادا كنم . فرمود حق آن اين است كه آن قدر دشمن را بزنى تا منحنى شود . گفت : من آن را مىگيرم ، پيغمبر شمشير را به او داد . او هم شجاع بود هر گاه بجنگ مىرفت سر خود را با عمامه سرخ مىبست كه علامت او بود و چون آن سر بند را به كار مىبست مردم مىدانستند كه او آماده جنگ شده . آن عصابه سرخ را بر سر بست ، و شمشير را گرفت و در ميدان ميان دو صف جنگجو با تبختر و غرور\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nخراميد . پيغمبر فرمود خداوند از اين گونه رفتار بسيار خشم دارد مگر در اين هنگام . آنگاه او ( ابو دجانه ) هر چيزى را كه مىديد خرد و تباه مىكرد تا آنكه بدامان كوه رسيد كه در آنجا جمعى از نسوان دف در دست گرفته مىنواختند و ميان آنها زنى بود اين سرود را ميخواند\r\n نحن بنات طارق * نمشى على النمارق\r\nمشى القطا البوارق * و المسك فى المفارق\r\nو الدر فى المخانق * ان تقبلوا نعانق\r\nو نفرش النمارق * او تدبروا نفارق\r\nفراق غير وامق \r\nيعنى ما دختران طارق كه بر فرش ( بساط خوش - فرش - نهالى - گرانبها ) خراميده‌ايم خراميدن كبك با زر و زيور ، فرق سرها را با مشك معطر كرده ، گوهر بر گردنها آويخته . اگر پيش بيائيد ( مقصود حمله ) بغل كشى خواهيم كرد ، فرشهاى گرانبها را خواهيم گسترانيد و اگر پشت كنيد ( از دشمن بگريزيد ) مفارقت مىكنيم مفارقت كسى كه دوستدار نباشد : و نيز ديگرى چنين گفته :\r\n ويها بنى عبد الدار * ويها حماة الادبار\r\nضربا بكل تبار \r\nهان اى طايفه بنى عبد الدار ( كه پرچم دار بودند ) . اى نگهبانان پشت جنگجويان ( مبادا بگريزند ) با هر حربهء برنده ( آنها را ) بزنيد او ( ابو دجانه ) شمشير را آخت كه آن زن را بكشد ولى دريغش آمد كه شمشير پيغمبر را به خون آن زن آلوده كند آن زن هند ( مادر معاويه ) بود زنها هم با نواختن دف ( و رقص و سرود ) مردان را تحريض و تشجيح ميكردند جنگ بشدت برپا شد . حمزه ( عم پيغمبر ) و على و ابو دجانه ( شخص اخير الذكر ) و گروهى از مسلمين صف مشركين را شكافته\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nدور شدند . مشركين شكست خورده گريختند ، زنها هم بر فراز كوه آمده پناه بردند . مسلمين هم لشكرگاه دشمن را تاراج كردند . تيراندازان ( كه پيغمبر آنان را براى دفاع قرار داده بود ) چون فرار و پريشانى كفار و غارت مسلمين را ديدند ( مركز خود را از دست داده ) بيغما پرداختند ، گروهى هم پايدارى كرده گفتند :\r\nفرمان پيغمبر را اطاعت و در جاى خود پايدارى مىكنيم - خداوند اين آيه را درباره آنها نازل كرد  « مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ »  بعضى از شما دنيا را ميخواهد و برخى آخرت را يعنى فرمان پيغمبر را اطاعت و متابعت مىكند ابن مسعود ( اعلم اصحاب پيغمبر كه تا زمان على زيست ) چنين گويد : من هيچ نمىدانستم كه ميان ياران كسى باشد كه دنيا را بخواهد تا اين آيه نازل شد . چون تيراندازان سنگر و موضع خود را ترك نمودند . خالد بن وليد ( فرمانده سواران دشمن ) چون عده تيراندازان را كم ديد بر آنها حمله برده و همه را كشت سپس بر ياران پيغمبر از پشت تاخت نمود چون مشركين ديدند كه سواران مشغول نبرد شده از گريز برگشته بستيز پرداختند و مسلمين را شكست دادند ، قبل از آن مسلمين پرچم‌داران كفار را كشته و علم بر زمين افتاده بود كه هيچ كس قادر بر افراشتن آن نبود ناگاه عمره دختر علقمه حارثى رسيد و آن را برداشت و افراشت . قريش هم گرد آن جمع شدند ، پس از آن مردى بنام صواب آن را گرفت كه كشته شد .\r\nقبل از آن على بود كه پرچمداران را كشته اين روايت را ابو رافع نموده كه چنين گويد : چون على گروه پرچمداران را كشت پيغمبر جماعتى از مشركين را ديد ( كه نبرد مىكردند ) بعلى فرمود به آنها حمله كن ، او ( على ) حمله كرد و عده از آنها را كشت و متفرق نمود . جبرئيل گفت اى پيغمبر مواسات ( و جانبازى ) اين است پيغمبر هم فرمود او ( على ) از من است و من از او هستم . جبرئيل نيز گفت : من از هر دو هستم . گفت ( ابو رافع ) اين صدا شنيده شد . لا سيف الا ذو الفقار و لا فتى الا على -\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشمشيرى غير از ذو الفقار و راد مرد دليرى جز على نيست . در آن هنگام دندان رباعى زيرين شكست و لب پيغمبر شكافته شد ، زخمى برخسار و پيشانى ( آن حضرت ) نشست كه زير مو ( جبهة ) بود زيرا ابن قمئه با شمشير آخته بر او ( حضرت او ) حمله نمود كه او را مجروح كرد . گفته شده عتبه بن ابى وقاص او ( حضرت او ) را مجروح كرد و نيز روايت شده ضارب عبد اللّه بن شهاب زهرى جد محمد بن مسلم بوده و باز گفته شده كه عتبه بن ابى وقاص و ابن قمئه ليثى ادرمى كه ادرم ذقن او ناقص بود و ابى بن خلف جمحى و عبد اللّه بن حميد اسدى ، اسد و قريش بر قتل پيغمبر پيمان بسته بودند كه ابن شهاب پيشانى را زخم كرد و عتبه با چهار سنگ او را هدف نمود كه دندان رباعى راست را شكست و لب ( آن حضرت ) را دريد . اما ابن قمئه كه رخساره او ( حضرت ) را مجروح نمود كه چند حلقه از مغفر ( زره سرپوش ) داخل زخم او شده بود سپس شمشير بر سر او ( حضرت او ) نواخت و كارى پيش نبرد پيغمبر بر زانو افتاد و زانوى او ( حضرت او ) خراشيده شد . اما ابى بن خلف كه با حربه بر او ( حضرت ) حمله كرد پيغمبر ان حربه را از او گرفت و او را با همان سلاح كشت و نيز گفته شده كه آن حربه زبير بود كه پيغمبر آن را از او گرفته دشمن را با آن كشت و نيز گفته شده كه آن حربه را از حارث بن صمه گرفته بود ولى عبد اللّه بن حميد روايت مىكند كه قاتل او ( ضارب پيغمبر ) ابو دجانه انصارى بود . چون روى پيغمبر مجروح و خون جارى شد آن را پاك كرد و فرمود : چگونه قومى كه روى پيغمبر خود را به خون آغشته نموده‌اند رستگار شوند و حال اينكه به خداپرستى ( آنها را ) دعوت نموده در پيشگاه پيغمبر پنج تن از انصار دفاع كرده كشته شدند . ابو دجانه هم خود را سپر كرده با اينكه آماج تير دشمن شده بود بر پيكر پيغمبر منحنى شده بود نمىگذاشت آسيبى به آن بزرگوار برسد . سعد بن ابى وقاص هم ايستاده تير اندازى مىكرد . پيغمبر تيرها را يكى بعد از ديگرى بدست\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاو مىداد و مىفرمود . پدر و مادرم فداى تو . چشم قتادة بن النعمان هم اصابت يافت و از حدقه بيرون شد پيغمبر آن را بدست خود بحدقه برگردانيد كه بعد سالم شده و بهترين چشم شده بود مصعب بن عمير كه پرچمدار مسلمين بود نبرد كرد و كشته شد . قاتل او ابن قمئه ليثى بود كه گمان ميكرد پيغمبر را كشته چون نزد قريش برگشت گفت : من محمد را كشته‌ام آنها هم گفتند محمد كشته شد . چون مصعب كشته شد پيغمبر درفش را بعلى بن ابى طالب داد . حمزه هم سخت نبرد مىكرد كه سباع بن عبد العزى از او گذشت . حمزه گفت : اى فرزند ختنه كننده زنان نزد من آ ، مادر اولم غار بود كه در مكه زنان را ختنه مىكرد . چون بمبارزه پرداخت حمزه او را نواخت و به خاك انداخت . وحشى ( غلام حبشى ) گفت : من به خدا حمزه را در حالى مىديدم كه مردم را با تيغ خود درو مىكرد ، بهر كه مىرسيد او را به خاك و خون مىكشيد ، سباع بن عبد العزى را كشته بود ، من حربه ( زوبين . حربه مخصوص حبشى كه از دور مىاندازند ) را تكان داده افكندم ، حربه زير ناف او فرو رفت كه از ميان دو پاى او سر در آورد ، او هم به من حمله كرد ولى نتوانست بر پا ايستد :\r\nافتاد ، من هم صبر كردم تا جان سپرد آنگاه نزديك شده حربه خود را از پيكر سرد او كشيدم سپس از ميدان و لشكريان كنار گرفتم . خداوند از حمزه و حمزه از خدا خشنود باد . عاصم بن ثابت هم مسافع بن طلحه و برادر او كلاب بن طلحه را هر يكى را با يك تير كشت آن دو كشته را نزد مادر آوردند و گفتند عاصم آنها را كشت او نذر كرد اگر خداوند سر عاصم را به او بخشد شراب را در كاسه سر او خواهد خورد ، عبد الرحمن بن ابى بكر كه در لشكر كفار بود بميدان رفته مبارز خواست ، پدر او ابو بكر از پيغمبر اجازه خواست كه با فرزند خود مبارزه كند . پيغمبر فرمود شمشير را بنيام بسپار و ما را بزندگى خود بهره‌مند كن . انس بن النفر عم انس بن مالك نزد ابو بكر و عمر كه با گروهى از مهاجرين با حيرت و بيم كنار نشسته رفت و گفت : چه باعث شده كه از جهاد باز بمانيد ؟ گفتند : پيغمبر كشته شد .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nگفت بعد از قتل او زندگانى به كار شما نخواهد آمد ، شما هم همه در راه مبدأ او بميريد سپس خود با دشمن روبرو شد : جنگ كرد و بقتل رسيد پس از كشته شدن در پيكر او هفتاد زخم نيزه و شمشير شمرده شد . از فزونى زخمها شناخته نشد فقط خواهر انگشتهاى او را كه زيبا بود ديد و او را شناخت گفته شده كه انس بن النضر شنيده بود كه گروهى از مسلمين كه خبر پيغمبر را شنيده بودند مىگفتند : اى كاش كسى مىرفت و عبد اللّه بن ابى بن سلول را حاضر مىكرد كه براى ما از ابو سفيان امان بگيرد قبل از اينكه ما را بكشند . انس به آنها گفت اى مردم اگر محمد كشته شد خداى محمد زنده است ، شما نيز بر همان ايمانى كه محمد در راه آن جنگ نمود نبرد كنيد سپس گفت : خداوندا من از گفته اين قوم پوزش ميخواهم ، من از كردار آنها برى مىباشم ، سپس جهاد كرد تا كشته شد . نخستين كسى كه دانست پيغمبر زنده است و او را در آن نبرد شناخت كعب بن مالك بود . او گويد : من با صداى رسا فرياد زدم اى مسلمين مژده كه رسول اللّه زنده است كشته نشده گفته شد خوب گوش بدهيد چون صداى او را شناختند برخاستند . على و ابو بكر و عمر و طلحه و زبير و حارث بن صمه و گروهى ديگر باتفاق او سوى دره شتاب كردند . چون پيغمبر بدره رسيده بود ابى بن خلف به او رسيده و فرياد زد : اى محمد من زنده نمانم اگر ترا زنده بگذارم ، پيغمبر با او روبرو شد و حربه را به گردن او فرو برد و او را كشت ابى هنگامى كه در مكه بود مىگفت : اى محمد من اسبى دارم همه روزه بدست من تعليف و پرورده مىشود ، يك ذره از علف آن نمىكاهم براى اينكه روزى بر آن سوار شده و ترا بكشم ، پيغمبر مىفرمود من ترا خواهم كشت ان شاء اللّه . چون او از حربه رسول اللّه زخم خفيفى برداشت نزد قريش برگشت و گفت محمد مرا كشت . قريش گفتند : زخم تو اندك است و كارگر نيست ، گفت : او به من مىگفت كه من ترا خواهم كشت ، به خدا اگر فقط آب دهان بر من مىانداخت مرا مىكشت آن دشمن خدا ( از همان زخم ) در محلى بنام سرف هلاك شد . پيغمبر در روز احد سخت\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nنبرد كرد ، آن قدر تير اندازى نمود تا تمام تيرهاى او ( حضرت او ) به كار رفت و يكى هم نماند . گوشه كمان او ( حضرت ) هم شكست و زه هم پاره شد ، چون پيغمبر مجروح شد ، على با سپر خود براى او ( حضرت ) از محلى بنام مهزاس آب آورد و خون را شست ولى خون جارى مىشد و بند نمىآمد ، فاطمه ( دختر پيغمبر ) او را در بغل كشيد و سخت گريست سپس پاره حصيرى را سوزاند و خاكستر آن را بر زخم او ( حضرت او ) نهاد كه خون را بند آورد ، مالك بن زهير جشمى هم پيغمبر را هدف كرد كه طلحه دست خود را سپر كرد ، تير بانگشت كوچك طلحه اصابت نمود . گفته شده كسى كه آن تير را رها كرد حبان بن عرفه بود . او ( مراد طلحه ) گفت : حس ، ( آوخ ) گفته شد كه دست او شل شد مگر انگشت سبابه و انگشت وسط ولى روايت اولى اصح است ( كه فقط يك انگشت ) . ابو سفيان با گروهى از مشركين بر كوه بالا رفتند ، پيغمبر فرمود آنها نبايد بر ما مشرف و مسلط شوند ، عمر با جماعتى از مسلمين با آنها نبرد كرده از بلندى فرود آوردند ، پيغمبر صلّى اللّه عليه و آله و سلم برخاست كه بر يك سنگ ( بزرگ ) قرار گيرد و چون دو زره بر تن داشت ( و سنگين بود ) نتوانست بالا برود ، طلحه تن خود را زير پاى او ( حضرت ) نهاد كه بالا رفت ، پيغمبر فرمود طلحه به وظيفه خود عمل نمود . مسلمين هم تن بفرار داده بودند كه عثمان بن عفان ميان آنان بود همچنين اعوص و ديگران كه سه روز غيبت كردند و بعد از آن نزد پيغمبر آمدند پيغمبر فرمود : راه فراخ را گرفتيد . حنظله بن ابى عامر كه فرشتگان كشته او را غسل داده‌اند با ابو سفيان روبرو شد ( مبارزه نمود ) چون بر او مسلط شد ، شداد بن اسود كه ابن شعوب باشد پديد آمد ابو سفيان او را به يارى خواست او نزديك شد و حنظله را كشت ، پيغمبر فرمود ملائكه او را شستشو ميدهند ، از همسر او بپرسيدند زن او گفت : او در حال جنابت بود كه چون ضجه و غوغاى جنگ را شنيد مبادرت نمود . ابو سفيان هم اشعارى مشعر بر پايدارى خود و قتل حنظله و يارى ابن شعوب ( قاتل حنظله ) و شهادت حمزه عم پيغمبر اكرم و\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمصعب بن عمير پرچمدار مسلمين سروده ( كه از نقل عين آنها به علت عدم فايده صرف نظر شده و در صحت آن هم شك داريم . م ) هند ( زن ابو سفيان و مادر معاويه و دختر عتبه كه در بدر كشته شده بود ) با جمعى از نسوان قريش در ميدان جنگ حاضر شد ، گوش و سر بينى شهداء را بريده و از آنها گردن بندها براى خود و زنان ديگر ساخت و بر سينه‌ها آويخت ، گردن بندهاى حقيقى خود را هم بوحشى ( قاتل حمزه ) بخشيد . سينه حمزه را هم شكافت و جگر او ( آن بزرگوار شهيد ) را در آورد و خورد ولى نتوانست فرو برد ناگزير از دهان انداخت .\r\n( براى انتقام - بدين سبب هند جگر خور معروف شده - م ) .\r\nابو سفيان هم بر بلندى قرار گرفت كه بر مسلمين مسلط شده فرياد زد : آيا ميان اين گروه محمد هست ؟ سه بار اين گفته را تكرار كرد و پاسخى نشنيد زيرا پيغمبر فرمود كسى به او جواب ندهد . سپس پرسيد آيا ميان اين گروه عمر بن الخطاب وجود دارد ؟ سه مرتبه اين گفته را تكرار كرد . سپس رو باتباع خود كرد و گفت : اينها همه كشته شدند . عمر گفت : دروغ گفتى اى دشمن خدا خداوند رسوائى و بدنامى را براى تو باقى بگذارد . آنگاه گفت : اى هبل بلند باش . ( هبل بت بزرگ ) . پيغمبر فرمود بگوييد خداوند بلندتر و بزرگتر است . ابو سفيان گفت : ما عزى داريم و شما عزى نداريد ( عزى بت مؤنث بزرگ ) پيغمبر فرمود بگوييد خداوند كردگار ماست و شما كردگار نداريد . ابو سفيان گفت : ترا به خدا اى عمر آيا محمد را كشتيم ؟ عمر گفت : به خدا نه . او ( حضرت او ) اكنون سخن ترا مىشنود . گفت : تو از ابن قمئه ( مدعى قتل پيغمبر ) راستگوتر هستى . سپس گفت : اين انتقام بدر است ، جنگ هم در حال تغيير و تبدل است ( هر روز غلبه براى كسى ) . اكنون شما در كشتگان خود دست درازى و زشت كارى ( تمثيل بمرده - قطع اعضاء و انتقام وحشى ) مىبينيد به خدا من از آن عمل خشنود نيستم خشمگين هم نمىباشم ، من در اين كار امر و نهى نكرده‌ام .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبعد از آن بر كشتهء حمزه گذشت كه ته نيزه به دهان او فرو برود و گفت . بكش و بچش اى عاق .\r\nحليس بن زياد كه بزرگ و فرمانده جنگجويان متفرقه بود رسيد و گفت : اى بنى كنانه ! اين مرد سيد قريش است بنگريد نسبت به فرزند عم خود چه مىكند انگار با گوشت بازى مىكند ؟ ابو سفيان ( به خود آمده ) گفت : اين را نديده انگار زيرا خطا كردم .\r\nام ايمن كه پرستار پيغمبر بود در آن هنگام ( در جنگ ) با جماعتى از بانوان مسلمان بمجاهدين آب مىدادند كه حيان بن عرقه او را هدف نمود ولى تير بدامانش اصابت كرد ، پيغمبر از آن وضع خنديد و بسعد بن ابى وقاص يك تير داد و فرمود آن تير انداز را هدف كن او همچنين كرد و تير به آن مرد اصابت نمود باز پيغمبر خنديد و فرمود . سعد انتقام او را كشيد ، خداوند دعاى او را مستجاب نمايد و تير او خطا نكند ( سعد مستجاب الدعوه معروف است كه فاتح قادسيه و ايران بود ) . سپس ابو سفيان با اتباع خود مراجعت كرد و گفت :\r\nوعدهء ما سال آينده خواهد بود . پيغمبر هم على را بدنبال آنها فرستاد و فرمود نگاه كن اگر آنها بر اشتران سوار شدند و اسبها را بدنبال كشيدند بدان مكه را قصد كرده‌اند و اگر باز بر اسبها سوار باشند بدان كه مدينه را آهنگ مىكنند . به خدا سوگند اگر آنها مدينه را قصد كنند من سخت با آنها ستيز خواهم كرد . على گفت : من بدنبال آنها رفتم ، آنها هم بر شتر سوار شده اسبها را بجنيبت كشيدند كه مكه را قصد نمودند من هم برگشتم و فرياد زدم كه نمىتوانستم خوددارى كنم و مكتوم بدارم ، پيغمبر به من فرموده بود كه كتمان كنم ، پيغمبر مردى را دستور داد كه ميان كشتگان سعد بن ربيع انصارى را جستجو كند ، او را پيدا كرد كه رمقى داشت ، او به آن مرد گفت : سلام مرا برسول خدا برسان و بگو خداوند به تو جزاى خير بدهد به همان اندازه كه بيك پيغمبر فداكار جزا دهد . سلام مرا بقوم من هم برسان و بگو هيچ\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعذر نداريد اگر بگذاريد آسيبى برسول خدا برسد و ميان شما كسى زنده باشد كه با ديده بازان آسيب و آزار را ببيند آنگاه جان سپرد . جسد حمزه هم در دشت پيدا شد كه سينه او شكافته و جگر او بيرون كشيده دو گوش و بينى او بريده شده بود چون پيغمبر ان حال را ديد فرمود . اگر صفيه ( خواهر حمزه و عمه پيغمبر ) محزون و دردناك نشود من اين پيكر را به حال خود مىگذاشتم كه طعمه درندگان و پرندگان شود اگر خداوند مرا بر قريش غالب و پيروز كند سى تن از كشتگان آنها را مثله ( بازيچه - اعضاء بريده ) خواهم كرد . مسلمين هم گفتند ما نسبت به آنها كارى خواهيم كرد كه تا كنون كسى به ديگرى نكرده است اين آيه درهمين مورد نازل شده  ( إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ )  اگر كيفر بدهيد بايد بمانند آنچه بشما از كيفر رسيده است عقاب و جزا كنيد . پيغمبر صلّى اللّه عليه و سلم هم عفو فرمود و صبر نمود و از انتقام نسبت به ميت نهى كرد .\r\nصفيه دختر عبد المطلب وارد ميدان شد رسول اللّه صلّى اللّه عليه و سلم به فرزند وى زبير فرمود كه او را برگردان مبادا نعش پاره پاره شده برادر خود ( حمزه ) را ببيند ، زبير به او رسيد و امر پيغمبر را گوشزد نمود ، او گفت : من شنيده‌ام چه بر سر برادرم آمده . هر چه شده در راه خدا ناچيز است ، ما از اين حيث بسى خشنود هستيم من او را براى خدا و رضاى خدا از دست مىدهم و صبر مىكنم .\r\nزبير گفته او را برسول رسانيد فرمود او را آزاد بگذار ، او ( صفيه ) بر او ( حمزه ) نماز گذاشت و درود گفت . پيغمبر فرمود كه او را به خاك بسپارند . ميان مسلمين مردى قرمان نام بود كه پيغمبر مىفرمود او اهل دوزخ است او در جنگ احد سخت نبرد كرد و دليرانه جان سپرد . او هشت يا نه تن از مشركين را كشت . مجروح شد و به خانه حمل گرديد ، مسلمين به او گفتند به تو بشارت مىدهيم . قزمان گفت :\r\nچه بشارتى ؟ من فقط از روى تعصب براى قوم خود جنگ نموده‌ام ، درد زخم\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nشدت يافت ، او تيرى بدست گرفت و با پيكان تيز آن دو رگ خويش را بريد ، خون بسيار از او جارى و او هلاك شد . خبر برسول اللّه صلّى اللّه عليه و سلم دادند فرمود .\r\nمن شهادت مىدهم كه خود رسول اللّه هستم . ( مقصود اطلاع دادن بدوزخى بودن قزمان و صدق آن ) .\r\nيكى ديگر كه در جنگ احد كشته شده بود مخيريق يهودى بود . او در آن روز بيهود گفت : اى قوم يهود شما مىدانيد كه يارى محمد حق و بر شما واجب است .\r\nآنها گفتند : امروز روز شنبه است ( خوددارى مىكنيم ) او گفت : من شنبه نمىشناسم ، شمشير و اسلحهء خود را برداشت و بميدان رفت و گفت : اگر من كشته شوم دارائى من بمحمد واگذار شود هر چه ميخواهد بكند ، او جنگ كرد تا كشته شد . پيغمبر فرمود : مخيريق بهترين قوم يهود است . يمان پدر حذيفه ( از مشاهير ياران ) كشته شد او و ثابت بن قيس ( به علت پيرى ) هر دو را پيغمبر از جنگ منع و با زنان در جاى بلند كنار گذاشته بود . آن دو تن با هم گفتگو كردند كه چرا ما از يارى پيغمبر باز بنشينيم ، هر دو شمشيرها را كشيده براى طلب شهادت بميدان رفتند . با دو دسته متحارب آميختند و كسى آنها را نمىشناخت ، ثابت بدست مشركين بدرجه شهادت رسيد و يمان ندانسته دچار شمشيرهاى مسلمين شد كه او را نشناخته كشتند .\r\nحذيفه ( فرزند او ) فرياد زد ، پدرم پدرم . گفتند به خدا او را نشناختيم . گفت :\r\n( حذيفه ) خدا شما را ببخشد ، پيغمبر خواست خونبهاى او را بدهد حذيفه ديه را بمسلمين صدقه داد . بعضى از مسلمين شهداء خود را بمدينه حمل كردند ، پيغمبر فرمود كشتگان را در محل خود دفن كنيد هر دو يا سه تن در قتلگاه خود به خاك سپرده شدند ، هر كه قرآن را بهتر آموخته بود رو به قبله كشيده شد ، بر همه نماز خواند . با هر شهيدى كه مىآوردند نعش حمزه را مىگذاشت و بر او نماز ميخواند .\r\nگفته شد با هر نه تن جسد حمزه را مىگذاشت و نماز بر ده كشته مىخواند . چون\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nخواستند حمزه را دفن كنند على اول داخل قبر او شد همچنين ابو بكر و عمر و زبير پيغمبر هم كنار قبر او نشست . پيغمبر فرمود كه عمرو بن جموح و عبد اللّه بن حرام هر دو در يك قبر دفن شوند كه هر دو در حيات دوست بودند چون شهداء را دفن كردند پيغمبر برگشت . حمنه دختر جحش را ديد و شهادت برادرش را به او خبر داد و تسليت فرمود او گفت : پناه به خدا . سپس شهادت برادرش حمزه را خبر داد او طلب مغفرت نمود . خبر شهادت شوهرش را داد ضجه و فرياد و جزع نمود .\r\nفرمود شوهر زن براى زن داراى منزلت و مقام است . پيغمبر از خانه يكى از ياران گذشت صداى زارى و سوگوارى شنيد ، متأثر شد و گريست و فرمود كسى بر حمزه گريه و ندبه نمىكند . سعد بن معاذ كه اين را شنيد به خانه بنى عبد الاشهل رفت و امر كرد كه زنان آن خاندان خارج شوند بر حمزه ندبه و زارى كنند .\r\nپيغمبر بر زنى از انصار گذشت كه پدر و شوهر او كشته شده بودند ، چون خبر مرگ آنها را به او دادند پرسيد پيغمبر در چه حال است ؟ گفتند به حمد اللّه چنان كه خواهى تندرست است . گفت : بايد او را ببينم ، چون پيغمبر را ديد گفت : هر - مصيبت سختى با بودن تو آسان است . روز مراجعت پيغمبر بمدينه شنبه بود كه در همان روز واقعه جنگ رخ داده بود ( نيار ) با نون بكسر و ياء دو نقطه زير و در آخر آن راء . ( جبير ) بضم جيم مصغر جبر و ( خواث ) بخاء نقطه‌دار و واو تشديد شده الف و تاء با نقطه بالا ( حبان ) بكسر حاء بىنقطه و باء يك نقطه و در آخر آن نون است . ( حليس ) بضم حاء بىنقطه مصغر حلس است ( زبان ) با زاء و باء يك نقطه و در آخر آن نون است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nغزوه ( غزا ) حمراء اسد\r\nصبح روز يك شنبه مؤذن پيغمبر آواز بسيج جنگ داد و گفت : جز كسانى كه در جنگ ديروز با ما بودند هيچ كس با ما نيايد . اين تجهيز و مبادرت بنبرد براى اين بود كه كفار نيرومندى مسلمين را احساس كنند ، با آن عده جمعى از مجروحين در جنگ روز پيش همراهى كردند كه خود را مىكشيدند ( به سختى ) تا به محلى بنام حمراء اسد رسيدند كه هفت ميل از مدينه دور بود « تقريبا پانزده كيلومتر » روز دوشنبه و سه شنبه و چهار شنبه در آنجا اقامت فرمود . در آن هنگام معبد خزاعى رسيد . خزاعه اعم از مسلمان و كافر همه محل وثوق و اعتماد پيغمبر بودند و در تهامه كه محل آنهاست مراقب بودند . معبد خود كافر بود برسول اللّه صلّى اللّه عليه و سلم گفت . اى محمد مصيبت ( شكست ) شما براى ما سخت ناگوار بوده سپس از آنجا به طرف ابو سفيان رهسپار گرديد او را در محلى بنام روحاء ديد مشركين در آنجا جمع شده قصد هلاك مسلمين را داشته چون ابو سفيان معبد را ديد پرسيد : از پشت سر خود چه خبر دارى ؟\r\nمعبد گفت : محمد با تمام كسانى كه از يارى او خوددارى كرده بودند لشكرى جمع كرده قصد نابودى شما را دارد . من تا كنون چنين عده نديده بودم زيرا كسانى كه از نصرت او تخلف كرده بودند همه پشيمان شده به يارى او شتاب كرده‌اند تو از اينجا نخواهى رفت تا طليعه اسب‌ها را نبينى . ابو سفيان گفت : ما به خدا تصميم گرفته‌ايم كه دوباره برگشته ريشه آنها را بركنيم . گفت : « معبد » من ترا از اين كار نهى مىكنم . ابو سفيان از تصميم خود منصرف شد خود و همراهان روانه شدند در عرض راه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقافله عبد القيس را ديد بانها گفت ؟ پيام مرا بمحمد برسانيد و من در عوض آن شترهاى شما را مويز بار مىكنم و در عكاظ ( بازار فصل ) بشما تقديم خواهم كرد . آنها قبول كردند . گفت : به او خبر بدهيد كه ما تصميم گرفته‌ايم كه ريشه شما را بركنيم . آنها بحمراء اسد « محل اقامت پيغمبر » رسيدند و پيغام را رساندند . پيغمبر صلّى اللّه عليه و سلم فرمود : حسبنا اللّه و نعم الوكيل . به خدا پناه مىبريم كه او بهترين ياوران است .\r\nآنگاه سوى مدينه مراجعت فرمود : ميان راه معاويه بن مغيره بن ابى العاص و ابو عزه عمرو بن عبيد اللّه جمحى كه از لشكر مشركين بازمانده بودند هنگام خروج لشكر كفار در حمراء اسد بخواب فرو رفته بودند ديدند و گرفتار نمودند ابو عزه در جنگ بدر اسير شده بود و پيغمبر او را آزاد نمود بدون اينكه از او فدا ( بهاى آزادى ) بگيرد زيرا ادعاى تنگدستى و فزونى عيال كرده بود . پيغمبر از او تعهد گرفته بود كه ديگر با مسلمين ستيز نكند ولى او ( نقض عهد ) كرده در جنگ احد شركت نمود و كفار را بر مسلمين تحريض و تشجيع مىكرد چون او را نزد رسول خدا آوردند پيغمبر فرمود مؤمن هرگز از يك غار دو بار گزيده نميشود فرمان قتل او را داد كه كشته شد . اما معاوية بن مغيره بن ابى عاص بن اميه كه راه را گم كرده بود خود را به خانه عثمان بن عفان رسانيده پناه برد ( پسر عم او بود ) . او در جنگ احد بينى حمزه را بريده و هتك حرمت نموده بود . عثمان به او گفت ، تو در اين پناه خود را هلاك كردى و مرا هم كشتى . او گفت . تو نسبت به آنها نزديكترين خويش من هستى و من به تو پناهنده شدم عثمان او را در خانه سپرد و خود نزد پيغمبر رفت تا شفاعت او را كند . در آن هنگام شنيد كه پيغمبر فرمود معاويه در مدينه پنهان شده او را پيدا كنيد . او را پيدا كردند و از خانه عثمان بيرون آورده نزد پيغمبر روانه شدند . عثمان گفت . بخداوندى كه ترا برسالت بعثت كرده من در اينجا نيامده‌ام مگر امان براى او بگيرم او را به من ببخش پيغمبر او را بعثمان بخشيد به شرط اينكه بيش از سه روز\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنماند و سوگند ياد كرد كه اگر بيشتر ماند روز چهارم او را خواهد كشت .\r\nعثمان هم ساز و برگى به او داد و گفت برو . پيغمبر چون بحمراء اسد اقامت فرموده بود او هم چند روزى براى تجسس اخبار بود چون روز چهارم شد پيغمبر فرمود معاويه خلف كرده و هنوز دور نشده او را پيدا كنيد و بكيفر برسانيد ، زيد بن حارثه و عمار بطلب او رفتند او را در محل حماء يافتند و كشتند . اين معاويه جد عبد الملك بن مروان است از طرف مادر . در همين سال حسن بن على در نيمه شهر رمضان ولادت يافت ( گفته شده ) فاطمه هم حسين بن على را حمل نمود كه ميان ولادت حسن و حمل حسين فقط پنجاه روز فاصله بود ، در همين سال هم جميله دختر عبد اللّه در ماه شوال بعبد اللّه بن حنظله كه فرشتگان او را غسل داده‌اند ( غسيل الملائكه ) باردار شد\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nسنه چهارم هجرى\r\n\r\nغزوه رجيع\r\nدر ماه صفر اين سال غزوه ( غزا ) رجيع ( اسم محل ) رخ داد . سبب آن اين بود كه گروهى از عضل و قاره ( دو طايفه از خزيمه ) نزد پيغمبر رفته گفتند : در قبيله ما جنبش اسلامى احساس مىشود چند تن مبلغ و داعى و فقيه ( داعى اسلام مفقه خوانده مىشود ) كه قرآن را براى ما بخوانند نزد ما روانه كن . شش مرد برياست عاصم بن ثابت با مرثد بن مرثد نزد آنها فرستاد . چون به محل هداه رسيدند بانها خيانت كرده طايفه هذيل را برانگيختند كه آن طايفه لحيان ناميده ميشد صد مرد براى نبرد آنها برگزيدند مسلمين ناگزير بكوه پناه بردند آنها با عهد و سوگند توانستند پناهندگان را فرود آرند . عاصم ( رئيس مبلغين ) گفت . به خدا سوگند من با پيمان كافر فرود نخواهم آمد . خداوندا تو پيغمبر خود را ( از وضع ما ) آگاه فرما . مرثد و خالد بن بكير با آنها جنگ نمودند ولى ابن دثنه و خبيب بن عدى و مرد ديگرى تسليم شده فرود آمدند ، آنها را بند كردند ؟ مرد سيمى ( ديگرى نام او ذكر نشده ) گفت : اين نخستين مرحله خيانت و غدر است . من هرگز تسليم نمىشوم و از دو يار خود پيروى نمىكنم . او را گرفتند و كشتند و دو بندى ديگر خبيب و ابن دثنه را به مكه برده فروختند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nخبيب را بنى حارث بن عامر بن نوفل خريدند . اين خبيب كسى بود كه حارث را كشته بود بازماندگان مقتول او را خريده كه قصاص كنند هنگامى كه خبيب نزد دختران حارث بود تيغى را كه براى قتل او تيز مىكردند بدست آورد ناگاه طفلى از آن خانواده سوى او رفت و بر ران او نشست در حالى كه تيغ در دست اسير بود ، مادر آن كودك فرياد و استغاثه نمود از اين بيم داشت كه خبيب او را بكشد خبيب گفت : مىترسى من او را بكشم ؟ ما هرگز خيانت و غدر نمىكنيم ، غدر و خيانت دور از شان ماست . آن زن مىگفت . هرگز من گرفتارى بهتر از خبيب نديده‌ام . هنگامى كه ميخواستند او را بكشند يك خوشه انگور در دست داشت ، از آن مىخورد و از مرگ باك نداشت . مىخورد و ميگفت : اين روزى خداست كه خبيب از آن بهره‌مند مىشود . چون او را از حرم براى قصاص خارج نمودند گفت . مرا برگردانيد كه دو ركعت نماز بخوانم ، آنها او را در اداى نماز آزاد گذاشتند . او نماز خواند و اين سنت شد براى كسانى كه تسليم مرگ اجبارى ميشوند خبيب گفت . اگر بيم اين نمىرفت كه بگويند از مرگ ترسيد كه نماز را طول داده من بر اين دو ركعت مىافزودم ، سپس اشعارى خواند كه اين دو بيت از آنها حفظ شده .\r\n و لست ابالى حين اقتل مسلما * على اى شق كان فى الله مصرعى\r\nو ذالك فى ذات الا له و ان يشأ * يبارك على اوصال شلو ممزع \r\nيعنى اگر . مسلمان باشم ( و در حال اسلام ) كشته شوم باكى ندارم كه چگونه و بچه نحو قتلگاه من خواهد بود آن هم در راه خدا اين نحو قتل براى ذات خدا ( و رضاى خدا ) است كه درود و رحمت ( خير و بركت\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبر پيكر پاره پاره خواهد فرستاد ) سپس اين دعا را خواند « معروف و متداول و در كارهاى سخت و نفرين بدشمن خوانده مىشود » خداوندا عدد آنها را پراكنده كن ، آنها را بخوارى و پراكندگى بكش ( در روايت ديگر كه در حاشيه ذكر شده هيچ يك از آنها را زنده مگذار ) سپس او را بدار آويختند . اما عاصم خواستند سر او را از تن جدا كنند و بسلافه دختر سعد بفروشند كه او نذر كرده بود با كاسه سر او شراب بخورد زيرا او دو فرزند وى را در جنگ احد كشته بود زنبورها بسر او ( پس از قتل ) احاطه كرده بودند ، قاتلين با خود گفتند هنگام شب كه زنبور و مگس از گرد سر او پراكنده ميشوند سر او را خواهيم گرفت . اتفاقا آن شب سيل آمد و نعش او را برد . گويند او كه زنده بود و با خدا عهد كرده بود كه با كافر تماس نگيرد خداوند او را در حيات و ممات از تماس با مشركين مصون داشت . اما ابن دثنه كه صفوان بن اميه او را با غلام خود نسطاس نزد تنعيم فرستاد كه او را بانتقام دو فرزند خويش بكشد . نسطاس در راه به او گفت . ترا به خدا آيا دوست دارى كه اكنون محمد جاى تو باشد كه ما گردن او را بزنيم و آزاد شوى و ميان خانواده خود زيست كنى ؟ گفت .\r\nمن خوشنود نيستم كه اكنون محمد در جاى خود باشد و خارى بپاى او بخلد و من آزادانه ميان خانواده خويش زيست كنم .\r\nابو سفيان ( كه شنيد ) گفت . من كسى را نديده‌ام باندازهء ياران محمد كسى را دوست داشته باشند كه آنها محمد را دوست بدارند . سپس نسطاس او را كشت .\r\n« خبيب » بضم خاء نقطه‌دار و فتح باء يك نقطه كه بعد از آن ياء دو نقطه زير باشد و آخر آن باء يك نقطه است . « بكير » بضم باء يك نقطه تصغير بكر است\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nفرستادن عمرو بن اميه براى قتل ابو سفيان\r\nچون خبر قتل عاصم و ياران او رسيد پيغمبر صلّى اللّه عليه و آله عمرو بن اميه ضمرى را براى قتل ابو سفيان با يك مرد انصارى به مكه فرستاد و بان دو فرمان كشتن ابو سفيان بن حرب را داد . عمرو گويد : من بر يك شتر روانه شدم ، رفيق من از پا عليل بود ناگزير او را بر اشتر خود رديف كردم تا آنكه به محل بطن ياجج رسيديم ( نزديك مكه - 24 كيلومتر تا مكه ) شتر خود را در دره بستيم ، برفيق خود گفتم : برويم سوى خانه ابو سفيان كه او را بكشيم اگر تو از سوء اتفاق بيمناك شدى برگرد و بر شتر من سوار شو و نزد رسول اللّه برو و خبر ما را بده و مرا به حال خود بگذار كه من به اين شهر آشنا هستم . ما داخل شهر مكه شديم . من خنجرى همراه داشتم كه اگر كسى مانع شود او را به آن خنجر بى پا كنم رفيق من گفت : آيا ميل دارى اول بكعبه رفته دو ركعت نماز بگذاريم ؟ گفتم : اهل مكه همه زير سايه‌ها پيرامون كعبه مىنشينند من باوضاع و احوال آنها آشنا هستم . او بسيار اصرار كرد . من موافقت نمودم تا آنكه به خانه رسيديم ، طواف كرديم و نماز خوانديم سپس از آنجا خارج شده بر گروهى كه نشسته بودند گذشتيم ، يكى از آنها مرا شناخت و فرياد بلند با تمام نيرو زد كه اين عمرو بن اميه است . اهالى مكه شوريدند و برآشفتند و گفتند : حتما او براى يك كار شر آمده . او مرد آدم كش ( تروريست و در جاهليت شيطان چابك و چالاك بود )\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n( او گويد ) من برفيق خود گفتم : براى نجات خود بگريز ، به خدا ( از آنچه مىترسيدم بدان دچار شدم ) اما ابو سفيان كه براى كشتن او ديگر راه و چاره نمانده بود تو جان خود را نجات بده و برو . ما هر دو دويديم تا بكوه رسيديم و بالا رفتيم ، در يك غار قرار گرفتيم . شب را بانتظار پايان شورش و آشوب گذرانديم . ما در آن غار و بدان حال بوديم كه عثمان بن مالك تيمى بر اسب خود سوار با غرور و تكبر رسيد ، او بر در غار توقف كرد ، من از غار بيرون آمده خنجر خود را زير پستانش فرو بردم ، او فرياد زد و اهل مكه نعره او را شنيدند ، آنها پيرامون او را گرفتند و من دوباره در غار پنهان شدم . او رمقى داشت از او پرسيدند چه كسى ترا كشت گفت : عمر بن اميه سپس جان داد و نتوانست محل پنهانى مرا نشان بدهد . آنها هم مشغول حمل مقتول شده از طلب و پى كردن ما باز ماندند . ما باز دو روز در آن غار آرميديم تا آنكه شورش خاموش شد . سپس از آنجا خارج شديم به طرف تنعيم رفتيم . من چوب دار خبيب را ديدم ، نگهبانان هم در پيرامون آن حراست مىكردند ، من بالا رفته پيكر او را باز كرده بر پشت كشيدم و تا چهل قدم رفتم ، آنها هشيار شده مرا دنبال كردند ، من نعش او را انداختم و گريختم راه خود را گرفتم و دويدم ، آنها خسته شده برگشتند - رفيق من سوى شتر رفته سوار شده نزد پيغمبر رفت خبر مرا داد . اما نعش خبيب كه بعد از آن ديده نشد . انگار زمين او را فرو برد .\r\nمن هم رفتم تا بغار ضجنان ( نزديك مكه ) رسيدم .\r\nتير و كمان من همراهم بود . در آن هنگام مردى كه يك چشم داشت ( اعور ) بلند قد بر من وارد شد . او يك گله گوسفند را مىراند . پرسيد : اين مرد كه باشد ؟\r\n( از من پرسيد كيستى ) گفتم از بنى دئل كه او نيز از آن طايفه بود . او نزديك من آرميد و با صداى بلند گفت : ( شعر ) من تا زنده هستم مسلمان نخواهم شد و بدين\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمسلمين نخواهم گرويد . سپس در خواب فرو رفت ، من او را با بدترين وضعى كشتم سپس راه خود را پيمودم ناگاه دو مرد ديدم كه قريش آنها را براى تجسس احوال پيغمبر فرستاده بودند . من يكى را با تير كشتم و ديگرى را اسير نمودم كه او را نزد پيغمبر آورده خبر و داستان خود را گفتم پيغمبر آنقدر خنديد تا دندانهاى او ( حضرت او ) نمايان شد براى من دعا كرد .\r\nدر اين سال پيغمبر با زينب دختر خزيمه ام المساكين از بنى هلال در ماه رمضان ازدواج فرمود . او قبل از آن همسر طفيل بن حارث بود كه او را طلاق داد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nداستان بئر معونه\r\nدر ماه صفر همين سال گروهى از مسلمين در بئر معونه ( چاه ) كشته شدند .\r\nسبب اين بود كه ابو براء ابن عازب بن مالك بن جعفر ملاعب الاسنه ( نيزه باز ) كه رئيس بنى عامر بن صعصعه بود وارد مدينه شد و يك هديه تقديم پيغمبر نمود كه پيغمبر آن را قبول نكرد و فرمود : اى ابا براء من هديه يك كافر را قبول نمىكنم . سپس اسلام را به او پيشنهاد فرمود او قبول نكرد ولى از اسلام هم دورى نپسنديد و گفت : اين امر بسيار نيكو است اگر بعضى از ياران را بنجد بفرستى كه مردم را دعوت كند من اميدوارم كه آنها اجابت كنند . پيغمبر فرمود من از آنها بيمناكم ابو براء گفت در پناه من باشند ( مبلغين ) پيغمبر هفتاد تن فرستاد كه منذر بن عمرو انصارى و حارث بن صحه و حرام بن ملحان و عامر بن فهيره و جماعت ديگرى بودند و نيز گفته شده چهل تن بودند آنها رهسپار شدند تا به محل بئر معونه سرزمين بنى عامر و محلى بنام حره بنى سليم رسيدند . چون در آنجا منزل گزيدند حرام بن ملحان با نامه پيغمبر نزد عامر بن طفيل فرستادند .\r\nاو نامه را نگرفت و حرام را كشت . وقتى كه نيزه را بتن او فرو برد گفت : بخداى كعبه رستگار شدم اللّه اكبر . او ( قاتل ) بنى عامر را به يارى خود دعوت نمود و آنها از نصرت او خوددارى كرده گفتند : ما پناه ابو براء را پامال نمىكنيم زيرا او به آنها پناه داده ( ياران پيغمبر ) . او ( عامر بن طفيل قاتل حرام ) طوايف بنى سليم و عصيه و ذكوان\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nرا دعوت كرد آنها اجابت كردند ، مسلمين را محاصره نموده با هم جنگ كردند تا تمام آنها را كشتند فقط كعب انصارى كه در ميدان مجروح افتاده و او را مرده پنداشتند نجات يافت ، او زنده ماند تا در جنگ خندق كشته شد عمرو بن اميه و مردى از انصار در دشت بودند كه پرندگان لاشه خوار را در حال پرواز و توجه به محل مخصوص ديدند دانستند كه واقعهء رخ داده كه آنها قصد ميدان را مىكنند . آن دو تن سوى ميدان شتاب نمودند سواران را در حالى ديدند كه از قتل مسلمين فراغت يافته صف كشيده بودند ، عمرو گفت : بهتر اين است كه نزد پيغمبر برگرديم و خبر اين قتل را بدهيم مرد انصارى گفت : جان من از جان آنها گرامىتر نيست ، من ميل ندارم از محلى كه منذر بن عمرو در آن جان سپرده دور شوم ، او تنها جنگ كرد و به آنها ملحق شد . عمرو بن اميه گرفتار شد . چون عامر ( قاتل مسلمين ) دانست كه او از معد ( قبيله ) است آزادش نمود . عمرو از آنجا رهسپار شد چون بقرقره ( محل ) رسيد با دو مرد از طايفهء بنى عامر همراه شد ، هر سه در يك جا منزل گرفتند ، آن دو تن از پيغمبر امان گرفته بودند كه عمرو از آن آگاه نبود ، آنها را كشت و نزد پيغمبر رفته خبر داد . پيغمبر فرمود تو دو شخص را كشتى كه من بايد خونبهاى آنها را بپردازم سپس پيغمبر فرمود اين كار ابو براء است . براى او بس ناگوار بود ( معلوم نيست مقصود پيغمبر ابو براء است ) . ميان كشتگان عامر بن فهيره بود . حسان ( شاعر انصارى مشهور ) براى تحريض و برانگيختن بنى ابى براء بر عامر بن طفيل چنين گفت :\r\nاى فرزندان ام البنين آيا شما را ( اين واقعه ) ملول نكرده و حال اينكه شما از برگزيدگان نجد هستيد ؟ استهزاء و بى باكى عامر نسبت بابو البراء و پناهندگان او . اين كار عمد بوده نه خطا . همچنين چند بيت ديگر . كعب بن مالك هم گفت : ( شعر ) مانند شعاع در همه جا پريد ( بباد رفت ) پناهندگى ابو براء ( و تعهد او نسبت\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبمسلمين ) و چند بيت ديگر . چون خبر بابو براء رسيد بر عامر بن طفيل حمله كرد .\r\nاو را با نيزه از اسب بر خاك افكند . او گفت : اگر مردم خونبهاى من بعم من خواهد رسيد . خداوند هم آيه قرآن براى كشتگان بئر معونه نازل كرد كه از قول آنها گفته شده « بقوم ما خبر بدهيد كه ما نزد خداى خود هستيم ، خدا از ما راضى شده و ما هم خشنود هستيم . »\r\n( معونه ) بفتح ميم و ضم عين بىنقطه است كه بعد از آن واو و نون است - ( حرام ) با حاء بىنقطه و راء ( ملحان ) بكسر ميم و حاء بىنقطه است .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nبيان تبعيد بنى النضير\r\nسبب اين بود كه عامر بن طفيل نزد پيغمبر فرستاد خونبهاى دو مرد عامرى كه بدست عمرو بن اميه كشته شده بودند چنان كه گذشت مطالبه نمود ، پيغمبر صلّى اللّه عليه و سلم نزد بنى النضير رفته از آنها مدد و يارى خواست . همراه پيغمبر جماعتى بود كه ابو بكر و عمر و على ميان آنها بودند . آنها ( بنى النضير ) گفتند : آرى ترا يارى مىكنيم چنان كه خواهى سپس با يك ديگر خلوت كرده توطئه قتل او ( حضرت او ) را چيدند و او ( حضرت او ) در كنار ديوار نشسته بود ، با يك ديگر گفتگو كردند كه كيست بر بام خانه رفته سنگى بر او ( حضرت او ) انداخته ما را از او آسوده كند . عمرو بن جحاش داوطلب شد ، سلام بن مشكم آنها را از آن عمل نهى كرد كه گفت : او بر اين كار آگاه است : عمرو بن جحاش بر بام خانه رفت . خبر از آسمان براى پيغمبر آمد كه آنها چنين توطئه‌چيده‌اند . بياران خود فرمود از جاى خود برنخيزيد تا من برسم .\r\nآنگاه سوى مدينه روانه شد . چون دير كرد ياران بطلب او ( حضرت او ) برخاستند به آنها خبر توطئه را داد و امر كرد كه با آنها جنگ كنند . آنها را محاصره نمود كه بقلعه‌ها پناه برده بودند درخت و نخل خرما را قطع كرد و آتش زد . عبد اللّه بن ابى ( منافق و مخالف ) نزد آنها فرستاد كه پايدارى كنيد هرگز ما شما را تسليم نمىكنيم و اگر با شما نبرد كنند ما هم جنگ خواهيم كرد يا اگر خارج شويد ما هم خارج مىشويم . خداوند در دل آنها رعب و بيم انداخت ، از پيغمبر درخواست كردند كه آنها را تبعيد كند ( جلاى\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nوطن ) و از ريختن خون آنان خوددارى فرمايد به شرط اينكه هر بارى كه قابل حمل بر شتران باشد با خود حمل كنند و اموال در خور حمل را ببرند مگر اسلحه پيغمبر قبول فرمود ، آنها هم سوى خيبر ( قلعه خيبر ) روانه شدند بعضى هم بشام مهاجرت كردند از كسانى كه بخيبر رفتند كنانه بن ربيع و حى بن اخطب بودند . ام عمر و همسر عروة بن ورد كه او را از او خريدارى كرده ( با حيله آن را ربوده و خريدارى كرده ) بودند ميان آنها بود كه آن زن از طايفه غفار بود . اموال بنى نضير به شخص پيغمبر اختصاص يافت كه بهر نحوى كه ميخواست تصرف مىنمود . پيغمبر هم آن اموال را فقط بمهاجرين ( اول سلام ) اختصاص داد و بانصار چيزى نبخشيد مگر سهل بن حنيف و ابو دجانه كه از تنگدستى شكايت كرده بودند سهمى بردند . از بنى نضير ( كه يهود بودند ) كسى نجات نيافت مگر يامين بن عمير بن كعب كه پسر عم عمرو بن جحاش بود همچنين ابو سعيد بن وهب . اموال آنها را حصر فرمود .\r\nدر آن هنگام ( وقت لشكر كشى ) ابن ام مكتوم را بفرماندارى مدينه نصب كرده بود . درفش او ( حضرت او ) بعلى بن ابى طالب سپرده شده بود .\r\n( سلام ) بتشديد لام « مشكم » بكسر ميم و سكون شين بىنقطه و بعد از ان كاف « و ميم » .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nغزوهء ذات الرقاع\r\nپيغمبر بعد از واقعه بنى نضير مدت دو ماه ربيع ( اول و دوم ) در مدينه اقامت فرمود و پس از آن به قصد بنى محارب و بنى ثعلبه در نجد غزو « غزا » فرمود ( غزوه حمله ناگهانى و جنگ بىمقدمه نسبت بكفار است كه به فارسى از عربى بنام « غزا » اقتباس و مصطلح شده غزو مصدر و غزا فعل ماضى و غزوه واحد است ) . نخست در نخلستانى منزل گرفت و بعد سوى رقاع روانه شد كه نام كوه است و آن واقعه بنام همان كوه ذات الرقاع معروف شده . آن كوه داراى سه رنگ سياه و سفيد و سرخ است ( رقعه - رقاع ) در مدينه عثمان بن عفان را بفرماندارى منصوب فرمود . با مشركين روبرو شد ولى جنگى رخ نداد زيرا طرفين از يك ديگر بيمناك و بر حذر شده بودند . در آنجا نماز خوف نازل شد . راويان در وقت و چگونگى نماز خوف مختلف هستند كه در كتب فقه مفصل و مشروح است .\r\nمردى از محارب « طايفه دشمن » نزد پيغمبر رفته شمشير او « حضرت او » را خواست .\r\nپيغمبر هم آن را به او داد . آن را آخت و جنباند و گفت : اى محمد تو از من نمىترسى ؟\r\nفرمود نه . گفت با اينكه اين شمشير برهنه را در دست دارم . فرمود نه . گفت :\r\nچه و كه مىتواند مانع من از ( كشتن ) تو شود ؟ آنگاه شمشير را برگردانيد .\r\nمسلمين زنى را از آنها ( دشمن ) ربودند چون شوهر او به خانه رسيد و همسر خود را نديد و دانست كه گرفتار شده سوگند ياد كرد كه خون مسلمين را بريزد ، آنگاه بدنبال پيغمبر رفت ، پيغمبر در يك محل لشكر زد و فرمود كيست كه امشب ما را\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nحراست و پاسبانى كند ؟ يك مرد از مهاجرين و ديگرى از انصار نگهبانى را تعهد كردند . آنها تنگناى يك دره را براى پاسبانى گرفتند . مرد مهاجر خوابيد و مرد انصارى در عين نگهبانى در اول شب به نماز پرداخت . مردى كه بانتقام گرفتارى زن خود قصد آسيب داشت رسيد و پاسبان را ديد و دانست كه او نگهبان آن قوم است .\r\nتير در كمان نهاد و او را هدف نمود . آن مرد انصارى در حال نماز تير را از پيكر خود كشيد و نماز را ادامه داد . مرد كينه جو تير دوم را رها كرد و باز آن را از تن خود كشيد و نماز را نبريد . تير سيم را انداخت و او هم مانند اول و دوم حالت خود را در عبادت تغيير نداد . سپس ركوع و سجود را انجام داد و رفيق خود را بيدار و از واقعه آگاه نمود . چون آن مرد هر دو را آماده ديد دانست كه آنها آگاه شده‌اند . چون مرد مهاجر زخم مرد انصارى را ديد گفت : سبحان اللّه چرا در آغاز كار مرا هشيار نكردى ؟\r\nگفت : من در حال قرائت يك سوره بودم نخواستم آن را قطع و ترك كنم چون تيراندازى تكرار شد ترا بيدار نمودم . به خدا سوگند اگر بيم آن را نداشتم كه مرز پيغمبر ( حراست مرز ) را از دست بدهم ترا هشيار و بر حذر نمىكردم حتى اگر جان مرا قبل از پايان آن سوره بربايد گفته شده اين غزوه در ماه محرم سنه پنج هجرى بوده .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nغزوهء دوم بدر\r\nبنام غزوه سويق هم معروف شده . در ماه شعبان پيغمبر ( از مدينه ) خارج شد كه قرار اين بود با ابو سفيان بن حرب در محل بدر مصاف دهند . در آنجا هشت شب بانتظار ابو سفيان اقامت فرمود . ابو سفيان با اهل مكه به محل مر الظهران رسيد گفته شده به محل عسفان رسيده بود از همان جا با قريش مراجعت نمود . اهل مكه آنها را لشكر سويق ناميدند « سويق عبارت از نوشابه يا بدون نوشابه مخلوط با مواد و حبوب خرد شده توشه مسافرين و سپاهيان است كه سبك بار و نيرو بخش و سهل التناول باشد ) پيغمبر عبد اللّه بن رواحه را بفرماندارى مدينه منصوب فرمود . در همين سال پيغمبر با ام سلمه ازدواج فرمود . در همين سال هم پيغمبر بزيد بن ثابت دستور داد كه كتاب يهود ( تورات ) را بياموزد . در همين سال ماه جمادى الاولى عبد الله بن عثمان درگذشت مادر او رقيه دختر پيغمبر صلّى اللّه عليه و سلم كه پيغمبر بر نعش او نماز خواند .\r\nسن او شش سال بود . در همين سال هم حسين بن على بن ابى طالب بر حسب يك روايت ولادت يافت . در همين سال هم اداء حج بعهدهء مشركين بود .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nحوادث سنه پنجم هجرى\r\nدر اين سال پيغمبر با زينب دختر جحش كه دختر عمهء او بود ازدواج فرمود . قبل از آن او را بهمسرى غلام خود زيد بن حارثه داده بود . او را ( كه غلام و ربيب بود ) زيد بن محمد ميخواندند . پيغمبر به قصد او رفته بود . بر در خانه او يك پرده از مو بافته آويخته بود كه باد آن را بيك سو انداخت آن زن لخت بود كه پيغمبر او را ديد و پسنديد . زيد هم نسبت به آن زن بد بين گرديد و نتوانست با او زيست كند .\r\nنزد پيغمبر رفت و حال خويش را خبر داد . پيغمبر پرسيد آيا نسبت به او گمان بد دارى ؟ گفت : نه به خدا . پيغمبر فرمود : آيه قرآن  ( أَمْسِكْ عَلَيْكَ زَوْجَكَ وَ اتَّقِ اللَّهَ )  همسر خود را نگهدار و از خدا بينديش . زيد او را رها كرد و براى پيغمبر حلال شد . وحى بر پيغمبر هم نازل شد فرمود كيست كه بزينب مژده دهد كه خداوند مرا با او تزويج فرمود . اين آيه را هم خواند :  وَ إِذْ تَقُولُ لِلَّذِي أَنْعَمَ اللَّهُ عَلَيْهِ  چنان كه به كسى كه خداوند به او نعمت داده چنين مىگوئى . ( گذشت : همسر خود را نگهدار - اين سخن در كتب تاريخ و غيرها بتفصيل آمده و بدست دشمنان اسلام بهانه داده كه بحث در آن خارج از وظيفه ترجمه است ) زينب هم با همين آيه بر ساير زنان پيغمبر تفاخر و مباهات مىكرد و مىگفت شما را اولياء خود تزويج كرده و مرا خداوند تزويج فرموده آن هم در آسمان .\r\nدر همين سال غزوه دومة الجندل ( محل ) رخ داد كه در ماه ربيع الاول بود . سبب آن\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nچنين بود كه پيغمبر بر اجتماع گروهى از مشركين در آن محل آگاه شده آنها را قصد نمود ولى حادثه بدى رخ نداد . حكومت مدينه را بسباع بن عرفطه غفارى سپرد . مسلمين هم گله‌هاى گوسفند و اشتران آنها را بيغما بردند .\r\nدر همين سال مادر سعد بن عباده درگذشت كه سعد همراه پيغمبر در همان غزوه بود . در همين سال هم پيغمبر با عيينه بن حصن فزارى مسالمت فرمود كه از چراگاه و پيرامون آن بهره‌مند شود ( عيينه ) بضم عين تصغير عين است .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nجنگ خندق كه غزوهء احزاب باشد\r\nدر همين سال و در ماه شوال رخ داد . سبب آن گروهى از يهود بنى نضير كه سلام بن ابى الحقيق و حى بن اخطب و كنانة بن ربيع بن ابى الحقيق از آنها بودند احزاب « دسته‌ها » را ضد پيغمبر برانگيخته نزد قريش در مكه رفته آنها را بجنگ پيغمبر تشجيع كردند و گفتند ما نيز با شما هماهنگ خواهيم بود تا آنكه ريشه او را بركنيم آنها « قريش » اجابت نمودند . آنگاه نزد غطفان « قبيله » رفته آنها را بجنگ پيغمبر دعوت نمودند ، قريش بسيج شدند و فرمانده آنها ابو سفيان بود . قائد غطفان هم عيينه بن حصن براى فزاره و حارث بن عوف بن ابى حارثه مرى هم فرمانده مره بود . مسعر بن رخيله اشجعى هم فرمانده اشجع « طايفه » بود . چون پيغمبر صلّى اللّه عليه و سلم آگاه شد دستور حفر خندق را داد كه بمشورت سلمان فارسى بود و او ( سلمان ) براى نخستين بار در جنگ به يارى پيغمبر رستگار گرديد و او آزاد شده بود ( قبل از آن گرفتار و برده بود كه دست بدست فروخته مىشد و داستان او مفصل است ) پيغمبر بتدبير او ( سلمان ) عمل و خود شخصا براى تشويق مسلمين بكندن آن اقدام فرمود . گروهى از منافقين هم بدون اطلاع پيغمبر يكى بعد از ديگرى رو پنهان كردند خداوند اين آيه را نازل كرد  ( قَدْ يَعْلَمُ اللَّهُ الَّذِينَ يَتَسَلَّلُونَ مِنْكُمْ لِواذاً )  خداوند كسانى را كه رو پنهان ميكنند و در گوشه‌ها پناه مىبرند از ميان شما مىشناسد . هر يكى از مسلمين كه كار ضرورى داشت براى غيبت و انجام آن اجازه از پيغمبر مىگرفت ، كار خود را انجام مىداد و دوباره\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمشغول كندن خندق ( معرب كنده ) مىشد خداوند اين آيه را نازل كرد  « إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ »  الى آخر ، مؤمنين كسانى هستند كه به خدا و پيغمبر گرويدند حفر خندق را هم قسمت بقسمت ما بين مسلمين تقسيم كردند . ما بين مهاجرين و انصار درباره سلمان اختلاف پديد آمد هر دسته او را از خود مىدانستند و نزد خويش ميخواندند پيغمبر صلّى اللّه عليه و سلم فرمود « سلمان از ماست خاندان نبوت » بهر ده تن جهل گز اختصاص داد . در قسمتى كه سلمان و حذيفه و نعمان بن مقرن و عمرو بن عوف با شش تن از انصار مشغول كندن بودند يك سنگ خارا پديد آمد كه كلنك را شكست پيغمبر را از پيدايش و سختى آن آگاه كردند . پيغمبر باتفاق سلمان به محل آن رفت ، كلنگ را گرفت و سخت نواخت كه آن را شكافت ، ناگاه شراره از آن پريد و فضاى مدينه را روشن نمود مثل اينكه يك چراغ در درون يك خانه تاريك روشن شده باشد .\r\nپيغمبر تكبير فرمود مسلمين هم همه تكبير كردند و دوباره و سه باره چنين شد و پيغمبر آن را خرد و تباه فرمود . سلمان از پيغمبر پرسيد كه در روشنائى آن برق چه ديد پيغمبر صلّى اللّه عليه و سلم فرمود . اين شراره كه برق از آن روشن شده حيره ( كوفه - قادسيه ) و كاخهاى كسرى را در دفعه اولى روشن نمود و جبرئيل به من خبر داد كه امت من بر آنها پيروز خواهد شد . در دومين بار كاخهاى سرخ در شام و روم روشن شد و او « جبرئيل » به من خبر داد كه امت من غالب خواهد شد . بار سيم كاخهاى صنعا يمن روشن شد و او « جبرئيل » به من خبر داد كه ملت من بر آنها ظفر خواهد يافت مسلمين از اين بشارت خرسند شدند . منافقين هم گفتند . آيا تعجب نمىكنيد كه او وعده باطل ميدهد و ادعا مىكند كه از يثرب « مدينه » حيره و مدائن كسرى را مشاهده مىكند و مىگويد آنها بدست شما گشوده مىشود در حالى كه شما مشغول حفر خندق هستيد و ياراى بروز براى دشمن نداريد خداوند اين آيه را نازل كرد :  « وَ إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ ما وَعَدَنَا اللَّهُ وَ رَسُولُهُ إِلَّا غُرُوراً »  در آن هنگام منافقين و آنانى كه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nغل و غش در دل دارند مىگفتند كه وعدهء خدا و پيغمبر خدعه و فريب است .\r\nقريش رسيدند و در محل تلاقى سيلها موضع گرفتند كه رومه نام دارد و آن ميان جرف و زغابه بود كه عده آنها با اتباع و متفرقه از كنانه و تهامه بالغ بر ده هزار جنگجو بود ، غطفان و اتباع آنها هم رسيدند و در دامن احد مستقر شدند . پيغمبر و مسلمين هم خارج شدند كه سلع ( محل ) را پشت خود قرار دادند عده آنها سه هزار تن بود پيغمبر با آن عده در آنجا پاى نهادند و زنان و اطفال را در محل امن نگهداشتند حر بن اخطب ( از ميان مشركين كه خود يهودى بود ) خارج شده كعب بن اسد رئيس قريظه ( يهود ) را قصد نمود كه او كعب با پيغمبر عهد مسالمت داشت كعب در قلعه را به روى او بست و گفت : او شوم است . من با محمد عهد و پيمان دارم ، از او هم جز وفا نديده‌ام .\r\nحى گفت اى كعب . من براى تو عزت جاويدان و يك درياى خروشان از قريش و فرماندهان و بزرگان و دليران آورده‌ام همچنين غطفان و قائدين آن . آنها با من عهد كرده‌اند كه از جاى خود نجنبند تا ريشه محمد و ياران را از بيخ بر كنند كعب گفت تو براى من خوارى ابدى و ابر بىباران آوردى كه آب را در جاى ديگر باريده و نزد من تهى آمده كه هيچ چيز جز برق و رعد ندارد ( كنايه از عدم فايده ) واى بر تو اى حى مرا با محمد به حال خود بگذار ولى او اصرار كرد و راه پس و پيش را با فريب بر او بست تا آنكه او را بخيانت و عهد شكنى وادار نمود . حى نيز با او عهد كرد كه اگر قريش بدون فتح و ظفر برگشتند خود داخل قلعه شده شريك مصيبت تو باشم . ( او قبول كرد ) آنگاه بيم و هراس ( بر مسلمين ) غلبه كرد زيرا دشمن از هر جهت به آنها از نشيب و فراز احاطه نمود ، نفاق و دو روئى هم از منافقين بروز كرد پيغمبر در قبال مشركين بيشتر از بيست روز بلكه قريب يك ماه پايدارى نمود ميان آنها جنگى رخ نداد مگر آنكه دورا دور با تير ستيز مىكردند . چون كار سخت شد و بليه افزون گشت پيغمبر نزد عيينه بن حصن و حارث بن عوف كه هر دو قائد غطفان ( قبيله ) بودند فرستاد و به آنها پيشنهاد\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nكرد كه يك ثلث حاصل خرماى مدينه را به آنها اختصاص دهد كه آنها و اتباع آنها از ميدان جنگ رو برگردانند . آنها هم قبول كردند در اين باره با سعد بن معاذ و سعد بن عباده ( هر دو رئيس انصار ) مشورت فرمود آنها گفتند آيا اين كار را خود پسنديدى يا فرمان خداوند است . پيغمبر فرمود اين كار ( بخشيدن يك ثلث خرما ) را بصلاح شما ديده‌ام زيرا اعراب از هر سو شما را بيك تير نشان كرده‌اند ( كنايه از اتحاد دشمنان اسلام ) من خواستم نيروى آنها را كه شما را هدف كرده درهم‌شكنم . سعد بن معاذ گفت : ما و آنها در حال كفر بوديم و در آن حال هرگز آنها طمع اين را نداشتند كه يك دانه خرما از ما بربايند مگر آنكه خود در مهمان نوازى يا فردى به آنها بدهيم .\r\nاكنون كه خداوند ما را بدين اسلام گرامى و توانا كرده بايد مال خود را برايگان به آنها بدهيم ؟ هرگز جز شمشير ناچيزى به آنها مىدهيم تا آنكه خداوند هر چه خواسته ميان ما و آنها حكم فرمايد پيغمبر صلّى اللّه عليه و سلم از آن پيشنهاد منصرف گرديد چند سوارى از قريش كه عمرو بن عبد ود از بنى عامر بن لوى و عكرمة بن ابى جهل و هبيرة بن ابى وهب و نوفل بن عبد اللّه و ضرار بن خطاب فهرى بر بنى كنانه گذشتند و به آنها گفتند آمادهء جنگ باشيد . خواهيد ديد دليران چابك سوار كيانند ؟ ( مقصود خود آنها ) عمرو بن عبد ود در جنگ بدر هم شركت كرده بود و آن كافر چند زخم كارى برداشت و از مهلكه نجات يافت و در جنگ احد هم شركت نجسته بود . در جنگ خندق علامتى ( عمامه رنگى با غير آن ) برگزيد تا بدان محل و مكان او شناخته شود . او و متابعين او بر خندق تاختند ، معبر تنگى برگزيده و از آن با دليرى گذشتند ، با اسبهاى خود ميان خندق ( كه از آن گذشته بودند ) و سلع ( محل ) جولان دادند ( با غرور ) على بن ابى طالب با چند تن از مسلمين سوى آنها روانه شده معبر را بر آنها سد كردند .\r\nعمرو ( چنان كه گذشت ) علامتى نمايان داشت على او را قصد كرد و گفت : اى عمرو تو با خداى خود عهد كرده بودى كه اگر مردى از قريش يكى از دو كار را از من بخواهد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمن يكى را انتخاب ميكنم گفت آرى ( چنين است ) على گفت : اكنون من ترا ( بيكى از دو كار ) دعوت ميكنم . اول خداپرستى و اسلام . گفت . ( عمرو ) من بدان حاجت ندارم . گفت ( على ) پس ترا بمبارزه ( تن بتن ) دعوت مىكنم گفت به خدا سوگند من نمىخواهم ترا بكشم . على فرمود : ولى من ميخواهم ترا بكشم ( دوست ندارم ترا بكشم دوست دارم ترا بكشم ) . عمرو جوشيد و از اسب فرود آمد و دست و پاى اسب را با شمشير بريد ( تا پياده بماند ) سپس رو بعلى خراميد هر دو مدتى بهم پيچيدند و آويختند و نبرد كردند كه على او را كشت . آنگاه سواران ( اتباع عمرو ) گريختند ، از اتباع عمرو دو تن ديگر كشته شدند يكى را على كشت و ديگرى هدف تير شد كه در مكه درگذشت سعد بن معاذ هم هدف تير شد كه يكى از رگهاى او را بريد . كسى كه او را هدف كرده بود جسان بن قيس بن عرفه بن عبد مناف از بنى هصيص بن عامر بن لوى بود ( سعد از انصار پيغمبر بود ) . عرقه مادر او بود . بدين سبب عرقه ناميده شده كه عرق او خوشبو بود او ( ان زن ) قلابة دختر سعيد بن سعد بن سهم بود كه جده خديجه ( همسر پيغمبر ) از طرف پدر بود . يا اينكه او مادر عبد مناف بن حارث جد پدرى او بود . ( ترديد ) چون سعد را هدف كرد و تير را رها نمود گفت ! بگير كه من فرزند عرقه هستم پيغمبر صلّى اللّه عليه و سلم فرمود خداوند روى تو غرق عرق در جهنم كند . هيچ رگى از كسى بريده نشد مگر باعث مرگ گرديد سعد گفت ( دعا كرد ) خداوند اگر چيزى از جنگ ما با قريش باقى بماند مرا زنده نگهدار براى جنگ ديگرى كه من دوست دارم با قومى كه پيغمبر ترا از او رنج داده و او را تكذيب نموده‌اند نبرد كنم خداوندا اگر جنگ پايان يافته باشد مرا ( در اين واقعه ) شهيد فرما : مرا مكش مگر بعد از اينكه چشم مرا بتباهى بنى قريظه ( يهود ) روشن كنى آنها با او در جاهليت هم عهد و مولى ( از موالات ) بودند . گفته شد كسى كه سعد را هدف كرده بود اسامه جشمى هم‌پيمان بنى مخزوم بود . چون سعد آن گفته ( دعا ) را به زبان آورد خون بند آمد . ( در آن هنگام ) صفيه عمه پيغمبر در قلعه فارغ ( محل )\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكه ملك حسان بن ثابت ( شاعر شهير ) بود با جماعتى از نسوان پناه برده بود او ( حسان ) جبان و سست نهاد بود گفت ( صفيه ) يكى از يهود ما را قصد نمود . بحسان گفتم اين مرد يهودى در پيرامون ما طواف مىكند و قصد سوء دارد كه رخنه قلعه را يافته بدشمن خبر دهد و او را رهنمائى كند . برخيز و او را بكش . گفت ( حسان ) به خدا من مرد نبرد او نيستم . او ( صفيه ) دو گرز برداشت و در مبارزه او را كشت سپس بحسان گفت : اكنون برو سلب ( اسلحه و زره و رختش ) او را بگير زيرا زن بودن من و مرد بودن او مانع اين كار است . ( حسان ) گفت : به خدا من بسلب او نيازى ندارم .\r\nنعيم بن مسعود اشجعى ( در جنگ خندق ) نزد پيغمبر رفت و گفت : يا رسول الله من مسلمان شده‌ام ولى قوم من از اسلام من آگاه نيستند . بفرما تا هر چه بخواهى انجام دهم . پيغمبر فرمود تو يك مرد فرد هستى تا بتوانى دشمن را از جنگ ما باز بدار زير نبرد خدعه و فريب لازم دارد . او از آنجا برگشت و نزد بنى قريظه ( يهود ) رفت كه در جاهليت نديم آنها بود . به آنها گفت شما اندازهء محبت و دوستى مرا مىدانيد . گفتند تو نزد ما موثق و محترم هستى . گفت : شما با قريش و غطفان بر جنگ محمد همكارى مىكنيد آنها مانند شما نيستند ، زيرا شما در شهر و محل خود داراى اموال و زن و فرزند مىباشيد و نمىتوانيد منتقل شويد و همه چيز را بگذاريد قريش و غطفان اگر فرصتى يابند غنيمتى مىربايند و اگر نه بسرزمين خود برمىگردند و شما را در اينجا تسليم محمد مىكنند و شما اگر تنها مانديد قادر بر ستيز با محمد نخواهيد بود . بهتر اين است كه در جنگ شركت نكنيد مگر اينكه گروگانى از آنها بگيريد كه چند تن از اشراف قوم نزد شما گرو باشند تا مطمئن بشويد آنگاه با محمد نبرد كنيد . آنها ( يهود ) گفتند نصيحتى بجا كردى . او ( تازه مسلمان ) از آنجا نزد قريش رفت و بابى سفيان گفت .\r\nشما بر دوستى من و دورى جستن از محمد آگاهيد . بدانيد كه قريظه ( يهود ) از يارى شما پشيمان شده و بمحمد خبر داده‌اند كه اگر ما از قريش جمعى از اشراف را بگرو\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nگرفته نزد تو فرستيم آيا از ما خشنود خواهى بود ؟ آنگاه تو ميتوانى اشراف قريش و غطفان را گردن بزنى و ما با تو متحد و خصم بقيه دشمنان خواهيم بود . محمد هم قبول كرد . بنابر اين ( گفتگوى ابو سفيان ) اگر قريظه از شما مردانى بگرو خواست به آنها ندهيد حتى يك مرد . سپس از نزد او پيش غطفان رفت . به آنها گفت شما خاندان و عشيره من هستيد . هر چه بقريش گفته بود به آنها گفت و آنها را برحذر داشت چون شب شنبه رسيد كه پنجم ماه شوال بود خداوند كار پيغمبر را پيش برد كه ابو سفيان و بزرگان غطفان عكرمة بن ابى جهل را با جماعتى از نمايندگان قريش و غطفان نزد قريظه رفته گفتند ما ياراى پايدارى نداريم كه اسب و شتر ما هلاك شده بهتر اين است كه ما را در جنگ محمد يارى كنيد . آنها گفتند : امروز شنبه است و هيچ كارى در اين روز نشايد و ما با شما دوش بدوش نخواهيم جنگيد مگر آنكه بما گرو بدهيد تا مطمئن شويم كه اگر بسرزمين خود برگشتيد ما را تنها در قبال اين مرد ( محمد ) نگذاريد كه ما در بلاد او زيست مىكنيم . چون نمايندگان با اين پيام برگشتند قريش و غطفان گفتند به خدا آن مرد ( تازه مسلمان ) كه نعيم بن مسعود باشد بما راست گفت . دوباره نزد قريظه فرستادند كه ما هرگز يك مرد گرو نخواهيم داد آنگاه قريظه گفتند آنچه را كه نعيم بن مسعود گفته بود راست و حق بوده . خداوند آنها را دچار خوارى و پراكندگى فرمود . خدا بادى سرد در سه شبانه روز برانگيخت كه در فصل زمستان ديگهاى آنها را از بار انداخت و آنها را بسرماى سخت دچار كرد و چادرها را از بيخ و بن بركند . چون خبر نفاق و تفرقه آنها برسول رسيد حذيفه بن يمان را شبانه نزد خود خواند و فرمود برو از نزديك بر اوضاع و احوال آنها آگاه باش و از هر كارى بپرهيز تا اينكه نزد ما باز آئى ، حذيفه گويد رفتم و ميان آنها داخل شدم ( ناشناس ) باد كه لشكر خداوند است كار خود را مىكرد و هيچ چيز برقرار نمىگذاشت نه ديك و نه خيمه و نه آتش . ابو سفيان در آن هنگام برخاست و گفت اى قوم قريش هر يكى از\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nشما دست همنشين خود را بگيرد گفت ( حذيفه ) من هم دست يكى را گرفتم كه نزديكم بود از او پرسيدم تو كيستى ؟ گفت : فلان ( در سيره آمده كه عمرو بن العاص بود ) .\r\nسپس ابو سفيان گفت : به خدا شتر و اسب ( كف‌دار و سم‌دار كنايه از چهار پايان ) هلاك شده و قريظه خلف وعده نموده و ما از اين باد صرصر محنت كشيديم ، هان بار بنديد كه من بار بسته و آهنگ ديار خود كرده‌ام سپس سوى شتر خود رفت كه بسته بود ، سوار شد و سخت شتر را نواخت كه يكباره بر چهار پا برخاست اگر امر رسول نبود كه من نبايد كارى بكنم او را مىكشتم ( ابو سفيان را ) حذيفه گويد : من نزد پيغمبر برگشتم كه او ايستاده نماز ميخواند در حالى كه روپوش يكى از زنان خود را بر دوش گرفته بود . او ( حضرت او ) مرا ميان دو پا كشيد و دامن آن روپوش را بر من افكند ، چون نماز را خاتمه داد من خبر آن قوم را به او دادم . چون غطفان بر كار ( بار بندى ) قريش آگاه شدند بار سفر بست و راه خود را گرفتند . پيغمبر فرمود پس از اين ما به آنها حمله ( غزا ) خواهيم كرد نه آنها و چنين هم شد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nبيان غزوه « غزا » بنى قريظه\r\nبامدادان پيغمبر به طرف مدينه ( از لشكرگاه كه نزديك خندق بود ) برگشت .\r\nمسلمين هم سلاح را از تن افكندند . براى سعد بن معاذ ( كه مجروح بود ) يك بارگاه در مسجد برپا كردند كه هر كه بخواهد بعيادت او نزديك شود . هنگام ظهر جبرئيل فرود آمد و گفت : آيا تو ( فرمودى ) سلاح را دور اندازند ؟ گفت ( پيغمبر ) بلى .\r\nجبرئيل گفت : ملائكه اسلحه را كنار نگذاشته‌اند . خداوند به تو امر مىدهد سوى بنى قريظه رهسپار شوى ، من نيز به طرف آنها خواهم رفت . پيغمبر فرمود كه منادى جار بكشد ، هر كه مطيع و فرمانبردار باشد نماز عصر نخواند مگر در پيرامون بنى قريظه آنگاه على را با درفش پيشاپيش فرستاد مردم هم يكى بعد از ديگرى روانه و به او ملحق شدند . مردانى هم در آغاز شب رسيدند و نماز عصر ( قضا - گذشته ) را در همانجا ادا نمودند پيغمبر هم بر انها ( در تاخير نماز ) . ايراد نگرفت . بنى قريظه را مدت يك ماه يا بيست و پنج روز در محاصره نمود . چون كار دشوار شد نزد پيغمبر نماينده فرستادند كه ابو لبابه بن عبد المنذر كه از انصار اوس ( طايفه ) بود نزد ما بفرست تا با او مشورت كنيم . او را فرستادند . چون او را ديدند مردان برخاستند و زنان و كودكان گريستند ، او متأثر شد ، از او پرسيدند . آيا بر حكم و بفرمان پيغمبر تسليم شويم .\r\nگفت آرى - تسليم پيغمبر شويد ولى در خفا انگشت به گردن برد و بسر بريدن آنها اشاره\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nنمود ( مقصود در تسليم كشته مىشويد ) . ابو لبابه گويد : پاى من لرزيد زيرا دانستم كه نسبت به خدا و پيغمبر خيانت كردم . نزد خود گفتم : به خدا هرگز در جائى كه من نسبت به خدا معصيت و خيانت كرده‌ام اقامت نخواهم كرد . از آنجا يكسره سوى مسجد رفت و گفت : من از اينجا نخواهم رفت مگر اين كه خدا گناه مرا ببخشد . خداوند توبه او را قبول و پيغمبر او را آزاد فرمود . آنها تسليم امر پيغمبر شدند . اوس ( طايفه ) گفتند : اى پيغمبر اينها موالى ( هم پيمان وابسته ، تحت حمايت ) ما هستند . درباره آنها مانند رفتارى كه نسبت بموالى خزرج يعنى بنى قينقاع ( يهود ) كردى حكم كن كه شرح آن گذشت گفت . ( پيغمبر ) آيا راضى هستيد كه سعد بن معاذ ما بين من و آنها حكم كند ؟ گفتند : بلى . قوم او ( اوس ) نزد او ( سعد ) رفتند او را بر خر سوار كرده ( كه در جنگ خندق مجروح شده بود ) آوردند . آنگاه نزد پيغمبر ( باتفاق او رفته به او گفتند : اى ابا عمرو ( مقصود سعد ) نسبت بوابستگان خود نيكى فرما . اصرار هم كردند و بسيار گفتگو نمودند . او گفت : وقت آن رسيده كه سعد در راه خدا از هيچ گونه ملامت و عتاب نينديشد . بسيارى از آنها ( اوس ) دانستند كه او تصميم بر قتل آنها گرفته . چون سعد نزد پيغمبر قرار گرفت . پيغمبر فرمود برخيزيد و رئيس يا ( خواجه ) و بهترين فرد خود را فرود آريد ( از پشت خر ) . گفت : ( سعد ) بر شما عهد و ميثاق خداوند گرفته مىشود كه هر چه حكم كنم اجرا شود و اين حكم منحصر به من باشد . آنها گفتند : آرى آنگاه به آن سوى كه پيغمبر در آن جلوس فرموده بود نگاه كرد و ديده را ( از روى شرم و احترام ) براى تعظيم آن حضرت فرو بست و گفت : اين عهد بر آنهايى كه در اينجا هستند لازم و مسلم است . آنهايى كه در پيرامون نشسته بودند گفتند : بلى - خود پيغمبر هم فرمود . بلى گفت : ( سعد ) پس من حكم مىكنم كه جنگجويان كشته و زنان و كودكان برده و اموال هم تقسيم شود . پيغمبر فرمود تو دربارهء آنها به حكم خدا و پيغمبر حكم كردى . و اين حكم هفت بار ثبت و تأييد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمىشود . آنها را از قلعه فرود آورده در خانه دختر حارث كه زنى از بنى النجار ( طايفه ) بود باز داشتند سپس پيغمبر بمركز بازار مدينه ، خندقى در آنجا كند و آنها را در كنار آن گردن زد ميان آنها حى بن اخطب و كعب بن اسد كه رئيس آنها بود كشته شدند . عده آنها شش يا هفتصد تن بود گفته شده از هفتصد تا هشتصد بودند .\r\nچون حى بن اخطب را دست بسته ( كتف بسته ) آوردند گفت : به خدا من خود را در دشمنى نسبت به تو ( رسول ) ملامت نكرده‌ام . خداوند هر كه را بخواهد سرنگون كند مىكند . سپس بمردم گفت : از امر خداوند و كتاب ( آسمانى ) و قضا و قدر باكى ندارم . اين كشتار بر بنى اسرائيل مقدر و مقرر بوده . او را نشاندند و گردنش را زدند .\r\nاز آن عده فقط يك زن كشته شده كه مرتكب جرم شده بود . ( سنگ آسيا را بر خلاد انداخت و او را كشت ) . ارفعه دختر عارضه هم از آنها بود كه كشته شد .\r\nاز ميان آنها ثعلبه بن سعيه و اسيد بن سعيه و اسيد بن عبير اسلام آوردند ( و از قتل نجات يافتند ) رسول اللّه صلّى اللّه عليه و سلم اموال آنها را تقسيم فرمود . بهر يكى از سواران سه قسمت داد كه دو قسمت براى اسب و يك قسمت براى جنگجو اختصاص داد بهر يك پياده كه اسب نداشته باشد يك سهم داد . سواران سى و شش بودند . خمس را هم دريافت .\r\nاين نخستين غنيمتى بود كه خمس آن محسوب و سه سهم از آن به سوار اختصاص يافت . پيغمبر هم ريحانه دختر عمرو بن خنافة از بنى قريظه را به خود اختصاص داد .\r\nخواست با او ازدواج كند او گفت : بگذار من كنيز و برده باشم زيرا در اين كار نسبت به مالك خود سبك بار خواهم بود . پس از آن زخم سعد عود نمود و خداوند دعاى او را اجابت فرمود ( گفته بود زنده بمانم تا انتقام از يهود بگيرم ) در خيمه خود كه در مسجد زده شده جان سپرد ، پيغمبر بر بالين او حاضر شده بود . همچنين ابو بكر و عمر ، عايشه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nگفت : من گريه و زارى ابو بكر و عمر در سوگوارى او از دور مىشنيدم كه در خانهء خود بودم . اما پيغمبر بر كسى نمىگريست ولى اگر اندوهناك مىشد ريش خود را بدست مىگرفت . فتح قريظه در ماه ذى القعده و آغاز ماه ذى الحجه بود . در جنگ خندق شش تن از مسلمين و در محاصره قريظه سه تن كشته شدند . سنه شش هجرى هم آغاز شد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nسنه شش هجرى\r\n\r\nبيان غزوه ( غزا ) بنى لحيان\r\nدر همين سال در ماه جمادى الاولى پيغمبر صلّى اللّه عليه و سلم براى خونخواهى خبيب بن عدس و ياران او بنى لحيان را قصد فرمود . ظاهرا به قصد شام بسيج نمود تا آن قوم ( بنى لحيان ) را غافل گير نمايد و با سرعت و شتاب سير نمود تا آنكه به محل و خانهاى بنى لحيان رسيد كه ميان امج و عسفان ( دو محل ) واقع شده ولى آنها را آماده دفاع ديد كه بر قلهء كوه صعود كرده بود چون از سركوبى آنها نااميد شد با دويست سوار بعسفان رفت كه اهل مكه را مرعوب كند دو اسب سوار از ياران خود براى تجسس و خبر گيرى روانه فرمود كه آن دو تا شراع النعيم رسيدند آنگاه از آن سفر مراجعت نمود .\r\n( غزان ) بضم غين نقطه‌دار و فتح راء كه پس از الف نون است ( امج ) بفتح همزه و ميم و در آخر آن جيم است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nبيان غزوه ( غزا ) ذى قرد\r\nپس از آن ( سفر ) پيغمبر صلّى اللّه عليه و آله وارد مدينه شد چند روزى گذشت كه عيينه بن حصن فزارى با سواران ( خيل - طايفه ) غطفان بر اشتران پيغمبر تاخت و غارت نمود . نخستين كسى كه آنها ( دشمن ) را ديد و آگاه شد سلمه بن اكوع اسلمى بود چنين است كه ابو جعفر ( طبرى ) نوشته و اين واقعه را بعد از بنى لحيان ذكر نموده كه از ابن اسحاق روايت كرده و روايت او از سلمه صحيح مىباشد كه اين غزوه بعد از ورود و استقرار در مدينه بوده بعد از مراجعت از حديبيه و ميان هر دو واقعه تفاوت بوده سلمه بن اكوع گويد : ( همان كسى كه دشمن را قبل از همه ديده بود ) ما با پيغمبر سوى مدينه بعد از صلح حديبيه روانه شديم پيغمبر ( ص ) بار خود را با غلام خود رباح پيشاپيش فرستاد من هم بر اسب طلحه بن عبيد اللّه سوار شده بودم بامدادان عبد الرحمن بن عيينه بن حصن فزارى را ديدم كه بر قافله باركش پيغمبر تاخت و غارت نمود . همه را بردوراند و ساربان را كشت . من گفتم : اى رباح ( غلام پيغمبرم اينك بر اسب طلحه سوار شو و خبر برسول ( ص ) برسان كه مشركين قافله و و گله او را بيغما بردند سپس بر تلى بالا رفته سه بار فرياد زدم يا صباحاه ( كنايه از استغاثه و يارى خواستن كه هنگام صبح حادثه بدى رخ داده ) سپس يغماگران را دنبال كرده تير مىانداختم و رجز ميخواندم و چنين مىگفتم .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nخذها و انا ابن الاكوع و اليوم يوم الرضع بگير ( تير را ) كه من زادهء اكوع هستم . امروز روزيست كه بدكاران در آن هلاك مىشوند ( رضع فرومايگان و بدكاران ) او گفت : ( سلمه ) به خدا من آنها را دنبال و هدف مىكردم و اسبها را مىانداختم كه ناگاه يك سوار از آنها سوى من تاخت من هم پشت تنه يك درخت پنهان شده او را هدف كرده اسبش را انداختم ، چون آنها بدره مىرسيدند من آنها را از بالا سنگ سار مىكردم من در آن حال كه آنها را سخت دنبال مىكردم موفق شدم كه قافله يغما زده را نجات دهم بحديكه يك شتر نگذاشتم ببرند و تمام شترهاى حامل كالا را يكى بعد از ديگرى پشت سر خود انداختم ، باز هم آنها را دنبال و محاصره كردم تا آنكه سى نيزه و سى ردا ( عبا - روپوش ) از دوش خود انداختند كه براى فرار سبكبار باشند . من بهر جا كه با پيروزى مىرسيدم يك علامت بر آن مىگذاشتم كه ياران پيغمبر آن را شناخته شتاب كنند . چون آنها ( يغماگران ) بدره ثنيه ( محل ) رسيدند عيينه بن حصن بن حذيفه بن بدر بمدد آنها رسيد . آنها هم براى صرف ناهار نشستند چون مرا ديد پرسيد : اين كيست ؟ گفتند : اين مرد كسى است كه ما را دچار رنج و شر نموده و هر چه ربوده بوديم پس گرفته . من هم در جاى خود پايدارى كردم كه ناگاه سواران پيغمبر از خلال درختها نمايان شدند پيش آهنگ آنها اخرم اسدى كه او محرز بن نضله از اسد بن خزيمه بود . بعد از او ابو قتاده و بدنبال او مقداد بن اسود كندى يكى بعد از ديگرى رسيدند من عنان اسب اخرم را گرفتم و گفتم : بپرهيز از اين قوم كه ترا غافل گير نكنند و صبر كن تا پيغمبر و ياران برسند . گفت :\r\nاى سلمه اگر تو به خدا و پيغمبر ايمان دارى مانع شهادت من مشو . گفت : ( سلمه ) من او را رها كردم آنگاه او با عبد الرحمن بن عيينه روبرو شد و اسب او را انداخت كه\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاخرم سوار شد ولى ابو قتاده دلاور مخصوص پيغمبر او را دنبال و با نيزه بىپا كرد آنها همه گريختند سلمه گفت : بخداوندى كه روى پيغمبر را گرامى و پاك فرمود من آنها را دنبال كردم پياده مىدويدم و كسى از ياران پيغمبر را بدنبال خود نمىديدم حتى گرد آنها هم ديده نمىشد .\r\nآنها پس از غروب آفتاب بيك غار كه آب هم داشت پناه بردند كه نام آن غار ذو قرد بود ( واقعه هم بدان نام موسوم شده ) سخت تشنه و خسته بودند ، چون مرا ديدند كه آنها را دنبال مىكردم و مىدويدم پراكنده شده گريختند يك قطره از آن آب هم نتوانستند بنوشند آنها سوى ذى ابهر دويدند من هم آنها را هدف مىكردم ، يكى بعد از ديگرى ميآنداختم كه تير من بكتف آنها از پشت اصابت مىكرد آنگاه مىگفتم . بگير كه من زاده اكوع هستم . امروز روز هلاك فرومايگان است ( گذشت ) دو اسب هم از آنها گرفتم و نزد پيغمبر آوردم . عم من به من رسيد دو باديه نزد من آورد يكى شير داشت كه آن را نوشيدم ديگرى آب داشت كه با آن وضو گرفتم و نماز خواندم . پيغمبر هم به آن غار ( ذو قرد ) كه من آنها را از آن فرار داده بودم رسيد پيغمبر اشتران و بارهائى را كه من پس گرفته بودم جمع و احراز كرده بود . نيزه‌ها و بردها ( عبا - روپوش ) را هم بغنيمت برده و بلال هم يكى از شترها را كشته كباب مىكرد گفتم اى پيغمبر بگذار صد مرد انتخاب و آنها را دنبال كنم كه نخواهم گذاشت يك چشم از آنها بينا باشد ( كنايه از قتل عام ) پيغمبر خنديد و فرمود آنها در سرزمين غطفان مهمان خواهند بود . ناگاه مردى از غطفان ( قبيله ) رسيد و گفت . آنها بغطفان رسيدند تا يك شتر براى آنها كشتند و خواستند پوست آن را بكنند ( كه بپزند ) از دور گرد « سوار » ديدند . ترسيدند و طعام ناخورده گريختند يكى به ديگرى مىگفتند : آمدند ، رسيدند و تن بفرار مىدادند روز بعد پيغمبر فرمود دليرترين و بهترين سواران ما ابو قتاده و بهترين و دليرترين پيادگان ما سلمه بن الاكوع است . سپس پيغمبر از غنيمت دو سهم كه اختصاص بسواران\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nداشت به من داد پشت خود رديف نموده سوى مدينه رفتيم . هنگامى كه ما راه خود را گرفته بوديم مردى از انصار كه هرگز كسى از او سبقت نجسته بود ( در دويدن ) گفت آيا كسى هست با من مسابقه كند ؟ اين گفته را بارها تكرار كرد . من گفتم اى پيغمبر پدر و مادرم فداى تو باد اجازه بده من با او مسابقه كنم . فرمود اگر بخواهى . گفت ( سلمه ) من از پشت شتر بر زمين جستم و دويدم به او رسيدم و علامت بستم ، باز هم دويدم و علامت ديگر بر او بستم و در عين حال خوددارى مىكردم مبادا تمام نيروى خود را به كار برم و عقب بمانم . سپس يكباره جستم و سخت دويدم و به او رسيدم و دست بر دوش او زدم گفتم به خدا من مسابقه را از تو بردم و بعد از آن تا مدينه دويدم كه مدت سه روز در شهر اقامت كرديم و پس از آن به مقصد خيبر . بسيج نموديم . در اين غزوه ( حمله و جهاد ) براى نخستين بار منادى فرياد زد يا خيل الله اركبى ، اى سواران خدا سوار شويد . قبل از اين آن كلمه گفته نشده بود ( قرد ) بفتح قاف و راء .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nبيان غزوه بنى المصطلق از خزاعه\r\nاين واقعه بعد از حمله ذى قرد آمده كه در شعبان سنه ششم هجرى رخ داد خبر برسول رسيده بود كه بنى المصطلق آماده جنگ شده‌اند . قائد آنها هم حارث بن ابى ضرار پدر جويريه همسر پيغمبر چون اين خبر را شنيد سوى آنان لشكر كشيد و بچاه آب آنها كه مريسع ناميده مىشود رسيد و آن در ناحيه قديد واقع شده .\r\nجنگ بر پا شد و مشركين مغلوب و منهزم شدند . عدهء از آنها كشته شده از مسلمين هم مردى از بنى ليث بن بكر بنام هشام بن صبابه برادر مقيس ابن صبابه از پا درآمد يكى از انصار كه او را دشمن پنداشته بود . هدف نمود و بخطا او را كشت . پيغمبر عده اسير و برده گرفت و آنها را ميان مسلمين تقسيم فرمود كه جويريه دختر حارث بن ضرار از آنها بود و در قسمت بثابت بن قيس بن شماس يا به فرزند عم او اختصاص يافت او ( آن دختر گرفتار ) بهاى آزادى خود را نزد مالك خود كه او را در تقسيم برده بود تعهد نمود و نزد پيغمبر رفته طلب مساعدت كرد پيغمبر به او ( آن زن ) فرمود آيا ميل دارى كه كار بهترى براى تو انجام دهم ؟ پرسيد : آن كار چيست يا رسول الله . فرمود : تمام مبلغ بهاى ترا من خود بپردازم و همسر من باشى ؟ گفت بلى اى رسول الله . او ( حضرت او ) آن كار را انجام داد . مردم كه اين خبر را شنيدند گفتند : اين اسراء ( كه نزد ما بغنيمت گرفتار شده‌اند ) با پيغمبر منسوب شده‌اند\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nهر يكى اسير خود را آزاد نمودند كه بيشتر از صد برده و بنده آزاد شدند كه همه از بنى مصطلق بودند . هيچ زنى به اندازه او ( جويريه همسر پيغمبر ) پرخير و بركت نبود كه نيكى وى شامل قوم او گرديد . در آن هنگام كه مردم در آن محل نزديك آب اقامت كرده بودند . ميان آن دو جمع يك مرد بنام جهجاه از بنى غفار اجير عمر بن الخطاب بود كه براى او كار مىكرد ( خادم ) مردى ديگرى بنام سنان جهنى هم پيمان بنى عوف از خزرج ( قبيله ) بود هر دو بر سر آب نزاع كرده شمشير به روى يك ديگر كشيدند . مرد جهنى فرياد زد اى گروه انصار ( يارى كنيد ) . جهجاه هم نعره زد اى مهاجرين يارى كنيد . عبد اللّه بن ابى ابن سلول ( رئيس منافقين از طايفه خزرج ) ميان جمعى از قوم خود كه زيد بن ارقم جوان كم سال يكى از آنها بود شنيد و گفت . آنها ( مهاجرين ) كار خود را كردند . آنها در بلاد ما فزونى و نيرو يافته مزاحم ما شده‌اند به خدا سوگند ( آيه قرآن )  لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ  اگر بمدينه برگرديم گروه توانا و گرامى ( مقصود قوم خود و اهل مدينه ) جماعت ناتوان و خوار را از ميان خود دور و بيرون خواهند كرد . سپس رو بقوم خود كرد و گفت : اين كار شما نيست به خود روا داشته‌ايد آنها را در شهر خود پناه داديد و از اموال خويش بهره‌مند نموديد . به خدا سوگند اگر از يارى آنها خوددارى كنيد بجاى ديگرى خواهند رفت . زيد ( همان جوان كم سال ) شنيد و نزد پيغمبر رفته خبر را رسانيد و آن هنگامى بود كه از غزوه ( جنگ ) فراغت حاصل شده بود عمر هم نزد پيغمبر بود شنيد و گفت . اى پيغمبر فرمان قتل او را ( عبد اللّه ) بعباد بن بشر بده كه او را خواهد كشت . پيغمبر فرمود چگونه خواهد بود ؟ مردم خواهند گفت . پيغمبر دستور قتل ياران خود را مىدهد . ولى بهتر اين است كه منادى فرمان سفر و كوچ كردن را بدهد . آن وقت هم وقت بار بستن و رحيل نبود ( تعجب كردند ) اسيد بن حضير او ( حضرت او ) را ديد و پرسيد . اى\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nپيغمبر در وقتى فرمان انتقال و سفر دادى كه هرگز در آن وقت سفر نميكردى ( چه شده ؟ ) فرمود مگر نشنيدى كه عبد الله بن ابى چه گفته ؟ گفت . او چه گفته ؟\r\nفرمود ادعا كرد كه اگر ما بمدينه مراجعت كرديم توانا ناتوان را ( گرامى خوار را ) اخراج خواهد كرد اسيد گفت . به خدا سوگند تو اگر بخواهى او را اخراج مىكنى زيرا عزيز تو هستى و ذليل اوست . سپس گفت . اى پيغمبر از او بگذر به خدا سوگند كه خود بوجود خويش بر ما منت نهادى در حالى كه قوم او مهره‌ها را نظم كرده تاجى از مهره‌ها ساخته ( بر سر او نهاده ) او را شاه خود كنند و با وجود رسالت ملك او زايل شد . عبد الله بن ابى هم شنيد كه زيد پيغمبر را آگاه كرده نزد پيغمبر رفته سوگند ياد كرد كه چنين نبود و آنچه او گفته سخن من نبوده و هرگز من چنين نگفته‌ام . عبد الله نزد قوم خود شريف و بزرگوار و محترم بود . ديگران گفتند ممكن است آن كودك ( زيد ) اشتباه كرده باشد آيهء   ( إِذا جاءَكَ الْمُنافِقُونَ )   نازل شد اگر منافقين نزد تو آمدند ( و چنين گفتند ) كه زيد را تاييد و تصديق فرمود .\r\nچون اين آيه نازل شد پيغمبر گوش زيد را گرفت و فرمود اين كسى باشد كه خداوند گوش او را وفا ( صدق و حقيقت ) بخشيد . خبر بعبد اللّه بن عبد الله بن ابى بن سلول رسيد كه پدر او چنين گفته نزد پيغمبر رفت و گفت . اى رسول الله شنيدم تو ميخواهى پدرم را بكشى اگر چنين باشد امر بده من خود سر او را بردارم و نزد تو آرم . من از اين مىترسم كه ديگرى را فرمان قتل پدرم دهى آنگاه نخواهم توانست قاتل پدرم را زنده و آزاد ببينم كه ميان مردم راه برود ناگزير او را ( بقصاص ) خواهم كشت . چنين خواهد بود كه يك مؤمن بقصاص يك كافر كشته شده و من ( در اين كار ) بدوزخ خواهم رفت پيغمبر صلّى اللّه عليه و سلم فرمود ما نسبت به او ارفاق مىكنيم و صحبت او را نيك مىداريم تا زمانى كه با ما باشد او پس\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nآن گفتگو چنين بود كه اگر كار « زشتى » از او سر مىزد دچار ملامت و تهديد قوم خود مىگرديد پيغمبر صلّى اللّه عليه و سلم پس از اينكه وضع او « عبد الله » و سلامت قوم او را شنيد بعمر بن الخطاب گفت . وضع را چگونه مىبينى اى عمر ! به خدا سوگند اگر من روزى كه تو دستور قتل او را دادى او را ميكشتم براى خونخواهى او كسى قيام مىكرد كه اگر امروز همان كس را فرمان قتل او را بدهم خود بدان اقدام مىكند . ( مقصود تغيير وضع و نمايان شدن حق از باطل ) عمر گفت رأى پيغمبر بهتر از رأى من است و خير و بركت آن هم فزونتر مىباشد در همان سال مقيس بن صبابه كه اسلام آورده بود وارد شد و گفت . اى رسول اللّه من مسلمان شده آمده‌ام خونبهاى برادر خود را كه بخطا كشته شده كه بيان آن گذشت و او هشام بن صبابه است مطالبه مىكنم . او نزد پيغمبر اندك مدتى اقامت كرد سپس قاتل برادر « كه مسلمان بود » را كشت و مرتد شد و به مكه گريخت و گفت . « شعر »\r\n شفى النفس ان قد بات فى القاع مسندا * تفرج ثوبيه دماء الا خادع\r\nو كانت هموم النفس من قبل قتله * تلم فتحمينى و طاء المضاجع\r\nحللت به نذرى و ادركت ثورتى * و كنت الى الاصنام اول راجع \r\nيعنى . نفس من تشفى يافت براى كسى كه بر زمين افتاده و جامهء او از خون پشت رنگين شده بود . هم و غم نفس من قبل از قتل او ( قاتل برادر ) در حال افزايش\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو تراكم ( آمدن ) بود بحديكه خوابگاه مرا گرم مىكرد « كنايه از شدت اضطراب و بىخوابى » . اكنون من نذر خود را ادا كرده و بخونخواهى قيام نموده و انتقام كشيده‌ام و من نخستين كسى بوده « و هستم » كه سوى بت و بت‌پرستى برگشته‌ام .\r\n( مقيس ) بكسر ميم و سكون قاف و فتح ياء با دو نقطه زير . ( صبابه ) بصاد بىنقطه و دو باء يك نقطه كه ميان آن دو الف باشد . ( اسيد ) با همزهء ضم شده ( حضير ) با حاء بىنقطه و فتح ضاد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nداستان تهمت و افترا\r\nداستان افترا در جنگ بنى مصطلق رخ داده كه پيغمبر صلّى اللّه عليه و سلم از آن جنگ مراجعت فرموده بود در ( راه برگشت واقع ) گرديد كه دروغگويان و تهمت زنان آن را ساخته بودند و آن چنين است كه از عايشه نقل و روايت شده او چنين گويد : پيغمبر صلّى اللّه عليه و سلم عادت داشت كه اگر قصد سفر ميكرد قرعه براى بردن يكى از همسران خود مىانداخت و بهر زنى كه قرعه اصابت ميكرد او را با خود ميبرد چون غزاى بنى المصطلق پيش آمد قرعه كشيد و بنام من اصابت نمود و مرا با خود برد . زنان در آن زمان از گوشت بهرهء اندك ميبردند نه بسيار ( در حديث بخارى و تاريخ طبرى آمده - مبادا فربه شوند ) . من در حالى بودم كه اگر شتر من آماده مىشد داخل هودج ( محمل يك تن ) مىشدم آنگاه محمل از روى زمين ( با سوار ) برداشته و بر پشت شتر بسته مىشد سپس مهار شتر را مىگرفتند و راه مىپيمودند . او گفت : ( عايشه ) چون پيغمبر از آن سفر برگشت و نزديك مدينه شد ، در منزل پاسى از شب گذشته كه زود بار بستند و راه را گرفتند . پيغمبر با مردم ( همسفر ) همه رفتند . من هم چون براى كارى رفته بودم ( قضاء حاجت ) گردن‌بندى داشتم كه مهره‌هاى آن عقيق ظفار ( شهرى در يمن ) بود كه از گردنم افتاد بدون اينكه متوجه شوم چون از گم شدن آن آگاه شدم ناگزير به محل ( قضاء حاجت ) برگشتم\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمردم هم بار بستند و رفتند در آنجا باز ماندم . كسانى كه محمل مرا حمل ميكردند رسيدند و محمل را برداشته بر شتر بستند گمان ميكردند بر حسب عادت من در آن محل قرار گرفته‌ام . آنها رفتند و من بلشكرگاه رسيدم در حالى كه نه فريادى بود و نه فريادرس . من هم روپوش خود را بر تن پيچيده آرميدم و دانستم كه آنها براى پيدا كردنم خواهند آمد . من در حال خواب بودم كه ناگاه صفوان بن معطل سلمى رسيد كه از لشكر بازمانده بود . آن هم براى كارى ( قضاء حاجت ) رفته كه او شب را با مردم ( لشكريان ) نگذرانيده بود . چون سياهى ديد پى كرد تا رسيد و بر سرم ايستاد و مرا شناخت او مرا قبل از حجاب ديده بود . چون مرا ديد گفت : ما همه سوى خدا برميگرديم ( اليه راجعون ) پرسيد : پشت سر چه دارى ( كنايه از وقوع حادثه ) ؟\r\nمن به او پاسخ ندادم . او شتر خود را كشيد و گفت : سوار شو . من هم سوار شدم و او مهار شتر را گرفت و با سرعت راه را پيموديم . چون مردم بار افكندند و آرام گرفتند آن مرد در حالى كه شتر را ميكشيد پديد آمد گزاف گويان و مفتريان چيزهائى گفتند - لشكريان بدان گفتگو شوريدند و مضطرب گرديدند و من چيزى از آن داستان نمىدانستم چون بمدينه برگشتيم ، من سخت بيمار شده بودم . گفتگوى مردم ( داستان تهمت و عشق ورزى ) به گوش پيغمبر و پدر و مادرم رسيده بود . آنها ( پدر و مادرم ) به من چيزى نمىگفتند ( مرا آگاه نميكردند ) ولى من احساس كردم كه پيغمبر آن لطف و عنايت را نسبت به من ترك كرده . چون ميآمد و ميديد مادرم پرستارى مرا مىكرد ميفرمود : او چون است ؟ هيچ چيز بر آن گفته نمىافزود . من در خود احساس جفاى او را كردم . از او ( حضرت او ) اجازه خواستم كه نزد مادرم ( در خانه او ) بروم كه پرستارى مرا كند . اجازه داد و من رفتم در حالى كه از هيچ چيز خبر نداشتم تا آنكه بهبودى يافتم و درد من بپايان رسيد آن هم در مدت بيشتر از بيست روز . گفت . ( عايشه ) ما عرب بوديم در خانه‌هاى خود محل قضاء حاجت نميساختيم زيرا بد ميدانستيم و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاز آن متأذى ميشديم من هم يك شب براى كار ضرورى بيرون رفتم . ام مسطح دختر ابو ابراهيم كه مادر او خاله ابو بكر پدرم با من بود گفت ( عائشه ) به خدا او با من مىرفت كه ناگاه پاى او بروپوش گرفته لغزيد گفت بدا بمسطح « فرزند خود » من گفتم تو بيك مردى كه جنگ بدر را ديده و از مهاجرين بشمار آمده ناسزا گفتى « مقصود گفتن بدا به فرزند خود هنگام لغزيدن » گفت ( ام مسطح ) مگر خبر را نشنيدى پرسيدم ، خبر چيست ، ( چه رخ داده ) آنچه واقع شده بود ( از گفتگوى مردم در باره عايشه با آن جوان ) براى من نقل كرد . به خدا من نتوانستم كار خود را بكنم برگشتم و سخت گريستم بحديكه گمان بردم كه گريه جگرم را پاره كرده . بمادرم گفتم مردم به آنچه واقع شده ( بر سرم آمده ) گفتگو مىكنند و تو هيچ چيز به من نمىگوئى گفت اى دختر ! بر خود آسان بگير و باك نداشته باش . به خدا هيچ زن زيبائى كه همسر مردى باشد و آن مرد او را دوست بدارد و خود هووهاى متعدد داشته باشد از گزاف گوئى مردم مصون نمىماند . گفت ( عائشه ) پيغمبر ميان مردم برخاست و خطبه فرمود و من از آن جريان آگاه نبودم . فرمود ايها الناس ! چرا گروهى از مردم درباره خاندان من مرا آزار مىدهند و ناحق مىگويند و درباره كسى چيزهائى مىگويند و در باره مردى گفتگو مىكنند به خدا من چيزى جز نيكى از او نديده‌ام ، او بهر يكى از خانه‌هاى من كه داخل مىشد با من همراه بود ( تنها نبوده ) اين داستان در نظر عبد اللّه بن ابى بن سلول و گروهى از خزرج ( قبيله ) بسى بزرگ آمده و بر آن شاخ و برگ نهاده بودند مسطح ( همان فرزندى كه مادرش هنگام لغزيدن او را نفرين كرد ) همچنين حمنه دختر جحش كه زينب خواهر او همسر رسول اللّه بود آن را اشاعه دادند . ( عايشه گفت ) آن زن بسبب هوو بودن من با خواهر او شايعات را تقويت مىنمود . چون پيغمبر صلّى اللّه عليه و سلم آن بيان را « در خطبه » فرمود . اسيد بن حضير گفت اى پيغمبر اگر اينها كه شايعات را منتشر كرده‌اند از اوس ( قبيله ) باشند ما آنها\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nرا منع و در اين كار كفايت مىكنيم و اگر از برادران ما خزرج باشند آماده امر تو خواهيم بود . سعد بن عباده گفت ( باسيد ) به خدا تو اين سخن را به زبان نياوردى مگر پس از اينكه دانستى كه آنها از خزرج هستند . اگر از قوم تو بودند هرگز چنين نمىگفتى اسيد گفت دروغ مىگوئى ، تو منافق هستى و از منافقين دفاع مىكنى ، مردم به روى يك ديگر شوريدند و نزديك بود فتنه و شر برخيزد . پيغمبر فرود آمد از محل خطبه على بن ابى طالب و اسامه بن زيد را نزد خود خواند و با آنها مشورت فرمود اسامه ثنا گفت ( بر عايشه ) اما على گفت . زنها بسيارند از پرستار عايشه بپرس راست را خواهد گفت پيغمبر بريره را خواند كنيز يا پرستار عايشه و از او تحقيق نمود على برخاست و او را سخت زد و گفت راست بگو برسول الله او گفت به خدا چيزى جز نيكى نمىدانم . من بر او هيچ ايرادى ندارم جز اينكه او از خمير خود غفلت مىكرد و ميخوابيد و حيوانات اهلى خمير را ميخوردند . سپس گفت ( عايشه ) پيغمبر بر من وارد شد . پدر و مادرم نزد من بودند زنى از انصار هم بود و من مىگريستم و آن زن هم مىگريست براى همدردى . او ( حضرت او ) خداوند را حمد و ثنا نمود و گفت اى عائشه . آنچه را كه مردم دربارهء تو گفته‌اند به گوشت رسيده اگر تو مرتكب كار بدى باشى توبه كن نزد خدا گفت ( عائشه ) به خدا اشك من بند آمد بحديكه هيچ چيز احساس نمىكردم ، منتظر شدم كه پدر و مادرم به او پاسخ دهند و ابوين من خوددارى كردند گفتم . چرا جواب نمىدهيد گفتند . نمىدانيم چه بگوييم من هيچ بليه در هيچ خانوادهء نديده‌ام باندازهء رنجى كه بابى بكر ( پدر او ) رسيده است . چون آن دو متوجه من شدند ( يا خشم بر من گرفته ) گريستم و گفتم به خدا از آنچه ياد كردى توبه نخواهم كرد .\r\nبه خدا اگر اقرار كنم و خداوند مىداند كه بىگناهم شما باور مىكنيد دروغ مرا و اگر انكار كنم و حال اينكه راست گفته باشم باور نخواهيد كرد . سپس مىكوشيدم كه نام يعقوب را به ياد آرم و نتوانستم « فراموشم شده بود » ولى من گفتم پدر يوسف را\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبه زبان مىآرم ( كه گفته بود )  « فَصَبْرٌ جَمِيلٌ وَ اللَّهُ الْمُسْتَعانُ عَلى ما تَصِفُونَ »  پس من صبر بسيار نيكى خواهم كرد و از خداوند بر آنچه مىگوئيد يارى ميخواهم . من و زندگانى من كوچكتر از آن بود كه خداوند در شان من قرآن ( آيه ) نازل كند كه ( همه جا ) خوانده شود ولى من معتقد بودم كه حضرت او در خواب ( رؤيا ) چنين بيند و يقين كند كه درباره من دروغ گفته شده به خدا پيغمبر از جاى خود برنخاست تا آنكه وحى نازل شد ، او جامه خود را بر سر كشيد ( براى تلقى وحى ) من هم هيچ باكى نداشتم و نترسيدم زيرا خود را برى ميدانستم و يقين داشتم خدا نسبت به من ظلم نخواهد كرد اما پدر و مادرم از بيم نزديك بود جان بسپارند مبادا خداوند گفته مردم را تاييد و تصديق كند .\r\nسپس ( آن حال ) از پيغمبر زايل شد . عرق حضرت او مانند دانه‌هاى مرواريد از پيشانى ساقط مىشد . مىگفت : اى عائشه مژده كه خداوند تبرئه ترا نازل كرده من هم گفتم خدا را سپاس مىكنم . او ( حضرت او ) از آنجا خارج شد و مردم را خطاب كرد خطبه خوانده فرمود خداوند درباره من چنين فرموده ( در قرآن ) سپس فرمود مسطح بن اثاثه و حسان بن ثابت شاعر پيغمبر و حمنه دختر جحش ( خواهر زن پيغمبر ) كه تهمت فحشاء را شايع كرده بودند حد زدند ابو بكر هم سوگند ياد كرد كه بر مسطح پسر خاله او انفاق نكند كه اين آيه  ( وَ لا يَأْتَلِ أُولُوا الْفَضْلِ مِنْكُمْ )  نازل شد . نيكوكاران از كار نيك باز نمانند . ابو بكر گفت من دوست دارم ( اميدوارم ) كه خداوند من و مسطح را ببخشد آنگاه مقررى او را پرداخت . بعد از آن صفوان بن معطل كه بعشق عايشه متهم بود حسان بن ثابت را ديد و با شمشير نواخت ( مجروح كرد ) كه سخن او را اتهام شنيده بود . آنگاه چنين گفت :\r\n تلق ذباب السيف عنى فاننى * غلام اذا هو جيت لست بشاعر \r\nبگير دم شمشير را از من و بدان كه من جوانى هستم اگر ناسزا بشنوم شاعر\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nنيستم بلكه شمشيرزن - اشاره بشاعر بودن حسان كه با سخن نبرد مىكند نه با دم شمشير ثابت بن قيس ( كه آن حال ديد ) جست و ضارب را دست به گردن بست و نزد حارث بن خزرج برد كه محاكمه كند عبد الله بن رواحه ( از رؤساء انصار ) او را ديد پرسيد چه شده ، گفت آيا پيغمبر آگاه شده كه تو چنين كارى كردى گفت نه به خدا . گفت .\r\n( عبد الله بن رواحه ) پس تو بيهوده چنين جسارتى كردى نسبت برسول اللّه او را آزاد كن . او هم او ( ضارب حسان ) را آزاد كرد . او هم رفت و خبر واقعه را برسول الله داد .\r\n( حضرت او ) حسان و صفوان بن معطل ( متهم ) را خواند . صفوان گفت اى پيغمبر خدا او ( حسان ) مرا هجو كرد و آزار نمود . پيغمبر بحسان فرمود ، اى حسان احسان كن گفت : او را به تو بخشيدم اى پيغمبر خدا . پيغمبر هم بعوض آن گذشت « بيرحا » كه قصر بنى حديله با حاء بىنقطه است به او بخشيد همچنين سيرين ( شيرين ) كه كنيزك قبطى و خواهر ماريه مادر ابراهيم فرزند پيغمبر را به او داد كه عبد الرحمن بن حسان را زائيد . صفوان هم مردى خوددار شده بود كه هرگز نزديك زنان نمىرفت عزب بوده كه بعد از آن كشته شده بدرجه شهادت رسيد ( مسطح ) بكسر ميم و سكون سين بىنقطه و با طاء و حاء بى نقطه است\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nبيان عمره حديبيه\r\nدر همين سال پيغمبر براى عمره ( زيارت كعبه در غير ايام حج ) در ماه ذى - القعده با گروهى از مهاجرين و انصار رهسپار شد . قصد جنگ هم نداشت . عده هزار و چهارصد و بقولى پانصد تن از اعراب هم همراه او ( حضرت او ) بودند . گفته شده هزار و سيصد . شترهاى قربانى كه هفتاد نفر بود همراه خود برده بود كه مردم بدانند فقط قصد زيارت خانه خدا را دارد ( نه جنگ ) چون بعسفان ( محل ) رسيد بسر بن سفيان بملاقات ( حضرت او ) آمد و گفت : اى پيغمبر خدا قريش بر قصد تو آگاه شده در ( وادى ) ذى طوى جمع شده و سوگند ياد كرده‌اند كه هرگز نگذارند ( وارد ) ( مكه ) شوى . خالد بن وليد را هم پيشاپيش بكراع ( محل ) فرستادند ( كه مانع شود ) گفته شده كه خالد در آن هنگام مسلمان شده و با پيغمبر همراه بوده كه او ( خالد ) با عكرمه ابن ابى جهل مصاف داده او را منهزم نمود ولى گفته نخستين درست است ( نه روايت اخير ) چون بسر اين خبر را برسول داد فرمود : واى بر قريش كه جنگ آنها را تباه كرد چه مىشد اگر مرا آزاد مىگذاشتند كه اگر آنها بر من چيره شوند مراد آنان حاصل مىشود و اگر خداوند مرا بلند كند آنها هم دين اسلام را مىپذيرفتند و آسوده مىشدند . به خدا من هميشه با آنها ستيز خواهم كرد و آنچه را كه خدا مرا براى تبليغ آن فرستاده ( رسالت - دعوت - دين اسلام ) نمايان كند و پيش برود مگر\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاينكه گردن من زده شود . سپس راه ديگرى را غير از راه مقدمه لشكر ( كه با خالد بود ) گرفت كه آن طرف راست سوى ثنية المرار ( محل ) در وادى حديبيه ( شيب ) بود آنگاه شتر آن حضرت ( ماده شتر - ناقه ) فرو ماند و نشست مردم گفتند : تمرد كرد . فرمود :\r\nعصيان نكرد ولى كسى كه فيل را باز داشت شتر را باز داشته ( مقصود حمله حبشيان با فيل كه واقعه آن معروف است ) كه وارد مكه نشود . امروز روزيست كه اگر قريش بهر چيزى كه ميخواهند مرا تكليف كنند من براى صله رحم ( خويش نوازى ) قبول مىكنم ( انجام مىدهم - مىبخشم ) بمردم هم فرمود فرود آئيد . گفتند : در اين وادى آب نيست كه ما در پيرامون آن منزل كنيم ( حضرت او ) يك تير از تركش خود كشيد و بيكى از ياران خود داد كه او رفت و در يكى از چاههاى ( خشك ) فرو برد .\r\nآب از آن جوشيد . بحديكه مردم همه سيراب شدند . نام كسى كه آن تير را برد و به كار بست ناجيه بن جندب بن عمير ساربان شترهاى قربانى پيغمبر بود . آنها در آن حال بودند كه ناگاه بديل بن ورقاه خزاعى با جمعى از قوم خود خزاعه رسيد خزاعه هم محل اعتماد و مورد وثوق پيغمبر در تهامه بودند . او ( بديل ) گفت : من كعب بن لوى و عامر بن لوى ( طايفه ) پيرامون آب حديبيه ديدم كه آماده جنگ با تو و منع از ورود به خانه ( خدا ) مىباشند . پيغمبر فرمود : ما براى نبرد نيامده‌ايم .\r\nاگر قريش بخواهند ( جنگ كنند ) ما نيز با آنها مصاف مىدهيم تا ما را آزاد بگذارند و مانع اختلاط من با مردم نشوند و اگر مانع شوند بخداوندى كه جان من در دست اوست من با آنها جنگ خواهم كرد مگر گردنم زده شود .\r\nبديل از آنجا سوى قريش روانه شد و پيام پيغمبر را رسانيد . عروة بن مسعود ثقفى برخاست و گفت : اين مرد ( پيغمبر ) پيشنهادى بشما كرده قبول كنيد و بگذاريد من نزد او بروم ( و گفتگو كنم ) او نزد ( پيغمبر ) رفت و گفت : اى محمد تو او - باش را جمع كرده آمدى كه مركز عزت خود را تباه كنى ؟ آنها قريش هستند كه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبر اشتران جوان سوار شده ، پوست پلنگ پوشيده بجنگ تو آمده‌اند . با خدا عهد كرده كه نگذارند تو با زور و غلبه داخل شوى . به خدا سوگند من چنين مىبينم كه فردا اينها ( اوباش ) از تو پراكنده شده ( ترا تنها گذاشته ) مىگريزند . ابو بكر گفت :\r\nبدترين عضو لات را ( عبارت زشت ) بگز ( كنايه معروف است كه نام مادران ذكر مىشود و در اينجا لات ذكر شده كه مؤنث مىباشد ) . آيا ما پراكنده ميشويم و او را تنها مىگذاريم ؟ پرسيد : اين كيست اى محمد ( كه به من چنين پرخاش مىكند ) پيغمبر فرمود . اين فرزند ابو قحافه است . گفت : ( عروه ) به خدا اگر تو نسبت به من حقى نداشتى كيفر ترا ( در اين سخن ) مىدادم سپس ريش پيغمبر را ببازى با دست گرفت و شروع بمذاكره نمود . مغيرة بن شعبه ( مشهور ) كه بر سر پيغمبر ( براى حراست ) ايستاده بود با آهن ( سلاح آهنين ) بر دست او زد و گفت : زنهار - ( با ادب باش - جسارت مكن ) دست خود را بكش و گر نه از تو جدا خواهد شد . عروة گفت اين كيست ؟ پيغمبر فرمود : اين برادرزاده تو مغيره است ( از طايفه ثقيف ) گفت . اين چه خيانتى است ؟ من ننگ ترا تا ديروز پاك مىكردم . مغيره سيزده تن از بنى مالك كشته و گريخته بود . دو طايفه بنى مالك خويشان مقتولين و احلاف طايفه مغيره بجنگ و ستيز شوريدند كه عروة خونبهاى سيزده تن را پرداخت و ما بين آنها صلح داد . سخن ما بين آن دو بدرازا كشيد ( ميان پيغمبر و عروه ) پيغمبر هر چه ببديل فرموده بود تكرار نمود . عروه گفت . اى محمد اگر تو ريشه قوم خود را بركنى آيا تاكنون شنيدى كه يكى از عرب بيخ خويشان خود را كنده باشد ؟ آنگاه بياران پيغمبر نگاه كرد و توجه نمود ( كه وضع آنان را بشناسد ) . به خدا هر گاه پيغمبر آب دهان مىانداخت در گرفتن آن ( و تبرك بدان ) مسابقه كرده بر تن و روى خود ميماليدند اگر امر مىداد باطاعت مبادرت مىكردند و اگر وضو مىگرفت بر گرفتن آب وضوى او كشمكش و جنگ مىكردند . هرگز به روى او خيره نمىشدند ( براى تعظيم و احترام )\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nعروه نزد ياران خود ( قريش ) برگشت و گفت . اى مردم من بر خسرو و قيصر و نجاشى ( پادشاه حبشه ) وارد شده بودم هرگز قومى به اين اندازه نديده بودم كه پادشاه خود را تعظيم و تكريم كنند كه ياران محمد را تعظيم نمايند . آنچه رخ داده و مذاكره شده هم نقل نمود . مردى از كنانه ( طايفه ) گفت . بگذاريد من نزد او بروم . گفتند برو . چون پيغمبر را ديد . پيغمبر ( ص ) فرمود اين فلان است . او از مردمى آمده كه قربانى را احترام و تقديس مىكنند . خوب است شترهاى قربانى را با او بفرستيد آنها هم شترها را با او فرستادند . مردم ( مسلمين ) هم باستقبال قربانى جنبيدند و تلبيه كردند ( بر يك پا جستند ) او گفت . سبحان اللّه هرگز نبايد اين قوم از خانه خدا رانده و منع شوند . نيز گفته شد كه قريش حليس بن علقمه را نزد پيغمبر فرستادند كه از جنگجويان متفرقه بود . چون پيغمبر او را ديد فرمود اين از مردمى باشد كه خداپرست هستند ، قربانىها را پيش او برانيد تا آگاه شود . او رسول را ملاقات نكرده برگشت و گفت . اى قوم . من كسى را ديدم كه منع او ( و انجام زيارت و قربانى ) روا نباشد . آنها گفتند تو اعرابى باديه‌نشين ( ساده هستى چيزى نمىدانى .\r\nگفت به خدا ما با شما در اين گونه كارها پيمان نبسته‌ايم . چگونه كسى را منع مىكنيد كه براى زيارت و تعظيم خانه خدا آمده است . بخداوندى كه جان من در دست اوست بايد او را آزاد بگذاريد و ميان او و خانه خدا حايل نشويد و گر نه جنگجويان متفرقه را يكباره مانند يك تن ( بنبرد ) شما دعوت كنم . گفتند . بگذر از ما اى حليس و بگذار هر چه ميخواهيم بكنيم . مردى از ميان آنها بنام مكرز بن حفص برخاست و گفت . بگذاريد من نزد او ( پيغمبر ) بروم . گفتند . برو چون پيغمبر او را ديد بياران خود فرمود . اين ناپاك است . او سخن را با رسول اللّه آغاز نمود ناگاه سهيل بن عمرو رسيد چون پيغمبر او را ديد فرمود . كار شما سهل شده از ( سهيل ) ابن اسحق گويد . قريش سهيل را بعد از پيغمبر فرستادند كه حامل پيغام عثمان بن\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nعفان بود . گفت ( ابن اسحق ) چون عروه بن مسعود از نزد پيغمبر مراجعت نمود .\r\nپيغمبر خراش بن اميه خزاعى را نزد قريش فرستاد او بر شترى سوار بود كه نام آن ثعلب بود كه باشراف قريش پيام رسول را ابلاغ نمايد آنها شتر او را كشتند و خواستند او را بكشند جنگجويان متفرقه ( احابيش ) او را حمايت و آزاد نمودند تا دوباره نزد پيغمبر مراجعت نمود . پيغمبر عمر را خواند كه نزد اهل مكه بفرستد . او ( عمر ) گفت در مكه كسى از عدى ( طايفه عمر ) نيست ( كه مرا حمايت كند ) قريش هم اندازه دشمنى و خشونت مرا مىدانند من بر جان خود از آنها مىترسم بهتر اين است كه عثمان را برسالت بفرستى كه او از من تواناتر و گرامىتر است . پيغمبر عثمان را خواست و او را فرستاد او رفت و ابان بن سعيد بن عاص را ديد كه او را پناه داد و نزد ابو سفيان و بزرگان قريش رفته پيغام رسول را تبليغ نمود . بعثمان پس از انجام كار گفتند .\r\nاگر بخواهى در حرم طواف كنى مانعى نخواهد بود . او گفت : من اين كار را نخواهم كرد مگر بعد از طواف پيغمبر . قريش او را نزد خود باز داشتند . خبر برسول رسيد كه او را كشته‌اند فرمود ما از اينجا نخواهيم رفت تا با اين قوم مبارزه و نبرد نكنيم آنگاه مردم را براى بيعت ( پيمان ) دعوت كرد آنها با ( حضرت او ) زير درخت بيعت كردند ( عهد بستند ) آن درخت خرم بود و كسى از آن عهد تخلف نكرد مگر جد بن قيس نخستين كسى كه با ( حضرت او ) بيعت نمود مردى از بنى اسد ابو سنان نام داشت بعد از آن خبر رسانيد كه عثمان كشته نشده . سپس قريش سهيل بن عمرو از بنى عامر بن لؤى را نزد پيغمبر فرستادند كه با او صلح كند به شرط اينكه آن سال زيارت كعبه را بتأخير اندازد و برگردد . سهيل هم وارد شد و گفتگو هم مدتى بدرازا كشيد سپس صلح برقرار گرديد . آنگاه پيغمبر على بن ابى طالب را خواند و فرمود : بنويس ، بسم اللّه الرحمن الرحيم . سهيل گفت : ما چنين چيزى ( عبارتى ) را نمىشناسيم . بنويس : باسمك اللهم . « بنام تو خداوند » او هم ( على ) چنين نوشت . سپس\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nفرمود ، بنويس ، اين است آنچه را محمد رسول اللّه براى صلح مقرر نموده . سهيل گفت : ما اگر ترا رسول اللّه بدانيم هرگز با تو جنگ نمىكنيم . نام خود و پدر خويش را بنويس . پيغمبر بعلى فرمود رسول اللّه را پاك كن . على گفت : من هرگز آن را از نام تو پاك نميكنم پيغمبر آن را گرفت و حال اينكه خوب نمىدانست و نمىتوانست بنويسد « امى » بجاى رسول اللّه نوشت . محمد بن عبد اللّه . بعلى هم گفت :\r\nتو بمانند اين مبتلا خواهى شد ( اشاره بحكميت صفين ) بعد از آن : صلح كردند بر اينكه مدت ده سال با هم جنگ نكنند تا مردم آسوده و در امان باشند هر كه نزد پيغمبر بدون اجازه اولياء خود برود او را عودت دهد . همچنين قريش هر كه نزد آنها برود ( از اتباع پيغمبر ) او را بعودت مجبور كنند . هر كه هم بخواهد داخل عهد ( دين ) پيغمبر شود آزاد است .\r\nهمچنين هر كه بخواهد با قريش هم پيمان شود مختار است . خزاعه با پيغمبر عهد بسته و ملحق شدند . بنو بكر هم با قريش متحد شدند ( باز از جمله شروط ) پيغمبر امسال در مدت تمام سال برگردد و در سال بعد ما از مكه خارج ميشويم و در مدت اقامت ( پيغمبر و ياران ) سه روز بيرون بمانيم . سواران هم اسلحه را بگذارند فقط با شمشير باشند نه سلاح ديگر ( تير و كمان و نيزه كه از دور با آنها جنگ مىكردند و مقصود عدم جنگ است ) هنگامى كه نامهء پيمان را مىنوشتند ناگاه ابو جندل پسر سهيل بن عمرو ( نماينده قريش ) با غل و زنجير رسيد كه از دشمن گريخته برسول پناهنده شده ياران پيغمبر در پيروزى و فتح شك نداشتند زيرا پيغمبر در حال رويا ظفر را ديده و به آنها خبر داده بود . چون انجام صلح را ديدند دچار حيرت و دهشت شدند . و يك وضع عجيب پيش آمد كه نزديك بود ( از فرط غم و اندوه ) هلاك شوند ، چون سهيل فرزند خود را ديد او را برد و گفت : اى محمد ، عهد صلح ميان ما قبل از آمدن ( و پناهندگى ) فرزندم انجام يافته بود فرمود : تصديق مىكنم .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n« چنين است » . پدر فرزند خود را گرفت كه دوباره تسليم قريش كند . ابو جندل « كه مسلمان شده بود » فرياد زد اى گروه مسلمين ! مرا تسليم ميكنيد كه گمراهم نموده از دين خود باز دارند ؟ اين واقعه بر هيجان و فتنه مردم افزود . پيغمبر به او ( ابو جندل ) فرمود اين را ( سختى و گرفتارى ) در راه خدا محسوب بدار كه خداوند براى تو و ناتوانان فرج و نجاتى خواهد داشت زيرا ما با اين قوم عهد بستيم و خيانت نمىكنيم . گفت ( راوى ) عمر بن خطاب جست و با ابو جندل خراميد و گفت : صبر كن و اين كار را در راه خدا محسوب نما . آنها كافر هستند ، خون هر يك از آنها به اندازه خون يك سك بى بها است سپس قبضه شمشير را به او نزديك كرد باميد اينكه او شمشير را كشيده پدر خود را با آن ( شمشير عمر ) بكشد . گفت ( راوى ) او دريغ داشت و بخل كرد كار هم انجام يافت . جماعتى هم در آن عهد شهادت دادند كه ابو بكر و عمر و عبد الرحمن بن عوف و غيرهم بودند همچنين گروهى از مشركين گواه شدند چون پيغمبر از آن كار آسوده شد فرمود برخيزيد و قربان كنيد ، موى سرها را بتراشيد ، هيچ كس برنخاست ( از فرط خشم و بدبينى ) . اين فرمان را تكرار فرمود و باز كسى برنخاست . او نزد ام سلمه رفته وضع را بيان فرمود . ام سلمه گفت يا رسول اللّه برخيز و خود به تنهائى قربان كن ( شتر بكش - نحر كن ) و سر خود را بتراش و با هيچ كس سخن مگو چون مردم آن اقدام را ديدند برخاستند و قربان كردند و سر تراشيدند و از شدت ازدحام نزديك بود يك ديگر را هلاك كنند . آنگاه براى اسلام يك نحو فتح و ظفرى پيش آمد كه هرگز قبل از آن ديده نشده بود زيرا مردم در امان و از هر حيث آسوده شدند و در مدت دو سال بعد از آن واقعه كسانى كه داخل دين اسلام شدند بيشتر از تمام مدت بودند چون پيغمبر بمدينه مراجعت فرمود . ابو بصير عتبة بن اسيد ابن جاريه ثقفى كه مسلمان شده بود نزد پيغمبر آمد و او در مكه باز داشت شده بود . از هر بن عبد عوف و اخنس بن شريق نامه در\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبارهء استرداد او نوشته با يك مرد از بنى عامر بن لوى و يك غلام فرستاد .\r\nپيغمبر به او ( ابو بصير ) فرمود تو مىدانى كه ما با آنها عهد بسته‌ايم و شايسته نيست كه ما خيانت و عهد شكنى كنيم . تو با اين دو تن ( عامرى و غلام ) برو . او با آن دو سوى ذى الحليفه ( محل ) رهسپار شد . شمشير يكى از آن دو تن را گرفت او را كشت .\r\nغلام نزد پيغمبر شتاب كرد و خبر قتل همسفر خود را داد . بعد از آن ابو بصير آمد و گفت : يا رسول اللّه عهد تو محفوظ « ذمه » ماند و خداوند مرا نجات داد . پيغمبر فرمود . واى بر مادر او مرد نبرد و آتش افروز جنگ مىباشد اگر مردانى يافت شوند كه جنگ را بر پا كنند . او دانست كه پيغمبر او را تسليم خواهد نمود . از آنجا رفت تا به محل ذى المروه در ساحل دريا رسيد كه راه قريش سوى شام از آنجا بود . مسلمين كه در مكه باز داشت شده بودند شنيدند همه نزد ابو بصير رفتند كه جندل يكى از آنها بود « نام او گذشت » عده هفتاد تن از آنها جمع شدند راه قريش را گرفتند و قافله‌هاى آنها را در معرض خطر گذاشتند . چون قريش از آنها بستوه آمدند نزد پيغمبر فرستاده بنام خدا و محض خويش نوازى از « حضرت او » خواهش كردند كه او آنها را بپذيرد و بهر كه نزد او برگردد « از قريش بگريزد » در امان باشد « تسليم قريش نشود بموجب پيمان » پيغمبر آنها را نزد خود خواند و سورهء فتح هم در آن هنگام نازل شد زنان مسلمان هم نزد پيغمبر مهاجرت كردند كه ام كلثوم دختر عقبة بن ابى معيط يكى از آنها بود . برادران او « دو برادر » عماره و وليد پيغمبر را براى استرداد وى قصد نمودند اين آيه نازل شد  « فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ »  اگر بدانيد كه آنها « زنان مهاجر » ايمان آورده‌اند آنها را نزد كافرين برنگردانيد . هيچ زن با ايمانى را تسليم نكرد و نيز اين آيه نازل شد  « وَ لا تُمْسِكُوا بِعِصَمِ الْكَوافِرِ »  يعنى زنان كافر را كه همسر شما باشند نگهدارى مكنيد بدين سبب عمر بن خطاب\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدو زن خود را طلاق داد يكى از آن دو قريبه دختر ابى اميه و ديگرى ام كلثوم بعد از آن همسر ابو جهم بن حذيفه بن غانم شد .\r\n( بسر ) بضم باء يك نقطه و سكون سين بى نقطه . ( بصير ) با باء يك نقطه بفتح و صاد بىنقطه بكسر ياء ساكن دو نقطه زير و در آخر آن راء « حليس » بضم حاء بىنقطه و فتح لام و بعد از آن ياء دو نقطه و آخر آن سين بىنقطه در همان سال چند جنگ و غزوه و حمله رخ داد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nوقايع ديگر كه در اين سال رخ داده\r\nگروه عكاشه بن محض « كه عده آنها چهل تن بود و ثابت بن اقرم و شجاع بن وهب از آنها بشمار مىآمدند به قصد « غزو » از مدينه خارج شدند ولى دشمن آگاه شده گريخت . آنها دويست شتر كه در آنجا بود بيغما برده بمدينه سوق دادند . اين واقعه در ماه ربيع الاخر بود « گروه محمد بن مسلمه » پيغمبر او را با ده سوار سوى بنى ثعلبه بن سعد فرستاد . دشمن براى آنها كمين شده بود چون آنها . بخواب فرو رفتند بر آنها حمله كرده همه را كشت فقط خود او ( محمد ) كه مجروح بوده نجات يافت در ماه ربيع الاول بود .\r\n« گروه ابو عبيده بن الجراح » كه با چهل تن در ماه ربيع الاخر ذى القصه را قصد نمودند . دشمن گريخته بكوه پناه برد . مواشى و اموال را با يك اسير ربودند .\r\nآن اسير هم مسلمان شده آزاد گرديد .\r\n« گروه زيد بن حارثه » سوى جموم هجوم نموده زنى از مزينه ( طايفه ) بنام حليمه اسير كرده و آن زن يكى از محلات بنى سليم را به آنها نشان داد و دلالت نمود .\r\nآنها مواشى ( گوسفند ) و برده ربودند كه يكى از اسراء شوهر آن زن بود . پيغمبر صلّى اللّه عليه و سلم او و همسرش را آزاد فرمود .\r\n« گروه زيد » كه در جمادى الاولى به محل عيص رفته اموالى كه با ابو العباس\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبن ربيع بوده ربوده آوردند . او بزينب دختر پيغمبر ( كه همسر او بود شرح آن در جنگ بدر گذشت ) پناه برد و او پناهش داد .\r\n« گروه زيد دوباره » كه در جمادى الثانية به طرف بنى ثعلبه با عده پانزده تن رفته بيست شتر آورده و مدت حمله او چهار روز بود .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nواقعه زيد بن حارثه\r\nآن واقعه در ماه جمادى الاخرى رخ داد . سبب آن چنين بود كه رفاعة بن زيد جذامى ضبى در متاركه جنگ حديبيه نزد پيغمبر صلّى اللّه عليه و سلم رفت و يك غلام ( بنده ) بعنوان هديه تقديم نمود و اسلام آورد و نيك ديندار شد . پيغمبر هم يك نامه بتوسط او براى طايفه او نوشت و آنها را باسلام دعوت نمود آنها هم اسلام را قبول كرده سوى حرة الرجلاء ( محل ) روانه شدند . دحيه بن خليفه كلبى ( از ياران ) از نزد قيصر ( سزار ) برگشته بود كه قيصر روم به او جايزه از مال و خلعت داده بود . چون بسرزمين جذام رسيد هنيد بن عوض و فرزند او عوض بن هنيد بر او تاخته اموال وى را بيغما بردند . آنها از ضليع بودند كه طايفه از جذام مىباشند هر چه آورده بودند غارت كردند . بنى ضبيب كه قوم رفاعه باشند و مسلمان شده بودند آگاه شدند بر هنيد و فرزند او حمله كرده با هم نبرد نمودند و هر چه از دحيه ربوده بودند پس گرفته به او دادند دحيه از آنجا نزد پيغمبر رفته خبر واقعه را داد پيغمبر هم زيد بن حارثه را با لشكر فرستاد . آنها هم در فضفاض ( محل ) جنگ كرده هنيد و فرزند او را كشتند و اموال آنها را بغارت بردند . چون بنى ضبيب قوم رفاعه بن زيد مطلع شدند بعضى از آنها نزد زيد بن حارثه رفته گفتند : ما مسلمان هستيم . زيد گفت كتاب ( قرآن ) را بخوانيد ( اگر راست مىگوئيد ) . حسان بن مله يكى از آنها قرآن را خواند . زيد گفت : منادى جار بكشد كه خدا بر ما غارت آنها را حرام كرده . هر چه\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nهر چه از آنها بطريق غارت ربوده شده روا نباشد . خواست اسراء آنها را پس بدهد بعضى از اتباع او گفتند : احتياط ضرورت دارد و بايد از تسليم گرفتاران خوددارى شود . او گفت : آنها تحت امر و حكم خدا خواهند بود ولى لشكر خود را از اقامت در وادى آنها منع نمود . آن جماعت كه بشفاعت رفته بودند نزد رفاعه بن زيد كه در كراع زبه ( محل ) بود برگشتند او از جريان كار آنها آگاه نبود . به او گفتند : تو اينجا نشسته بزها را مىدوشى و زنان نوام ( طايفه ) گرفتار باشند . آنها فريب نامه ترا خورده‌اند ( نامه پيغمبر ) . آنگاه رفاعه با گروهى از آنها سوى مدينه نزد پيغمبر رفته نامه پيغمبر را ميان نهادند پيغمبر فرمود : من درباره كشتگان چه مىتوانم بكنم ؟ آنها گفتند زنده‌ها براى ما باشند و هر كه مرد زير پاى ماست . مقصود آنها عدم مطالبه خونبهاست - پيغمبر قبول فرمود - على بن ابى طالب را همراه آنها نزد زيد بن حارثه روانه نمود - اموال آنها را پس گرفت و به آنها داد بحديكه جامه زنها را كه ربوده شده بود از بار يغماگران مىكشيدند و مال خود را پس گرفتند - اسراء را هم آزاد نمود .\r\n( زبه ) بازاء يك نقطه ( ضبيب ) با ضم ضاء و باء نقطه دار تصغير ضب است ( سوسمار ) و نيز گفته شده با كسر ضاء و كسر باء كه در آخر آن نون باشد نسبت بضبيبه .\r\nباز هم زيد بن حارثه با گروهى جنگجو بوادى القرى ( محل ) در ماه رجب رهسپار شد .\r\nگروه عبد الرحمن بن عوف و قصد دومة الجندل كه در ماه شعبان بود .\r\nپيغمبر فرمود اگر آنها ( مردمى كه در آن محل اقامت داشتند ) ترا اطاعت و متابعت كردند نضره دختر ملك ( امير ) آنها را بزنى بگير كه آنها اسلام آوردند و عبد الرحمن دختر رئيس آنها را كه اصبغ ملك ( فرمانده و امير و رئيس ) بزنى گرفت نام\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nآن دختر تماضر بود و او مادر ابو سلمه بود ( بعد مادر او شد كه بنام فرزند معروف شد ) فرستادن على بن ابى طالب بفدك - در ماه شعبان على بفرماندهى صد مرد جنگى روانه شد . سبب آن اين بود كه پيغمبر شنيده بود جمعى از طايفه بنى سعد جمع شده قصد يارى اهل خيبر را نمودند . در عرض راه جاسوسى از آنها اسير شد او خبر داد كه بنمايندگى آنها سوى خيبر رفته پيشنهاد بدهد كه اگر آنها اهل خيبر را يارى كنند بايد حاصل خرماى خيبر را به آنها اختصاص دهند .\r\nفرستادن گروهى بفرماندهى زيد بن حارثه سوى ام قرفه . كه پيرزن سالخورده بود در ماه رمضان زيد بن فزاره در وادى قرى مقابله و مقاتله نمود .\r\nگروه او كشته شدند و او سخت مجروح شده ميان مقتولين پنهان شد و بعد برگشت . او نذر كرد كه از غسل جنابت خوددارى كند تا وقتى كه دوباره بجنگ فزاره برود . او دوباره با مردان نبرد دعوت كرد و در وادى القرى با آنها جنگ نمود . كشت و اسير برد . ام قرفه را كه فاطمه دختر ربيعه بن بدر زن سالخورده و بزرگ با دختر خود گرفتار نمود . ام قرفه را ميان دو شتر بست و دو شقه نمود . دختر او را نزد پيغمبر برد او برده و بهره سلمة بن اكوع بود . پيغمبر او را بعنوان هبه از او ( ابن اكوع ) گرفت و نزد حزن بن ابى وهب فرستاد كه همسر او باشد . عبد اللّه بن حزن را زائيد . سلمه بن اكوع گويد : پيغمبر در اين حمله ابو بكر را بر ما امير نمود . ما هم بر بنى فزاره تاختيم هنگام نماز صبح جمعى را گرفتار كرده نزد ابو بكر برديم . ميان اسراء زنى از بنى فزاره با دختر خود كه از تمام عرب زيباتر بوده گرفتار آمده ابو بكران دختر ( زيبا ) را به من بخشيد ( در تقسيم بهره - نفله ) من هم بمدينه نزد پيغمبر رفتم كه او ( حضرت او ) در بازار بود ( حضرت او ) به من گفت : اى ابو سلمه آفرين خدا بر پدرت . اين زن را به من واگذار كن . من گفتم : به خدا من او را خوب پسنديدم ولى تاكنون دست\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبدامن او نزده‌ام . ( كنايه از بهره‌مندى ) ( حضرت او ) آن دختر را به مكه فرستاد با جمعى از اسراء مسلمين معاوضه فرمود . ( تبديل اسير بعنوان فدا ) .\r\nفرستادن كرز بن جابر فهرى سوى غرنيين - كه آنها ( غرنيين ) ساربان پيغمبر را كشته و شترهاى او را بيغما برده بودند . عده اتباع كرز بيست سوار ( اسب سوار ) بوده و آن در ماه شوال سنه شش هجرى بود .\r\nدر همين سال عمر بن الخطاب با جميله دختر ثابت بن افلح خواهر عاصم - ازدواج نمود و فرزندى بنام عاصم زائيد پس از آن عمر او را طلاق داد و زيد بن حارثه پس از عمر با وى ازدواج نمود كه عبد الرحمن بن زيد را زائيد پس او برادر عاصم بن عمر از مادر بوده .\r\n( جاريه ) با جيم و بعد از راء ياء دو نقطه زير .\r\nدر همين سال مردم دچار قحط شديد شدند . پيغمبر در ماه رمضان استسقا نمود ( دعا براى طلب ياران ) .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nبيان نامه‌نگارى پيغمبرى با ملوك ( پادشاهان )\r\nدر همين سال پيغمبر نماينده ( رسول - سفير - نامه‌بر ) نزد كسرى ( خسرو ) و قيصر و نجاشى ( نگوس - امپراطور حبشه ) و بزرگان ديگر فرستاد ، حاطب بن ابى بلتعه را هم نزد مقوقس بمصر فرستاد . شجاع بن وهب اسدى را نزد حارث بن ابى شجر غسانى ( پادشاه شام از طرف روم ) فرستاد . دحيه ( كلبى ) را هم نزد قيصر ( با او سابقه داشت ) روانه كرد . سليط بن عمرو عامرى را هم نزد هوذة بن على حنفى اعزام فرمود .\r\nعبد اللّه بن حذاقه را نزد كسرى فرستاد . عمرو بن اميه ضجرى را نزد نجاشى فرستاد .\r\nعلاء بن حضرمى را نزد منذر بن ساوى برادر عبد القيس روانه كرد . گفته شده اين اعزام در سنه هشت هجرى رخ داده خدا داناتر است .\r\nمقوقس نامه پيغمبر را پذيرفت و ثنا گفت و چهار كنيز هديه تقديم نمود كه يكى از آنها ماريه مادر ابراهيم ( فرزند پيغمبر ) بود . اما قيصر كه او هرقل ( هراكليوس ) باشد كه او نيز نامه پيغمبر را پذيرفت و ميان ران و پهلوى خود نهفت بيكى از مرزبانان كه نامه‌ها را ميخواند و به او گزارش مىداد نوشت كه درباره اين نامه تحقيق كند . آن مرزبان نوشت : اين همان پيغمبريست كه ما منتظر ظهور او بوديم كه در بعثت او هيچ شكى نيست . تو بايد متابعت و تصديق كنى .\r\nهرقل هم بزرگان روم را از دسكره ( قرى - قصبات متعدده ) جمع نمود درهاى\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمحل را بر آنها بست و خود از صفه بالا رو نمود و بر خود انديشيد به آنها گفت اين نامه از اين مرد ( پيغمبر ص ) به من رسيده كه مرا بكيش خويش دعوت نموده .\r\nبه خدا سوگند او همان پيغمبر است كه ما نام او را در كتاب خود خوانده‌ايم . پس بيائيد از او متابعت و پيروى و تصديق كنيم . دنيا و آخرت ما برستگارى خواهد پيوست .\r\nآنها ( از آن گفته ) يكباره مانند يك تن خروشيدند و سوى درهاى بسته شتاب كردند كه خارج شوند . گفت ( قصير ) آنها را برگردانيد بر خود هم ترسيد .\r\nسپس گفت : من هر چه بشما گفتم براى آزمايش شما بوده تا بدانم سرسختى و پايدارى شما در دين خود تا چه اندازه است ، اينك من از شما خوشنود و خرسندم .\r\nآنها هم براى او ( تعظيم او ) سجده كردند . او رفت و بدحيه ( نماينده پيغمبر ) گفت : من ميدانم كه صاحب تو پيغمبر مبعوث است ولى من از روم ( ملت روم ) بر خود ميترسم و اگر چنين نمىبود از او پيروى مىكردم . نزد ضغاطر اسقف اعظم روم برو و اين موضوع را شرح بده و ببين چه خواهد گفت . دحيه هم رفت و به او خبر داد كه پيغمبر بعثت شده . ضغاطر ( اسقف ) نيز گفت : به خدا صاحب تو ( پيغمبر ) نبى مرسل است و ما صفات او را در كتاب خود ديده‌ايم سپس عصاى خود را برداشت و نزد روم ( مردم روم ) كه در كليسيا جمع شده بودند رفت و گفت : اى ملت روم ، نامه از احمد رسيده كه ما را به خداپرستى دعوت كرده و من مىگويم : اشهد ان لا إله الا اللّه و محمد بنده و رسول خداست .\r\nگفت : ( دحيه ) آنها بر او ( اسقف اعظم ) شوريدند و او را كشتند .\r\nدحيه نزد هرقل برگشت و واقعه را گزارش داد . او ( هرقل ) گفت من گفته بودم كه ما بر خود از آنها ميترسيم . سپس قيصر بملت روم گفت : بيائيد جزيه بدهيد آنها قبول نكردند گفت بگذاريد سوريه را كه سرزمين شام باشد به او بدهيم و با\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاو صلح كنيم آنها نپذيرفتند . هرقل ابو سفيان را نزد خود خواست كه او بازرگانى بود كه بشام مسافرت مىنمود . او هم با جماعتى از قريش نزد او رفت هرقل آنها را پشت سر خود نشاند و سپرد كه من از او خواهم پرسيد كه هر چه او پاسخ دهد و دروغ باشد شما او را تكذيب كنيد ، ابو سفيان گفت اگر دروغ براى من زشت نمىبود من دروغ ميگفتم او ( ابو سفيان چنين نقل كند ) گويد ، من كار پيغمبر و شان او را حقير و ناچيز گفتم . او بگفته من توجه نكرد . پرسيد نسب او ميان شما چيست و چون است گفتم . از حيث نسب متوسط است . پرسيد آيا او نزد شما ملكى داشته كه آن ملك را از او غصب كرده باشيد ؟ گفتم نه ، گفت ، كسانى كه از او پيروى كرده‌اند چگونه مردمى هستند گفتم گدايان و ناتوانان و فرومايگان و كودكان و بندگان و زنان . پرسيد آيا كسانى كه از او متابعت كرده‌اند او را دوست دارند و بملازمت او ادامه ميدهند يا او را ترك مىكنند ؟ پاسخ دادم هيچ يك از آنها پس از متابعت او را ترك نكردند . گفت جنگ ما بين شما و او چگونه است ؟ گفتم نبرد متفاوت و غلبه متفاوت و گاهى ما غالب ميشويم و گاهى او . پرسيد . آيا او غدر و خيانت و عهد شكنى مىكند ؟ گفت ( ابو سفيان ) من در اينجا چيزى نديدم كه از مرتبه او ( پيغمبر ) بكاهم ناگزير گفتم ما در حال صلح هستيم ولى از عهد شكنى و غدر او در امان نمىباشيم گفت : ( ابو سفيان ) او به اين جمله توجه نكرد . باز ابو سفيان گويد : هرقل گفت من از نسب او پرسيدم گفتى از مردم متوسط است . آرى ، پيغمبران چنين هستند . از تو پرسيدم آيا كسى از خاندان او چنين ادعائى كرده كه او تقليد كرده باشد ؟ گفتى نه . پرسيدم آيا ملك او را غصب كرده‌ايد كه براى استرداد آن قيام كرده ؟\r\nپاسخ دادى نه . از پيروان او پرسيدم گفتى : ضعفاء و تهى دستانند . آرى پيروان پيغمبر بايد چنين باشند . پرسيدم آيا اتباع او هميشه ملازم او هستند و او را دوست دارند ؟\r\nگفتى : آرى از او جدا نمىشوند و او را دوست دارند . حلاوت ايمان بايد چنين باشد\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nكه بقلب هر كس فرو رود خارج نميشود . پرسيدم آيا او غدر و خيانت مىكند گفتى نه . اگر تو راست گفته باشى او « پيغمبر » بر آنچه زير پاى من است ( ملك و بارگاه ) غالب خواهد شد . اى كاش من نزد او بودم كه پاى او را مىشستم . برو پى كارت گفت :\r\nابو سفيان من از آنجا خارج شدم در حالى كه دست بدست مىنواختم ( از فرط خشم ) و مىگفتم اى بندگان خدا كار فرزند ابو كبشه به جائى رسيده كه پادشاهان روم با نهايت تسلط و قدرت از او مرعوب ميشوند نامه دحيه از پيغمبر بقيصر روم چنين بود بسم اللّه الرحمن الرحيم . از محمد رسول اللّه بهرقل بزرگ روم . درود بر پيروان حق ( راست روان ) مسلمان شو ، ( اسلام بيار ) سالم خواهى ماند . تسليم شو كه خداوند به تو دو اجر خواهد داد و اگر رو برگردانى گناه دهقانان « رنجيبران - برزگران » بر تو خواهد بود .\r\nاما حارث بن ابى شجرغانى پادشاه - ملك - امير سوريه نامه پيغمبر را از شجاع بن وهب دريافت نمود او « شجاع » نامه را براى آنها ( ملك و اتباع او ) خواند او گفت : هر كه بخواهد مملكت را از من بگيرد من خود بجنگ او خواهم رفت . پيغمبر شنيد و چنين نفرين كرد . كشور او نابود شود .\r\nاما نجاشى چون نامه پيغمبر به او رسيد بتوسط جعفر بن ابى طالب مسلمان شد . فرزند خود را با شصت تن نزد پيغمبر روانه كرد كه آنها در دريا غرق شدند .\r\nپيغمبر هم خواست با زن عبيد اللّه بن جحش را كه مسلمان شده و بحبشه مهاجرت كرده و بعد بدين مسيح درآمده و مرده ازدواج كند . آن زن ام حبيبه دختر ابو سفيان بود . نجاشى او را براى پيغمبر خواستگارى نمود او هم ( ام حبيبه ) پذيرفت . صداق وى چهار صد دينار بود كه نجاشى بجاى پيغمبر پرداخت چون ابو سفيان اين خبر را شنيد\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nگفت : او يك نر تواناست كه هرگز بينى او خوارى نديده است ( كنايه از اينكه نر قوى و متمرد را براى آرام كردنش ريسمان ببينى او مىبندند كه بتوانند مهارش كنند و پيغمبر آن فحل شريف است كه هرگز كسى قادر بر رد اراده او نخواهد بود كه دختر ابو سفيان رئيس قريش و دشمن اسلام را بر رغم او بزنى اختيار كرد ) .\r\nاما كسرى ( خسرو ) كه نامه پيغمبر را از حذاقة گرفت و پاره كرد . پيغمبر فرمود : ( نفرين كرد . بدين سبب ايران را نفرين كرده ميخوانند ) خداوند ملك او را پاره كند . آن نامه چنين بود :\r\nبسم اللّه الرحمن الرحيم . از محمد رسول اللّه بكسرى بزرگ پارسيان . درود بر پيروان حق ( هدى - هدايت رهنمائى ) كه به خداوند و پيغمبر او ايمان نمايند بگويند : اشهد ان لا إله الا اللّه و محمد بنده و رسول خداست من ترا بدعوت خداوند ميخوانم . من پيغمبر خدا براى تمام مردم هستم . كه بزندگان اخطار و انذار كنم كه اين پيام حق بر كافرين حجت باشد . مسلمان شو كه بسلامت تمتع كنى و اگر رو برگردانى گناه مجوس ( مغها ) بر تو خواهد بود . چون او نامه را خواند پاره كرد و گفت : به من چنين چيزى نوشته مىشود آن هم از بنده خودم سپس بباذان كه در يمن ( امير ايرانى ) بود نوشت : دو مرد چابك بحجاز بفرست كه او را گرفته نزد من آرند . باذان هم بابويه كه دبير او بود با مرد پارسى ديگرى بنام خرخسره نزد پيغمبر فرستاد و نامه هم نوشت كه او ( حضرت او ) با آن دو تن نزد خسرو برود در ضمن بدبير خود گفت : اخبار و احوال پيغمبر را پيش از مبادرت به اين كار تحقيق كند و به او گزارش دهد . قريش از اين اقدام بسيار خرسند شدند و گفتند . مژده كه خسرو شاهنشاه او را قصد كرده كه او ما را آسوده خواهد كرد\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nآن دو مرد پارسى بر پيغمبر وارد شدند . آنها ريش را تراشيده و سبيلها را آزاد گذاشته بودند . او ( حضرت او ) از نگاه به روى آن دو كه ريش را تراشيده بودند اكراه داشت . گفت : ( پيغمبر پرسيد ) چه كسى بشما چنين دستورى داده ؟ ( تراشيدن ريش ) پاسخ دادند :\r\nخداوند ما ( پادشاه ما ) مقصود آن دو خسرو بود . فرمود ولى خداى من به من امر كرده كه سبيل را كوتاه كنم و ريش را آزاد بگذارم . آن دو مرد پيغمبر را از قصد خود آگاه كردند و گفتند : اگر چنين كنى ( تسليم شوى همراه ما بيائى ) باذان درباره تو بخسرو مىنويسد ( شفاعت مىكند ) و اگر خوددارى كنى تو و قوم ترا هلاك خواهد كرد پيغمبر بهر دو فرمود برگرديد و فردا بيائيد ( به منزل خود امروز برگرديد ) . براى پيغمبر از آسمان خبر ( وحى ) آمد كه خداوند شيرويه فرزند خسرو ( پرويز ) را بر پدر مسلط كرد و او پدر را در فلان شب و فلان ماه كشت . پيغمبر ان دو نماينده را نزد خود خواند و به آنها خبر قتل خسرو را داد و فرمود بگوييد به او ( باذان ) سلطه و نيروى من بكشور كسرى خواهد رسيد و به جائى منتهى خواهد شد كه پاى شتر و سم اسب در آن راه نداشته باشد و به آنها امر كرد كه بباذان بگويند اسلام را قبول كن اگر قبول كرد من بفرمانروائى تو بر كشورى كه در دست دارى ابقا و ترا بر قوم خود شاه مىكنم . سپس به خرخسره يك كمربند زر و سيم كه بعضى از پادشاهان تقديم كرده بود اهدا فرمود . آن دو نماينده از آنجا خارج شده بر باذان قدوم نمودند و به او جريان را اطلاع دادند .\r\nگفت : به خدا اين سخن پادشاهان ( و زبردستان ) نيست من او را جز يك پيغمبر شخص ديگر نمىدانم . اگر آنچه را گفته ( قتل خسرو را خبر داده ) درست باشد كه نبى مرسل است و اگر نه كه ما تصميم خود را درباره او به كار خواهيم برد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمدتى نگذشت كه نامه شيرويه مبنى بر قتل خسرو رسيد كه او را براى انتقام پارسيان كشته زيرا او بزرگان و اشراف ايران را مىكشت . او ( شيرويه در آن نامه ) امر كرده بود كه اطاعت مردم يمن را تجديد و از آزار پيغمبر پرهيز كند . چون نامه شيرويه رسيد او ( باذان ) اسلام آورد و فرزندان ايرانى كه با او بودند همه مسلمان شدند . حمير ( بزرگترين قبيله يمن ) خرخسره را خداوند معجزه ميخواندند و معجز بگفته حمير كمربند است ( كه پيغمبر به او بخشيده بود ) .\r\nاما هوذه بن على كه او ملك ( پادشاه امير - فرمانروا ) يمامه بود . چون سليط بن عمرو براى دعوت اسلامى نزد او رفت و او نصرانى ( مسيحى ) بود جماعتى بنمايندگى خود نزد پيغمبر فرستاد كه مجاعة بن مراره و رجال بن عنفوه ميان آنها بودند . او چنين پيغام داده بود كه اگر خداوند اين كار را بعد از پيغمبر به او اختصاص دهد او دين اسلام را قبول و پيغمبر را يارى خواهد كرد و گر نه بجنگ خواهد پرداخت . پيغمبر فرمود : پسنديده نيست نه هرگز . خداوندا تو ما را از ( شر ) تو نگهدارد او پس از اندك مدتى مرد . مجاعه اسلام را قبول كرد .\r\nاما رجال ( صيغه تضعيف - تشديد نه جمع ) مسلمان شده سوره بقره و سوره‌هاى ديگر را خوانده ، فقه ( تعاليم اسلام ) را آموخته و به يمامه ( محل خود ) برگشت و مرتد شد و شهادت ( دروغ ) داد كه رسول اللّه مسيلمه را در نبوت با خود شريك فرموده .\r\nفتنه و شر او سختتر از فتنهء مسيلمه بود .\r\n( مجاعه ) بضم ميم و تشديد جيم ( رجال ) با جيم مشدد و نيز گفته شده با حاء بىنقطه است ( عنفوه ) بضم عين و سكون نون و فتح واو .\r\nاما منذر بن ساوى والى بحرين . چون علاء بن حضرمى نزد او رفت و باسلام و يا اداء جزيه دعوت نمود اسلام آورد تمام اعراب بحرين هم مسلمان شدند . در آن زمان\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبحرين تابع ايران بود مردم ديگر كه يهود و نصارى و مجوس ( زردشتى ) بودند با علاء و منذر صلح كرده جزيه را از هر شخص بالغ يك دينار بود تقبل و تاديه نمودند . در بحرين جنگى رخ نداد . بعضى مسلمان شدند و برخى صلح نمودند در اين سال انجام حج بدست مشركين بود . در همين سال ام رومان كه مادر عايشه همسر پيغمبر بود درگذشت سال هفتم آغاز شد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n[ سال هفتم هجرى 
  ]\r\n\r\nبيان فتح خيبر\r\nچون پيغمبر از حديبيه مراجعت فرمود در مدينه مدت دو ماه ذى الحجه و محرم اقامت و بعد خيبر را قصد نمود . بعد عده لشكريان بالغ بر هزار و چهارصد پياده و دويست سوار بود .\r\nلشكر كشى او ( حضرت او ) در محرم سنه هفت ( هجرى ) واقع شد . سباع بن عرفطة غفارى را بحكومت مدينه گماشت آنگاه راه را طى كرد تا برجيع ( محل ) رسيد و در آنجا لشكر زد كه ميان خيبر و غطفان مانع ( مدد ) شود زيرا آنها ( غطفان ) با خيبر ضد پيغمبر متحد بودند . غطفان هم براى يارى يهود ( خيبر ) قيام كردند ولى از مسلمين ترسيدند مبادا بر اموال و خانواده‌هاى آنها چيره شوند ناگزير برگشتند آنگاه در آن حركت ميان لشكر پيغمبر و يهود واقع شدند . پيغمبر سير خود را ادامه داد و سير و لشكر كشى بعامر بن اكوع عم سلمه بن عمرو بن اكوع فرمود كه حدى ( او از براى قافله و شتر ) كند . او هم حدى كرد و چنين خواند .\r\n و اللّه لو لا الله ما اهتدينا * و لا تصدقنا و لا صلينا\r\nفانزلن سكينة علينا * و ثبت الاقدام ان لاقينا \r\nبه خدا اگر خدا نبود ما هدايت نمىشديم . صدقه نمىداديم و نماز هم نمىخوانديم .\r\n( خداوندا ) ما را آرام و آسوده و قدم ما را پايدار فرما\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nپيغمبر فرمود خدا ترا بيامرزد ( مشمول رحمت فرمايد ) . عمر گفت . اى پيغمبر آيا مىشود ما را بوجود او بهره‌مند كنى ؟ زيرا آن كلمه را براى كشتگان مىفرمود ( طلب آمرزش ) چون بخيبر رسيدند عامر مبارزه كرد ، شمشير او بر خود برگشت و او سخت مجروح شد و از آن جراحت درگذشت . مردم گفتند . او خود را كشته سلمه برادرزاده او گفتهء مردم را براى پيغمبر نقل كرد . فرمود دروغ گفتند . او دو برابر اجر ( شهادت ) دريافت كرده چون ( به قلعهء خيبر ) رسيد بياران خود فرمود بايستيد سپس گفت . ( دعا خواند )\r\nاللهم رب السموات و ما أظللن و رب الارضين و ما اقللن و رب الشياطين و ما اضللن و رب الرياح و ما اذرين ،\r\nخداوندا اى خداى آسمانها و آنچه را زير سايه گرفته و خداى زمينها و آنچه را بر خود كشيده و خداى ديوان و آنكه را گمراه كرده و خداى بادها و آنچه را پخش كرده از تو ميخواهيم كه نعمت و بهره اين قريه و سود مردم آن و هر چيز خوب آن را بما ببخشى و به تو پناه مىبريم از گزند و آسيب و شر مردم آن و شر و بدى . آن سپس فرمود . پيش رويد بنام خدا .\r\n( حضرت او ) در هجوم نسبت بهر قريه كه قصد مىكرد همين ( كلمه - دعا را مىفرمود . شبانه بخيبر ( قلعه ) احاطه كرد و مردم آن خبر نداشتند بحديكه بامدادان تمام برزگران با بيلهاى خود از قلعه خارج شده به قصد كار مىرفتند چون او ( لشكر او ) را ديدند برگشتند و گفتند محمد ! به خدا محمد با سپاه خود مقصود سپاه پيغمبر ( واضح است ) پيغمبر صلّى اللّه عليه و سلم فرمود . الله اكبر . خيبر ( قلعه ) ويران شد . هر گاه ما كنار قومى فرود آيم بدا به حال آنها  ( فَساءَ صَباحُ الْمُنْذَرِينَ )  سه بار اين آيه را تكرار فرمود . سپس آن را محاصره نمود و سخت بتنگ آورد . شروع بگرفتن اموال يكى بعد از ديگرى فرمود . قلاع ( سنگرها ) را يكى بعد از ديگرى ميگشود نخستين قلعه را كه فتح نمود حصن ناعم بود در آنجا محمود بن سلمه كشته شد كه يك سنگ آسيا از ( بام ) قلعه بر او انداخته شد . بعد از آن قلعه قموص بنى ابى الحقيق گشوده شد\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاز آن اسراء بدست آمدند كه صفيه دختر حى بن اخطب همسر كنانه بن ربيع بن ابى الحقيق يكى از آنها بود .\r\nهمچنين دو دختر عم او كه پيغمبر او ( صفيه ) را به خود اختصاص داد . اسراء ميان مسلمين فزون شدند . مسلمين گوشت خرهاى اهلى را هم خوردند . پيغمبر آنها را نهى فرمود . زبير بن باطاقرظى ( از بنى قريظه ) در جاهليت بر قيس بن شهاس منت داشت ( حق آزادى و رهائى و بخشيدن ) در جنگ بعاث ، او را ( كه گرفتار شده بود ) آزاد نمود . در آن روز ( واقعه خيبر ) ثابت نزد او ( زبير اسير ) رفت و گفت ، آيا مرا مىشناسى ؟ گفت : آيا مانند من كسى مانند ترا نمىشناسد ؟ گفت : ميخواهم پاداش حق ترا كه بر گردن من است به تو بدهم . گفت : جوانمرد حق جوانمرد را ادا مىكند .\r\nثابت نزد پيغمبر رفت و گفت ، زبير بر من حق دارد ميخواهم به او جزاى خير بدهم او را به من ببخش .\r\nپيغمبر او را به او بخشيد . او نزد وى ( زبير اسير ) رفت و گفت ، پيغمبر از خون تو گذشت . گفت : پيرمردى كه نه خانواده دارد و نه فرزند آزادى را نميخواهد .\r\nثابت دوباره خانواده و فرزند او را از پيغمبر درخواست نمود . پيغمبر آنها را به او بخشيد . زبير گفت : خانواده من در حجاز دارائى و ملك ندارند . ثابت دارائى او را از پيغمبر خواست و گرفت و به او داد . زبير گفت : اى ثابت چه شد آن راد مردى كه روى او مانند آينه روشن و صاف بود به حدى كه صورت دوشيزگان قريه در آن آينه منعكس ميشد و او كعب بن اسد باشد چه شد و كجا رفت ؟ گفت : كشته شد ! گفت : خواجه شهرنشينان و بيابان گردان حى بن اخطب چه شد و بر سرش چه آمد ؟ گفت كشته شد . گفت پيش آهنگ ما هنگام سفر و نگهبان ما در حين اقامت و پهلوان ما در جنگ غزال بن سموئيل چه شد ؟ گفت كشته شد گفت آن دو گروه بنى قريظه از بنى عمر ابن قريظه با آن دو انجمن كه داشتند چه كردند گفت : پراكنده شدند ! گفت : اى ثابت ! من با همان حقى كه نزد تو دارم ترا سوگند مىدهم كه مرا بدنبال آنها روانه كنى . به خدا زندگانى بعد از آنها\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nسودى ندارد . او هم او را كشت .\r\n( ثابت زبير سالخورده را براى رهائى از رنج كشت ) سپس قلعه صعب را ( پيغمبر ) گشود كه آن قلعه داراى نعمت و خواربار و ذخيره بيشتر بود . همچنين قلعه ودك سپس قلعه وطيح و سلالم را قصد نمود كه آخرين سنگر آنها بود . آن محل را بيشتر از ده شبانه روز محاصره فرمود . از آن قلعه مرحب براى مبارزه خارج شد كه كامل السلاح بود . او رجز ميخواند و مىگفت :\r\n قد علمت خيبر انى مرحب * شاكى السلاح بطل مجرب\r\nاطعن احيانا وحينا اضرب * اذا الليوث اقبلت تلتهب\r\nكان حماى كالحمى لا يقرب \r\nخيبر ( قوم خيبر ) مىداند كه من مرحب هستم . سلاح كامل پوشيده و من پهلوان آزموده هستم . گاهى بطعن ( نيزه را به كار مىبرم ) و گاهى بضرب ( شمشير مىزنم ) مىپردازم هنگامى كه شيران با حال افروخته پيش مىآيند ( عزم و اضطراب و التهاب ) . آنچه را من حمايت مىكنم مانند پناهگاه است كه نزديك آن نمىتوان رفت .\r\nاو ( مرحب ) مبارز خواست . محمد بن مسلمه بنبرد او رفت و گفت : به خدا ماتم زده خونخواه منم ديروز برادرم را كشتند پيغمبر اجازهء مبارزه به او داد و فرمود خداوندا او را يارى كن هر دو بنبرد پرداخته مدتى جولان دادند . مرحب بر محمد بن مسلمه حمله كرد و او را با شمشير نواخت محمد سپر را گرفت شمشير او بسپر خورد و گير كرد و ماند . محمد بن مسلمه او را زد و كشت . بعد از او برادرش ياسر بمبارزه پرداخت و گفت :\r\n قد علمت خيبر انى ياسر * شاكى السلاح بطل مغاور \r\nخيبر مىداند كه من ياسر هستم كامل السلاح ( سلاح پوش ) پهلوان مبارز و\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمهاجم هستم . او مبارز خواست . زبير ابن عوام پيش رفت و او را كشت . گفته شده كسى كه مرحب را كشت و قلعهء خيبر را گشود على بن ابى طالب است كه البته اين روايت ( قتل مرحب بدست على ) درست و اصح و اشهر روايات است بريده اسلمى گفت : پيغمبر صلّى اللّه عليه و سلم گاهى بعارضه سردرد مبتلا ميشد كه يك يا دو روز آسوده نشسته . بيرون نميآمد ، چون وارد خيبر شد به آن سردرد ( شقيقه ) مبتلا گرديد . نزد مردم نرفت ابو بكر درفش را از پيغمبر گرفت و سخت نبرد نمود و از ميدان برگشت .\r\nعمر پرچم را گرفت و سخت جنگ كرد از جنگ ( ابو بكر ) سخت‌تر بود سپس مراجعت نمود . پيغمبر آگاه شد ( از برگشتن آن دو ) فرمود : به خدا سوگند من علم خود را فردا به كسى خواهم داد كه خدا و پيغمبر خدا را دوست دارد و خدا و پيغمبر خدا او را دوست دارند . آن را ( قلعه ) با نيروى خود خواهد گشود . على در ميدان حاضر نبود زيرا مبتلا به چشم درد « رمد » شده و در مدينه مانده بود . چون پيغمبر اين سخن را فرمود قريش ( مردان قريش ) سرفراز كرده تا ببينند چه كسى آن درفش را خواهد گرفت . هر يكى از آنها اميدوار بود كه خود حامل لواء ( پيغمبر ) باشد . على كه بر شتر خود سوار بود رسيد و شتر را نزديك خيمه پيغمبر خوابانيد و در حالى كه ارمد بود و يك ( عصابه ) سر بند بر چشم بسته بود آن سر بند پاره از برد قطرى ( منسوج معروف ) بود . پيغمبر صلّى اللّه عليه و سلم پرسيد : ترا چه رسيده ؟ گفت : ( على ) بعد از تو به درد چشم دچار شدم . فرمود نزديك بيا . او نزديك شد . پيغمبر آب دهان خود را در آن چشم دردناك ريخت . آن چشم بعد از آن هرگز درد نگرفت سپس پرچم خود را به او داد . او برخاست و آن را برداشت و رفت ، جامه سرخ پوشيده بود رفت تا بخيبر رسيد . مردى از يهود نمايان شد و پرسيد : تو كيستى ؟ گفت من على بن ابى طالب هستم . آن مرد يهودى فرياد زد اى قوم يهود ، مغلوب و نابود شديد . در آن هنگام مرحب كه خود مالك و صاحب قلعه بود خارج شد بر سر يك سرپوش يمانى داشت\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nكه آن را مانند كلاه خود سوراخ كرده بر فرق نهاده بود ( گفته شده سنگى مانند هاون بوده ) . او رجز ميخواند و مىگفت :\r\n قد علمت خيبر انى مرحب * شاكى السلاح بطل مجرب \r\nترجمه گذشت .\r\nعلى فرمود .\r\n انا الذى سمتنى امى حيدره * كليث غابات كريه المنظره\r\nأكيلكم بالسيف كيل السندره \r\nمن آن كسى هستم كه مادرم مرا حيدر ( ه ) نام نهاد . مانند شير كنام ( لقاء مبارزه ) ملاقات من پسنديده نيست ( كنايه از قتل ) من آنها را با شمشير مىدروم ( كيل - وزن وسيع با ميزان بزرگ كنايه از فزونى قتل ) هر دو يك ديگر را نواختند على او را با شمشير ضربتى زد كه سرپوش و كلاه خود ( كه علاوه بر كلاه خود سرپوش ديگرى داشت چنان كه گذشت ) و سر او را شكافت و شهر را گشود . ابو رافع كه غلام مولى - از موالات پيغمبر بود چنين گويد : ما با على هنگامى كه پيغمبر او را فرستاده بود خارج شديم رفتيم . او را با پرچم روانه كرده بود . چون بقلعه و شهر بند نزديك شد مردم شهر خارج شدند . ( على ) با آنها جنگ كرد يك مرد يهودى او را زد كه سپرش را انداخت سپس على درى كه در دروازه قلعه افتاده بود برداشت و سپر خود نمود . آن در دست او ماند و با همان حال جنگيد تا قلعه را گشود آنگاه كه آسوده شد آن در را از دست انداخت ما كه هفت تن بوده و من هشتمين آنها بودم نيروى خود را به كار برده كه آن در را برگردانيم نتوانستيم . فتح خيبر در ماه صفر بود چون شهر را گشودند بلال ( غلام پيغمبر حبشى بود ) صفيه با زن ديگرى را آورد آنها را از قتلگاه يهود عبور داده بود . زنى كه همراه صفيه بود كشتگان را ديد بر سر روى خود زد و خاك بر سر بيخت و گريست و ندبه كرد . پيغمبر صفيه را ديد و پسنديد و به خود اختصاص داد آن زن ديگر\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nرا دور كرد و فرمود اين زن بسبب كار زشت خود شيطان است . سپس ببلال گفت : آيا رحم از دل تو رخت بسته كه تو آنها را بر مقتولين خود عبور دادى ؟ صفيه هنگامى كه تازه عروس كنانه بن ابى الحقيق بود در خواب ديده بود كه يك ماه در دامان او افتاده روياى خود را بهمسر خويش نقل كرد او گفت : چيزى نيست مگر اينكه تو پادشاه ( ملك ) حجاز محمد را آرزو ميكنى . سپس يك لطمه بر رخ او نواخت كه چشم وى از آن لطمه كبود شد . چون نزد پيغمبر رفت هنوز اثر كبودى چشم از ضرب شوهر نمايان بود پيغمبر علت را پرسيد او حكايت خود را ( رويا ) شرح داد . پيغمبر كنانه بن الحقيق ( شوهر صفيه كه گرفتار شده بود ) بمحمد بن مسلمه تسليم فرمود كه بقصاص برادر خود محمود او را كشت . پيغمبر دو قلعه ديگر خيبر وطيح و سلالم را محاصره نمود . چون بهلاك خود يقين كردند درخواست نمودند كه آنها را بدون خونريزى روانه كند پيغمبر قبول فرمود و تمام اموال آنها را گرفت . شق و نطاه و كتيبه ( املاك آنها ) و تمام قلاع و سنگرهاى آنها را گرفت . چون اهالى فدك واقعه را شنيدند از پيغمبر درخواست نمودند كه اموال و املاك آنها را بگيرد و آنها را روانه كند چنين هم كرد . چون اهالى خيبر تسليم شدند درخواست كردند كه پيغمبر با آنها معامله تنصيف ( نيمى از اموال ) كرده نصف اموال را بگيرد و آنها را ابقا كند يا همه را بيرون نموده زنده بگذارد ( حضرت او ) شرط نصف اموال را قبول فرمود همچنين اهل فدك بدين معامله تن دادند . خيبر فىء ملك عمومى مسلمين شد و فدك خالصه پيغمبر بود كه در ميراث آن گفتگو و اختلاف و غصب شده تا عمر بن عبد العزيز آن را به ورثه پيغمبر - آل على برگردانيد . علت اينكه فدك خالصه شده اين است كه مسلمين لشكر نكشيده و با جنگ آن را نگشودند . چون پيغمبر آرام گرفت ، زينب دختر حارث همسر سلام بن مشكم ( يهودى ) ميشى بريان كه زهر در آن نهان بود تقديم نمود . پيغمبر اندكى از آن تناول كرد نتوانست فرو برد بشر بن براء بن معرور هم با او ( حضرت او ) بود از آن خورد . پيغمبر فرمود اين ميش\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nگواهى مىدهد كه سم دارد . سپس آن زن را خواند و بازپرسى كرد او اعتراف نمود .\r\nگفت : چه باعث شده كه تو چنين كارى كنى ؟ گفت : ( آن زن ) تو نسبت بقوم من كارى را كردى كه بر تو پوشيده نيست . نزد خود گفتم : اگر تو پيغمبر باشى هرگز بر تو مخفى نخواهد ماند كه اين ميش زهرآلود است و اگر تو پادشاه باشى ( و پيغمبر نباشى ) از تو آسوده خواهيم شد . پيغمبر از او عفو فرمود بشر بن براء از خوردن گوشت آن ( مسموم شد ) در گذشت پيغمبر در مرضى كه وفات او ( حضرت او ) كشيد فرمود : رگ من از تناول طعام خيبر بريده شده . مسلمين معتقد بودند كه او شهيد شده بود ( از سم ) كه شهادت بر كرامت نبوت افزوده شده .\r\nچون پيغمبر از جنگ و فتح خيبر آسوده شد وادى القرى را قصد فرمود . چند شب و روز آن را محاصره نمود تا گشود . در آن واقعه مدعم غلام پيغمبر كه رفاعة بن زيد جذامى او را هديه داده بود كشته شد . مسلمين گفتند : خوشا به حال او كه بهشت نصيب او شده . پيغمبر فرمود هرگز بخداوندى كه جان محمد در دست اوست اكنون روپوش او بر او مىسوزد . زيرا او آن ردا ؟ را از مال ( فىء ) مسلمين در خيبر ربوده ( دزديده ) بود مردى شنيد نزد پيغمبر دويد و گفت : يا رسول اللّه من اين بند كفش را از غنيمت مسلمين در خيبر ربوده‌ام . فرمود : به اندازه همان براى تو آتشى اندوخته‌اند پيغمبر زمين و نخلستان را به حال خود گذاشت و بمردم آنجا سپرد و با آنها مانند اهل خيبر معامله نمود . آنها هم بدان حال ماندند تا عمر بخلافت رسيد آنها را بيرون راندند ( جلاى وطن ) . گفته شده آنها را تبعيد و اخراج نكرد زيرا آنها در خارج حجاز بودند .\r\nدر همين سفر يعنى خيبر پيغمبر هنگام بامداد خوابيد و از نماز صبح باز ماند تا آفتاب طلوع كرد . اين داستان مشهور است ( قضاء نماز صبح ) در آن جنگ عدهء از نسوان كه زنان خود پيغمبر هم ميان آنها بودند در ميدان حاضر بودند كه سهمى از\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nغنايم به آنها داده شد .\r\nدر همين سال حجاج بن علاط سلمى برسول الله صلّى اللّه عليه و سلم گفت : من در مكه نزد همسرم ام شيبه دختر ابو طلحه كه مادر فرزندش معرض بن حجاج بود اموالى دارم ، مال بعضى از بازرگانان هم نزد اوست . به من اذن بده كه بدانجا بروم پيغمبر به او اجازه داد گفت : من ناگزيرم در قبال پرسش مردم چيزهائى بگويم . فرمود هر چه ميخواهى بگو . حجاج به مكه رفت . اهل مكه درباره پيغمبر از او پرسيدند همچنين راجع بفتح خيبر . آنها از اسلام آوردن او ( حجاج ) آگاه نبودند . او گفت : يهود او را شكست دادند ( مقصود پيغمبر و در اين دروغ تعمد داشت ) . محمد گرفتار شد و ياران با بدترين وضعى كشته شدند . يهود هم گفتند : ما او را نخواهيم كشت . او را به مكه مىفرستيم كه اهل مكه او را ميان خود بكشند . مردم مكه فرياد ( شادى ) زدند . او ( حجاج ) گفت : مرا در جمع آورى مال خود يارى كنيد تا زودتر بخيبر رفته از غنايم آنجا ( كه از مسلمين بدست يهود افتاده ) بهره‌مند شوم پيش از اينكه بازرگانان ديگر سبقت كنند . آنها هم اموال او را ( حجاج ) جمع كرده و بسيار كوشيدند كه چيزى نماند . عباس ( عم پيغمبر ) نزد او رفته وضع خيبر را تحقيق نمود او در خفا گفت :\r\nپيغمبر خيبر را گشود و صفيه بنت حى را براى خود برگزيد و من براى بدست آوردن مال خود چنين ( دروغ ) گفته‌ام از او خواهش كرد تا سه روز اين خبر را مكتوم بدارد مبادا او را پى كنند . عباس هم سه روز بعد از رفتن او ( حجاج ) خاموش بود و بعد يك جامه خوب پوشيد ، خود را آراست و عصا را در دست گرفت و بطواف كعبه رفت . چون قريش او را بدان حال ديدند نزد او رفته گفتند : اى ابو الفضل ( كنيه عباس ) به خدا اينجا محل صبر و عزادارى و تحمل شدت مصيبت است گفت هرگز . به خدا فتح و ظفر نصيب محمد شده و او خيبر را گشوده و دختر پادشاه آنها را ربوده و اموال آنها را بغنيمت برده . سپس حكايت حجاج را نقل كرد ( كه او دروغ گفته و آنها را اغفال\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nكرده ) . آنها گفتند اگر مىدانستيم ما و او داراى وضع ديگرى بوديم .\r\nاموال خيبر را ( پيغمبر ) چنين تقسيم نمود : شق و نطاه ( دو محل ) ميان مسلمين كتيبه هم خمس خدا و پيغمبر خدا و ذوى القربى ( خويشان ) و يتيمان و تهى دستان و درماندگان ( غربا و از راه بازماندگان ) گرديد : پيغمبر زنان خويش را و گروهى از مردانى كه در صلح فدك پاى مردى و توسط كرده بودند اطعام فرمود خيبر ( و غنايم آن ) بر اهل حديبيه ( آنان كه در صلح مكه در آن محل با پيغمبر بودند ) تقسيم شد .\r\nباسب دو سهم ( سوار ) و پياده يك سهم داده شد پيغمبر اهل خيبر را در محل مستقر فرمود .\r\nابو بكر ( در خلافت خود ) و بعد از او عمر مدتى از فرمانروائى خود آنها را بدان حال ( زمان پيغمبر ) نگهداشت تا آنكه شنيد كه پيغمبر در مرض وفات خود فرموده بود كه در جزيرة العرب دو دين نبايد با هم جمع شود ( برپا شود ) آنگاه عمر از قوم يهود كسانى را اخراج كرد ( از جزيرة العرب ) كه از پيغمبر پيمانى در دست نداشتند .\r\n( سلام ابن مشكم ) بتشديد لام و ( مشكم ) بكسر ميم و سكون شين نقطه‌دار ( حقيق ) بضم حاء بىنقطه و دو قاف ( اخطب ) با خاء نقطه‌دار و آخر آن باء يك نقطه .\r\n( معرور ) با عين بىنقطه و بعد از آن دو راء بىنقطه . ( علاط ) بكسر عين بىنقطه و طاء بىنقطه .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nوضع فدك\r\nچون پيغمبر صلّى اللّه عليه و سلم از فتح خيبر مراجعت فرمود محيصة بن مسعود را نزد اهل فدك فرستاد كه آنها را باسلام دعوت كند در آن هنگام رئيس آنها يوشع بن نون يهودى بود . آنها با پيغمبر صلح كردند به شرط اينكه نصف زمين را واگذار كنند بنابر اين نيمى از آن سرزمين ملك خالص پيغمبر شده بود زيرا مسلمين بر آن ملك حمله نكرده و اسب و ركاب مسلمين به آن محل نرسيده بود .\r\nآنچه از آن عايد مىشد صرف نگهدارى غربا و بىنوايان مىفرمود . اهل فدك هم در محل خود بودند تا زمان خلافت عمر بن الخطاب كه يهود حجاز را طرد و تبعيد نمود او ( عمر ) ابو الهيثم بن ابى تيهان و سهل بن ابى خيثمه و زيد بن ثابت را بدانجا فرستاد نصف ملك را ارزيابى كردند و قيمت عادلانه آن را به آنها پرداخت و آنها را بشام روانه نمود ( تبعيد ) ابو بكر و عمر و عثمان و على هميشه از پيغمبر پيروى مىكردند . چون خلافت بمعاويه رسيد فدك را بمروان بخشيد . مروان هم آن را به دو فرزند خود كه عبد الملك و عبد العزيز باشند بخشيد چون خلافت بسليمان بن عبد الملك رسيد قسمت خود را بعمر بن عبد العزيز واگذار نمود . خلافت بعمر بن عبد العزيز رسيد او ( بر منبر رفته ) خطبه خواند و بمردم وضع فدك را اطلاع داد ( كه غصب شده ) او فدك را به حال خود كه در زمان پيغمبر و ابو بكر و عثمان و على بود برگردانيد آنگاه اولاد\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nفاطمه دختر پيغمبر بتوليت ( و بهره‌مندى از ) آن پرداختند ( ميراث فاطمه به اولاد فاطمه رسيد ) باز هم از آنها گرفته شد تا در سنه دويست و ده مأمون ( خليفه عباسى ) دوباره آن را ( فدك ) به آنها ( اولاد فاطمه ) واگذار نمود .\r\nمحيصه بضم ميم و حاء بىنقطه و تشديد ياء زير و كسران و در آخر آن صاد است . ( تيهان ) بفتح تاء كه دو نقطه زير دارد و تشديد ياء دو نقطه زير و كسران در همين سال هم پيغمبر دختر خود را زينب بابى العاص بن الربيع شوهر او برگردانيد ( كافر بود كه از او جدا شد مسلمان شد و برگشت ) در همين سال حاطب از نزد مقوقس برگشت و ماريه مادر ابراهيم ( فرزند پيغمبر و خواهر او را سيرين ( شيريين ) آورد هديه از طرف او با يك بنده اخته ( خواجه ) پيغمبر ماريه را به خود اختصاص داد سيرين را بحسان بن ثابت انصارى ( شاعر ) بخشيد كه او مادر فرزندش عبد الرحمن و او و ابراهيم خاله زاده بودند .\r\nدر همين سال پيغمبر منبرى براى خطبه ساخت كه دو پله و يك نشيمن داشت گفته شده در سنه هشتم بوده و بايد اين روايت درست باشد در همينسال پيغمبر عمر بن خطاب را با سى مرد جنگى سوى عجز هوازن در تربه ( وادى نزديك مكه ) فرستاد مردم محل از او گريختند و او برگشت در همين گروه بشير بن سعد پدر نعمان بن بشير انصارى سوى بنى حره در فدك روانه شدند عدهء آنها سى مرد و در ماه شعبان بود آنها بىپا شدند و او سخت مجروح شده ميان كشتگان نهان گرديد سپس بمدينه برگشت . ( همه كشته شدند جز او ) در همين سال حمله غالب بن عبد الله ليثى بسرزمين بنى مره رخ داد . مرداس بن نهيك را كشت كه او از جهينه و به آنها هم پيمان بود . اسامه بن زيد و مردى از انصار در قتل او شركت نمودند . اسامه گويد . چون بر او هنگام قتل واقف شديم گفت : اشهد ان لا إله الا اللّه ما هم دور نشديم تا او را كشتيم چون نزد پيغمبر رفتيم و گزارش واقعه را\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nداديم فرمود : اى اسامه تو با ( كلمه ) لا إله الا اللّه چه مىكنى ( با گوينده كه كشتى ) در همين سال گروه غالب بن عبد إله كه عده آنها صد و سى مرد ( شتر سوار ) بود سوى بنى عبد بن ثعلبه روانه شدند . بر آنها حمله كرده مواشى و گله گوسفند آنها را بيغما برده سوى مدينه سوق دادند .\r\nدر همين سال بشير بن سعد با گروه خود سوى يمن و جناب ( كوه ) روانه شد و آن در تاريخ شوال سنه هفت ( هجرى ) بود سبب آن اين بود كه جبيل بن نويره اشجعى رهنماى پيغمبر سوى خيبر نزد ( آن حضرت ) رفته خبر داد كه قومى از غطفان در جناب ( كوه ) تجمع نموده ( براى جنگ ) و عيينه بن حصن آنها را يارى كرده كه سوى مدينه رهسپار شوند پيغمبر هم بشير بن سعد را فرستاد او ( و عده او ) مواشى آن قوم را غارت نموده غلام عيينه را هم كشتند سپس با گروه عيينه روبرو شدند آنها را شكست دادند عيينه هم گريخت ، هنگام فرار حارث بن عوف به او رسيد و گفت وقت است كه از گذشته چشم بپوشى ( حاطب ) با حاء بىنقطه و در آخر آن باء يك نقطه - ( بشير ) بفتح باء يك نقطه و كسر شين نقطه‌دار و در آخر آن راء است پدر نعمان بن بشير ( سردار معروف ) ( عيينه ) بضم عين و فتح ياء دو نقطه زير و سكون ياء دوم و بعد از آن نون تصغير عين .\r\n\r\nبيان عمره قضاء\r\nپيغمبر كه از جنگ خيبر برگشت مدت چهار ماه رجب و شعبان و رمضان و شوال در مدينه اقامت فرمود سپس در ماه ذى الحجه براى عمره قضاء ( زيارت كعبه ) سفر نمود مسلمين هم با ( حضرت او ) هم‌سفر شدند و آنها كسانى بودند كه در عمره نخستين همراه بودند چون اهل مكه قصد ( حضرت او ) را شنيدند از مكه خارج شدند ( بموجب پيمان پيشين ) . قريش هم ميان خود گفتگو مىكردند كه پيغمبر و ياران دچار تنگدستى و سختى معيشت شده و احتياج دارند . آنها ( قريش ) در دار الندوه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( محل پذيرائى ) صف كشيدند تا وضع آنها را مشاهده كنند چون به آنجا رسيد رداء ( روپوش ) خود را بر خويش پيچيد و بر زمين خوابيد سپس دست راست خود را ( از روپوش ) بيرون كشيد و فرمود خداوند بيامرزد كسى را كه به آنها ( دشمنان ) از خود نيرو و جلدى نشان دهد . هنگامى كه وارد مكه شد عبد اللَّه بن رواحه مهار شتر ( حضرت او ) را مىكشيد و مىگفت : شعر :\r\n خلوا بنى الكفار عن سبيله * خلوا فكل الخير فى رسوله\r\nيا رب انى مؤمن بقيله * اعرف حق اللَّه فى قبوله\r\nنحن قتلناكم على تاويله * كما قتلناكم على تنزيله\r\nضربا يزيل الهام عن مقيله * و يذهل الخليل عن خليله \r\nبگذاريد اى زادگان كفار راه او را ( راه را بگشاييد ) بگذاريد كه هر چه خير ( و نيكى ) هست در رسول خداست خداوندا من بگفته او ايمان دارم . حق خداوند را در قبول آن ( ايمان ) ميشناسم . ما شما را در تفسير آن ( قرآن ) كشتيم چنان كه در تنزيل « فرود آمدن » آن « قرآن » كشته بوديم .\r\nدر جنگى كه سرها را از جاى خود ( قرارگاه ) زايل و يار را از يار خويش مبهوت ( و جدا ) مىكرد .\r\nدر اين سفر پيغمبر صلّى اللّه عليه و سلم با ميمونه دختر حارث ازدواج و مدت سه روز در مكه اقامت فرمود . مشركين هم بنمايندگى على بن ابى طالب به او ( حضرت او ) پيغام دادند كه از آنجا ( مكه ) خارج شود فرمود چه مىشود اگر ما ميان آنها اقامت و طعام تهيه كرده آنها با ( ما در ( تناول طعام ) حضور يابند . مشركين گفتند : بطعام او نيازى نيست . خارج شود ( و برود ) خارج شد و در سرف ( محل ) زفاف ميمونه انجام گرفت . سپس سوى مدينه روانه شد كه ماه ذى الحجه و محرم صفر و ربيع را در آن ( مدينه ) اقامت فرمود كه لشكر خود را بمؤتة ( محل ) فرستاد\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nو در آنجا دچار شد ( خواهد آمد ) . در اين سال حج كعبه بتوسط مشركين انجام گرفت .\r\nدر اين سال حمله ( غزوه - غزا ) ابن ابى العوجاء سلمى رخ داد كه در ماه ذى القعده بنى سليم را قصد نمود . آنها با او مصاف داده او و ياران او دچار ( كشته ) شدند . گفته شده اتباع او هلاك شده و خود او نجات يافت .\r\n\r\n[ سال هشتم هجرى 
  ]\r\nسنه هشت هجرى آغاز شد .\r\nدر اين سال زينب دختر پيغمبر وفات يافت . اين روايت را واقدى نموده .\r\nدر اين سال غالب بن عبد ليثى كلبى ( نسبت ) بكلب ليث سوى بنى ملوح رهسپار شد كه در ماه صفر با حارث بن برصاء روبرو شده او را اسير نمود . او ( حارث ) گفت : من براى قبول اسلام آمده‌ام . به او گفت : اگر راست گفته باشد از بند يك شب ترا آسيبى نخواهد رسيد . و اگر دروغ گفته باشى ما براى اطمينان ترا بسته گرفتار مىكنيم او يكى از اتباع خود را بر او ( براى نگهبانى او ) گماشت و به او گفت : اگر مقاومت كند سر او را بگير ( بكش ) . به او هم امر كرد كه در آنجا بماند تا او ( غالب ) برگردد سپس با اتباع خود به طرف بطن كديد ( محل ) رهسپار شد كه هنگام عصر رسيدند .\r\nجند بن مكيث جهنى را بديده‌بانى فرستادند . او گويد : من به طرف تلى كه در آنجا بود براى اطلاع رفتم و بر زمين آرميدم . يكى از آنها ( دشمنان ) بيرون آمد و مرا در آن حال ديد و كمان را با دو تير گرفت و مرا هدف نمود يك تير را در پهلوى من نشاند من آن تير را كشيدم و هيچ حركت نكردم سپس دوم را انداخت كه در شانه من اصابت كرد من آن را كشيدم و از جاى خود نجنبيدم .\r\nاو گفت : ( آن مرد تير انداز ) به خدا سوگند هر دو تير من به او اصابت كرد اگر او ديده‌بان بود حركت مينمود . ما به آنها مهلت داديم تا مواشى آنها ( از چراگاه ) برگشت\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو آنها مشغول دوشيدن شدند و آرام گرفتند ما بر آنها حمله كرده هر كه را بايد بكشيم كشتيم و مواشى آنها را گرفته رانديم و با شتاب برگشتيم . فرياد و استغاثه آنها بلند شد . عدهء كه طاقت مقابله آنها را نداشتيم ما را دنبال كردند تا بيك وادى نزديك شديم و ميان ما و آن وادى چيزى نمانده بود كه ناگاه ابرى پديد آمد و سخت باريد كه مانند آن باران نديده بوديم ، وادى را سيل گرفت بحديكه كسى ياراى عبور از آن نداشت . آنها هم آن طرف وادى ماندند من آنها را مىديدم كه ما را مىديدند و كسى نمىتوانست پيش بيايد ( و بما برسد ) تا اينكه بمدينه رسيديم ، شعار مسلمين در آن واقعه امت ( فعل امر از موت است ، بكش بكش و آن كلمه بعد از آن ميان مسلمين متداول و در جنگها گفته ميشد ) .\r\nدر همين سال پيغمبر علاء بن حضرمى را سوى بحرين فرستاد كه در آنجا منذر بن ساوى بود منذر با مسلمين صلح كرد كه مجوس ( مغان ، آتش‌پرستان ، زردشتيان ) جزيه بدهند .\r\nگوشت ذبح شده آنها را مسلمين نخورند و با زنان آنها ازدواج نكنند . گفته شده فرستادن ( علاء ) در سنهء ششم هجرى بود كه بيان آن در جمله فرستادگان نزد پادشاهان گذشت .\r\nدر همين سال شجاع بن وهب در ماه ربيع الاول با عده چهارده مرد بنى عامر را قصد كرد . بر آنها حمله كرد و مواشى و اموال آنها را بيغما برد : قسمت هر يك از آنها پانزده شتر شده بود .\r\nدر همين سال كعب بن عمير غفارى سوى ذات اطلاح ( محل ) با عده پانزده تن روانه شد .\r\nعده مردم آنجا را فزون ديد آنها را باسلام دعوت نمود ، بر او شوريدند تمام همراهان او را كشتند ، او تنها نجات يافته بمدينه برگشت ذات اطلاح در نواحى شام واقع شده مردم آن از قضاعه و رئيس آنها مردى سدوس نام داشت .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nبيان اسلام آوردن خالد بن الوليد و عمرو بن العاص و عثمان بن طلحه\r\nدر ماه صفر همين سال عمرو بن عاص براى درود بر پيغمبر ورود نمود . خالد بن وليد و عثمان بن طلحه عبدرى هم همراه او بودند سبب تسليم و اسلام عمرو اين بود كه او گويد : چون از جنگ احزاب و كنار خندق برگشتيم ( بدون رستگارى ) بهمراهان خود گفتم : من چنين مىبينم كه كار محمد فزون از حد بالا گرفته .\r\nمن صلاح در اين مىبينم كه ما بنجاشى ( حبشه ) پناه ببريم كه اگر محمد بر قوم ما ظفر يافت ما نزد نجاشى آسوده باشيم و اگر قوم ما پيروز شدند وضع ما را خواهند دانست به من گفته شد راى و انديشه همين است . ما هم مقدارى كالا از پوست كه بسيار هم بود بدست آورده سوى نجاشى روانه شديم تا به آنجا ( حبشه ) رسيديم . به خدا سوگند ما نزد او ( نجاشى ) بوديم كه عمرو بن اميه ضمرى بنمايندگى پيمبر رسيد كه جعفر ( طيار ) و ياران او را ( از مهاجرت ) برگرداند . من نزد نجاشى رفته از او درخواست كردم كه عمرو بن اميه ضمرى را به من تسليم نمايد كه او را بكشم تا يك نحو همزيستى نسبت بقريش كه در مكه بودند بشود . چون او سخن مرا شنيد غضب كرد و بر بينى خود چنين ضربتى زد كه من گمان كردم بينى خود را ( از خشم ) شكسته مقصود نجاشى . من از او ترسيدم گفتم : به خدا اگر مىدانستم كه تو اكراه دارى ( و نمىخواهى چنين كنم ) هرگز اين درخواست را\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nنمىكردم . گفت : تو از من ميخواهى كه نماينده كسى را به تو تسليم كنم كه آن شخص كسى باشد كه ناموس اكبر بر او نازل شده ، اين همان ناموس ( قدس ) بر موسى نازل شده بود ( وحى و قدس ) . گفت : ( عمرو بن عاص ) من ( بنجاشى ) گفتم : اى پادشاه آيا او حقا چنين است ؟ گفت : واى بر تو اى عمرو از من بشنو و اطاعت كن و از او ( پيغمبر ) متابعت كن به خدا او بر حق است و او بر مخالفين خود پيروز و فايق خواهد شد چنان كه موسى بر فرعون و سپاه او پيروز شد . گفت ( عمرو ) به او ( نجاشى ) گفتم . با تو پيمان مىبندم كه اسلام را قبول كنم . او [ نجاشى براى بيعت و پيمان 
  ] دست خود را دراز كرد منهم با او بيعت نمودم سپس برگشتم نزد اتباع خود و اسلام خويش را از آنها مكتوم نمودم و از آنجا بيرون آمده بر پيغمبر وارد شدم .\r\nخالد بن وليد مرا ديد و آن هنگامى بود كه فتح مكه انجام نيافته بود و او [ خالد 
  ] از مكه مىآمد از او پرسيدم اى ابا سلمان ( كنيه خالد ) كجا مىروى . گفت :\r\nبه خدا داغ او ( نقش او ) گرفت . اين مرد پيغمبر است . مىروم كه بر او درود بگويم و مسلمان شوم . تا كى و تا چند ؟ من گفتم : به خدا من نيامده‌ام مگر براى اسلام . آنگاه هر دو نزد پيغمبر صلّى اللّه عليه و سلم رفتيم . خالد بن وليد پيش افتاد و مسلمان شد و بيعت نمود سپس من نزديك شده اسلام آوردم همچنين عثمان بن طلحه پيش رفت و مسلمان شد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nبيان غزوه « غزا » ذات السلاسل\r\nدر همين سال پيغمبر صلّى اللّه عليه و سلم عمرو بن العاص را بسرزمين « بلى » و « عذره » فرستاد كه مردم را باسلام دعوت كند . مادر او ( عمرو ) از « بلى » بود . پيغمبر آنها را بدين سبب يار خود نمود او ( عمرو ) رفت تا به محلى كه آب داشت رسيد و آن سرزمين جذام بود و آن آب سلاسل ناميده مىشد و آن واقعه به همين نام معروف شد . چون به آنجا رسيد . ترسيدند نزد پيغمبر فرستاد و مدد خواست . پيغمبر صلّى اللّه عليه و سلم ابو عبيده بن جراح را با جمعى از مهاجرين نخستين به يارى او فرستاد كه ابو بكر و عمر ميان آنها بودند . بابى عبيده هنگام اعزام فرمود : هرگز اختلاف مكنيد . ابو عبيده رفت تا رسيد . عمرو به او گفت : تو فقط براى يارى من آمدى ، ( تابع و زير فرمان من ) ابو عبيده گفت : اى عمرو ! پيغمبر صلّى اللّه عليه و سلم به من فرمود اختلاف نداشته باشيد .\r\nاگر تو تمرد كنى من از تو اطاعت مىكنم . گفت : ( عمرو ) پس من بر تو امير هستم .\r\nگفت . ( ابو عبيده ) پيش برو . عمرو بن عاص پيشنماز شد ( امير ) و مردم ( مسلمين حاضر ) به او اقتدا نمودند .\r\nدر همين سال پيغمبر صلّى اللّه عليه و سلم عمرو بن عاص را نزد جيفر و عياذ دو فرزند جلندى در عمان فرستاد آنها اسلام آورده تصديق نمودند او هم جزيه را از مجوس ( زردشتيان ) آن سرزمين گرفت ( و برگشت )\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nبيان غزوه خبط و غيره\r\nدر همين سال غزاى خبط ( محل ) رخ داد . عده جنگجويان سيصد تن از مهاجرين و انصار و امير آنها ابو عبيده بن جراح و آن در ماه صفر بود . پيغمبر هم يك انبان خرما به آنها توشه داد . ابو عبيده ( اول ) بهر يكى يك مشت از انبان خرما مىداد سپس ( كار به جائى رسيد ) كه بهر يكى يك دانه مىداد كه آن را خورده بر آن آب مىنوشيد و آن قوت او بود تا شب آنچه در انبان ( خرما ) بود به مصرف رسيد و انبان تهى گرديد .\r\n( ناگزير ) برگ درختها را خوردند و سخت گرسنه شدند . قيس بن سعد بن عباده نه شتر براى آنها سر بريد آنها را خوردند . ابو عبيده ( سعد ) را از آن كار نهى و باز نمود او هم اطاعت كرد . ناگاه موج دريا يك ماهى مرده بكنار انداخت . آنها از آن خوردند تا سير شدند و گفتند : روزى خداوند را كه براى شما فرستاده بخوريد . پيغمبر هم از آن تناول فرمود ( شايد مقصود آوردن قسمتى از آن بارمغان باشد و الا مفهوم نمىشود زيرا پيغمبر در آن سفر نبود كه امير ابو عبيده بود ) . نكو كارى قيس بن سعد را براى پيغمبر نقل كردند فرمود : كرم و سخا يكى از خصال اين خاندان است .\r\nدر همين سال پيغمبر گروهى را بفرماندهى ابو قتاده كه عبد اللّه بن ابى حدرد اسلمى همراه او بود روانه نمود و آن در ماه شعبان رخ داد . سبب آن عزيمت ( يا غزوه يا باصطلاح مورخين سريه ) اين بود كه رفاعة بن قيس يا قيس بن رفاعه ( ترديد ) با\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nجمعى عظيم از جشم ( قبيله ) به قصد جنگ پيغمبر در غابه ( جنگل ) اقامت نمود ( كه بسيج كند ) پيغمبر هم ابو قتاده و اتباع او را فرستاد كه اخبار دشمن را تجسس نمايند آنها نزديك او ( رفاعه ) رسيدند در حالى كه آفتاب در شرف غروب بود ، هر يكى از آنها در يك گوشه خزيد كه عده آنها سه تن بود گفته شده شانزده تن بودند . عبد اللّه بن ابى حدرد گويد . آنها چوپانى ( يا ساربان ) داشتند كه دير كرده بود رفاعه بن قيس ( رئيس دشمنان ) بجستجوى او رفت كه مسلح بود . من او را هدف كرده تير را در قلب او نشاندم ، او نتوانست چيزى بگويد ( مرده بود ) من هم سر او را جدا كرده بيك طرف لشكر ( دشمن ) رفته اللّه اكبر گفته رعب در دل آنها انداختم . همچنين دو رفيق من از ناحيه ديگر تكبير نمودند . به خدا سوگند چيزى جز گريز رخ نداد .\r\nآنها زن و كودكان را با آنچه توانستند و سبك بار بود برداشتند و گريختند ما هم شترها و گله گوسفندها را بغنيمت برده نزد پيغمبر آورديم من هم سر او را كه با خود حمل مىكردم نزد پيغمبر افكندم . پيغمبر به من از آن غنيمت سيزده شتر داد چون من زن گرفته بودم و ميخواستم با همسر خود بروم هر يك از شترها را با ده رأس گوسفند معاوضه فرمود در همين سال پيغمبر ابو قتاده را سوى اضم ( محل ) فرستاد . محلم بن جثامه ليثى نيز همراه او بود كه قبل از فتح ( مكه ) بود . عامر بن اضبط اشجعى آنها را ديد و با تحيت اسلامى ( سلام ) بر آنها درود گفت ( كه مسلمان بود ) . او بر شتر خود سوار و متاع خود را حمل كرده بود .\r\nمحلم بن جثامه بسبب كينه كه نسبت به او داشت او را كشت و شتر او را ربود چون نزد پيغمبر صلّى اللّه عليه و سلم مراجعت كردند به او ( حضرت او ) خبر داد ( ابو قتاده ) . اين آيه نازل شد  يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ - اللَّهِ فَتَبَيَّنُوا  الى آخر . اى كسانى كه ايمان آورده‌ايد . اگر راه خدا را\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nپيموديد ) و در عرض راه كسى را ديديد ) خوب تحقيق كنيد ( مبادا بىگناهى را بكشيد ) . گفته شده كه اين واقعه هنگامى رخ داد كه پيغمبر سوى مكه رهسپار شده بود و آن در ماه رمضان و عده راه پيمايان ( همراه ابو قتاده ) هشت تن بودند .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nبيان جنگ موته\r\nما بايد اين واقعه را بر ساير وقايع مقدم بداريم ( در تاريخ وقوع ) ولى چون غزوات ( حملات و فرستادن دسته‌هاى مسلح ) پياپى ذكر شده اين را هم بدنبال آن وقايع مهم و بزرگ قرار داديم اين جنگ در ماه جمادى الاولى سنه هشتم ( هجرى ) رخ داد . پيغمبر بر عده جنگجويان زيد بن حارثه را امير و فرمانده نمود و فرمود اگر كشته شود جعفر بن ابى طالب و او هم اگر بقتل برسد عبد الله بن رواحه امير خواهد بود جعفر گفت : من بيم اين را نداشتم كه زيد را بر من امير كنى ( گمان نمى كردم ) گفت ، ( پيغمبر ) برو تو نمىدانى خير و ( صلاح ) در كدام كار است ( مشعر به مرگ و ياس از پيروزى ) مردم گريستند و گفتند : اى پيغمبر چه مىشود اگر ما را بوجود آنها نيازمند كنى ؟ ( كنايه از بودن آنها و عدم قتل در جنگ ) ( پيغمبر ) از پاسخ خوددارى فرمود چون مىگفت اگر فلان بىپا شود فلان خواهد بود احساس مرگ و شكست مىشد ) . مردم ( عده ) بسيج شدند كه عدهء آنها سه هزار تن بود پيغمبر صلّى اللّه عليه و سلم بانها وداع فرمود . چون با عبد اللّه بن رواحه وداع كرد عبد اللّه گريست ، مردم از او علت گريه را پرسيدند پاسخ داد . من دنيا را دوست ندارم و علاقه به آن ندارم كه براى زنده ماندن بگريم ولى شنيدم كه پيغمبر اين آيه را ميخواند  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا  هر يك از شما ناگزير داخل ( دوزخ ) مىشود اين كار\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبر خداوندگار يك امر مسلم و شد نيست . من از اين مىگريم كه چگونه ( از جهنم ) خارج شوم بعد از اينكه در آن ورود كنم . مسلمين گفتند . برويد بسلامت و خدا شما را نزد ما بسلامت برگرداند . عبد اللّه بن رواحه گفت :\r\nشعر\r\n لكنتى اسال الرحمن مغفرة * و ضربة ذات فرع تقذف الربدا\r\nاو طعنة بيدى حران مجهزة * بحربة تنفذ الاحشاء و الكبدا\r\nحتى يقولوا اذا مروا على جدثى * يا ارشد اللّه من غاز و قد رشدا \r\nولى من از خداوند بخشنده مغفرت ميخواهم و نيز يك ضربت ( بدشمن ) كه اثر آن عميق و فراخ باشد ميخواهم كه آن ضربت ( مانند موج ) كف انگيزد يا يك طعنه ( فرو بردن نيزه ) بدست يك ( مرد ) پايدار كه بدنبال آن يك حربه جگر شكاف باشد . تا آنكه بگويند هنگامى كه بر جسد افسرده من بگذرند خداوند اين غازى ( مجاهد ) را هدايت كند كه هدايت شده است .\r\nچون پيغمبر آنها را وداع فرمود و برگشت عبد اللّه ( ابن رواحة ) گفت :\r\nشعر\r\n خلف السلام على امرى ودعته * فى النخل خير مشيع و خليل \r\nدرود جانشين ما باشد بر مردى كه او را در نخلستان گذاشتيم ( و رفتيم ) و او بهترين بدرقه كننده و بهترين دوست است .\r\nسپس آنها روانه شدند تا در معان ( محل ) از كشور شام رسيدند در آنجا شنيدند كه هر هرقل ( هركليوس ) با صد هزار جنگجوى رومى و صد هزار مرد معرب ( عرب شده ) از لخم و جذام و بلقين ( قبايل عرب كه در شام زيست مىكردند ) سوى آنها مىشتابد امير آنها مردى از بلى بنام مالك بن رافله بود آنها ( دشمن ) در مأرب ( محل ) از سر زمين بلقاء لشكر زدند . مسلمين در معان دو شب اقامت كرده در كار خود نگران\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبودند . با خود گفتند : خبر بپيغمبر مىدهيم كه وضع چنين است آنگاه منتظر فرمان ( حضرت او ) باشيم . عبد اللّه بن رواحه آنها را بر ادامه سير ( و مصاف با دشمن ) تشجيع كرد و گفت : اى قوم به خدا سوگند آنچه را كه شما نمىپسنديد ( مرگ ) براى آن رهسپار شده‌ايد ( كه بمرگ برسيد يعنى از مرگ نترسيد ) . شما براى نيل شهادت ( از خانه خود ) خارج شديد . ما مردم با فزونى عدد و نيرو نمىجنگيم ، ما با آنها نبرد نمىكنيم مگر براى اين دينى كه خداوند ما را بقبول آن گرامى داشته برويد كه يكى از دو كار خواهد بود . يا پيروزى يا نيل شهادت .\r\nمردم ( لشكريان ) گفتند : به خدا راست مىگويد . آنها راه خود را گرفتند زيد بن ارقم كه يتيم بوده و او ( عبد اللّه بن رواحه ) آن يتيم را تكفل و پرورش داده بود اين اشعار را از او شنيد كه او ( زيد ) بر شتر رديف او ( عبد اللّه ) بود كه چنين مىگفت\r\n اذا اديتنى و حملت رحلى * مسيرة اربع بعد الحساء\r\nفشانك فانعمى و خلاك ذمى * و لا ارجع الى اهلى ورائى\r\nو جاء المسلمون و غادرونى * بارض الشام مشهور الثواء\r\nوردك كل ذى نسب قريب * من الرحمن منقطع الاخاء\r\nهنالك لا ابالى طلع بعل * و لا نخل اسافلها رواء \r\nيعنى اگر مرا برسانى ( خطاب بشتر خويش ) و بار مرا حمل كنى و به مقصد اندازى در مدت چهار روز آن هم بعد از نوشيدن آبهاى شن زار ( كنايه از سختى حصول آب ) تو آزاد خواهى بود و از ناسزاى من آسوده خواهى شد . منهم سوى خود به عقب برنميگردم . مسلمين مىآيند و مرا در سرزمين شام افتاده مىبينند و مىگذرند در آنجا كه آرامگاه من نمايان است . هر خويشى ( كه دارم ) ترا ( اى شتر ) بر مىگرداند . آنها خويشان كسى هستند كه از برادرى ( و خويشى ) آنها بگسسته و به خداوند بخشنده پيوسته است ( مقصود خود او ) در آنجا\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n( نزد خداوند باكى نخواهم داشت كه نخل شكوفه بيهوده داده ( نخل نر ) يا ريشه آن نخل سيراب شده . ( كنايه از عدم علاقه بملك و مال ) .\r\nچون زيد آن ( شعر ) را شنيد گريست . او با تازيانه ( زيد ) را نواخت و گفت : اى فرومايه ترا باك نباشد . خداوند شهادت را نصيب من مىكند . آنگاه تن خود را تكان داد . سپس راه خود را گرفتند ( مسلمين ) ناگاه با لشكرهاى روم و عرب روبرو شدند . آن هم در سرزمين بلقاء در محلى موسوم بمشارف كه دشمن نزديك شد . مسلمين پناه بردند بقريه كه مؤته نام داشت . مردم ( دو متحارب ) در آنجا صف آرائى كردند . فرمانده ميمنه مسلمين قطبة بن قتادة عذرى و فرمانده ميسره عباية بن مالك انصارى بودند . جنگ آغاز شد و دو طرف سخت نبرد كردند زيد بن حارثه كه حامل لواء پيغمبر ( فرمانده كل ) بود جنگيد تا با نيزه‌هاى قوم ( دشمن ) پيچيده هلاك شد . پرچم را جعفر بن ابى طالب گرفت جنگ كرد و رجز خواند و گفت :\r\n يا حبذا الجنة و اقترابها * طيبة و بارد شرابها\r\nو الروم روم قد دنا عذابها * كافرة بعيدة انسابها\r\nعلى اذ لاقيتها ضرابها \r\nاى خوشا بهشت و نزديكى آن . خوش است ( بهشت ) و شراب آن خنك و گواراست روم هر چه باشد رنج و آزار آن نزديك شده . روم كافر است و گم نام .\r\n( نسب آن دور است ) بر من واجب است اگر با روم روبرو شوم نبرد كنم و شمشير بزنم .\r\nچون كارزار سخت گرديد او حمله كرد و از اسب پياده شده دست و پاى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاسب را با شمشير زد ( كه ديگر سوار نشود و نگريزد ) نبرد كرد تا كشته شد جعفر در عالم اسلام نخستين كسى بود كه دست و پاى اسب را زد و انداخت . پس از كشته شدن ( شهادت ) در پيكر او بيشتر از هشتاد زخم نيزه و شمشير و تير شمردند . چون او كشته شد پرچم را عبد اللّه بن رواحه گرفت ، پيش رفت ولى با ترديد . سپس به خود خطاب كرد و گفت :\r\n اقسمت يا نفس لتنزلنه * طائعة او لا لتكرهنه\r\nان اجلب الناس و شد و الرنه * ما لى اراك تكرهين الجنه\r\nقد طا لما قد كنت مطمئنه * هل انت الا نطفة فى شنه \r\nسوگند ياد ميكنم اى نفس كه تو بايد بميدان به روى ( نزول مبارزه ) خواه با رغبت و خواه باكراه آن هنگامى كه مردم حمله و هياهو كنند . چه شده است كه ترا در حال اكراه نسبت ببهشت مىبينم ؟ تو بسى آرام و آسوده بوده مگر تو ( اى نفس ) جز يك نطفه ( آب ) در مشك كهنه چيز ديگرى بودى ( كنايه از حقارت ) باز هم گفت :\r\n يا نفس ان لم تقتلى تموتى * هذا حمام الموت قد صليت\r\nو ما تمنيت فقد اعطيت * ان تفعلى فعلهما هديت \r\nيعنى اى نفس اگر كشته نشوى مىميرى . اين است مرگى كه بدان دچار شدى . آنچه را كه تو آرزو مىكردى بدان رسيدى اگر تو هم مانند آنها ( دو شهيد قبل ) رفتار كنى رستگار و راست كردار خواهى شد .\r\nسپس از اسب پياده شد . پسر عم او يك قطعه گوشت ( با استخوان ) به او داد و گفت : خود را بدان تقويت كن ( كمر خود را نيرو ده ) تو به روزى كه بايد برسى رسيدى ( هلاك ) او آن گوشت را گرفت ، اندكى بدندان ربود ، هنگامه جنگجويان\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nرا شنيد با خود گفت . اى نفس تو هنوز در اين دنيا هستى ؟ گوشت را از دست انداخت شمشير را كشيد و جنگيد تا كشته شد . كار بر مسلمين سخت گرديد . دشمن بر آنها هار شد ( مانند سگ هار ) قطبه بن قتاده ( فرمانده ميمنه ) پيش از آن فرمانده اعراب شام ( دشمن ) مالك بن رافله را كشته بود . در همان ساعت خبر از آسمان بر پيغمبر نازل شد ( وحى ) . ( حضرت او ) بر منبر رفت و فرمود نماز عمومى ( جامعه حضور عموم مسلمين بعنوان نماز ) اعلان شود . مردم جمع و حاضر شدند . فرمود خبر رسيد سه بار آن را تكرار كرد . از لشكر شما كه براى جهاد ( غزا ) رفته خبر رسيد كه آنها با دشمن روبرو شدند . زيد شهيد شد . براى او طلب مغفرت هم نمود سپس جعفر درفش را گرفت و بر آن قوم حمله نمود تا آنكه شهيد شد . براى او هم طلب مغفرت فرمود . بعد از او عبد اللّه بن رواحه پرچم را گرفت . سپس سكوت فرمود . رنگ و روى انصار ( كه عبد الله از آنها بود ) تغيير نمود و گمان كردند كه نسبت به او چيزى پيش آمده كه براى آنها ناگوار باشد سپس پيغمبر فرمود او با آن قوم جنگيد تا شهيد شد . بعد گفت : آنها ( همه سوى بهشت بر تختهاى زرين روانه شدند ( صعود كردند ) من در تخت ابن رواحه انحرافى از دو تخت هر دو يار خود ديدم پرسيدم چه شده ؟ گفتند : آنها رفتند ( با عزم و تصميم ) و او در حال ترديد بود .\r\nسپس رفت ( و ملحق شد ) . چون ابن رواحه كشته شد . ثابت بن ارقم پرچم را گرفت و گفت اى گروه مسلمين تصميم بگيريد يكى از ميان خود را امير كنيد ، گفتند :\r\nما بفرماندهى تو خشنوديم گفت : هرگز من قبول نمىكنم . آنها بفرماندهى خالد بن الوليد تن دادند . او درفش را گرفت و دفاع كرد و آنها را ( دشمن ) كنار راند . سپس پيغمبر كه در آن وقت بر منبر بود فرمود . پرچم را شمشيرى از شمشيرهاى خدا كه خالد بن الوليد باشد ربود و با مردم ( مسلمين ) مراجعت نمود از همان روز خالد لقب سيف اللّه را گرفت . پيغمبر فرمود . جعفر ديشب با جمعى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاز فرشتگان بر من گذشت . دو بال داشت كه به خون آغشته شده . اسماء ( همسر جعفر ) گفت : پيغمبر بر ما ( در خانه ما ) وارد شد من تازه از كارهاى خانه و شستشوى بچه‌هاى جعفر و روغن مالى ( عطر و غيره ) سر آنها فراغت يافته بودم . او آنها را باغوش كشيده و بوسيد و بوئيد و گريست . من پرسيدم اى پيغمبر آيا از جعفر خبر ( بدى ) رسيده . فرمود : آرى امروز درگذشت سپس به خانه و خانواده خود برگشت و امر كرد كه طعام براى خانواده جعفر آماده كنند اين نخستين طعام ما نمىبود كه در عالم اسلام فراهم شده بود . اسماء بنت عميس گفت : من براى تهيه طعام كمر بستم ، زنان هم گرد من جمع شدند . چون لشكر بمدينه برگشت پيغمبر و مسلمين باستقبال رفتند پيغمبر عبد اللّه بن جعفر را برداشت ( حمل كرد ) بر دو دست خود . مردم خاك بر سر لشكريان مىريختند و مىگفتند اى گريختگان از راه خدا .\r\nپيغمبر هم مىفرمود آنها نگريخته‌اند آنها مهاجم و دلير هستند ان شاء اللّه تعالى بخواست خداوند\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nبيان فتح مكه\r\nپيغمبر صلّى اللّه عليه و سلم پس از جنگ مؤتة مدت دو ماه جمادى الثانية و رجب ( در مدينه ) مقيم بود . در آن هنگام بنى بكر بن عبد منات بر خزاعه ( قبيله كه با پيغمبر متحد بودند ) حمله و تجاوز نمودند آنها در محلى كه آب داشت و وثير ناميده مىشد اقامت مىنمودند . خزاعه ( قبيله ) در صلح حديبيه ( گذشت ) تابع پيغمبر بوده و بكر در همان عهد صلح با قريش متحد بودند . علت ( حادثه تجاوز ) اين بود كه مردى از بنى حضرمى بنام مالك بن عباد كه با اسود بن رزن ديلى بكرى ( از بنى بكر ) در زمان جاهليت متحد بوده و آن مرد براى تجارت سفر كرده كه چون از سرزمين خزاعه گذشت او را كشتند و مال او را ربودند . بنى بكر مردى را از خزاعه يافته ( بانتقام ) كشتند خزاعه هم بر بنى اسود بن رزن كه سلمى و كلثوم و ذويب بودند حمله كرده آنها را كشتند كه در آن هنگام در عرفه پس از انجام طواف حرم رفته بودند ( و آنها را در آنجا بقتل رسانيدند ) . آنها از اشراف بنى بكر محسوب مىشدند ( اين واقعه در جاهليت بود ) . چون اسلام پديد آمد مردم سرگرم آن شدند واقعه را اهمال كردند خزاعه هم در پيمان صلح حديبيه بمتابعت پيغمبر دل بستند و بكر با قريش متحد گرديدند بكر ( قبيله ) وقت را ( متاركه جنگ ) غنيمت شمرده خواستند از خزاعه انتقام بگيرند كه بنى الاسود را كشته بودند ( به همين سبب ) نوفل\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبن معاوية ديلى با اتباع خود از بكر خزاعه را در محل آب و شير قصد نمود و شبيخون زد و نيز گفته شده علت آن اين بود كه مردى از خزاعه از مرد ديگرى ناسزاى پيغمبر را شنيد و سر او را شكست بدين علت كينه ميان آن دو قوم بر پا گرديد كه بر خزاعه در سرزمين خود ( وتير ) هجوم نمود .\r\nقريش هم بنى بكر را با مال و سلاح و چهارپايان يارى و مدد نمود . جمعى از قريش هم در خفا به آنها ملحق و داخل نبرد شدند كه يكى از آنها صفوان بن اميه و ديگرى عكرمه بن ابى جهل و سهيل بن عمرو با چهارپايان و غلامان خود بمدد آنها ( بكر ) شتاب نمودند ( بر خلاف عهد متاركه جنگ ) خزاعه بحرم كعبه پناه برد و جمعى از آنها كشته شدند . چون خزاعه پناهنده حرم گرديد بكر ( افراد قبيله ) فرياد زدند : اى نوفل ما داخل حرم شديم خدا را در نظر بگير و اين كلمه را تكرار كردند او يك كلمه بزرگ ( غير قابل تحمل ) به زبان آورد . او گفت : امروز من خدائى ندارم ( خدا را نمىشناسم ) اى بنى بكر انتقام بگيريد ( خونخواهى ) بجان خودم سوگند شما در حرم بخونريزى اسراف مىكنيد چه بهتر كه در همين حرم انتقام خويش را بكشيد چون دانسته ( مسلم ) شد كه قريش عهد صلح را نقض كرده و خون خزاعه را هدر نموده عمرو بن سالم خزاعى كعبى خارج شد از مكه تا بر پيغمبر در مدينه ورود نمود بر سر پيغمبر در مسجد ميان مردم ايستاد و گفت : شعر\r\n يا رب انى ناشد محمدا * حلف ابينا و ابيه الا تلد\r\nفوالدا كنا و كنت ولدا * ثمت اسلمنا فلم ننزع يدا\r\nفانصر رسول الله نصرا اعتدا * و ادع عباد الله يأتوا مددا\r\nفيهم رسول الله قد تجردا * ابيض مثل اليد تنمى صعدا\r\nان سيم خسفا وجهه تربدا * فى فيلق كالبحر يجرى مزبدا\r\nان قريشا اخلفوك الموعدا * و نقضوا ميثاقك المؤكدا\r\nو جعلوا لى فى كداء رصدا * و زعموا ان لست ادعو احدا \r\n\r\n","description":"","footnote":"","page_name":" 283 ","page_number":283},
  {"content":"\r\n\r\n ( 1 ) و هم اذل و اقل عددا * هم بيتونا بالوتير هجدا\r\nو قتلونا ركعا و سجدا \r\nيعنى يا رب من محمد را قصد مىكنم ( جستجو ) او هم پيمان ما همچنين پدر نجيب و توانگر او . ما پدر بوديم و تو نزد ما فرزند ( بمنزله فرزند گرامى ) سپس ما مسلمان شديم و دست دراز نكرديم ( دست از پا خطا نكرديم ) . اى پيغمبر خدا يارى كن ( ما را ) بندگان خدا را دعوت كن آنها بمدد مىآيند . پيغمبر ميان آنها براى انتقام مجرد ( و آماده ) شده . او سفيد رو مانند دستى كه بالا مىرود ( و نمايان مىشود ) اگر خوارى به او رسد روى او برمىگردد ( تيره مىشود ، تغيير مىكند ترش‌روئى مىنمايد ) او با سپاهى ( مىرسد ) مانند درياى خروشان كف كرده ، قريش نسبت به تو خلف وعده نموده ( عهد را شكسته ) پيمان را شكستند . پيمانى كه سخت تاكيد شده . آنها براى من در كداء كمين كرده بودند ادعا مىكنند گمان مىبرند كه من هيچ كس را دعوت نميكنم « براى يارى به كسى توسل نمىكنم » آنها خوارتر و از حيث عدد كمترند . آنها در « وتير » در حالى كه ما سرگرم عبادت بوديم شبيخون زدند . در حالى كه ما مشغول ركوع و سجود ( نماز ) بوديم . پيغمبر صلّى اللّه عليه و سلم فرمود : اى عمرو بن سالم ، ظفر يافتى ترا يارى مىكنيم سپس براى پيغمبر علامتى در آسمان پديد آمد « پيش آهنگ » پيروزى يك ابر پيدا شد كه مقدمهء ظفر بنى كعب ( مددخواهان ) محسوب شد . در زمان قديم ميان عبد المطلب ( جد پيغمبر ) و خزاعة عهد اتحاد منعقد بود . بدين سبب عمرو بن سالم گفت : پيمان ما و پدر بزرگوار شما ( در شعر كه ترجمه آن گذشت ) بعد از آن بديل بن ورقاء با گروهى از خزاعه بر پيغمبر صلّى اللّه عليه و سلم در مدينه وارد شدند .\r\nدر آن هنگام در حال استحمام بود ، آنها در همان حال فرياد زدند و استغاثه نمودند . ( حضرت او ) جواب داد و بيرون آمد ( از محل غسل ) . آنها به او ( حضرت او ) خبر دادند و به مكه برگشتند . پيغمبر بمردم ( مسلمين ) فرموده بود اينك ابو سفيان براى تجديد عهد و استحكام پيمان ( صلح و متاركه ) و افزايش مدت آن از فرط بيم\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nسوى ما مىآيد . بديل هم رفت و ابو سفيان را در عسفان ديد كه به قصد تجديد عهد و رفع بيم و نگرانى به طرف پيغمبر رهسپار شده بود . ابو سفيان از بديل پرسيد از كجا آمدى ؟ گفت : از خزاعه كه در شيب دشت و ساحل ( دريا ) زيست مىكنند پرسيد آيا نزد محمد نرفتى ؟ پاسخ داد : نه . ابو سفيان بياران خود گفت چون او رفت پشكل شتر او را فحص كنيد اگر او بمدينه رفته و از آنجا آمده باشد حتما در آن فضولات هسته خرما نمايان است . آنها تفتيش كردند و هسته را يافتند .\r\nابو سفيان از آنجا سوى پيغمبر روانه و بر دختر خود ام حبيبه همسر پيغمبر وارد شد چون خواست بر بساط پيغمبر بنشيند آن را ( ام حبيبه ) برچيد و نگذاشت بر آن بنشيند ابو سفيان گفت : من نميدانم آيا آن را براى من خوار دانستى و يا مرا در نشستن بر آن خوار و حقير مىدانى ؟ گفت : هرگز . اين بساط پيغمبر است و تو نجس و كافر هستى . من دوست ندارم كه تو بر آن بنشينى . گفت : اى دخترك من پس از ( مفارقت من ) به تو شر ( بدى و پليدى ) رسيده و احاطه كرده . گفت ( ام حبيبه همسر پيغمبر ) هرگز . خداوند مرا باسلام هدايت نموده . پس از آن او ( ابو سفيان ) از آنجا ( خانه دختر خود ) خارج شد و نزد پيغمبر رفت . سخن گفت و از پيغمبر پاسخى نشنيد . بعد از آن نزد ابو بكر رفت . با او گفتگو كرد كه با پيغمبر مذاكره كند او گفت : هرگز من نخواهم كرد . نزد عمر رفت و با او گفتگو نمود . او ( عمر ) گفت : من نزد پيغمبر شفاعت شما را ( خود و قريش ) خواهم كرد . به خدا سوگند اگر جز مورچه لشكرى نداشته باشم با همان مور بجنگ و ستيز شما شتاب خواهم كرد . سپس از آنجا نزد على رفت كه نزد او فاطمه و حسن كه در آن زمان طفل تازه خيز بود نشسته بودند . حسن نزديك مادر در جنبش بود با على مذاكره كرد او گفت ( على ) به خدا ( سوگند ) پيغمبر بر يك امر ( ستيز ) تصميم گرفته كه ما نمىتوانيم او را منصرف كنيم آنگاه رو بفاطمه كرد و گفت . اى دختر محمد .\r\nآيا ميل دارى كه اين فرزند كودك « حسن » ميان مردم داراى جاه و پناه باشد كه سيد\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n( خواجه عرب ) عرب محسوب شود ( مقصود شفاعت حسن نزد پيغمبر و پناه بردن ابو سفيان به او ) گفت : ( فاطمه ) هنوز فرزندم به حدى نرسيده كه ميان مردم پناهى بدهد . از اين گذشته كسى در قبال پيغمبر نمىتواند پناه بدهد . سپس رو بعلى برد و گفت : ( ابو سفيان ) كار بسى دشوار شده . تو مرا پند ده ) رهنمائى كن رأى بده ) : گفت ( على ) تو پيشوا ( سيد خواجه ) كنانه ( قبايل قريش ) هستى برخيز و خود به ديگران پناه بده ( احترام خويش را نگاه دار ) و بسرزمين خود برگرد او برخاست و به مسجد رفت و گفت : اى مردم : من بمردم پناه مىدهم ( حمايت ) ميكنم ( چنان كه كرد ) سپس بر شتر خود سوار شد و به مكه برگشت و بقوم خود خبر مشورت على و نصيحت و راى او را داد آنها گفتند : به خدا او بر ( درد ) تو افزود كه ترا مسخره و رسوا نمود . بعد از آن پيغمبر رخت سفر بست و فرمان بسيج داد كه مردم ( مسلمين ) سوى مكه روانه شوند . اين دعا را هم خواند : خداوندا : جواسيس و طلايع و خبر گزاران را كور كن تا بقريش خبر هجوم ما را نرسانند و ما بتوانيم بطور ناگهانى بلاد آنها را بگيريم ( آنها را در بلاد خود دچار كنيم ) . حاطب بن ابى بلتعه بقريش نامه نگاشت كه خبر حمله پيغمبر را بدهد . آن نامه را بزنى از مزينه ( طايفه ) داد كه آن را به آنها برساند . نام آن زن كنود بود . گفته شده . او نامه را بساره كنيز بنى مطلب داد كه او به آنها ( قريش ) خبر بدهد . پيغمبر على و زبير را بدنبال او روانه كرد آنها در حليفه ( محل ) به او رسيدند و نامه را از او گرفتند و او را نزد پيغمبر آوردند . پيغمبر حاطب را احضار نمود و فرمود . چه باعث شده كه تو چنين كارى كنى ؟ گفت : به خدا من ايمان دارم به خدا و پيغمبر خدا ولى من ميان آنها ( قريش زن و فرزند دارم و عشيره و قوم و مدافع و حامى ندارم خواستم با اين نامه نزد آنها تقرب جويم ( كه زن و فرزندم را نيازارند ) . عمر گفت : يا رسول الله بگذار من گردن او را بزنم . زيرا او خيانت و نفاق كرده . پيغمبر فرمود : اى عمر تو چه ميدانى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nشايد خدا خبر بدر ( بسيج پيغمبر در زمان گذشته ) به آنها رسانيده بود ( ولى مقدر بوده كه در آن واقعه دچار شوند و اين هم ممكن است چنين باشد كه حاطب به آنها خبر بدهد ولى باز گرفتار و دچار شوند . بكنيد هر چه ميخواهيد بكنيد كه من از شما ( گناه شما ) گذشتم ( مقصود حاطب و امثال او ) اين آيه هم در حق حاطب نازل شد :   « يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ .   اى كسانى كه ايمان آورديد دشمن من و خود را دوست و يار مپنداريد تا آخر آيه . سپس پيغمبر رهسپار شد و ابو رهم كلثوم بن حصين غفاري را بحكومت مدينه و جانشينى خود نصب نمود . ( حضرت او ) در تاريخ دهم ماه رمضان سوى مكه رهسپار شد و ده روز مانده به آخر رمضان مكه را گشود . روزه گرفت تا به محلى ميان عسفان و امج ( دو محل ) رسيد آنگاه روزه را شكست . مهاجرين و انصار را هم بافطار ( و ترك صيام ) امر فرمود . آنگاه بسرشمارى پرداخت مزينه ( قبيله ) هزار و سليم ( طايفه ) هفتصد بودند ساير قبايل را شمرد ( و مرتب و منظم فرمود ) .\r\nآنهايى كه مسلمان شده بودند . در عرج ( محل ) عيينه بن حصن فزارى به او ملحق شدند همچنين اقرع بن حابس در سقيا ( محل ) رسيد ، در جحفه ( محل ) عباس بن عبد المطلب ( عم پيغمبر ) بملاقات پرداخت گفته شده در ذى حليفه ( محل ) بوده و او مهاجرت كرده بود كه ( ملحق شود ) . پيغمبر فرمود كه او بار خود را بمدينه برساند و برگردد كه همراه باشد . به او هم فرمود : تو آخر مهاجرين هستى ( آخرين كسى هستى كه مهاجرت نموده ) من هم آخر پيغمبران هستم . مخرمه بن نوفل هم و ابو سفيان ( غير از ابو سفيان اموى ) بن حارث بن عبد المطلب ( پسر عم پيغمبر ) ( و عبد الله بن ابى اميه هم در نقب العقاب ( محل ) به او ( حضرت او ) پيوستند . آنها اذن ديدار خواستند . ام سلمه در كار آن دو مرد توسط كرد و گفت يكى پسر عم تو و ديگرى پسر عمه و داماد تو هر دو بملاقات تو ( حضرت ) آمده‌اند فرمود : نيازى بملاقات آنها نيست . پسر عم من عرض ( حيثيت ) مرا بباد داد . پسر عمه و داماد من در مكه چنين گفته بود و چنان . آنها دو ( مرد پيوسته ) اين\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nرا شنيدند ابو سفيان فرزندى بنام جعفر داشت دست او را گرفت و فرياد زد و گفت .\r\nبه خدا يا بما اذن ( ملاقات ) بدهد يا من دست پسرم را ميگيرم و بيابان را طى كنم تا هر دو از گرسنگى و تشنگى جان بدهيم چون پيغمبر اين را شنيد بهر دو اجازه ( ملاقات ) داد آنها داخل شدند و اسلام آوردند و نيز گفته شده : على بابى سفيان ( پسر عم خود ) گفته بود . بطور ناگهان روبروى پيغمبر در او آن سخنى كه برادران يوسف به او گفته بودند خود بگو :  « تَاللَّهِ لَقَدْ آثَرَكَ اللَّهُ عَلَيْنا وَ إِنْ كُنَّا لَخاطِئِينَ »  به خدا سوگند كه خداوند ترا بر ما برتر كرده و ما گناهكار بوديم . زيرا او ( پيغمبر ) نمىخواهد كسى بهتر از او در سخن و عمل باشد . ( از حيث نكوكارى در عفو و گذشت و ترحم ) . او هم آن آيه را خواند و پيغمبر اين آيه را در پاسخ او خواند .  « لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ »  باكى نداشته باشيد امروز خداوند گناه شما را مىبخشد كه او بخشنده‌ترين بخشندگان است . آنها را نزديك كرد و آنها مسلمان شدند . ابو سفيان هم در قبول اسلام و طلب معذرت چنين گفت .\r\n لعمرك انى يوم احمل راية * لتغلب خيل اللات خيل محمد\r\nلكالمدلج الحيران اظلم ليله * فهذا اوانى حين اهدى و اهتدى\r\nو هاد هدانى غير نفسى و نالنى * مع الله طردته كل مطرد \r\nيعنى . بجان تو ( سوگند ) هنگامى كه من درفشى را برافراشته و برداشته بودم كه سواران لات ( بت بزرگ ) بر سواران محمد پيروز شوند چنين گمراه و سرگردان بودم مانند گم گشته در شب تاريك بودم اكنون وقت آن رسيده كه هدايت شوم و راه راست بگيرم ، يك رهنما مرا هدايت كرد كه او غير از نفس ( گمراه ) من است و به من از خداوند رسانيد كسى كه من او را دور مىكردم ( طرد مىكردم ) بيك طرد شديد .\r\nپيغمبر بر سينه او زد و فرمود . تو مرا به سختى طرد كردى ؟ گفته شد :\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nابو سفيان از فرط شرم نزد پيغمبر سر بلند نكرد . پيغمبر با عده ده هزار سوار وارد مر الظهران ( محل ) شد . آنها ( تشكيل شده ) از چهار صد سوار از بنى غفار هزار و سه تن از مزينه هفتصد سوار از بنى سليم هزار و چهارصد سوار از جهينة و بقيه از مهاجرين و انصار و متحدين آنها از قبايل عرب از تميم و اسد و قيس هم بودند چون بمر الظهران رسيد عباس بن عبد المطلب گفت : هلاك شد قريش .\r\nبه خدا اگر پيغمبر قريش را غافلگير كند و با نيروى ناگهانى وارد بلاد آنها شود قريش تا آخر روزگار نابود خواهند شد . او بر استر ( بغله - باصطلاح عوام قاطر ماده ) سوار و سوى اراك رهسپار شد با خود ميگفت شايد خار كنى بيايم يا مردى كه سوى مكه مىرود ببينم كه او به آنها ( قريش ) خبر بدهد كه پيغمبر در چه محلى ( لشكر زده ) اقامت كرده شايد نزد او آمده امان بگيرند . او گويد : ( عباس عم پيغمبر ) من جولان مىدادم ناگاه صداى ابو سفيان و حكيم بن حزام و بديل بن ورقاء خزاعى را شنيدم كه آنها براى تجسس اخبار بيرون آمده بودند . ابو سفيان گفت :\r\nمن هرگز چنين آتش افروزى بدين فزونى نديده بودم ( آتش لشكريان ) بديل گفت اين آتش خزاعه است ( قبيله خود ) كه براى تجسس اخبار بدين ديار آمده‌اند من گفتم ( عباس ) اى ابا حنظله مقصود او ابو سفيان كه كينه او آن كلمه بود او ابو سفيان گفت : ابو الفضل ( كينه عباس ) گفتم : بلى - گفت : لبيك ( هان ) پدر و مادرم فداى تو ؟ از پشت سر چه خبر دارى ؟ گفتم . اينك پيغمبر خدا با ده هزار سوار از مسلمين به قصد شما مىآيند گفت چه امرى به من مىدهى ( چه دستورى - ) چه عقيده گفتم : با من سوار مىشوى من براى تو از پيغمبر امان مىگيرم به خدا اگر ظفر يافت گردن ترا خواهد زد او با من رديف ( بر استر ) شد من هم سوى پيغمبر تاختم بهر آتشى ( كانونى ) از مسلمين مىگذشتم مرا ديدند و مىگفتند . عم پيغمبر است كه بر استر پيغمبر سوار شده تا آنكه بر عمر بن خطاب گذشتيم او ( عمر ) گفت :\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nخدا را سپاس كه ترا بدون امان و پيمان بدام انداخت سپس دويد نزد پيغمبر ( كه اجازه كشتن ابو سفيان را بگيرد ) من هم تاخت نمودم و زودتر رسيدم عمر هم آمد و برسول خدا خبر داد و گفت : بگذار گردن او را بزنم گفتم ( عباس ) يا رسول الله من به او پناه دادم . سپس سر پيغمبر را در آغوش گرفتم گفتم نمىگذارم امروز كسى با او نجوى كند چون عمر اصرار كرد ( كه او را بكشد ) گفتم آرام باش اى عمر به خدا تو چنين اصرارى ندارى مگر اينكه مردى از بنى عبد مناف را دچار كنى اگر او از بنى عدى ( طايفه عمر ) بود درباره او چنين نمىگفتى و نمىكردى . گفت ( عمر ) اى عباس مهلت بده . به خدا اسلام آوردن تو براى من بهتر و گواراتر از اسلام آوردن خطاب است اگر مسلمان بشود ( پدر عمر ) پيغمبر فرمود برو ما به او امان داديم فردا او را نزد ما برگردان . منهم با او به منزل خود ( محل اقامت در لشكرگاه ) برگشتم بامدادان باتفاق او نزد پيغمبر رفتم . چون او را ديد فرمود واى بر تو اى ابا سفيان آيا وقت آن نرسيده كه تو بگويى لا إله الا الله ؟ گفت آرى پدرم و مادرم فداى تو يا رسول الله .\r\nاگر غير از خدا ديگرى ( شريكى ) بود مرا بىنياز مىكرد ( حمايت مىنمود ) فرمود واى بر تو آيا وقت آن نرسيده كه بدانى من پيغمبر خدا هستم ! گفت : پدر و مادرم فداى تو باد هنوز در شك و ترديد هستم ( در نفس من شك هست ) عباس گويد من به او گفتم واى بر تو شهادت حق را بده ( بگو ) پيش از اينكه گردن تو زده شود . او شهادتين را به زبان آورد و مسلمان شد و حكيم بن حزام و بدليل بن ورقاء هم با او اسلام آوردند . پيغمبر بعباس فرمود برو و ابو سفيان را در خطم جبل محل باز بدار كه از آن دره سپاه خدا بر او بگذرد ( و او را با خوارى ديده و شادى كنند ) من گفتم ( عباس ) يا رسول الله او تفاخر و مباهات را دوست مىدارد ، نصيبى از افتخار براى او بگذار كه نزد قوم خود سرفراز و مباهى باشد . فرمود بلى . هر كه به خانه ابو سفيان پناه برد در امان خواهد بود . همچنين خانه حكيم بن حزام و هر كه هم به مسجد كعبه پناه برد آسوده خواهد بود .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nو هر كه هم در خانه خود را بر خود بندد در امان خواهد بود گفت ( عباس ) من هم او را به محل خطم الجبل ( دره ) بردم و باز داشتم . قبايل بر او مىگذشتند و او ميپرسيد اين كدام قبيله و قوم است ؟ من مىگفتم اسلم . او مىگفت من كجا و آنها كجا ! يا من بانها چكار دارم يا چه كردم سپس ميپرسيد و مىگفتم جهينه مىگفت من به آنها چكار دارم تا آنكه پيغمبر با لشكر معروف بحضراء با مهاجرين و انصار كه همه آهن پوش ( كامل السلاح ) بودند هيچ چيز از پيكر آنها ديده نميشد مگر ديده آنها پرسيد اينها كدام قوم هستند گفتم اين پيغمبر است با مهاجرين و انصار گفت هيچكسى تاب پايدارى در قبال اينها ندارد . ( مملكت و كشور ) برادرزاده تو بسى بزرگ و فراخ شده گفتم : واى بر تو رسالت و پيغمبرى باينجا رسيده : ( نبوت - نه كشورستانى ) گفت : آرى چنين است . گفتم : برو نزد قوم خود و آنها را آگاه و از ( جنگ ) بر حذر كن . او باتفاق حكيم بن حزام به مكه رفت ، در مسجد كعبه فرياد زد اى قوم قريش اين محمد است با سپاهى آمده كه شما قادر بر مقاومت او نخواهيد بود . آنها پرسيدند او چه گفت ؟ ( با ما چه خواهد كرد ) گفت : « ابو سفيان » هر كه داخل خانه من بشود در امان خواهد بود . گفتند واى بر تو مگر خانه تو ما را بىنياز مىكند ! ( گنجايش ما را دارد ) گفت : هر كه به مسجد ( كعبه ) پناه برد آسوده خواهد بود . سپس گفت : اى گروه قريش مسلمان شويد تا سالم بمانيد . زن او هند رسيد و ريش او را گرفت و فرياد زد ، اى آل غالب ( جد قريش ) اين پير احمق را بكشيد . او گفت : ريشم را رها كن .\r\nقسم مىخورم اگر تو مسلمان نشوى گردن ترا خواهند زد . برو بدرون خانه خود آرام بگير . او را رها كرد . پيغمبر بدنبال آنها ( ابو سفيان و حكيم ) زبير را فرستاد و امر فرمود كه از طرف چپ از ناحيه كداء ، مردم را وارد ( مكه ) كند .\r\nاو ( زبير ) فرمانده جناح چپ بود . سعد بن عباده را هم فرمود از كدى ( دو ناحيه -\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nكدا . و كدى ) داخل شود . سعد هنگامى كه رهسپار شد گفت : امروز هنگامه بر پا مىشود . امروز كعبه مباح مىشود ( تاراج ) يكى از مهاجرين اين جمله را شنيد و پيغمبر را آگاه نمود . پيغمبر بعلى فرمود بدنبال او ( سعد ) شتاب كن و پرچم را از او بگير و تو كسى باش كه مردم را داخل كنى .\r\nخالد بن وليد را هم فرمود كه از قسمت پائين شهر از ليط با گروهى از مردم داخل شود . اسلم و غفار و مزينه و جهينه ( قبايل ) با او ( خالد ) بودند . آن روزى بود كه پيغمبر خالد را امير لشكر فرمود .\r\nچون پيغمبر صلّى اللّه عليه و سلم بذى طوى ( محل ) رسيد در حالى توقف فرمود كه نيمى از روى خود را با يك پارچه سرخ يمانى ( بافته در يمن - برد يمانى ) پوشيده بود ( برسم عرب - لثام - اعتجار از معجر ) براى تواضع و عبادت نسبت به خداوند كه آن فتح را نصيب او ( حضرت او ) كرده بود سر خم كرده بحديكه آخر قبضه ريش ( مبارك آن حضرت ) بر حل مىرسيد . سپس پيش رفت تا از قسمت بالاى اذاخر ( محل - در كداء ) وارد گرديد كه در آنجا ( براى آن حضرت ) خيمه زده بودند . عكرمه بن ابى جهل و صفوان ابن اميه و سهيل بن عمرو عده تجهيز كرده كه نبرد ( دفاع كنند ) جنگجويان متفرقه هم با آنها بودند .\r\nهمچنين بنى بكر و بنى حارث بن منات خالد بن الوليد به آنها رسيد و جنگ را آغاز نمود . در آن جنگ از مسلمين جابر بن جبيل فهرى و حبيش بن خالد كه او اشعر كعبى باشد و مسلمه بن ميلاد ، كشته شدند از مشركين هم سيزده تن كشته افتاد و سايرين گريختند . حماس بن قيس هم همراه عكرمه بود بهمسر خود وعده داده كه از ياران محمد براى تو بنده ( اسير ) خواهم آورد چون تن بفرار داد و به خانه برگشت بزن خود گفت : در را بر من ببند . او ( زن ) با تمسخر و استهزاء پرسيد : پس آن غلامى ( كه وعده داده بودى ) چه شد ؟ او ( در پاسخ وى )\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nگفت .\r\n انك لو شهدت يوم الخندمه * اذ فر صفوان و فر عكرمه\r\nو ابو زيد قائم كالمؤتمة * و استقبلتهم بالسيوف المسلمه\r\nيقطعن كل ساعد و جمجمه * ضربا فلا تسمع الا غمغمه\r\nلهم نهيت خلفنا و همهمه * لم تنطقى فى اللوم ادنى كلمه \r\nابو زيد كه در اينجا ذكر شده سهيل بن عمرو است .\r\nيعنى اگر تو ( اى زن ) شاهد و ناظر واقعه خندمه بودى كه صفوان و عكرمه هر دو گريختند و ابو زيد مانند بيوه زن ( ماتم زده ) ايستاده بود و شمشيرهاى اسلام آنها را استقبال مىكرد ( مىدرويد ) كه دست و ساعد و سر را مىبريد . با يك نحو ضربى كه جز خروش از آن شنيده نمىشد . آنها ( مسلمين ) بدنبال ما نعره مىزدند آنگاه ( مرا معذور مىداشتى ) و يك كلمه در سرزنش من نمىگفتى .\r\nپيغمبر صلّى اللّه عليه و سلم بفرماندهان سپاه دستور داده بود كه هيچ كس را نكشند مگر كسى كه به آنها نبرد كند . چون مشركين منهزم شدند و مسلمين خواستند وارد مكه شوند زنان موهاى سر را پريشان كرده بر سر و روى اسبها ( و سواران ) مىزدند ( و دفاع مىكردند كه سواران وارد نشوند ) . پيغمبر كه آن وضع و حال را مشاهده نمود تبسم فرمود از ابو بكر پرسيد : شعر حسان ( شاعر پيغمبر ) چه بود ؟ او اين بيت را انشاد كرد .\r\n تكاد جيادنا مستمطرات * يلطّمهن بالخمر النساء \r\nاسبهاى ما تاخت مىكنند در حالى كه زنان آنها را با معجرهاى خود مىنواختند پيغمبر امر كرده بود كه هشت تن ( از مشركين مهدور الدم ) كشته شوند حتى اگر بپرده‌هاى كعبه آويخته شده باشند ( پناه برده ) . از مردان عكرمه بن ابى جهل كه مانند پدر خود پيغمبر را آزار مىداد و دشمنان پيغمبر را از دارائى خود تجهيز\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nو بجنگ تشجيع مىكرد . چون . فتح مكه انجام گرفت او بر جان خويش ترسيد و بيمن گريخت . زن او ام حكيم دختر حارث بن هشام مسلمان شد و براى شوهرش امان گرفت و بدنبال او ( براى برگردانيدن او ) رخت سفر بست . غلامى داشت كه همراه او بود . آن غلام به آن زن طمع و تمتع نمود او بوى وعده داد و اميدوارش كرد ولى تن نداد تا آنكه بيكى از آباديهاى عرب رسيد بمردم استغاثه كرد و آنها او را گرفته بند كردند . چون بعكرمه ( شوهر خود ) رسيد و او در حالى بود كه ميخواست با كشتى از دريا بگذرد به او گفت . من از طرف كسى ( پيغمبر ) آمده‌ام كه او مهربانتر و فرزانتر و گرامىتر و بزرگتر از تمام مردم است . او به تو امان داده آنگاه خبر رومى ( غلام بدخواه ) را به او داد او هم او را قبل از قبول اسلام كشت كه مجرم نباشد و اسلام گناه او را محو كند چون بر پيغمبر وارد شد از ورود او خرسند و خشنود گرديد . از پيغمبر طلب مغفرت ( در قتل غلام ) كرد پيغمبر براى او استغفار فرمود يكى ديگر از آنها ( عده هشت تن ) صفوان بن امية بن خلف بود . او نيز نسبت برسول سخت كينه‌جو بود . او به طرف جده گريخت . عمير بن وهب جمحى گفت : يا رسول اللّه صفوان سالار قوم من است ( سيد - خواجه - رئيس ) او از بيم گريخته به او امان بده . فرمود او در امان است . عمامه خود را هم به او داد كه آن عمامه را هنگام فتح مكه بر سر داشت و نمايان و معروف بود كه نشان امان باشد . او هم ( بصفوان ) اطلاع داد و گفت : او از تمام مردم خردمندتر و مهربانتر است . عمير هم آن عمامه را برداشت و سوى او رفت و او را در جده ديد و خبر امان را به او داد . او گفت : من بر جان خود مىترسم . او ( عمير ) گفت پيغمبر خردمندتر و بزرگتر از آن است ( كه به تو آزار دهد ) . او پسر عم تو و عزت و شرف او عزت و شرف تست . صفوان هم برگشت و برسول ( اكرم ) گفت : اين ( مقصود عمير ) ادعا مىكند كه به من امان دادى پيغمبر فرمود : راست گفت . گفت : ( صفوان )\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبه من اختيار ( قبول اسلام يا خوددارى از آن ) در مدت دو ماه بده فرمود چهار ماه اختيار آزادى دارى . او هم در حال كفر ماند و با همان حال در جنگ حنين ( به يارى پيغمبر ) شركت جست ولى بعد مسلمان شد و اسلام او هم نكو بود كه هنگام خروج مردم از مكه براى جنگ جمل ( با على ) او در مكه درگذشت . ( يعنى در آن زمان ) يكى ديگر از آنها عبد اللّه بن سعد بن ابى سرح از ( طايفه ) بنى عامر بن لوى بود . او ( قبل از آن ) اسلام را قبول كرده وحى را براى پيغمبر مىنوشت ولى هنگامى كه بر او املا مىشد ( در وحى تصرف مىكرد ) و بجاى عزيز حكيم ( مثلا ) عليم حكيم مىنوشت و امثال آن . بعد از آن مرتد شد و بقريش گفت : من قرآن محمد را بدلخواه خود تحريف مىكردم . دين شما از دين او ارجمندتر است چون فتح مكه انجام گرفت او بعثمان بن عفان كه برادر رضاعى او بود پناه برد . عثمان هم او را از مردم نهان داشت تا مردم آرام گرفتند آنگاه نزد پيغمبر برد و براى او امان خواست . پيغمبر مدتى بسى دراز سكوت فرمود و بعد به او امان داد و او هم مسلمان شد و برگشت ( نزد مسلمين پيغمبر فرمود من آن مدت را سكوت كردم انتظار داشتم يكى از شما ( حاضرين ) او را بكشد . گفتند : چه مىشد اگر اشاره مىفرموديد ؟ فرمود هيچ پيغمبر با اشاره دستور قتل نمىداد . پيغمبران چشم را بخيانت نيالوده‌اند . ديگرى از آنها عبد اللّه بن خطل بود . او مسلمان شده بود پيغمبر او را با يكى از انصار و يك غلام رومى كه خدمت و آشپزى او را ( نان پزى ) عهده دار بود براى جمع صدقه ( زكات ) فرستاده بود آن غلام رومى هم مسلمان شده بود روزى فراموش كرد كه طعام را آماده كند او را كشت و مرتد شد . او دو كنيز آوازه خوان و مطرب داشت كه هر دو با هجاء ( ناسزا ) براى پيغمبر آواز مىخواندند . سعد بن حريث مخزومى برادر عمرو بن حريث و ابو برزه اسلمى هر دو متفقا او را كشته و در ريختن خون وى شركت جستند . يكى ديگر از آنها حويرث\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nبن نقيد بن وهب بن عبد قصى بود . او در مكه پيغمبر را آزار مىداد و اشعار در هجو ( آن بزرگوار ) انشاد مىكرد هنگام فتح مكه از خانه خود گريخت . على بن ابى طالب او را در عرض راه ديد و كشت . يكى ديگر مقيس صباته بود . ( پيغمبر هم ) براى اين دستور قتل داده بود كه او مرد انصارى را كه برادر او را بخطا كشته بود كشت ( شرح آن گذشت ) . او بعد از آن ( قتل ) مرتد شد . چون اهل مكه روز فتح منهزم شدند او در محلى با جمعى ديگر مخفى شد . آنها ( در آن محل ) خمر مىنوشيدند غيلة بن عبد اللّه كلبى بر اختفاء او آگاه شد او را با شمشير زد و كشت يكى ديگر عبد إله بن زبعرى سهمى بود كه پيغمبر را در مكه هجا مىگفت و سخن درشت درباره او ( آن بزرگوار ) مىپرداخت . او با هبيره بن ابى وهب مخزومى كه شوهر ام هانى دختر ابى طالب بود و هر دو بنجران ( محلى در يمن ) گريختند . او در آن سرزمين به حال كفر ماند تا مرد . اما زبعرى برگشت و پوزش خواست ، عذر او پذيرفته شد و اسلام آورد و گفت :\r\n يا رسول المليك ان لسانى * راتق ما فتقت اذا نابور\r\nاذا بارى الشيطان فى سنن * الغى و من نال مثله مثبور\r\nامن اللحم و العظام بربى * ثم نفسى الشهيد انت النذير \r\nيعنى اى نماينده كردگار ( خداوند ) اينك زبان من مىدوزد آن چه را كه پاره كرده بودم در حال خسران و ناكامى . من در آن زمان با شيطان در راه كج و گمراهى مسابقه مىنمودم . كسى كه چنين حالى دارد ( و چنين كارى كند ) ناكام و نا اميد است . گوشت و استخوانم به خدا ايمان آورده . جان من هم گواه است كه تو پيغمبر ( انذار و اخطار كننده ) هستى . اشعار او كه در آنها عذر خواسته بسيار است يكى ديگر از آنها وحشى بن حرب ( غلام حبشى ) قاتل حمزه كه هنگام فتح مكه بطائف پناه برد سپس با خانواده خود بر پيغمبر وارد شد و گفت : اشهد ان لا إله الا اللّه و اشهد ان\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمحمدا رسول اللّه . پيغمبر فرمود : آيا تو وحشى هستى ؟ گفت : آرى . فرمود :\r\nبگو چگونه عم مرا كشتى ؟ او خبر داد ( شرح داد ) پيغمبر گريست . فرمود روى خود را از من نهان كن ( ترا نبينم پس از اين ) او نخستين كسى بود كه در عالم اسلام حد شرب خمر زده شده ( بعد از مسلمان شدن ) و او نخستين كسى بود ( كه در عالم اسلام ) جامه پرند زرد در شام پوشيد حويطب بن عبد العزى ( هم يكى از آنها بود ) گريخت بيك ديوار پناه برد ( پشت ديوار ) ابو ذر او را در مكه ديد و برسول ( اكرم ) خبر داد . پيغمبر فرمود : مگر نه اين است كه بمردم همه امان داده‌ايم مگر كسانى را كه ( پيش از اين ) دستور قتل آنها را داديم . او ( ابو ذر ) به او ( حويطب ) خبر داد و او نزد پيغمبر رفت و مسلمان شد گويند او در زمان حكومت مروان در مدينه بر او وارد شد . مروان بن حكم گفت :\r\nاى پير ( مرد سالخورده ) اسلام تو بتأخير افتاد ( دير مسلمان شدى ) گفت : من چندين بار تصميم گرفته بودم كه مسلمان شوم ولى پدرت مانع ميشد :\r\nاما زنانى كه دستور كشتن آنها داده شده بود . هند دختر عتبه ( مادر معاويه ) از آنها است . پيغمبر براى اين فرمان قتل او را داده كه بجسد حمزه هتك كرده ( جگر او را در آورده و خورده بود كه بهند جگر خوار معروف شده ) . او هم با زنان در حال نهانى نزد پيغمبر رفت و مسلمان شد و تمام بتهاى خانه خود را خورد و تباه كرد او به آنها ( بتها ) گفت : ما بسبب شما گمراه شده بوديم . او براى پيغمبر دو بزغاله هديه فرستاد و از كمى تناسل گله خود عذر خواست پيغمبر براى افزايش گله او دعا نمود . بر عده آن افزوده شد . او مىبخشيد و مىگفت : اين از بركت پيغمبر است . خدا را سپاس كه ما را باسلام هدايت كرد يكى ديگر از زنان ساره كنيز عمرو بن عبد المطلب بن هاشم بن عبد مناف بود او زنى است كه نامه حاطب را سوى قريش مىبرد ( شرح آن گذشت ) قبل از آن نزد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nپيغمبر رفته اسلام آورد ولى بعد مرتد شد و به مكه برگشت .\r\nعلى بن ابى طالب بامر پيغمبر او را كشت .\r\nدو كنيز عبد اللّه بن خطل ( شرح او گذشت ) كه با هجاء پيغمبر ( ناسزا ) ترنم كرده آواز مىخواندند . از همان زنان مهدور الدم بودند . امر بقتل آن دو داد يكى كشته شد و ديگرى گريخت و پنهان شد تا آنكه در حال ناشناس نزد پيغمبر رفت و اسلام آورد و تا زمان خلافت عمر زنده بود كه يك سوار او را زير گرفت و بخطا كشت . گفته شده كه تا زمان عثمان هم زنده بوده كه يك سوار يك دنده او را شكست و كشت و عثمان خونبهاى او را گرفت . نام كنيز اولى قريبه بود .\r\nهنگامى كه پيغمبر وارد مكه شد عمامه سياه بر سر داشت . بر در كعبه ايستاد و گفت : لا إله الا اللّه وحده ، صدق وعده و نصر عبده و هزم الاحزاب وحده ، جز پروردگار خداى ديگرى نيست كه او يكتاست . او وعده خود را ( براستى ) انجام . بنده خود را يارى كرد او احزاب ( اقوامى كه در جنگ خندق شركت كردند ) را منهزم فرمود هان هر خونى كه ريخته شده يا هر نحو تفاخر و مباهاتى كه در جاهليت بوده يا هر مالى كه ادعا مىشد همه زير پاى من است ( پامال و نابود شده ) مگر دو چيز توليت كعبه ( كليد دارى و نگهدارى ) و سقايت حجاج ( آب دادن و آبيارى ) . سپس فرمود : اى قريش ( قوم ) چه مىبينيد ؟ من نسبت بشما چه بايد بكنم ؟ ( چه خواهم كرد ) گفتند :\r\n( قريش ) جز نيكى چيز ديگرى نخواهى كرد . زيرا برادر و برادرزاده ما هستى .\r\nفرمود : برويد كه شما آزاد شده هستيد . ( برده و بنده و گرفتار بوده كه شما را آزاد كردم . طلقاء - كه بعد به همين ننگ موسوم شدند ) . خداوند او ( پيغمبر ) را بر آنها غالب نمود پس آنها مملوك و بنده او ( و مال قابل تصرف ) بودند بدين سبب اهل مكه را طلقاء ( بخشيده و آزاد شده ) ناميدند . در كعبه هفت بار طواف فرمود . داخل شد و نماز خواند . در آنجا تصاوير پيغمبران را ديد و فرمود آنها را محو ( پاك ) كنند . در\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكعبه سيصد و شصت بت بود در دست او ( حضرت او ) تازيانه بود با آن اشاره كرده ميفرمود  « قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً »  آيه قران - حق آمد و باطل رفت باطل رفتنى و گم شدنى مىباشد .\r\nبهر صنمى كه اشاره مىفرمود آن صنم به روى خود مىافتاد . گفته شده امر فرمود :\r\nكه آنها را تباه كنند سپس براى گرفتن ( پيمان ) در صفا نشست . عمر بن الخطاب زير نشسته بود كه مردم براى بيعت و تسليم و قبول اسلام جمع شده بودند . او ( حضرت او ) به اين شرط از آنها بيعت مىگرفت كه مطيع و فرمانبردار باشند نسبت به خدا و رسول خدا به قدر توانائى و امكان . اين بود بيعت مردان ( ذكور ) .\r\nاما بيعت زنان چون از عهد و پيمان مردان آسوده شد زنان را قبول فرمود .\r\nزنان قريش حاضر شدند كه ام هانى دختر ابو طالب ( خواهر على ) و ام حبيبه دختر عاص بن اميه كه همسر عمرو بن عبد ود عامرى بود و اروى دختر ابو العيص عمه عتاب بن اسيد و خواهر او عاتكه دختر ابو العيص كه همسر مطلب بن ابى وداعه سهمى بود و مادر وى ( مطلب ) دختر عفان بن ابى العاص خواهر عثمان كه همسر سعد هم پيمان بنى مخزوم بود و هند دختر عتبه مادر معاويه كه همسر ابو سفيان بود و يسيره دختر صفوان بن نوفل بن اسد بن عبد العزى و ام حكيم دختر حارث بن هشام كه زوجه عكرمه بن ابى جهل بود ( شرح وى گذشت ) و فاخته دختر وليد بن مغيره كه خواهر خالد و همسر صفوان بن امية بن خلف بود و ريطه دختر حجاج كه زوجه عمرو بن العاص بود و جمعى از نسوان در مقدمه آنها بودند .\r\nهند هم بطور نهانى و گمنام حاضر شد زيرا كار زشت وى نسبت بجسد حمزه موجب بيم او شده بود و از كيفر و عمل خود مىترسيد . به آنها فرمود : ( پيغمبر ) با من بيعت ميكنيد به شرط اينكه براى خدا قائل بشريك نباشيد . هند در جواب گفت : به خدا بر ما سخت مىگيرى و كار ما را سختر از كار مردان مىكنى با وجود اين ما به اين شرط عمل مىكنيم\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nفرمانبرداريم ( بهتر و بيشتر از مردان ) . فرمود : دزدى هم نكنيد . هند گفت به خدا سوگند من فقط گاهگاهى از دارائى ابو سفيان چيزى مىربودم . ابو سفيان حضور داشت گفت : گذشته فراموش مىشود و بر تو حلال باد . پيغمبر ( آنگاه دانست كه او هند است ) فرمود آيا تو هند هستى ؟ گفت : آرى هند هستم از آنچه رفت بگذر و ببخش خداوند ترا مىبخشد . فرمود : زنا هم نبايد بكنيد . گفت ( هند ) آيا بانوى آزاده زنا هم مىكند ؟ ! زناكار كنيزان و فرومايگان است . فرمود : فرزندان خود را هم نبايد بكشيد . ( هند ) گفت ما آنها را پرورانيده و بزرگ كرديم و تو آن بزرگان را در جنگ بدر كشتى . خود دانى و آنها . عمر از ( گفتهء او ) خنديد . بعد فرمود ( پيغمبر ) دروغ نبايد بگوييد و بهتان نبايد بزنيد و هرزگى با دست و پا ( كنايه از كارهاى زشت ) نبايد بكنيد . گفت : به خدا بهتان ( هرزگى و زشت‌كارى ) زشت است شما ما را بهدايت و مكارم اخلاق دعوت مىكنيد . فرمود : نسبت به من در كارهاى نيك نافرمانى مكنيد ، گفت ما ، در اين محضر براى تمرد و نافرمانى حاضر نشده‌ايم كه نسبت به كارهاى خوب ( معروف ) عصيان كنيم . پيغمبر صلّى اللّه عليه و سلم بعمر فرمود : بيعت آنها را بگير .\r\nسپس براى آنها زنها مغفرت و بخشش خواست ( دعاى مغفرت خواند ) .\r\nعمر بيعت آنها را گرفت زيرا پيغمبر صلّى اللّه عليه و سلم با زنان مصافحه نمىكرد و زنى را لمس نمىفرمود مگر زنى كه بر او حلال و محرم باشد .\r\nچون ظهر فرا رسيد پيغمبر فرمود كه بلال بر بام كعبه رفته اذان بگويد .\r\nقريش هم بكوهستان پناه برده بودند ، گروهى امان خواسته و جمعى امان يافته بودند ، چون بلال به كلمه اشهد ان محمدا رسول رسيد جويريه دختر ابو جهل گفت :\r\nخداوند پدرم را گرامى داشت كه در اين هنگام زنده نمانده تا عرعر بلال را بشنود آن هم بر بام كعبه گفته شده او چنين گفته خداوند نام محمد را بلند كرده اما ما نماز خواهيم\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nخواند ولى كسى كه عزيزان ما را كشته دوست نداريم مقصود پيغمبر . خالد بن اسد برادر عثمان بن اسد گفت : خداوند پدرم را گرامى داشت كه نگذاشت در چنين روزى بماند وضع و حال را ببيند . حارث بن هشام گفت : اى كاش پيش از اين مرده بودم . گروه ديگرى هم مانند اين گفته‌ها را گفتند ولى مسلمان شدند و اسلام آنها نكو بود اما اسامى كه گذشت . حاطب بن ابى بلتعه با حاء و طاء بىنقطه و باء يك نقطه ( بلتعه ) با باء يك نقطه كه بعد از آن لام و تا دو نقطه بالا . ( عيينه بن حصن ) بضم عين بىنقطه و دو ياء دو نقطه زير و بعد از آنها هاء است و مصغر عين ( بديل بن ورقاء ) بضم باء يك نقطه ( عتاب ) با تا دو نقطه بالا و آخر آن باء يك نقطه ( اسيد ) بضم همزه و كسر سين .\r\nاما روايت ام سلمه كه گفته بود پسر عم و پسر عمه تو ( حضرت ) مقصود از پسر عم او ( حضرت ) او ابو سفيان بن حارث بن عبد المطلب بود . پسر عمه ( حضرت او ) عبد اللّه بن ابى اميه كه برادر او ام سلمه از پدر بود و مادر او عاتكه دختر عبد المطلب روايت اينكه گفته بود در مكه چنين و چنان عبارت از اين است لن نؤمن لك حتى ترقى فى السماء و لن نؤمن لرقيك حتى تنزل علينا كتابا نقرؤه يعنى ما مشركين مكه به تو ايمان نخواهيم آورد مگر اينكه به آسمان صعود كنى ( بالا به روى ) و ايمان نخواهيم آورد مگر اينكه ( از آسمان ) براى ما كتاب نازل كنى كه آن را بخوانيم .\r\nبعضى از علماء بزرگ اشتباه كرده‌اند كه گفته‌اند : ام سلمه دختر عمه آن حضرت بود ( زيرا از طرف پدر خواهر عبد اللّه بود نه از مادر ) جده پيغمبر مادر عبد اللّه مخزومى بود ( از طايفه بنى مخزوم ) عبد اللّه بن ابى اميه هم مخزومى بود بنا بر گفتهء آنها ( كه اشتباه است ) او پسر خاله پيغمبر بود نه پسر عمه ولى صحيح همان است كه ما نقل كرده‌ايم ( كه او پسر عمه بود ) .\r\nحبيش بن خالد با حاء بىنقطه و باء يك نقطه و بعد از آن ياء دو نقطه زير و آخر\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nآن شين نقطه‌دار . ( مقيس بن صبابه بكسر ميم و سكون قاف و ياء دو نقطه كه مفتوح باشد و آخر آن سين است . ( صبابة ) بضم صاد بىنقطه و دو باء يك نقطه كه ميان آنها الف است . ) خطم الجبل ( روايت شده با خاء نقطه‌دار با حاء بىنقطه هم روايت شده .\r\nاما خاء نقطه‌دار كه معنى آن گوشه كوه است تشبيه بيك ( بينى شده بقول عوام دماغه ) اما حاء بىنقطه بمعنى محل بلندى كه قسمتى از آن فرو ريخته و معلق مانده . حطم الخيل هم روايت شده با حاء مهمله و مراد از خيل اسبهائى كه بر آنها سوار مىشوند يعنى او را در جائى باز مىدارد كه در آن اسبها بسبب تنگى معبر بر يك ديگر مىافتند و همديگر را خرد و تباه مىكنند .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nبيان غزوه ( غزا ) خالد بن وليد سوى بنى جذيمه\r\nدر همين سال غزو ( غزا - حمله - شبيخون ) خالد بن وليد به قصد بنى جذيمه رخ داد پيغمبر بعد از فتح مكه دسته‌هاى جنگجويان را به اطراف مكه فرستاده بود كه مردم را باسلام دعوت كنند ولى به آنها فرمان نبرد نداده بود . از جمله كسانى كه فرستاده بود خالد بن وليد بود كه او را براى تبليغ روانه كرده نه براى جنگ او در غميصاء كه يكى از آبهاى ( چاههاى ) جذيمه بود رحل افكند ( مقصود ) جذيمه بن عامر بن عبد مناة بن كنانه است جذيمه در جاهليت عوف بن عبد عوف پدر عبد الرحمن بن عوف وفا كه مغيره عم خالد را بىپا كرده بود كشته دو مرد از يمن آمده بودند بازرگان بوده با كالاى خود مىگذشتند آنها را كشتند و بارشان را ربودند چون خالد بدان سرزمين رسيد جذيمه اسلحه را برداشت ( و آماده جنگ شد ) خالد گفت اسلحه را دور كنيد كه مردم مسلمان شده‌اند . آنها هم سلاح را افكندند . خالد امر كرد كه كتف آنها را بسته از دم شمشير بگذرانند آنكه بايد كشته شود كشته شد خبر برسول رسيد دست سوى آسمان برداشت و فرمود خداوندا من از كار خالد برائت ميخواهم . پس از آن على را با مال فرستاد و دستور داد كه به كار آنها رسيدگى كند و خونبهاى مقتولين ( بىگناه ) را بپردازد او على خونبهاى مقتولين را داد و بهاى اموال تاراج شده را پرداخت بحديكه حتى آبخورى سك را حساب كرد و قيمت آن را داد مقدارى از مال نزد على اضافه ماند على فرمود آيا خونى يا مالى مانده كه محسوب نشده ؟ گفتند نه . گفت من بقيه را براى احتياط در كار پيغمبر بشما ميپردازم داد و برگشت و برسول خبر داد پيغمبر فرمود احسنت صواب است آنچه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nانجام دادى گفته شد خالد عذر خواست از پيغمبر و گفت : عبد الله بن حذاقه به من چنين دستور ( قتل مردم بىگناه ) داده بود آن هم از طرف پيغمبر ( دستور بامر پيغمبر ) ميان عبد الرحمن پدر كشته و خالد گفتگو ( و مشاجره ) برپا شد او گفت عبد الرحمن بخالد تو به عادت جاهليت در زمان اسلام رفتار كردى بر خلاف اسلام خالد گفت : من انتقام پدرت را گرفتم . گفت دروغ گفتى . من خود قاتل پدرم را كشته بودم ولى تو انتقام عم خود را كشيدى مشاجره به جائى رسيد كه نزديك بود فتنه و شر برخيزد خبر برسول رسيد . فرمود . كوتاه كن اى خالد نسبت بياران من . به خدا اگر تو به اندازه كوه احد زور داشتى و آن را در راه خدا انفاق مىكردى هرگز به اندازه يكدم آنها چه يك بامداد و چه يك شام آنها رستگار نمىشدى بجهاد يك وقت صبح يا عصر آنها موفق و مقرب نمىشدى .\r\nعبد الله بن ابى حدرد اسلمى گويد من ميان جنگجويان خالد بودم دنبال مواشى رفتيم كه چند تن از جوانان آنها را مىراندند گفت ( خالد ) آنها را دريابيد بشتابيد و بيغما ببريد ما دنبال كرديم يكى از جوانان ايستاد و راه را بر ما گرفت و نبرد كرد و گفت\r\n اقسم ما ان خادر ذو لبده * يروم بين اثله و وهده\r\nبفرسى شبان الرجال وحده * باصدق الغداة منى نجده \r\nيعنى سوگند ياد ميكنم كه هيچ شير يال‌دارى كه ميان پستى و بلندى و درختهاى انبوه حمله كند و بكشد و جوانمردان را به خاك و خون بكشد امروز از من دليرتر و راست كردارتر نيست ما با او جنگيديم و او را كشتيم و بقافله و مواشى رسيديم و آنها را بيغما برديم . ميان قافله جوانى سفيد رو كه اندكى زرد چهره و ناتوان بود او را با طناب بستيم و پيش برديم كه بكشيم او گفت : آيا ميخواهيد كه كار بهترى ( از كشتنم ) انجام دهيد ؟ گفتيم : آن كار چيست ؟ گفت از قافله باز نمانيد و با شتاب\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nآن را دنبال كنيد تا در نشيب وادى به آن برسيد آنگاه مرا بكشيد . ( بسبب قتل من معطل نشويد ) گفتيم : چنين مىكنيم ما بدنبال قافله رفتيم . به جائى رسيديم كه صدا شنيده مىشد . ناگاه آن جوان فرياد زد : اى حبيش ( معشوقه او ) نزديك شد و كه هنگام پايان زندگيست . يك زن جوان سفيد رو و زيبا شنيد و رسيد . گفت : تو هم نزديك شو با اينكه ميان دشمن هستى كه عده آنها فزون و بلا سخت و غير قابل دفاع است . او ( آن جوان ) گفت : درود بر تو ( معشوقه ) درود جاويد بمان و جاويد هم زيست كن . او ( معشوقه ) گفت : درود فراوان از ده و چندين برابر بيشتر و مؤكد و مكرر بر تو باد . آن جوان گفت : شعر\r\n ان يقتلونى يا حبيش فلم يدع * هواك لهم منى سوى غلة الصدر\r\nفانت التى اخليت لحمى من دمى * و عظمى و اسبلت الدموع على نحرى \r\nاگر مرا بكشند اى حبيش ( معشوقه ) كه عشق تو براى من ( كشتن من ) چيزى نگذاشته جز سوز و گداز سينه . تو كسى هستى كه گوشت و استخوان مرا از خون تهى كردى و تو كسى هستى كه اشكم را بر رخ و سينه ( گردن ) روان كردى .\r\nاو ( معشوقه ) پاسخ داد :\r\n و نحن بكينا من فراقك مرة * و اخرى و واسيناك فى العسر و اليسر\r\nو انت فلم تبعد فنعم فتى الهوى * جميل العفاف و المودة فى ستر \r\nما از فراق تو يك بار گريستيم و بار ديگر باز هم گريستيم و ما با تو مواسات ( يك رنگى و يگانگى ) در سختىها و آسانىها نموديم . تو هم هرگز از ما دور نميشدى زيرا مرد عشق هستى .\r\nعفيف هستى نيكو عفتى دارى ، محبت تو پرده‌پوش است .\r\nاو گفت :\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n رايتك ان طالبتكم فوجدتكم * بحيلة او الفيتكم بالخوانق\r\nالم يك حقا ان ينول عاشق * تكلف ادلاج السرى فى الودائق\r\nفلا ذنب لى قد قلت اذ نحن جيرة * أنيبي بود قبل احدى الصفائق\r\nأنيبي بود قبل ان يشرط النوى * و ينأى لامر بالحبيب المفارق\r\nفانى لابه بالذى أرعيته * و لا منظر مذ غبت عنى برائق\r\nعلى بآيات العشيره شاغل * و لا ذكر الا ذكر هيمان وامق \r\nترجمه تحت اللفظى سودى ندارد . مضمون شعر اين است :\r\nآيا مىدانى كه من بجستجوى شما كوشيدم و شما را در دره پيدا كردم ، آيا سزاوار نبود كه يك عاشق تحمل مشقت سير شبانه را بكند ( در طلب شما ) من گناه ندارم زيرا وقتى كه نزديك و همسايه بوديم گفته بودم كه محبت و عشق خود را از من دريغ مدار . عشق و محبت را روا بدار قبل از اينكه جدائى و دورى عاشق را دچار فراق كند .\r\nمن آنچه را از عشق دارم نمايان مىكنم . هيچ منظر و هيچ چيزى بعد از دورى شما براى من گوارا و دلنشين نيست . من گرفتار رسوم عشيره هستم كه بحفظ آنها مشغول مىباشم ولى جز ذكر تو آن هم در مخيله يك عاشق واله شغل ديگرى ندارم .\r\nآنها ( يعنى خالد و اتباع او ) او را ( آن جوان دلباخته ) را كشيدند و كشتند .\r\n( اين داستان شبيه بافسانه است ولى مورخين همه جا آن را روايت و تاكيد در صحت آن كرده‌اند . طبرى هم اضافه كرده كه بعد از قتل او معشوقه خود را بر پيكر به خون آغشته او افكند و جدا نشد تا جان بر تن او سپرد . اين واقعه دليل قساوت و سنگدلى و عدم ايمان خالد بن الوليد است كه قبل و بعد مرتكب جنايات و خيانات بسيار شده بود در جنگ سرحدى ايران ( بين النهرين ) آسيا را با خون صد هزار\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nايرانى بىگناه گردانيد و آرد كرد و نان پخت و خورد . در زمان عمر از فرماندهى عزل و سخت تحقير شد . او اسلام را براى رياست قبول كرده بود . م ) اين اشعار را عبد اللّه بن علقمه سروده او از جذيمه ( قبيله ) با حبيشه دختر حبيش كنانى بود ( عاشق و معشوق ) او ( عبد اللّه ) هنگامى كه جوان و به حد بلوغ رسيده بود با مادر خود كه به قصد ديدار همسايه خويش رفته همراه بوده كه او ( زن همسايه ) دخترى بنام حبيشه بنت حبيش داشت . عبد اللّه او را ديد و دل به او باخت مادر او مدتى نزد زن همسايه مهمان بود . او به خانه خود برگشت سپس مراجعت كرد كه مادر خويش را به منزل برگرداند باز حبيشه را در حال زيور و آرايش ديد كه در ده جشنى بوده و خود را آماده مىكرد بيشتر دل به او داد و سخت عاشق شد .\r\nهنگامى كه باتفاق مادر روانه شده بود گفت .\r\n و ما ادرى بلى انى لادرى * اصوب القطر احسن ام حبيش\r\nحبيشة و الذى خلق البرايا * و ما ان عندنا للصب عيش \r\nمن نمىدانم بلكه مىدانم آيا باران ( لطافت باران ) بهتر است يا حبيش ( معشوقه ) ؟ ( در نظر اعراب باديه چيزى از لطافت و نعمت باران بهتر نيست كه زندگانى آنها بدان پيوسته ) . اى حبيشه به كسى كه مخلوق را آفريد براى عاشق دلداده زندگانى نمانده است .\r\nمادر او شنيد و تغافل نمود . سپس او بر تلى آهو ديد و گفت :\r\n يا امنا خبرينى غير كاذبة * و ما يريد سؤال الحق بالكذب\r\nا تلك احسن ام ظبى برابية * لا بل حبيشة فى عينى و فى ارب \r\nاى مادر به من خبر بده ( بگو و گفته تو ) دروغ نباشد .\r\nكسى كه حق جو باشد از دروغ چه ميخواهد ؟ ( چه سودى مىبرد ) آيا او ( معشوقه ) بهتر ( و زيباتر ) است يا اين آهو كه بر بلندى ايستاده است . ( هرگز )\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nحبيشه در چشم من و بدلخواه من ( زيباتر است ) مادرش او را نهيب ( ملامت كرد ) داد . آيا چنين است و حال اينكه من دختر عم ترا و او زيباترين زنان است براى تو برگزيده‌ام ؟ مادرش نزد ام عمير ( مادر نامزد او ) رفت و گفت دخترت را زيب و آرايش بده . او همچنين كرد ( آراست ) آنگاه او ( عبد اللّه ) را بر او ( نامزدش ) وارد كرد و پرسيد : كدام يك بهتر است ( نامزد يا معشوقه ) .\r\nاو گفت\r\n اذا غيبت عنى حبيشة مرة * من الدهر لا املك عزاء و لا صبرا\r\nكان الحشا حر السعير تحثه * وقود الغضا و القلب مضطرم الجمرا \r\nيعنى . اگر حبيشه يك بار از من پنهان شود من قادر بر خوددارى و شكيبا نخواهم بود . انگار در قلب ( درون ) من آتش غضا ( يك نوع درخت ) افروخته مىشود او شروع كرد بنامه‌نگارى ( يا پيغام دادن ) او ( معشوقه ) نيز پاسخ ميداد و هر دو به يكديگر تعلق خاطر يافتند . او هم درباره او اشعار بسيار سرود . از جمله آنها اين است .\r\n حبيشة جدى ثم جدك جامع * بشملكم شملى و اهلكم اهلى\r\nو هل انا ملتف بثوبك مرة ؟ * بصحراء بين الالبتين الى النحل \r\nيعنى : اى حبيشه بكوش كه كوشش تو موجب اجتماع ما و باعث پيوستن دو خانواده ميگردد ( خود سعى كن اين وصلت انجام گيرد ) . آيا مىشود كه هر دو بيك روپوش پيچيده شويم ( پناه ببريم و بوصال تمتع كنيم ) آن هم در باغ ترنج ( الب درختى شبيه ترنج - اترج ) نزديك نحل ( محل ) كنار هم باشيم ( صحراء - محل ) چون خانواده او ( معشوقه ) آگاه شدند او را از معاشقه باز داشتند ( حجاب بستند ) . به او هم گفتند : به او وعده ملاقات بده و چون بيايد بگو ترا به خدا مرا دوست مدار ( دست از من بردار ) زيرا هيچ كس روى زمين بيشتر از تو بدخواه و منفور\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nنمىبينم . ( ترا بد و زشت ميدانم ) . آنها گفتند چنين بگو و مادر محلى نهان خواهيم شد كه ما را نبيند ولى بايد گفته ترا بشنويم ( و باور كنيم ) او وعده‌گاه را معين كرد و آنها هم پنهان شدند . او ( عاشق ) نزد وى رفت . او ( معشوقه ) سوى خانواده خود كه در خفا نشسته بودند نگريست و گريست . عاشق دانست كه آنها نزديك هستند و بر رفتار آنها آگاه شد آنگاه گفت :\r\n فان قلت ما قالوا لقد زدتنى جوى * على انه لم يبق سرو لا ستر\r\nو لم يك حى عن نواك بذلته * فيسلبنى عنك التجنب و الهجر\r\nو ما انس للاشيا و لا انس رمقها * و نظرتها حتى يغبنى القبر \r\nيعنى : اگر تو هم گفته آنها را بگويى بر اندوه ، من مىافزائى . اگر چه ديگر رازى يا پرده رازپوشى نمانده . هيچ زندهء هم نمانده كه مرا در دورى و جدائى تو از هجر و كناره‌گيرى تو وا رهاند . هر چه را فراموش كنم هرگز لطف و نگاه دلنشين او را فراموش نخواهم كرد تا آنكه در گور نهان شوم پيغمبر بر اثر آن خالد بن الوليد را فرستاد كه آنچه ذكر آن گذشته رخ داد .\r\nدر اين سال پيغمبر با مليكه دختر داود ليثى ازدواج فرمود كه پدر او هنگام فتح مكه كشته شده بود بعضى از همسران پيغمبر نزد او رفته گفتند : ( از روى حسد ) تو شرم ندارى كه همسر كسى شوى كه پدرت را كشته ؟ او خوددارى كرد ، بسيار زيبا بود و پيغمبر او را رها فرمود . ( محققين ديگر اين روايت را ذكر كرده علت رهائى را صغر سن وى دانسته‌اند و با اينكه عقد شده بود ام المؤمنين محسوب نميشد زيرا زناشوئى حقيقى انجام نگرفت ) در همينسال خالد بن الوليد عزى ( بت بزرگ ) را خرد و تباه كرد . اين بت در بطن نخله ( محل ) بود و شكستن آن در بيست و پنجم ماه رمضان بود . آن بتكده را\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nقريش و كنانه و مضر همه ( قبايل ) آن را بزرگ و مقدس داشته و بت را مىپرستيدند توليت آن هم با بنى شيبان بن سليم هم‌پيمان هاشم بود . چون متولى آن قصد خالد را شنيد شمشير خود را بر آن بت آويخت و گفت :\r\n ايا عز شدى شدة لا شوى لها * على خالد القى القناع و شمرى \r\nيعنى اى عزى ( بت مونث حمله كن بر خالد ، حمله كه هرگز او را زنده نگذارد . معجر را از خود دور و دست از آستين دراز كن .\r\nچون خالد رسيد متولى ( با حماسه ) گفت : اى عزى يكى از خشمهاى خود را ( بر او ) نازل كن . ناگاه زنى سياه ، حبشى با پيكر عريان نمايان شد . ولوله بر پا كرد . خالد او را كشت و بت را خرد و خانه را ويران كرد . ( در اين روايت پيدا شدن زن سياه محققين شك دارند ، و بر فرض اينكه او از پيكر بت يا از بت كده خارج نشده وجود چنين زن حبشى بعيد است ) .\r\nخالد نزد پيغمبر برگشت و خبر تباهى بتكده را داد . پيغمبر فرمود آن عزى ديگر تا ابد پرستيده نخواهد شد .\r\nدر همين سال عمرو بن عاص سواع ( بت ) را شكست . آن بت در رهاط هذيل محل بود چون بت را خرد كرد متولى آن اسلام را پذيرفت . در خزانه ( بت كده ) آن چيزى نيافت در همين سال سعد بن زيد اشهلى مناة بت را كه در مشلل ( محل ) معبود اوس و خزرج ( دو قبيله بود ) شكست و نابود نمود .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nبيان غزوه هوازن در حنين\r\nاين واقعه در ماه شوال ( همين سال ) بود . سبب آن اين بود كه چون هوازن ( قبيله ) شنيدند كه پيغمبر مكه را فتح فرموده بيمناك شدند . مالك بن عوف نصيرى از بنى نصر بن معاويه بن بكر آنها را جمع و تجهيز نمود . آنها مىترسيدند كه پيغمبر پس از فتح مكه به آنها حمله كند . پيش خود گفتند هيچ مانعى از جنگ با ما نخواهد داشت پس صلاح در اين است كه ما بجنگ او ( حضرت او ) مبادرت كنيم قبل از اينكه ( حضرت او ) بما حمله كند . ثقيف هم به او پيوستند كه قائد آنها قارب بن اسود بن مسعود رئيس ( پيشوا - خواجه - قائد ) احلاف ( متحدين ) بود . همچنين ذو الخمار بن حارث و برادر او احمر بن حارث رئيس بنى مالك . از قيس عيلان ( قبيله ) جز نصر و جشم و سعد بن بكر و گروهى از بنى هلاك كسى ديگر به آنها ملحق نشد ( هوازن ) همچنين كعب و كلاب حاضر نشدند . از جشم دريد بن صمه به آنها پيوست .\r\nاو سالخورده و بزرگ بود هيچ اثرى جز تجربه و سياست جنگ نداشت بفكر و راى او اعتماد و تبرك مىكردند كه او پير مجرب بود . چون مالك بن عوف تصميم بر اين گرفت كه خود بر پيغمبر حمله كند . اموال مردم را ( قبايل تابعه خود را ) با زنان همراه لشكر سوق داد و چون به اوطاس ( محل ) رسيدند مردم را كه دريد بن صمه ميان آنها بود جمع نمود دريد پرسيد شما در كدام وادى هستيد ؟ گفتند ؟\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاوطاس . گفت : آرى ، براى تاختن و جولان اسبها نيك است . زيرا تپه و مانع ندارد . خود هم يك زمينى سست و پست نيست . من در اينجا صداهاى شتر و خر و گوسفند را باضافه گريه كودكان مىشنوم . اين غوغا چيست ؟ گفتند : مالك زنان و اموال و مواشى را جمع كرده با لشكر سوق داده گفت : اى مالك چرا چنين كردى ؟ پس از امروز روز ديگرى نخواهد بود گفت ( مالك ) من خانواده و اموال را با لشكر آورده‌ام تا هر فردى از مال و زن و فرزند خود دفاع كند . دريد گفت : به خدا اين مرد ( مالك ) چوپان است ( لياقت فرماندهى را ندارد ) آيا اگر كسى بگريزد چيزى هست كه بتواند او را برگرداند ؟ اگر اين جنگ بسود شما باشد هيچ مردى جز با شمشير و نيزه خود نمىتواند ترا يارى كند ( نه با زن و مال ) و اگر بزيان شما باشد تو خانواده خود را رسوا مىكنى و دارائى خويش را ( همه را ) از دست مىدهى . سپس پرسيد : كعب و كلاب چه كردند ؟ گفتند : هيچ يك از آنها حاضر نشدند . ( دو قبيله ) گفت : اى كاش شما همچنين مىكرديد ( براى جنگ حاضر نمىشديد ) .\r\nبخت برگشت و مرز دور شد . اگر امروز روز سربلندى و رستگارى بود كعب و كلاب از شما دور نمىشدند . اى كاش شما هم خوددارى مىكرديد . سپس گفت : اى مالك هر كه را ( از مواشى و زنان ) همراه آوردى به محل خود برگردان و تو با سواران بر پشت اسبها باشيد كه با قوم ( دشمن ) روبرو شويد . اگر پيروزى نصيب تو شود هر كه عقب مانده است به تو خواهد پيوست و اگر شكست باشد . خانواده‌ها و اموال مصون خواهند ماند . مالك گفت : به خدا من چنين نخواهم كرد . تو پير شدى تجربه و علم تو هم پير شده ( به كار نيايد ) . به خدا اى قوم هوازن اگر مرا اطاعت و متابعت نكنيد من بر اين شمشير تكيه مىدهم تا آنكه نيش آن از پشتم نمايان شود . او ( مالك ) نخواست كه دريد در آن كار دست داشته باشد ( بواسطه خودپسندى و انحصار رياست ) دريد گفت : اين روزى خواهد بود كه من در آن هم حاضر و هم غايب هستم\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n( كنايه از عدم تاثير فكر و راى او ) . سپس مالك گفت : اى مردم اگر دشمن را ديديد غلاف شمشيرها را بشكنيد ( كه ديگر شمشير بغلاف برنگردد و كار يكسره شود ) .\r\nبر آنها مانند يك مرد يك تنه حمله كنيد . او چند تن براى تجسس فرستاد آنها در حالى برگشتند كه اعضاء آنها از كار افتاده بود پرسيد واى بر شما چه اتفاق افتاده ؟ گفتند ما مردانى سفيد بر اسبهاى ابلق ( دو رنگ ) ديديم به خدا نتوانستيم خوددارى كنيم تا آنچه را كه مىبينى بما اصابت كرد . ( مقصود ملائكه ) او از گفته آنها عبرت نگرفت و با تصميم خود روانه شد . چون خبر هوازن برسول اللّه رسيد تصميم بر مقابله آنها گرفت اطلاع حاصل كرد كه صفوان بن اميه اسلحه و زره بسيار دارد نزد او فرستاد و فرمود اسلحه را بما عاريه و امانت بده كه ما فردا با دشمن روبرو خواهيم شد . صفوان هنوز كافر بود گفت : اى محمد آيا به زور و غصب ميخواهى آنها را بگيرى ؟ پيغمبر فرمود : نه بلكه عاريه و ضمانت مىكنيم كه آنها را برگردانيم . گفت : ( صفوان ) باكى نيست او صد زره داد با اسلحه ديگر كه ملازم آنهاست فرستاد سپس پيغمبر لشكر كشيد با عده دو هزار تن از مسلمين فتح مكه كه تازه مسلمان شده بودند ( و ده هزار جنگجو ) كه از اول همراه بودند . جمعا دوازده هزار مرد جنگى مىشدند . چون پيغمبر فزونى عده را ديد فرمود ما از حيث عدد و كمى آن هرگز مغلوب نخواهيم شد بدين سبب اين آيه نازل شد  « وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً »  در جنگ حنين از فزونى عده خود مغرور شديد ( اعجاب خودپسندى ) فزونى عده شما را بىنياز نكرد گفته شده : اين كلمه را ( غرور ) مردى از بكر ( قبيله ) گفته بود .\r\nپيغمبر در مكه عتاب بن اسيد را بحكومت منصوب فرمود .\r\nجابر گويد : چون متوجه وادى حنين شديم ، سوى نشيب رفتيم كه وضع معلوم نبود باز بنشيب فرو رفتيم آن هم هنگام طلوع صبح ( يا در سحر و با تاريكى كه هنوز صبح طلوع نكرده ) دشمن هم سبقت جسته و در وادى كمين شده و دره و تنگه‌ها را بر\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nما گرفته و بسته بودند . آنها تجمع كرده و آماده شده و منتظر فرصت بودند به خدا ناگاه كه ما سراشيب روانه مىشديم آنها يكباره مانند يك واحد بر ما تاختند .\r\nمردم ( مسلمين ) همه منهزم شدند ، هيچ كس برنمىگشت كه پشت سر خود را ببيند . پيغمبر هم به طرف راست كنار كشيد . سپس فرمود : اى مردم بشتابيد سوى من كه من رسول اللّه هستم . من محمد بن عبد اللّه هستم .\r\nسه بار اين كلمه را تكرار فرمود ، شترها هم بر يك ديگر تنه زده مىگريختند بعضى از مهاجرين و انصار با پيغمبر و خاندان او ( حضرت او ) مانده بودند . ابو بكر و عمر و على و عباس و فرزند او فضل و ابو سفيان بن حارث ( پسر عم جديد الاسلام پيغمبر ) و ربيعة بن حارث و ايمن بن ام ايمن و اسامه بن زيد از آنها بودند ( كه نزد پيغمبر مانده بودند ) مردى از هوازن بر شتر سوار و در دست پرچم سياه داشت پيشاپيش مردم ( دشمن ) حمله مىكرد بهر مردى كه مىرسيد او را با نيزه ميكشت چون مردم ( پيروان او ) باز مىماندند او پرچم را بلندتر مىكرد كه آنها ببينند و دنبال او بروند . آنها هم پيروى كرده هجوم مىكردند . على بر او حمله كرد و او را كشت .\r\nچون مردم ( مسلمين ) گريختند بعضى از اهل مكه كه كينه داشتند سخنهائى گفتند ( ناروا ) ابو سفيان بن حرب گفت : اينها تا ساحل دريا خواهند گريخت و گريز انها را جز دريا چيز ديگرى مانع نمىشود ! او اين را مىگفت در حالى كه بتهاى كوچك در تير كش او نهفته بود ( براى پرستش همراه مىبردند ) . كلدة بن حنبلى كه برادر صفوان بن اميه از طرف مادر بود گفت : اكنون جادو باطل شده . صفوان گفت : خاموش باش ، خدا دهان ترا خرد كند به خدا اگر يكى از قريش بر من رياست كند بهتر از اينست كه يكى از هوازن بر من برترى يابد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nشيبة بن عثمان گفت : امروز من انتقام خود را از محمد مىكشم زيرا پدر او در جنگ احد كشته شده بود ، او گفت : من گشتم كه او ( محمد ) را بكشم ناگاه چيزى بر دلم نازل شده تاب و توانم را ربود . دانستم كه آن چيز مانع و حايل ( از قتل او ) مىباشد . عباس با پيغمبر عنان استر ( بغله - استر ماده ) را مىكشيد و پيغمبر بر آن سوار بود . عباس فربه و داراى صداى رسا بود . پيغمبر فرمود : اى عباس ، مهاجرين و انصار را دعوت كن او فرياد زد و آنها لبيك لبيك گفتند ( اجابت كردند ) ازدحام به حدى رسيد كه هيچ كس نمىتوانست شتر خود را براند ناگزير سلاح را گرفته پياده شتاب مىكرد ( براى يارى پيغمبر ) و به صاحب صدا نزديك مىشد . صد مرد گرد پيغمبر تجمع نمودند با همان عده دشمن را استقبال و سخت جنگ كرد . چون پيغمبر سختى كارزار را ديد فرمود :\r\n انا النبى لا كذب * انا ابن عبد المطلب \r\nمن پيغمبرم دروغ نيست . من زاده عبد المطلب هستم ( در جنگ با ذكر حسب و نسب شعر گفته كه رجز ناميده مىشود با وزن مخصوص معروف برجز ) .\r\nاكنون جنگ سخت و گرم شده ( نص عبارت ) حمى الوطيس ( حضرت او ) نخستين كسى بود كه اين كلمه را فرمود . مردم ( دو گروه متحارب ) سخت نبرد كردند پيغمبر به ماده استر خود كه دلدل نام داشت فرمود : فرود آ اى دلدل ، دلدل هم بر زمين خوابيد پيغمبر هم يك مشت خاك از زمين برداشت و به روى دشمن بيخت آنها پا بفرار برداشتند . مردم برنگشتند مگر اينكه گرفتاران را با بند آوردند . گفته شده يك چيز سياه از آسمان نازل شد مانند چادر شب ( روپوش - ردا - كسا ) بر آن قوم افتاد . چنگالهائى از هر طرف آنها را مىگرفت ، همه منهزم شدند ، چون هوازن گريختند از ثقيف و بنى مالك هفتاد مرد كشته شدند ، اما احلاف ( هم پيمانان ) جز دو تن كشته ندادند زيرا زودتر گريختند . بعضى از مشركين سوى طائف شتاب كردند كه\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nمالك بن عوف ( رئيس و فرمانده آنها ) با آنها بود . سواران پيغمبر مشركين را دنبال كردند و كشتند . ربيعة بن رفيع سلمى دريد بن صمه را ديد ولى او را نمىشناخت زيرا او در هودج بود كه سالخورده و ناتوان بود . شتر او را نشاند . او را پير و فرتوت ديد به او گفت : چه ميخواهى ؟ گفت ميخواهم ترا بكشم . گفت تو كيستى او نسب خود را گفت ، سپس با شمشير او را زد ولى كارى نكرد . دريد گفت :\r\nمادرت بد ترا سلحشور كرد ( تربيت جنگى و سلاح بد ) شمشير مرا بگير و بر دماغ ( مغز ) من بزن كه من مردها را چنين مىكشتم اگر هم نزد مادرت برگشتى به او بگو كه من دريد بن صمه را كشتم . اى بسا روزى كه من زنهاى شما را حمايت كرده از آنها دفاع نمودم . او زد و كشت و نزد مادر برگشت و داستان را گفت : مادرش گفت به خدا او سه تن از مادران ترا ( مادر و مادر بزرگ ) اسير كرد و آزاد نمود .\r\nابو طلحه انصارى در جنگ حنين بيست تن را لخت كرد ( از دشمن ) كه او تنها با آنها روبرو شده بود و سلاح آنها را ربود و آنها را كشت پيغمبر فرمود هر كه هر كس را بكشد رخت ( سلب و سلاح ) او مال او باشد ( نفله ) ابو قتاده مردى را كشت و خسته شد نتوانست سلب او را بگيرد ديگرى آن را ربود . چون پيغمبر آن دستور را داد ابو قتاده جار كشيد كه من مردى را كشته‌ام و ديگرى رخت و سلاح او را ربوده ، كسى كه آن را ربوده بود جواب داد من بودم ، يا رسول اللّه او را ( قاتل را ) راضى كن ( كه سلب مال من باشد ) ابو بكر گفت : هرگز به خدا - نه ! تو غنيمت شيرى از شيران خدا را كه از پيغمبر دفاع كرده ربودى اكنون ميخواهى با او قسمت كنى ؟ او هم رخت و سلاح را به او ( ابو قتاوه ) تسليم كرد .\r\nميان ثقيف يك غلام نصرانى بود ، يكى از انصار او را كشت و رخت او را كند او را به حال طبيعى ختنه نكرده ديد . فرياد زد : اى ملت عرب بدانيد كه ثقيف ختنه نميكند . مغيرة بن شعبه ( كه خود از ثقيف بود ) گفت : چنين مگو ، او غلام آنها و\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمسيحى بود . آنگاه كشتگان ثقيف را ( در ميدان ) به او ارائه داد كه همه ختنه كرده بودند پيغمبر بر جسد زنى كشته گذشت فرمود . چه كسى او را كشته ؟ گفتند : خالد ابن وليد . بيكى از همراهان فرمود برو دنبال خالد و بگو پيغمبر ترا از قتل زن و كودك و مزدور نهى مىكند .\r\nگروهى از مشركين در اوطاس ( محل ) بودند پيغمبر ابو عامر اشعرى عم ابو موسى اشعرى را بدنبال آنها فرستاد . او را هدف تير كردند ، گفته شده كسى كه او را نشان كرده سلمة بن دريد بن صمه بود . ابو موسى او را بانتقام خود كشت مشركين از اوطاس هم منهزم شدند .\r\nمسلمين غنائم و اسراء را آوردند ، در ميان گرفتاران شيماء دختر حارث بن عبد العزى بود . او به آنها گفت : من به خدا همشيره رفيق ( پيغمبر ) شما خواهر رضاعى او هستم . آنها باور نكردند تا او را نزد پيغمبر بردند . به او ( حضرت او ) گفت : من خواهر تو ( حضرت ) هستم . پرسيد علامت چيست ؟ گفت : اثر دندان است كه هنگامى كه ترا بر دوش ميكشيدم . پيغمبر او را شناخت . رداى خود را ( روپوش - عبا ) براى پذيرائى وى بر زمين افكند و او را بر آن نشاند . آنگاه او را مخير كرد ما بين اينكه نزد خود بماند يا اينكه با احترام نزد قوم خود برگردد . او برگشت را اختيار كرد . پيغمبر امر فرمود كه اسرا و اموال را جمع كنند . آنها را در جعرانه ( محل ) جمع كردند . بديل بن ورقاء خزاعى را بر آنها گماشت شهداء مسلمين هم در حنين ايمن بن ام ايمن و يزيد بن زمعة بن اسود بن عبد المطلب بن عبد العزى و ديگران بودند هر دو از قريش يكى از بنى هاشم و ديگرى از بنى اسد .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nبيان محاصرهء طايف\r\nآنانى كه از ثقيف ( قبيله ) بوده و در جنگ ( هوازن ) گريخته بودند با گروهى ديگر ( كه بيمناك شده بودند ) بطائف پناه برده درهاى قلعه را بر خود بسته ، هر چه ضرورت داشتند در شهر جمع نموده تن بمحاصره دادند .\r\nپيغمبر هم آنها را قصد فرمود چون به محل بحرة الرغاء رسيد در آنجا مسجدى ساخت و در آن مسجد پيش از رفتن بطائف نماز خواند ( با مسلمين ) در همانجا ( محل سابق الذكر ) مردى از بنى ليث را يافتند كه پيش از آن مردى از بنى هذيل را كشته بود . فرمود او را بقصاص بكشند . آن نخستين كيفر قصاصى بود كه در عالم اسلام رخ داد . سوى ثقيف روانه شد آنها ( قبيله ثقيف ) را در طائف مدتى بيشتر از بيست روز محاصره فرمود و بر قلعه منجنيق ( الت سنگ انداز بزرگ بمنزله توپ كنونى كه معروف است ) بدستور سلمان فارسى ( كه قبل از او در آن سرزمين نبوده ) نصب نمودند . سخت هم نبرد كردند تا روزى كه شكافى در ديوار حصار پديد آمد آنگاه دبابه ( سپر بزرگ متحرك كه جمعى پشت آن سنگر گرفته آن را بحصار مىكشيدند و آن نيز بمنزلهء تانك امروز و معروف است ) را به كار برده و از همان شكاف حمله نمودند .\r\nمحصورين براى دفاع بر مهاجرين ميخهاى بزرگ آتشين ( ميخ طويله مانند )\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nانداختند . ناگزير از پشت سپر ( كه قابل احتراق بود ) خارج شدند . اهل طائف ( محصورين ) آنها را هدف تير نموده جمعى را كشتند . پيغمبر فرمود موستان طائف را ويران و ريشه مو را قطع كنند ( كه به آنها زيان برسانند ) مو را قلع و قمع كردند . جمعى از بندگان ثقيف از قلعه فرود آمده تسليم شدند كه پيغمبر آنها را آزاد فرمود يكى از آنها ابو بكره نفيع فرزند حارث كه حارث خود بنده و غلام حارث بن كلده ( پزشك مشهور عرب ) بود . ( او برادر زياد بن ابيه كه مادر هر دو سميه كنيز ايرانى كه خسرو او را بحارث طبيب معالج و تحصيل كرده دانشكده جندىشاپور بخشيد ، سميه روسبيذ است ) علت اينكه او را ابو بكره ناميدند اين بود كه او با چرخ آب كش و طناب از كنگره قلعه فرود آمد و بمسلمين پيوست . چون اهل طائف ( بعد از مدتى ) اسلام آوردند بزرگان آنها درباره بندگان خود كه هنگام حصار بمسلمين پيوسته بودند گفتگو كرده خواستند آنها را برگردانند پيغمبر فرمود : هرگز آنها آزاد شده خداوند هستند . در آن روزگار خويله دختر حكيم سلمى كه همسر عثمان بن مظعون بود گفت :\r\nيا رسول اللّه ( نذر كن ) اگر خداوند شهر طائف را براى تو ( حضرت ) گشود زيور باديه ( نام زن ) دختر غيلان يا زر و زيور فارعه دختر عقيل ( اهل طائف ) را به من بدهى ( بغنيمت ) . آن دو زن بيشتر از تمام زنان ثقيف زيور داشتند . پيغمبر فرمود :\r\nچگونه خواهد بود اگر به من اجازه فتح طائف ( از خداوند ) داده نشود ؟ او ( خويله ) از نزد پيغمبر خارج شد . عمر بن الخطاب را ديد و آن ترديد ( در فتح طائف ) را براى او نقل نمود . عمر نزد پيغمبر رفت و جريان را گفت : يا رسول اللّه اين سخن چيست كه خويله براى من نقل كرده ( عدم اطمينان در فتح ) . فرمود : من چنين گفتم . گفت :\r\n( عمر ) آيا مىتوانم اعلان مراجعت را بدهم ؟ فرمود : بلى - مىتوانى جار بكشى\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nكه رخت ببندند . و نيز گفته شده كه پيغمبر ( درباره مراجعت و ترك محاصره ) با نوفل بن معاويه ديلى مشورت فرمود . او گفت : اى پيغمبر خدا . شغالى در غارى محصور شده ( مراد اهل طائف ) اگر محاصره را ادامه دهى آن شغال را شكار مىكنى و اگر هم ترك محاصره كنى زيانى به تو ( حضرت ) نخواهد رساند .\r\nپيغمبر اذان سفر و جار مراجعت را اجازه فرمود چون آغاز رحيل شد مردى گفت : يا رسول اللّه بر ثقيف نفرين كن . پيغمبر فرمود ( نه ) خداوندا ثقيف را هدايت كن و آنها را نزد من باز آر . چون ثقيف ديدند كه مردم ( مسلمين ) از آنها ( محاصره آنها ) برگشتند . سعيد بن عبيد ثقفى فرياد زد : هان مردم ما در جاى خود پايدارند . عيينة بن حصن گفت : آرى به خدا آنها مردم آزاده و گرامى هستند .\r\nيكى از مسلمين گفت : خدا ترا بكشد اى عيينه . تو آنها را مىستائى و حال اينكه از پيغمبر رو نهفتند ؟ . گفت : به خدا من با شما نيامده‌ام كه با ثقيف نبرد كنم ولى ميخواستم كه محمد طائف را بگشايد و من هم زنى از آنها اسير كنم . از او فرزندى بوجود آرم كه منتسب بثقيف باشد زيرا آنها سخت دلير و نيرومند هستند .\r\nدر جنگ طائف دوازده تن از مسلمين بدرجه شهادت رسيدند . يكى از آنها عبد اللّه بن ابى اميه مخزومى كه مادر او عاتكه دختر عبد المطلب ( عمه پيغمبر ) بود همچنين عبد - اللّه بن ابى بكر صديق كه هدف تير شد و در مدينه مرد آن هم بعد از وفات پيغمبر ( مجروح مانده بود ) . سائب بن حارث بن عدى و چند تن ديگر از آنها ( شهداء ) بودند .\r\nباديه دختر غيلان هم اسير شد ( اين همان زنى كه خويله آرزوى زيور او را نمود ) .\r\nدربارهء باديه ( زن گرفتار يا زيوردار ) هيت مخنث ( مرد زن صفت ) بعبد اللّه بن اميه ( قبل از كشته شدن ) گفته بود اگر فتح طائف ميسر شد تو اين زن را از پيغمبر درخواست كن ( باديه بنت غيلان ) زير او چنين است ( آنگاه او را چنين وصف كرد ) باريك اندام ، زيبا ،\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nدرشت چشم ( نرگس مست ) اگر سخن گويد نغمه‌پردازى مىكند . اگر برخيزد ترقص مىنمايد . اگر راه برود بدل مىنشيند . اگر بنشيند فتنه برميخيزد . مىآيد و دل مىبرد ، مىرود و جان بدنبال دارد . ميان پاى او قدح وارون است ( سم آهوى رفته در برف بود ) .\r\nپيغمبر اين وصف را ( از آن مخنث شنيد ) به او فرمود : تو صفت زنان را خوب ميدانى آنگاه او را از رفتن باندرون نزد زنان خويش منع فرمود .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nبيان تقسيم غنايم حنين\r\nپيغمبر از طائف برگشت و با مردمى ( مسلمين ) كه همراه بودند در جعرانه ( محل ) منزل گرفتند . نمايندگان هوازن كه مسلمان شده بودند در آنجا رسيدند و گفتند : يا رسول اللّه ما قبيله ريشه‌دار هستيم ، بواقعهء كه بر تو ( حضرت ) پوشيده نيست گرفتار و مبتلا شده‌ايم بر ما منت بگذار ، خداوند ترا از خود ممنون كند . زهير ابو صرد از بنى بكر و ( اين بكر طايفهء بودند ) كه پيغمبر ميان آنها پرورش يافته و از دايه كه از نسوان آنها بود شير خورده بود . او ( زهير ) برخاست و گفت : يا رسول اللّه . در اين پناه گاه ( تعبير بانبار و زاغه كرده بود ) عمه‌ها و خاله‌ها و دايه‌هاى شما زيست مىكنند .\r\nآنها شما را پرورانيده و شير داده و تكفل تربيت شما را نموده‌اند . ما اگر حارث بن شمر غسانى ( پادشاه شام ) يا نعمان بن منذر ( پادشاه عراق ) را پرورش مىداديم از او انتظار عطف و توجه ( و ابراز عاطفه ) مىداشتيم . تو ( حضرت ) بهترين پرورش يافتگان هستى سپس گفت : ( شعر )\r\n امنن علينا رسول اللّه فى كرم * فانك المرء نرجوه و ندخر\r\nامنن على نسوة قد عاقها قدر * ممزق شملها فى دهرها غير \r\nو چند بيت ديگر ( قصيده معروف است ) يعنى اى پيغمبر خدا از روى كرم بر ما منت بگذار زيرا تو ( حضرت ) مردى\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nهستى كه به او اميدوار و او را پناه دار خود مىدانيم : منت بر زنانى بگذار كه قضا و قدر آنها را باز داشته . اجتماع آنها پراكنده شده در روزگارى كه همواره در حال تغيير و تبدل است .\r\nپيغمبر آنها را مخبر فرمود كه يا فرزندان و زنان را اختيار كنند يا اموال ( و مواشى ) . آنها فرزندان و زنان را اختيار ( و از اموال صرف نظر ) كردند . پيغمبر فرمود آنچه نصيب من و زادگان عبد المطلب ( خويشان ) بوده ( از اسراء ) بشما داده مىشود ( آزادانه بر مىگردد ) . چون هنگام نماز شود شما حاضر شده بگوييد : ما پيغمبر را نزد مسلمين شفيع قرار داده كه مسلمين زنان و فرزندان ما را برگردانند . آنگاه من ( پيغمبر ) آنها را ( كه قسمت من است ) بر مىگردانم و نزد مسلمين توسط كرده و ساير اسراء را بر مىگردانم . چون وقت نماز رسيد آنها ( نمايندگان هوازن ) دستور پيغمبر را اجرا كردند . پيغمبر فرمود آنچه نصيب من و بنى عبد المطلب است بشما بر ميگردد .\r\nمهاجرين و انصار هم گفتند : آنچه نصيب ما شده برسول اللّه واگذار مىشود . اقرع بن حابس گفت : آنچه نصيب من و بنى تيمم است هرگز بر نمىگردد عيينه بن حصن هم گفت آنچه نصيب من و فزاره هرگز بر نميگردد . عباس بن مرداس هم گفت :\r\nقسمت من و سليم ( طايفه ) بر نمىگردد . بنى سليم گفتند : ( بر خلاف رئيس خود ) آنچه نصيب ما شده برسول خدا اختصاص دارد . او ( عباس ) گفت : به من توهين كرديد ، مرا خوار داشتيد . پيغمبر فرمود هر كه نخواهد اسير خود را آزاد كند عوض هر انسان اسيرى كه امروز آزاد مىكند در غنايم آينده شش بهره خواهد داشت از نخستين غنيمتى كه بدست برسد : همه اسراء را چه زن و چه فرزند بمردم ( باولياء خود ) برگردانيدند . پيغمبر صلّى اللّه عليه و سلم از حال مالك بن عوف ( رئيس هوازن و مسبب جنگ ) پرسيد . گفتند : در طائف است . فرمود به او بگوييد اگر نزد من آيد و مسلمان شود . مال و عيال او را پس خواهم داد باضافه صد شتر . به مالك خبر دادند نهانى از طايف خارج و بر پيغمبر وارد شد و اسلام را قبول كرد و اسلام او نكو بود پيغمبر هم حكومت\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمسلمين قوم خود و مسلمين اطراف را به او واگذار فرمود زن و فرزند و مال او را بر گردانيد صد شتر هم به او داد . او با كسانى كه مسلمان شده بودند از ثماله و فهم و سلمه « طوايف » با ثقيف جنگ مىكرد . هر گله كه براى چرا از ثقيف مىرفت آن را مىربود و آنها را سخت تحت فشار گذاشت .\r\nچون پيغمبر از آزادى و اعاده گرفتاران هوازن آسوده شد سوار شد و رفت .\r\nمردم بدنبال ( حضرت او ) رفتند و گفتند : اى پيغمبر . قسمت ما را از شتر و گوسفند بما بده . او ( حضرت او ) را محاصره كرده ناگزير به طرف يك درخت پناه برد . رداء ( روپوش ) او را ربودند . فرمود : اى مردم . رداء مرا برگردانيد ( به من دهيد ) به خدا اگر به اندازه عدد درختهاى تهامه مواشى داشتم همه را بشما وا مىگذاشتم آنگاه خواهيد ديد كه من بخيل و جبان و كذاب نيستم . سپس اندكى از پشم شتر گرفت و گفت . من از غنيمت شما حتى اين پشم را بهره نمىبرم . من جز خمس چيزى نمىگيرم آن هم صرف شما مىشود . دوخته و پوشاك را برگردانيد غارت ( به غير حق و بهرهء ناپسند ) روز قيامت براى غارتگران ننگ و رسوائى و آتش سوزان خواهد بود . هر كه هر چه ربوده برگرداند ( جز فىء مسلمين كه غنائم لشكر باشد ) سپس بكسانيكه آنها را دوست نموده ، دلهاى آنها را پيوند داده ( مولفة قلوبهم كفاريكه از آنها با مال دلجوئى مىشد ) ابو سفيان و فرزند او معاويه و حكيم بن حزام و علاء بن جاريه ثقفى و حارث بن هشام و صفوان بن اميه و سهيل بن عمرو و حويطب بن عبد العزى و عيينة بن حصن و اقرع بن حابس و مالك بن عوف نصرى بهر يكى صد شتر داد . از صد شتر كمتر هم بجمعى از رجال بخشيد كه مخرمه بن نوفل زهرى و عمير بن وهب ابن عمرو و سعيد بن يربوع از آنها بودند . بعباس بن مرداس هم چند شترى داد كه او خشمگين شد و آنها را برگردانيد و بطور عتاب پيغمبر را خطاب كرد و گفت\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n و كانت نها با تلافيتها * بكرى على المهر فى الاجرع\r\nو ايقاظى القوم ان يرقدوا * اذا هجع الناس لم اهجع\r\nفأصبح نهبى و نهب العبيد * بين عيينة و الاقرع\r\nو قد كنت فى الحرب ذا تدرأ * فلم اعط شيئا و لم امنع\r\nالا افائل اعطيتها * عديد قوائمه الاربع\r\nو ما كان حصن و لا حابس * يفوقان مرداس فى المجمع\r\nو ما كنت دون امرئ منهما * و من تضلع اليوم لم يرفع \r\nيعنى : ( مجملا اشاره بموضوع نه ترجمه تحت اللفظ ) من آنها را ( غنايم ) با نيروى خود كه بر اسب جوان سوار بودم ربودم . من آن قوم را ( دشمن ) بيدار كردم ( خواب را بر آنها حرام كردم ) در حالى كه خود هم از خواب محروم بودم .\r\nدر پايان واقعه قسمت من و بهرهء غلامان من اختصاص بعيينه و اقرع ( دو رئيس داده شده من در جنگ دلير و توانا بودم ولى نه چيزى به من داده و نه چيزى از من بازداشت شده مگر چند بچه شتر كه عده آنها بعد چهار پاى آنها بود . حصن و حابس ( دو رئيس ) بر مرداس ( پدر او ) در اجتماع ( جامعه ) برترى نداشتند . من هم كمتر از آنها نبودم ولى هر كه را تو ( حضرت ) فرود آرى و خوار كنى هرگز بلند نخواهد شد .\r\nپيغمبر باز به او داد تا او را خشنود فرمود : يكى از ياران گفت : اى پيغمبر عيينه و اقرع را اين همه بخشيدى و جعيل بن سراقه را كنار گذاشتى ؟ پيغمبر فرمود :\r\nبخداونديكه جان من در دست اوست . جعيل بهترين مردان روى زمين است كه عيينه و اقرع از آنها باشند ولى من آنها را دلجوئى كرده دوستى ( و سكوت ) آنها را خواستم ( مؤلفه قلوبهم - در قرآن آمده ) .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nجعيل را هم باسلام خود واگذار كردم . گويند : ذو الخويصرة تميمى در تقسيم غنايم گفت : تو ( حضرت پيغمبر ) عدالت را به كار نبستى . پيغمبر فرمود . اگر من عدالت نكنم غير از من چه كسى خواهد بود كه از داد ياد كند ؟ عمر بن الخطاب گفت :\r\nآيا او را بكشيم ؟ فرمود بگذاريد باشد كه او ياران و پيروانى خواهد داشت ، در دين تعمق و افراط مىكنند تا از آن برون آيند و بگريزند . مانند تيرى كه از كمان رها شود . در پيكان نگاه مىكنيد ، چيزى نمىبينيد ، در تير تأمل مىكنيد ، اثرى از آن نمىبينيد . آن تير رها مىشود و مىرود و چيزى از آن نمىماند ( كنايه خروج از دين ) .\r\nخون و آنچه در درون انسان است . ريخته و برون آمده ( كنايه از خونريزى و حدوث جنايات بنام دين كه آن وقايع در عالم قضا و قدر بايد جارى شود چنان كه بعد بسبب همان پيروان رخ داد ) .\r\nگفته شده : هنگامى كه على اموال را از يمن آورد و پيغمبر ميان رجال تقسيم فرمود و عيينه و اقرع و زيد الخيل بهره كافى ربودند اين حديث را فرمود . ( نه بعد از طايف ) . ابو سعيد خدرى گويد : چون پيغمبر آن غنايم را بخشيد و بهر كه بايد بدهد داد . بقريش و قبايل عرب بخشيد و بانصار چيزى نداد . آنها بدل گرفتند و گفتند :\r\nپيغمبر بخويشان و اقوام خود رسيده ( و بانها همه چيز را بخشيده ) سعد بن عباده ) ( خود از انصار ) گفتگوى انصار را براى پيغمبر نقل كرد . پيغمبر فرمود اى سعد تو كجا هستى و از چه مردمى ؟ گفت من از همان قوم هستم . فرمود قوم خود را در اين محوطه جمع كن . او آنها را جمع و احضار نمود . پيغمبر آمد و فرمود . اين چه سخنى بوده كه از شما به من رسيده ؟ مگر شما گمراه نبوديد كه خداوند شما را با وجود من ( و بعثت و مهاجرت من سوى شما ) هدايت نمود ؟ تهى دست و فقير بوديد كه خداوند . با فرستادن من شما را توانگر كرده . شما با خود دشمن و بد خواه بوديد خداوند دلهاى شما را مهربان و الفت‌پذير فرمود . ( آيا چنين نبود و نيست ) گفتند : بلى يا رسول اللّه . خدا و پيغمبر\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nخدا بر ما منت و احسان دارند . فرمود : آيا اگر از شما بپرسم شما به من پاسخ نخواهيد داد ؟ گفتند : چه ميپرسى كه جواب ندهيم ؟ فرمود . به خدا اگر چنين بگوييد راست مىگوئيد كه من دروغ گفتم و شما تصديق كرديد . من خوار بودم و شما مرا پناه داده يارى كرديد . من طرد شده بودم ، شما از من حمايت و نگهدارى كرديد . تنگدست بودم و شما با من مواسات و مساعدت كرديد . اى گروه انصار ! آيا شما در نفس خود چيزى احساس كرده‌ايد كه ناشى از رشكى باشد نسبت بقومى كه من با مال پست دنيا از آنها دلجوئى كرده و قلب آنها را الفت بخشيده‌ام تا شايد مسلمان شوند ولى شما را ( بىنياز از آن مال دانسته ) باسلام و ايمان خود واگذار نمودم . آيا راضى نيستيد كه مردم شتر و گوسفند را ببرند و شما با پيغمبر خود به محل خويش برگرديد . بخداوندى كه جان من در دست اوست . اگر مهاجرت من نمىبود من خود يك تن از گروه انصار مىبودم .\r\nاگر مردم راهى را بگيرند و انصار ره ديگر من با انصار همان راهى را كه مىپيمايند خواهم گرفت . خداوندا انصار و فرزندان انصار و زادگان فرزندان انصار را بيامرز .\r\nگفت : ( راوى ) آن قوم آن قدر گريستند تا ريشها ( محاسن ) آنها باشك تر گرديد .\r\nآنگاه گفتند : ما راضى هستيم كه خود پيغمبر نصيب و بهره ما باشد . پيغمبر رفت و آنها پراكنده شدند . سپس زيارت عمره را ( در مكه ) انجام داد و احرام را از جعرانه ( محل ) آغاز و بعد بمدينه مراجعت نمود .\r\nدر مكه عتاب بن اسيد را بحكومت منصوب فرمود معاذ بن جبل را براى تعليم دين اسلام و قرآن ( تفقيه - آموختن فقه و قواعد اسلام ) در مكه قرار داد ، هنگام اداء فريضه حج هم عتاب بن اسيد حجاج را راهنمائى مىكرد . ( امير الحاج ) . اداء حج هم مطابق عادت عرب بود پيغمبر هم در ماه ذى القعده يا ذى الحجه بمدينه برگشت .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nدر همين سال پيغمبر عمرو بن عاص را نزد جيفر و عياذ ( دو برادر ) فرزند جلندى ازدى در عمان براى گرفتن صدقه ( ماليات - زكات ) فرستاد كه زكات را از توانگران گرفت و بتنگدستان داد . از مجوس - ( مغان - مگوس - زردشتيان ) هم جزيه ( گزيت ) آنهايى كه ( كه دين زردشت را قبول كرده بودند ) شهرنشين بودند و اعراب در خارج و پيرامون شهر زيست مىكردند . گفته شده كه اين كار در سنه هفت ( هجرى ) رخ داد .\r\nدر همين سال پيغمبر با كلابيه كه نام او فاطمه دختر ضحاك بن سفيان بود ازدواج فرمود ولى او ( آن دختر ) هنگامى كه به او اختيار داده شده دنيا را ( بر آخرت ) برگزيند ( ازدواج را نپذيرفت ) پيغمبر هم او را رها فرمود .\r\nدر همين سال ماريه ( كنيز قبطى ) ابراهيم فرزند پيغمبر را زائيد آن هم در ماه ذى الحجة . او ( پيغمبر فرزند خويش ) را بام برده دختر منذر انصارى داد كه شيرش دهد ( دايه ) او را هم « ام برده » با براء بن وس انصارى تزويج فرمود . قابله وى « قابله ماريه مادر ابراهيم » سلمى كنيز پيغمبر بود . او « قابله » ابو رافع را نزد پيغمبر فرستاد كه تولد « ابراهيم » را مژده دهد پيغمبر هم يك بنده « بابراهيم » بخشيد زنان پيغمبر از ولادت پسر بر ماريه سخت رشك بردند و اين مولود براى آنها دشوار بود .\r\nدر همين سال پيغمبر كعب بن عمير را بذات اطلاح ( محل ) در شام نزد قضاعه فرستاد كه آنها ( قبيله ) را باسلام دعوت كند . پانزده مرد هم همراه او بودند . او نزد آنها رفت و باسلام دعوت نمود و آنها قبول نكردند . رئيس قضاعه هم مردى بنام سدوس بود . آنها ( قبيله قضاعه ) مسلمين ( همراه كعب ) را كشتند و عمير نجات يافت ( بايد كعب بن عمير باشد ) و بمدينه تنها برگشت .\r\nدر همين سال عيينة بن حصن فزارى را ( پيغمبر ) نزد بنى عنبر از تميم فرستاد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nاو آنها را غارت و زنان را اسير كرد . عايشه ( زوجه پيغمبر ) نذر كرده بود كه يكى از فرزندان اسماعيل ( قريش و قبايل ديگر منتسب باسماعيل بن ابراهيم ) را كه گرفتار شده باشد آزاد كند . پيغمبر فرمود : اسراء بنى عنبر خواهند رسيد و ما به تو يك اسير مىدهيم كه او را آزاد كنى .\r\nسنه نهم هم آغاز شد .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\n[ سال نهم هجرى 
  ]\r\n\r\nبيان اسلام كعب بن زهير\r\nگفته شده ( روايت شده ) كه كعب بن زهير بن ابى سلمى ( كنيه ) او ابو سلمى ربيعة مزنى باتفاق برادر خويش بجير خارج شدند ( سفر كردند ) تا به ابرق عزاف ( محل ) رسيدند . بجير گفت . ( ببرادر خويش ) همين جا با گله بمان تا من نزد آن مرد مقصود پيغمبر صلّى اللّه عليه و سلم بروم و سخن او را بشنوم . كعب ماند و بجير نزد پيغمبر رفت و مسلمان شد . خبر بكعب رسيد گفت :\r\n الا ابلغا عنى بجيرا رسالة * فهل لك فيما قلت ويحك هل لكا\r\nسقاك بها المامور كاسا روية * فانهلك المامور منها و علكا\r\nففارقت اسباب الهدى و اتبعته * على اى شيء ويب غيرك دلكا\r\nعلى خلق لم تلف اما و لا ابا * عليه و لم تدرك عليه اخا لكا\r\nفان انت لم تفعل فلست بآسف * و لا قائل اما عثرت لعالكا \r\nاز من بجير را پيام دهيد . آيا بگفته من توجه دارى ؟ واى بر تو آيا توجه دارى ؟ كسى كه مأمور ( تسخير تو ) بود به تو يك جام لبالب داده و آن مامور پياپى ( اول و بعد ) ترا مست نموده ( كنايه از دعوت و قبول اسلام ) آنگاه تو گمراه شده از او ( پيغمبر ) پيروى كردى . او كجا ترا رهنمائى كرده ؟ ( بكجا برده و بچه چيز دلگرم كرده ) تو خوئى را پسنديدى كه پدر و مادر تو آن را نداشتند . برادر تو هم\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nآن خوى را نپسنديده . اگر تو از اين گمراهى برگردى من افسوس نخواهم خورد و اگر تو بلغزى من نخواهم گفت چنين گمراهى و لغزشى دور از تو باد . ( برو و گمراه باش ) .\r\nچون اين ( اشعار ) برسول رسيد بر او خشمگين شد و خون او را هدر نمود بجير هم اين خبر را ( هدر كردن خون او ) پس از مراجعت پيغمبر از طائف به او ( برادر ) رسانيد و گفت : بگريز بگريز ( نجات بخواه ) . نمىدانم آيا تو ميتوانى پنهان شوى يا نه ؟ بعد از آن هم به او نامه نوشت كه همين كه نامه من به تو برسد اسلام را قبول كن و نزد او ( حضرت او ) بيا زيرا او بعد از اسلام كسى را مجازات نميكند و خرده نمىگيرد . كعب هم مسلمان شد و رفت تا آنكه شتر خود را نزديك در مسجد بست . پيغمبر و ياران در آنجا ( مسجد ) بودند . كعب گويد : من او ( حضرت او ) را با صفاتى كه دانسته بودم شناختم . از ميان مردم گامى چند برداشتم و پيش رفته گفتم : الامان يا رسول اللّه اينجا پناهگاه كسى مىباشد كه به تو پناه مىبرد . فرمود : تو كيستى ؟ گفتم كعب بن زهير . فرمود كسى كه چنين گفته ؟ سپس رو بابو بكر نمود و پرسيد او چه گفته بود ؟ ابو بكر هم آن شعر را كه اول آن . پيغمبر را پيام دهيد انشاد كرد كعب گفت : چنان نگفته بودم بلكه چنين :\r\n سقاك ابو بكر بكاس روية * فانهلك المأمون فها و علكا \r\nيعنى ابو بكر جامى لبالب به تو داد ( و سيراب كرد ) . مأمون ( بجاى مأمور ) هم پياپى ترا سيراب كرده ( شراب نخست و شراب بعد . )\r\nپيغمبر فرمود : به خدا مأمون است . انصار رو ترش كردند و سخت بر او گرفتند ( بر كعب كه ابو بكر را ستوده و مدح را بمهاجرين اختصاص داده نه بانصار ) ولى قريش نرم شده و اسلام او را پسنديدند و بسيار خرسند شدند . او قصيده خود\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nرا انشاد كرد كه اول آن اينست\r\n بانت سعاد فقلبى اليوم مبتول * متيم عندها لم يفد مكبول \r\nيعنى سعاد ( معشوقه ) دور شد از من . من بعد از او دلشكسته شدم . مهجور هستم اسيرى هستم كه از بند رها و آزاد نشده .\r\n( اين قصيده يكى از بزرگترين آثار و مفاخر اسلام است كه خود هم يك شاهكار ادبى عالم اسلام محسوب شده و بعضى از ابيات آن نقل شده و عينا در كتب تاريخ و ادب ثبت گرديده - م ) ( قصيده را خواند ) تا آنجا رسيد :\r\n و قال كل خليل كنت آمله * لا الهينك انى عنك مشغول\r\nفقلت خلوا سبيلى لا ابا لكم * فكل ما قدر الرحمن مفعول\r\nكل ابن انثى و ان طالت سلامته * يوما على آلة حدباء محمول\r\nنبئت ان رسول إله أوعدني * و العفو عند رسول اللّه مأمول \r\nيعنى . هر دوستى كه به او اميدوار بودم . به من گفت . با تو كارى ندارم ، من سرگرم كار خود هستم ( همه مرا طرد كردند زيرا مستوجب غضب پيغمبر شده بودم ( من هم گفتم . اى بىپدران راه مرا باز بگذاريد ) مرا آزاد بگذاريد هر چه خداوند بخشنده مقدر كرده انجام مىگيرد . هر زاده يك ماده ( فرزند مادرى ) هر چند زندگى و تندرستى وى بدرازا بكشد ناچار روزى بر تخته كشيده مىشود ( تابوت - آلت مرده كشى ( هر زنده مىميرد ) اين بيت يكى از سخنهاى حكمت آميز معروف است كه در همه جا مثل شده و از گفته‌هاى ارجمندى بشمار آمده است ) به من خبر رسيد كه پيغمبر مرا تهديد فرمود . من بعفو پيغمبر اميدوارم .\r\nباز هم :\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n فى فتية من قريش قال قائلهم * ببطن مكة لما أسلموا زولوا\r\nزالوا فما زال انكاس و لا كشف * عند اللقاء و لا ميل معازيل \r\n( حضرت او ) ميان رادمردان قريش است كه گوينده آنها در درون مكه گفت كنار برويد ، بگرديد و تسليم شويد . هنگامى كه مسلمان شده بودند . آنها هم كنار رفتند ( از محل پايدارى خود ) در حالى كه آنها سرافكنده و بى سلاح نبودند . آنها همواره روبروى ( عدو ) سلحشور بودند . جبان و پرهيزگار از نبرد نبودند ( مضمون نه تحت اللفظ ) چون باينجا رسيد پيغمبر بقريش اشاره فرمود كه گوش فرا داريد . ( زيرا آنها را مدح كرده و گفته بود اسلام را با ترس و ضعف و فقدان سلاح قبول نكرده‌اند )\r\n يمشون مشى الجمال الزهر بعصهم * ضرب اذا عرد السود التنابيل\r\nلا يقع الطعن الا فى نحورهم * و ما لهم عن حياض الموت تهليل \r\nآنها ( قريش ) مىخرامند خراميدن اشتران جوان و زيبا نبرد و حرب و ضرب آنها را زيب مىدهد . در حالى كه سيه رويان تنبل تن بعار فرار مىدهند .\r\nطعن ( فرو بردن نيزه ) فقط به گردن آنها به كار مىرود ( كنايه از اينكه پشت بدشمن نميكنند ) . آنها از ورود بحوض مرگ پرهيز ندارند . در اينجا بانصار اشاره و كنايه كرده زيرا آنها بر او خشم گرفته بودند . مهاجرين هم برگفته او اعتراض كردند و گفتند : تو ما را مدح نكردى زيرا مدح ما را به خدمت و هجاء انصار پيوستى آن مدح را هم از او نپذيرفتند و اين كار بر گروه انصار سخت ناگوار آمد از او هم شكايت كردند ( نزد پيغمبر ) او ناگزير آنها را مدح كرد و گفت :\r\n من سره كرم الحياة فلا يزل * فى مقنب من صالحى الانصار\r\nورثوا المكارم كابرا عن كابر * ان الخيار هم بنو الاخيار\r\nالناظرون با عين محمرة * كالجمر غير كليلة الابصار\r\n\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n ( 1 ) الباذلون نفوسهم و دماءهم * يوم الهياج و سطوة الجبار\r\nيتطهرون يرونه نسكا لهم * بدماء من قتلوا من الكفار \r\nيعنى هر كه از حيات خوب و گوارا خرسند باشد بايد در خيل انصار نكوكار بشمار آيد ( به جماعت آنها ملحق شود ) آنها ( انصار ) نيكى را از بزرگان خود يكى پس از ديگرى ( بزرگى بعد از بزرگى ) به ارث برده‌اند . برگزيدگان مردم همان كسانى هستند كه زادگان برگزيدگان و خوبان ميباشند .\r\nآنها با چشمهاى سرخ ( كنايه از دليرى و خشم ) مانند گلهاى آتشين كه هرگز از ديدن زبون نمىباشد نگاه ميكنند ( خيره ميشوند ) . آنها جان و خون خود را هنگام جنگ و هجوم گردنكشان ( متكبر و جبار ) برايگان ميدهند . آنها از روى ايمان و عبادت با خون كفار كه بدست آنها كشته مىشوند تن خود را شستشو ميدهند . ( خشم از اين بود كه آنها را تنبل و سيه‌رو خوانده بود بر خلاف مهاجرين ) .\r\nبقيه ابيات آن نقل نشده پيغمبر صله قصيده را برده ( روپوش - عبا - رداء ) خود را كه در آن هنگام بر دوش داشت داد . چون روزگار معاويه رسيد ( خلافت معاويه ) نزد كعب فرستاد و از او خواست كه آن برد ( روپوش ) را بفروشد .\r\nاو پاسخ داد كه هرگز كسى را شايسته جامه پيغمبر نمىدانم ( كسى را بر خود ترجيح نمىدهم ) چون او مرد معاويه آن برده را از اولاد او با بيست هزار درهم خريد . اين همان برده است كه تا كنون نزد خلفاء مانده ( مقصود زمان مولف كه قرن هفتم است و آن روپوش نزد خلفاء بنى العباس بود كه بزرگترين افتخار آنها محسوب مىشد و بعد از حمله هلاكو خلفاء بنى العباس چندى در مصر زيست كردند تا سلطان سليم عثمانى مصر را گشود و برده را از آنها ربود و نزد سلاطين عثمانى بود و با داشتن آن ادعاى خلافت اسلام را نمودند ) گفته شده پيغمبر امر فرمود كه زبان او بريده شود و او را بقتل رسانند زيرا او بنام ام هانى دختر ابو طالب تغزل نموده بود . ( مقصود دستور قتل او مهدور\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nالدم بودنش قبل از مسلمان شدنش بسبب همان تغزل بوده كه او از بيم قتل اسلام آورد و بمدح پيغمبر مبادرت كرد و عاقبت مشمول آن همه شفقت و دريافت خلعت گرديد نه بعد از اسلام ) ابو سلمى بضم سين ( مامور ) با راء . بعض از علماء مىگويند . علت خشم پيغمبر بر گوينده ( كلمه مامور ) اين بود كه عرب هر كه چيزى از طرف نفس خود بگويد او را مامور با راء خوانند مقصود اين است كه جن ( ديو ) به او امر كرده كه چنين گويد . اگر چه پيغمبر از طرف خدا مأمور شده بود نه از ديو ولى از اين سخن ( شعر ) بر حسب عادت عرب و بد دانستن آن خشمناك شد . چون او گفته خويش را چنين تصحيح كرد ادعا كرد كه او مامون با نون گفته نه با راء كه بر وحى خداوند امين و مامون باشد از او خشنود گرديد . ( بجير ) با باء يك نقطه بضم و بعد از آن جيم است .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nبيان غزوه « واقعه » تبوك\r\nچون پيغمبر بمدينه مهاجرت فرمود و آن بعد از جنگ طائف بود . مدتى اقامت فرمود كه از ماه ذى الحجه تا رجب كشيد . پس از آن فرمان بسيج داد كه بر دولت روم هجوم كنند . بمردم ( مسلمين ) هم اطلاع داد كه راه دور را در فصل تابستان و شدت گرما خواهد پيمود . قبل از آن اگر محلى را قصد مىفرمود به محل ديگرى اشاره و توريه ( رو جانب ) مىفرمود ( تصريح نمىكرد و قصد را مخفى مىداشت ولى در جنگ روم سختى كارزار و دورى مسافت و شدت گرما را گوشزد فرمود ) . علت آن تجهيز و بسيج اين بود كه پيغمبر آگاه شده بود كه هرقل ( هراكليوس ) پادشاه روم و مسيحيان عرب كه نزد او ( پيرامون او ) بودند تصميم بر قصد پيغمبر گرفته‌اند . پس ( حضرت او ) با مسلمين بسيج و آماده جنگ و سوى روم روانه شدند . گرما بسيار سخت و زمين بىحاصل و قحط شديد و مردم دچار تنگدستى و سختى معيشت شده بودند . وقت ميوه ( خرما ) هم رسيده بود . مردم ميخواستند در جاى خود آرام بمانند ولى با اكراه تجهيز شدند . بدين سبب آن لشكر را سپاه عسرت ( سختى ) ناميدند پيغمبر بجد بن قيس كه يكى از سران منافقين بود فرمود : اى جد آيا مايل هستى كه امسال با بنى - الاصفر ( پادشاهان روم ) نبرد كنى ؟ گفت . قوم من مىدانند كه من زن دوست ( خوش گذران و شهوت‌ران و آسايش خواه ) هستم . مىترسم كه بزنان بنى الاصفر قناعت نكنم\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاگر اجازه دهى بمانم و مرا دچار فتنه نكنى ( بهتر خواهد بود . ) پيغمبر فرمود به تو اجازه دادم ( كه تخلف كنى ) اين آيه هم درباره او نازل شد :  وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي .  بعضى از آنها ( منافقين ) مىگويند به من اجازه بده و ( مفتون دچار فتنه مكن . مبتلا مكن ) . يكى ديگر از منافقين گفت . هنگام شدت گرما از بسيج خوددارى كنيد . گويند نسبت بجهاد بىاعتنا و سهل انگار بود . او حق را ناديده و موجب سستى و پريشانى و تخويف گرديده . اين آيه هم نازل شد :  « وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا »  گفتند . در گرما تجهيز نشويد . بگو كه آتش دوزخ گرمتر است .\r\nپيغمبر فرمود كه در راه خدا انفاق كنند - توانگران انفاق كردند و ابو بكر هر چه داشت داد و چيزى از دارائى او نماند . عثمان هم بسيار انفاق كرد كه هيچ كس مانند او بخشش نكرده بود .\r\nگويند سيصد شتر و هزار دينار داده بود . گروهى از مسلمين نزد پيغمبر رفتند و آنها بكاءون ( زارى كنندگان - گريه كنان بودند . عده آنها هفت تن بود از انصار و از مردم ديگر . آنها نيازمند بودند . از او ( حضرت او ) مركب براى سوارى خواستند .\r\nفرمود مركبى ندارم كه شما را بر آن حمل كنم . آنها با گريه و زارى برگشتند .\r\nيامين بن عمير بن كعب نضرى آنها را ( با حال گريه ) ديد پرسيد : چرا گريه ميكنيد ؟\r\nسبب را گفتند . او به دو شخص از آنها كه ابو ليل عبد الرحمن بن كعب و عبد اللّه بن مغفل مزنى بودند يك شتر داد كه آن دو متعاقبا بر آن سوار مىشدند ( بنوبت ) . پوزش‌خواهان از اعراب نزد پيغمبر رفته عذر خواستند ( از بسيج ) آنها را معذور نداشت . گروهى از مسلمين بدون شك در امر جهاد تخلف كردند كه كعب بن مالك و مرارة بن الربيع و هلال بن اميه و ابو خيثمه از آنها بودند . آنها در اسلام خود صادق بوده و كسى در ايمان آنها شك نداشت .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nچون پيغمبر ( با لشكر ) رهسپار شد . عبد اللّه بن ابى ( منافق معروف ) با اتباع خود از منافقين تخلف نمودند . پيغمبر سباع بن عرفطة و على بن ابى طالب ( هر دو ) را بحكومت مدينه منصوب فرمود . منافقين شايع كردند كه على را براى تحقير و كم كردن مقام او در مدينه گذاشت . چون على اين شايعه را شنيد اسلحه خود را برداشت و برسول اللّه ملحق شد و خبر شايعات را داد . پيغمبر فرمود دروغ گفتند من ترا جانشين خود براى خانواده هر دو در آنجا منصوب نمودم . اى على آيا راضى نيستى كه نسبت به من بمنزله و نسبت هارون با موسى باشى ؟ ولى پس از من پيغمبرى نخواهد بود . ( هارون و موسى دو برادر و هر دو پيغمبر بودند بدين جهت در اين نسبت نبوت را نفى فرمود ) على هم بمدينه برگشت . پيغمبر هم سير خود را ادامه داد . ابو خيثمه هم مدتى ( در مدينه ) زيست . او دو زن داشت . هر يكى از آنها چهار طاقى ( تاك - سايه‌بان از درخت ) بر پا كرده ، در پيرامون آن آب‌پاشى نموده ( براى خنكى ) آب را هم خنك كرده ، طعامى پخته و آماده نموده چون او بر طعام ( و در جاى خنك ) حاضر شد گفت : پيغمبر دچار گرما و تند باد باشد و ابو خيثمه زير سايه و جاى خنك با آب سرد و طعام گوارا و زن زيبا نشسته باشد انصاف نيست . به خدا در هيچ سايه‌بانى نخواهم بود تا آنكه برسول اللّه ملحق شوم توشه خود را برداشت و بر مركب خود سوار شد و رفت تا برسول اللَّه - رسيد كه در تبوك بود . مردم كه ( سياهى از دور ديدند ) گفتند : اى پيغمبر يك سوار نمايان شده . پيغمبر صلّى اللّه عليه و سلم فرمود ( اى شبح ) ابو خيثمه باش - گفتند . به خدا خود او ابو خيثمه است . نزد پيغمبر رفت و خبر خود را داد . پيغمبر هم براى او دعا كرد .\r\nهنگامى كه پيغمبر در عرض راه از محلى بنام حجر در منزل ثمود مىگذشت بياران فرمود از آب اين محل كسى ننوشد وضو هم نگيرد و اگر به اين آب خمير كرده باشيد آن خمير را بشتر ندهيد يا دور اندازيد از آن خمير كسى اندكى هم نخورد . شب هم هيچ كس تنها نرود مردم هم اطاعت كردند و هر كه براى قضاء حاجت مىرفت ديگرى را همراه خود مىبرد هيچ كس بيرون نرفت مگر دو مرد يكى ديوانه شد و ديگرى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nكه شتر گم كرده بود بطلب شتر رفت و باد او را ربود و در كوه طى انداخت . پيغمبر شنيد و فرمود : مگر من شما را از خروج به تنهائى منع و نهى نكرده بودم . آن كسى كه ديوانه ( پرى زده ) شده پيغمبر براى شفاى او دعا فرمود و او نجات و شفا يافت آن كسى كه باد او را بكوهستان طى سوق داد . طى او را يافته برسول تقديم نمودند آن هم پس از مراجعت پيغمبر بمدينه مردم در حجر ( محل ) بىآب مانده بودند نزد پيغمبر شكايت كردند . پيغمبر دعا كرد خداوند ابرى برانگيخت باريد و مردم سيراب شدند و براى ( سفر ) آب بردند ( ذخيره كردند ) . بعضى از منافقين هم با پيغمبر مىرفتند . مسلمين ( به آنها ) گفتند : آيا بعد از اين ( معجزه ) چيزى ( براى شك و نفاق ) مانده . يكى از منافقين گفت : ابرى آمد و باريد ( كار خارق عادة نبود ) .\r\nماده شتر پيغمبر در راه گم شد . بياران خود ( پيغمبر ) كه عمارة بن حزم ميان آنها و او بدرى و عقبى ( شاهد عقبه و جنگ بدر ) بود فرمود . مردى گفته بود كه پيغمبر خبر از آسمان ( و عالم غيب ) مىدهد و حال اينكه شتر او گم گشته و او نمىداند كجاست من به خدا چيزى جز آنچه خدا به من آموخته نمىدانم . خدا هم آن شتر را به من نمود كه اكنون در وادى در فلان دره مهار آن بيك درخت گير كرده و آن را باز داشته .\r\nرفتند و آن را ( چنان كه فرموده بود ) يافتند و آوردند عماره نزد ياران خود برگشت و خبر پيغمبر را داد كه چگونه از پيدايش ناقه ( ماده شتر ) خبر داده و از غيب گوئى تعجب نمود زيد بن لصيب قينقاعى در قافله عماره بود كه منافق بود او آن سخن ( كه پيغمبر از آسمان خبر مىدهد و از شتر گم شده خود خبر ندارد ) .\r\nرا گفته بود . عماره كه دانست گوينده اوست برخاست و پا بر گردن زيد نهاد و گفت :\r\nدر قافله من يك بليه و فتنه هست و من از آن خبر ندارم . دور شو اى دشمن خدا در قافله و گروه من مباش بعضى از مردم گويند : زيد بعد از آن ( از گفته خود ) توبه نمود و اسلام و ايمان او خوب بود . گفته هم شده كه او با همان حال نفاق ماند تا مرد . شتر ابو ذر\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n( غفارى ) وا ماند و او از لشكر باز ماند گفته شد : اى پيغمبر ابو ذر عقب افتاد . فرمود او را به حال خود بگذاريد اگر او نيك باشد خداوند او را بشما خواهد رساند . اين جمله را درباره هر كه عقب مىماند مىفرمود . ابو ذر هم بر شتر خسته خود مدتى ايستاد چون دير شد ( و از برخاستن و رفتن آن نااميد گرديد ) پالان شتر را بر دوش كشيد و بلشكر پيغمبر رسيد . مردم سياهى ديدند گفتند اى پيغمبر شبحى پديد آمده كه تنهاست . پيغمبر صلّى اللّه عليه و سلم فرمود . ابو ذر باش . اى سياهى چون مردم خوب نگاه كردند دانستند كه اوست . گفتند : او ابو ذر است . پيغمبر فرمود خداوند ابو ذر را بيامرزد ( ببخشد ) او تنها مىميرد و تنها در رستاخيز زنده مىشود .\r\nجمعى از مسلمين هم شاهد و ناظر مرگ او خواهند شد . ( بعد از آن در زمان عثمان ) كه ابو ذر بربذه ( محل بد ) تبعيد شد مرگ او فرا رسيد . هيچ كس نزد او جز همسر و يك غلام نبود . او به آن دو وصيت كرد كه او را غسل دهند و تكفين نمايند آنگاه در كنار راه بگذارند كه از رهنوردان درخواست دفن او را كنند . عبد اللّه بن مسعود ( يكى از بهترين و داناترين ياران پيغمبر ) با جماعتى از اهل عراق بر نعش او گذشتند . بيوهء او خبر مرگ او را داد . ابن مسعود گريست و گفت : راست گفت پيغمبر كه فرمود . تنها مىروى و تنها مىميرى و تنها برمىخيزى ( در رستاخيز ) سپس او را دفن كردند .\r\nپيغمبر ( در آن لشكر كشى ) بتبوك رسيد . يوحنا بن رؤبه فرماندار ايله با او ( حضرت او ) صلح كرد و جزيه را پرداخت نامه ( عهد نامه ) هم براى او نوشت ، جزيه آنها ( مردم محل ) بالغ بر سيصد دينار شد . خلفاء بنى اميه بر آن افزودند تا زمان عمر بن عبد العزيز كه او بيشتر از سيصد دينار دريافت نكرد . ( پيغمبر ) با اهل اذرح ( محل ) صلح نمود و صد دينار ( جزيه ) از آنها گرفت كه ( سالانه ) در ماه رجب ( از هر سال ) بپردازند . با اهل مقنا هم بر چهار يك حاصل ميوه آنها صلح نمود . ( ربع محصول جزيه ) .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nپيغمبر خالد بن الوليد را نزد اكيدر بن عبد الملك فرماندار دومة الجندل كه نصرانى بود فرستاد . بخالد فرمود چون به آنجا برسى او را در حال شكار گاو وحشى خواهى ديد . چون خالد به محلى رسيد كه كاخ اكيدر از دور منظور بود ديد گاوى با شاخ خور در كاخ را مىخراشيد . اكيدر هم بر بام قصر بود . همسر او به او گفت :\r\nآيا تا كنون چنين چيزى ديده بودى ( كه گاو بدين جا برسد چنين كند ؟ ) .\r\nگفت نه به خدا كيست كه چنين موقع را از دست بدهد گفت . هيچ كس . ( همسرش او را به شكار گاو تشويق مىكرد ) او فرود آمد و بر اسب سوار شد و جمعى از افراد خاندان او با او مبادرت كردند . آنها بطلب گاوها شتاب كردند ناگاه با سواران رسول اللّه روبرو شدند . برادر او حسان را كشتند ، خالد هم از اكيدر يك قباى ديباى زرد زربفت ربود كه قبل از مراجعت خويش پيشاپيش آن را نزد پيغمبر فرستاد . مسلمين بر آن ( قبا ) جمع شده آن را با دست لمس مىكردند و تعجب مىنمودند .\r\nپيغمبر فرمود : آيا از اين جامه زربفت گرانبها تعجب مىكنيد ؟ منديلهاى سعد بن معاذ در بهشت از اين بهتر و ارجمندتر است ( پيش بدرجه شهادت رسيده بود ) خالد با اكيدر كه او را گرفتار كرده بود بر پيغمبر ورود نمود . پيغمبر از ريختن خون او خوددارى و با او صلح نمود كه جزيه را بپردازد او آزاد شد و به محل خود برگشت .\r\nپيغمبر در تبوك بيشتر از ده شبانه روز ماند . از تبوك هم نگذشت و پيش نرفت و روم و عرب مسيحى شده هم از حدود خود تجاوز نكردند ( و بجنگ نپرداختند ) پيغمبر بمدينه مراجعت فرمود . در عرض راه آبى كم بود كه فقط يك يا دو سوار را سيرآب مىكرد آن هم در وادى مشتق . پيغمبر فرمود هر كه زودتر به آن آب برسد از آن بهره مند نشود تا ما برسيم . جمعى از منافقين سبقت جسته همه را نوشيدند . چون پيغمبر رسيد به او ( حضرت او ) خبر دادند كه آنها چنين كردند بر آنها نفرين و لعن فرمود سپس پيغمبر\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nفرود آمد و دست به محل خشك آب برد اندك اندك آب جوشيد و فزونتر گرديد تا بشدت جريان يافت . مردم همه از آن نوشيدند و بهره‌مند شدند ( بچهارپايان دادند و سيرآب شدند ) . باز پيغمبر سير و سفر را ادامه داد تا نزديك مدينه رسيد . در آنجا خبر مسجد ضرار به او ( حضرت او ) رسيد . مالك بن دخشم را فرستاد آن را آتش زد و ويران كرد . اين آيه هم نازل شد  « وَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ »  تا آخر آيات . كسانى كه مسجدى براى فساد و كفر و تفرقه مؤمنين ساخته‌اند تا آخر . آنهايى كه آن مسجد را ساخته بودند دوازده تن بودند . آن را از خانه خذام بن خالد از بنى عمرو بن عوف گرفته بودند ( قسمتى از خانه ) .\r\nپيغمبر وارد ( مدينه ) شد گروهى از منافقين كه تخلف كرده بودند نزد او ( حضرت او ) رفته ( از تخلف خود ) عذر خواستند . پيغمبر از آنها عفو فرمود در حالى كه خدا و پيغمبر خدا پوزش آنها را نمىپذيرفتند . سه تن معروف هم كعب بن مالك و هلال بن اميه و مراره بن الربيع كه در ايمان آنها شك نبوده و منافق هم محسوب نمىشدند تخلف كرده بودند مردم از آنها دورى و نفرت جستند . پيغمبر هم فرمود با آنها سخن نگويند مردم آنها را از خود راندند مدت پنجاه شب ( شب و روز ) بر كنار بودند تا آنكه در توبه آنها آيه نازل شد  « وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ »  آن سه تن كه تخلف كرده بودند تا هنگامى كه عرصه زمين بر آنها تنگ شده ، و خود نيز بتنگ آمدند همچنين آيات ديگر تا « صادقين » كه آخر آنها باشد .\r\nپيغمبر در ماه رمضان از تبوك برگشته بود ( با لشكر اسلام ) . ( يامين نضرى ) با نون و ضاد نقطه دار ( عبد اللَّه بن مغفل ) با غين نقطه‌دار و فا ، مشدد مفتوح ( زيد بن لصيت ) با لام مضموم و صاد بى نقطه و در آخر آن تاء دو نقطه بالا ( خذام بن خالد با كسر خاء و ذال كه هر دو نقطه‌دار است ( اكيدر ) با ضم همزه و فتح كاف و دال بى نقطه و در آخر آن راء است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nبيان ورود عروة بن مسعود\r\nدر همين سال عروة بن مسعود ثقفى اسلام را پذيرفت و بر پيغمبر براى سلام و تسليم ورود نمود . گفته شده او هنگام مراجعت آن حضرت از طائف در عرض راه پيغمبر را ملاقات كرد . او ( عروة كه بزرگ قوم خود بود ) از پيغمبر اجازه خواست كه نزد قوم خويش برگشته آنها را باسلام دعوت كند . پيغمبر فرمود . آنها ترا خواهند كشت .\r\nگفت : من نزد آنها از جوانان عزيز گرامىتر هستم .\r\nرجالى ميان آن قوم هم بودند كه او را يارى كنند زيرا مقام ارجمندى داشت . چون بطائف برگشت بر بلندى ايستاد و اسلام خود را اعلان و آنها را بقبول اسلام دعوت نمود آنها هم از هر طرف او را هدف كرده تيرباران نمودند . تيرى به او اصابت كرد و او را كشت از او پرسيدند ( كه هنوز نمرده بود ) درباره خون ( ريخته ) خود چه بايد كرد ؟ پاسخ داد اين يك نحو نعمت و كرامت است كه خداوند به من ( از اسلام ) داده كه من بمرتبهء شهادت رسيده‌ام ، من از شما چيزى نميخواهم جز اينكه مرا با شهدايى كه با پيغمبر بوده و كشته شدند دفن كنيد . چون جان سپرد او را با شهداء ( قبلى ) به خاك سپردند پيغمبر درباره او فرمود : او ميان قوم خود مانند صاحب يس در قوم خود بوده است\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nبيان قدوم نمايندگان ثقيف\r\nدر همين سال و در ماه رمضان جمعى از نمايندگان ثقيف ( قبيله ) بر پيغمبر وارد شدند . سبب آن اين بود كه اعراب ( مسلمان شده ) از هر طرف آنها را محاصره و بر آنها حمله و غارت مىكردند . سرسخت‌ترين و دليرترين ( اعراب ) آنها مالك بن عوف نصرى بود هر جا كه مال يا انسان از آنها ميديد ميربود . چون درماندند همه جمع شده ( مشورت نموده ) عده را بنمايندگى برگزيدند . نمايندگان آنها عبد ياليل بن عمرو بن عمير و حكم بن عمرو بن وهب و شرحبيل بن غيلان كه از متحدين ( هم پيمان آنها ) بودند روانه شدند همچنين از بنى مالك عثمان بن ابى العاص و اوس بن عوف و نمر بن خرشه در عداد نمايندگان در آمده همه بر پيغمبر وارد شدند . آنها را در « زير » گنبد مسجد پذيرفتند .\r\nخالد بن سعيد بن عاص بين آنها و نبى اكرم صلّى اللّه عليه و سلم واسطه و نماينده بود . پيغمبر هم طعام و ضروريات مهمانى را بتوسط خالد ( مذكور ) براى آنها مىفرستاد و آنها هيچ طعامى را تناول نميكردند مگر اينكه اول خالد از آن بچشد ( مبادا مسموم باشد ) تا آنكه مسلمان شدند . ( ضمن شرايط قبول اسلام از طرف آنها اين بود كه ) پيغمبر لات ( بت بزرگ ) را خرد و تباه نكند و آن را تا مدت سه سال برپا بگذارد . پيغمبر قبول نفرمود آنها ادعا ميكردند كه بقاء آن به حال خود براى اينست كه از شر زنان و بىخردان خود را آسوده كنند ( اگر بشكنند آشوب ميكنند ) . پيغمبر موافقت نفرمود . آنها بقاء لات را براى مدت يك ماه خواستند و باز پيغمبر نپذيرفت . ( پس از آن همه گفتگو و پيشنهاد شرايط ) از پيغمبر\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nخواستند كه آنها را در عين قبول اسلام از اداء فريضه نماز باز بگذارد كه نماز را نخوانند فرمود دينى كه نماز ندارد سودى ندارد . آنها ( ناگزير ) قبول كرده مسلمان شدند .\r\nپيغمبر عثمان بن ابى العاص را امير آنها نمود ( يكى از نمايندگان ) . او از همه جوانتر بود ولى چون ميل مفرط باسلام و دانستن قواعد آن داشت به اين امارت رسيد . آنها برگشتند و مغيرة بن شعبه ( خود از ثقيف كه پيشتر مسلمان شده بود ) و ابو سفيان همراه آنها بودند كه لات را بشكنند . آنها با همان قوم ( نمايندگان ثقيف ) رهسپار تا وارد طايف شدند . مغيره پيش رفت و بت را منهدم و تباه كرد . قوم او از بنى شعيب در پيرامون وى ايستادند و سپر شدند مبادا مخالفين او را هدف تير كنند . زنان ثقيف همه سر برهنه از محل خود بيرون آمده بر آن بت شكسته زارى ميكردند . مغيره هم آن را شكست و زر و زيور ( بت ) و اموال ( موقوفه ) آن را گرفت و نزد پيغمبر برد .\r\nابو مليح بن عروة بن مسعود و قارب بن اسود بن مسعود بعد از قتل عروة ( پدر ابو مليح ) بر پيغمبر ورود نمودند . پيغمبر از ولى مقتول خواست كه خود پيغمبر دين پدر او را بپردازد و او قبول كرد ( از مال مسلمين ) . قارب بن اسود ( چون چنين ديد ) از پيغمبر درخواست كرد كه دين پدر او را هم ( پيغمبر ) ادا كند پيغمبر فرمود او كافر بود .\r\nگفت : ) قارب پسر عم ابو مليح و برادرزاده مقتول مسلمان ) . چه ضررى دارد اگر يك مسلمان ( كه خود او باشد ) پدر خود را حتى اگر كافر باشد يارى كند ( و دين او را بپردازد به اين معنى كه مسلمان شده‌ام از سهم خود در عالم اسلام پدر كافرم را بنوازم )\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nبيان غزوهء طى و اسلام عدى بن حاتم\r\nدر همين سال در ماه ربيع الاخر پيغمبر على بن ابى طالب را با گروهى جنگجو بسرزمين طى فرستاد و امر فرمود كه بت آنها را ( قبيله طى ) كه فلس بود خرد و تباه كند او ( على عليه السلام ) رفت و آنها را غارت نمود و غنايم و اسراء را بدست آورد و بت را هم شكست و نابود كرد .\r\nدو شمشير يكى بنام مخذم و ديگرى رسوب بر آن بت آويخته شده بود هر دو را على گرفت و نزد پيغمبر برد . حارث بن شمر ( يكى از ملوك عرب ) آن دو شمشير را به آن بت تقديم كرده بود كه هر دو را بر پيكر آن آويخته بودند . او ( على ) دختر حاتم طائى را هم اسير كرد و نزد پيغمبر برد كه او را در مدينه آزاد فرمود .\r\n( چون پدر او سخى و كريم بود ) .\r\nاما چگونگى اسلام عدى بن حاتم چنين بود كه خود او گويد :\r\nسواران پيغمبر بر ما حمله نمودند . خواهرم با گروهى ديگر را گرفتار كرده نزد پيغمبر بردند . خواهرم برسول اكرم گفت : اى پيغمبر : پدر درگذشت و نگهبان من گريخت و پنهان گشت . بر من منت بنه كه خداوند بر تو منت بگذارد ( مرا آزاد كن ) پيغمبر پرسيد : نگهبان يا متكفل امر تو كيست ؟ پاسخ داد : عدى بن حاتم . فرمود همان كسى كه از خدا و پيغمبر خدا گريخته ! در كنار او ( حضرت ) مردى ايستاده بود\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nكه او على بن ابى طالب بود . پس از اينكه پيغمبر دختر حاتم را آزاد كرد على به آن زن گفت . از او ( حضرت او ) درخواست چند راس گوسفند كن . او خواست و پيغمبر بخشيد و به او هم خلعت داد ( جامه و رخت ) و نفقه ( مخارج زندگانى ) را مقرر فرمود .\r\nعدى گفت : من ملك ( پادشاه - امير - يكى از ملوك الطوائف ) طى بودم .\r\nمن نصرانى ( مسيحى ) بودم و از آنها ربع مال را ( ماليات چهار يك ) دريافت مىكردم ( مرباع اعم از چهار يك اصطلاحى و غيره ) چون سواران پيغمبر رسيدند من از حمله مسلمين به طرف شام گريختم . با خود مىگفتم : من نزد همكيشان خود خواهم ماند من در شام بودم ناگاه خواهرم آمد و آغاز گله و ملامت نمود كه چرا او را بى يار و ياور گذاشته تن بفرار دادم و در عين حال خانواده خود را باستثناء او همراه بردم . پس از آن به من گفت : من صلاح ترا در اين مىبينم كه خود را بمحمد برسانى و تعجيل كنى .\r\nاگر او پيغمبر باشد كسانى كه در قبول دين او سبقت جويند افضل خواهند بود و اگر او پادشاه باشد ( و پيغمبر نباشد ) باز تو در اين سبقت گرامى و نيرومند خواهى بود .\r\nمن هم ( نصيحت او را پذيرفتم ) بر پيغمبر وارد شدم . سلام كردم و آشنائى دادم او مرا همراه خود سوى خانه خويش برد . در ميان راه يك زن ناتوان به او رسيد و او را از رفتن باز نمود . مدتى با او سخن گفت و او گوش مىداد . چون چنين تواضعى ديدم گفتم : اين نبايد پادشاه باشد . داخل خانه ( حضرت او ) شدم . مرا بر وساده ( بالش تشك - فرش كوچك ) نشاند و خود بر زمين نشست . من به خود گفتم : اين نبايد پادشاه باشد . فرمود : اى عدى تو ماليات را به مقدار ربع ( مرباع ) دريافت مىكنى و اين در دين تو ( دين مسيح ) روا نباشد شايد از قبول اسلام بدين سبب خوددارى كنى كه ما را نيازمند ( و ناتوان ) بدانى و دشمنان ما را بسيار نيرومند پندارى به خدا ( سوگند ) مال براى ما آنقدر خواهد آمد كه همه جا سرازير شود و كسى نباشد كه آن را جمع يا\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nدريافت كند . به خدا خواهى شنيد كه يك زن تنها بر اشتر خود سوار شده از قادسيه تا اين خانه بيايد كه زيارت كند و از كسى نترسد جز از خدا .\r\nبه خدا خواهى شنيد كه كاخهاى سفيد در بابل گشوده شده و تحت قدرت اسلام درآمده ( عدى بن حاتم گويد : من زنده ماندم تا ) فتح كاخهاى سفيد را مشاهده نمودم من خود ديدم كه يك زن تنها به قصد زيارت خانه خدا ( از راههاى دور ) مىآيد . سيم هم كه مال به اندازه فزون و جارى خواهد شد كه كسى آن را بر ندارد يا نپذيرد انجام خواهد گرفت و ديده خواهد شد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nبيان ورود بزرگان و نمايندگان عرب\r\nپس از فتح مكه و مسلمان شدن مردم طايف و ثقيف و مراجعت پيغمبر از تبوك نمايندگان و برگزيدگان عرب از هر محل و مكان بر پيغمبر وارد شدند . عرب ( ملت عرب ) انتظار داشتند كه اول قريش و ساكنين حرم ( مكه ) اسلام را قبول كنند زيرا آنها نسل خالص اسماعيل بن ابراهيم و خود پيشواى مردم ( عرب ) بودند كسى از عرب هم انكار نمىكرد ( آنها پيشوا باشند ) . قريش هم بجنگ پيغمبر مىكوشيدند و مخالفت مىكردند . همين كه مكه گشوده و مردم آن مسلمان شدند . اعراب دانستند كه طاقت ستيز با پيغمبر ندارند . داخل دين اسلام شدند . چنان كه خداوند مىفرمايد     « إِذا جاءَ نَصْرُ اللَّهِ وَ الْفَتْحُ وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً فَسَبِّحْ بِحَمْدِ رَبِّكَ وَ اسْتَغْفِرْهُ إِنَّهُ كانَ تَوَّاباً »     چنانچه يارى و كشورگشائى خداوند فرا رسد و مردم گروهاگروه بدين خدا گرويده باشند . پروردگار خويش را درود بفرست و مغفرت بخواه كه اوست توبه‌پذير ( گناه بخش ) .\r\nدر اين سال نمايندگان و فرستادگان و بزرگان عرب وارد شدند ( بر پيغمبر ) برگزيدگان بنى اسد وارد شدند و گفتند : ما خود پيش از اينكه نزد ما بفرستى آمده‌ايم خداوند اين آيه را نازل كرد  « يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ \r\n\r\n","description":"","footnote":"","page_name":" 349 ","page_number":349},
  {"content":"\r\n\r\n ( 1 ) إِسْلامَكُمْ »  الى آخر . آنها بر تو منت دارند كه ما مسلمان شده‌ايم بگو با اسلام خود منت مگزاريد . در همين سال هيئت نمايندگى بلى وارد شد . كه در ماه ربيع الاول .\r\nمهمان رويفع بن ثابت بلوى شده بودند ( در خانه منزل گرفتند ) . همچنين نمايندگان زارى ( زاريين - طايفه ) . كه عده آنها ده تن بود ، برگزيدگان غيم هم وارد شدند كه حاجب بن زراره بن عدس ( مشهور ) و اقرع بن حابس و زبرقان بن بدر و عمرو بن اهتم و قيس بن عاصم و حتات و معتم مر بن زيد و عيينه بن حصن فزارى با گروهى عظيم وارد شدند .\r\nچون داخل مسجد شدند از پشت حجره و ديوار فرياد زدند اى محمد برون آ . پيغمبر از اين رفتار ( توحش ) آزرده شد . بيرون آمد و آنها را ديد . گفتند : ما آمده‌ايم كه با تو ( حضرت ) مفاخره و مباهات كنيم . اجازه بده كه شاعر ما و خطيب ما آغاز مفاخره و مسابقه نمايند . پيغمبر اجازه داد . عطارد ( خطيب آنها ) برخاست و گفت : خداوند را سپاس كه بر ما منت و احسان دارد . او شايسته آن است كه ما را بزرگ و زبر دست و شاه ( ملوك ) نمايد . بما دارائى بسيار و بىشمار داد . با همان دارائى نكوكارى را انجام مىدهيم . ما را نسبت بمردم خاور زمين گرامىتر و فزونتر و نيرومندتر كرد .\r\nهر كس با ما مفاخره كند ، فضايل و امتيازات خود را باندازهء ما بشمارد . پيغمبر فرمود :\r\nاى ثابت بن قيس ( خطيب مسلمين ) تو به او پاسخ ده . ثابت برخاست و گفت . خداوند را مىستايم . كه آسمانها و زمين را آفريده ، در آنها فرمان خود را روا نمود . عرش او بر همه چيز احاطه كرده ( همه چيز را ميداند ) هيچ چيزى نمىرسد مگر از نعمت و فضل او . از بركت قدرت او اين است كه ما را فرمانروا ( شاه - ملك ) نمود . از ميان بهترين خلق او پيغمبرى برگزيد كه از همه گرامىتر و داراى نسب شريف است . از همه راستگوتر و نيكوكارتر است . كتاب خود را ( قرآن ) بر او نازل كرد و او را بر خلق خود امين و استوار نمود . او برگزيده خداوند است از ميان عالميان . او مردم را بايمان دعوت\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكرد . مهاجرين از قوم او به او ايمان آوردند همچنين خويشان و ذوى الارحام . بهترين مردم است از حيث نسب . خوشروترين مردم است از حيث صورت . نكوكارترين مردم است از حيث كردار . نخستين مردمى كه دعوت او را ( بعد از مهاجرين ) اجابت كردند ما گروه ياران ( انصار ) بوديم . ما ياران خداوند و وزراء ( پشتيبان ) پيغمبر هستيم .\r\nبا مردم پيشاپيش او جنگ ميكنيم تا آنها اسلام را قبول كنند و مؤمن شوند . هر كه به خداوند و پيغمبر خدا ايمان آورد مال و خون او مصون خواهد بود هر كه كفر كند با او جهاد و ستيز مىكنيم تا آخر كار . قتل او ( كافر ) براى ما آسان است و السلام .\r\nپس از آن گفتند : اى پيغمبر خدا اجازه بده شاعر ما بگويد . اجازه داد .\r\nزبرقان بن بدر برخاست و گفت ( شعر )\r\n نحن الكرام فلاحى يعادلنا * منا الملوك و فينا تنصب البيع\r\nو لم قسرنا من الاحياء كلهم * عند التهاب و فضل العرب يتبع\r\nو نحن يطعم عند القحط مطعمنا * من الشواء اذا لم يؤنس القزع\r\nبما ترى الناس تاتينا سراتهم * من كل ارض هو ياثم تصطنع\r\nفنحر الكوم عبطا فى أزمتنا * للنازلين اذا ما انزلوا شبعوا\r\nفلا ترانا الى حى نفاخرهم * الا استفادوا و كان الراس يقتطع\r\nانا ابينا و لم ياب لنا احد * انا كذلك عند الفخر نرتفع\r\nفمن يفاخرنا فى ذاك يعرفنا * فيرجع القول و الاخبار تستمع . \r\nيعنى : ( ترجمه مضمون ) : ما مردم كريم هستيم هيچ قومى ( اهل محلى ) هم - ترازوى ما نمىباشند . پادشاهان ( ملوك الطوائف ) از ما هستند . ميان ما معابد بر پا و آباد مىشود . بسى اقوام را مطيع ( مجبور ) كرديم هنگامى كه غارت مىنموديم و برترى عرب نمايان و آنانى كه برترند مطاع مىشوند . ما مردمى هستيم هنگام قحط و تنگدستى طعام مىدهيم طعام دهندگان ( منعمين ) ما . از بريان ( كباب ) اگر\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nابر نباشد و باران نازل نشود ( سال قحط ) مردم مىدانند و مىبينند كه بزرگان آنها از هر سرزمين نزد ما با شتاب مىآيند و ما آنها را مىپرورانيم . ( به كار وا مىداريم حكومت و رياست مىدهيم ) ما شترهاى فربه كوهن‌دار را مىكشيم در پايگاه خود براى مهمانان كه فرود مىآيند و اگر فرود آيند سير ميشوند . مىبينيد با هر قومى كه مفاخره كرديم آنها زيردست و تابع ما ميشوند . ما خود عزت نفس و مناعت داريم كسى در قبال ما داراى مناعت نيست . ما هميشه زبردست و بالا هستيم . هر كس با ما مباهات كند اين را مىداند . گفته‌ها برميگردد و اخبار همه جا شنيده و شايع مىشود .\r\nگوينده چنين گويد : در آن هنگام حسان بن ثابت حاضر نبود پيغمبر او را دعوت فرمود كه پاسخ شاعر آنها را بدهد . حسان گويد چون من شعر ( شاعر ) را شنيدم با همان وزن و قافيه استقبال كردم و گفتم\r\n ان الذوائب من فهر و اخوتهم * قد بينوا سنة للناس تتبع\r\nقوم اذا حاربوا ضرورا عدوهم * او حاولوا النفع فى اشياعهم نفعوا\r\nيرضى بها كل من كانت سريرته * تقوى الإله و كل البر يصطنع\r\nسجية تلك منهم غير محدثة * ان الخلائق فاعلم شرها البدع\r\nان كان فى الناس سباقون بعدهم * فكل سبق لادنى سعيهم تبع\r\nلا يرفع الناس ما اوهت اكفهم * عند الدفاع و لا يوهون ما رقعوا\r\nان سابقوا الناس يوما فاز سابقهم * او وازنوا اهل مجد بالندى متعوا\r\nاعفة ذكرت فى الوحى عفتهم * لا يطمعون و لا يزرى بهم طمع\r\nلا ينحلون على جار بفضلهم * و لا يمسهم من مطمع طبع\r\nاذا نصبنا لحى لم ندب لهم * كما يدب الى الوحشيه الذرع\r\nكانهم فى الوغى و اموت مكتنع * اسد بحلية فى ارساغها فدع\r\nاكرم بقوم رسول اللّه شيعتهم * اذا تفرقت الاهواء و الشيع \r\n\r\n","description":"","footnote":"","page_name":" 352 ","page_number":352},
  {"content":"\r\n\r\n ( 1 ) فانهم افضل الاحياء كلهم * ان جد بالناس جد القول او شمعوا \r\nيعنى : ( ترجمه مضمون و حتى الامكان تحت اللفظ ) بزرگان و سالاران فهر ( جد قريش ) و برادران آنها ( ياران و پيروان ) براى مردم سنتى وضع كرده‌اند كه در خور متابعت و پيروى مىباشد ، آنها مردمى هستند اگر بستيزند دشمنان را آسيب و آزار مىرسانند و ياران را سود و آسايش مىبخشند . به آن سنت هر كه خداپرست و پرهيزكار باشد راضى و خرسند است زيرا آن سنت سرمايه نكوكاريست . اين شيوهء آنهاست كه تازه نبوده بلكه از دير زمانى مرسوم بوده . بدان كه بدترين اخلاق و شيوه‌ها بدعت ( و كار زشت است ) اگر ميان مردم كسانى يافت شوند كه در مسابقه ( فضيلت ) سبقت جسته باشند آنها ( زادگان فهر ) از همان سبقت جستگان پيش افتاده و سبقت را مىربايند و همه نسبت بكمترين سبقت آنها پيروى مىكنند ( و باز ميمانند ) .\r\nهر كه را يا هر چيزى را كه آنها ويران و پست كنند و مردم نمىتوانند آن را برپا و بلند كنند و همچنين مردم نميتوانند آنچه را آنها بلند كنند خوار و پست نمايند ( مقصود خاندان پيغمبر و قريش است كه زادگان فهر هستند عين عبارت اين است كه مردم نمىتوانند آنچه را كه آنها پاره كنند بدوزند و پينه كنند و بالعكس ) . اگر با مردم مسابقه كنند رستگار مىشوند يا اگر موازنه در بزرگوارى به عمل آيد آنها از حيث سخا و كرم افزون هستند آنها عفيف هستند كه عفت آنها در وحى ذكر شده آنها طمع به چيزى نمىكنند ، طمع هم آنها را ننگين و بدنام نمىكند . آنها نسبت بهمسايگان و پناهندگان بخل نمىكنند و آنها طمع به ديگران ندارند اگر ما نسبت بقومى دشمنى كنيم علنا بنبرد آنها مىپردازيم نه مانند گوساله‌هاى وحشى كمين شده تزوير كنيم . آنها ( خاندان پيغمبر ) روز نبرد كه مرگ نزديك شده باشد مانند شيران بيشه ( ارساغ محل شيران ) زنجيرها را پاره و حمله مىكنند . خوشا بمردميكه رسول اللّه يار آنها باشد . آن هم هنگامى كه ياران و هواخواهان پراكنده شوند ( و او پايدار باشد ) . آنها ( ياران پيغمبر ) بهترين اقوام و ملل هستند هر گاه كار درست و قول راست باشد يا نباشد . ( در هر حال خوب و بد - او يار آنها و آنها يار او هستند )\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nچون حسان از انشاد شعر فراغت يافت اقرع بن حابس گفت : اين مرد نيكبخت است و ( خدا به او داده است ) خطيب آنها ( پيروان پيغمبر ) بهتر از خطيب ما و شاعر آنها نغزگوتر از شاعر ماست . لحن و سخن و صوت آنها هم از صداهاى ما بهتر است .\r\nآنگاه مسلمان شدند . پيغمبر هم به آنها جايزه داد و دربارهء آنها اين آيه نازل شد  « إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ »  كسانى كه از پس حجره و ديوار ترا بخوانند بيشتر آنها بىخرد هستند . ( حتات ) با حاء بىنقطه و دو تاء هر يك از آن دو دو بالا . نقطه دارد ( عيينه ) بضم عين بىنقطه و دو ياء كه هر يكى دو نقطه دارد زير و بعد از آن نون .\r\nدر همين سال نامه پادشاهان حمير ( ملوك الطوائف ) برسول اللّه رسيد كه آنها اسلام را قبول كرده‌اند . حامل نامه آنها حارث بن كلال بود . نعمان هم پادشاه ( امير - فرمانفرما ) رعين و همدان ( قبيله ) بود . زرعه ذو يزن مالك بن مره رهاوى را فرستاد و خبر بان حضرت داد كه آنها اسلام را قبول كرده‌اند ( ملوك الطوائف فوق الذكر ) پيغمبر هم به آنها تعاليم و وظايف اسلام را در يك نامه دستور داد كه حلال و حرام را آموخت و از حرام نهى فرمود .\r\nدر همين سال نمايندگان بهراء بر پيغمبر وارد شدند كه در منزل مقداد بن عمرو و مهمان او بودند . عدهء آنها سيزده مرد بود . در همين سال هيئتى از بنى بكاء وارد شدند و باز در همين سال نمايندگان بنى فزاره كه بيش از ده تن بودند رسيدند كه خارجة بن حصن ميان آنان بود در همين سال هيات نمايندگان ثعلبة بن منقذ وارد شدند و باز در همين سال نمايندگان سعد بن بكر وارد شدند رئيس آنها ضخام بن ثعلبه بود . او قواعد و قوانين اسلام ( شرايع ) را پرسيد و مسلمان شد . چون نزد قوم خود برگشت پيغمبر فرمود : اگر او راست گفته باشد ( در قبول اسلام ) حتما اهل بهشت خواهد بود . چون ميان قوم خود نشست نخستين سخن او اين بود . گفت : به دو - زشت باد لات و عزى ( دو بت بزرگ ) . به او گفتند : بپرهيز از برص و جذام دو مرض معروف كه با نفرين آن دو بت به تو ميرسد از ديوانگى هم بپرهيز گفت : واى بر شما آن دو بت\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nنه سودى ميرسانند و نه زيان . ( بدانيد كه ) خداوند پيغمبرى فرستاده و بر او كتابى ( قرآن ) نازل كرده و او با همان كتاب شما را از آنچه در آن فرو رفته‌ايد نجات و رهائى بخشيده . آنگاه اسلام خود را آشكار نمود . بامداد كه رسيد ( و شب گذشت ) ديگر يك مرد و يك زن كافر نماندند ( همه اسلام را پذيرفتند ) . هيچ نماينده و رسولى بهتر و فر خاشن‌تر از ضمام بن ثعلبه نبود ( كه در برگشت او قوم او همه به آسانى مسلمان شدند )\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nبيان سفر حج ابو بكر\r\nدر همين سال ابو بكر با مردم ( مسلمين ) قصد حج نمود بيست شتر از طرف پيغمبر و پنج شتر از خود همراه داشت . عده همراهان او بالغ بر سيصد مرد بود . چون بذى حليفه ( محل ) رسيد . پيغمبر على را بدنبال او فرستاد و امر داد كه سوره براءة را نزد مشركين در مكه بخواند . على در عرج ( محل ) به او رسيد و سوره براءة را از او گرفت . او ( ابو بكر ) نزد پيغمبر برگشت و گفت :\r\nپدر و مادرم فداى تو اى رسول اللّه آيا دربارهء من چيزى نازل شده ( وحى درباره من - بد يا بدگمانى ) فرمود نه ولى كسى جز من يا از خانوادهء من نبايد تبليغ و ابلاغ كند ) نص عبارت از من مقصود على است آيا ابا بكر تو به اين خشنود نيستى كه با من در غار بود و تو يار من بر حوض باشى گفت : آرى ابو بكر برگشت و باز امير حاج بود مردم ( مسلمين فريضه حج را ادا كردند ) عرب كه كافر بودند بر حسب عادت كه در جاهليت مرسوم بود به قصد حج وارد شدند على هم برخاست و سوره براءة را علنا خواند و در روز عيد اضحى گفت ( پس از اين هيچ يك از مشركين نبايد به زيارت خانه خدا بيايد و در طواف هم نبايد لخت ) و بىجامه احرام ( باشد ) هر كس هم عهد و پيمانى با پيغمبر دارد با انقضاء مدت آن فسخ و باطل مىشود آنها كفار عرب )\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nگفتند : ما از عهد تو و پسر عم تو ( پيغمبر ) برى و بىنياز هستيم مگر عهدى كه مانع حرب و طعن و ضرب ( وزد و خورد - نبرد ) باشد . مشركين برگشتند و در حالى كه يك ديگر را ملامت و سرزنش ميكردند و مىگفتند : شما چه مىتوانيد بكنيد و حال اينكه قريش اسلام را قبول كرده ( و متابعت نموده ) بايد مسلمان شويد . آنها هم مسلمان شدند . در همين سال هم صدقه ( زكات - ماليات ) مقرر و واجب گرديد ، پيغمبر هم عمال و حكام را براى گرفتن ماليات به همه جا فرستاد .\r\nدر همين سال در ماه شعبان ام كلثوم دختر پيغمبر و همسر عثمان بن عفان وفات يافت . اسماء بنت عميس و صفية دختر عبد المطلب ( هر دو ) او را غسل دادند .\r\nگفته شده چند زن از نسوان انصار او را غسل داده‌اند كه يكى از آنها ام عطيه بود .\r\nپيغمبر هم بر او نماز خواند . ابو طلحه هم در قبر او رفت ( و آن را بازديد نمود ) . در همين سال عبد اللّه ابن ابى سلول سردسته منافقين هلاك شد و در شوال بيمار شد و بيست روز مريض بود كه درگذشت پس از مرگ او فرزندش عبد اللّه نزد پيغمبر رفته از او ( حضرت او ) درخواست كرد كه جامه خود را براى تكفين پدر ( منافق ) بدهد . پيغمبر جامه خود را داد و او را با همان جامه تكفين كرد پيغمبر رفت كه بر او نماز بخواند . عمر برخاست و پيش سينه پيغمبر ايستاده مانع شد و گفت : يا رسول اللّه تو بر او نماز مىگذارى و حال اينكه در فلان روز چنين گفت و در فلان واقعه چنان ؟ سپس گفته‌ها و روزها ( جرايم ) او را شمرد . پيغمبر تبسم كنان فرمود .\r\nعمر را از من دور كنيد . مرا مخبر كرده‌اند و من استغفار را اختيار نموده‌ام به من گفته شده ( آيه قرآن )  « اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ »  براى آنها مغفرت بخواه يا مخواه اگر هفتاد بار مغفرت بخواهى خداوند آنها را نخواهد بخشيد سپس فرمود اگر مىدانستم بيشتر از هفتاد بار طلب مغفرت كنم و خداوند آنها را مىبخشد باز مىافزودم . سپس بر او نماز خواند و بر گور او ايستاد ( تا دفن پايان يافت ) آنگاه خداوند اين آيه را نازل كرد  « وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ »  بر هيچ كس\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاز آنها كه بميرد تا ابد نماز مخوان و بر گور او حاضر مباش . تا آخر آيه .\r\nدر همين سال پيغمبر خبر وفات نجاشى ( امپراطور حبشه ) را بمسلمين داد و يك ديگر را تعزيت و تسليت گفتند . وفات او در رجب سنه نهم ( هجرى ) بود . پيغمبر بر او درود گفت و نماز ( در غياب ) خواند .\r\nدر همين سال هم ابو عامر راهب كه نزد نجاشى بود وفات يافت .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nوقايع سنه دهم\r\n\r\nبيان آمدن نمايندگان نجران باتفاق عاقب و سيد\r\nدر سال نهم ( هجرى ) پيغمبر خالد بن وليد را نزد بنى حارث بن كعب در نجران فرستاد در ماه ربيع الاخر به او فرمود آنها را باسلام دعوت كند اگر قبول كنند نزد آنها بماند و قواعد و شرايع اسلام را به آنها بياموزد و اگر نپذيرند با آنها نبرد كند .\r\nاو سوى آنها رفت و دعوت كرد و قبول كردند و او نزد آنها ماند و نامه هم برسول نوشت و خبر مسلمان شدن آنها را داد . خالد پس از آن باتفاق نمايندگان آنها برگشت ميان نمايندگان قيس بن حصين ابن يزيد بن قينان ذى الغصه بود همچنين يزيد بن عبد المدان و چند تن ديگر بر پيغمبر وارد شدند و در ماه شوال يا ذى الحجه برگشتند . عمرو بن حزم را هم نزد آنها فرستاد كه قواعد و شرايع اسلام را به آنها بياموزد و صدقه ( ماليات ) را دريافت كند . نامه هم به آنها نوشت و بتوسط او فرستاد . عمرو بن حزم در نجران ماند تا زمان وفات پيغمبر رسيد اما مسيحيان نجران خود عاقب و سيد ( دو مرد برگزيده ) را نزد پيغمبر يا جماعت ديگرى فرستادند . از پيغمبر مباهله خواستند ( مباهله عبارت از مقابله دو دسته يا دو تن و دعا يا نفرين گفتن براى باطل و احقاق حق كه معلوم شود كدام بر حق است و\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nكدام بر باطل - مباهله از بهل كه نفرين و لعن و دعا و تضرع باشد ) . پيغمبر بيرون آمد و آماده گرديد . على و فاطمه و حسن و حسين را هم همراه خود برد ( همه صف كشيدند و آمادهء نفرين بر باطل و اهل باطل شدند ) .\r\nآنها ( نمايندگان نجران ) چون خاندان پيغمبر را ديدند گفتند : اين رخساره‌ها و رويهاى ( مقدس و روشن ) اگر خدا را قسم دهند كه كوهها را از جاى بكند و تباه كند خدا حتما ( دعاى آنها را مستجاب مىكند ) خواستهء آنان را انجام مىدهد .\r\nنصاراى نجران ( نمايندگان آنها ) با پيغمبر صلح كردند كه هزار جامه ( حله ) بدهند كه قيمت هر يكى از آنها چهل درهم باشد . از جمله شرايط صلح هم اينست كه از نمايندگان پيغمبر ( مدت اقامت ) پذيرائى كنند . پيغمبر هم با آنها عهد كرد كه آنها را از دين خود باز ندارد و آزاد بگذارد ( و حمايت كند ) و ماليات ده يك هم نگيرد و نيز شرط فرمود كه آنها ربا خوار ( نزول ) نباشند و با ربا سودا نكنند . چون خلافت بابى بكر رسيد او نيز همان معامله را با آنها نمود ولى خلافت بعمر كه رسيد آنها را تبعيد و اخراج كرد زيرا اهل كتاب را از حجاز بيرون كرد . اهل نجران را ( در يمن ) هم تبعيد نمود كه بعضى بشام و گروهى بعراق رفتند . مردم نجرانى كه در كوفه زيست مىكردند از آنها بودند . اموال و املاك و مزارع آنها را هم از آنها خريد . گفته شده كه بر عده آنها افزوده شده تا بچهل هزار رسيد ، آنها بر يك ديگر رشگ گرفته اختلافى پيش آمد و خود آنها نزد عمر بن الخطاب رفته گفتند :\r\nما را از ديار خود اخراج كن ( جلاى وطن ) عمر بن الخطاب هم از آنها بر مسلمين بيمناك شده بود ، درخواست آنها را قبول و آنان را تبعيد نمود . آنها بعد از آن پشيمان شدند . از او خواستند كه به حال خود بمانند موافقت نكرد . آنها تا زمان عثمان ماندند چون خلافت بعلى رسيد نزد او رفته گفتند : ترا به خدا سوگند مىدهيم كه بما\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nنامه ( عهد نامه ) بده كه به خط تو و با دست راست تو باشد . گفت : ( على ) عمر مرد خردمند بود و كارها را از روى عقل و تدبير انجام مىداد من خلاف رفتار او را نمىپسندم . عثمان هم از ماليات آنها دويست جامه كاسته بود . فرماندار نجرانيه كوفهء ( اهالى نجران تبعيد شده بكوفه ) از تمام نجرانيهاى مقيم شام و ديار ديگر ماليات را مىگرفت چون معاويه و فرزندش يزيد بر رأس كار قرار گرفتند . نجرانيها پراكندگى و كم شدن عده خود را بسبب مرگ و دربدرى به آنها ( معاويه و يزيد ) شكايت كردند كه در كاستن عده جمعى هم مسلمان شده بودند آنگاه نامهء عثمان را به آنها نشان دادند آن دو ( معاويه و يزيد ) دويست جامه از آنها كم كردند كه با دويست جامه كم كرده عثمان چهارصد جامه ( حله ) كم شد . چون حجاج امير عراق شد و عبد الرحمن بن محمد بن اشعث بر او خروج و عصيان نمود . او دهقانان را بهمراهى و همكارى او متهم كرد . ماليات آنها را بهزار و سيصد جامه رسانيد . باز جامه و زر و زيور گرفت . چون خلافت بعمر بن عبد العزيز رسيد آنها نزد او رفته از كاستن عده و فزونى بار سنگين و ويرانى مسكن و فشار عرب و غارت ممتد آنها و ظلم حجاج شكايت و تظلم نمودند . دستور داد كه عده آنها را بشمارند . احصائيه به عمل آمد ديدند كه ده يك از عدهء نفوس آنها مانده گفت : من آن صلح و عهدنامه ( پيغمبر و مقررات بعد ) را يك نحو جزيه مىدانم . جزيه هم بمرده تعلق نمىگيرد همچنين كسى كه از آنها مسلمان شده نبايد جزيه بدهد يا عوض او جزيه داده شود . بنابر اين اضافه تحميلات بايد حذف شود آنگاه مقرر كرد كه ماليات آنها فقط به دويست جامه تنزل كند . چون امارت بيوسف بن عمر ثقفى رسيد آنها را از روى تعصب براى حجاج ثقفى ( خويش خود ) به حال زمان او ( و تحميل ظلم او ) برگردانيد . هزار و سيصد جامه ) چون خلافت بسفاح عباسى نخستين خليفه بنى العباس رسيد هنگامى كه از كوفه رهسپار شده بود آنها طريق او را با نثار گل و ريحان پوشانيدند . او بسيار خرسند شد و كار آنها را ستود . آنها هم به او نزديك شده ، خويشان مادرش را كه بنى حارث بن\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nكعب بودند واسطه نمودند ( اخوال جمع خال - دائى و برادر مادر ) عبد الله بن حارث در كار آنها توسط كرد و ماليات را به صد جامه تنزل داد . چون خلافت بهارون الرشيد رسيد از ستم عمال در گرفتن اموال شكايت كردند و او مقرر كرد كه بدون واسطه عمال خود مستقيما جامه‌ها را ببيت المال بدهند .\r\nدر همين سال نمايندگان سلامان كه عده آنها هفت تن و رئيس آنان حبيب سلامانى بود در ماه شوال بر پيغمبر وارد شدند .\r\nدر همين سال در ماه رمضان نمايندگان بنى عامر وارد شدند .\r\nباز در همين سال نمايندگان از ( قبيله ) برياست صرد ابن عبد الله كه بيشتر از ده مرد بودند وارد شدند . او ( صرد ) مسلمان شد و پيغمبر او را برياست آن عده تثبيت فرمود همچنين رياست مسلمانان قوم خود و كسانى كه اسلام را مىپذيرند . به او امر داد كه با مسلمينى كه تابع او مىشوند كفار را سركوبى و نابود كند . او سوى شهر جرش رفت كه در آنجا قبايل يمن از خثعم ( قبيله ) بودند . آنها را مدت يك ماه محاصره نمود آنها خوددارى مىكردند . او برگشت تا بكوهى رسيد كه كشر ناميده مىشد . اهل شهر جرش گمان كردند كه او منهزم شده ، بدنبال او شتاب كردند ، به او رسيدند و او برگشت و با آنها سخت نبرد كرد . اهالى جرش هم دو نماينده نزد پيغمبر فرستاده بودند كه وضع را از نزديك تفحص و خود پيغمبر را هم مشاهده كنند . آن دو نماينده هنگام عصر نزد او ( حضرت او ) بودند فرمود : در كدام سرزمين خداوند شكر واقع شده . آن دو نماينده گفتند : در سرزمين ما كوهى بنام كشر ( نه شكر ) هست . فرمود : نام آن شكر است نه كشر . پرسيدند چه شده در آن كوه اى پيغمبر خدا ؟ فرمود : قربانيها در آن سر بريده ميشوند ( نحر ) در همين وقت و حين ابو بكر و عثمان گفتند : واى بر شما ( اى دو نماينده ) او عزاى قوم شما را خبر مىدهد . برخيزيد ( اى دو نماينده ) و از پيغمبر بخواهيد كه دعا كند قوم شما از آن\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمهلكه نجات يابند و بلا از آنها برداشته شود ( آنها درخواست كردند ) او ( حضرت او ) فرمود : خداوندا بلا را از آنها بگردان . آن دو نماينده از آنجا سوى قوم خود رفتند و ديدند كه در همان روز و همان ساعت آنها دچار بلا شده بودند . آنها آنچه ديده و شنيده بودند براى قوم خود گفتند اهالى جرش هم نمايندگانى برگزيده نزد پيغمبر فرستادند و مسلمان شدند .\r\nدر همين سال نمايندگان مراد باتفاق فروة بن مسيك مرادى بر پيغمبر وارد شدند . شخص مذكور با پادشاهان كنده ( ملوك الطوائف ) مخالفت و عناد كرده ( بر رغم آنها ) نزد پيغمبر رفت . قبل از اسلام ( در زمان جاهليت ) ميان مراد ( قبيله ) و همدان ( قبيله ) جنگ رخ داده بود كه بسيارى از مراديان كشته شده بودند . آن واقعه را يوم الرزم ميگفتند . ( رزم واژهء پارسى - چون سپاهيان ايران در يك تاريخ مفصل و معروف در يمن اقامت داشته و يمن يك مستعمره يا مستقيما ايالت ايرانى و امراء آن ايرانى بودند كه اسلام آوردند بواسطه عدهء در جنگ محلى يمن شركت ميكردند و اغلب لغات و اصطلاحات شايع و متداول مىشد از جمله همين كلمه رزم است . م ) رئيس همدان اجدع بن مالك پدر مسروق بود . فروه در اين واقعه چنين گويد :\r\n فان نغلب فغلابون قدما * و ان نهزم فغير مهزمينا\r\nو ما ان طبنا جبنا و لكن * منايانا و دولة آخرينا\r\nكذاك الدهر دولته سجال * تكر صروفه حينا و حينا\r\nفبينا ما يسر به و يرضى * و لو لبست غضارته سنينا\r\nاذا انقلبت به كرات دهر * فالفى للاعى غبطوا طحينا\r\nو من يغبط بريب الدهر منهم * يجد ريب الزمان له خئونا\r\nفلو خلد الملوك اذن خلدنا * و لو بقى الملوك اذن بقينا\r\n\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n ( 1 ) فافنى ذلكم سروات قومى * كما افنى القرون الاولينا \r\nيعنى . اگر مغلوب شويم كه پيش از اين همواره غالب بوديم و اگر بگريزيم پيش از اين نميگريختيم جبن و ضعف خوى ما نبوده و نيست ولى مرگ ما فرا رسيده و دولت ديگران برپا شده . روزگار چنين است كه دولت و توانگرى آن در حال تبدل و تغيير است . گاهى حوادث آن هجوم مىكند و گاهى هم آرام ميگيرد در حالى كه ما خرسند و خشنود باشيم و زندگانى خوش ديرين سالها سبز و خرم مانده ناگاه روزگار برگشته و بر ما هجوم آورده ، آنانى كه خرسند و منعم بودند خرد و نابود ميشوند .\r\nهر كس متنعم و خرسند ( و در غبطه - نعمت ) باشد . روزگار را خائن و غير قابل ثبات مىبيند . اگر پادشاهان و گردنفرازان پايدار مىبودند ما هم پايدار مىمانديم حوادث روزگار غدار بزرگان و سران قوم مرا نابود كرد چنان كه همين روزگار در قرون گذشته پيشينيان را نابود كرد .\r\nهنگامى كه فروه قوم خود را با خشم ترك كرد و نزد پيغمبر رفت گفت :\r\n لما رايت ملوك كندة اعرضت * كالرجل خان الرجل عرق نسائها\r\nيممت راحلتى أؤم محمدا * ارجو فضائلها و حسن ثرائها \r\nچون ديدم پادشاهان كنده ( از من ) رو برگردانيدند و يك پاى من بپاى ديگرم خيانت كرده مانند پائى كه دچار عرق النسا ( سياتيك ) شده باشد و ياراى رفتن و يارى ندارد من مركب خود را آماده كرده رخت سفر بستم و محمد را قصد نمودم كه براى ( راحلة - خود و خانواده خويش ) بفضل و يارى و ثروت اميدوار شدم .\r\nچون نزد پيغمبر رفت فرمود : اى فروة از حوادث يوم الرزم ( رزمى كه رخ داده ) كه قوم را دچار و مبتلا كرده‌اند محزون هستى ؟ گفت : يا رسول اللَّه كيست كه به آنچه قوم او دچار شده مصيبت زده شود و محزون نباشد . پيغمبر فرمود : اسلام آوردن تو براى قوم تو نعمت خواهد بود و بر خير و بركت آنها خواهد افزود . پيغمبر او را امير\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nهمهء قوم خود « مراد » و « زبيد » و « مذحج » فرمود . خالد بن سعيد بن عاص را هم با او فرستاد كه صدقه ( ماليات ) را دريافت كند او همانجا با او ماند تا پيغمبر وفات يافت .\r\nدر همين سال فروه بن عمرو جذامى نفاثى رسولى نزد پيغمبر فرستاد و خبر اسلام خود را داد و يك ماده استر ( بغله - باصطلاح عوام قاطر ) سفيد تقديم كرد . فروه ( مذكور ) از طرف روم حاكم اعراب بود و در معان سرزمين شام زيست مينمود . چون خبر او بروم رسيد او را تعقيب كرده تا گرفتار كردند و بزندان سپردند او از زندان نوشت .\r\n طرقت سليمى موهنا فشجانى * و الروم بين الباب و القروان\r\nصد الخيال و ساءه ما قد راى * و هممت ان اغفى و قد ابكانى\r\nلا تكحلن العين بعدى ثمدا * سلمى و لا تدنن للانسان \r\nيعنى : من نيمه شب سر زده نزد سليمى ( همسر يا معشوقه او ) رفتم در حالى كه روميان ميان در و حوض ( آب ) براى گرفتارى من كمين شده بودند . فكر و خيال مرا آسوده نميگذارد ، ميخواهم بخوابم ولى فكر و خيال مانع خواب و باعث گريه ميگردد .\r\nسلمى بعد از من چشم خويش را سرمه نكشد و نزديك هيچ انسانى نرود ( عزادار و حزين باشد ) چون روميان در محل عفرى در فلسطين كه در آنجا آب بود خواستند او را بدار بكشند و بكشند گفت :\r\n الا هل اتى سلمى بان خليلها * على ماء عفرى فوق احدى الرواحل\r\nعلى ناقة لم يلقح الفحل امها * مشذبة اطرافها بالمناجل \r\nيعنى آيا خبر بسلمى رسيده كه يار ( همسر ) او در كنار عفرى و محل آبيارى بر يك مركب ( دار ) سوار شده است . او بر ماده شترى سوار است كه مادر آن شتر\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nنر نپذيرفته است ( كنايه از آنست جامد غير ذى روح كه چوب دار باشد ) . آن مركب با داس شاخ و برگ آن تراشيده و بريده شده است ( چوب دار ) اين يكى از موارد علم معانى ( بلاغت ) است . چون خواستند او را بكشند گفت :\r\n بلغ سراة المسلمين باننى * سلم لربى اعظمى و مقامى \r\nپيام مرا بسران و بزرگان اسلام برسانيد كه من تن و استخوان و مقام خود را به خداوند واگذار نموده‌ام .\r\nاول گردن او را زدند بعد او را بدار آويختند .\r\nدر همين سال نمايندگان زبيد با عمرو بن معديكرب وارد شدند ( عمرو بن معد يكرب دلير مشهور عرب كه بعد از اسلام مرتد شد و باز اسلام آورد و در جنگ نهاوند كشته شد . م ) پيغمبر هم ( چنان كه گذشت ) فروة بن مسيك را قبل از آمدن عمرو بر زبيد و مراد امير كرده بود . چون عمرو نزد قوم خود برگشت ديد كه فروه امير است مدتى زيست تا پيغمبر وفات يافت آنگاه از اسلام برگشت .\r\nدر همين سال هيئتى از طرف عبد القيس بر پيغمبر وارد شدند ميان آنها جارود بن عمرو مسيحى بود كه مسلمان شد و همراهان او هم همه مسلمان شدند . جارود دين پاك داشت قوم خود را بعد از وفات پيغمبر بدوام اسلام وادار كرده نگذاشت مرتد شوند در دين اسلام مؤمن و متعصب بود تا مرد . چون منذر بن نعمان گمراه و گمراه كننده از اسلام مرتد شد آن قوم خواستند از او پيروى كنند ولى جارود مانع بود .\r\nپيغمبر قبل از فتح مكه علاء بن حضرمى را نزد منذر بن ساوى عدوى ( در بحرين ) فرستاده بود كه او مسلمان شد و اسلام او نكو بود او بعد از وفات پيغمبر درگذشت و مردم بحرين هم مرتد شدند در حالى كه علاء از طرف پيغمبر بر آنها\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nامير بود .\r\nدر همين سال نمايندگان بنى حنيفه رسيدند كه مسيلمه كذاب « مدعى پيغمبرى » ميان آنها بود . او در خانه دختر حارث كه از انصار بود منزل گزيد .\r\nاو ( مسيلمه ) پيغمبر را ملاقات كرد و به يمامه ( محل خود ) برگشت و ادعاى پيغمبرى نمود و دروغ گفت . او ادعا كرد كه پيغمبر او را در نبوت شريك خود نموده .\r\nبنى حنيفه هم قبول و پيروى كردند .\r\nدر همين سال نمايندگان كنده ( قبيله ) باتفاق اشعث بن قيس بر پيغمبر وارد شدند . عده آنها شصت سوار بود . اشعث ( خطاب برسول كرده ) گفت : ما فرزند آن كسى هستيم كه مرار خوار بود و تو هم فرزند مرار خوار ( مرار يك نوع درخت است كه شتر برگ آن را مىخورد ) پيغمبر فرمود : ما زادگان نضر بن كنانه هستيم بمادر خود منتسب نمىشويم و از انتساب به پدر خود تبرى نمىجوئيم .\r\nدر همين سال نمايندگان محارب ( قبيله ) وارد شدند و باز در همين سال نمايندگان رهاوى كه يكى از عشاير مذحج است وارد شدند . ( رهاء ) بفتح راء .\r\nاين گفته عبد الغنى بن سعيد است .\r\nدر همين سال نمايندگان عبس وارد شدند . همچنين نمايندگان صدف كه پيغمبر را در حج وداع ملاقات كردند . نمايندگان خولان كه عده آنها ده تن بود رسيدند . همچنين نمايندگان بنى عامر بن صعصعه كه عامر بن الطفيل و اربد بن قيس و جبار بن سلمى بضم سين ابن مالك بن جعفر و اين سه فرد رئيس قوم و شيطان و بد نفس بودند . عامر ميخواست خيانت كرده پيغمبر را بكشد . طايفه او به او گفتند :\r\nمردم مسلمان شدند تو هم مسلمان شو گفت . هرگز من از اين مرد پيروى نمىكنم ( مقصود حضرت پيغمبر ) پس از آن بار بد ( رفيق خود ) گفت : اگر بر پيغمبر وارد شديم من او را مشغول مىكنم و تو او را با شمشير از پشت سر بزن چون وارد شدند\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nشروع كرد بگفتگو با پيغمبر او مىگفت : اى محمد رياست و سياست را به من واگذار اين گفته را سه بار تكرار كرد و پيغمبر در پاسخ هر سه بار مىفرمود هرگز مگر اينكه مسلمان شوى و خداى يگانه را بپرستى . او ميخواست پيغمبر را سرگرم سخن كند تا اربد كار او را بسازد ولى اربد ترسيد و نكرد . عامر گفت : من با اسبهاى سرخ و سواران چالاك عرصه را بر تو تنگ خواهم كرد چون رفت پيغمبر فرمود ( دعا كرد ) خداوندا مرا از شر عامر مصون بدار . در عرض راه عامر باربد گفت : چرا او را نكشتى ؟ گفت . هر وقت خواستم شمشير را به كار برم تو ما بين من و او حايل مىشدى ( تصور مىكرد ) آيا بايد ترا با شمشير زد ؟ آنها برگشتند و خداوند عامر را در ميان راه بطاعون مبتلا نمود كه به گردن او اثر كرده و او در خانه زنى از بنى سلول هلاك شد . او هنگام مرگ مىگفت : اى بنى عامر يك غده مانند كهن شتر بگردنم باشد و مرگ هم بر اثر ان در خانه يك زن گريبانم را بگيرد ؟ ( كنايه از خوارى ) . خداوند هم بر اربد صاعقه نازل كرد و او را به آتش هلاك كرد . اربد بن قيس برادر امى لبيد بن ربيعه بود .\r\nدر همين سال هيئتى از طى ( قبيله حاتم ) وارد شدند كه زيد الخيل رئيس آنها همراه بود . مسلمان شدند و اسلام آنها خوب شده بود . پيغمبر فرمود : هر مردى از عرب كه براى من وصف و ستوده مىشد هنگام ديدار او را كمتر از آن ستايش مىديدم جز زيد الخيل كه هر چه در ستايش او گفته شده كم بوده و حق او در ثنا ادا نشده . آنگاه او را زيد الخير لقب داد ( بجاى خيل ) . فيد ( محل ) و چند مزرعه ديگر را به او بخشيد ( واگذار فرمود ) . او برگشت و در يكى از قراء نجد تب كرد و درگذشت .\r\nدر همين سال مسيلمه كذاب ( مدعى پيغمبر ) نامه با دو رسول براى پيغمبر فرستاد . پيغمبر وضع مسيلمه را از آن دو مرد پرسيد و آنها راست گفتند . فرمود :\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاگر رسول از كشتن مصون نبود من شما را مىكشتم ( امر بكشتن مىدادم ) . نامه مسيلمه همچنين بود : از مسيلمه رسول اللّه بمحمد رسول اللّه اما بعد كه من در اين امر ( نبوت ) با تو شريك شده‌ام ( مرا با تو شريك كرده‌اند - خدا شريك كرده ) نصف زمين ( جهان ) براى ما و نصف ديگر براى قريش ( پيغمبر و قوم ايشان ) ولى قريش مردم متجاوز هستند ( اين نامه را به صورت آيات قرآن ساخته كه در آخر آن يعتدون آمده ) - .\r\nپيغمبر به او نوشت . بسم اللّه الرحمن الرحيم . از محمد رسول اللّه بمسيلمه كذاب .\r\nاما بعد درود بر پيروان راه راست . زمين ملك خداوند است بهر كه ميخواهد كه از بندگان خدا باشد آن را مىبخشد . در پايان كار هم تنها پرهيزگاران رستگار خواهند بود .\r\nو نيز گفته شده مسيلمه چيز ديگرى را طالب بود نه پيغمبرى و آن هم بعد از حج وداع ( پيغمبر ) و پس از بيمارى ( آن بزرگوار ) كه وفات او ( حضرت او ) در همان بيمارى بود .\r\nچون پيغمبر مريض شد و خبر بيمارى ( حضرت او ) به همه جا رسيد . اسود عنسى در يمن ( مدعى پيغمبرى ) و مسيلمه در يمامه و طليحه در بنى اسد هر سه خود را پيغمبر دانستند .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nبيان فرستادن على بيمن و اسلام آوردن همدان ( قبيله )\r\nدر همين سال پيغمبر على را بيمن فرستاد كه مردم آن سرزمين را باسلام دعوت كند . قبل از او هم خالد بن وليد را فرستاده بود كه مردم را دعوت كند و آنها نپذيرفتند . على را فرستاد و امر داد كه خالد را بند كند . همچنين كسانى كه همراه او بوده و بدرفتارى كرده بودند او ( على ) همچنين كرد ( خالد را كتف بست ) .\r\nعلى نامه پيغمبر را براى اهل يمن خواند و همدان ( قبيله بزرگ و معروف ) همه در يك روز مسلمان شدند . او ( على ) برسول نوشت و خبر ( اسلام آوردن آنها را ) داد . پيغمبر فرمود : سلام بر همدان و اين سلام را سه بار تكرار فرمود سپس اهل يمن پياپى مسلمان شدند باز هم نوشت و پيغمبر سجده شكر نمود .\r\n\r\nفرستادن امراء براى جمع ماليات\r\nدر همين سال پيغمبر امراء و عمال خود را براى دريافت صدقات ( ماليات - زكات ) فرستاد . مهاجر بن اميه بن مغيره را بصنعاء ( پايتخت ديرين و كنونى يمن ) فرستاد . عنسى ( مدعى پيغمبرى ) كه در آن شهر بود او را راند . ( نماينده پيغمبر را اخراج و دور كرد ) . زياد بن لبيد انصارى را هم بحضرموت فرستاد كه ماليات آنجا را دريافت كند . عدى بن حاتم را هم نزد طى ( قوم خود ) فرستاد كه ماليات آنها را بستاند همچنين اسد ( قوم ) مالك بن نويره را هم مأمور دريافت ماليات بنى حنظله\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nفرمود زبرقان بن بدر و قيس بن عاصم را هم ( متفقا ) مأمور گرفتن ماليات سعد بن زيد منات بن تميم نمود . علاء بن حضرمى را هم ببحرين فرستاد . على بن ابى طالب را هم بنجران اعزام فرمود كه صدقه و جزيه آنها را بگيرد و برگردد . او هم گرفت و برگشت . پيغمبر را هم ( هنگام مراجعت ) در مكه براى اداى حج وداع ملاقات نمود . هنگامى كه ( على براى ملاقات پيغمبر ) سوى مكه مىرفت مردى از همراهان را بر اتباع خود ( كه در قافله بودند ) گماشت . آن مرد جسارت كرده بارهاى كالا را گشوده از آنچه على همراه آورده ( و مال مسلمين بوده ) بهر يكى يك جامه داد . چون آن قافله رسيد ( بدنبال على سوى مكه ) على از لشكر جدا شده باستقبال رفت ديد همه جامهء نو پوشيده‌اند ( از بارهاى زكات و جزيه ) آنها را از آنها گرفت .\r\nلشكريان ( كه جامه‌ها از آنها گرفته شده ) نزد پيغمبر شكايت كردند . پيغمبر ميان آنها برخاست و فرمود : اى مردم از على شكايت مكنيد . او به خدا سوگند در راه خدا و حفظ حق پيغمبر خدا سختتر و پايدارتر است .\r\n( اين حديث در محلى بنام غدير خم آمده و موضوع آن بزرگتر از اين است كه به اين اختصار نوشته شود زيرا شيعيان هر چه راجع بعلى و خلافت آن بزرگوار دارند مستند به همان روز و همان حديث است و در تاريخ هم با روايت اهل تشيع در يك فصل مشبع و مشروح و مفصل ذكر شده و در كتب حديث اصل تسنن فقط در كتاب مسند احمد بن حنبل رئيس مذهب حنبلى ذكر شده كه پيغمبر بر آن حديث افزود و فرمود . هر كه يار من است يار على بايد باشد . خداوندا ياران او را پيروزمند فرما الى آخر كه محل تفصيل نيست و غدير خم و عيد غدير و آن حديث كه مبنى بر جانشينى على نزد شيعيان مشهور است ناشى از همين محل و اين حادثه است كه در حج وداع و مراجعت على از نجران رخ داده - م )\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nبيان حج وداع\r\nپيغمبر پنج روز مانده از ماه ذى القعده به قصد حج ( از مدينه ) خارج شد .\r\nمردم هم هيچ چيزى جز فريضه حج به زبان نميآوردند چون بسرف ( محل ) رسيدند بمردم ( مسلمين ) فرمود كه از وظايف احرام آزاد باشند مگر كسانى كه شترهاى قربانى را مىراندند پيغمبر هم خود شترهاى قربانى هديه كرده جمعى از همراهان هم قربانى تقديم مىكردند . على را هم در حال احرام ديد فرمود تو هم از انجام وظايف احرام مانند ياران آزاد باش گفت : ( على ) من هم برسول خدا اقتدا كرده ميخواهم به حال احرام باشم پيغمبر پذيرفت و او به حال احرام ماند . پيغمبر هم شترها را قربانى كرد و عوض على ( احرام كرده و قربانى نداشته ) قربانى كرد .\r\nپيغمبر فريضه حج را ادا و مناسك را بمردم ( مسلمين ) ارائه داد و همه را بسنت و فريضه خود آشنا و خطبه خود را هم ميان مردم فرمود . كسى كه از جانب پيغمبر خطبه را ( بكسانيكه دور بودند ) در عرفه ابلاغ مىنمود ربيعة بن اميه بن خلف بود و اين ابلاغ ( با واسطه ) بسبب فزونى مردم بود . پس از ستايش خداوند فرمود :\r\nاى مردم گفته مرا بشنويد شايد من بعد از اين سال شما را در چنين محلى نبينم ( ملاقات نكنم ) اى مردم . خون و مال شما بر يك ديگر حرام است مانند تحريم اين روز ( حرمت و تحريم كارهاى زشت در حرم كه ريختن خون ناحق و ربودن مال\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمسلمين هميشه حرام است ) . هر چه ربا بوده ( نزول ) ساقط مىشود فقط سرمايه ( و اصل نقد و مال ) مىماند . ( رباخوارى حرام است ) . ربا ( سود غير مشروع ) عباس بن عبد المطلب ( عم پيغمبر ) ( از امروز ) باطل و نابود مىشود . ( ثروتمند و رباخوار بود ) . هر خونى كه در جاهليت ريخته شد ساقط ( بدون خونبها يا قصاص ) مىشود . نخستين خونى كه از بهاى آن صرف نظر مىشود خون فرزند ربيعه بن حارث بن عبد المطلب است ( پسر عم پيغمبر ) او طفل شير خوار بود كه براى رضاعت ( شير خوردن - نزد دايه سپردن ) نزد بنى ليث سپرده شده و بنى هذيل او را كشتند ( براى انتقام از پيغمبر ) . اى مردم ! شيطان از اينكه در سرزمين شما پرستيده شود نااميد شده و تا ابد نااميد خواهد بود ولى او ( شيطان ) بدين راضى شده كه او را اطاعت كنيد در بعضى از كارهاى خرد و كوچك شما ( شما را در برخى از كارها فريب مىدهد ) بر دين خود از او ( شيطان ) حذر كنيد .\r\nآيه قرآن  « إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ  و يحرموا ما احل الله » تغيير و تأخير و كاست و فزود ايام ( نسى نيز فروش متاع و تأخير دريافت قيمت آن با سود و ربا ) و ماهها كفر است . كفار بسبب آن گمراهى را پيش ميگيرند . يك سال آن را حلال و سال ديگر آن را حرام ميكنند تا آنچه را كه خداوند حرام كرده با كم و كاست و افزود خود پامال كنند ( مباح بدانند ) آنگاه حرامى را كه خدا حرام كرده حلال و حلالى را كه خدا حلال نموده حرام كنند ( ماه‌هاى حرام را تغيير ميدادند - ماه‌هاى حرام در آنها جنگ تحريم شده و اشهر حرم نام دارد ) ( اى مردم بدانيد كه ) روزگار مانند روز نخستين كه خداوند آسمان و زمين را در آن آفريد برگشته . ( همه چيز با دين اسلام تجديد شده ) . عدد ماهها هم دوازده است كه در كتاب خدا ( قرآن ) آمده اى مردم وصيت مىكنم به يكديگر\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nوصيت و سفارش و تأكيد كنيد ( كه نسبت بزنان نكوكار و نيك رفتار باشيد چون بزنان بسيار ستم روا مىداشتند اين خطبه بسيار مفصل و دراز است در كتب ذكر شده ) پيغمبر هنگامى كه بعرفه رسيد بر بلندى ايستاد و فرمود اين مكان ( مقدس است ) پايگاه است و تمام عرفه پايگاه است ( مقدس و پاك و شريف ) . در مزدلفه هم مانند اين سخن را فرمود كه اين پايگاه مزدلفه است و تمام مزدلفه پايگاه است ( محل ايستادن - مقام ) در منى هم كه شترها را قربان كرد فرمود اين محل قربانى است تمام منى هم محل قربانى است .\r\nپيغمبر فريضه حج را ادا فرمود آن حج ( به صورت مفرده حجه الوداع آمده كه يك حجه براى وداع باشد ) براى توديع و تبليغ بود زيرا پيغمبر بعد از آن حج نفرمود . در آن وقت بمردم مناسك را نشان داد و تعاليم و قواعد حج را آموخت\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nبيان عدد غزوه‌ها و حمله‌هاى پيغمبر\r\nآخرين غزوه ( غزا - جنگ - حمله ) كه پيغمبر شخصا عامل و مباشر و شاهد آن بود جنگ تبوك بود . تمام جنگها و غزوه‌هائى كه ( حضرت او ) شخصا شاهد و ناظر آنها بود نوزده حمله بود . واقدى گويد ، اهل عراق اين را روايت مىكنند از زيد بن ارقم و آن خطاست ( اشتباه است ) زيرا زيد در جنگ موتة با عبد اللّه بن رواحه بر شتر او رديف بود و با پيغمبر جز در سه يا چهار جنگ نبوده ( بنابر اين روايت از او صحيح نيست ) گفته شده پيغمبر بيست و شش جنگ ( غزا ) نموده آنهايى كه اين روايت را كرده‌ند جنگ خيبر و وادى القرى را يكى دانسته‌اند زيرا از جنگ خيبر به منزل ( مدينه ) برنگشته بود كه يكسره بوادى القرى رفت . هر كه اين تفاوت را بداند جنگهاى پيغمبر را بيست و هفت مىشمارد . به اين معنى جنگ خيبر ديگر و جنگ وادى القرى ديگر بوده نه هر دو يك جنگ نخستين غزا در ودَّان كه ابواء ( محل ) باشد بوده بعد از آن بواط كه در ناحيه رضوى ( كوه ) بوده . بعد عشيره سپس بدر اول كه در پى كرز بن جابر رفته بودند و بعد بدر دوم كه قريش در آن كشته شدند . بعد غزاى بنى سليم . سپس غزاى سويق و بعد غطفان كه جنگ ذى امر باشد . بعد بحران در حجاز سپس جنگ احد و بعد جنگ حمراء الاسد سپس بنى النضير و بعد ذات الرقاع سپس بدر براى بار سيم . بعد غزاى دومة - الجندل سپس جنگ خندق بعد بنى قريظه و همچنين لحيان بن هذيل و ذى قرد و بنى\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nالمصطلق و حديبيه و بعد خيبر سپس عمره قضاء و بعد از آن فتح مكه و جنگ حنين و طائف و جنگ تبوك در نه حمله و نه محل كه بدر و دومه و خندق و قريظ و مصطلق و خيبر و فتح مكه و حنين و طائف جنگ رخ داد .\r\nدر تعداد ارسال دسته‌ها هم اختلاف بوده . گفته شده سى و پنج گروه ( سلحشور ) فرستاده شده يا چهل و هشت بوده ( كه عده‌هاى مختلف براى تبليغ يا تسلط بر دشمنان يا تجسس اخبار يا بدست آوردن اموال كفار فرستاده مىشدند ) در همين سال ( آخرين سال و قبل از وفات پيغمبر ) جرير بن عبد الله بجلى در ماه رمضان وارد شد و اسلام را قبول كرد . پيغمبر او را سوى ذى الخلعه ( بت خانه - و بت بزرگ ) روانه كرد كه آن را ويران كند . او رفت و بت را شكست كه از سنگ سپيد و معبود بجله و خثعم و ازد السراة ( قبايل ) بود چون خبر شكستن و تباه كردن آن برسول و اصل شد سجده شكر نمود .\r\nدر همين سال باذان فرمانفرماى يمن مسلمان شد و خبر اسلام آوردن خويش را برسول ( اكرم ) داد .\r\n( بادان نواده و هرز ديلمى فاتح يمن در زمان انوشيروان كه داستان آن مفصل و شيرين و حاكى عظمت و قدرت ايرانيان است كه حبشه را از يمن اخراج كرده و جزيرة العرب را تا زمان پيغمبر تصرف نمودند . اسود عنسى كه ادعاى پيغمبرى كرد او را كشت و ايرانيان بكوهستان پناه بردند و بعد در زمان بيمارى پيغمبر و شب وفات آن حضرت بر شهر صنعا ، هجوم برده و با طلوع فجر اذان گفتند و اسلام در يمن ببركت وجود ايرانيان منتشر شد و باز تحت لواء اسلام امارت خود را تجديد نمودند چون تاريخ آن وقايع كه حاكى عظمت اسلام و ايران بوده مفصل است باختصار اكتفا نموديم . شرح مفصل آن در تاريخ ايران بعد از اسلام تأليف مترجم آمده مراجعه شود )\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nبيان عدد حجه‌هاى پيغمبر\r\nجابر گويد : پيغمبر دو بار حج فرمود . يك حجه قبل از مهاجرت و يكى بعد از آن يك عمره هم انجام داد . عمر گويد ، پيغمبر سه بار عمره فرمود .\r\nعايشه گويد چهار بار و ابن عمر هم همين روايت را تأييد نموده است . ( عبد اللّه بن عمر )\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nبيان صفات پيغمبر و اسامى و خاتم نبوت\r\nعلى ابن ابى طالب گويد : پيغمبر صلّى اللّه عليه و سلم نه بلند بود و نه كوتاه .\r\nموى سر و ريش ( آن حضرت ) انبوهى داشت . كف دست پاى ( حضرت او ) زبر و استخوان و عضلات ( حضرت او ) درشت بود . اندكى سرخى در رخساره ( حضرت او ) نمايان . موى سينه ( حضرت او ) بلند ( انبوه ) بود . چون راه ميرفت مىخراميد و پيش مىآمد انگار از بلندى بنشيب مىرسيد . من ( على ) مانند او نه قبل و نه بعد از او ( حضرت او ) چنين كسى نديده‌ام . چشم بسيار سياه داشت ( با حالت و نافذ ) . موى نرم و دو زلف آراسته و دو رخسارهء زيبا داشت . گردن ( حضرت او ) مانند ابريق سيمين بود . اگر التفات و توجه ( به كسى ) مىكرد تمام وجود ( حضرت او ) توجه مىكرد . عرق او ( آن بزرگوار ) مانند مرواريد بود . بوى خوشى داشت مانند عطر .\r\nابو عبيده ( دانشمند در تفسير الفاظ على ) گويد : ( شثن الكفين و القدمين ) يعنى آنها بغلظت و خشونت نزديكترند . ( ضخم الكراديس ) يعنى استخوان كتف او درشت است . ( مسربه ) موى شكم ( سينه ) است . ( صبب ) فرود آمدن از بلندى است .\r\n( دعج ) سياهى چشم است . ( سبط ) ضد مجعد است . ميان دو كتف آن حضرت خاتم نبوت بود و آن عبارت از يك خال درشت و برجسته كه گرداگرد آن موى\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nرسته است .\r\nاسامى آن حضرت چنان كه خود ( حضرت او ) فرموده من محمد و احمد و مقتفى ( پيرو كننده ) و حاشر ( جمع كننده - گرد آورنده - مردم را خوانده ) .\r\nنبى الرحمة . نبى التوبه . نبى الملحمة ( كارزار ) . عاقب ( عقب انبيا آمده - خاتم النبيين ) . ماحى ( محو كننده كفر ) .\r\n( حاشر ) كسى كه مردم را حشر كند - جمع كند و ايستاده بخواند ( محشر از اين است ) . ( عاقب ) آخر انبيا است .\r\nاما موى و سپيدى موى آن حضرت كه انس گويد : خداوند او ( حضرت او ) را بزشتى پيرى ( موى سفيد ) زشت نكرده . گفته شده در ذقن و طرف پيش ريش او ( حضرت او ) بيست موى سفيد بود . خضاب هم نمىكرد . جابر بن سمره گويد ، در فرق سر ( حضرت او ) چند موى سفيد بود كه چون سر را با روغن ( عطر و مواد ديگر ) آرايش ميداد و آن چند موى سفيد پوشيده مىشد . ام سلمه ( همسر پيغمبر ) يك موى خضاب شده با وسمه و حنا از آن حضرت نزد خود داشت كه آن را نشان مىداد . ام هانى گويد . آن حضرت چهار گيسوى بافته داشت .\r\n\r\nبيان شجاعت و كرم آن حضرت\r\nانس گويد . پيغمبر دليرترين و بخشنده‌ترين و نيكوترين مردم بود . واقعهء در مدينه رخ داد . پيغمبر بر اسب ابو طلحه بدون زين و لگام سوار شد و شمشير كشيد و قبل از مردم به محل حادثه رسيد و فرمود . اى مردم ! تربيت نشده‌ايد ( رعايت و گله دارى و تربيت و نگهدارى ) . على ابن ابى طالب گويد . هر گاه كار بر ما سخت\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمىشد ما برسول اللّه پناه مىبرديم ( حضرت او را سپر و پناهگاه مىنموديم ) . بنابر اين ( حضرت او ) پيش افتاده بدشمن ( و خطر ) نزديكتر مىشد . همين شجاعت كافيست كه اضافه بر شجاعت ( فطرى ) اوست . در جنگهاى آن بزرگوار هم قبل از اين شجاعت آن حضرت را شرح داده بوديم كه هيچ كس مانند ( حضرت او ) نبوده است ،\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nبيان عدد زنان و فرزندان و كنيزان پيغمبر\r\nابن كلبى گويد ، پيغمبر پانزده زن براى ازدواج برگزيد ولى سيزده زن از آنها بهمسرى موفق شدند و دو تن محروم بودند و در يك حين يازده زن دارا بود ( بعد تقليل يافت تا حين وفات ) . نخستين زنى كه برگزيد خديجه دختر خويلد بود او قبل از پيغمبر زن عتيق بن عابد بن عبد اللّه بن عمر بن مخزوم بود . شوهر اول او درگذشت و بعد ابو هاله بن زراره بن نباش بن عدى تميمى جانشين شوهر اول شد كه فرزندى براى او بنام هند بن ابى هاله زائيد و او هم مرد كه پيغمبر با وى ازدواج فرمود و او ( خديجه ) هشت فرزند براى ( حضرت او ) زائيد . قاسم و طيب و طاهر و عبد اللّه و زينب و رقيه و ام كلثوم و فاطمه بودند . فرزندان ذكور وفات يافتند . دختران به حد رشد و زناشوئى رسيدند و زائيدند . پيغمبر در حيات خديجه همسر ديگرى با بودن وى انتخاب نكرد . او ( خديجه ) سه سال قبل از هجرت وفات يافت . براى پيغمبر هيچ مولودى از غير خديجه متولد نشد مگر ابراهيم . چون خديجه وفات يافت با سوده كه بيوه بود ازدواج فرمود .\r\nسوده دختر زمعه بود ، گفته شده اول عايشه بعد از خديجه بود نه سوده عايشه هم هنگام ازدواج شش ساله بود ( عقد نكاح كه ازدواج بعد از مدتى انجام گرفت ) . اما سوده كه قبل از ( حضرت او ) زن سكران بن عمر بن عبد شمس برادر سهيل بن عمرو بود .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاو ( بعد از قبول اسلام با مهاجرين ) بحبشه مهاجرت و در آنجا دين مسيح را قبول نمود چون درگذشت زن او در مكه ماند . خوله بنت حكيم همسر عثمان بن مظعون او را براى پيغمبر خواستگارى كرد . پدر او زمعه هم او را با پيغمبر تزويج نمود . زناشوئى در وقتى انجام گرفت كه برادر او عبد الله بن زمعه در مكه نبود چون رسيد و دانست كه آن ازدواج واقع شده بر سر خود خاك بيخت و آشفت و مخالفت نمود بعد از آن كه مسلمان شد گفت ! من بىخرد و نادان بودم كه چنين كردم و چنان . از كار خود ( مخالفت ) پشيمان شد . اما عايشه كه زفاف او در مدينه انجام گرفت و سن از بنه سال رسيده بود . چون پيغمبر وفات يافت سن او بهيجده سال رسيده بود . پيغمبر جز عايشه با دوشيزه ( باكره ) ديگرى ازدواج نفرمود . بعد از او با حفصه دختر عمر بن الخطاب ازدواج نمود . او قبل از آن همسر خنيس بن حذاقه سهمى بود . ( خنيس ) با خاء نقطه‌دار و نون و سين بىنقطه است . او بدرى ( شاهد جنگ بدر ) بود . هيچكس از بنى سهم غير او شاهد جنگ بدر نبود . او ( حفصه ) در مدينه زمان خلافت عثمان درگذشت . بعد از او با ام سلمه دختر ابى اميه زاد الركب مخزومى ازدواج فرمود . پيش از آن همسر ابو سلمه بن عبد الاسد مخزومى بود كه در جنگ بدر يكتا سوار دلير قوم ( مسلمين ) بود . در جنگ احد مجروح شد و از آن جراحت بشهادت رسيد . ( او برادر رضاعى و پسر عمه پيغمبر بود ) پيغمبر با او ( ام سلمه ) قبل از جنگ احزاب ( خندق ) ازدواج فرمود كه در سنه پنجاه و نه هجرى وفات يافت گفته شده بعد از قتل حسين بن على رضى الله عنه ( عليه السلام ) درگذشت . ( از ام سلمه بسيار روايت شده ) بعد از او با زينب دختر خزيمه بن عامر بن صعصعه كه كنيه او ام المساكين بود ازدواج فرمود . او در حيات پيغمبر وفات يافت . هيچ زنى از همسران پيغمبر در حيات آن حضرت جز او و خديجه نمرده بود . زينب پيش از آن زن طفيل بن حارث بن مطلب بود . بعد از آن در همان سال « مريسيع » با جويريه دختر حارث بن ابى ضرار خزاعى از بنى مصطلق ازدواج فرمود . پيش از آن همسر مسافع بن صفوان\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nبود كه براى او فرزندى نزائيد . بعد از او با ام حبيبه دختر ابو سفيان بن حرب ازدواج فرمود . او زن عبد الله بن جحش از مهاجرين ( مسلمين ) حبشه بود كه دين مسيح را بر اسلام ترجيح داد و پس از مدتى درگذشت زن او در حبشه ماند . پيغمبر او ( دختر بزرگترين دشمنان ) را از امپراطور حبشه ( نجاشى ) خواستگارى فرمود ( شرح آن گذشت ) و در همان جائى كه بود ( حبشه ) عقد نكاح انجام گرفت . گفته شده واسطه ( وكيل عقد ) خالد بن سعيد بن عاص بود . و نيز روايت شد ( كه پيغمبر او را از عثمان بن عفان ( از بنى اعمام ام حبيبه ) خواستگارى فرمود و او اين زناشوئى را انجام داد و او ( عثمان ) بنجاشى اطلاع داد و نجاشى ( امپراطور حبشه ) مهر و صداق وى را كه چهارصد دينار ( زر ) بود از خود تاديه نمود . او در زمان خلافت برادر خود معاويه وفات يافت و براى پيغمبر فرزندى نزائيد . سپس با زينب دختر جحش ازدواج فرمود . او قبل از آن همسر زيد بن حارثه غلام پيغمبر ( مولى - ربيب ) بود . خداوند آن ازدواج را فرمود كه جبرئيل به عقد و انجام آن فرود آمد .\r\nاو بر زنان پيغمبر تفاخر و مباهات مىكرد كه بهتر و گرامىتر و فرخنده‌تر است زيرا نماينده ازدواج او جبرئيل بوده . او نخستين زنى بود كه بعد از وفات پيغمبر درگذشت كه در زمان خلافت عمر بود . پس از آن در سال واقعه خيبر با صفيه دختر حى بن اخطب ازدواج فرمود . او قبل از آن همسر سلام بن مشكم بود كه درگذشت و بعد از او كنانه بن ربيع بن ابى حقيق شوى وى شد كه محمد بن مسلمه او را اسير كرد و بخوارى كشت . بامر پيغمبر . پيغمبر صفيه را ( كه برده و كنيز بود ) از او ( عتق ) كرده با وى ازدواج فرمود . او در سنه سى و شش هجرى درگذشت .\r\nبعد از آن با ميمونه دختر حارث هلالى ازدواج فرمود . پيش از آن همسر مسعود بن عمرو بن عمير ثقفى بود براى او فرزندى نزائيد بعد از او همسر ابو رهم بن عبد العزى شده بود سپس پيغمبر بعد از او . او خالد بن عباس ( عبد اللّه ) و خالد بن\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nوليد بود . در عمرة قضاء در محل سرف با او ازدواج فرمود .\r\nبعد از آن زنى از بنى كلاب برگزيد . نام او شاه دختر رفاعه بود گفته شده او سنى دختر اسماء بنت صلت بود . و نيز گفته‌اند كه او دختر صلت بن حبيب بود . او قبل از وقوع زفاف و دخول در حجله وفات يافت . بعد از آن شنبا دختر عمرو غفارى را خواست .\r\nكنانى هم گفته مىشود . در آن هنگام فرزند او ( حضرت او ) ابراهيم وفات يافت آن زن گفت : اگر او پيغمبر بود هرگز فرزندش نمىمرد . پيغمبر قبل از دخول او را رها فرمود . بعد از آن با غزيه دختر جابر عقد نكاح بست . ابو اسد بضم همزه ساعدى او را خواستگارى كرده بود ( واسطه ازدواج ) چون نزد پيغمبر رفت عدم ميل او نمايان گرديد . پيغمبر او را رها فرمود . بعد از او با اسماء دختر نعمان بن اسود بن شراحيل كندى ازدواج فرمود هنگام دخول در پيكر او پيس ( لكه سفيد ) ديد او را تجهيز كرد و نزد خانوادهء خود برگردانيد ( رها فرمود ) باز هم گفته شده سبب طلاق وى اكراه و عدم ميل خود او بود ( نه پيغمبر ) . همچنين عاليه دختر ظبيان كه از او جدا شد .\r\nقتيله دختر قيس خواهر اشعث بن قيس هم برگزيده شد و قبل از دخول وفات پيغمبر مانع زفاف گرديد . او بعد از آن مرتد شد . فاطمه بنت شريح هم بود . كلبى گويد :\r\nاو غزيه ام شريك بود . گفته شده با خوله دختر هذيل بن هبيره ازدواج فرمود . همچنين ليلى دختر خطيم انصارى كه او خود را پيشنهاد كرد و بعد از ازدواج بقوم خود خبر داد به او گفتند تو زن حسود هستى و او زنهاى ديگر دارد كه هوى تو باشند تو قادر بر زيست نخواهى بود . او هم رهائى خواست و انجام گرفت .\r\nاما زنانى كه ( حضرت او ) خواستگارى فرمود و زناشوئى انجام نگرفت كه يكى از آنها ام هانى دختر ابو طالب بود .\r\nضباعه دختر عامر از بنى قشيره هم ديگرى بود . صفيه دختر بشامه خواهر اعور عنبرى و ام حبيبه دختر عباس عم پيغمبر كه چون دانست عباس برادر رضاعى\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nخويش بوده از او صرف نظر فرمود . همچنين خمره دختر حارث بن ابى حارثه او را خواست و پدر او گفت : او داراى عيب و نقص مىباشد چون نزد او رفت ( پدر نزد دختر ) او را پيس دار ( برص ) يافت . ( مقصود او دروغ گفت و نخواست دختر خود را بدهد و خداوند او را به آن مرض دچار نمود ) اما كنيزان : يكى ماريه دختر شمعون قبطى بود كه ابراهيم را زائيد و ديگرى ريحانه قرظى ( از بنى قريظه يهودى ) و نيز گفته شده او از بنى نضير بود ( آن هم يهود )\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nبيان حال موالى و غلامان پيغمبر\r\nيكى از غلامان آزاد شده ( بمنزله ربيب و پسر خوانده پيغمبر ) زيد بن حارثه بود همچنين فرزند او اسامه بن زيد .\r\n( فرمانده لشكر اسلام هنگام وفات پيغمبر كه در آن لشكر ابو بكر و عمر هم بودند ) . ديگرى ثوبان كنيه او ابو عبد اللّه از مردم سراة ( محلى بين مكه و يمن ) .\r\nبعد از وفات پيغمبر در شهر حمص ( سوريه ) زيست و در سنه پنجاه و هفت هجرى وفات يافت . گفته شده او در رمله ( محل ) ساكن بوده و بلا عقب ( فرزند ) بود .\r\nشقران حبشى بوده گفته شده پارسى ( ايرانى ) بوده نام او صالح بن عدى .\r\nدر چگونگى بندگى او روايات مختلف است بعضى گويند كه او بنده موروث از پدر ( به ارث ) رسيده برخى مدعى هستند كه او بنده عبد الرحمن بن عوف بوده كه او را برسول ( اكرم ) بخشيد . از او نسلى مانده بود .\r\nابو رافع نام او ابراهيم گفته شده اسلم نام او بوده او غلام عباس بود كه او را برسول ( اكرم ) بخشيد و پيغمبر او را عتق ( آزاد ) فرمود . و نيز گفته شده او بنده ابو احيحه بن سعيد بن العاص بود چون تملك او بوارثين رسيد سه فرزند مالك سه بهره خود را از او بخشيدند . خالد بن سعيد هم بهرهء خود را از تملك آن غلام برسول اللّه بخشيد ( حضرت او ) از آن بهره عتق فرمود كه آزادى وى تكميل شد . همچنين\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nفرزند او رافع و برادرش عبيد اللّه بن ابى رافع كه كاتب ( منشى ) على ابن ابى طالب بود . ( در خلافت على عليه السلام ) .\r\nسلمان فارسى كنيه او ابو عبد اللّه اهل اصفهان بود . گفته شده اهل رامهرمز بوده ( اصح روايات دهقان زاده و محترم از اهالى اصفهان بوده كه اول دين مسيح را پذيرفت و بعد مسلمان شد ) . او را كلب ( طايفه ) اسير كرده بيك مرد يهودى در وادى القرى فروختند . او با مالك خود كه يهودى بود قرار دادى بست ( معمول بود كه غلام براى آزادى خود تعهد مىكرد كه كار كند و مقدارى مال بدهد و خود خويش را خريده آزاد كند ) پيغمبر هم او را يارى كرد تا توانست خود را آزاد كند .\r\nسفينه كه غلام ام سلمه بود او را آزاد كرد به شرط اينكه پيغمبر را مدت حيات پرستارى كند گفته شده نام او مهران يا رباح بود . او از عجم پارس ( ايرانى ) بوده . ( اصح روايات پارسى بوده چنان كه از نام مهران هم ثابت و مسلم مىشود ) انسه كه كنيه او ابو مسروح و او از اولاد سراة است ( محل ) او دربان پيغمبر بود كه اجازه ورود براى مردم مىگرفت . او در بدر و احد و تمام جنگها با پيغمبر بود .\r\nگفته شده او نيز ايرانى بوده .\r\nابو كبشه كه نام او سليم بود . او از غلامان مكه گفته شده : از مردم دوس بوده كه پيغمبر او را خريد و آزاد فرمود او هم شاهد جنگ بدر با پيغمبر بوده و در تمام جنگها با آن حضرت بود . روزى كه عمر بن الخطاب بخلافت نشست او درگذشت كه سنه سيزده بود .\r\nرويقع ابو مويهبه از فرزندان مزينه بود كه پيغمبر او را خريد و آزاد فرمود .\r\nرباح اسود ( سياه ) او نيز دربان پيغمبر بود كه براى مردم اذن دخول مىگرفت .\r\nفضاله كه در شام بود . مدعم او بنده رفاعه بود كه او را برسول ( اكرم ) بخشيد\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nدر وادى القرى كشته شد .\r\nابو ضميره گفته شده او پارسى ( ايرانى ) و از اولاد بشتاسب پادشاه ( ويشتاسب شاهنشاه ايران ) بوده . در يكى از وقايع پيغمبر اسير شد و پيغمبر او را آزاد فرمود او جد ابو حسين بود .\r\n( بنا بر روايت ابن الاثير در اين كتاب عدهء موالى پيغمبر از ايرانيان چهار تن بوده و راويان ديگر بيش از اين عده ذكر كرده‌اند كه آزاد مرد فرزند هرمز يا آزاد مرد پنجمين آنها بوده و اين ابو ضميره كه شاهزاده ايرانى و در همان زمان ميان مسلمين سابور ( شاهپور - شاپور ) معروف و از اولاد ويشتاسب بود از حيث حسب و نسب بزرگتر از همه بود ولى عمر او كوتاه بوده به عكس سلمان پارسى كه بعد از فتح ايران هم زيست و بمقام ارجمند هم رسيد . از اين معلوم مىشود كه از آغاز اسلام ايرانيان با مسلمين شركت كرده و زادگان آزادگان كه ابناء الاحرار ناميده مىشدند در يمن بزرگترين گروه مسلمان بوده كه از بركت جهاد آنها اسلام عالم را گرفت همچنين ايرانيانى كه در جزيرة العرب و بحرين بوده تا هنگام فتح و بعد از آن كه ترويج و نشر اسلام و شركت در جهاد جانفشانى كرده بودند . اين مبحث مفصلا در كتاب ايران بعد از اسلام و ايران و اسلام تاليف مترجم وارد شده . م ) يسار اونوبى ( اهل نوبه - افريقا ) بوده كه در يكى از وقايع پيغمبر گرفتار شده و پيغمبر او را آزاد فرمود . او هنگامى كه شترهاى پيغمبر را مىراند بدست يغماگران عرنى كشته شد .\r\nمهران هم غلام ( مولى - از ولايت ) پيغمبر بود . ( مكرر شده كه بنام سفينه ايرانى هم ذكر شده كه گذشت ) . از پيغمبر هم حديث روايت كرده .\r\nمأبور هم يك غلام اخته ( باصطلاح عوام خواجه ) بود كه مقوقس او را با ماريه كنيز پيغمبر ( مادر ابراهيم فرزند پيغمبر ) اهداء نمود ( همچنين سيرين - شيرين\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nخواهر ماريه ) بود ( ماريه به اين سبب متهم شده ) پيغمبر على را مأمور كرد كه او را بكشد ( مابور اخته ) . على هم او را اخته ( فاقد آلت مردانگى ) ديد رها نمود .\r\nچهار غلام ديگر بودند كه از محاصره طايف گريختند و بمسلمين پيوستند كه همه را آزاد فرمود يكى از آنها ابو بكره بود .\r\n( اين ابو بكره فرزند سميه كنيز ايرانى و برادر زياد ابن ابيه پدر عبيد اللّه بن مرجانه كه او نيز كنيز ايرانى بود . سميه را خسرو پرويز شاهنشاه ايران بحارث بن كلده طبيب عرب فارغ التحصيل جندىشاپور بخشيد چنان كه ضمن اشاره همين مترجم گذشت و تكرار شرح ضرورت ندارد ) .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nبيان نويسندگان و منشيان پيغمبر\r\nچنين آمده كه گاهى عثمان بن عفان براى پيغمبر مينوشت و گاهى على بن ابى طالب و زمانى خالد بن سعيد و ابان بن سعيد و علاء بن حضرمى ، نخستين كسى كه براى پيغمبر نوشت ابى بن كعب بود . زيد بن ثابت هم و عبد اللّه بن سعد بن ابى سرح هم مينوشتند شخص اخير ( عبد اللّه ) مرتد شد و بعد هنگام فتح مكه اسلام آورد . معاويه بن ابى سفيان هم مدتى نوشت .\r\n( حنظله الاسيدى ) بضم همزه و تشديد ياء محدثين چنين آورده‌اند كه او منسوب با سيد بن عمرو بن تميم با تشديد باتفاق راويان .\r\n\r\nنام اسبهاى پيغمبر\r\nگفته شده كه نخستين اسبى كه تملك فرمود يك اسب بود كه در مدينه از يك عرب بدوى از قبيله فزاره بده اوقيه خريد . ( اوقيه كه جمع آن اواق وزن مقدارى از اشياء است كه يك جز از يكصد رطل باشد . آنگاه معلوم بايد بشود كه آيا سيم يا زر بود و در اينجا بايد سيم باشد نه زر ) نام آن اسب هم ضرس بود كه پيغمبر سكب نامش فرمود ( سكب - روان ) نخستين جنگى هم كه با آن اسب واقع شده بود جنگ احد بود . غير\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nاز آن اسب و اسب ابو برده بن نيار كه نامش ملاوح بود اسب ديگرى نبود .\r\nپيغمبر ( بعد از آن ) داراى اسبى بنام مرتجز شده بود كه بر همان اسب سوار بوده و با خزيمة بن ثابت مقابله فرمود . صاحب آن اسب قبل از پيغمبر يكى از بنى مره بود .\r\nسه اسب ديگر هم داشت بنام « لزاز » و « ظرب » و « لحيف » . لزاز را مقوقس هديه ( تقديم ) كرده بود . لحيف را ربيعة بن ابى براء و ظرب را فروه بن عمرو جذامى تقديم ( هديه ) كرده بودند .\r\nاسب ديگرى بنام « ورد » داشت كه تميم دارى آن را تقديم كرده و پيغمبر بعمر بن الخطاب بخشيد . عمر هم آن مركب را در راه خدا به كار برد ولى بعد از مدتى ديد كه در معرض فروش در آمده .\r\nگفته شده كه اسب ديگرى بنام « يعسوب » داشت ( زنبور - مگس عسل ) تفسير اين نامها چنين است : ( سكب ) رهوار و تندرو مثل اينكه چيزى از بلندى بتندى سرازير مىشود ( مانند سيل روان است ) . ( لحيف ) بدين سبب ناميده شد كه دم دراز و انبوهى داشت مانند لحاف زمين را مىپوشاند . ( لزاز ) به چپ و راست تند مىپيچيد . ( مرتجز ) خوب شيهه مىكشيد ( رجز ميخواند ) يعسوب بدين سبب ناميده شده كه بهترين اسبها بوده ( يعسوب امير زنبورها و مگسهاى عسل است لقب على هم هست كه يعسوب الدين - امير النحل و در روايت نووى اسب ديگرى بنام شجه داشت كه در مسابقه پيش افتاده بود . بامر پيغمبر ) .\r\n\r\nبيان استرها و خرها و شترها\r\nاسترى داشت بنام « دلدل » و آن نخستين ماده استرى كه در عالم اسلام ديده شده\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nدلدل را با يك خر مقوقس اهدا كرده بود . نام آن خر عفير بود . آن ماده استر ( دلدل ) تا زمان معاويه زنده مانده بود . فروه بن عمرو نيز يك ماده استر بنام فضه اهدا كرده كه بابى بكر بخشيد . خرى هم بنام يعفور داشت كه بعد از حج وداع مرد .\r\nاما شترهاى ( حضرت او ) كه قضواء يكى بود و آن را از ابو بكر با چهارصد درهم خريد و بر همان شتر سوار بود كه ( بمدينه ) مهاجرت فرمود . آن شتر از مواشى بنى حريش بود كه مدتى زنده ماند . نام ديگرش عضباء و جدعاء بوده . ابن مسيب گويد قسمتى از گوش آن شتر بريده شده ( جدعاء بمعنى گوش بريده ) گفته شده گوش بريده نبود .\r\nاما شترهاى شيرده كه بيست ماده شتر در جنگل داشت . اين همان شترها بود كه يغماگران آنها را غارت كردند . شير آنها را هر شب مىآوردند . بعضى از آنها پر شير بوده نام يكى حناء و ديگرى سمراء همچنين عريس و سعديه و بغوم و يسيره و رياء و مهره و شقراء بود .\r\nاما گلهء ( آن حضرت ) كه هفت رأس ميش بود . نام آنها عجره و زمزم و سقيا و بركه و ورشه و اطلال و اطراف بود . هفت بز هم داشت كه چوپان آنها ايمن فرزند ام ايمن بود .\r\nتفسير اين نامها چنين است : ( عفير ) تصغير اعفر است كه سفيد و سفيدى آن خالص نباشد يعفور هم از آن است ( كه رنگ آن خالص نباشد ) مانند اخضر و يخضور ( صيغه افعل ) ( بغام ) هم صوت اشتران است كه بغوم هم از آن آمده ، بقيه هم حاجت بشرح ندارد . ( يك خروس هم داشت و گاو نداشت )\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nبيان سلاح پيغمبر\r\nاو ( حضرت او ) ذو الفقار را داشت كه در جنگ بدر بغنيمت برده بود و صاحب اصلى آن منبه بن حجاج بوده گفته شده مال ديگرى بوده ( نه منبه ) . از بنى قينقاع هم سه شمشير بغنيمت برده بود . نام آنها - قلعى و بتار و حتف بود . مخذم و رسوب را هم داشت با دو شمشير وارد مدينه شده بود كه يكى از آن دو عضب بود و در جنگ بدر به كار رفت . سه نيزه هم داشت و سه كمان يكى بنام روحاء و ديگرى بيضاء و سيمى نبع بود كه صفراء هم ناميده ميشد .\r\nيك زره بنام صعديه و ديگرى بنام قضه داشت كه از بنى قينقاع بغنيمت برده بود .\r\nزره ديگرى بنام ذات الفضول داشت كه در جنگ احد با زره فضه ( هر دو روى هم ) پوشيده بود . يك سپر داشت كه سر گوسفند بر آن به كار رفته ( نقش شده يا مجسم و برجسته بود ) پيغمبر به كار بردن آن را اكراه داشت ( مجسم مانند بت بود ) . خداوند آن را زدود .\r\n( راوى گويد صبح شد كه آن نابود يا محو گرديد ) تفسير اين نامها چنين است : ( ذو الفقار ) حفر شده بود ( مقصود ميان آن يك خط حفر شده مثل اينكه دو فقره ( فقار ) شده بود نه اينكه مانند نقش و تصور عوام داراى دو سر باشد . اين شمشير بعد بعلى بخشيده شد كه لا سيف الا ذو الفقار و لا فتى الا على در شأن ايشان آمده ) .\r\n\r\nبيان حوادث سال يازده\r\nدر ماه محرم اين سال ( سال يازده هجرى ) پيغمبر لشكرى براى شام تجهيز\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nفرمود كه فرمانده آن لشكر اسامه بن زيد غلام پيغمبر بود ( غلام و خانه زاد و فرزند ربيب پسر خوانده آن حضرت بود كه پدر او را از بندگى آزاد فرمود ) .\r\nامر فرموده بود كه سواران ( لشكر ) را تا مرز بلقاء و داروم در فلسطين ببرد و آن سرزمين را با سم ستوران پامال كند . منافقين در فرماندهى او كه جوان كم سال بود سخنها ( سرزنشها ) گفتند كه چگونه يك تازه جوان خردسال را بر لشكرى امير كرده كه مهاجرين و انصار در آن باشند . رسول اللّه فرمود : اگر درباره او طعنه و سرزنش كنيد قبل از اين هم درباره امارت پدر او طعنه و اعتراض ميكرديد او شايسته فرماندهى است و پدر او هم لايق امارت بوده مهاجرين نخستين ( طبقه اولى ) را با او همراه فرمود كه ابو بكر و عمر از آنها بودند حال چنين بود كه ناگاه بيمارى پيغمبر آغاز گرديد .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nبيان بيمارى و وفات پيغمبر\r\nبيمارى پيغمبر در آخر ماه صفر در خانه زينب دختر جحش ( همسر پيغمبر ) آغاز شد . ( حضرت او ) با همان بيمارى از خانه بخانهء ديگر همسران خود منتقل مىشد تا اينكه در خانه ميمونه بيمارى ( حضرت او ) شدت يافت همسران خود را در آنجا جمع كرد و از آنها خواست كه راضى شوند در خانه عايشه بسترى شود ( نص عبارت اذن خواست از همسران خود ) . در آن هنگام اخبار ظهور اسود عنسى در يمن و مسيلمه در يمامه و طليحة در بنى اسد مىرسيد . ( هر سه مدعى پيغمبرى بوده ) كه در سميراء لشكر زده بود . شرح اخبار آنها در آينده خواهد آمد بخواست خداوند .\r\nبسبب بيمارى پيغمبر لشكر كشى اسامه بتأخير افتاد همچنين قيام اسود عنسى و مسيلمه موجب تأخير حركت سپاه اسامه شده بود . پيغمبر سر خود را از درد سر - صداع - بسته و با همان حال بيرون آمد و فرمود : من مانند خواب در عالم رؤيا چنين ديدم كه در بازوى من دو بازو بند زرين بوده ، آنها را بد دانستم ، اكراه داشتم ( نگهداشتن آنها ) اينها را دور انداختم ، آنها هم پريدند و من اين خواب را چنين تعبير كردم كه يكى دروغگوى يمامه و ديگرى دروغگوى صنعاء باشند . ( مسيلمه و اسود ) سپس امر كرد كه لشكر اسامه روانه شود و بعد فرمود : لعنت خدا بر قومى باشد كه قبر پيغمبران خود را مسجد نمايند . اسامه هم لشكر كشيد تا بجرف ( محل نزديك مدينه ) رسيد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nو لشكر زد . مردم هم حركت خود را ( با لشكر اسامه ) اكراه و اهمال نمودند . مرض پيغمبر هم شدت يافت . با شدت مرض از انجام امر خداوند خوددارى نمىكرد گروهى از انصار را بجنگ اسود فرستاد كه اسود در حيات پيغمبر يك روز قبل از وفات آن حضرت دچار شد ( كشته شد بدست ايرانيان ) . پيغمبر جماعتى از مردم را بجهاد مرتدين ( از اسلام برگشته ) وادار فرمود . ابو مويهبه غلام پيغمبر گويد .\r\nشبى پيغمبر مرا از خواب بيدار كرد و فرمود : به من امر شده كه براى اهل بقيع ( مردگان ) مغفرت بخواهم تو هم با من بيا . من هم با آن حضرت رفتم . رسيد و بر آنها درود گفت . سپس فرمود گوارا بادتان اين خموشى كه زمان فتنه و شورش رسيده ( و شما آسوده هستيد ) . فتنه‌ها مانند پاره‌هاى تاريكى شب پياپى مىرسد .\r\nهر قطه ظلمت ( فتنه ) كه مىرسد از اول بدتر و سياهتر است . سپس فرمود . به من كليد تمام گنجهاى جهان و پايدارى جاويدان داده شده و مرا مخير كرده‌اند ما بين اينكه در اين عالم تا ابد زيست كنم يا بهشت را اختيار كنم من بهشت را ترجيح دادم .\r\nهمچنين مرا مخبر كرده‌اند ما بين اينكه در اين عالم ( با تملك گنجهاى زمين ) بمانم يا نزد خداى خود بروم من لقاء خدا را ترجيح دادم . سپس براى اهل بقيع مغفرت طلب فرمود و برگشت . آنگاه مرض آن حضرت آغاز شد ( يا شدت يافت ) تا با همان مرض وفات يافت .\r\nعايشه گويد . چون از بقيع ( زيارت اهل قبور ) برگشت ديد كه من دچار صداع ( سر درد ) شده‌ام . من هم مىناليدم و مىگفتم . واى سرم ! فرمود اى عايشه به خدا من بايد بگويم . واى سرم . بعد فرمود . چه ضرر دارد اگر تو پيش از من بميرى و من عهده دار تكفين تو بشوم و بر تو نماز بخوانم و ترا دفن كنم ؟ من گفتم ( عايشه ) به خدا انگار چنين چيزى رخ داده . ( مرگ من ) آنگاه تو در همين خانه ( كه خانه من باشد ) با يكى از همسران خود خوش بگذرانى . پيغمبر از گفته من\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nتبسم فرمود و درد آن حضرت فرو نشست آنگاه در خانه من بسترى شد . روزى از خانه من با دو مرد كه خود در ميان آن دو بود خارج شد آن دو مرد يكى فضل بن عباس و ديگرى على بودند . فضل گويد . من ( حضرت او ) را بيرون آوردم و بر منبر نشاندم . فرمود مردم را نزد من بخوان كه همه جمع شوند . من هم جار كشيدم و مردم آمدند . سپاس خداوند را آغاز نمود . نخستين سخن آن حضرت درود بر شهداى احد بود كه براى آنها مغفرت طلب كرد و فرمود . ايها الناس ( اى مردم ) هنگام اداء حقوق خلق رسيده است . اگر كسى ميان شما باشد كه من پشت او را با تازيانه نواخته باشم اينك پشت من براى قصاص در اختيار اوست . اگر به كسى دشنام داده باشم . اينك در اختيار او هستم كه مقابله به مثل نمايد . ( دشنام دهد كه تشفى حاصل كند ) . اگر از كسى مالى ربوده باشم اكنون مال من در اختيار اوست كه هر چه بخواهد ببرد و از شحنه نينديشد . شحنه دور از كارهاى من است . هان بدانيد دوستدار من كسى باشد و در دوستى بهتر از همه باشد كسى خواهد بود كه حق خود را از من بستاند اگر حقى داشته باشد يا اگر مرا حلال كند كه من با طيب نفس خداى خود را ملاقات كنم من گمان ميكنم كه اين اعلان و درخواست كافى نباشد مگر اينكه چندين بار ميان شما برخيزم و انجام آن را بخواهم سپس فرود آمد و نماز ظهر را ادا نمود و باز بر منبر بالا رفت و همان گفته را تكرار فرمود . مردى برخاست و ادعاى سه درهم نمود پيغمبر هم عوض آن را پرداخت ( به مقدار آن ) . اى مردم هر كه دينى ( به كسى ) دارد آن را بپردازد و از رسوائى نهراسد ، بدانيد كه رسوائى دنيا آسانتر از رسوائى آخرت است . بعد از آن بر كشتگان احد درود فرمود و براى آنها مغفرت و رحمت خواست . بعد از آن فرمود : بندهء خدا ( مقصود خود پيغمبر ) مخير شده ميان دو چيز دنيا ( هر چه در آن هست ) يا خواست ( و خير ) خداوند . او خواست و ( رحمت ) خداوند را بر تملك دنيا ترجيح\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nداد . ابو بكر از اين گفته ( كه مشعر بر فراق پيغمبر است ) گريست و گفت ، ما ترا بجان خود و پدران خويش فدا ميكنيم ( حضرت را ) ، پيغمبر فرمود هيچ درى در مسجد ( باز ) نماند جز در ابو بكر ( درى كه به خانه او منتهى شود ) زيرا من كسى را در دوستى ( و يارى ) افضل از او ( بهتر ) نمى شناسم اگر من بنا شود دوستى اختيار كنم ابو بكر را اختيار ميكردم ولى دوستى و برادرى فقط در اسلام است . سپس سفارش انصار را فرمود و گفت ، اى گروه مهاجرين شما رو بافزايش نهاده‌ايد در حالى كه بر عدهء انصار افزوده نميشود . ( ازدياد ( نفوس و عدهء مهاجرين نسبت بانصار ) بدانيد كه انصار مورد اعتماد خاص من هستند . آنها ذخيرهء ( پناه ) من هستند كه بدان رو آوردم . شما نسبت به اشخاص كريم ( خوب - گرامى ) آنها نيكى كنيد . از بد كردار آنها هم عفو نمائيد .\r\nابن مسعود گويد ، ( عبد اللّه كه داناترين ياران بود ) . پيغمبر و حبيب ( دوستدار محبوب ) ما خود خبر وفات خويش را يك ماه پيش از وفات بما داده بود ، چون جدائى نزديك شد ما را در خانه عايشه خواند ( جمع كرد ) بما نگاه تندى كرد و نگاه خود را خوب در وجود ما فرو برد آنگاه اشك از دو ديده ( آن حضرت ) سرازير شد فرمود .\r\nمرحبا ، درود خداوند بر شما ، خدا شما را بيامرزد ، خدا پناه شما ، خدا شما را نگهدارد ، خدا شما را بلند كند ، خدا شما را تندرست بدارد ، خدا شما را قبول كند . من بشما وصيت ميكنم كه از خدا بترسيد ، خداوند را هم براى شما دعا ميكنم ، شما را به او ميسپارم من از طرف خدا براى شما بشارت دهنده و اخطار كننده ( بر حذر ) هستم كه شما نسبت به خدا گردن فراز و خودپرست مباشيد . در زمين خدا و ميان بندگان خدا متكبر و خود پسند مباشيد . آيه قرآن  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ »  آن است خانه ديگرى - ( عالم آخرت - بهشت ) ما آن را آماده كرده‌ايم براى كسانى كه در اين زمين بلندى ( گردنكشى ) و فساد نخواهند ( نپسندند - نكنند ) عاقبت ( خوب ) براى پرهيزگاران است .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nما گفتيم ( ابن مسعود و ياران پرسيديم ) . اجل شما ( حضرت شما ) كى ميرسد ؟\r\nفرمود ، جدائى و دورى و برگشتن سوى خداوند نزديك شده ، سوى سدرة المنتهى ( درخت سدر - نبق - كنايه از مقام اعلى كه گويند سدره در طرف راست عرش واقع شده ) و يار اعلى ( بلندترين ) و بهشت كه جاى ( ارجمند ) ماست مىروم ، پرسيديم چه كسانى شما را غسل مىدهند ( بايد بدهند ) ؟ فرمود افراد خاندان من هر كه به من نزديكتر است پرسيديم با چه جامه شما را تكفين كنيم ؟ فرمود با همين رخت ( كه بر تن دارم ) و اگر بخواهيد با جامه سفيد . پرسيديم چه كسى بر نعش شما نماز بگذارد ؟\r\nفرمود ، صبر كنيد و مهلت دهيد خداوند شما را ببخشد و جزاى خير از طرف پيغمبر خويش بشما بدهد ، آنگاه ما گريستيم ( حضرت او ) گريست سپس فرمود اگر مرا بشوئيد و تكفين كنيد مرا بر تخت خود در خانه خود كه همين خانه باشد بر لب گور خود بگذاريد و خارج شويد ، از من مدت يك ساعت دور شويد تا جبرئيل بر من نماز بخواند ، همچنين اسرافيل و ميكائيل و ملك الموت با ملائكه بر من نماز ميگذارند آنگاه شما همه فوج فوج برگرديد و بر من نماز بخوانيد مرا با نوحه يا ندبه يا اندك ناله آزار مدهيد نماز از طرف خانواده من آغاز شود كه اول مردان سپس زنان و بعد شما از طرف من خودتان بر خودتان درود بفرستيد هر كه از ياران غائب دور باشد از طرف من به او سلام برسانيد بهر كه از شما در دين شما پيروى كند سلام برسانيد ابن عباس گويد روز پنجشنبه ! چه مىدانيد روز پنجشنبه چه بود ؟ آنگاه اشك بر رخ او ( ابن عباس ) جارى شد كه گفت بيمارى پيغمبر شدت يافت فرمود دوات و كاغذ بياريد ( بيضاء كاغذ سفيد ) كه من براى شما كتابى بنويسم كه بعد از من گمراه نشويد تا آخر روزگار نزد هيچ پيغمبرى ( و بعد از او ) شايسته نيست كه اختلاف و ستيز رخ دهد گفتند پيغمبر هذيان ميگويد ( نعوذ باللّه ) آنها گفته را پرسيدند كه تكرار شود فرمود آنچه من در آن ( مستغرق ) هستم براى من بهتر از آنچه شما\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nاز من ميخواهيد ، سپس سه چيز را وصيت فرمود : مشركين همه از جزيرة العرب اخراج شوند . نمايندگان و هيئت‌هاى وارد از قبايل و ديگران مانند زمان من از آنها خوب پذيرائى شود . وصيت سيم را هم نفرمود يا عمدا سكوت كرد يا گفت فراموش كردم .\r\nعلى بن ابى طالب هنگام بيمارى پيغمبر بيرون آمد . مردم حال پيغمبر را از او پرسيدند . گفت : بهبودى يافته . عباس بن عبد المطلب دست او ( على ) را گرفت ( كنار كشيد ) و گفت : سه روز بعد از اين تو بندهء خواهى بود كه با تازيانه نواخته مىشود . پيغمبر در اين بيمارى وفات خواهد يافت . من علايم مرگ را در زادگان عبد المطلب مىشناسم برو نزد پيغمبر و بپرس اين كار ( خلافت و امور مسلمين ) بكدام شخص سپرده شود ؟ اگر اين امر بما واگذار شود دانسته باشيم و اگر به ديگران سپرده شود نسبت بما سفارش كند . على گفت : اگر ما اين كار ( خلافت ) را از پيغمبر بخواهيم و نخواهد بما واگذار كند مردم هرگز آن را بما نخواهند داد . من اين خواهش را هرگز و ابدا از رسول اللّه صلّى اللّه عليه و سلم نخواهم كرد . چون آفتاب بلند شد ( نزديك نيم روز - هنگام ضحى ) پيغمبر صلّى اللّه عليه و سلم وفات يافت .\r\nعايشه روايت مىكند كه اسماء بنت عميس چنين گفت : مرض پيغمبر جز ذات الجنب چيز ديگرى نيست . بهتر كه دارو در حلق او ( حضرت او ) بريزيد .\r\nآنها ( كسانى كه بودند ) همچنين كردند چون به هوش آمد فرمود چرا چنين كرديد ؟\r\nگفتند : گمان كرديم كه اين مرض ذات الجنب است . فرمود خداوند آن را ( ذات الجنب ) بر من چيره نمىكند سپس فرمود : هيچ بدخواهى در اين خانه نميماند كه او را مىبينم و او كور نگردد ( چشم دشمن كور شود ) . عباس هم در آنجا حاضر بود . آنها خانه را از بيگانه تهى كردند .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nاسامه گويد : چون مرض پيغمبر شدت يافت و سنگين شد من و هر كه همراه من بود ( در لشكرگاه ) بمدينه برگشتيم ، بر او ( حضرت او ) وارد شديم كه قادر بر تكلم نبود . دست بالا سوى آسمان مىبرد و باز بر من ميگذاشت . ( دعاى خير براى من مىكرد ) عايشه گويد : من از پيغمبر بسيار مىشنيدم كه مىفرمود : خداوند هيچ پيغمبرى را قبض روح نمىكند مگر او را مخير نمايد ( در بقاء و رفتن ) . چون به حال احتضار رسيد شنيدم مىفرمود : ( نه ) بلكه همان رفيق اعلى ( خداوند ) . من پيش خود گفتم : او ( حضرت او ) مخير شده و ما را اختيار نكرده است .\r\nچون مرض شدت يافت بلال وقت نماز را اطلاع داد فرمود . بگوييد ابو بكر پيشنماز باشد . گفتم : ( عايشه ) او مرد رقيق القلب است اگر بجاى شما ( حضرت شما ) بايستد طاقت نخواهد داشت ( متأثر مىشود و مىگريد ) فرمود : ( دوباره ) بگوييد : ابو بكر نماز را براى مردم بگذارد . باز هم من مانند گفته پيشين چيزى گفتم : غضب كرد و فرمود شما ( زنان ) ياران يوسف هستيد . بگوييد ابو بكر پيشنماز مردم باشد . ابو بكر پيش رفت و خواست نماز بخواند ( آغاز نماز كرد ) پيغمبر خود را سبك ديد برخاست و ميان دو مرد راه رفت و چون بابو بكر رسيد ابو بكر كنار رفت به او اشاره فرمود كه در جاى خود بمان آنگاه خود نشست . ابو بكر هم برخاست و مانند پيغمبر نماز خواند . ابو بكر برسول اللّه صلّى اللّه عليه و سلم اقتدا مىكرد و مردم بابى بكر اقتدا مىكردند . ابو بكر ( بعد از آن ) هفده بار بجاى پيغمبر نماز خواند . گفته شده در مدت سه روز پيشوائى و پيشنمازى را بر عهده داشت . پيغمبر در همان روزى كه در آن وفات يافت براى اداى نماز صبح خارج شد مردم نزديك بود نماز خود را بر هم زنند زيرا از ديدار پيغمبر بسيار خرسند شده بودند . پيغمبر هم از نماز آنها و آمادگى آنها را براى نماز تبسم فرمود سپس\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبه خانه برگشت . مردم گمان مىكردند كه آن حضرت بهبودى يافته و درد زايل شده . ابو بكر هم به خانه خود در سنح ( محلى نزديك مدينه ) برگشت . عايشه گويد من پيغمبر را در حال نزع مىديدم . در كنار او ( حضرت او ) يك قدح آب بود .\r\nدست به آب مىبرد و بر سر و روى خويش مىكشيد و مىفرمود . خداوندا مرا بر بيهوشى و سختى مرگ يارى كن . گفت : بعد از آن يكى از خاندان ابو بكر وارد شد در حالى كه مسواك در دست داشت . پيغمبر به آن مسواك نگاه كرد . من دانستم كه آن را خواسته مسواك را گرفتم و نرمش كردم و به آن حضرت دادم . پيغمبر هم با آن مسواك بيشتر و بهتر از هر وقت دندانهاى خود را پاك كرد بعد آن را كنار نهاد من او ( حضرت او ) را در آغوش گرفتم . به روى آن حضرت نگاه كردم ديدم كه نگاه او بيك طرف خيره شده در همان حال فرمود . ( نه ) بلكه رفيق اعلى . آنگاه وفات يافت . ميان سينه و آغوشم وفات يافت . من خردسال و نادان بودم كه پيغمبر را در حال وفات بآغوش كشيدم . پس از وفات سر او ( حضرت او ) را بر بالش نهادم و برخاستم با زنان سينه زدم و بر سر و روى خويش نواختم .\r\nچون بيمارى پيغمبر شدت يافت و آثار مرگ نمايان گرديد . آب با دست خود ميگرفت و بر روى خويش ميپاشيد و ميفرمود . اى دريغ ! فاطمه هم ميگفت .\r\nدريغ بر تو اى پدر . ميفرمود . از امروز ديگر دريغ و اندوه نداشته باش . چون شدت جزع و حزن و بىتابى او را ديد در آغوش كشيدش و چيزى به گوش او ( فاطمه ) گفت . او سخت گريست . دوباره او را نزديك كرد و چيزى به گوش او سپرد . او ( فاطمه ) خنديد . چون پيغمبر وفات يافت عايشه از فاطمه سبب گريه و خنده را پرسيد . گفت . نخستين بار به من گفت مرگ من رسيده كه سخت گريستم بار دوم به من گفت تو نخستين كسى هستى كه از خاندان به من زودتر مىرسد و من خنديدم ( از فرط مسرت ) باز هم روايت شده ( از فاطمه ) كه پيغمبر بار دوم به من گفت تو\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nبانوى زنان بهشت هستى ( سيدة نساء اهل الجنه ) و من خنديدم وفات آن حضرت روز دوشنبه دوازدهم ماه ربيع الاول وقت ظهر ( نصف النهار ) بود گفته شده دو روز مانده از ربيع الاول نيم روز دوشنبه وفات يافت .\r\nهنگامى كه پيغمبر وفات يافت ابو بكر در خانهء خود در سنح بود ولى عمر حاضر بود كه برخاست و گفت : چند مردى از منافقين ادعا مىكنند كه پيغمبر وفات يافته به خدا سوگند او نمرده بلكه نزد خداى خود رفته چنان كه موسى بن عمران پيش خدا رفته بود . به خدا رسول اللّه بر مىگردد و دست و پاى مردانى را خواهد بريد كه ادعا مىكنند او مرده است . ابو بكر هنگامى رسيد كه عمر با مردم گفتگو مىكرد او توجه نكرد و يكسره وارد شد . ديد پيغمبر وفات يافته و در گوشه خانه بر او ( حضرت او ) يك رداء ( روپوش ) كشيده شده . گوشه روپوش را برداشت و روى ( مبارك حضرت ) را بوسيد و گفت : پدر و مادرم فداى تو . تو خوش و پاك و نيك هستى چه در حال حيات و چه در وقت ممات . مرگى كه خداوند براى تو مقدر كرده پذيرفتى . سپس روپوش را بر روى آن حضرت برگردانيد و خارج شد كه ديد و شنيد عمر با مردم گفتگو مىكند به او گفت : خاموش باش . او قبول نكرد و بسخن خويش ادامه داد . چون ابو بكر ديد كه او ساكت نمىشود خود بمردم توجه نموده سخن آغاز نمود . چون مردم ديدند كه ابو بكر سخن مىگويد از عمر برگشته به او توجه نمودند . او اول خداوند را سپاس و ثنا گفت سپس چنين آغاز نمود :\r\nايها الناس ( اى مردم ) هر كه محمد را مىپرستيد بداند كه محمد مرد . و هر كه خدا را مىپرستيد بداند كه خداوند هميشه زنده است و هرگز نخواهد مرد . سپس اين آيه را خواند  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ »  محمد كسى نبود جز پيغمبرى كه پيش از او پيمبران ديگر بوده و رفتند ( جا تهى كردند ) اگر\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبميرد يا كشته شود شما به عقب ( بكفر ) برمىگرديد هر كه هم به عقب ( قهقرى - ارتجاع ) برگردد به خدا زيانى نمىرساند . خداوند بسپاس گزاران پاداش خواهد داد . گفت : ( راوى ) انگار مردم اين آيه را نشنيده بودند مگر از ابو بكر آن هم در آن هنگام . عمر گفت : به خدا تا آن ( آيه ) را شنيدم بىپا شدم و افتادم كه ديگر هر دو پاى من ياراى كشيدن پيكرم نداشت . آنگاه دانستم كه پيغمبر وفات يافته .\r\nچون پيغمبر وفات يافت و خبر وفات آن حضرت به مكه رسيد كه در آن زمان حاكم آن عتاب بن اسيد بن عاص بن اميه بود او ناگزير پنهان شد و مردم شوريدند و خواستند مرتد شوند . سهيل بن عمرو برخاست و بر در كعبه ايستاد و فرياد زد نزد من آييد و به من بگرويد . آنگاه گفت : اى مردم مكه شما مردمى نباشيد كه ديرتر از همه اسلام آوردند و زودتر از همه مرتد شدند . به خدا اين كار ( كار اسلام ) انجام خواهد گرفت چنان كه پيغمبر فرموده و وعده ( انجام آن ) داده . من خود او ( حضرت او ) را در همين مقام تنها ديدم كه مىگفت : با من بگوييد جز خداوند خداى ديگر نيست كه ملت عرب بشما مىگرود و عجم بشما جزيه ( گزيت ) مىدهد . به خدا سوگند گنجهاى خسرو و قيصر در راه خدا انفاق و صرف خواهد شد . مردم هم در آن وقت دو دسته بودند ، بعضى استهزاء و تكذيب مىكردند و برخى تصديق . به خدا سوگند بقيه وعده پيغمبر ( تسخير ممالك خسرو و قيصر ) انجام خواهد گرفت . مردم مكه آرام گرفته مرتد نشدند .\r\nاين گفته همان است كه پيغمبر بسهيل بن عمرو كه در جنگ بدر گرفتار شده بود فرمود و عمر هم در آنجا حضور داشت .\r\nجلد اول از مجلد دوم تاريخ كامل عز الدين ابى الحسن على بن محمد شيبانى مشهور بابن الاثير پايان يافت جلد دوم از آغاز خلافت ابو بكر و فتح ايران شروع خواهد شد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n.\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n.\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n.\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n.\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n.\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n.\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n.\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n.\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n.\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n.\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n.\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n.\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n.\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n.\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n.\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n.\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n.\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n.\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n.\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n.\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n.\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n.\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n.\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n.\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n.\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n.\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n.\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n.\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n.\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n.\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n.\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n.\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n.\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n.\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n.\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n.\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n.\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n.\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n.\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n.\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n.\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n.\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n.\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n.\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n.\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n.\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n.\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n.\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n.\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n.\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n.\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n.\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n.\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n.\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n.\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n.\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n.\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n.\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n.\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n.\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n.\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n.\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n.\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n.\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n.\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n.\r\n\r\n\r\n","description":"","footnote":"","page_name":" 470 ","page_number":470}
  ]