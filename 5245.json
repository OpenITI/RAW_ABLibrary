[
  {"content":"\r\nترجمهء اعتقادات ابن بابويه\r\nتأليف\r\nرئيس المحدثين و محيي معالم الدين ابى جعفر محمد بن على بن الحسين بن بابويه القمى\r\nمشهور به : شيخ صدوق ( رض )\r\nسيد محمد على بن سيد محمد الحسنى\r\nاز انتشارات علميه اسلاميه\r\nبازار شيرازى - جنب نوروز خان\r\nحق طبع محفوظ\r\n","description":"","footnote":"","page_name":" مقدمة 1 ","page_number":1},
  {"content":"\r\n[ پيشگفتار 
  ]\r\nبِسْمِ الله الرَّحْمنِ الرَّحِيمِ\r\nرئيس المحدثين ابو جعفر محمد بن على بن حسين بن موسى بن بابويه القمى ملقب به ( صدوق ) بزرگترين فرد خاندان بابويه است جد بزرگ اين خانواده دانشمند كه در طول چند قرن فضلاى نام آورى بعالم دين و دانش تقديم داشته بابويه نام داشت ، علماى شيعه متفقاند كه صدوق و برادر بزرگترش بدعاى حقيقت انتماى حضرت ولى عصر ( ع ) به دنيا آمدند .\r\nشيخ طوسى نقل مينمايد كه على بن موسى بن بابويه دختر عموى خود محمد بن موسى بن بابويه را در حبالهء نكاح داشت و از او اولادى نداشت ، نامهء به خدمت شيخ أبو القاسم حسين بن الروح سومين نائب خاص امام عصر ( ع ) در غيبت صغرى نوشت كه از حضرت بخواهد كه خدا را بخواند تا به او فرزندان فقيهى مرحمت شود از ناحيه مقدسه جواب آمد كه از اين زن اولادى براى تو نخواهد آمد ، ولى از جاريهء ديلميه دو پسر فقيه نصيب تو خواهد شد و همين طور هم شد خداوند متعال سه فرزند پسر به او عطا فرمود كه اولى و سومى فقيه بودند محمد و حسين و دومى حسن از اهل عبادت و كناره گير از خلق بود .\r\nشيخ صدوق در حفظ حديث در عصر خويش بىنظير و مورد مراجعهء شيعيان قم و خراسان بود و بلكه از بصره و كوفه و مصر و مدائن و قزوين و غيرها در فتاوى دينى به او رجوع مىنمودند .\r\nبه خواهش ركن الدوله ديلمى از قم به رى سفرى نمود و پس از آن سفرهاى زيادى هم بشهرهاى نيشابور و عراق و بغداد و كوفه و مشهد نموده و از علماى اين ديار و بلاد بلخ و همدان و سرخس و فرغانه و اشروسنه و سمرقند اخذ حديث كرده است .\r\nمعظم له علاوه بر مقام افتا و تعليم مسائل دينى بشيعيان و تدريس علوم آل محمد عليهم السلام بشاگردان و با اينكه مدت زيادى از عمر او در سفرها صرف شده موفق گرديد تا حدود سيصد جلد كتاب تصنيف بنمايد و كتاب من لا يحضر الفقيه او كه يكى از چهار كتاب معروف مذهب جعفرى\r\n","description":"","footnote":"","page_name":" مقدمة 2 ","page_number":2},
  {"content":"\r\nاست عظمت علمى اين مرد جليل را مىرساند ، بديهى است كثرت تأليفات او صدمهء بوثاقت او نميرساند و حقيقتا اين كثرت كار او را جز بدعاى حضرت ولى عصر عجل الله تعالى فرجه و قوت حافظه عجيب خدادادى او به چيز ديگرى نميتوان حمل نمود و به همين جهت علماى اعلام مراسيل او را در فقيه مانند مراسيل ابن ابى عمير ميدانند و شدت دقت او در نقل حديث تا بدان جا بوده كه در كتابهائى مانند امالى و عيون اخبار الرضا محل روايت و نام راوى و تاريخ روز و ماه و سال استماع روايت را ضبط كرده و همين لقب صدوق مطلق كه به او داده شده بزرگترين دليل توثيق او مىباشد .\r\nاين بزرگوار در حدود بيست و چند سال در غيبت صغرى و در حيات پدر و شيخش كلينى ميزيسته ( على بن محمد سمرى و كلينى و پدر صدوق هر سه نفر در سال 329 هجرى رحلت نمودند ) و در سال سيصد و هشتاد و يك پس از هفتاد و چند سال عمر سراسر افتخار چشم از دار فانى بربست و مخزنى از علوم و آثار حضرت رسول اكرم صلى الله عليه و آله و سلَّم و اهل بيت اطهارش را براى آيندگان آماده و مورد استفاده قرار داد و شاگردانى بمانند شيخ مفيد را براى عالم تشيع پروراند و كتبى بمانند من لا يحضر الفقيه و عيون اخبار الرضا و امالى و توحيد و خصال و . . . را از خود بيادگار گذاشت .\r\nقبر شريف آن بزرگوار در ما بين تهران و رى در باغ مصفائى مورد زيارت خاص و عام است رضوان الله عليه و كثر الله امثالهم\r\n","description":"","footnote":"","page_name":" مقدمة 3 ","page_number":3},
  {"content":"\r\n* ( بِسْمِ الله الرَّحْمنِ الرَّحِيمِ ) * شيخ جليل محمد بن محمد بن النعمان بن عبد السلام البغدادى ( نسب او طبق تحقيق شاگردش نجاشى بيعرب بن قحطان ميرسد ) از اكابر علما و و اعاظم متكلمين شيعه و شيخ مشايخ اماميه مىباشد در عصر خويش در علوم مختلفهء عقليه و نقليه محققى بىنظير و بخصوص در فن كلام بىبديل بوده بىنهايت حاضر جواب و در حمايت شريعت سيد المرسلين و ترويج و اثبات مذهب حقه جعفرى كوششى بسزا داشته و بتصديق علماى اسلام ( كل من تأخر عنه استفاد عنه ) .\r\nابن طى در تاريخ اماميه گويد او شيخ مشايخ و زبان طايفهء اماميه و رئيس علوم كلام و فقه و جدل بوده و در دولت آل بويه مناظرات عظيمى با مخالفان خود نموده و آنها را ملزم ميكرده بسيار كثير الصدقات با خضوع و خشوع و كثير الصلاة و الصوم بوده و لباسهاى خشن ميپوشيده جثهء نحيف و گندمگون و ميانه قد داشته چه بسيار كه عضد الدوله ديلمى او را زيارت مينمود هفتاد و شش سال زندگى نمود و در حدود دويست تصنيف داشته جنازه او را هشتاد هزار شيعه مشايعت نمودند .\r\nچون پدرش در واسط بمعلمى اشتغال داشت او را ابن المعلم ميگفتند و نيز داماد او ابو يعلى الجعفرى گفته است « ما كان المفيد ينام من الليل الا هجعه ثم يقوم يصلى او يطالع او يدرس او يتلو » .\r\nاين مرد بزرگ كه افتخار عالم تشيع است و استادانى مانند شيخ ابو جعفر صدوق و ابن قولويه قمى و ابن جنيد را درك نموده و شاگردانى مانند شيخ طوسى و سيد مرتضى و سيد رضى و كراچكى و نجاشى بعالم ديانت تقديم داشته در سال سيصد و سى و شش هجرى در قريهء سويقة بن البصرى از دهات عكبرى ( بر وزن پربهاء ) ده فرسنگى بغداد چشم بدين جهان گشود و در رمضان 413 ه در حدود سن هفتاد و هفت سالگى از اين جهان فانى بعالم جاودانى رخت بربست و سيد مرتضى در ميدان اشنان بر او نماز خواند و كتبى مانند ارشاد ، و افصاح و امالى و تصحيح اعتقاد ( كتاب حاضر ) و الجمل و . . . براى آيندگان به ارث گذاشت .\r\n","description":"","footnote":"","page_name":" مقدمة 4 ","page_number":4},
  {"content":"\r\nقبر شريفش در بقعهء كاظميه پائين پا نزد قبر شيخش ابن قولويه قمى مورد زيارت شيعيان است .\r\nدر وجه تسميهء او بمفيد دو وجه در كتب تاريخ و رجال ذكر شده وجه اول چند فقره توقيع رفيع همايونى است كه از ناحيهء مقدسه در شأن شيخ وارد شده و او را بخطاب\r\nالاخ السديد و المولى الرشيد الشيخ المفيد . . .\r\nمفتخر فرموده‌اند .\r\nوجه دوم آنكه مخالفين به او لقب داده‌اند و آن چنان بوده كه روزى قاضى عبد الجبار معتزلى در بغداد در مجلس درس نشسته بود كه شيخ مفيد ناشناس آمد و در صف نعال نشست و از قاضى اجازت سؤال خواست قاضى گفت بپرس فرمود خبرى كه شيعه نقل ميكنند\r\n« من كنت مولاه فعلى مولاه »\r\nمسلم است كه پيغمبر در روز غديرخم فرمود يا شيعيان ساخته‌اند گفت خبر صحيح است گفت بلفظ مولا چه ميخواهيد گفت اولى گفت پس اين خلافها و خصومتها چيست ؟ قاضى گفت برادر اين خبر روايت است و خلافت ابو بكر درايت و مردم عاقل از بهر روايت ترك درايت نكنند شيخ گفت چه ميگوئيد در اين خبر كه پيغمبر ( ص ) فرمود يا على حربك حربى و سلمك سلمى قاضى گفت صحيح است شيخ گفت پس در حق اصحاب جمل چه ميگوئى همانا بقول تو كافرند قاضى گفت ايشان توبه كردند شيخ گفت اى قاضى حرب درايت است و توبه روايت و مردم عاقل درايت را بروايت از دست ندهند قاضى سر در پيش افكند و بعد گفت تو كيستى ؟ گفت محمد بن محمد بن نعمان قاضى برخاست و او را بجاى خويش نشاند و گفت « انت المفيد حقا » و چون عضد الدولهء ديلمى از موضوع مباحثه مطلع شد خلعتى گرانمايه براى شيخ فرستاد و مقررى براى او و اصحابش مقرر فرمود و غالبا او را در خانه اش زيارت ميكرد و در ايام مرض هم او را عيادت نمود .\r\nبراى ادخال سرور در قلب شيعيان و توجه بمقام علمى و حاضر جوابى اين گونه نوابغ عظيم الشأن قضيه ذيل را بنقل از مجالس المؤمنين قاضى نور اللَّه شوشترى زينتافزاى اين صفحات مينمائيم .\r\nقاضى گويد از جملهء اهل ضلال كه در دست شيخ نابود و مضمحل و پايمال شد قاضى ابو بكر باقلانى است روزى در مناظره شيخ چون مرغ\r\n","description":"","footnote":"","page_name":" مقدمة 5 ","page_number":5},
  {"content":"\r\nرميده از شاخى بشاخى و مانند غريقى بهر حشيشى متوسل ميگرديد چون شيخ راه فرار او را بست و او را بيچاره كرد باقلانى خواست شيخ را خوش آمدى گويد كه از تعقيب و الزام او دست بردارد و بيش از اين او را شرمنده و رسوا نسازد اعتراف به قدرت شيخ در فنون علم نموده و گفت « الك في كل قدر مغرفه » يعنى آيا ترا در هر ديگى كفگيرى است ؟ شيخ گفت ( نعم ما تمثلت بادوات ابيك ) يعنى خوب كردى كه بادوات پدر باقلاپزت تمثيل كردى اهل مجلس بر باقلانى بسى بخنديدند .\r\nدر احاديث آمده كه هر كه در روز صادقتر و باصفاتر رؤياى شب او صادقتر است رؤياى مشروحه زير درجه صفا و صداقت آن بزرگوار را مىرساند .\r\nشيخ در خواب ديد كه حضرت فاطمه زهرا سلام الله عليها حسنين را پيش او آورده و فرمودند يا شيخ علمها الفقه شيخ پس از بيدارى در نهايت حيرت بود تا آنكه صبح همان شب فاطمه والده ماجده سيد مرتضى و سيد رضى دو پسر خود را كه در آن موقع صغير السن بودند پيش شيخ آورد و شيخ براى رعايت جلالت آن مخدره سلامش كرده و بپاى ايستاد تا بعد از اداى احترامات معموله فاطمه همان عبارت مذكوره در رؤياى شيخ را ( علمها الفقه ) به زبان آورده و با خود گفت يا شيخ اينها دو پسران منند « قد احضرتهما اليك لتعلمهما الفقه » پس شيخ گريست و خواب را بدان مخدره نقل و بتعليم آن دو برادر والاگهر اهتمام تمام نمود .\r\nتنبيه : شيعيان از عالم و عامى با خواندن شرح حال امثال صدوق و مفيد بايد عبرت گيرند كه اين خادمان عالم بشريت و ديانت با سنين عمر كم و آن همه اشتغالات درسى و فتواى و اينكه براى شنيدن يك حديث از شهرى بشهرى ميرفتند و آن همه فشار سلاطين و دول زمان و بودن عصر تقيه و اختناق دينى و نبودن وسائل و . . . چگونه براى حمايت دين اسلام و ترويج مذهب حقه جعفرى و احياى آثار اهل بيت عصمت و طهارت كوشا بودند و با اين همه گرفتاريها باز هم موفق مىشدند كه در حدود دويست يا سيصد تصنيف براى ما بيادگار بگذارند و هيچ كارى آنان را از كار ديگر باز نميداشت خواجه نصير الدين طوسى هم وزير بود و اشتغالات سياسى داشت و هم دائما در سفر و يا در تقيه از سلاطين اسماعيلى و عباسى\r\n","description":"","footnote":"","page_name":" مقدمة 6 ","page_number":6},
  {"content":"\r\nيا كفار مغولى بود و با وجود اين چنان آثار گرانبهائى هم از خود بيادگار گذاشت و كثرت تأليفات علامه حلى و مجلسى و . . . معروف خاص و عام است رضوان الله عليهم اجمعين و كثر الله امثالهم رسول اكرم فرموده من مسئولم و شما هم مسئوليد خداوند متعال همه ما را هم موفق فرمايد كه به سهم خويش در ترويج و حمايت شريعت محمدى صلى الله عليه و آله و سلم و انتشار و تبين مكتب اهل بيت عصمت بيش از پيش كوشا باشيم ( ح - ف )\r\n","description":"","footnote":"","page_name":" مقدمة 7 ","page_number":7},
  {"content":"\r\nترجمه اعتقادات ابن بابويه\r\nاصل كتاب رساله ايست موجز از تصانيف شيخ ابو جعفر محمد بن على بن الحسين بن موسى بن بابويه قمى كه آن را باعتبار موضوع « الاعتقادات » و نسبت مؤلف « اعتقادات الصدوق » و يا « اعتقادات ابن بابويه » ميخوانند شيخ اجل علامه شيخ آقا طهرانى مد ظله در كتاب « الذريعة الى تصانيف الشيعه » اين كتاب را زير كلمه « الاعتقادات » شناسانده و چنين نوشته :\r\n« الاعتقادات » للشيخ ابى جعفر محمد بن على بن الحسين بن موسى بن بابويه القمى المتوفى بالرى سنه 381 طبع مكررا اوله « الحمد لله رب العالمين وحده لا شريك له » املاه في نيشابور في مجلس يوم الجمعة ثانى عشر شعبان سنة 368 لما ساله المشايخ الحاضرون ان يملى عليهم وصف دين الاماميه على وجد الايجاز و لذا سماه الشيخ في الفهرس بدين الامامية ذكر فيه جميع اعتقادات الفرقة الناجيه الضرورية منها و غير الضرورية الوفاقية منها و غير الوفاقية ، و قال في آخر « و ساملى شرح ذلك و تفسيره اذا سهل الله عز اسمه على العود من مقصدى الى نيشابور » و لم يذكر شرح له في فهرس تصانيفه الكثيرة و لعله لم يتيسر له و لذا عمد الشيخ المفيد الى شرح الكتاب و له شروح و ترجمة نذكرها في محالها . ) اين كتاب در ميان فقها اماميه معروف و شروحى نيز به آن نوشته شده و از شراح آن ابو عبد الله محمّد بن محمّد بن النعمان المفيد است كه پس از مؤلف بشرح آن مبادرت كرده است ، و چون اين دو كتاب مانند ساير تصانيف اين دو عالم بزرگ شيعى به زبان عرب بوده بعضى از علماء موافق انشاء معمول به عصر و زمان و مطابق ذوق و سليقهء خود هر دو را از لغت عرب به فارسى نقل كرده‌اند و سعى نموده‌اند تا بفهم عامه فارسى زبانان نزديكتر شود و از آنها است مترجم ترجمه حاضر محمد على بن سيد محمّد حسنى كه بامر محمّد ولى ميرزا آن را به فارسى آورده است و عبد الله ابن حسين مازندرانى و على بن حسن زوارى كه ترجمه خود را وسيلة النجاة نام نهاده و شخصى ديگر از اصحاب اماميه كه ترجمه را منهاج المؤمنين خوانده محمد ولى ميرزا در ايام حكومت يزد جمعى را از فقهاء و علماء آن\r\n","description":"","footnote":"","page_name":" مقدمة 8 ","page_number":8},
  {"content":"\r\nديار بتاليف و ترجمه بعضى از كتب فقه و اخبار و متون سنن و آداب معين و موظف كرده بود ، و اين طبعه از علماء بدستور اين شاهزاده كتابهائى را تاليف و يا ترجمه كرده‌اند و از آنها است أبو القاسم بن احمد يزدى كه كتاب اعتقادات آقا محمّد باقر مجلسى را در هفدهم جمادى الاولى سال هزار و دويست و چهل و دو هجرى قمرى به فارسى ترجمه كرده و شخصى ديگر از علماء آن عصر كتاب روضهء كافى را به فارسى نقل كرده و در هفدهم ماه شوال سال هزار و دويست و سى و نه هجرى قمرى بپايان رسانده و آن را « ذخر المعاد » نام نهاده و سيد احمد بن محمّد حسينى اردكانى كه كتاب « اكمال الدين و اتمام النعمة » را ترجمه كرده و ميرزا ابو الحسن فيروزآبادى و ميرزا سليمان و ميرزا على النقى ، و از اين گروه است محمّد على بن سيد محمد حسنى مذكور كه همين رساله اعتقادات ابن بابوية را از لغت عرب به فارسى آورده است و اين شخص به گمان نگارنده سطور جز مدرس يزدى معاصر فتحعلى شاه قاجار كسى ديگر نيست و محمّد على ابن سيد محمّد حسنى در يزد همان ميرزا محمّد على مدرس متخلص به حيران بن سيد محمّد بن سيد مرتضى است .\r\nچنان كه در شرح حال او ترجمهء اين كتاب در شمار تصانيفش آمده و مؤلف آينه دانشوران نيز بر آن تصريح كرده است و علامه شهير شيخ آقا بزرگ تهرانى در جزء چهارم « الذريعة الى تصانيف الشيعة » هم آن را معرفى فرموده اما در بيان سلسله نسب مترجم در آن كتاب كمى تسامح رفته در كتابخانه راقم اين سطور مجموعه كوچكى است مشتمل بر دو رسالهء فارسى يكى از اين دو رساله ترجمهء رساله اعتقادات محمّد بن بابويه است از همين شخص « محمد على بن سيد محمّد حسنى » اين رساله خط مترجم رساله و مسودهء اصل است ، آن را مترجم كه خطوط ثلاثه را نيكو مينوشته و از فن خطاطى بهرهء كافى داشته با خط نسخ زيبا در صد و بيست و هشت صفحه دوازده سطرى در سال هزار و دويست و چهل هجرى قمرى كه سال ترجمهء كتاب است نگاشته و بكتابخانه محمد ولى ميرزا قاجار كه كتاب بدستور او از عربى به فارسى نقل شده اهداء كرده است .\r\nمترجم در ديباچه كتاب پس از توحيد بارى تعالى و نعت رسول اكرم و ائمه طاهرين دين روى طريقه بعضى از مؤلفين گذشته بمدح سلطان عصر خود فتحعلى شاه قاجار و پسرش محمّد ولى ميرزاى مذكور\r\n","description":"","footnote":"","page_name":" مقدمة 9 ","page_number":9},
  {"content":"\r\nپرداخته و مقدمه را به اين جملات ختم كرده :\r\n« داعى خلود دولت لا يزالى ابن سيد محمّد الحسنى محمّد على عفى عنهما بالنبى و الولى با كمال قصور و ناقابلى از اينكه به خدمت اين طبقه منسوب بود ، نظر عنايت خسروانه از ايشانش محسوب فرمود و به ترجمه رساله اعتقادات ابن بابويه و شرح شيخ مفيد بر آن رحمة الله عليهما مامور ساخت . اكنون اين گلبرگ چمن امتثال كه تر و تازه از شبنم عرق انفعال است اگر چه بىرنگ و بو است از گلشن طاعت فرمان او است اميد كه دست گلچين چمن التفات از آن نرنجد و چنانچه از بركات اقبال و الا است در جيب و دامن گنجد . » و در آخر رساله اين عبارات را آورده و كتاب را بپايان رسانده « اين مجلد مسوده اصل و اصل مسوده است كه حسب الامر اعلى مترجم قلم زد خامه عبوديت علامه نموده ، مستدعى اصلاح مواقع خطا مىباشد . شهر صفر المظفر هزار و دويست و چهل و الحمد لله رب العالمين و صلى الله على محمّد و آله اجمعين . » شخصى كه شايد كتابدار محمّد ولى ميرزا است . در پشت ورق اول اين نسخه اين عبارت را نوشته و مترجم را منسوب بقلعه كهنه دانسته :\r\n« رساله شريفهء اعتقادات ابن بابويه قمى عليه الرحمه كه حسب الاشاره سركار اشرف و الا جناب علامى ميرزا محمّد على قلعه كهنهء بترجمه آن پرداخته ، در شهور سنه هزار و دويست و چهل و تعارف نموده است و از كتب مستملكى سركارى گرديده است تحريرا شهر شوال 1241 » رسالهء ديگر كه نسخهء دوم اين مجموعه است ترجمهء شرح مفيد است به آن كتاب . با دلالت بعضى قراين و امارات كه در نسخهء حاضر موجود است و با اشارتى كه ميرزا محمّد على بن سيد محمّد حسنى مترجم رسالهء اعتقادات ابن بابويه در ديباچهء ترجمه اش كرده ميتوان بقياس و گمان گفت كه اين رساله نيز از مترجم رساله اعتقادات ابن بابويه است « ميرزا محمّد على پسر سيد محمّد حسنى » .\r\nاين رساله را شخصى كه ابو القاسم نام دارد در سال هزار و دويست و چهل و دو هجرى قمرى با خط شكسته نستعليق در حواشى صفحات نسخه با رعايت محل و مقام ثبت كرده به نحوى كه ترجمهء رسالهء اعتقادات ابو جعفر\r\n","description":"","footnote":"","page_name":" مقدمة 10 ","page_number":10},
  {"content":"\r\nابن بابويه را متن و ترجمهء « شرح شيخ ابو عبد الله مفيد » را در حاشيه قرار داده است و كاتب مزبور در جزء ترجمهء اين شرح چنين نوشته :\r\n« تمام شد ترجمهء كلام شيخ جليل القدر شيخ مفيد عليه الرحمة و الرضوان في عصر يوم الاربعاء عاشر شهر صفر المظفر سنه هزار و دويست و چهل و دو على يد العبد الاثم ابى القاسم حشره الله مع مواليه بمنه و جوده » متن عربى اين رساله كه هنگام ترجمه به فارسى در دست مترجم بوده و در ترجمهء اصل قرار يافته در بعضى جاها سفيد داشته مترجم نيز پس از اشاره به محل بياض خود را از ترجمه معذور دانسته و در ترجمه مانند اصل سفيد گذاشته و گذشته و همان قسمت از رساله كه بسيار اندك است در ترجمه سفيد مانده . مصحح چاپ اول اين رساله جناب آقاى سيد محمود بن سيد جعفر موسوى زرندى است . او كه از سادات فضلاء است اين نقص را چنان كه خود در متن ترجمه در همان چاپ اول اشارت كرده مرتفع ساخته و آنجا را كه ترجمهء آن از مترجم اول فوت شده با تصريح به محل از روى متن عربى ديگر به فارسى آورده و ترجمهء اين رساله را با اين نحو بسر حد كمال رسانده است . و الحمد لله وحده .\r\nو من از كسانى كه اين دو رساله را بخوانند و از آن بهره مند و متمتع شوند ملتمس دعا و متوقع طلب آمرزش و رحمتم و الحمد لله رب العالمين .\r\nتبريز - جعفر سلطان القرائى\r\n","description":"","footnote":"","page_name":" مقدمة 11 ","page_number":11},
  {"content":"\r\n\r\n","description":"","footnote":"","page_name":" مقدمة 12 ","page_number":12},
  {"content":"\r\n\r\n","description":"","footnote":"","page_name":" مقدمة 13 ","page_number":13},
  {"content":"\r\nكتبى كه تاكنون منتشر شده\r\n1 - لؤلؤ مرجان در آداب منبر از علامهء جليل محدث نورى رحمة الله عليه\r\n2 - اسرار توحيد در شرح و ترجمهء فارسى كتاب توحيد از شيخ اجل ابن بابويه ملقب به صدوق رحمة الله عليه\r\n3 - عيون اخبار الرضا عليه السلام در 2 جلد به فارسى از شيخ صدوق رحمة الله عليه\r\n4 - تحفة الأخيار ( رد بر صوفيان ) از آخوند ملا محمد طاهر قمى يكى از مشايخ مجلسى رحمة الله عليه\r\n5 - دروس عرفانى از مكتب علوى عليه السلام ( جمع آورى آقاى الهى قمشه ئى\r\nكتبى كه قريبا منتشر خواهد شد\r\n1 - حديقة الشيعة به فارسى از مقدس اردبيلى رحمة الله عليه\r\n2 - النوادر في جمع الأحاديث ( ذيل كتاب وافى ) از علامه ملا محسن فيض رحمة الله عليه\r\n3 - مصادقة الاخوان از شيخ رحمة الله عليه\r\n4 - ترجمهء فارسى كتاب عدة الداعى از ابن فهد حلى رحمة الله عليه\r\n5 - كلمهء طيبة از سيد عليخان رحمة الله عليه .\r\n","description":"","footnote":"","page_name":" مقدمة 14 ","page_number":14},
  {"content":"\r\nسلسله انتشارات دينى نور\r\nشماره 7\r\nترجمه اعتقادات ابن بابويه\r\nابو جعفر محمد بن بابويه قمى\r\nالمشتهر بالشيخ الصدوق\r\nاز سيد محمد على بن سيد محمد الحسنى رضوان الله عليهم\r\nچاپ سوم از انتشارات كتابخانه شمس تهران\r\nجمادى الثانى 1379\r\nچاپ اسلاميه\r\n","description":"","footnote":"","page_name":" 1 ","page_number":15},
  {"content":"\r\n\r\n\r\nبسم الله الرحمن الرحيم\r\nترجمهء حديث اخلاص ، به طرز ثناى خاص الخاص ؛ سلطان عظيم الجبروتى را سزد ، كه بلاهوتيّت يگانه ، و از مناسبت ملك و ملكوت بيگانه ، و فياض رحمت بيكرانه ، و ولى نعمت جاودانه است .\r\nقصر مشيد توحيدش از هجوم رجوم كثرت ، پيوسته آمن آمده ، و اركان عرش مجيد تفريدش مشيد : * ( هُوَ الأَوَّلُ وَالآخِرُ وَالظَّاهِرُ وَالْباطِنُ ) * « 1 » ذات اقدسش قائم بذات است ، بل عين ثبوت و ثبات ، و كمال مقدسش غنى از مقارنت صفات است ، بل حقيقت حقايق كمالات ، مردم ديده بصارت را در ادراك كنه عظمتش ، بحقارت خويش اقرار است ! و غايت دهشت از هيبت سطوت دورباش * ( يَكادُ سَنا بَرْقِه يَذْهَبُ بِالأَبْصارِ ) * ؛ « 2 » معراج معرفتش لا هو الا هو است ؛ و اقصاى محمدتش اعتراف بعجز از اداى ثناى حق او ، سبحانك لا احصى ثناء عليك ، انت كما اثنيت على نفسك فاهدنى اليك ؛ بالطيبين من مصطفيك ، هر چه درود بر آن خلاصهء وجود باد ، كه صبح سعادت باشراق اشعهء انوار هدايتش طالع ، و سكان قلمرو امكان فرمان قضا عنوانش را * ( طَوْعاً أَوْ كَرْهاً ) * طائعند ، اعنى خاتمهء كتاب رسالت در\r\n\r\n","description":"","footnote":"\r\n« 1 » سوره حديد آيه 3\r\n« 2 » سورهء نور آيه 43\r\n","page_name":" 2 ","page_number":16},
  {"content":"\r\nاول ما خلق الله نورى ؛ كعبه اهل صفا ؛ و قبلهء اصحاب وفا ، سيد الكونين ابى القاسم محمّد مصطفى و بر آل اطهارش كه ارواح لاهوتيه در هياكل ناسوتند ؛ و ولات ولايات عوالم ملك و ملكوت ؛ بخلافت حى لا يموت ؛ اعنى ائمه دين ؛ و هاديان شاهراه يقين ؛ صلى الله عليهم اجمعين ؛ و رزقنا شفاعتهم آمين .\r\nاما بعد چون همهء همت همايون ، بندگان سلطنت بنيان ؛ نواب مالك رقاب ، افخم اعظم ؛ درة التاج دولت فيض منتظم ، شاهباز اوج برترى آفتاب برج بلند اخترى ؛ شهسوار مضمار ظفر ، كلاه دار خسروانى مغفر ، نيروى بازوى زبردستى ، ابروى سيماى يزدانپرستى ، تاجدار كشور عدل و داد ، امانى و امان عباد و بلاد ، ملك ملائك جنود ؛ والى ولايت احسان وجود ، مشيد قوائم دولت بقواعد انصاف ، و مسخر ممالك قلوب باستيلاى الطاف ، از قاف تا قاف ، آنكه از شميم نسيم لطف عميمش بهار تمنا شكفته و در نعيم مقيم فضل عظيمش غبار كدورات روزگار از ساحت خاطرها رفته ، دوستش را همه دوستى بخويش است * ( وَهُوَ وَلِيُّهُمْ بِما كانُوا يَعْمَلُونَ ) * « 1 » و دشمنش را هر چه دشمنى با جان بدانديش ، * ( وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ ) * « 2 » بخت همايونش ، چون دست دعا گويان دولت روزافزونش بلند ، و شعلهء تيغ آبگونش ؛ با سر گردنكشان بختنگونش معاينه آتش و سپند ، نواظر نجوم رصد بند ثوابت عزمات او است ، و ثواقب رجوم كمينگشاى مراصد نقمات او ، با مهابتش زهرهء دريا آب است و باصلابتش كوه خارا * ( تَمُرُّ مَرَّ السَّحابِ ) * « 3 » ، در عرصهء كارزارش شير فلك با روباه همشير است ، و در ورطهء گيرودارش خروش نفير : * ( ما لِلظَّالِمِينَ مِنْ نَصِيرٍ ) *\r\n\r\n","description":"","footnote":"\r\n« 1 » سوره انعام آيه 127\r\n« 2 » سوره بقره آيه 54\r\n« 3 » سوره نمل آيه 90\r\n","page_name":" 3 ","page_number":17},
  {"content":"\r\nعالمگير ، ضرام حسامش برق خرمن ظلم و فساد است ، و قائمه صمصامش ركن شديد رشد و رشاد ، اعني والاحضرت سليمان جاه ، موران « 1 » پناه ركاب سودهء شفاه و جباه سلاطين جم جايگاه ؛ صاحب تمكين سرير : * ( الَّذِينَ إِنْ مَكَّنَّاهُمْ فِي الأَرْضِ أَقامُوا الصَّلاةَ ) * « 2 » برهان قاطع دعوى : * ( إِنَّ الصَّلاةَ تَنْهى عَنِ الْفَحْشاءِ ) * ؛ « 3 » و تبيان ساطع فحواى : * ( إِنَّ الله اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَالله يُؤْتِي مُلْكَه مَنْ يَشاءُ ) * « 4 » ذو القرنين شرق و غرب ، فسحت صورت و معنى ؛ مبسوط اليدين بر و بحر دولت دنيوى و دينى ؛ غرهء ناصيهء بخت و اقبال قرهء باصرهء عظمت و اجلال آنكه خسرو مهر با همهء رفعت در سايه ايوان قدرش آفتابى نميتواند شد و از اين روى آتش بجان است و سپهر كبود چهر با چندان عظمت در صفوف غلامان درگاه جاهش نميتواند ايستاد ، و در اين باب سرگردان است ، چشم حسودانش را خطوط شعاعى ميخهاى آتشين در ديده ، و در گردن گردنكشان فرمانش حبل وريد حبل مسد گرديده ، اندام مباركش را هنگام نبرد زره از حلقه چشم فرشتگان است ، و چهار آينه از صفاى بواطن اخلاص مواطن صفحات اوراق دعوات سينهء برشتگان ، دست كوتاه كوته دستان بدامان كبريائيش رسا است ، از فرط رأفت و آشنائى ، گوش التفاتش با صداى نارساى مسكينان بينوا است ، از وفور رحمت ، خلق عظيمش خزانه رحمت است ، و فيض عميمش جنت در جنت ، كفش بحرى است كه جودش كف است ، و كفى از جودش لآلى اين نه صدف ، همانا كه دريا را لب از ورد مدحتسرائى عطاى او خشكيده و سحاب را هنگام سؤال نوالش اشك ضراعت از چشم تقاضا چكيده ، حقا كه در ميدان بيان معالى فضائل عظمت\r\n\r\n","description":"","footnote":"\r\n« 1 » خسروان خ ل\r\n« 2 » سوره حج آيه 42\r\n« 3 » سورهء عنكبوت آيه 4\r\n« 4 » سوره بقره آيه 248\r\n","page_name":" 4 ","page_number":18},
  {"content":"\r\nدلائلش سمند ناطقه را لجام اعيا است ، و در مجال احصاء عوالى فواضل جلالت مخائلش براق انديشه را بند بر پاى فلكپيما است ، شعر\r\nمالى امثلك بالاطراء يمتدح * ام البحار بكر الكف تنتزح\r\nاقصرت عن بغية ما كنت بالغها * اذ كل مختتم قاصيت مفتتح\r\nيعنى ولى دولت داهره ؛ و شكوه شوكت قاهره ؛ كاسر اكاسره و جابر قياصره ، تاج سلطنت عظمى ؛ و نتاج خوقنت كبرى ؛ فخر دودمان خلافت جاويد دستگاه ، السلطان ابن السلسان ابن السلطان شاهنشاه عالمپناه ظل الله السلطان فتحعلى شاه .\r\nجهانگير و جهانبخش و جهاندار * جهان آراى شاهان شاه قاجار\r\nكه از فرّ خدائى دارد ايما * ز آتَيْناهُمْ مُلْكاً عَظِيماً « 1 »\r\nجهان تاباد ، باد از يارى بخت از او بر تاج منّت ناز بر تخت\r\nخضع الورى لجلاله * سطع الضيا بجماله\r\nلا زال يمن ظلاله ، * بمحمد و آله\r\nشاهنشاه زادهء آزادهء ، حشمتفزون نعمتفزا ، نواب اشرف و الا محمد ولى ميرزا خلد الله ايام ولائه في ولاء الايام الى يوم الجزاء همواره مصروف فتح ابواب سعادات ، و اسعاد اصحاب استعدادات ، و كشور آرائى اطراف ممالك باصناف فيوضات ، و نشر اعلام خيرات و بركات من جميع الجهات است ، چنان كه آفتاب التفاتش بر ذره ذره از دقايق فضاى عالم فيضبخشى تابنده آمده ، و رأى ملك پيرايش به كلى و جزئى مصالح نظام خاص و عام فرد فرد طبقات انام را فرمان دهنده ، توجه افاضاتش در شاهراه تكميل هر ناقصى به حد كمال رسيده ، و هر نهال قابليتى بيمن تربيت\r\n\r\n","description":"","footnote":"\r\n« 1 » سوره نساء آيه 57\r\n","page_name":" 5 ","page_number":19},
  {"content":"\r\nدهقان حكمتش به ثمرهء خيرى بارور گرديده ، اكنون از بركات دولت آن ولى نعمت آزاده ، دار العباده دار السعاده است ، و در خوان احسان * ( أَسْبَغَ عَلَيْكُمْ نِعَمَه ظاهِرَةً وَباطِنَةً ) * « 1 » الوان نعمتهاى جسمانى و روحانى آماده ، اعظم نعم آنكه مدارس آيات اسلام مجدد است و اوراق دفاتر ايمان بشيرازه بندى آن همت والامجد ، و صدق مضمون كريمه : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي ) * « 2 » از لباس التباس سراپا مجرد عندليبان اقلام علماى اعلام بتعليم فرمانش نواسنج گلشن تصنيفند ، و بنام ناميش بر افنان فنون علوم گوناگون آشيان بند تأليف ، و از باب :\r\nمن تشبه بقوم فهو منهم ) *\r\n« 3 » ، اين پابست دام شكسته بالى ، داعى خلود دولت لا يزالى ابن سيد محمّد الحسنى محمّد على ، عفى عنهما بالنبى و الولى با كمال قصور و ناقابلى ، از اينكه به خدمت اين طبقه منسوب بود ، نظر عنايت خسروانه از ايشانش محسوب فرمود و بترجمه رساله اعتقادات ابن بابويه و شرح شيخ مفيد بر آن رحمة الله عليهما مامور ساخت ، اكنون اين گلبرگ چمن امتثال ، كه تر و تازه از شبنم عرق انفعال است ، اگر چه بىرنگ و بو است ، از گلشن طاعت فرمان او است ، اميد كه دست گلچين چمن التفات از آن نرنجد ، و چنانچه از بركات اقبال و الا است ، در جيب و دامن گنجد ،\r\n\r\n","description":"","footnote":"\r\n« 1 » سوره لقمان آيه 19 .\r\n« 2 » سوره مائده آيه 5 .\r\n« 3 » حديث مشهورى است از پيغمبر صلى اللَّه عليه و آله\r\n","page_name":" 6 ","page_number":20},
  {"content":"\r\n* ( بِسْمِ الله الرَّحْمنِ الرَّحِيمِ ) * الحمد لله رب العالمين ، وحده لا شريك له و صلى الله على سيدنا محمّد و آله الطيبين الطاهرين ؛ و حسبنا الله و نعم الوكيل .\r\n\r\nباب اول در بيان اعتقاد اماميه در توحيد ، و معرفت رب مجيد .\r\nشيخ عالم ربانى ابو جعفر محمّد بن على بن الحسين بن موسى بن بابويه قمى فقيه ، مصنف اين كتاب فرموده .\r\nبدان كه اعتقاد ما در توحيد اين است كه خداى تعالى يكى است ، و هيچ چيزى مثل او نيست ، قديم است و هميشه شنوا و بينا و دانا و درست كار و زنده و بامر خلايق قيامكننده و غالب و پاك از تمام معايب و توانا و صاحب غنا بوده و خواهد بود ؛ نه موصوف بجوهر مىشود ، و نه بجسم و نه صورت و نه عرض و نه خط و سطح و سنگينى و سبكى و قرار و حركت و مكان و زمان ، و برتر است از همهء صفتهاى آفريدگان ، و بيرون است از هر دو حدّ ، حدّ ابطال و نيستى و حدّ تشبيه و مانند داشتن ، و حقتعالى چيزى است نه مثل ساير چيزها ، و او يگانه است جوف ندارد ، فرزند نياورده كه وارثش شود ، و زاده نگرديده كه ديگرى شريك ملكش باشد ، واحدى كفو او نبوده ، نه او را مقابلى است و نه شبيهى ، و نه جفتى و نه مثلى ، و نه نظيرى و نه شريكى ، نمىيابد او را چشمها و وهمها . و او مييابد آنها را ، و او را پينكى ( نعاس خ ل ) و خواب نميگيرد و او صاحب\r\n","description":"","footnote":"","page_name":" 7 ","page_number":21},
  {"content":"\r\nلطف و لطافت و آگاهى است ، خالق همه چيز است ، نيست خداوندى مگر او ، مخصوص او است آفرينش و فرمان ، * ( تَبارَكَ الله رَبُّ الْعالَمِينَ ) * .\r\nو هر كه معتقد تشبيه باشد مشرك است ، و هر كه نسبت باماميّه دهد خلاف اين اوصاف را در امر توحيد ، دروغگو است ، و هر حديثى كه مخالف اين فقرات باشد جعل و اختراع است ، هر حديثى كه موافقت با كتاب خدا نمينمايد باطلست . و اگر در كتب علما موجود باشد تدليس و خدعه است ، و آن احاديثى كه جهال پندارند كه تشبيه حقتعالى بخلق است ، معنى صحيح آنها همان معنى صحيح نظير آنها از آيات قرآنى است زيرا كه در قرآن است : * ( كُلُّ شَيْءٍ هالِكٌ إِلَّا وَجْهَه ) * « 1 » يعنى هر چيزى فانى است الا روى خدا ، و معنى روى دين است و روئى است كه آمدن بسوى خدا از آن رويست ، و بدان روى توجه به خداوند مىشود .\r\nو در قرآن است : * ( يَوْمَ يُكْشَفُ عَنْ ساقٍ وَيُدْعَوْنَ إِلَى السُّجُودِ ) * ( تا آخر ) * ( وَهُمْ سالِمُونَ ) * « 2 » يعنى روزى كه ساق مكشوف مىشود ؛ و مجرمان تكليف نموده ميشوند بسجود و نميتوانند كرد ؛ در حالى كه چشمهاى آنها بخشوع است ، ميرسد به آنها ذلتى عجب ؛ و بتحقيق كه بودند همانها كه دعوت كرده ميشدند بسجود در آن حال كه سالم و قادر بر سجود ميبودند در دنيا . و معنى ساق روى كار و شدّت امر است « 3 »\r\n\r\n","description":"","footnote":"\r\n« 1 » سوره قصص آيه 88\r\n« 2 » سوره ن و القلم آيه 42\r\n« 3 » * ( بِسْمِ اللَّه الرَّحْمنِ الرَّحِيمِ ) *\r\nو به نستعين ؛ ستايش بر نعماء او و درود بر محمّد و آلش اين تصحيح اعتقاد اماميه است از براى شيخ ابى جعفر محمّد بن بابويه قمى رضى اللَّه عنه : تأليف شيخ مفيد ابى عبد اللَّه محمّد بن محمّد بن نعمان رحمه اللَّه تعالى ، فرموده است شيخ مفيد عليه الرحمة ( بعد از نقل كلام شيخ ابو جعفر ره ) در قول خداوند تعالى * ( يَوْمَ يُكْشَفُ عَنْ ساقٍ ) *\r\nكه ساق وجه امر و شدت آن است ) يعنى آنكه قول خداوند كه فرموده است : * ( يَوْمَ يُكْشَفُ عَنْ ساقٍ ) *\r\nقصد نموده است به آن اينكه : روز قيامت پرده برداشته مىشود در آن از روى امر شديد و دشوار و بزرگى و آن حساب است و واقف شدن بر اعمال و جزاء افعال و ظهور سرها ، و منكشف گشتن باطنها ، و برخوردن بر حسنات و سيئات ، پس تعبير فرموده است خداوند بلفظ ساق از شدت و از اين جهت است كه گفته است عرب در آنچه تعبير نموده است به آن از شدت جنگ و دشواريش قامت الحرب على ساق . يعنى ايستاد جنگ بر ساق ( يعنى جنگ بشدت بر پا شد مصحح ) و باز گفته است عرب :\r\nقامت الحرب بنا على ساق يعنى ايستاد جنگ با ما بر ساق ( يعنى به سختى و شدت جنگ براى ما بر پا شد - مصحح ) و گفته است نيز سعد بن خالد شاعر شعرى را كه مضمونش اين است : كه كشف نمودم از براى دشمنان از دو ساق جنگ ، و ظاهر گرديد از شر صريح و خالصش ، و ظاهر گرديد عقاب مرگ كه ميلرزيد در زير آن اجل هلاكت .\r\nو از اين قبيل است قول عرب : قد قامت السوق . يعنى برپا شد بازار ، و اين سخن را در وقتى ميگويند كه بهم فراهم آيند اهل بازار ، و محكم گردد امر آن بفروخت و خريد و واقع شود سعى و كوشش در آن - مفيد .\r\n","page_name":" 8 ","page_number":22},
  {"content":"\r\nو در قرآن است : * ( أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ الله ) * « 1 » يعنى مبادا كه يكى بگويد وا حسرتا بر آنچه كوتاهى نمودم در پهلوى خدا ؛ و مراد از جنب و پهلو اطاعت است .\r\nو در قرآن است : * ( وَنَفَخْتُ فِيه مِنْ رُوحِي ) * « 2 » يعنى دميدم در آدم عليه السّلام از روح خودم ، و مقصود روحى است مخلوق كه حق سبحانه و تعالى حضرت آدم عليه السّلام و حضرت عيسى عليه السّلام را از آن روح آفريد و اينكه خداوند فرموده : روح من . نيست الا مثل اينكه فرموده :\r\nپيغمبر من ؛ و بندهء من ؛ و بهشت من ؛ و آتش ( دوزخ نسخه بدل ) من و آسمان من و زمين من .\r\n\r\n","description":"","footnote":"\r\n« 1 » سوره زمر آيه 57\r\n« 2 » سوره حجر آيه 29 .\r\n","page_name":" 9 ","page_number":23},
  {"content":"\r\n« 1 » و در قرآن است : * ( بَلْ يَداه مَبْسُوطَتانِ ) * « 2 » دو دست خدا گشاده است ، يعنى نعمة دنيا و نعمت آخرت .\r\nو در قرآن است : * ( وَالسَّماءَ بَنَيْناها بِأَيْدٍ وَإِنَّا لَمُوسِعُونَ ) * « 3 » يعنى آسمان را بنا نموديمش بدستها و بتحقيق كه ما هر آينه وسعت دهندگانيم . و ايدى عبارت از قوّت است ، و در قرآن است : * ( يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ ) * « 4 » يعنى اى ابليس چه مانع شد تو را از اينكه سجده نمائى براى چيزى كه به دو دست خودم آن را آفريدم ؟ يعنى بقدرت و قوت خود . « 5 » و در قرآن است : * ( وَالأَرْضُ جَمِيعاً قَبْضَتُه يَوْمَ الْقِيامَةِ ) * « 6 » يعنى زمين بالتمام يك قبضه اوست روز قيامت ؛ يعنى ملك او است ؛ و ديگرى بشراكت او مالك آن نيست .\r\n\r\n","description":"","footnote":"\r\n« 1 » فرموده است شيخ مفيد كه : نيست وجه اضافه نمودن خداوند روح و بيت را بسوى خود و نسبت دادنش به خود از حيث خلقت و بس : بلكه وجه در آن جدا نمودن آنها است با عظام و اجلال ، و مخصوص ساختن آنها است باكرام و تعظيم و دلالت نموده است خداوند به اين اضافه و نسبت دادن به خود بر آنكه اين دو يعنى روح و خانه مخصوصاند از جانب خداوند بكرامت و اجلالى كه قرار نداده است آن را از براى غير اين دو از روحها و خانها و گويا غرض در اين خواندن خلق است بسوى اعتقاد نمودن به اين در بارهء ايشان و بزرگ نمودن اين دو اعتقاد - مفيد\r\n« 2 » سوره مائده آيه 69 .\r\n« 3 » سوره ذاريات آيه 47\r\n« 4 » سوره صاد آيه 75\r\n« 5 » فرموده است شيخ مفيد ره كه آنچه ابو جعفر بن بابويه رحمة اللَّه در تفسير قول خداوند * ( ما مَنَعَكَ أَنْ تَسْجُدَ لِما خَلَقْتُ بِيَدَيَّ ) *\r\n! فرموده است كه مراد از دو دست يكى دست قدرت و يكى دست قوت است ، نيست آن وجه ، چه آن افاده مىكند تكرار معنى را ، پس گويا خداوند فرموده است كه بقدرت خود و قدرت خود . يا به قوت خود و قوت خود ، زيرا كه قدرت آن قوت است و قوت قدرت و نيست از براى اين معنائى در توجيه كلام ، و توجيه آن چيزيست كه ، مقدم داشتيم از ذكر نعمت و اينكه مراد بقول خداوند * ( ما مَنَعَكَ أَنْ تَسْجُدَ لِما خَلَقْتُ بِيَدَيَّ ) *\r\n.\r\nجز اين نيست كه اراده نموده است به آن دو نعمت خداوند دو نعمتى كه در دنيا و آخرت است و كلمه باء در قول خداوند بيدى قائم مقام لام است پس گويا خداوند فرموده است كه خلق نمودم از براى دويدم قصد نموده است به آن از براى دو نعمتم چنان كه فرموده است : * ( وَما خَلَقْتُ الْجِنَّ وَالإِنْسَ إِلَّا لِيَعْبُدُونِ ) *\r\n( سوره ذاريات آيه 55 ) و عبادت نفع مىكند بايشان ، زيرا كه وارد ميسازد بر ايشان ثواب خداوند را در دار نعيمى كه زوال ندارد و در تاويل آيه وجهى ديگر است و آن آنست كه مراد بيدين در آيه آن نعمت و قوت است ، پس گويا فرموده است كه خلق نمودم به قوت و نعمت خود و در تاويل آيه نيز وجهى ديگر است و آن آنست كه اضافه يدين به خود جز اين نيست كه اراده شده است به آن تحقق فعل و مؤكد بودن اضافه اش به خداوند و مخصوص بودنش به آن نه بما سواى آن از نعمتها و قدرتها و غير آنها ، و شاهد اين قول خداوند است كه : * ( ذلِكَ بِما قَدَّمَتْ يَداكَ ) *\r\nو جز اين نيست كه اراده نموده است خداوند به اين قول كه اين عقاب بسبب آن چيزيست كه پيش كرده و نيز شاهد بر اينكه يد يعنى فعل است قول خداوند است كه : * ( وَما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ ) *\r\nو مراد به آيه آنست كه هر آنچه ميرسد تو را از مصيبتى پس بسبب آن چيزيست كه كسب كرده‌ايد شما ، و عرب ميگويد در امثال اين مقامات كه دو دست تو بهم ماليده است و دهان تو باد نموده است ، قصد مىكند عرب به اين كلام اينكه تو كردهء و مباشرشدهء آن را و صنع نموده و اختراع كردهء و اگر چه نبوده باشد آدمى كه به كار فرموده باشد دو جارحه خود را كه دو دستش بوده باشد در آن كار ، گفته است شيخ مفيد كه در آن وجهى ديگر مىباشد و آن آنست كه يد در قول خداوند عبارت از نعمت است گفته است شاعر عرب شعرى را كه مضمونش اينست كه : از براى ممدوح است بر من يدى يعنى نعمتى كه نيستم من كه كفران كنم آن را و جز اين نيست كه صاحب كفران شكر نعمت را ننموده است ، پس حمل مىشود قول خداوند در بارهء حضرت داود عليه السّلام كه بود ( ذا الايد ) بر آنكه اراده نموده است به آن كه بود داود مرد صاحب نعمت و از اين قبيل است قول خداوند كه يداه مبسوطتان يعنى دو نعمت او كه عام است در دنيا و آخرت . مفيد\r\n« 6 » سوره زمر آيه 67\r\n","page_name":" 10 ","page_number":24},
  {"content":"\r\nو در قرآن است : * ( وَالسَّماواتُ مَطْوِيَّاتٌ بِيَمِينِه ) * « 1 » ، يعنى آسمانها پيچيده شدگانند در دست راست خدا روز قيامت و معنى يمين خداوند قدرت او است .\r\nو در قرآن است : * ( وَجاءَ رَبُّكَ وَالْمَلَكُ صَفًّا صَفًّا ) * « 2 » يعنى آمد\r\n\r\n","description":"","footnote":"\r\n« 1 » سورهء زمر آيه 67\r\n« 2 » سوره فجر آيهء 23\r\n","page_name":" 11 ","page_number":25},
  {"content":"\r\nپروردگار تو اى محمّد صلى الله عليه و آله و سلَّم و آمدند ملائكه صف صف يعنى آمد امر پروردگار تو .\r\nو در قرآن است : * ( إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ) * « 1 » . يعنى بدرستى كه آن جماعت از پروردگارشان آن روز هر آينه محجوبند ، يعنى از ثواب پروردگار محرومند .\r\nو در قرآن است : * ( هَلْ يَنْظُرُونَ إِلَّا أَنْ يَأْتِيَهُمُ الله فِي ظُلَلٍ مِنَ الْغَمامِ وَالْمَلائِكَةُ ) * « 2 » يعنى آيا آن جماعت چشم به راه امرى ديگر دارند جز اينكه بيايد ايشان را خداوند در پاره هائى از ابر سفيد و بيايد ملائكه يعنى بيايد امر و عذاب خدا .\r\nو در قرآن است : * ( وُجُوه يَوْمَئِذٍ ناضِرَةٌ إِلى رَبِّها ناظِرَةٌ ) * « 3 » يعنى روئى چند در آن روز درخشان است و نظر دارندهء بسوى پروردگارشان يعنى مشرفند در انتظار ثواب پروردگار و در قرآن است : * ( وَمَنْ يَحْلِلْ عَلَيْه غَضَبِي فَقَدْ هَوى ) * « 4 » يعنى هر كه وارد شود بر او خشم من پس بتحقيق كه هلاك شده ، و معنى غضب خداوند عقاب او است و رضا و خشنودى او ثواب او است .\r\nو در قرآن است از زبان حضرت عيسى عليه السّلام كه عرض بدرگاه احديت ميفرمايد : * ( تَعْلَمُ ما فِي نَفْسِي وَلا أَعْلَمُ ما فِي نَفْسِكَ ) * « 5 » يعنى تو ميدانى آنچه در نفس من است و من نميدانم آنچه در نفس تو است ، يعنى تو ميدانى راز پنهان مرا و من نميدانم سر نهان تو را .\r\nو در قرآن است : * ( وَيُحَذِّرُكُمُ الله نَفْسَه ) * « 6 » يعنى ميترساند شما را خداوند از نفس خود ، يعنى از انتقام خود .\r\n\r\n","description":"","footnote":"\r\n« 1 » سوره مطففين آيه 15\r\n« 2 » سوره بقره آيه 206\r\n« 3 » سوره قيامه آيه 22 و 23\r\n« 4 » سوره طه آيه 83\r\n« 5 » سوره انعام آيه 116\r\n« 6 » سوره آل عمران آيه 27\r\n","page_name":" 12 ","page_number":26},
  {"content":"\r\nو در قرآن است : * ( إِنَّ الله وَمَلائِكَتَه يُصَلُّونَ عَلَى النَّبِيِّ ) * « 1 » يعنى بدرستى كه خداوند و ملائكه خدا صلوات مىفرستند بر پيغمبر صلى الله عليه و آله و سلَّم و در قرآن است : * ( هُوَ الَّذِي يُصَلِّي عَلَيْكُمْ وَمَلائِكَتُه ) * « 2 » يعنى خداوند آن چنان كسيست كه صلوات ميفرستد بر شما ، و فرشتگان او و مراد از صلوات خداوند رحمت است و از صلوات فرشتگان طلب آمرزش و از صلوات آدميان دعا .\r\nو در قرآن است : * ( مَكَرُوا وَمَكَرَ الله وَالله خَيْرُ الْماكِرِينَ ) * « 3 » يعنى مكر نمودند آن قوم و خداوند به آنها مكر فرمود و خدا بهترين مكركنندگان است .\r\nو ايضا : * ( يُخادِعُونَ الله وَهُوَ خادِعُهُمْ ) * « 4 » يعنى معامله بخدعه با خدا ميكنند و خدا فريب دهندهء آن جماعت است .\r\nو همچنين : * ( الله يَسْتَهْزِئُ بِهِمْ وَيَمُدُّهُمْ ) * « 5 » يعنى خدا ريشخند و استهزا به آن جماعت مينمايد و مهلتشان ميدهد .\r\n\r\n","description":"","footnote":"\r\n« 1 » سوره احزاب آيه 56\r\n« 2 » سوره احزاب آيه 42\r\n« 3 » سوره آل عمران آيه 47\r\n« 4 » سوره نساء آيه 141 فرموده است شيخ مفيد عليه الرحمه كه ذكر نموده است ابو جعفر رحمه اللَّه در قول خداوند * ( يُخادِعُونَ اللَّه وَهُوَ خادِعُهُمْ ) * ، و * ( نَسُوا اللَّه فَنَسِيَهُمْ ) * ، و * ( مَكَرُوا وَمَكَرَ اللَّه ) * ، - و * ( اللَّه يَسْتَهْزِئُ بِهِمْ ) * - اينكه مراد بهمهء اينها جزاء بر افعال است و آن چنان است كه او گفته است ، مگر آنكه ذكر ننموده است و چه در آن را و وجهش آن است كه عرب نام ميگذارد شىء را باسم آنچه جزا داده مىشود بر آن به جهت تعلق در ميانهء ايشان و مقارنهء ايشان ، پس چون كه افعالى كه جزا داده مىشود بر آنها مستحق آن اسمائند بوده باشد جزا مسمى باسماء آنها ، فرموده است خداوند تعالى كه * ( إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً ) * پس نام گذارده است آنچه را كه مىخورند از طيبات باسم نار و قرار داده است آنها را نار چون كه جزاء بر آنها نار است\r\n« 5 » سوره بقره آيه 14\r\n","page_name":" 13 ","page_number":27},
  {"content":"\r\nو كذلك * ( سَخِرَ الله مِنْهُمْ ) * « 1 » يعنى سخريه و استهزاء نمود خدا از آن جماعت .\r\nو ديگر : * ( نَسُوا الله فَنَسِيَهُمْ ) * « 2 » يعنى فراموش كردند خدا را ، پس فراموش ساخت خدا آنها را و معنى همهء اينها اينست كه حقتعالى جزاى اعمال آنها را ميدهد جزاى مكر و جزاى مخادعه و جزاى استهزاء و جزاى سخريه و جزاى نسيان و تلافى فراموشى آنها آنست كه خود آنها را از يادشان ببرد چنانچه حقتعالى فرمود : * ( وَلا تَكُونُوا كَالَّذِينَ نَسُوا الله فَأَنْساهُمْ أَنْفُسَهُمْ ) * « 3 » يعنى مباشيد مثل آن كسانى كه فراموش نموده‌اند خدا را پس خدا خود آنها را از يادشان برد ، زيرا كه حقتعالى در حقيقت مكر و خدعه و استهزاء و سخريه و نسيان نميكند ، تعالى عن ذلك علوا كبيرا\r\n\r\n","description":"","footnote":"\r\n« 1 » سوره توبه آيهء 80\r\n« 2 » توبه آيه 68 .\r\n« 3 » سوره حشر آيه 19 فرموده است شيخ مفيد عليه الرحمه كه ذكر نموده است ابو جعفر رحمه اللَّه كه نسيان خداوند جارى مجراى مخادعه و فريب او است عاصيان را و اينكه نام گذارده است خداوند آن را باسم آنچه جزا داده مىشود بر آن و وجه در آن غير اين است ، و وجه آنست كه نسيان در لغت آن ترك و تاخير است فرموده است خداوند * ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ) * قصد نموده است خداوند از اين آيه كه آنچه نسخ ميكنيم از آيه ، يا واميگذاريم آن را بر حال خود يا تأخير مياندازيم آن را ، پس مراد بقول خداوند تعالى * ( فَأَنْساهُمْ أَنْفُسَهُمْ ) * آن است كه ملجا گردانيد ايشان را بسوى ترك تعاهد و مراعات مصالح خود به آنچه مشغول نمود ايشان را به آن از عقاب ، پس اينست وجهش و اگر چه آن نيز وجهى است كه منكر نيست و اللَّه ولى التوفيق - مفيد .\r\n","page_name":" 14 ","page_number":28},
  {"content":"\r\n\r\nباب دوم در صفات ذات و صفات افعال « 1 »\r\nابن بابويه رحمة الله عليه گويد : هر چه ما وصف نموديم خداوند\r\n\r\n","description":"","footnote":"\r\n« 1 » فرموده است شيخ مفيد رحمه اللَّه كه صفات اللَّه بر دو قسم است ، يكى از آن دو منسوب است بسوى ذات ، پس گفته مىشود صفات ذات ، و قسم دوم منسوب است بسوى افعال ، پس گفته مىشود صفات افعال و معنى قول ما ، صفات ذات ، آنست كه ذات مستحق است معنى آن صفات را استحقاقى لازم ، نه به جهت معينى سواى ذات ، و معنى صفات افعال آنست كه آنها واجبند بوجود فعل و واجب نيستند پيش از وجود فعل ، پس صفات ذات از براى خداوند تعالى آنها وصف كردن او است به آن كه حى و عالم و قادر است آيا ديده نميشود كه او هميشه مستحق بوده است اين صفات را و خواهد بود ، و وصف ما خداوند تعالى را بصفات افعال مثل قول ما است كه خالق است و رازق است و محيى و مميت است ، و مبدى و معيد است ، آيا ديده نميشود كه او تعالى پيش از خلق خودش خلق را صحيح نمىباشد وصفش به آن كه خالق است و پيش از احياء نمودنش مردگان را گفته نمىشود كه محيى است ، و همچنين است گفتار در آنچه شمرديم آن را يعنى از صفات افعال و فرق ميانه صفات افعال و صفات ذات آن است كه صفات ذات صحيح نيست از براى صاحبش اتصاف باضداد آنها ، و نه خالى بودنش از آن اوصاف ، و اوصاف افعال صحيح است وصف نمودن مستحق آنها را باضداد آنها و بيرون رفتنش از آن اوصاف ، آيا ديده نميشود كه صحيح نميباشد وصف نمودن خداوند تعالى را به آن كه ميميرد و نه آنكه عاجز مىشود و نه آنكه جاهل مىباشد و صحيح نميباشد وصف نمودنش به بيرون رفتن از بودنش زنده و دانا و توانا و صحيح مىباشد وصف نمودنش به آن كه امروز خالق نيست و رازق زيد نيست و زنده نميگرداند مرده بخصوصى را و مبدى چيزى نيست در اين حال و نه معيدش ، و صحيح مىباشد وصف نمودنش جل و عز به آن كه روزى ميدهد ، و منع مىكند ، و زنده ميگرداند و مىميراند و ابداء مىكند و اعاده مينمايد و ايجاد مىكند و اعدام مىنمايد ، پس ثابت شد مغايرت در اوصاف ذات و اوصاف فعل ، و فرق ميانه آن دو آن چيزى است كه ذكر نموديم ما آن را ، مفيد\r\n","page_name":" 15 ","page_number":29},
  {"content":"\r\nرا به آن از صفات ذاتش غرض و قصد ما از هر صفتى نفى ضد آن صفت مىباشد از ذات مقدس او و ميگوئيم : در ازل حقتعالى سميع و بصير و عليم و حكيم وحى و قيوم يعنى بذات خود برپا و واحد و قديم بوده ، و اينها صفات ذات او است .\r\nو نميگوئيم كه : خدا در ازل خلقكننده است و كاركننده و خواهنده و خواهشكننده و خوشنودشونده و خشم آورنده و روزى دهنده و بخشنده و سخن گوينده ، زيرا كه اينها صفات كارهاى او است و آنها حادثند و جائز نيست قائل شدن به آنكه خداوند در ازل موصوف بآنهاست\r\n","description":"","footnote":"","page_name":" 16 ","page_number":30},
  {"content":"\r\n\r\nباب دوم در صفات ذات و صفات افعال\r\nابن بابويه رحمة اللَّه عليه گويد : اعتقاد ما در بارهء تكليف اين است كه خداوند تكليف نفرموده بندگانش را مگر بنازلتر از آنچه طاقت ميدارند چنانچه فرموده :\r\n* ( لا يُكَلِّفُ اللَّه نَفْساً إِلَّا وُسْعَها ) * « 1 »\r\nو حدّ وسع نازلتر از حدّ طاقت است و جناب صادق عليه السّلام فرموده كه : خدا تكليف نكرده بندگان را مگر كمتر از طاقت ايشان ، زيرا كه تكليف نموده ايشان را در هر شبانروزى پنج نماز و تكليفشان فرموده در سال بروزهء سى روز ، و ايشان را مكلف ساخته در هر دويست درهم پنج درهم ( يعنى زكات ) و مكلفشان فرموده در مدت العمر بيك حج با وجود آنكه ايشان بيش از اين طاقت ميدارند ، و اللَّه اعلم .\r\n\r\nباب ( چهارم ) اعتقاد در افعال بندگان « 2 »\r\nابن بابويه رحمة اللَّه عليه گويد :\r\nاعتقاد ما در عملهاى بندگان اين است كه آن عملها آفريدهء خدا\r\n\r\n","description":"","footnote":"\r\n« 1 » سوره بقره آيه 285\r\n« 2 » فرموده است شيخ مفيد عليه الرحمه كه گفته است شيخ ابو جعفر رحمه الله كه افعال مخلوقند بخلق تقدير نه خلق تكوين و معنى خلق تقدير آن است كه همشيه عالم بود بمقادير آن افعال ، گفته است شيخ ابو عبد الله كه آنچه صحيح است كه وارد شده است از آل محمد صلى الله عليه وآله آنست كه افعال عباد مخلوق نيست از براى خداوند ، و آنچه ذكر نموده است آن را ابو جعفر رحمه الله بتحقيقكه آورده است آن را روايتى كه عمل نشده است به آن وپسنديده نيست سندش ، وروايات صحيح بر خلاف آن است و شناخته نشده است در لغت عرب كه علم بشئى خلق آن شئى بوده است و اگر بود آن چنان كه مىگويند مخالفين حق ؛ هر آينه واجب بود كه بوده باشد هر آنكس كه مىداند پيغمبر صلى الله عليه و آله پس نموده باشد او را و هر آنكس كه مىداند آسمان و زمين را ، خالق آنها باشد و هر آنكس كه بشناسد كيفيت چيزى كيفيت چيزى از صنع خدا را و مقرر ساخته باشد آن را در نفس خود ، اينكه خالق آن باشد ، و اين محالى است كه محل نمىباشد راه خطا در آن بر پارهء از رعيت ائمه عليهم السلام چه جاى خود ايشان عليهم السلام ، و اما تقدير پس آن خلق است در لغت ، بجهة آنكه تقدير نمىباشد مگر بفعل و اما بعلم پس نمىباشد تقدير ، ونمىباشد تقدير نيز بفكر ، وخداوند برتر است از خلق فواحش و قبايح بر هر حال ، وبتحقيقكه روايت شده است از ابى الحسن على بن محمد بن على بن موسى صلوات الله عليهم اينكه سؤال شد آن حضرت از افعال عباد پس عرض شد خدمت آن حضرت ( ع ) كه آيا اعمال عباد مخلوقند از براى خداوند . پس فرموده آن حضرت ( ع ) كه اگر بود خداوند خالق تبرى نميجست از آنها و حال آنكه فرموده است خداوند سبحانه كه : ان الله بريء من المشركين . و اراده ننموده است خداوند برائت جستن از خلق ذوات مشركين ؛ و جزاين نيستكه برائت جسته است از شرك و قبائح اعمال ايشان و سؤال نمود ابو حنيفه ابى الحسن موسى بن جعفر عليهما السلام را از افعال عباد كه از كسيت آنها ؟ پس فرمود از براى او حضرت ابى الحسن ( ع ) كه افعال عباد خالى نمىباشد از سه مرتبه ، يا مىباشد از خداوند و بس ، يا از خدا و بنده بر وجه مشارك ايشان در آنها ، يا از بنده و بس ، پس اگر بوده باشند از خداوند و بس ، هرآينه بود خداوند سزاوارتر بستايش بر اعمال نيكو و سزاوارتر بمذمت بر افعال قبيح ، پس تعلق نمىگرفت به غير خداوند تعالى نه ستايشى و نه مذمتى و اگر بوده باشند آن افعال عباد از خدا و بنده يعنى بر وجه مشاركت ، هرآينه بوده باشد ستايش از براى هر دو با هم در آن افعال و مذمت بر هر دو در آنها و هرگاه باطل شد اين دو وجه ثابت شد كه آن افعال از خلق است ، پس اگر عقاب كند ايشان را خداوند تعالى بر اين جنايت ايشان پس از براى او است اين و اگر عفو فرمايد از ايشان و در گذرد ، پس او اهل تقوى و مغفرت است و امثال آنچه ذكر نموديم از روايات و معاضد آنها بسيار است كه طول مىكشد كلام بذكر آنها و كتاب خداوند كه مقدم مىباشد بر احاديث و روايات و قاضى و حاكم است در معرفت اخبار صحيحه و سقيمه كه آنچه حكم نمايد كتاب الله به آن آن حق باشد نه غيرش ، در آن كتاب الله خداوند فرموده است كه : الذي أحسن كل شيء خلقه وبدء خلق الإنسان من طين . پس خبر داده است خداوند به آنكه هر چيزى كه خلق نموده است آن را پس او نيكو است و قبيح نيست . پس اگر بود قبايح از فعل خداوند هرآينه منافات داشت اين با حكم به حسنش و در حكم خداوند بحسن ، همه آنچه خلق نموده است گواهى است بباطل بودن گفتار كسى كه گمان نموده است كه خداوند خلق نموده است قبيح را و فرموده است خداوند تعالى كه ما ترى في خلق الرحمن من تفاوت . پس نفى فرموده است تفاوت را از خلقش و حال آنكه ثابت شده است كه كفر و كذب متفاوتند فى نفسه و سخنهاى ضد يكديگر متفاوتند پس چگونه جايز استكه بر خداوند تعالى اطلاق كنند اينكه خالق افعال عباد است و حال آنكه در افعال ايشان است از تفاوت آنچه ذكر نموديم ما آن را با فرمودهء خداوند كه : ما ترى في خلق الرحمن من تفاوت . پس نفى فرموده است خداوند و رد نموده است بر كسى كه نسبت دهد آن را بسوى او و تكذيب فرموده است او را در اين نسبت دادن به او - مفيد ره .\r\n","page_name":" 17 ","page_number":31},
  {"content":"\r\nاست بطريق تقدير نه بطريق تكوين و معنى خلقت تقدير آن است كه در ازل خدا عالم به اندازه هاى آن عملها بوده . و الله اعلم .\r\n\r\nباب ( پنجم ) اعتقاد در نفى جبر و تفويض\r\nابن بابويه رحمة الله عليه گويد :\r\nاعتقاد ما در اين باب قول جناب صادق عليه السّلام است كه : نه جبرى\r\n","description":"","footnote":"","page_name":" 18 ","page_number":32},
  {"content":"\r\nاست و نه تفويضى بلكه امرى است ميان دو امر ، پس شخصى پرسيد كه چه چيز است امر ميان دو امر ؟ آن جناب فرمود : اين مثل آنست كه تو مردى را مشرف بر معصيتى ديده منعش نموده باشى و او باز نايستاده باشد از آن معصيت ، پس تو او را به حال خود واگذارده باشى و او آن معصيت را\r\n","description":"","footnote":"","page_name":" 19 ","page_number":33},
  {"content":"\r\nكرده باشد ؛ پس در آن مقام كه قبول منع ننمود و تو او را واگذاردى نه اينست كه تو باشى آن كسى كه او را امر به معصيت نمودهء . و الله اعلم « 1 »\r\n\r\n","description":"","footnote":"\r\n« 1 » شيخ مفيد عليه الرحمه بعد از نقل كلام ابو جعفر ابن بابويه ره و تضعيف اين روايت بارسال فرموده است كه جبر واداشتن بر فعل و مضطر نمودن بسوى آن بعنوان قهر و غلبه است و حقيقت اين ايجاد فعل است در شخص زنده بدون اينكه از براى آن شخص قدرت بر دفع آن و سرباز زدن از وجود آن فعل در او بوده باشد و گاهى تعبير مىشود از آنچه مىكند آن را آدمى بقدرتى كه با اوست بر وجه اكراه و ناخوش داشتن آن فعل بر سبيل تخويف و الجاء آنكه آن فعل جبر است و اصل در اين معنى جبر آن چيزى است كه كرده شود بدون قدرت شخصى بر امتناعش به نحوى كه ذكر نموديم و هر گاه محقق شد گفتار در جبر به نحوى كه وصف نموديم آن را بوده باشد جبر مذهب اصحاب مخلوق و آن آن است كه گمان مينمايند كه خداوند خلق نموده است در بنده طاعت را بدون آنكه دهنده قدرتى بر ضد اطاعت و امتناع از طاعة بوده باشد و خلق نموده است خداوند معصيت را همچنين پس ايشانند مجبره حقيقى و جبر مذهب ايشان است بر سبيل تحقيق ، و تفويض آن قول برفع خطر و منع است از خلق در افعال عباد آنچه خواسته باشند از اعمال و اين قول زنادقه و اصحاب اباحه است ، و واسطه ميانه اين دو قول آن است كه خداوند قادر نموده است خلق را بر افعال خود و متمكن نموده است ايشان را از اعمال خود و تحديد نموده است از براى ايشان حدود را در آن و رسم نموده است رسوم را و منع نموده است ايشان را از قبايح بزجر و تخويف و وعد و وعيد ، پس نمىباشد خداوند بسبب تمكين نمودن عباد را بر اعمال ، جبركننده ايشان بر اعمال و تفويض ننموده است بسوى ايشان افعال را به جهت آنكه منع نموده است ايشان را از اكثر افعال و قرار داده است از براى ايشان حدود را در افعال و امر نموده است ايشان را بافعال حسنه و نهى نموده ايشان را از قبيح افعال ، پس اين است فاصله و واسطه ميانهء جبر و تفويض به نحوى كه بيان نموديم ما آن را - مفيد\r\n","page_name":" 20 ","page_number":34},
  {"content":"\r\n\r\nباب ( ششم ) اعتقاد در اراده و مشيت\r\nابن بابويه رحمة الله عليه گويد :\r\nاعتقاد ما در اين باب قول جناب صادق عليه السّلام است كه خواسته خدا و اراده نموده و دوست نداشته و نپسنديده به اين تفصيل كه خواسته است كه هيچ چيز نباشد مگر بعلم او ، و اراده نموده همچنين ، و دوست نداشته كه سيمين سه خدايش گويند و نپسنديده كفر را براى بندگانش ، و حق تعالى فرموده كه يا محمّد صلى الله عليه و آله و سلَّم تو هدايت نمينمائى هر كه را مائلى و ليكن خدا هدايت ميفرمايد هر كس را ( كه ) ميخواهد « 1 » و ايضا فرموده كه : نميخواهيد شما بندگان مگر آنكه خدا بخواهد « 2 » و ايضا فرموده كه : اگر خواسته بود پروردگار تو يا محمّد صلى الله عليه و آله و سلَّم هر آينه ايمان آورده بود هر كه در روى زمين است كلهم اجمعين ، آيا پس تو بجبر ميدارى مردم را تا همه مؤمن باشند ؟ « 3 » و فرموده كه : مقرّر نبوده براى هيچ نفسى اينكه ايمان بياورد مگر باذن خداوند « 4 »\r\n\r\n","description":"","footnote":"\r\n« 1 » * ( إِنَّكَ لا تَهْدِي مَنْ أَحْبَبْتَ وَلكِنَّ اللَّه يَهْدِي مَنْ يَشاءُ ) *\r\n. سوره قصص آيه 56\r\n« 2 » * ( وَما تَشاؤُنَ إِلَّا أَنْ يَشاءَ اللَّه ) *\r\n، سوره دهر آيه 38\r\n« 3 » * ( وَلَوْ شاءَ رَبُّكَ لآمَنَ مَنْ فِي الأَرْضِ كُلُّهُمْ جَمِيعاً أَ فَأَنْتَ تُكْرِه النَّاسَ حَتَّى يَكُونُوا مُؤْمِنِينَ ) *\r\n. سوره يونس آيه 98\r\n« 4 » * ( وَما كانَ لِنَفْسٍ أَنْ تُؤْمِنَ إِلَّا بِإِذْنِ اللَّه ) *\r\n. سوره يونس آيه 100\r\n","page_name":" 21 ","page_number":35},
  {"content":"\r\nو فرموده كه : شدنى نبوده براى هيچ نفسى آنكه بميرد الا باذن خدا نوشته بمدّت معين « 1 » و فرموده كه : ميگويند لشكريان اسلام كه اگر ما را نصيبى از غلبه بود كشته نگرديده بوديم در اينجا ، بگو يا محمّد صلى الله عليه و آله و سلَّم كه اگر در خانه هاى خود بودند هر آينه بيرون مىآمدند اشخاصى كه قتل سرنوشت آنها شده بود بسوى مكانهاى مرگشان « 2 » و فرموده كه : اگر خدا خواسته بود نكرده بودند آن كار را ، پس واگذار آن قوم را با افترائشان « 3 » و فرموده : اگر خواسته بود خداوند شرك نمىآوردند آن جماعت و ما تو را نگهبان قرار نداده‌ايم « 4 » و فرموده كه : اگر خواسته بوديم هر آينه هدايت هر نفسى را به خودش ( به او خ ل ) داده بوديم « 5 » و فرموده كه : هر كس را خدا ميخواهد كه هدايتش نمايد باز مىكند سينه اش را براى اسلام و هر كس را ميخواهد گمراهش كند\r\n\r\n","description":"","footnote":"\r\n« 1 » * ( وَما كانَ لِنَفْسٍ أَنْ تَمُوتَ إِلَّا بِإِذْنِ اللَّه كِتاباً مُؤَجَّلًا ) *\r\nسوره آل عمران آيه 139\r\n« 2 » * ( يَقُولُونَ لَوْ كانَ لَنا مِنَ الأَمْرِ شَيْءٌ ما قُتِلْنا هاهُنا قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ ) *\r\n، سوره آل عمران آيه 148\r\n« 3 » * ( وَلَوْ شاءَ رَبُّكَ ما فَعَلُوه فَذَرْهُمْ وَما يَفْتَرُونَ ) *\r\nسورهء انعام آيه 112\r\n« 4 » * ( وَلَوْ شاءَ اللَّه ما أَشْرَكُوا وَما جَعَلْناكَ عَلَيْهِمْ حَفِيظاً ) *\r\nسورهء انعام آيه 107\r\n« 5 » * ( وَلَوْ شِئْنا لآتَيْنا كُلَّ نَفْسٍ هُداها وَلكِنْ حَقَّ الْقَوْلُ مِنِّي ) *\r\n، سوره سجده آيه 13\r\n","page_name":" 22 ","page_number":36},
  {"content":"\r\nميگرداند سينه اش را تنك بمرتبهء كه گويا صعود در آسمان مينمايد « 1 » و فرموده كه : ميخواهد خداوند كه بيان فرمايد براى شما و بنمايد شما را طريقه هاى آن كسانى كه پيش از شما بوده‌اند و بازگشت برحمت فرمايد بر شما « 2 » و فرموده : ميخواهد خدا كه قرار ندهد براى آنها حظى در آخرت « 3 » و فرموده كه : ميخواهد خدا كه تخفيف دهد مشقت را از شما « 4 » و فرموده : ميخواهد خدا بشما آسانى را و نميخواهد بشما دشوارى را « 5 » و فرموده كه : خدا ميخواهد كه بازگشت بعفو و رحمت فرمايد بر شما و ميخواهند آنان كه از پى شهوتها ميروند كه ميل كنيد شما ميلى عظيم « 6 » و فرموده كه : خدا نميخواهد ظلمى را براى بندگان « 7 » خلاصه اين است اعتقاد ما در اراده و مشيّت و مخالفان طعن بر ما ميزنند در اين باب و ميگويند كه : ما ميگوئيم خدا معصيتها را خواسته و كشتن حسين بن على عليهما السّلام را خواسته ، و ما چنين نميگوئيم بلكه مىگوئيم كه حق سبحانه و تعالى خواسته كه معصيت عاصيان خلاف طاعت مطيعان\r\n\r\n","description":"","footnote":"\r\n« 1 » * ( فَمَنْ يُرِدِ اللَّه أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً كَأَنَّما يَصَّعَّدُ فِي السَّماءِ ) *\r\nسوره انعام 125\r\n« 2 » * ( يُرِيدُ اللَّه لِيُبَيِّنَ لَكُمْ وَيَهْدِيَكُمْ سُنَنَ الَّذِينَ مِنْ قَبْلِكُمْ وَيَتُوبَ عَلَيْكُمْ ) *\r\nسوره نساء آيه 31\r\n« 3 » * ( يُرِيدُ اللَّه أَلَّا يَجْعَلَ لَهُمْ حَظًّا فِي الآخِرَةِ وَلَهُمْ عَذابٌ عَظِيمٌ ) *\r\nسوره آل عمران آيه 170\r\n« 4 » * ( يُرِيدُ اللَّه أَنْ يُخَفِّفَ عَنْكُمْ وَخُلِقَ الإِنْسانُ ضَعِيفاً ) *\r\nسوره نساء آيه 32\r\n« 5 » * ( يُرِيدُ اللَّه بِكُمُ الْيُسْرَ وَلا يُرِيدُ بِكُمُ الْعُسْرَ ) *\r\n. سوره بقره آيه 181\r\n« 6 » * ( وَاللَّه يُرِيدُ أَنْ يَتُوبَ عَلَيْكُمْ وَيُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً ) *\r\nسوره نساء آيه 32\r\n« 7 » * ( وَمَا اللَّه يُرِيدُ ظُلْماً لِلْعِبادِ ) *\r\nسوره مؤمن آيه 32\r\n","page_name":" 23 ","page_number":37},
  {"content":"\r\nباشد ، و خواسته كه معصيتها نسبت به او نداشته باشد از راه كردن ، و خواسته است كه خودش موصوف باشد بعلم بمعصيتها پيش از وجود آنها ، و مىگوئيم كه خدا خواسته كه قتل حسين عليه السّلام معصيت او باشد بر خلاف طاعت .\r\nو ميگوئيم خدا خواسته كه قتل او منهى باشد نه مأمور و ميگوئيم خدا خواسته كه قتل او قبيح باشد نه مستحسن و خدا خواسته كه قتل او موجب سخط الهى باشد نه رضاى او .\r\nو مىگوئيم كه خدا خواسته كه بطريق جبر و قدرت مانع قاتل ( قتل خ ل ) آن جناب ( ع ) نشود چنانچه بطور نهى مانعش شده و ميگوئيم خدا خواسته كه دفع قتل از او نفرمايد ، چنانچه دفع سوختن از ابراهيم عليه السّلام فرمود در وقتى كه خطاب نمود بآتشى كه ابراهيم در آن افكنده بود كه : اى آتش سرد و سلامت باش بر ابراهيم « 1 » و ميگوئيم در ازل خداوند عالم بود به آن كه حسين عليه السّلام كشته مىشود و بواسطه شهادت ادراك سعادت ابدى مينمايد و كشندهء او شقى ابدى مىشود .\r\nو ميگوئيم : هر چه خدا خواسته هست و هر چه نخواسته نيست « 2 » اين است اعتقاد ما در اراده و مشيّت نه آنچه بما اسناد مىدهند مخالفان و طعنه زنندگان بر ما از ملحدان « 3 » و الله اعلم\r\n\r\n","description":"","footnote":"\r\n« 1 » * ( قُلْنا يا نارُ كُونِي بَرْداً وَسَلاماً عَلى إِبْراهِيمَ ) *\r\nسوره انبياء آيه 69\r\n« 2 » ما شاء اللَّه كان و ما لم يشأ لم يكن .\r\n« 3 » فرموده است شيخ مفيد عليه الرحمه كه آنچه ذكر نموده است آن را شيخ ابو جعفر ره در اين باب محصل نميباشد و معانى آن مختلف و متناقص مىباشد و سبب در آن آنست كه عمل نموده است بر ظواهر احاديث مختلفه ، و نبوده است شيخ ابو جعفر ره كه اعتقاد داشته باشد نظر و تامل را پس تميز بدهد ميانهء حق و باطل آنها و عمل كند بر مقتضاى حجت و برهان و كسى كه اعتماد نمايد در مذهب خود بر اقاويل مختلفه و تقليد راويان ، بوده باشد حالش در ضعف آنچه بيان نموديم ما آن را ، و حق در آنست كه خداوند اراده نمىنمايد مگر آنچه نيكو بوده باشد از افعال و نمىخواهد مگر جميل اعمال را و اراده نمىنمايد قبايح را و نمىخواهد فواحش را ، برتر است خداوند از آنچه ميگويند آن را ظالمون برترى بزرگى ، فرموده است خداوند : * ( وَمَا اللَّه يُرِيدُ ظُلْماً لِلْعِبادِ ) *\r\n. نيست خداوند كه اراده نمايد ظلم را از براى بندگان ؛ و فرموده است كه :\r\n* ( يُرِيدُ اللَّه بِكُمُ الْيُسْرَ وَلا يُرِيدُ بِكُمُ الْعُسْرَ ) *\r\n. و * ( يُرِيدُ اللَّه لِيُبَيِّنَ لَكُمْ وَيَهْدِيَكُمْ سُنَنَ الَّذِينَ مِنْ قَبْلِكُمْ ) *\r\n( الى آخر آيه ) اراده مىنمايد خداوند در بارهء شما آسانى را و اراده نمىنمايد در باره شما دشوارى را ، و اراده مىنمايد كه بيان نمايد از براى شما طريقه هاى كسانى را پيش از شما بوده‌اند ( تا آخر آيه ) و نيز فرموده است : * ( وَاللَّه يُرِيدُ أَنْ يَتُوبَ عَلَيْكُمْ وَيُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً ) *\r\nخداوند اراده مىنمايد كه قبول توبه شماها را كند و اراده مىنمايد كسانى كه متابعت شهوات مينمايند كه ميل كنيد شماها از حق ميل نمودنى بزرگى و نيز فرموده است كه : * ( يُرِيدُ اللَّه أَنْ يُخَفِّفَ عَنْكُمْ وَخُلِقَ الإِنْسانُ ضَعِيفاً ) *\r\n. اراده مينمايد خداوند كه سبك كند از شماها و خلق شده است آدمى ضعيف . پس خبر داده است خداوند سبحانه اينكه اراده نمىنمايد در باره بندگانش دشوارى را ، بلكه اراده مىنمايد در باره ايشان آسانى را و اراده مىنمايد در باره ايشان بيان حق را و اراده نمىنمايد گمراهى را و اراده مىنمايد سبكى را از ايشان و اراده نمىنمايد سنگين كردن كار را بر ايشان پس اگر بود خداوند سبحانه اراده نماينده معاصى ايشان ، هر آينه منافى بود اين اراده با ارادهء بيان حق از براى ايشان و آسان نمودن از براى ايشان ، پس كتاب اللَّه گواه است بضد آنچه رفته‌اند بسوى آن گمراهان و افتراءبندان بر خدا دروغ را ، برتر است خداوند از آنچه ظالمون ميگويند برترى بزرگى . و اما آنچه آويخته‌اند و چنگ زده‌اند به آن از قول خداوند آيه : * ( فَمَنْ يُرِدِ اللَّه أَنْ يَهْدِيَه يَشْرَحْ صَدْرَه لِلإِسْلامِ ) *\r\n( الى آخر آيه ) يعنى پس كسى كه خواسته است خداوند كه بگشايد سينه اش را از براى اسلام ( تا آخر آيه ) پس نيست از براى جبريه چنگ زدن و آويختن به آن و نه در آن حجتى است از جهت آنكه معنى اين آيه آن است كه : كسى كه ارادهء نمايد خداوند كه نعمت بخشد او را به جهت جزاء بر طاعتش بگشايد سينه اش را از براى اسلام بلطفهائى كه عطا مىكند او را ! پس بيشتر بنمايد از براى او به آن الطاف هميشگى داشتن طاعات را ؛ و هدايت در اين موضع نعيم است فرموده است خداوند تعالى در آنچه خبر داده است به آن از اهل بهشت كه * ( الْحَمْدُ لِلَّه الَّذِي هَدانا لِهذا ) *\r\n( الى آخر آيه ) حمد و ستايش مختص خداوند آنچنانى است كه هدايت نموده است ما را از براى اين يعنى نعمت بخشيده است ما را به آن و جزا داده است ما را به آن ، و ضلال و گمراهى در اين آيه عذاب است . فرموده است خداوند تعالى كه : * ( إِنَّ الْمُجْرِمِينَ فِي ضَلالٍ وَسُعُرٍ ) *\r\n. بدرستى كه گناهكاران در گمراهى و عذاب سعيرند پس نام گذارده است عذاب را ضلال و نعيم را هدايت و اصل در آن اينست كه ضلال هلاكت است و هدايت نجات ، فرموده است خداوند در مقام حكايت از عرب كه : * ( أَ إِذا ضَلَلْنا فِي الأَرْضِ أَ إِنَّا لَفِي خَلْقٍ جَدِيدٍ ) *\r\n، يعنى هر گاه ما هلاك شديم در زمين تازه خلق خواهيم شد ؟\r\nو بوده باشد معنى در قول خداوند : * ( فَمَنْ يُرِدِ اللَّه أَنْ يَهْدِيَه ) *\r\n. آنچه مقدم داشتيم آن را ؛ و در قول خداوند : * ( وَمَنْ يُرِدْ أَنْ يُضِلَّه ) *\r\n. آنچه وصف نموديم آن را و معنى قول خداوند : * ( يَجْعَلْ صَدْرَه ضَيِّقاً حَرَجاً ) *\r\n، سلب توفيق او است به جهت عقوبت او بر عصيانش ؛ و منع از او است الطاف را به جهت جزاء او بر بدى او ، پس شرح صدر ثواب اطاعت است بتوفيق ، و تضييق صدر عقاب معصيت است بسلب توفيق و نيست در آيه بنا بر آنچه ما بيان نموديم آن را ، شبههء از براى اهل خلاف در آنچه ادعا نموده‌اند آن را از آنكه خداوند گمراه مىنمايد از ايمان و منع مىنمايد از اسلام و اراده مىنمايد كفر را ؟ و ميخواهد ضلالت را .\r\nو اما قول خداوند كه : * ( وَلَوْ شاءَ رَبُّكَ لآمَنَ مَنْ فِي الأَرْضِ كُلُّهُمْ جَمِيعاً ) *\r\nپس مراد به آن خبر دادن از قدرت خود است و اينكه اگر خواسته باشد كه ملجا كند ايشان را بسوى ايمان و حمل كند ايشان را بر ايمان باكراه و اضطرار ؛ هر آينه بوده باشد قادر بر آن ليكن خواسته است خداوند تعالى از ايشان ايمان را بطوع و اختيار و آخر آيه دلالت مىكند بر آنچه ذكر نموديم آن را و آن قول خداوند است كه : * ( أَفَأَنْتَ تُكْرِه النَّاسَ حَتَّى يَكُونُوا مُؤْمِنِينَ ) *\r\nاراده مينمايد خداوند كه او قادر است بر اجبار ايشان بر ايمان ليكن نميكند آن را و اگر خواسته باشد آسان است بر او ؛ و هر آنچه مىآورند و چنگ ميزنند به آن از امثال اين آيه پس قول در آن آن چيزى است كه ذكر نموديم آن را و توجيه ميكنيم آن را به نحوى كه بيان نموديم آن را ؛ و گريز از اطلاق قول باينكه خداوند تعالى اراده مىكند كه عصيان كرده شود و كافر شوند به او و كشته شوند دوستان او و دشنام داده شوند محبان او بسوى قول باينكه ارادهء مينمايد كه بوده باشد آنچه را كه دانسته است چنان باشد كه دانسته است ، و ارادهء مىنمايد كه بوده باشد معاصى او قبيح و منهى عنه ، اين گريختن از آن قول به اين قول ، افتادن است در آنچه گريخته است از آن ، و بورطه افتادن است در آنچه ناخوش و مكروه دانسته است آن را ، و اين به جهت آنست كه هر گاه بوده باشد آنچه را كه دانسته است از قبيح چنان كه او دانسته است ، و بوده باشد خداوند اراده كنندهء اينكه آنچه دانسته است از قبيح چنان باشد كه دانسته است ، پس بتحقيق كه اراده كرده خواهد بود قبيح را ، و اراده كرده خواهد بود كه بوده باشد آن قبيح ، پس چيست معنى گريز او از چيزى بسوى خود آن چيز ؛ و گريز او از معنى بسوى همان معنى ، و آيا مىباشد گفتار او مگر مثل قول انسانى كه ، من دشنام نميدهم زيد را و ليكن من دشنام مىدهم ابو عمرو را ، و زيد همان ابو عمرو باشد ، و مگر مثل قول يهود كه گفتند از روى استهزاء و سخريه به خدا كه : ما كافر نيستيم بمحمد صلى اللَّه عليه و آله و ليكن كافر ميباشيم باحمد ؛ پس اين حماقت و جهل است از كسى كه بگرود بسوى اين قول و رنج و ضعف عقل است از كسى كه اعتماد نمايد بر آن . مفيد .\r\n","page_name":" 24 ","page_number":38},
  {"content":"\r\n\r\nباب ( هفتم ) اعتقاد در قضاء و قدر\r\nابن بابويه رحمة الله عليه گويد :\r\nاعتقاد ما در اين باب قول جناب صادق عليه السلام است كه در جواب سؤال زراره به او فرمودند .\r\n","description":"","footnote":"","page_name":" 25 ","page_number":39},
  {"content":"\r\nعرض كرد چه ميفرمائيد در قضا و قدر ؟ آن جناب فرمودند مىگويم كه چون جمع فرمايد خداوند بندگان را ، از ايشان پرسش عهدى مىكند كه بايشان فرمود ، و از آنچه قضا در بارهء ايشان فرموده سؤالشان نمىنمايد .\r\n","description":"","footnote":"","page_name":" 26 ","page_number":40},
  {"content":"\r\nو سخن گفتن در قدر الهى از مناهى است چنانچه جناب امير عليه - السلام به مردى كه از قدر سؤال نمود فرمود كه : بحريست عميق داخل در آن مشو ، آن مرد دوباره پرسيد ، فرمودند راهيست تاريك در آن\r\n","description":"","footnote":"","page_name":" 27 ","page_number":41},
  {"content":"\r\nراه مرو ، دفعه سيم سؤال كرد فرمودند سرّ خداوند است بى جا مشقت فهمش را مكش . و ايضا جناب امير عليه السلام در باب قدر فرمودند متنبّه شويد بتحقيق كه قدر سرّى است از سرّ خداوندى و ستريست از ستر خداوندى و حرزى است از حرز خداوندى در حجاب الهى بالا برده شده و از خلق خدا در پيچيده گرديده و بانگشترى خدا مهر شده ، سابق در علم خداوند است حقتعالى پايهء بندگان را از دانستن قدر پستتر آفريده و قدر را بالاتر از مشاهده و ادراكشان گردانيده ، زيرا كه در نمييابند او را بحقيقت ربانيتش و نه بقدرت صمدانيتش و نه بعظمت نورانيتش و نه بعزت وحدانيتش زيرا كه قدر دريائى است موّاج و خالص است براى خدا ، عمقش ما بين آسمان است و زمين ، عرضش ما بين مشرق و مغرب . سياه چون شب تاريك بار ، بالا ميرود و يك دفعه پائين مىآيد ، پر از مارها و ماهيها است . در قعرش آفتابيست كه ميدرخشد ، سزاوار نيست كه مطلع شود بر آن مگر يگانه فرد پس هر كه در صدد اطلاع بر آن برآيد عناد با خدا نموده در حكمش و نزاع با او نموده در سلطنتش و راز و ستر خدا را فاش كرده و باز گشته بغضبى از خدا و جايگاه او جهنم است و بدجاى بازگشتى است جهنم . و روايت شده كه جناب امير عليه السلام كناره گرفت از پيش ديوارى كه ميل كرده بود و رفت به مكان ديگر ، شخصى عرض نمود يا امير المؤمنين از قضاء خدا ميگريزيد ؟ آن جناب فرمودند ميگريزم از قضاء خدا به قدر خدا . و شخصى از حضرت صادق عليه السلام پرسيد كه : آيا افسون هيچ دفع قدر مينمايد ؟ فرمود اين هم از قدر است « 1 »\r\n\r\n","description":"","footnote":"\r\n« 1 » شيخ مفيد عليه الرحمه بعد از نقل كلام ابو جعفر ابن بابويه ره در باب قضا و قدر و اينكه سخن در باب قدر منهى عنه مىباشد و بعد از روايت حديثى به چند سند فرموده است كه : گفته است شيخ ابو عبد اللَّه كه مفيد است كه عمل نموده است شيخ ابو جعفر در اين باب بر چند حديث شاذى كه از براى آنها توجيهاتى است كه مىشناسند آنها را علماء هر گاه صحيح بوده باشد و ثابت باشد سندهاى آنها و نگفته است در اين باب سخن محصلى و بتحقيق كه بود سزاوار از براى او چون كه شناخت از براى قضا معنائى ( اين معنى را ) اينكه اهمال كند سخن در آن را و بعد فرموده است شيخ مفيد كه قضا معروف مىباشد در لغت و بر آن شاهدى چند مىباشد از قرآن ، پس قضاء بر چهار قسم است ، اول آنها خلقت است و دوم امر و سوم اعلام و چهارم حكم فاصل ميان حق و باطل ، و اما شاهد قضا بمعنى خلقت پس قول خداوند تعالى است كه : * ( ثُمَّ اسْتَوى إِلَى السَّماءِ وَهِيَ دُخانٌ ) * ( تا قول خداوند تعالى كه ) * ( فَقَضاهُنَّ سَبْعَ سَماواتٍ ) *\r\nيعنى خلق نمود آسمانها را هفت آسمان در دو روز .\r\nو اما شاهد قضا در امر پس قول خداوند تعالى است كه : * ( وَقَضى رَبُّكَ أَلَّا تَعْبُدُوا إِلَّا إِيَّاه ) *\r\n( در سوره بنى اسرائيل آيه 24 ) اراده مينمايد كه امر نموده است خداوند كه عبادت ننمائيد مگر او را .\r\nو اما شاهد قضا در اعلام پس قول خداوند تعالى است كه : * ( وَقَضَيْنا إِلى بَنِي إِسْرائِيلَ ) *\r\n( سوره بنى اسرائيل آيه 4 ) يعنى اعلام نموديم بنى اسرائيل را و خبر نموديم ايشان را به آن پيش از شدنش و اما شاهد قضا به حكم فصل ميانه خلق قول خداوند تعالى است كه : * ( وَاللَّه يَقْضِي بِالْحَقِّ ) *\r\nيعنى فضل مىكند به حكم حق ميانه خلق ، و شاهد ديگر در اين معنى قول خداوند تعالى است كه : * ( وَقُضِيَ بَيْنَهُمْ بِالْحَقِّ ) *\r\n. اراده مىنمايد كه حكم نموده ميانهء ايشان به حق و فصل نموده ميانهء ايشان به حق ، و گفته شده است كه از براى قضا وجه پنجمى مىباشد و آن فراغت از امر است و استشهاد شده است به آن بقول حضرت يوسف عليه السلام كه گفت : * ( قُضِيَ الأَمْرُ الَّذِي فِيه تَسْتَفْتِيانِ ) *\r\n( سوره يوسف آيه 14 ) يعنى فراغت به عمل آمد از آن و آن برميگردد بمعنى خلق و هر گاه ثابت شد آنچه ذكر نموديم در وجهها و معانى قضاء ، پس باطل شد قول مجبره كه خداوند قضا نموده است بر خلقش به معصيت ، به جهت آنكه خالى نمىباشد كه مىباشد كه اراده مىنمايد به آن اينكه خداوند خلق نموده است معصيت را در خلقش ، پس بود واجب كه بگويند كه خداوند قضا نمود در خلقش عصيان را و نگويند كه قضا نمود بر خلقش به جهت آنكه خلقت در ايشان است نه بر ايشان با آنكه خداوند تكذيب نموده است كسى را كه گمان كند كه خداوند خلق نموده است معاصى را بقولش سبحانه كه : * ( الَّذِي أَحْسَنَ كُلَّ شَيْءٍ خَلَقَه ) *\r\n( ) پس نفى نموده است از خلقش قبح را و ايجاب نموده است از برايش حسن را و معاصى قبايحاند بالاتفاق و نيست وجهى از براى قول ايشان كه قضاء معاصى نموده است به اين معنى كه امر نموده است به آنها به جهت آنكه خداوند تعالى تكذيب نموده است مدعى اين سخن را بقولش سبحانه كه : * ( إِنَّ اللَّه لا يَأْمُرُ بِالْفَحْشاءِ أَ تَقُولُونَ عَلَى اللَّه ما لا تَعْلَمُونَ ) *\r\n. يعنى آيا ميگوئيد چيزى را كه نميدانيد يعنى آنكه ايشان در مستقبل اطاعت ميكنند ، يا معصيت مينمايند و حال آنكه احاطه نداريد از حيث علم به آنچه مىباشد از ايشان در مستقبل بر وجه تفصيل ، و نيست وجهى از براى قول ايشان كه خداوند قضا نموده است بگناهان ، به اين معنى كه حكم نموده است به آنها ميانه بندگان ، به جهت آنكه احكام خداوند تعالى حق است و معاصى از ايشان است ، و نيست از براى آن فائده ، و آن لغو است بالاتفاق ، پس باطل شد قول كسى كه گمان مينمايد كه خداوند تعالى قضا مىكند بمعاصى و قبايح ، و وجه در قضا و قدر نزد ما ( بعد از آنچه بيان نموديم آن را در معنى آن ) آن است كه گفته شود كه خداوند تعالى خلق نموده است در خلقش قضا و قدرى ، و در افعال ايشان نيز قضا و قدرى ، و مىباشد مراد به آن آنكه قضا نموده است در افعال حسنهء ايشان بامر كردن به آنها و در افعال قبيحهء ايشان بنهى كردن از آنها و در نفس ايشان بخلق كردن آنها ، و در آنچه كرده است در ايشان بايجاد كردن آن و قدر از خداوند سبحانه در آنچه كرده است آن را ، ايقاع آنست در جاى و موضعش ، و قدر در افعال عبادش ، آنچه حكم نموده است آن را در آنجا از امر و نهى و ثواب و عقاب به جهت آنكه آنها همه آنها واقع است در موقع و موضعش و در مكانش واقع نشده است عبث و قرار نداده است باطل ، پس هر گاه تفسير شود قضا در افعال خداوند و قدر به آنچه شرح نموديم آن را بر طرف گردد شناعت از خداوند و ثابت گردد و درست شود حق در آن از براى صاحبان عقول ، و ملحق نگردد او را فسادى و نه اخلالى .\r\nو اما اخبارى كه روايت نموده است آن را ابو جعفر رحمه اللَّه در باب نهى از كلام در قضا و قدر ، پس آنها محتمل مىباشد دو وجه را ، يكى از آن دو وجه آنست كه نهى مختص باشد بقومى كه ، بوده است سخن و كلام ايشان در آن باب كه فاسد مينموده است ايشان را و گمراه مىنموده است ايشان ( را ) از دين ( و ) صالح نبوده است ايشان را در بندگى ايشان مگر امساك از آن ، و ترك خوض در آن ، و نبوده باشد عام و شامل همهء مكلفين ، و گاه مىباشد كه صالح مىباشد پارهء مردم را ، چيزى كه فاسد ميگردند بان ديگران ، پس تدبير و تربيت نموده‌اند ائمه عليهم السلام شيعيان خود را در دين باندازهء آنچه مصلحت ايشان در دين دانستند .\r\nو توجيه ديگر از براى آن اخبار آنست كه بوده باشد نهى از كلام در قضا و قدر نهى از كلام در آنچه خلق نموده است و از علل و اسباب آن ، و آنچه امر به آن فرموده است و بندگى فرموده است مردم را به آن و از قول در علل آن ، زيرا كه بوده است طلب علل خلق امر ممنوع ، به جهت ، آنكه خداوند تعالى پوشيده است آنها را از بيشتر خلقش ، آيا ديده نمىشود كه جائز نميباشد از براى هيچ كس كه طلب كند از براى همه مخلوقات خدا علتهاى مفصل ؟ پس بگويد كه چرا خلق شده است چنين و چنين ، تا آنكه بشمارد و احصا نمايد همه مخلوقات را ، و جائز نميباشد كه بگويد چرا امر شده است بچنين و عبادت قرار داده شده است بچنين و نهى شده است از چنين ، زيرا كه عبادت فرمودنش به آن ، و امر نمودنش از براى آن چيزيست كه اعلم است به آن از مصالح خلق ، و مطلع نساخته است هيچ كس از خلقش را بر تفصيل علتهاى آنچه خلق نموده است ، و امر فرموده است به آن و عبادت قرار داده است و اگر چه اعلام نموده است في الجمله كه خلق ننموده است خلق را عبث و جز اين نيست كه خلق نموده است ايشان را به جهت حكمت و مصلحت ، و دلالت نموده است بر آن بعقل و سمع ، پس فرموده است خداوند سبحانه كه : * ( وَما خَلَقْنَا السَّماءَ وَالأَرْضَ وَما بَيْنَهُما لاعِبِينَ ) * ( سوره انبياء آيه 16 ) و فرموده است * ( أَ فَحَسِبْتُمْ أَنَّما خَلَقْناكُمْ عَبَثاً ) *\r\n( مؤمنون آيه 117 ) و فرموده است كه : * ( إِنَّا كُلَّ شَيْءٍ خَلَقْناه بِقَدَرٍ ) * ( سوره قمر آيه 49 ) يعنى بدرستى و تحقيق كه ما خلق نموده‌ايم هر چيزى را به حق گذارده‌ايم آن را در جايش و مكانش و فرموده است : * ( وَما خَلَقْتُ الْجِنَّ وَالإِنْسَ إِلَّا لِيَعْبُدُونِ ) * ( سوره ذاريات آيه 56 ) و فرموده است در آنچه عبادت به آن فرموده است كه : * ( لَنْ يَنالَ اللَّه لُحُومُها وَلا دِماؤُها وَلكِنْ يَنالُه التَّقْوى مِنْكُمْ ) *\r\n( سوره حج آيه 38 ) و گاهى صحيح مىباشد كه بوده باشد خداوند تعالى كه خلق نموده باشد حيوانى را بخصوصه ، به جهت علمش به آن كه ايمان مىآورند از خلقت آن حيوان كفارى چند ، يا توبه مىنمايند نزد آن فساقى چند ، يا منتفع ميگردند به آن مؤمنانى چند يا متعظ ميگردند به آن ظالمانى چند يا منتفع ميگردد .\r\nخود مخلوق به آن ، يا مىباشد عبرت از براى يكى در زمين يا در آسمان ، و آن غايب و پوشيده است از ما و اگر چه جزم داريم مجملا باينكه همه آنچه را كه صنع نموده است آن را خداوند تعالى جز اين نيست كه صنع نموده است آن را به جهت غرضها ، و حكمتش وضع ننموده است آن را عبث و همچنين جائز است كه بندگى فرموده باشد ما را به نماز ، به جهت آنكه آن نزديك ميگرداند ما را بطاعتش ، و دور ميگرداند ما را از معصيتش و مىباشد بندگى فرمودن به آن ؛ لطف از براى همهء عبادتكنندگان به آن ؛ يا از براى پارهء از ايشان ، و چون كه مخفى است اين وجود و مستور است از ما و واقع نشده است دليل بر تفصيل در آنها و اگر چه دانسته شده است مجملا به آن كه آنها حكمت است ، بوده باشد نهى از كلام در معنى قضا و قدر ؛ جز اين نيست كه آن نهى از طلب علتهاى بر وجه تفصيل مىباشد پس نبوده است نهى از كلام در معنى قضا و قدر بر وجه تفصيل ، آنچه گفته شد همه در صورتيست كه سالم بوده باشد آن اخبارى كه ايراد نموده است آنها را شيخ ابو جعفر ره و اما اگر باطل بوده باشد يا مختل بوده باشد سند آنها ؛ پس بتحقيق كه ساقط است از آنها عهدهء سخن در آنها ، و حديثى كه روايت نموده است آن را از زراره حديث صحيحى است ، از ميانهء آنچه روايت نموده است ، و معنى در آن ظاهر است ، نيست خفائى در آن بر عقلا و آن مؤيد قول بعدل است ، و دال است بر فساد قول بجبر ، آيا نظر نميشود بسوى آنچه روايت نموده است آن را از ابى عبد اللَّه عليه السلام از قولش كه : هر گاه محشور كند خداوند تعالى خلايق را ؛ سؤال نمايد ايشان را از عهدى كه عهد نموده است بسوى ايشان و سؤال ننمايد از آنچه قضا نموده است بر ايشان ، و بتحقيق كه تكلم نموده است قرآن به آن كه خلق پرسيده شدگانند از عملهاى خود . ( ، ) پس اگر اعمال و كردار آنان به قضاى خداى تعالى بود هر آينه سؤال نميكرد از ايشان اعمال آنها را و مؤاخذه نميفرمود پس اين حديث دلالت كرد بر اينكه قضاى خداى متعال آن چيزى است كه خلق كرده است آنها را از خود بندگان و آنچه كه در بندگان قرار داده است از قوى و احساسات و اينكه خداوند تعالى سؤال نميكند مگر از اعمال بندگان ، آن اعمالى كه از آنها پيمان گرفته در بجاى آوردن و يا ترك كردن آنها پس امر كرده است آنها را به كارهاى نيكو و نهى كرده است آنها را از قبايح اعمال و اين حديث معنى قضا و قدر را روشن مىكند ، و در اين هنگام وجهى براى قول باينكه : براى قضا و قدر معناى معقولى نيست . باقى نميماند زيرا بيان نموديم ما معنى قضا و قدر را همچنان كه تذكر كرديم آن را . مفيد ( ، ) مترجم گويد - كه بعد از اين كلام معقول از شيخ مفيد ره تتمه آن از نسخه اصل ساقط شده بود و بجاى آن بياضى ميبود و بعد از آن چند كلمه در خصوص بدا مسطور بود كه در بابش مذكور خواهد شد ان شاء اللَّه تعالى مصحح گويد : كه تتمه ساقط شده را در نسخه چاپى كه در دسترس ما بود ترجمه و ملحق باصل نموديم و آن تتمه چنين است :\r\nو اما نهى از كلام در خداوند عز و جل پس جز اين نيست كه مختص مىباشد نهى از كلام در تشبهش بخلقش و نسبت بجور دادن او در حكمش ، و اما كلام در توحيد او و نفى تشبيه از او و تنزيه از براى او و تقديس او پس امر شده است به آن و ترغيب شده است در آن . و بتحقيق كه آمده است در اين باب آثار كثيره و اخبار متظافره و ثابت نموده‌ام من در كتاب « اركان در دعائم دين » از آن اخبار جمله كافى را و در كتاب « كامل در علوم دين » از آن اخبار بابى را كه استيفا نموده‌ام ، تعقل در معانى آن و در « عقود دين » جملهء را كه كسى كه اعتماد نمايد آن را بىنياز ميگردد از غير آنها ، و هر آن كس كه طول ميدهد نظر و سخن را همين شاهد است بر نفس او بضعف رأى و واضحكننده است از قصور او از مرتبهء معرفت و نازل است از مراتب اهل بصيرت ، و نظر غير مناظره است و گاه مىباشد كه درست مىباشد نهى از مناظره به جهت تقيه و غير آن و درست نميباشد نهى از نظر به جهت آنكه در عدول از نظر گشتن است بسوى تقليد و تقليد مذموم است باتفاق علماء و نص قرآن و سنت .\r\nفرموده است خداوند تعالى در حالتى كه ذكر نموده است مقلدين از كفار را و مذمت نموده است مر ايشان را بر تقليد نمودن ايشان كه : * ( إِنَّا وَجَدْنا آباءَنا عَلى أُمَّةٍ وَإِنَّا عَلى آثارِهِمْ مُقْتَدُونَ ) * * ( ، قالَ أَ وَلَوْ جِئْتُكُمْ بِأَهْدى مِمَّا وَجَدْتُمْ عَلَيْه آباءَكُمْ ) *\r\n( زخرف آيه 22 و 23 ) گفتند كفار كه ما يافتيم پدران خود را بر مذهبى و بدرستى كه ما بر ايشان اقتداكننده‌ايم ، خداوند فرموده به پيغمبر ( ص ) كه بگو كه حال شما چنين است هر چند بياورم من شماها را هدايتكننده تر از آنچه يافته‌ايد بر آن پدران خود را ؟ و فرموده است حضرت صادق عليه السّلام كه هر آن كس كه بگيرد دين خود را از دهانهاى مردمان بر طرف كنندش از آن دين مردمان ، و هر آن كس كه بگيرد دين خود را از كتاب و سنت بر طرف گردند كوهها و بر طرف نگردد او . و فرمود آن حضرت كه حذر باد شما را از تقليد ، پس بدرستى كه خداوند تعالى ميفرمايد كه : * ( اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ اللَّه ) * ( سوره توبه آيه 31 ) يعنى گرفتند علما و زهاد خود را خداوندان و معبودان بدون خداوند كه معبود به حق و حقيقى است ، بعد از آن آن حضرت فرمود كه : و نه به خدا قسم است كه نماز ننمودند از براى ايشان ، يعنى علما و زهاد ، و نه روزه گرفتند از براى ايشان و ليكن حلال نمودند از براى ايشان حرامى چند را و حرام نمودند بر ايشان حلالى چند را ، پس تقليد نمودند ايشان را در آن ، پس بندگى نموده‌اند ايشان را در آن ، پس بندگى نموده‌اند ايشان را در حالتى كه نفهميدند و آن حضرت فرموده كه : هر آن كس كه اجابت كند سخن گوئى را پس بتحقيق كه عبادت نموده است او را پس اگر آن سخن گوى از جانب خدا باشد ، پس بتحقيق كه بندگى نموده است خداوند را ، و اگر آن سخنگوى از جانب شيطان باشد پس بتحقيق كه بندگى نموده است شيطان را . و نيز شيخ مفيد ره فرموده است كه اگر تقليد صحيح ميبود ، و نظر باطل ، نبود تقليد از براى گروهى اولى از تقليد از براى گروهى ديگر و بود هر گمراهى بسبب تقليد معذور و هر مقلد مبدعى بىوزر و اين چيزى است كه نميگويد آن را هيچ كس پس دانسته شد به آنچه ذكر نموديم ما آن را كه نظر حق است و مناظرهء به حق صحيح است و اينكه اخبارى كه روايت نموده است آنها را ابو جعفر رحمة اللَّه تعالى توجيه آنها آن چيزى است كه ذكر نموديم ما آن را و نيست امر در معانى آن اخبار بر نحوى كه او تخيل نموده است آن را در آنها و خدا ولى توفيق است ، مفيد\r\n","page_name":" 28 ","page_number":42},
  {"content":"\r\n\r\nباب ( هشتم ) اعتقاد در فطرت و هدايت\r\nابن بابويه رحمة الله عليه گويد :\r\nاعتقاد ما در اين باب اينست كه خداى عز و جل همه مردم را در اول\r\n","description":"","footnote":"","page_name":" 29 ","page_number":43},
  {"content":"\r\nيگانه پرست آفريده و اين است معنى قول الهى : * ( فِطْرَتَ الله الَّتِي فَطَرَ النَّاسَ عَلَيْها ) * « 1 » و حضرت صادق عليه السلام در بيان قول حقتعالى كه فرموده :\r\n\r\n","description":"","footnote":"\r\n« 1 » سوره روم آيه 92\r\n","page_name":" 30 ","page_number":44},
  {"content":"\r\n* ( ما كانَ الله لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ ) * « 1 » يعنى نبوده خداوند كه گمراه كند قومى را بعد از آنكه هدايتشان نمود ، تا ظاهر سازد براى آنها آنچه را كه بايد از آنها پرهيز نمايند . آن حضرت فرمود يعنى تا بياموزدشان هر آنچه را كه وسيلهء رضاى او است و هر چيزى را كه باعث خشم او است ،\r\n\r\n","description":"","footnote":"\r\n« 1 » سوره توبه آيه 116\r\n","page_name":" 31 ","page_number":45},
  {"content":"\r\nو ايضا در معنى قول الهى : * ( فَأَلْهَمَها فُجُورَها وَتَقْواها ) * « 1 » يعنى در دل هر نفسى انداخته بدعملى و تقواى او را ، آن حضرت فرمود : يعنى آنكه بيان نمود برايش آن را كه بايد به عمل آورد و آن عملى را كه بايست ترك نمايد .\r\n\r\n","description":"","footnote":"\r\n« 1 » سوره شمس آيه 7\r\n","page_name":" 32 ","page_number":46},
  {"content":"\r\nو ايضا در شرح قول خداى تعالى : * ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * « 1 » فرمود : يعنى راه را بآدمى شناسانيديم در حالى كه فراگيرندهء راه است ، يا ترككنندهء آن .\r\n\r\n","description":"","footnote":"\r\n« 1 » سوره در آيه 2\r\n","page_name":" 33 ","page_number":47},
  {"content":"\r\nو در بيان قول حق جل شانه : * ( وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى ) * « 1 » يعنى و اما قوم ثمود پس هدايتشان نموديم و بعد از هدايت كورى را بر قبول هدايت ترجيح دادند ، آن حضرت فرمود : ترجيح دادند در حالى كه ميدانستند . و شخصى از معنى آيه : و هديناه النجدين « 2 » پرسيد ، آن حضرت فرمود نجد خير و نجد شر ، يعنى نموديم آدمى را راه خوبى و راه بدى « 3 » و فرمود هر چه خداوند حائل علم آن گرديده از بندگان ، پس تكليف آن برداشته شده از ايشان و ايضا فرمود كه : حقتعالى حجة گرفته بر مردم به آنچه داده بايشان و شناسانيده ايشان را و الله اعلم . « 4 »\r\n\r\n","description":"","footnote":"\r\n« 1 » سوره فصلت آيه 16\r\n« 2 » سوره بلد آيه 9\r\n« 3 » مترجم گويد ، نجد در اصل لغت زمين مرتفع است ؛ و بعد استعاره شد از براى راه ؛ به جهت آنكه جاده بر روى زمين نمايان است چون مكان مرتفع يا آنكه طول جاده در نظر سالك رو بصعود مينمايد در زمين هموار ؛ و جناب امير عليه السلام نجد را در اين آيه تفسير به راه و ديگران نجدين را به دو پستان مادر تفسير كرده‌اند . و اللَّه و رسوله و خليفة رسوله اعلم ،\r\n« 4 » شيخ مفيد رحمة اللَّه فرمود : كه شيخ ابو جعفر ابن بابويه فطرت را ذكر كرده ولى معناى آن را بيان نفرموده ، و حديثى در توجيه آن آورده ولى فائده آن را ذكر نفرموده و معنى در قول آن حضرت كه فرمود ، فطر اللَّه الخلق يعنى آغاز پيدايش و آفرينش فرموده ، و فطرت معنى آن آفريدن است چنان كه خداى متعال فرمود * ( الْحَمْدُ لِلَّه فاطِرِ السَّماواتِ وَالأَرْضِ ) *\r\n( سوره ملائكه آيه 1 ) اراده كرده به آن خالق سموات و ارض را على الابتداء و الاستقبال ، و نيز در قول خداى تعالى است ، * ( فِطْرَتَ اللَّه الَّتِي فَطَرَ النَّاسَ عَلَيْها ) *\r\n( سوره روم آيه 30 ) يعنى خلقة اللَّه التى خلق الناس ، و او معنى قول امام صادق عليه السلام است كه فرمود ، خداوند مردم را بر خلق توحيد آفريده يعنى عموم مردم را خداوند براى توحيد آفريده و براى اينكه او را واحد بدانند و مراد اين نيست كه خداوند از آنها توحيد را طلبيده و اگر چنين باشد بايد همه مردم موحد باشند ولى ما مىبينيم كه در وجود ما مخلوقين كسانى يافت ميشوند كه خدا را واحد نميدانند و او را بتوحيد عبادت نميكنند و اين خود دليل است بر اينكه خداوند توحيد را در خلق خود نيافريده بلكه آنها را خلق كرده است تا توحيد را كسب كنند و بدست آورند و شاهد گفتار ما قول حقتعالى است : * ( وَما خَلَقْتُ الْجِنَّ وَالإِنْسَ إِلَّا لِيَعْبُدُونِ ) *\r\n( سوره ذاريات آيه 56 ) پس خداوند بيان فرمود كه بندگان را خلق كرده تا آنكه او را عبادت كنند و ستايش نمايند .\r\nو بتحقيق كه از پيغمبر صلى اللَّه عليه و آله روايتى وارد شده كه عامه و خاصه آن را بقبول تلقى كرده‌اند فرمود :\r\nكل مولود يولد فهو على الفطرة و انما ابواه يهودانه و ينصرانه\r\n. يعنى هر فرزندى كه از مادر متولد شود بر فطرت توحيد است و جز اين نيست كه پدر و مادرش او را يهودى و نصرانى ميگردانند ، و اين نيز مبين صحت گفتار ما است كه پيش از اين ذكر نموديم ؛ از اينكه خداوند خلايق را آفريد تا او را عبادت كنند و آنها را ايجاد فرمود : كه توحيد او گويند و او را يگانه دانند و جز اين نيست كه گمراهان از پيش خودشان و از پيش كسانى كه آنها را گمراه كرده‌اند از جن و انس به غير از حقتعالى آمده‌اند ، يعنى خود آنها گمراهى را برگزيدند نه آنكه خداوند قضا فرموده بود بر ايشان ضلالت را .\r\nو آنچه را كه آورده شيخ ابو جعفر در بيان خلق كردن خداوند خلق را و هدايت و راهنمائى آنان را به راه راست . چنان است كه ذكر فرموده است و تحقيقا در اين موضوع مصاب است و راه نيكى را پيموده و آنچه را كه عدل اقتضا مىكند و عقل بر آن دلالت مينمايد فرموده است و اين خلاف مذهب مجبره است كه گفتار خدا را رد ميكنند ، و در اقوال خود با دلايل عقلى مخالفند . مفيد ( ترجمه از مصحح است )\r\n","page_name":" 34 ","page_number":48},
  {"content":"\r\n\r\nباب ( نهم ) اعتقاد در استطاعت\r\nابن بابويه رحمة الله عليه گويد :\r\nاعتقاد ما در اين باب همان است كه امام موسى بن جعفر عليهما السّلام فرموده در وقتى كه شخصى گفت : آيا بنده مستطيع نميشود ؟ آن حضرت فرمود : بلى مىشود بعد از چهار چيز ، بيمانع بودن شخص ، و صحت جسم ، و سلامت اعضاء و وارد شدن سببى براى او از جانب خدا و چون باتمام رسد اينها بنده مستطيع است ، يكى عرض نمود مثل چه ؟ آن حضرت فرمود مثل اينكه شخص بيمانع است و صحيح بدن و سالم الاعضاء\r\n","description":"","footnote":"","page_name":" 35 ","page_number":49},
  {"content":"\r\nليكن قادر بر زنا نيست مگر آنكه زنى را به بيند و چون يافت زن را يا اينست كه خدا نگاهش ميدارد ، پس سرباز مىزند ، چنانچه يوسف ( ع ) سرباز زد و يا خدا واميگذارد ميانهء او و آن زن و زنا مىكند و آن مرد زناكننده است « 1 »\r\n\r\n","description":"","footnote":"\r\n« 1 » شيخ مفيد ابو عبد اللَّه فرموده : آنچه را كه ابو جعفر از ابى الحسن موسى عليه السّلام روايت كرده حديث شاذى است و استطاعت در حقيقت صحت و سلامت است ، پس هر صحيحى مستطيع است و وقتى انسان عاجز مىشود و از استطاعت خارج ميگردد و بيرون ميرود كه از صحت و تندرستى خارج شود ؛ و گاه مىشود كه كسى استطاعت عملى را دارد با آنكه آلت و ابزار آن عمل را فاقد است ، اين گونه كسان مستطيعاند ، ولى ممنوع از فعلند و منع ضد استطاعت نيست و بين منع و استطاعت تضادى وجود ندارد و تضاد آن با فعل است و بس و از همين جهت است كه كسى استطاعت نكاح كردن را دارد و حال آنكه او زنى را نمىيابد تا او را نكاح كند و خداوند متعال فرموده است : * ( وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ ) * ( سوره نساء آيه 29 ) يعنى هر كس از شما كه توانگرى و استطاعت ندارد كه از زنهاى عفيفه مؤمنه نكاح كند الخ . پس بيان فرموده است خداوند تعالى انسان استطاعت نكاح را دارد ولى او نكاح نميكند ؛ و استطاعت حج را دارد پيش از اينكه اعمال حج را بجا آورد و پيش از بيرون رفتن و خروج ، استطاعت خروج را دارد خداوند تعالى فرمود : * ( وَسَيَحْلِفُونَ بِاللَّه لَوِ اسْتَطَعْنا لَخَرَجْنا مَعَكُمْ ) * ( سوره توبه آيه 42 ) يعنى زود است كه قسم ياد كنند به خداوند كه اگر ما استطاعت ميداشتيم با شما بيرون مىآمديم پس خداوند خبر داده كه آنها استطاعت خروج را داشتند و بيرون نيامدند و نيز خداوند سبحانه فرمود : * ( وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * ( سوره آل عمران آيه 98 ) يعنى بر مردمان واجب است كه براى رضاى خداوند سبحان قصد كنند خانه او را و زيارت كنند بيت اللَّه را پس خداوند در اين آيه حج را بر مردمان واجب كرده و حال آنكه استطاعت قبل از حج است ؛ پس چگونه گمان كرده است شيخ ابو جعفر رحمه اللَّه كه شرط استطاعت زنا وجود مزنى بها ( زن ) است و ما بيان كرديم و گفتيم كه انسان استطاعت زنا را دارد با فقدان زن و نبودن او و بلكه در حين تعذر وجود او و اگر خبرى را كه شيخ ابو جعفر روايت كرده ثابت باشد پس مراد از استطاعت در او آسان كردن است فعل را و تسهيل نمودن است مر راه آن عمل را و راه نداشتن دليل بر عدم استطاعت نيست ، از جهت آن چيزى كه ما پيش گفتيم كه : با منع هم استطاعت ممكن است باشد ، و اين بابى است كه اگر خواسته باشيم بسط دهيم سخن در آن به طول ميانجامد و در آنچه كه ما از معانى آن ثابت نموديم كفايت است براى كسى كه عبرت گيرد . ( ترجمه از مصحح است )\r\n","page_name":" 36 ","page_number":50},
  {"content":"\r\nو اطاعت كرده نميشود خداوند بجبر نمودن او بنده را ، و معصيت كرده نميشود بغلبهء بنده بر خدا . و شخصى از جناب صادق عليه السّلام پرسيد از معنى قول الهى * ( وَقَدْ كانُوا يُدْعَوْنَ إِلَى السُّجُودِ وَهُمْ سالِمُونَ ) * « 1 » يعنى بتحقيقى كه بودند مجرمان كه تكليف كرده ميشدند بسجود در حالى كه سالم بودند در دنيا ، آن جناب فرمود : يعنى مستطيع سجود بودند و ميتوانستند كه فراگيرند عمل مأمور را و ترك نمايند عمل منهى را و به اين امتحان شدند . و جناب باقر عليه السّلام فرمود كه در تورية نوشته : يا موسى بدرستى كه من آفريدم تو را و برگزيدم و قوتت بخشيدم و بطاعت خودم امرت نمودم ، و از معصيت خود نهيت فرمودم ، پس اگر فرمان مرا بردى تو را مدد مينمايم بر طاعت خود ، و اگر نافرمانى كردى امدادت نميكنم بر معصيت خود ، و مرا منت بر تو است در حال طاعت تو مرا و مرا حجت بر تو است در وقت معصيت نمودن تو مرا\r\n\r\nباب ( دهم ) اعتقاد در بدا\r\nابن بابويه رحمة الله عليه گويد كه :\r\nيهود گفتند كه خداوند فارغ از كار خود شده ، و ما ميگوئيم بلكه او در كاريست و او را شغل كارى مانع كار ديگر نيست ؛ زنده مىكند و مىميراند و خلق مىكند و رزق ميدهد و هر چه خواهد مىكند و ميگوئيم محو ميفرمايد خدا هر چه را ميخواهد ثابت مينمايد هر چه را مىخواهد\r\n\r\n","description":"","footnote":"\r\n« 1 » سوره ن و القلم آيه 42\r\n","page_name":" 37 ","page_number":51},
  {"content":"\r\nو نزد اوست سرنوشت اصل و ام الكتاب ، و خدا محو نميكند مگر چيزى را كه بوده ، و ثابت نمينمايد مگر امرى را كه نبوده ، پس يهود در اين معنى ما را اسناد بمذهب بدا داده‌اند ، و تبعيت آنها نموده‌اند در اين اسناد مخالفان ما از اهل ميلهاى مختلف و حضرت صادق عليه السّلام فرمود : خداوند عالم هرگز هيچ پيغمبرى را مبعوث نساخت تا اولا اقرار از او گرفت براى خدا به بندگى و ترك خدايان ناحق ديگر ، و به آن كه خدا تاخير مىكند هر چه را ميخواهد و تعجيل مينمايد هر چه را ميخواهد . و منسوخ شدن شريعتها و حكمهاى پيش بشريعت پيغمبر ما صلى الله عليه و آله از اينست ، و نسخ كتابهاى آسمانى به قرآن از اينست . و ايضا فرمود : هر كس گمان كند كه اراده مىكند خدا امروز در چيزى كه نميدانسته آن را ديروز من از او بيزارى ميجويم . و فرمود كه : هر كه گمان كند كه براى خدا بداء روى داده بوجه پشيمانى او نزد ما كافر است به خداوند عظيم ، و اما قول حضرت صادق عليه السّلام كه فرمود : هيچ بدائى نشده براى خدا مثل بدائى كه شد براى او در بارهء اسماعيل پسر من - پس غرض آن حضرت اين بوده كه بظهور نيامد براى خداى تعالى در هيچ امرى مثل آنچه بظهور آمد در اسماعيل پسر من ، آنگاه كه نهال حياتش را از بن برآورد پيش از من تا معلوم شود كه او امام بعد از من نيست و الله اعلم « 1 »\r\n\r\n","description":"","footnote":"\r\n« 1 » مترجم گويد كه از شيخ مفيد عليه الرحمه كلامى متعلق ببداء ميبود كه از نسخه اصل اول آن افتاده بود و آنچه از آخرش مانده بود اين چند كلمه است كه مذكور مىشود .\r\nمصحح گويد كه ما آن نواقص را يافتيم و ترجمه نموديم و اول آن چنين است ابو عبد اللَّه محمد بن نعمان مفيد ره فرموده كه قول اماميه در موضوع بداء از راه سمع است نه از راه عقل ، و اخبار راجع ببداء از ائمه هدى عليهم السّلام بسيار وارد شده ؛ و اصل در بداء ظهور است چنان كه خداوند تعالى در قرآن مجيد فرمود :\r\n* ( وَبَدا لَهُمْ مِنَ اللَّه ما لَمْ يَكُونُوا يَحْتَسِبُونَ ) * ( سورهء زمر آيه 47 ) يعنى و ظاهر شود ايشان را از جانب خدا آنچه را كه گمان آن را نميكردند كه قصد كرده است خداوند به اين : كه از افعال خداوند تعالى بر ايشان ظاهر شود آن چيزى كه در گمان و تقدير آنان نبود و نيز فرمود : * ( وَبَدا لَهُمْ سَيِّئاتُ ما كَسَبُوا وَحاقَ بِهِمْ ) * ( سورهء زمر آيه 48 ) يعنى جزاى كار و كسب آنها ظاهر شد بر ايشان و آشكار شد بر ايشان اين معنى و عرب ميگويد قد بدا لفلان عمل حسن : و بدا له كلام فصيح همچنان كه گويند بدا من فلان كذا يعنى از فلان چنين ظاهر شد پس لام را در جاى من استعمال مىكنند و لام قائم مقام من است ، پس معنى بدا للَّه في كذا در قول اماميه آن است كه ظاهر شد براى خدا در آن امر ، و معنى ظهر فيه يعنى ظهر منه و مراد از بدا آن نيست كه تعقب رأى بر او حاصل شده است يا آنكه امرى بر او خفى بود و بعدا آن خفا برداشته شده و ظاهر گرديده ؛ و جميع افعال خداوند متعال در بندگان و مخلوقاتش ظاهر است بعد از آنكه نبوده است ، پس آن افعال معلوم است در چيزى كه هميشه است ، و جز اين نيست كه وصف مىشود ببداء آن افعالى كه ظهور آنها در احتساب نباشد و ظن غالب وقوع آن را تاييد ننمايد ؛ و اما آنچه دانسته شده بودن او و ظن غالب پيدا مىشود برآمدن و حصول آن ، لفظ بداء در آن استعمال نميشود و قول حضرت ابى عبد اللَّه عليه السّلام كه فرمود : در هيچ چيزى براى خداوند بدا حاصل نشد مانند آنكه بدا حاصل شد براى او در باره فرزند من اسماعيل پس جز اين نيست كه اراده كرده است به آن چيزى را كه ظاهر شد از خداى تعالى در بارهء اسماعيل از دفع كردن كشتن از او و بتحقيق كه آن حضرت بيم كشته شدن او را داشته و گمان كشته شدن را در او ميبرده ، پس خداوند لطف كرد از براى او در دفع نمودن كشتن از او ، و خبرى بدين منوال از امام صادق عليه السّلام رسيده چنان كه روايت شده از آن جناب عليه السّلام كه فرمود دو مرتبه بر اسماعيل تقدير شده بود كه كشته شود و من از خداوند خواستم و سؤال كردم كه كشتن را از او دفع كند پس خداوند كشتن را از اسماعيل دفع نمود .\r\nو گاهى چيزى مكتوب است به شرط ، در چنين چيزى حال تغيير پيدا مىكند چنان كه خداوند متعال فرموده است : * ( ثُمَّ قَضى أَجَلًا وَأَجَلٌ مُسَمًّى عِنْدَه ) * ( سوره انعام آيه 2 ) پس روشن شد كه اجلها بر دو قسمند يك قسم آنها مشروط است .\r\nاين قسم صحيح است كه در او زياده و نقصان باشد ، آيا نمىبينى گفتار خداى متعال را كه فرموده : * ( وَما يُعَمَّرُ مِنْ مُعَمَّرٍ وَلا يُنْقَصُ مِنْ عُمُرِه إِلَّا فِي كِتابٍ ) * ( سوره ملائكه آيه 11 ) و قول او سبحانه : * ( وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالأَرْضِ ) * ( سوره اعراف آيه 96 ) پس خداوند در اين آيات بيان فرموده كه اجلهاى آنها مشروط بوده است در امتداد و طول به نيكى و احسان و در انقطاع بفسوق و عصيان و خداوند تعالى در جايى كه خبر داده است از نوح ( ع ) در خطاب آن حضرت مرقومش را : * ( اسْتَغْفِرُوا رَبَّكُمْ إِنَّه كانَ غَفَّاراً يُرْسِلِ السَّماءَ عَلَيْكُمْ مِدْراراً ) *\r\n( سوره نوح آيه 10 و 11 ) پس براى گوارا شدن نعمتها و كشش در اجل و طول عمر شرط كرد بر مردم استغفار را و چون استغفار نكردند خداوند اجل آنها را قطع كرد و عمر آنها را بريد و بواسطه عذاب آنها را بيچاره كرده هلاك ساخت .\r\nپس بدا از خداى تعالى مختص است به آن چيزى كه مشروط است در تقدير و بدا در بارهء حق تعالى انتقال از عزيمتى به عزيمت ديگر نيست و تعقب رأى هم نميباشد تعالى اللَّه عما يقول المبطلون علوا كبيرا . و بتحقيق كه گفته است بعض از اصحاب ما اينكه لفظ بدا اطلاق مىشود در اصل لغت بر تعقب رأى و انتقال از عزيمتى بر عزيمتى ديگر و جز اين نيست كه بدا اطلاق بر خداوند مىشود بر وجه استعاره و مجاز است ؛ چنان كه غضب و رضا بر خداوند اطلاق ميشوند مجازا بدون حقيقت و اينكه اين قول بمذهب ضرر نميزند ( ترجمه مصحح تمام شد ) ( فرموده است شيخ مفيد كه ) زيرا كه مجاز از قول اطلاق مىشود بر خداوند تعالى در آنچه سمع به آن وارد شده است و بتحقيق كه سمع وارد شده است ببدا به نحوى كه بيان نموديم آن را و آنچه اعتماد نموده‌ايم ما در معنى بداء آن را آنست كه آن ظهور است به نحوى كه گذشت گفتار در معنى آن ، پس آن مختص مىباشد در آنچه ظاهر ميگردد از فعلى كه بوده است وقوعش دور در گمان و عام نميباشد هر فعلى را زيرا كه اگر بوده باشد در هر آنچه واقع مىشود از افعال خداوند تعالى هر آينه بوده باشد خداوند تعالى موصوف ببدا در همه افعالش و آن باطل است بالاتفاق - مفيد\r\n","page_name":" 38 ","page_number":52},
  {"content":"\r\n\r\n","description":"","footnote":"","page_name":" 39 ","page_number":53},
  {"content":"\r\n\r\n","description":"","footnote":"","page_name":" 40 ","page_number":54},
  {"content":"\r\n\r\nباب ( يازدهم ) اعتقاد در احتراز از جدل « 1 »\r\nابن بابويه رحمة الله عليه گويد :\r\nجدل در معرفت خداوند منع شده جهت آنكه منجر مىشود به چيزى كه لايق او نيست .\r\nو شخصى از حضرت صادق عليه السّلام معنى قول خدا : * ( وَأَنَّ إِلى رَبِّكَ الْمُنْتَهى ) * را پرسيد ، فرمود چون سخن به خداوند رسد زبان نگاهداريد\r\n\r\n","description":"","footnote":"\r\n« 1 » فرموده است شيخ مفيد عليه الرحمه كه جدال بر دو قسم است يكى به حق و ديگرى بباطل ، پس جدال به حق امر شده است به آن و ترغيب شده است در آن ، و جدال بباطل نهى شده است از آن ، و جائز نميباشد استعمال آن . فرموده است خداوند تعالى از براى پيغمبر خود صلى اللَّه عليه و آله * ( وَجادِلْهُمْ بِالَّتِي هِيَ أَحْسَنُ ) * ( سوره نحل آيه 126 ) پس امر فرموده است بجدال مخالفين و آن حجت آوردن از براى ايشان است زيرا كه جدال نبى ( ص ) حق مىباشد ؛ و فرموده است خداوند تعالى از براى كافه مسلمين : * ( وَلا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ ) *\r\n( سوره عنكبوت آيه 45 ) پس مرخص فرموده است ايشان را در جدال اهل كتاب به حق و نهى فرموده است ايشان را از مجادله اهل كتاب بقبيح ، و حكايت فرموده است خداوند سبحانه از قوم نوح عليه السّلام و آنچه را كه گفتند در حق مجادلهء نوح از براى ايشان ، پس فرموده است خداوند سبحانه : * ( يا نُوحُ قَدْ جادَلْتَنا فَأَكْثَرْتَ جِدالَنا ) *\r\n( سوره هود آيه 43 ) پس اگر بود جدال همهء آن باطل ، هر آينه امر نميفرمود خداوند تعالى پيغمبر خود را صلى اللَّه عليه و آله به آن و استعمال نمينمودند آن را انبياء عليهم السّلام از جانب پروردگار و هر آينه اذن نميداد از براى مسلمانان در آن .\r\nو اما جدال باطل پس بتحقيق كه بيان فرموده است خداوند تعالى آن را در قولش كه : * ( الَّذِينَ يُجادِلُونَ فِي آياتِ اللَّه أَنَّى يُصْرَفُونَ ) * ( سورهء مؤمن آيه 71 ) پس مذمت فرموده است مجادلين در آيات را به جهت دفع آنها و انكار آنها و واقع ساختن شبههء در حق آيات و بتحقيق كه ذكر فرموده است خداوند تعالى از خليلش ابراهيم عليه السّلام كه محاجه نمود كافرى را در راه خدا ، پس فرموده است : * ( أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّه ) * ( الى آخر الآية ) ( سوره بقره آيه 206 ) فرموده است خداوند در حالتى كه خبر داده است از محاجه نمودن خليل قومش را كه * ( وَتِلْكَ حُجَّتُنا آتَيْناها إِبْراهِيمَ عَلى قَوْمِه نَرْفَعُ دَرَجاتٍ مَنْ نَشاءُ ) *\r\n( سوره انعام آيه 83 ) و فرموده است خداوند سبحانه در حالتى كه امر فرموده است از براى پيغمبر خود صلى اللَّه عليه و آله محاجه مخالفين خود را كه * ( قُلْ هَلْ عِنْدَكُمْ مِنْ عِلْمٍ فَتُخْرِجُوه لَنا ) * ( سوره انعام آيه 149 ) و فرموده عز اسمه : * ( كُلُّ الطَّعامِ كانَ حِلًّا لِبَنِي إِسْرائِيلَ ) * ( الى آخر الآية ) ( سوره آل عمران آيه 87 ) و فرموده است از براى پيغمبر خود صلى اللَّه عليه و آله : * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ ) * ( الى آخر الآية ) ( سوره آل عمران آيه 54 ) و هميشه اوقات ائمه عليهم السّلام مناظره مىفرمودند در دين خدا و احتجاج مىفرمودند بر دشمنان خداوند سبحانه و بودند شيوخ اصحاب ايشان در هر عصرى كه استعمال مينمودند نظر را و اعتماد مىنمودند محاجه را و مجادله مينمودند به حق و دفع مىنمودند باطل را به حجج و براهين و بودند ائمه عليهم السّلام كه مىستودند ايشان را بر اين كار و مدح و ثنا ميفرمودند بر ايشان بفضيلت و بتحقيق كه ذكر نموده است كلينى رحمه اللَّه در كتاب كافى كه آن بزرگوارترين كتابهاى شيعه است و وافرتر آنها از حيثيت فائده حديث يونس ابن يعقوب با ابى عبد اللَّه عليه السّلام در وقتى كه وارد شده بر آن حضرت عليه السّلام شخصى شامى به جهت مناظره با او پس فرمود آن حضرت عليه السّلام براى يونس كه دوست ميداشتم كه تو اى يونس بودى نيكو ميدانستى علم كلام را پس عرض نمود يونس خدمت حضرت فداى تو كردم مىشنيدم تو را كه نهى ميفرمودى از كلام ميفرمودى كه ويل از براى اهل كلام كه ميگويند اين مسلم است و اين مسلم نيست و اين رانده مىشود يعنى بسوى مدعى و اين رانده نميشود و اين تعقل ميكنيم آن را و اين تعقل نمينمائيم آن را پس فرمود ابو عبد اللَّه عليه السّلام از براى او كه : جز اين نيست كه گفتم ويل از براى ايشان است وقتى كه ترك نمودند گفتار مرا و گرويدند بسوى خلاف آن بعد از آن خواند آن حضرت عليه السّلام حمران بن اعين و محمد بن طيار و هشام بن سالم و قيس ماصر را ، پس تكلم نمودند در حضور آن حضرت و تكلم نمود هشام بعد از ايشان پس ستايش فرمود بر او و مدح فرمود او را و فرمود از براى او كه مثل تو كسى تكلم مينمايد مردم را ، و فرمود آن حضرت عليه السّلام در وقتى كه رسيد به او خبر مرگ طيار كه : خداوند رحمت نمايد طيار را و ملاقات كند او را نصرت و سرور ، پس بتحقيق كه بود شديد الخصومه از جانب ما اهل بيت ، و فرمود حضرت ابى الحسن موسى بن جعفر عليه السّلام از براى محمد بن حكيم كه تكلم نماى با عامه و بيان نماى از براى ايشان آن حقى را كه تو بر آن ميباشى ، و بيان نماى از براى ايشان گمراهى آنچنانى را كه ايشان برآنند .\r\nو فرمود ابى عبد اللَّه از براى بعضى از اصحاب خود كه محاجه نمائيد با عامه بكلام من پس اگر غالب آمدند شما را ، پس منم مغلوب ، و فرمود از براى هشام بن الحكم در وقتى كه سؤال نموده بود از آن حضرت عليه السّلام از اسماء خداوند تعالى و اشتقاق آنها ، پس جواب فرموده بود از آن و به او فرمود بعد از جواب كه آيا فهميدى اى هشام چنان فهمى كه دفع كنى به آن دشمنان ما را كه الحاد مىنمايند در دين خدا و باطل كنى شبهه هاى ايشان را ؟ پس عرض نمود هشام بلى پس فرمود از براى او كه توفيق دهد خداوند تو را .\r\nو فرمود آن حضرت از براى گروهى از اصحاب خود كه بيان نمائيد از براى عامه هدايتى را كه شما برآنيد و بيان نمائيد از براى ايشان ضلالتى را كه ايشان برآنند و مباهله كنيد ايشان را در باب على بن ابى طالب عليه السّلام .\r\nپس آن حضرت امر فرموده است بكلام و خوانده است بسوى آن و ترغيب فرموده است بر آن و روايت شده است از آن حضرت كه نهى فرموده مردى را از كلام و امر فرمود ديگرى را به آن ، پس عرض نمودند خدمت او بعضى از اصحاب او كه بفداى تو گرديم نهى فرمودى فلان شخص را از كلام و امر فرمودى اين را به آن ؟ پس آن حضرت فرمود كه اين بيناتر است بحجتها ، و ملائمتر است از آن ديگر .\r\nپس ثابت گرديد كه نهى حضرات ائمه صادقين عليهم السّلام از كلام جز اين نيست كه بوده است آن نهى از براى گروهى بخصوص كه نيكو نميدانسته‌اند آن را و راه نيافته بودند بسوى راههاى آن و بود كه كلام فاسد مىنمود او را ، و بعد امر كرد بكلام از براى گروهى ديگر چون كه نيكو مىدانست آن را و مىشناخت طريقها و راههاى آن را .\r\n","page_name":" 41 ","page_number":55},
  {"content":"\r\nو آن حضرت عليه السّلام بود كه ميفرمود : اى فرزند آدم اگر قلب تو را مرغى بخورد سير نشود و چشم تو اگر به قدر سوراخ گذر سوزنى بر آن نهاده\r\n","description":"","footnote":"","page_name":" 42 ","page_number":56},
  {"content":"\r\nشود هر آينه آن را بپوشد تو ميخواهى كه به اين دو عضو معرفت ملكوت آسمانها و زمين را حاصل نمائى ؟ ! ! اگر راست ميگوئى پس اين آفتاب\r\n","description":"","footnote":"","page_name":" 43 ","page_number":57},
  {"content":"\r\nآفريده ايست از آفريده هاى خدا اگر توانى كه چشمت را از آن مملو نمائى پس چنان است كه تو ميگوئى و جدل در كل امور دين حرام شده .\r\n","description":"","footnote":"","page_name":" 44 ","page_number":58},
  {"content":"\r\nجناب امير عليه السّلام فرمودند : هر كس دين را بجدل طلبد زنديق شود . و حضرت صادق عليه السّلام فرمود : هلاك ميشوند صاحبان كلام و نجات مييابند تسليمكنندگان زيرا كه تسليمكنندگانند نجيبان و اما اقامه حجت بر مخالفان حق بقول خدا و بقول رسول صلى - الله عليه و آله و بقول ائمه عليه السّلام يا بمعانى كلام ايشان بر كسى كه وقوف و معرفت طريق كلام دارد جايز است و بر كسى كه وقوف كلام ندارد حرام است . و حضرت صادق عليه السّلام فرمود : گفتگو و مجادله كنيد مردم را بسخن من بس اگر بحجّت غالب آمدند بر شما ، من مغلوب خواهم بود نه شما\r\n","description":"","footnote":"","page_name":" 45 ","page_number":59},
  {"content":"\r\nو ايضا از آن حضرت مرويست كه فرمود سخن در حق به از سكوت بر باطل است . و منقول است كه أبو الهذيل بهشام بن الحكم گفت : مناظره ميكنم با تو بر اين شرط كه اگر تو غالب آمدى بر من ؛ من برگردم بمذهب تو و اگر من غالب شدم بر تو تو رجوع بمذهب من نمائى ، هشام گفت انصاف ندادى مرا بلكه با تو مباحثه ميكنم بر اين شرط ، اگر من غالب شدم تو بمذهب من بازگردى و اگر تو فائق آمدى من رجوع به امام خود نمايم و الله اعلم .\r\n\r\nباب ( دوازدهم ) اعتقاد در لوح و قلم\r\nابن بابويه رحمة الله عليه گويد :\r\nاعتقاد ما در لوح و قلم آن است كه اين دو دو ملكند « 1 » و الله اعلم\r\n\r\n","description":"","footnote":"\r\n« 1 » فرموده است شيخ مفيد رحمه اللَّه كه لوح كتاب خداوند است كه نوشته است در آن آنچه مىباشد تا روز قيامت و آن فرموده خداوند تعالى است كه ، * ( وَلَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الأَرْضَ يَرِثُها عِبادِيَ الصَّالِحُونَ ) * ( سوره انبيا آيه 105 ) پس لوح آن ذكر است و قلم آن چيزيست كه احداث نموده است بامداد آن كتابت را در لوح و قرار داده است لوح را اصل تا آنكه بشناسند ملائكه عليهم - السّلام از آن آنچه مىباشد ، پس هر گاه اراده فرمايد خداوند تعالى اينكه مطلع شوند ملائكه عليهم السّلام بر غيب او بفرستد ايشان را بسوى انبيا عليهم السّلام به آن غيب امر فرمايد ايشان را بمشرف شدن در لوح پس حفظ كنند از آن چيزى را كه بكشانند آن را بسوى آنكه فرستاده شده‌اند بسوى او و بشناسند از آن آنچه را كه عمل كنند و بتحقيق كه آمده است به اين مضمون اخبارى چند از پيغمبر صلى اللَّه عليه و آله و از ائمه عليهم السّلام و اما كسى كه رفته است بسوى اينكه لوح و قلم دو ملكند ، پس بتحقيق كه دور افتاده است بسبب آن از حق زيرا كه ملائكه عليهم - السّلام ناميده نميشوند نه الواح و نه اقلام و شناخته مىشود در لغت اسم ملك و تفسير نميشود نه بلوح و نه بقلم - مفيد\r\n","page_name":" 46 ","page_number":60},
  {"content":"\r\n\r\nباب ( سيزدهم ) اعتقاد در كرسى\r\nابن بابويه رحمة الله عليه گويد :\r\nاعتقاد ما در كرسى آن است كه آن ظرف كل آفريدگان و عرش و آسمانها و زمين است و هر چيز كه خدا خلق نموده در كرسى است ، و در وجه ديگر كرسى علم است ، و شخصى جناب صادق عليه السّلام را از قول الهى : * ( وَسِعَ كُرْسِيُّه - السَّماواتِ وَالأَرْضَ ) * « 1 » يعنى فرا گرفته و احاطه نموده كرسى خداوند آسمانها را و زمين را پرسيد ، آن حضرت فرمود مراد علم خدا است .\r\n\r\nباب ( چهاردهم ) اعتقاد در عرش « 2 »\r\nابن بابويه رحمة الله عليه گويد :\r\nاعتقاد ما در بارهء عرش اينست كه عرش كل مجموع مخلوقات است\r\n\r\n","description":"","footnote":"\r\n« 1 » سوره بقره آيه 256\r\n« 2 » فرموده است شيخ مفيد عليه الرحمه كه عرش در لغت ملك يعنى مملكت است گفته است شاعر شعرى را كه مضمونش اينست كه : هر گاه بنو مروان هلاك شود عرشهاى ايشان يعنى مملكت ايشان ، و هلاك گردند خود ايشان چنان كه هلاك شدند اياد و حمير كه دو قبيله بزرك بودند ، و گفته است شاعر ديگر كه : گمان نموديم كه عرش تو يعنى مملكت تو بر طرف نميگردد و متغير نميشود ، و فرموده است خداوند تعالى در حالى كه خبر داده است از مملكت زنى كه پادشاه سبا بوده است يعنى بلقيس كه : * ( وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ ) * ( سوره نمل آيه 23 ) يعنى داده شده از هر چيزى و از براى او بود عرش بزرگى پس ، عرش خداوند تعالى آن مملكت اوست و قرار گرفتن خداوند بر عرش كه فرموده است * ( الرَّحْمنُ عَلَى الْعَرْشِ اسْتَوى ) * ( سوره طه آيه 15 ) آن استيلاى او است بر ملك و عرب تعبير مينمايد از استيلاء باستواء ، گفته است شاعر :\r\nقد استوى بشر على العراق * من غير سيف و دم مهراق\r\nيعنى مستولى شد بر عراق بدون شمشيرى و خونى كه ريخته شود ، و اما عرش آنچنانى كه بر ميدارند آن را ملائكه عليهم السّلام ، پس او پارهء از مملكت خداوند است و آن عرش است كه خلق نموده است آن را خداوند در آسمان هفتم و عبادت فرموده است ملائكه را عليهم السّلام به برداشتن و تعظيم نمودن آن چنان كه خلق نموده است خداوند سبحانه خانهء در زمين و امر فرموده است بشر را به قصد آن و زيارت آن و حج بسوى آن و تعظيم آن و بتحقيق كه آمده است حديثى كه خداوند سبحان خلق نموده است خانهء در زير عرش كه نام گذارده است آن را بيت المعمور كه حج ميكنند ملائكه آن را در هر سال و خلق نموده است در آسمان چهارم خانهء را كه نام گذارده است آن را ضراح و عبادت فرموده است ملائكه را به حج و تعظيم آن و طواف دور آن و خلق نموده است بيت الحرام را در زمين پس قرار داده است آن را زير ضراح ، و روايت شده است از حضرت صادق عليه السّلام كه فرموده است كه اگر انداخته شود سنگى از عرش هر آينه واقع شود بر پشت بيت المعمور و اگر انداخته شود سنگى از بيت المعمور ، هر آينه بيفتد بر پشت بيت الحرام و خلق ننموده است عرش را از براى خود كه وطن قرار دهد آن را خداوند ، برتر است خداوند از اين ليكن خلق نموده است عرش را كه اضافه نموده است آن را بسوى خود به جهت تكريم و تعظيم آن و عبادت فرموده است ملائكه را به برداشتن آن ، چنان كه خلق نموده است خانه را در زمين و خلق نموده است آن را از براى خودش و ساكن نميگردد آن را ، برتر است خداوند از همهء آنها و ليكن خلق نموده است آن را از براى خلقش و اضافه نموده است آن را بسوى خودش به جهت اكرام و اعظام و عبادت فرموده است خلق را به زيارت و حج بسوى آن .\r\nو اما تعبير از علم بعرش پس مجاز است در لغت نه حقيقت و نيست وجهى از براى تاويل قول خداوند تعالى : * ( الرَّحْمنُ عَلَى الْعَرْشِ اسْتَوى ) * ( سوره طه آيه 15 ) به آن كه در بر گرفت علم را ، و جز اين نيست كه توجيه آن آن چيزى است كه مقدم داشتيم آن را و احاديثى كه روايت شده است در صفت ملائكه حاملين عرش عليهم - السّلام احاديث آحاد و اخبار افراد است جائز نيست جزم به آنها و نه عمل بر آنها و وجه ، توقف نزد آنهاست ، و جزم نمودن بر آنكه عرش در اصل لغت مملكت است و عرشى كه برداشته شده است جزئى است از مملكت كه عبادت فرموده است خداوند ملائكه را بحمل آن به نحوى كه مقدم داشتيم آن را - مفيد .\r\n","page_name":" 47 ","page_number":61},
  {"content":"\r\nو در وجه ديگر علمست و از جناب صادق عليه السّلام سؤال شد از معنى قول الهى : * ( الرَّحْمنُ عَلَى الْعَرْشِ اسْتَوى ) * « 1 » يعنى خداوند رحمان بر عرش قرار گرفت ، آن جناب فرمود : قرار گرفت در هر چيزى پس هيچ چيز نزديكتر به او نيست از چيزى ديگرى .\r\n\r\n","description":"","footnote":"\r\n« 1 » سوره طه آيه 15\r\n","page_name":" 48 ","page_number":62},
  {"content":"\r\nو اما آن عرشى كه كل مجموع مخلوقات است حاملانش هشت ملك از ملائكه‌اند كه هر يك هشت چشم دارند كه هر چشمى مطابق كل دنيا است در بزرگى يكى به صورت بنى آدم است و او طلب روزى از خدا مىكند براى آدميزادگان ، و يكى به صورت نر گاو است از خدا روزى ميخواهد براى جانداران حلال گوشت ، و يكى به صورت شير است و روزى از خدا ميطلبد براى درندگان ، و يكى به صورت خروس است و از خدا روزى ميجويد براى طيور .\r\nو حاملان عرش الحال همين چهارند و چون قيامت شود هشت ملك شوند .\r\nو اما عرشى كه علمست حملهء او چهار كسند از اولين و چهار كس از آخرين اما چهار از اولين نوحست و ابراهيم و موسى و عيسى عليهما السّلام و اما چهار از آخرين محمّد است و على و حسن و حسين صلوات الله عليهم ، به اين طريق روايت شده بسندهاى صحيحه از ائمه عليهم السّلام در بيان عرش و حاملان آن و سبب آنكه اين اشخاص حاملان عرش شده‌اند اين است\r\n","description":"","footnote":"","page_name":" 49 ","page_number":63},
  {"content":"\r\nكه پيغمبرانى كه بر چهار شريعت معهوده بوده‌اند از پيغمبر ما صلى الله عليه و آله نوح و ابراهيم و موسى و عيسى بوده‌اند ، و پيش از اين چهار كس علمها بسوى پيغمبران ديگر آمده و همچنين آمده علم بعد از محمّد صلى الله عليه و آله و سلم و على و حسن و حسين عليهم السّلام بسوى امامانى كه بعد از امام حسين عليهم السلامند و الله اعلم\r\n\r\nباب ( پانزدهم ) اعتقاد در نفوس و ارواح\r\nابن بابويه رحمة الله عليه گويد :\r\nاعتقاد ما در نفوس انسانيه اينست كه آنها روحهائى ميباشند كه زنده بودن آدمى بواسطه آنها است و آنها خلقت اولند ، جهت آنكه پيغمبر صلى الله عليه و آله و سلم فرمودند كه : اول چيزى كه حقتعالى از نو آفريد ، نفوس مقدسه مطهره بود ، پس آنها را بيگانگى خود گويا فرموده ، بعد از آن آفريد سائر خلايق را .\r\nاعتقاد ما آن است كه نفوس براى بقاء خلق شده‌اند نه براى فانى شدن از جهت فرموده جناب پيغمبر صلى الله عليه و آله و سلم كه : خلق نشده‌ايد شما براى فنا بلكه خلق شده‌ايد براى دوام و غير از آن نيست كه برده ميشويد از خانهء بخانهء ديگر ، و آنكه نفوس انسانيه در روى زمين غريبند و در بدنها بزندانند .\r\nو عقيدهء ما اين است كه چون نفوس جدا از بدنها شوند باقى هستند بعضى در نعمت و بعضى در عذاب تا وقتى كه حقتعالى بقدرت كامله بازآورد آنها را ببدنها .\r\n","description":"","footnote":"","page_name":" 50 ","page_number":64},
  {"content":"\r\nو حضرت عيسى عليه السّلام بحواريين فرمود كه حق را بشما ميگويم بدرستى كه بالا نميرود به آسمان مگر همانچه از آن فرود آمده « 1 »\r\n\r\n","description":"","footnote":"\r\n« 1 » فرموده است شيخ ابو عبد اللَّه مفيد كه كلام ابى جعفر ابن بابويه در باب نفس و روح بر طريقه حديث است نه تحقيق و اگر اختصار مينمود ابو جعفر بر همان احاديث و ذكر معانى آنها نمينمود بود سالمتر از براى او از داخل شدن درى كه تنگست از او رفتن آن ، بعد از آن فرموده است شيخ مفيد ره كه نفس عبارتست از چند معنى ، يكى از آن معانى ذات هر چيز است و معنى ديگر خون جهنده و معنى ديگر نفسى كه آن هوا است ، و معنى چهارم خواهش و ميل طبع است .\r\nاما شاهد بمعنى اول پس آن قول عرب است كه : اين نفس شىء است يعنى ذات آن و خود آنست و شاهد بمعنى دوم قول ايشان است كه : هر آنچه نفس سائله دارد حكمش چنين و چنين است و شاهد معنى سوم آنست كه گويند : فلان كس هلاك شد نفس آن هر گاه منقطع گردد نفس او و باقى نماند در جسمش هوائى كه بيرون آيد از حواسش و شاهد معنى چهارم قول خداوند تعالى است كه :\r\n* ( إِنَّ النَّفْسَ لأَمَّارَةٌ بِالسُّوءِ ) * ( سوره يوسف آيهء 53 ) يعنى هوا و خواهش خواننده است بقبح و گاهى تعبير مىشود بنفس از نقمت و خشم ، و فرموده است خداوند تعالى كه * ( وَيُحَذِّرُكُمُ اللَّه نَفْسَه ) * ( سورهء آل عمران آيهء 27 و 28 ) يعنى حذر ميفرمايد شماها را خداوند از خشم و عقاب خود .\r\nبعد از آن شيخ مفيد ره فرموده است كه ، و اما روح پس آن عبارت از چند معنى است يكى از آنها حيوة است و دوم قرآن و سيم ملائكهء از ملائكه هاى خداوند تعالى و چهارم جبرئيل عليه السّلام است .\r\nپس شاهد معنى اول قول ايشانست كه ميگويند : هر ذى روحى حكمش چنين و چنين است ، قصد ميكنند كه هر صاحب حياتى ، و قول ايشانست در كسى كه بميرد كه بيرون رفته است از او روح قصد ميكنند حيات را ، و قول ايشان است در چنين كه : صورتى است كه داخل نشده است آن را روح قصد ميكنند كه حلول ننموده است آن را حيات .\r\nو شاهد معنى دوم قول خداوند تعالى است : * ( وَكَذلِكَ أَوْحَيْنا إِلَيْكَ رُوحاً مِنْ أَمْرِنا ) * ( سورهء شورى آيهء 52 ) يعنى و همچنين وحى ميفرستيم بسوى تو اى محمد صلى اللَّه عليه و آله روحى را . يعنى قرآنى را از امر ما و شاهد معنى سوم قول حق تعالى است كه : * ( يَوْمَ يَقُومُ الرُّوحُ وَالْمَلائِكَةُ ) * ( الى آخر الآية ) ( سوره نبأ آيه 38 ) يعنى روزى كه برپا ايستد روح يعنى آن ملك مخصوص و بر پاى ايستند ملائكه يعنى باقى ملائكه و شاهد معنى چهارم قول حقتعالى است كه : * ( قُلْ نَزَّلَه رُوحُ الْقُدُسِ ) * ( سورهء نحل آيه 104 ) يعنى بگو اى محمد ( ص ) كه فرود آورده است آن را روح القدس يعنى جبرئيل عليه السّلام و اما آنچه ذكر نموده است آن را ابو جعفر ابن بابويه و روايت نموده آن را اينكه ارواح خلق شده‌اند پيش از جسدها به دو هزار سال ، پس آنچه شناخته‌اند از آنها يك ديگر را الفت ميگيرند با يك ديگر و آنچه نشناخته‌اند يك ديگر را اختلاف ميكنند با يك ديگر ، پس آن حديثى است از حديثهاى آحاد و چيزيست از طريق افراد و از براى آن توجيهى است غير از آنچه گمان نموده است آن را كسى كه نيست از براى او علمى بحقايق اشياء و آن توجيه آن است كه خداوند تعالى خلق نموده است ملائكه را پيش از بشر به دو هزار سال پس آنچه شناختند از آنها يك ديگر را پيش از خلقت بشر الفت گرفتند با هم در نزد خلقت بشر و آنچه نشناختند از آنها يك ديگر را مختلف شدند بعد از خلقت بشر ، و نيست امر چنان كه گمان نموده‌اند آن را ارباب تناسخ و داخل شده است شبههء در آن بر حشويه شيعه ، پس توهم نموده‌اند كه ذوات فعاله كه مامور و منهى ميباشند بوده‌اند مخلوق در عالم ذر و تعقل مينموده‌اند يك ديگر را و ادراك مينموده‌اند و ميفهميده‌اند و نطق مينموده‌اند ، بعد از آن خلق نموده است خداوند تعالى از براى آنها جسد آنها را ؛ پس نشانيده است و قرار داده است آن ارواح را در آن اجساد و اگر بود اين چنين هر آينه بوديم ما كه ميشناختيم آنچه را كه بوديم بر آن و در اين هنگام ياد مىآورديم آن را و مخفى نميبود بر ما حال در آن عالم ؛ آيا ديده نميشود كه كسى بزايد و نمو كند در شهرى از شهرها پس بماند در آن شهر يك سال بعد از آن بگردد از آن شهر بشهرى ديگر ، نرود از او علم آن شهر اول ، و اگر پوشيده شود بر او در وقتى به جهت فراموشيش از آن ؛ پس متذكر كنند او را به ياد آورد آن را ، و اگر نبود امر چنان كه ما گفتيم ، هر آينه جائز بود كه تولد شود انسانى از مادر در بغداد و نشو و نما كند در آن و بماند مدت بيست سال در آن ، بعد از آن بگردد بشهرى ديگر پس فراموش كند حال خود را در بغداد و به ياد نياورد از آن حال هيچ چيزى را و اگر چه متذكر شود به آن و شمرده شود بر او علامات حال او و مكان ، و نشو و نماى او ، و اين چيزى است كه نميرود بسوى آن هيچ عاقلى و نميباشد سزاوار از براى كسى كه نيست از براى او معرفتى بحقايق امور ، اينكه تكلم كند در آن بر مثال پاى بر زمين ( زدن ) شتر شب كور در شب ، و آنچه تصريح نموده است به آن ابو جعفر رحمة اللَّه عليه در معنى روح و نفس آن بعينه قول تناسخيه است بدون آنكه برخورد كه قول ايشان است پس جنايت نمودن به اين گفتار بر خودش و بر غيرش عظيم است .\r\nو اما ياد نمودنش ابو جعفر ره كه نفسها باقى مىباشد ، پس عبارتى است ناپسند و لفظى است ضد الفاظ قرآن مجيد فرموده است خداوند تعالى : * ( كُلُّ مَنْ عَلَيْها فانٍ وَيَبْقى وَجْه رَبِّكَ ذُو الْجَلالِ وَالإِكْرامِ ) * ( سوره الرحمن آيه 26 و 27 ) يعنى هر آن كس كه بر زمين است فانى است و باقى ميماند ذات پروردگار تو اى محمد صلى اللَّه عليه و آله كه صاحب جلال و اكرام است ، و آنچه حكايت نموده است آن را از اين مطلب و توهم نموده است آن را ، آن مذهب بسيارى از فلاسفه ملحدين است ، كه گمان نموده‌اند كه نفسها ملحق نميگردد آنها را كون و فساد و اينكه باقى ميباشند و جز اين نيست كه فانى و فاسد ميگردند جسمهاى مركب ، و بسوى اين مذهب رفته‌اند بعضى از اصحاب تناسخ و گمان نموده‌اند كه نفسها هميشه مكرر ميگردند در صورتها و هيكلها كه حادث نميگردند و فانى نميشوند و معدوم نميگردند و اينكه آنها باقيند نه فانى و اين خبيثتر قولى و دور تر قولى است از صواب ، و بسبب آنچه او تدوين نموده است آن را در قباحت و فساد ؛ سرزنش ميزنند به آن ناصبيها بر شيعه و نسبت ميدهند ايشان را بسوى زندقه ، و اگر مىشناخت ثبتكنندهء آن آنچه را كه در آن است هر آينه متعرض آن نميگرديد ، ليكن اصحاب ما كه چنگ ميزنند باخبار اصحاب در اثر سلامتى و دورى ذهن و كمى زيركى ، ميگذرند بر رويهاى آنچه شنيده‌اند آن را از احاديث و نظر نميكنند در سند آنها و تميز نميدهند ميانهء حق و باطل آنها و نمىفهمند آنچه را كه داخل ميگردد بر ايشان در اثبات آنها و تحصيل نميكنند معانى آنچه را كه ميگويد از آن اخبار ، و آنچه ثابت گرديده است از حديث در اين باب آن است كه ارواح بعد از مرگ اجساد بر دو قسمند ، بعضى از آنها چيزى است كه نقل ميشوند بسوى ثواب و عقاب ؛ و بعضى از آنها چيزيست كه باطل ميگردد پس بر نميخورد بثوابى و نه عقابى ، و بتحقيق كه روايت شده است از حضرت صادق عليه السّلام آنچه را كه ذكر نموديم آن را در اين معنى و بيان نموديم آن را ، پس سؤال شد از آن حضرت عليه السّلام پس كسى كه بميرد در اين دار كه كجا مىباشد روح او ؟ ( فرمود آن حضرت ) پس كسى كه بميرد و مؤمن محض باشد يا كافر محض ، نقل مىشود روحش از هيكلش بسوى مثلش در صورت و جزا داد مىشود باعمالش تا روز قيامت ، پس هر گاه برانگيخت خداوند كسانى را كه در قبور مىباشند برميآورد جسم او را و رد مينمايد روحش را و ملحق ميسازد آن را بجسدش و محشور ميگردد تا آنكه داده شود جزاء اعمالش ، پس مؤمن منتقل ميگردد روحش از جسدش به مثل جسدش در صورت پس قرار داده مىشود در بهشتى از بهشتهاى خداوند تعالى كه تنعم كند در آن تا روز بازگشت و كافر منتقل ميگردد روحش از جسدش بسوى مثلش بعينه و قرار داده مىشود در آتش پس معذب ميگردد به آن آتش تا روز قيامت و شاهد اين قول در مؤمن قول حقتعالى است : * ( قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ بِما غَفَرَ لِي رَبِّي ) *\r\n( سوره يس آيه 25 و 26 ) يعنى گفته شود بمؤمن كه داخل شو ببهشت ، ( گفت ) او كه ( اى ) كاش كه قوم من ميدانستند آنچه را كه آمرزيد از براى من پروردگار من ؛ و شاهد آنچه ذكر نموديم آن را در باب كافر قول حقتعالى است كه : * ( النَّارُ يُعْرَضُونَ عَلَيْها غُدُوًّا وَعَشِيًّا ) * ( سورة مؤمن آيه 46 ) يعنى كفار عرض ميشوند به آتش هر صبح و خفتن پس خبر داده است خداوند سبحانه كه مؤمن گفت بعد از مرگش در وقتى كه داخل بهشت شد كه : كاش قوم من ميدانستند و خبر داده است كه كافرى عذاب مىشود بعد از مرگش صبح و خفتن و روزى كه برپا مىشود قيامت مخلد ميگردد در آتش .\r\nو قسم ديگر كسى است كه فراموش مىشود از او و معدوم مىگردد نفسش نزد فساد جسمش ، پس شاعر ( يعنى دانا ) نميگردد به چيزى تا آنكه مبعوث گردد و آن كسى است كه خالص نگردانيده است ايمان را خالص كردنى ، و خالص نگردانيده است كفر را خالص كردنى و بتحقيق كه بيان نموده است خداوند اين قسم را نزد قولش * ( إِذْ يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً ) * ( سوره طه آيه 104 ) پس بيان نموده است خداوند سبحانه اينكه قومى ميباشند نزد حشر كه نميدانند مقدار درنگ خود را در قبور به آن غايت كه گمان ميكنند پارهء از ايشان كه آن يك روز بوده است و جايز نيست كه اين آيه در وصف كسى باشد كه معذب مىباشد تا وقت بعثتش به جهت آنكه كسى كه هميشه با نعمت يا معذب مىباشد مجهول نميباشد بر او حال خود در آنچه معامله مىشود با او و مشتبه نميباشد بر او امر در بقائش بعد از وفاتش و بتحقيق كه روايت شده است از ابى عبد اللَّه عليه السّلام كه جز اين نيست كه سؤال مىشود در قبرش كسى كه خالص نموده است ايمان را خالص كردنى يا آنكه خالص كرده است كفر را خالص نمودنى و اما غير از اين دو پس بدرستى كه فراموش مىشود از او و فرمود آن حضرت عليه السّلام كه در رجعت جز اين نيست كه بر نمىگردد بسوى دنيا نزد قيام قائم عليه السّلام كسى كه خالص نموده است ايمان را خالص نمودنى يا خالص كرده است كفر را خالص كردنى و اما غير از اين دو نفر پس نيست رجوعى از براى ايشان تا روز بازگشت ، و بتحقيق كه اختلاف نموده‌اند اصحاب ما گروه اماميه در آنكه كدام يك متنعم يا معذب مىگردد به مردن ! پس گفته‌اند گروهى از ايشان كه معذب و متنعم آن روح است كه متوجه ميگردد بسوى او امر و نهى و تكليف و نام گذارده‌اند آن را جواهر و گفته‌اند ديگران كه بلكه روح حيات است كه قرار داده مىشود در جسدى مانند جسدش در دار دنيا ، و هر دو امر جائز ميباشند در عقول ، و اظهر نزد من قول كسيست كه گفته است كه آن جوهرى است كه مخاطب است و آن آن چيزيست كه نام گذارده‌اند آن را فلاسفه بسيط ، و بتحقيق كه آمده است در حديث كه انبيا صلوات اللَّه عليهم بخصوصه و ائمه بعد از ايشان عليهم السّلام نقل مىشوند بجسدهاى خود و روحهاى خود از زمين بسوى آسمان پس متنعم ميگردند در اجساد خود ، آن اجساد كه بوده‌اند در آنها نزد بودن ايشان در دار دنيا : و اين مختص حجتهاى خداوند است نه غير ايشان از مردم و بتحقيق كه روايت شده است از حضرت پيغمبر صلى اللَّه عليه و آله كه فرموده كه : هر آن كس كه صلوات فرستد بر من نزد قبر من بشنوم من آن را ، و هر آن كس كه صلوات فرستد بر من از دور رسانيده شوم آن را و فرمود آن حضرت صلى اللَّه عليه و آله كه هر آن كس كه صلوات فرستد بر من يك مرتبه صلوات فرستم من بر او ده مرتبه ، و كسى كه صلوات فرستد بر من ده مرتبه صلوات فرستم بر او صد مرتبه ، پس بايد كه بسيار كند صلوات را ، يا پس بايد كه بگويد صلوات را مردى كه از شما است .\r\nپس بيان فرموده است آن حضرت عليه السّلام كه او بعد از خروجش از دنيا مىشنود صلوات بر خود را و نمىباشد چنين مگر كسى كه او زنده باشد نزد خداوند تعالى و همچنين ائمه هدى عليهم السّلام ميشنوند سلام كسى را كه سلام كند بر ايشان از نزديك و ميرسد بايشان سلام آن كس از دور ، و به اين مضمون آمده است خبرهاى راست از ايشان عليهم السّلام : بتحقيق كه فرموده است خداوند تعالى :\r\n* ( وَلا تَحْسَبَنَّ الَّذِينَ قُتِلُوا فِي سَبِيلِ اللَّه أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ) * ( سوره آل عمران آيه 170 ) يعنى البته البته گمان مكن كسانى را كه كشته گشته‌اند در راه خدا مردگان ، بلكه زنده و روزى داده مىشوند نزد خداوند ، يا زنده‌اند نزد خداوند و روزى داده مىشوند .\r\nو روايت شده است از پيغمبر صلى اللَّه عليه و آله كه ايستاد بر سر چاه بدر ، پس فرمود از براى مشركينى كه كشته گشته بودند آن روز و انداخته شده بودند در چاه كه : هر آينه بتحقيق كه بوديد شماها بدهمسايه‌اى از براى رسول خدا صلى اللَّه عليه و آله ، بيرون نموديد او را از مكان ولادتش و رانديد او را ، بعد از آن جمعيت فراهم آورديد بر سر او ، پس جنگ نموديد با او ، پس بتحقيق كه يافتم من آنچه را كه وعده داده بود مرا پروردگار من حق ، پس آيا يافتيد شماها آنچه را كه وعده داده آن را پروردگار شما حق ؟ پس عمر عرض نمود كه اى رسول خدا ( ص ) چيست خطاب تو از براى سرى چند ؟\r\nپس فرمود آن حضرت ( ص ) از براى او كه ساكت شو اى پسر خطاب پس به خدا سوگند است كه نيستى تو شنواتر از ايشان و نيست ميانهء ايشان و ميانهء آنكه گيرند ايشان را ملائكه بگرزهاى آهن مگر آنكه بگردانم روى خود را چنين از ايشان .\r\nو مرويست از حضرت امير المؤمنين على بن ابى طالب عليه الصلاة و السّلام كه سوار شد آن حضرت ( ع ) بعد از فراغ از جنگ بصره ، پس مىگرديد در ميانهء صفهاى كشتگان تا آنكه گذشت آن حضرت ( ع ) بر كعب بن سور ، و بود او قاضى بصره كه والى نموده بود او را عمر بن الخطاب ، پس چون كه واقع شد بشغل قضاوت در ميانه اهل بصره زمان خلافت عمر و عثمان ، پس چون كه واقع شد فتنه در بصره ، آويخت در گردن خود مصحفى را و بيرون رفت با اهل و فرزند خود كه جنگ كند امير المؤمنين عليه السّلام را در حالتى كه كعب افتاده بود در ميانهء كشتگان پس آن حضرت فرموده كه بنشانيد به قدر يك نفس كشيدن و فرموده از براى او كه : اى كعب بن سور بتحقيق كه يافتم من آنچه را كه وعده داده بود مرا پروردگار من حق ، پس آيا يافتى تو آنچه را كه وعده داده بود پروردگار حق ! بعد از آن فرمود كه بخوابانيد كعب را و رفت آن حضرت اندكى پس گذشت بطلحة بن عبد اللَّه در حالتى كه افتاده بود ، پس آن حضرت فرمود كه بنشانيد طلحه را پس نشانيدند او را ، پس فرمود آن حضرت عليه السّلام : اى طلحه بتحقيق كه يافتم من آنچه را كه وعده داده بود مرا پروردگار من حق ، پس آيا يافتى تو آنچه را كه وعده داده بود پروردگار تو حق ؟ بعد از آن فرمود كه بخوابانيد طلحه را ، پس عرض نمود خدمت آن حضرت مردى از اصحابش كه اى امير المؤمنين ( ع ) چيست كلام تو از براى ؛ او كشتهء كه نميشنوند از تو ؟ پس آن حضرت فرمود : ساكت شو اى مرد پس به خدا سوگند است كه هر آينه بتحقيق كه ميشنوند : كلام مرا چنان كه شنيدند اهل چاه كلام رسول خدا را صلى اللَّه عليه و آله .\r\nو اين خبر از اخبارى است كه دلالت مىكند بر آنكه پاره از اشخاص كه ميميرند برميگرداند خداوند روح او را از براى متنعم ساختن يا معذب ساختنش و نيست اين عام از براى هر كس كه ميميرد بلكه آن به نحوى است كه بيان نموديم آن را . مفيد ره\r\n","page_name":" 51 ","page_number":65},
  {"content":"\r\nو حقتعالى در قرآن فرموده كه : اگر خواسته بوديم هر آينه بالا برده بوديم بلعم باعورا را بسبب آيات كتابهاى آسمانى يا اسم اعظم\r\n","description":"","footnote":"","page_name":" 52 ","page_number":66},
  {"content":"\r\nربانى كه ميخواند ؛ لكن او راغب به دنيا شد و تبعيّت هواى نفس نمود « 1 » پس هر نفسى از آن نفوس كه بملكوت سموات بالا برده نشود ميماند به كار فرو رفتن در هاويه و اين بسبب آن است كه بهشت درجها است و آتش دركها است .\r\n\r\n","description":"","footnote":"\r\n« 1 » * ( وَلَوْ شِئْنا لَرَفَعْناه بِها وَلكِنَّه أَخْلَدَ إِلَى الأَرْضِ وَاتَّبَعَ هَواه ) * ( سورهء اعراف آيه 175 )\r\n","page_name":" 53 ","page_number":67},
  {"content":"\r\nو حق تعالى فرمود كه : بالا ميرود ملائكه و روح بسوى خداوند « 1 » و فرموده : بدرستى كه پرهيزكاران در باغها و نهرهايند در نشيمنگاه درست ( خوب خ ل ) نزد پادشاهى بااقتدار « 2 » و فرمود : گمان مكن زنهار كه آنان كه كشته در راه خدا گشته‌اند مردگانند بلكه زندگانند نزد پروردگارشان روزى داده ميشوند « 3 »\r\n\r\n","description":"","footnote":"\r\n« 1 » * ( تَعْرُجُ الْمَلائِكَةُ وَالرُّوحُ إِلَيْه ) * ( سورهء معارج آيه 4 )\r\n« 2 » * ( إِنَّ الْمُتَّقِينَ فِي جَنَّاتٍ وَنَهَرٍ ، فِي مَقْعَدِ صِدْقٍ عِنْدَ مَلِيكٍ مُقْتَدِرٍ ) * ( سوره قمر آيه 54 و 55 )\r\n« 3 » * ( وَلا تَحْسَبَنَّ الَّذِينَ قُتِلُوا فِي سَبِيلِ اللَّه أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ) * ( سوره آل عمران آيه 163 )\r\n","page_name":" 54 ","page_number":68},
  {"content":"\r\nو فرموده كه : مگوئيد در بارهء كسانى كه كشته در راه خدا ميشوند كه آنها مردگانند « 1 » و جناب پيغمبر صلى الله عليه و آله فرمودند كه : ارواح گروههاى فراهم\r\n\r\n","description":"","footnote":"\r\n« 1 » سورهء بقره آيه 149\r\n","page_name":" 55 ","page_number":69},
  {"content":"\r\nآمده‌اند ؛ پس هر كدام از آنها كه شناسا به يكديگر شدند الفت با هم گرفتند و آنان كه ناشناس يك ديگر شدند مختلف گرديدند .\r\n","description":"","footnote":"","page_name":" 56 ","page_number":70},
  {"content":"\r\nو حضرت صادق عليه السّلام فرمود : بدرستى كه حقتعالى برادرى قرار داده ميان ارواح در عالم اظله پيش از آنكه خلق كند بدنها را به دو هزار سال ؛ پس اگر بر پا شود قائم ما اهل بيت هر آينه ميراث خواهد داد آن برادرى را كه اخوت قرار داده حق تعالى ميانشان در عالم اظله و ميراث نخواهد\r\n","description":"","footnote":"","page_name":" 57 ","page_number":71},
  {"content":"\r\nداد برادر ولادتى را . و فرمود : بتحقيق كه ارواح ملاقات مينمايند در هواء و شناسائى بهم ميدهند و پرسش احوال از هم ميكنند و چون آيد روحى از زمين ارواح گويند به حال خودش گذاريد كه از هول عظيمى روى آورده ( جسته خ ل ) بعد از آن ميپرسندش فلان چه شد و فلان چه شد ؟ و هر چه گويد در دنيا مانده اميد دارند كه آن كس بايشان ملحق شود و هر چه گويد مرد ارواح گويند بگو دال افتاد بگو دال افتاد .\r\nو حقتعالى فرمود : هر كس وارد شود بر او غضب من پس بتحقيق كه به هلاكت افتاده « 1 » و فرموده : اما كسى كه سبك است ترازوهاى اعمالش ، پس مادر مهربانش گودال هاويه است و چه دانستى كه چيست هاويه ؟ آتشى است گداخته شده « 2 »\r\n\r\n","description":"","footnote":"\r\n« 1 » * ( وَمَنْ يَحْلِلْ عَلَيْه غَضَبِي فَقَدْ هَوى ) * ( سوره طه آيه 80 )\r\n« 2 » * ( وَأَمَّا مَنْ خَفَّتْ مَوازِينُه فَأُمُّه هاوِيَةٌ وَما أَدْراكَ ما هِيَه نارٌ حامِيَةٌ ) * ( سوره قارعة آيه 7 و 8 و 9 و 10 و 11 )\r\n","page_name":" 58 ","page_number":72},
  {"content":"\r\nو مثل دنيا و صاحب دنيا مثل دريا و ناخدا و كشتى است و لقمان حكيم به پسر خود فرمود : اى فرزند من بدرستى كه دنيا دريائى است عميق و بتحقيق كه هلاك شده‌اند در آن عالمى فراوان پس تو كشتى خود را در آن ايمان به خداوند قرار ده و توشهء خود را در آن تقواى خدا نما و بادبان آن كشتى را در اين دريا توكل بر خداوند كن ، پس اگر نجات يافتى برحمت خدا بوده و اگر هلاك شدى بگناهان خودت هلاكشده‌اى نه از جانب خدا .\r\nو سختترين ساعتهاى آدميزاد سه ساعتست روزى كه متولد شده و روزى كه ميميرد و روزى كه زنده برانگيخته ميگردد ، و بتحقيق كه حقتعالى سلام داده بر يحيى عليه السّلام در اين ساعتها .\r\nو فرمود : سلام بر يحيى روزى كه زاده شد و روزى كه بميرد و روزى كه زنده مبعوث شود .\r\nو عيسى عليه السّلام سلام داده بر خودش فرموده : سلام بر من روزى كه زادم و روزى كه بميرم و روزى كه زنده برآورده شوم .\r\nو اعتقاد ما در ذات روح آن است كه از جنس بدن نيست و خلقتى ديگر است جهت آنكه خداوند فرموده : * ( ثُمَّ أَنْشَأْناه خَلْقاً آخَرَ فَتَبارَكَ الله أَحْسَنُ الْخالِقِينَ ) * و اعتقاد ما در بارهء انبيا و رسل و ائمه صلوات الله عليهم اجمعين آن است كه در ايشان پنج روح است ، روح قدس يعنى روح عصمت و روح ايمان و روح قوت و روح شهوت و روح مدرج يعنى روح حركت . و در مؤمنان چهار روح است روح ايمان و روح قوّت و روح شهوت و روح مدرج .\r\n","description":"","footnote":"","page_name":" 59 ","page_number":73},
  {"content":"\r\nو اما اينكه حقتعالى در قرآن فرمود كه : ميپرسند تو را يا محمّد ( ص ) از روح ، بگو روح از امر خدا است ؛ مراد از اين روح خلقتى است بزرگتر از جبرئيل و ميكائيل عليهما السّلام كه با رسول خدا و ائمه هدى است صلى الله عليهم و او از ملكوت است .\r\nو در اين باب كتابى تصنيف مينمايم كه در آن شرح معانى اين مجملات دهم ان شاء الله تعالى و الله اعلم .\r\n\r\nباب ( شانزدهم ) اعتقاد در موت « 1 »\r\nابن بابويه رحمة الله عليه گويد كه :\r\nخدمت جناب امير عليه السّلام عرض شد كه صفت مرگ را براى ما بيان فرمائيد ، آن جناب فرمودند با خبرى را برخورديد ؛ مرگ يكى\r\n\r\n","description":"","footnote":"\r\n« 1 » فرموده است شيخ ابى عبد اللَّه مفيد كه ابو جعفر ابن بابويه عنوان باب را بموت نموده است و ذكر نموده است غير آن را و بود سزاوار كه ذكر نمايد حقيقت موت را يا عنوان كند باب را بمآل موت و عاقبت اموات ، پس موت ضد حيات است كه باطل ميگردد با آن نمو و محال ميگردد احساس و آن حلول مىكند در محل حيات پس نفى مىكند آن را و آن از فعل خداوند تعالى است و نيست از براى احدى در آن صنعى و قادر نميباشد بر آن هيچ كس بجز خداوند تبارك و تعالى .\r\nفرموده است خداوند سبحانه : * ( وَهُوَ الَّذِي يُحْيِي وَيُمِيتُ ) * ( سوره مؤمن آيه 68 ) پس نسبت داده است خداوند تعالى زنده نمودن را بسوى خودش و نسبت داده است ميرانيدن را بسوى خودش و فرموده است حقتعالى كه : * ( الَّذِي خَلَقَ الْمَوْتَ وَالْحَياةَ لِيَبْلُوَكُمْ أَيُّكُمْ أَحْسَنُ عَمَلًا ) * ( سوره ملك آيه 2 ) يعنى خداوند تعالى خلق نموده است موت و حيات را تا آنكه بيازمايد شما را كه كدام يك از شماها نيكوتر ميباشيد از حيثيت عمل پس حيات آن چيزى است كه مىباشد به آن نمو و احساس و موت آن چيزى است كه باطل مىشود با آن نمو و احساس و صحيح نميباشد با آن قدرت و علم و خلق نموده است خداوند موت را در زندگان به جهت نقل نمودن انسان از دار عمل و امتحان بسوى دار جزا و مكافات و نميميراند خداوند بنده را از بندگان خودش مگر آنكه موتش اصلح است از براى او از بقايش و زنده نميگرداند بنده را مگر آنكه حيات اصلح است از براى او از موتش و هر چه مىكند آن را خداوند تعالى بخلقش پس آن اصلح است از براى ايشان و اصوب است در تدبير ، و گاهى امتحان مينمايد خداوند تعالى بسيارى از خلقش را بآلام شديده پيش از موت و معاف مىدارد ديگران را از آن ، و گاه مىباشد الم پيش از مرگ نوعى از عقوبت از براى كسى كه حلول مىكند در او ، و مىباشد صلاح حال او و غير او ( صلاح حال غير او ) و به عقب در مىآورد آن عقوبت را نفع عظيمى و عوض كبيرى و نيست هر آن كسى كه دشوار باشد بر او بيرون آمدن نفسش كه بوده باشد به آن معاقب و نه هر كس كه آسان باشد بر او امر در نفس بيرون آمدن كه مكرم و مثاب باشد و بتحقيق كه وارد شده است خبر به آن كه آلامى كه پيش از مرگ واقع مىشود مىباشد كفاره از براى گناهان مؤمنين و مىباشد عقاب از براى كافرين و مىباشد راحت پيش از مرگ استدراج از براى كافرين و نوعى از ثواب براى مؤمنين ، و اين امرى است پوشيده و پنهان از خلق كه مطلع نساخته است خداوند تعالى هيچ كس را از خلق خود بر اراده خود در آن به جهت آگاه گردانيدن او كه جدا شود از براى او حالت امتحان از حالت عقاب و حال ثواب از حال استدراج و به جهت تغليظ امتحان تا آنكه تمام گردد تدبيرش بر خلق .\r\nو اما آنچه ذكر نموده است آن را شيخ ابو جعفر رحمه اللَّه از احوال مردگان بعد از وفات ايشان پس به تحقيق كه آمده است اخبارى به اين مضمون بر وجه تفصيل و بتحقيق كه ايراد نموده است شيخ ابو جعفر بعضى را از آنچه وارد شده است در اين باب مگر اينكه نيست داخل عنوان باب اصلا و بهر حال موت يكى از بشارات مؤمن است زيرا كه مىباشد اول راه او بسوى محل نعيم و به آن ميرسد مؤمن بسوى ثواب اعمال جميله كه در دار دنيا بجاى آورده است و آن موت اول سختى است كه ميرسد بكافر از سختيهاى عقاب و اول راه او است بسوى حلول عقاب ، زيرا كه قرار داده است خداوند تعالى جزاء بر اعمال را بعد از موت و گردانيده است موت را سبب از براى نقلش از دار تكليف بسوى دار جزاء و حال مؤمن بعد از مرگش نيكوتر است از حالش قبل از مرگ ، و حال كافر بعد از مرگش بدتر است از حالش قبل از مرگ ، زيرا كه مؤمن گردنده است بسوى جزايش بعد از مردنش و كافر گردنده است بسوى جزايش بعد از مردنش و بتحقيق كه آمده است در حديث از آل محمد صلوات اللَّه عليهم كه فرموده‌اند كه : دنيا زندان مؤمن است و قبر خانه اش و بهشت جايگاهش و دنيا بهشت كافر است و قبر زندان او است و آتش جايگاه او است .\r\nو روايت شده است از ايشان عليهم السّلام كه فرموده‌اند كه : خير همهء خير بعد از مرگ است و شر همهء شر بعد از مرگ است ، و نيست حاجتى از براى ما با نص قرآن در عواقب بسوى اخبار ، و بشاهد عقول بسوى احاديث و بتحقيق كه ذكر نموده است خداوند تعالى جزاء صالحين را ، پس بيان نموده آن را و ذكر نموده است جزاء فاسقين را پس تفصيل داده است آن را و در تفصيل خداوند بىنيازى حاصل است از غيرش - مفيد .\r\n","page_name":" 60 ","page_number":74},
  {"content":"\r\nاز سه امر است كه بر شخص وارد مىشود ، يا بشارت است بعيش ابدى يا بشارت است به عذاب ابدى يا ترسانيدن و هول دادن و امر مشتبهيت كه نميداند از كدام فرقه است . اما دوست ما كه مطيع فرمان ما است پس آن است كه بشارت عيش ابد يافته و اما دشمن ما كه مخالف امر\r\n","description":"","footnote":"","page_name":" 61 ","page_number":75},
  {"content":"\r\nما است پس آن است كه بشارت عذاب ابد شنيده . و اما مشتبه الامرى كه نميداند حالش چيست آن مؤمنست كه ستم و اسراف بر خود نموده نميداند كارش بكجا ميرسد و خبر مبهم ترسناك واردش مىشود و باز حقتعالى او را هرگز كه مساوى دشمنان ما نميكند و ليكن بيرونش مىآورد از آتش به شفاعت ما ، پس بدانيد و فرمان ببريد و اعتماد مكنيد و عقوبت الهى را كوچك مدانيد كه بعضى از اسرافكارانند كه شفاعت ما بايشان نميرسد ؛ مگر بعد از عذاب الهى در سيصد هزار سال . و از حضرت امام حسن عليه السّلام سؤال شد كه : چيست اين مرگ\r\n","description":"","footnote":"","page_name":" 62 ","page_number":76},
  {"content":"\r\nكه مردم ندانسته اندش ؟ ! فرمود : بزرگتر شاديست كه بر مؤمنان وارد مىشود وقتى كه حركت داده ميشوند از دار تعب بعيش ابد ، و عظيمتر مهلكه‌اى كه وارد مىشود بر كافران چون برده ميشوند از بهشتشان كه دنيا است بسوى آتشى كه تمام و فانى نميگردد .\r\nو در آن وقت كه شدت نمود كار بر امام حسن عليه السّلام اصحاب نظر بجانب آن جناب نمودند و حال آن امام همام را بخلاف احوال خود مشاهده كردند ، زيرا كه چون امر بر آنها سخت ميشد رنگهاشان متغير ميگرديد و پشتهاشان ميدرفشيد و دلهاشان هراسان ميگرديد و از پا مىافتادند و آن امام عليه السّلام با بعضى از خواص كه در خدمت با سعادتش ميبودند رنگهاشان ميدرخشيد و اعضائشان سبك و چابك ميشد و دلهاشان آرام ميگرفت ، پس اصحاب به يكديگر ميگفتند به بينيدش كه از مرگ باك ندارد آن جناب بايشان فرمود : صبرى اى بزرگزادگان كه نيست مرگ جز پلى كه ميگذراند شما را از پريشانى و بدحالى بجنان وسيع و عيش جاويد پس كدام يك دلگرانيد از اينكه انتقال يابيد از زندان بقصر و ايوان ؟\r\nو اين قوم كه دشمنان شمايند مانند كسى هستند كه از ايوان بزندان و و عذاب روند ، بدرستى كه پدرم خبر داد مرا به اين حكايت از رسول خدا صلى الله عليه و آله و سلم كه دنيا زندان مؤمن است و بهشت كافر و مرگ جسر مؤمنان است ببهشتهاشان و جسر كافران است به جهنمشان نه دروغ گفته‌ام و نه دروغ شنيده‌ام از آن جناب . و از حضرت امام زين العابدين عليه السّلام سؤال شد كه مرگ چيست ؟\r\nفرمود براى مؤمن چون كندن جامه چركين شپشين و غلهاى سنگين و بعوض آن پوشيدن فاخرترين لباسها و خوشبوترين جامها و سوارى\r\n","description":"","footnote":"","page_name":" 63 ","page_number":77},
  {"content":"\r\nرهوارترين مركبها و سكناى دلنشينترين منزلها و براى كافر چون افكندن جامه هاى فاخر و انتقال از منزلهاى دلنشين و بدل گرفتن چركينترين جامها و درشتترين لباسها و موحشترين منزلها و عظيمترين عذابها . و از حضرت باقر عليه السّلام سؤال شد كه مرگ چيست ؟ فرمود كه همان خوابيست كه شما را هر شب مىآيد مگر آنكه مدّتش طولانى است بيدار نميشويد از آن خواب تا روز قيامت پس هر كه در خواب ديده از انواع فرح و شادى چندان كه اندازه نداشته باشد و از انواع هولها آنچه در حساب نگنجد ، ملاحظه نمائيد كه چگونه است حال كسى كه شادمان گرديده در خواب يا هراسان ، اين است مرگ پس مستعد باشيد برايش . و از حضرت صادق عليه السّلام سؤال شد كه صفت مرگ را براى ما بفرمائيد ، فرمود مرگ براى مؤمن مثل خوشتر بوئيست كه ببويد و از عطرش بوجد آيد و بالمره تعب و الم از او منقطع گردد ، و براى كافر مثل گزيدن افعيها و عقربها و سختتر از اينها است .\r\nيكى عرض نمود كه قومى ميگويند مرگ سختتر است از بريدن بارّه ها و چيدن بمقراضها و سر كوفتن بسنگها و گردانيدن ميل آسيا در ديده ها ، آن حضرت فرمود : چنين مىباشد بر بعضى از كافران و فاجران آيا نميبينيد كه بعضى از آنها معاينه ميبينند اين شدتها را در دم نزع و آن است كه سختتر است از اين و از تمام عذابها دنيا .\r\nعرض نمودند پس چيست كه ملاحظه مينمائيم كافرى را كه نزع بر او آسان مىشود پس خاموش ميگردد در حالى كه صحبت ميدارد ( و دل برده مىشود خ ل ) و ميخندد و تكلم مينمايد ، و در ميان مؤمنان\r\n","description":"","footnote":"","page_name":" 64 ","page_number":78},
  {"content":"\r\nو كافران بعضى نزد سكرات موت اين سختىها را ميكشند ؟ فرمود هر گونه راحتى كه مؤمن را در آن حال باشد ثواب عاجل او است ، و هر شدتى كه باشد جهت خالص ساختن او است از گناهان تا وارد آخرت شود در حالى كه پاك و پاكيزه باشد و مستحق ثواب الهى فارغ از هر مانعى الا همان كه گذشته ، و هر آسانى كه بر كافر در آن دم باشد براى آنست كه مزد هر عمل نيكى كه در دنيا كرده باز يافت نمايد ، تا وارد آخرت شود در حالى كه هيچ نداشته باشد الا آنكه موجب عذاب باشد بر او و هر سختى كه بر كافر است در آن وقت اول عقوبت او است نزد آخر شدن اعمال نيك او ، و اين به جهت آنست كه حقتعالى عادليست كه جور نمينمايد . و حضرت امام موسى بن جعفر عليه السّلام وارد شد بر بالين مردى كه در سكرات غرق بود و جواب نميداد كسى را كه آوازش مينمود ، پس حاضرين عرض نمودند كه كاش حال رفيق خود را ميدانستيم و كيفيت مردن را ، فرمود : مرگ آلت صاف نمودن است خالص مىكند مؤمنان را از گناهان ، و آخر المى مىباشد كه ميرسد بايشان و كفاره آخرين وباليست كه ميبوده بر ايشان و خالص مينمايد كافران را از حسنات آنها و مىباشد آخر لذتى يا نعمتى يا رحمتى يا راحتى كه ميرسد به آنها و آن آخر ثواب حسنه ايست كه مىباشد براى آنها .\r\nو اما اين رفيق شما پس بتحقيق كه خالى شد از گناهان خالىشدنى و صاف شد از معاصى صافشدنى و خالص گرديد تا پاك شد چنان كه پاك مىشود جامه از چرك و قابل معاشرت گرديد با ما اهل بيت و در خانهء ما خانهء ابدى . و مردى از اصحاب امام رضا عليه السّلام بيمار شد ، آن حضرت\r\n","description":"","footnote":"","page_name":" 65 ","page_number":79},
  {"content":"\r\nعيادتش فرمود و به او فرمود : حال خود را چگونه مييابى ؟ عرض نمود مرگ را ديدم بعد از آنكه از خدمت شما مرخص گرديدم ، فرمود : چطورش ديدى ؟ عرض نمود عجب دردناك و شديد ، فرمود مرگ را نديده‌اى و ليكن حالتى را ديده‌اى كه بدان با خبرت مىكند و بعضى از حالات آن را به تو ميشناساند ، اين است و غير از اين نيست كه مردم دو قسمند يكى راحت يافته بمرگ و ديگرى مرگش سبب راحت خلق گرديده پس تازهء كن ايمان را به خدا و بنبوت و بولايت ائمه هدى كه باستراحت باشى ، آن مرد بفرمودهء حضرت عمل كرد ، و اين حديث طولانى است و ما موضع احتياج را از آن گرفتيم . و از حضرت امام محمّد تقى عليه السّلام سؤال شد كه اين مسلمانان را چه حال است كه از مرگ كراهت دارند ؟ ! فرمود از جهت آنكه نشناختندش از آن جهت مكروهش داشتند و اگر شناخته بودندش و بحقيقت از دوستان خدا بودند هر آينه دوستش ميداشتند و هر آينه ميدانستند كه آخرت براى ايشان به از دنياست . باز فرمود : اى بندهء خدا چه حال است طفل و ديوانه را كه سرباز ميزنند از دوائى كه تنقيه بدن انسان مينمايد و درد را از ايشان رفع مىكند ؟\r\nفرمود اين به جهت نادانى آنها است بمنفعت دوا . و فرمود : قسم به آن خدائى كه مبعوث فرمود محمّد صلى الله عليه و آله را به حق به پيغمبرى كه هر كس مستعد مرگ شود چنانچه بايد ، خواهد دانست كه مرگ نافعتر بوده براى او از دواء براى آن محتاج علاج ، بدرستى كه اگر دانند كه مرگ بچه نعمتها منجر مىشود ، هر آينه ميطلبندش اشد از آنكه عاقل عاقبت انديش دوا را طالب است جهت دفع آفتها و تحصيل انواع سلامت .\r\n","description":"","footnote":"","page_name":" 66 ","page_number":80},
  {"content":"\r\nو حضرت امام على النقى عليه السّلام بر بالين مريضى از اصحاب خود وارد شدند در وقتى كه ميگريست و جزع از مرگ مينموده ، پس آن حضرت فرمود : اى بندهء خدا از مرگ ميترسى به علت اينكه آن را نميشناسى آيا خود را چنان ميبينى كه چون چركين شود جامهء تو و كثيف گردد و متاذى شود از شدت كثافت و چرك و بدنت جراحت و جرب شود و بدانى كه شستشوى حمام همهء اينها را زائل مينمايد ، آيا در اين صورت نميخواهى بحمام روى و اينها را از خود بشوئى . آيا بر تو شاق نيست كه بحمام نروى و اينها بر تو بجا بماند ؟ عرض نمود بلى يا بن رسول الله ( ص ) فرمود پس آن مرگ همان است و آن آخر فقره ايست كه باقى بوده بر تو از صاف نمودن گناهان تو و پاكيزه ساختن تو از بديهاى تو ، پس چون تو وارد شدى بر مرگ و از آن گذشتى نجات يافتى از هر غمى و همى اذيتى و رسيدى بهر شادى و فرحى ، در آن حال آن مرد آرام گرفت و نشاط يافت و تن در داد و چشم خود را برحم نهاد و روانه راه آخرت گرديد . و از حضرت امام حسن عسكرى عليه السّلام سؤال شد كه مرگ چيست ؟ فرمود : تصديق بامرى كه نميباشد .\r\nمترجم گويد : يعنى ظاهرا يا به اعتقاد ظاهر بنيان يا الحال . مصنّف گويد : آن حضرت فرمود : خبر داد مرا به اين پدرم از پدرش از جدش از صادق عليه السّلام پس فرمود : بدرستى كه مؤمن چون بميرد مرده نيست ، و كافر است كه مرده واقعيست ، حقتعالى ميفرمايد كه : بيرون مىآورد خداوند زنده را از مرده و بيرون مىآورد مرده را از زنده ، يعنى مؤمن را از كافر و كافر را از مؤمن « 1 » و مردى شرفياب حضور جناب رسالتمآب گرديده عرض نمود يا\r\n\r\n","description":"","footnote":"\r\n« 1 » آل عمران آيه 26\r\n","page_name":" 67 ","page_number":81},
  {"content":"\r\nرسول الله مرا چه حالت است كه مرگ را دوست نميدارم ؟ فرمودند مالى دارى ؟ عرض كرد آرى فرمودند : پيش فرستادهء ؟ عرض نمود نه ، فرمودند از آنجاست كه مرگ را دوست نميدارى . و مردى از ابو ذر رضى الله عنه پرسيد كه : ما را چه حالتست كه مرگ را ناخوش ميداريم ؟ گفت بسبب آنكه شما دنيا را آباد كرده‌ايد و آخرت را خراب ، پس مكروه ميداريد كه از آبادى بويرانى منتقل شويد .\r\nو از او سؤال شد كه چگونه ميبينى ورود ما را بر خداوند ؟ گفت اما نيكوكار چون غائبيست كه وارد اهل خود شود و اما بد عمل چون بندهء گريخته كه بحضور آقايش رسد ، پرسيد پس در نزد خدا احوال ما چگونه مىباشد ؟ گفت عملهاى خود را بر كتاب الهى عرضه دهيد بدرستى كه حقتعالى ميفرمايد : * ( إِنَّ الأَبْرارَ لَفِي نَعِيمٍ ) * « 1 » بتحقيق كه نيكان در مقام تنعمند * ( وَإِنَّ الْفُجَّارَ لَفِي جَحِيمٍ ) * « 2 » و بدرستى كه نابكاران در جهنمند . آن مرد گفت پس رحمت خدا كجا است ؟ ابو ذر گفت : * ( إِنَّ رَحْمَتَ الله قَرِيبٌ مِنَ الْمُحْسِنِينَ ) * « 3 » رحمت الهى نزديك نيكوكاران است\r\n\r\nباب ( هفدهم ) اعتقاد در سؤال قبرها\r\nسؤال قبر حق است و چاره از آن نيست هر كه درست جواب گفت فائز شد براحت و رحمت و گل و لاله در قبرش ، و ببهشت در آخرت ، و هر كه جواب صواب نداد از براى او است تهيه ضيافتى از آب داغ در\r\n\r\n","description":"","footnote":"\r\n« 1 » سوره انفطار آيه 13\r\n« 2 » سوره انفطار آيه 14\r\n« 3 » سوره اعراف آيه 54\r\n","page_name":" 68 ","page_number":82},
  {"content":"\r\nقبرش و بجهنم افكندن در آخرت و بيشتر عذاب قبر به علت سخنچينى و بدخلقى و بيمبالاتى به بول است .\r\nو نهايت مرتبه عذاب قبر مؤمن مثل اختلاج چشم است يا مثل تأثير تيغ حجامت و اين كفاره تتمه گناهان او است كه كفاره آنها گرديده همها و غمها و مرضها و سختى جان كندن . بدرستى كه جناب رسول صلى الله عليه و آله فاطمه بنت اسد را در پيراهن مبارك خود كفن نمودند بعد از آنكه زنها از غسلش فارغ گرديدند و آن جناب جنازه اش را بر گردن مبارك بار نمودند و متصل در زير جنازه اش ميبودند تا وارد قبرش فرمودند ، آنگاه بر زمينش گذارده خود داخل قبر شدند و در آن بپهلو خوابيدند ، پس برخاستند و فاطمه را بر دست گرفته در قبرش گذاردند ، بعد از آن سر مبارك را پيش برده رازى دراز با او گفتند و به او ميفرمودند : پسرت آنگاه بيرون آمدند و خاك بر قبر او هموار فرمودند ، بعد از آن سر مبارك نزديك قبرش بردند و مردم شنيدند كه ميگفت . خداوندا به تو سپردمش ، پس مراجعت فرمود ، اصحاب عرض نمودند يا رسول الله امروز شما را ديديم كه وضعى فرموديد كه پيش از اين روز نكرده بوديد فرمودند امروز نيكى ابو طالب را گم كرده‌ام فاطمه چنان بود كه چون نزد او چيزى ميبود مرا بر خود و اولاد خود ترجيح ميداد و من وقتى ذكر قيامت مينمودم و ميگفتم مردى برهنه محشور مىشود فاطمه گفت وافضيحتاه من ضامن براى او شدم كه خدا او را در لباس بر انگيزاند و ذكر نمودم فشار قبر را فاطمه گفت : واضعفاه من برايش ضامن گرديدم كه خدا او را كفايت از آن نمايد پس در پيراهن خودم كفنش نمودم و در قبرش بپهلو خوابيدم بسبب اين و سرنگون بر او شدم و به زبانش دادم جواب سؤالى را كه از او مىشد و بدرستى كه او سؤال شد از\r\n","description":"","footnote":"","page_name":" 69 ","page_number":83},
  {"content":"\r\nپروردگارش پس گفت الله ربى و سؤال شد از پيغمبرش پس جواب داد محمد و سؤال شد از ولى و امامش . پس جواب بر او در بسته گرديد من گفتمش پسرت پسرت و الله اعلم « 1 »\r\n\r\n","description":"","footnote":"\r\n« 1 » فرموده است شيخ مفيد رحمه اللَّه كه آنچه ذكر نموده است آن را ابو جعفر ره افاده نمينمايد آنچه كه حاجت راست مىباشد بسوى آن در باب سؤال قبر و غير از آن و آنچه واجبست كه ذكر شود در اين مطلب آن چيزى است كه من ثبتكننده‌ام آن را ان شاء اللَّه تعالى .\r\nآمده است اخبار صحيحه از حضرت پيغمبر صلى اللَّه عليه و آله كه ملائكه نازل ميشوند بر كسانى كه در قبر گذارده شده‌اند ، پس سؤال ميكنند ايشان را از دينهاى ايشان و لفظهاى خبرها به اين مطلب نزديك به يكديگر ميباشند پس بعضى از آن اخبار اين است كه از براى خداوند دو ملك است كه گفته مىشود از براى آن دو ناكر و نكير ، فرمود مىآيند بر ميت پس سؤال ميكنند او را از پروردگارش و پيغمبرش و دينش و امامش پس اگر او جواب داد به حق تسليم ميكنند او را بسوى ملائكه نعيم و اگر متزلزل شد امر بر او تسليم ميكنند او را بسوى ملائكه عذاب و گفته شده است در پارهء اخبار اينكه اسم دو ملكى كه فرود مىآيند بر كافر ناكر و نكير است و اسم آن دو ملكى كه فرود مىآيند بر مؤمن مبشر و بشير است و گفته شده است كه جز اين نيست كه ناميده شده‌اند دو ملك كافر ناكر و نكير به جهت آنكه او يعنى ميت انكار مينمايد حق را و انكار مينمايد آنچه را كه ملكين مىآورند آن را و ناخوش دارد آن را و نام گذارده شده است دو ملك مؤمن مبشر و بشير به جهت آنكه آن دو بشارت ميدهند او را بنعيم و بشارت ميدهند او را از جانب خداوند به رضا و ثواب نعيم و گفته شده است اينكه اين دو اسم نيستند بلكه لقب آن دو ملك است و آن عبارتست از فعل ايشان و اينها امورى است كه نزديك مىباشد بعضى از آنها ببعضى و محال نميباشد معانى آنها و خداوند داناتر است بحقايق امور و بتحقيق كه گفتيم ما در پيش كه جز اين نيست كه فرود مىآيند دو ملك بر كسى كه خالص نموده است ايمان را خالص كردنى و يا خالص نموده است كفر را خالص نمودنى و غير از اين دو نفر پس فراموش مىشود از او ، و بيان نموديم كه خبر آمده است به اين مضمون پس از جهت خبر است كه گفتيم در آن آنچه را ذكر نموديم آن را .\r\nو بعد از آن شيخ مفيد فرموده است كه : فرود نمىآيند آن دو مگر بر زنده و سؤال نميكنند مگر از كسى كه بفهمد سؤال را و بشناسد معنى آن را و اين دلالت مىكند بر آنكه خداوند تعالى زنده مىكند بنده را بعد از مرگش از براى سؤال و هميشه ميدارد حياتش را از براى نعيم اگر مستحق آن مىباشد ، يا از براى عذاب اگر بوده باشد حقش ، پناه ميبريم به خدا از خشمش و سؤال ميكنيم او را برحمتش كه توفيق دهد ما را بر عمل كردن آنچه كه رضاى اوست و غرض از فرود آمدن آن دو ملك و سؤال نمودن ايشان بنده را آن است كه خداوند تعالى موكل نموده است ببنده بعد از مرگش ملائكه عذاب را و نيست از براى ملائكه راهى بسوى دانستن آنچه مستحق مىباشد آن را بنده مگر باعلام خداوند تعالى آن را براى ايشان پس آن دو ملكى كه فرود مىآيند بر بنده يكى از ايشان از ملائكه نعيم است و ديگر از ملائكه عذاب ، پس هر گاه فرود آمدند از براى آنچه موكل ميباشند به آن ، استبراء نمايند حال بنده را بسؤال نمودن پس اگر جواب داد به آنچه به آن مستحق نعيم باشد بماند با او ملك نعيم و بالا رود از او ملك عذاب و اگر ظاهر گردد در او علامت استحقاق او عقاب را موكل بماند با او ملك عذاب و بالا رود از او ملك نعيم و بتحقيق كه گفته شده است كه ملائكه‌اى كه موكلند بنعيم و عقاب ، غير از آن دو ملكى ميباشند كه موكلاند بسؤال ، و جز اين نيست كه ميشناسند ملائكه نعيم و ملائكه عذاب آنچه را كه مستحق آن مىباشد بنده از جهت دو ملك موكل بر سؤال ، پس هر گاه كه سؤال نمودند بنده را و ظاهر شد از او آنچه را كه مستحق مىباشد بسبب آن جزاء را ، مباشر آن شوند ملائكه جزاء و بالا روند دو ملك سؤال بسوى مكان خود از آسمان و اينها همه اش جائز است و نيستيم ما كه جزم كنيم بيكى دون ديگرى زيرا كه اخبار در آن متمائلند و عبارت ما در معنى كه ذكر نموديم آن را وقف و تجويز است .\r\nو بعد از آن شيخ مفيد عليه الرحمه فرموده است : و جز اين نيست كه موكل نموده است خداوند تعالى ملائكه سؤال و ملائكه عذاب و ملائكه نعيم را بر خلق به جهت بندگى فرمودن خداوند ايشان را بر اين كار ، چنان كه موكل نموده است ملائكه كاتبين عليهم السّلام را بحفظ اعمال خلايق و نوشتن و نسخه برداشتن آنها و بلند نمودن آن اعمال بمحض بندگى و عبادت فرمودن ايشان به اين كار و چنان كه عبادت فرموده است طايفه از ملائكه را بمحافظت نمودن بنى آدم و گروهى از ايشان را به هلاكت نمودن امتها و زمرهء از ايشان را برداشتن عرش و فوجى از ايشان را بطواف بيت المعمور و بهرى از ايشان را بتسبيح و برخى از ايشان را به استغفار از براى مؤمنين و پاره‌اى را به نعمت دادن باهل بهشت و بعضى را بمعذب نمودن اهل آتش و امر فرمودن اينها بعبادت نمودن به اين اعمال به جهت آنست كه ثواب دهد ايشان را بر اعمالى كه بجاى مىآورند به آنها تكليف خود را چنان كه عبادت فرموده است بشر و جن را باعمال از براى اينكه ثواب دهد ايشان را بر آنها و عبادت نفرموده است ملائكه را به اين اعمال عبث و باطل چنان كه عبادت نفرموده است بشر و جن را به آنچه ايشان را به آن عبادت فرموده است بازيچه بلكه عبادت فرموده است همه را به جهت جزاء و مقتضاى حكمت از شناسانيدن ايشان را خود تعالى و تقدس و التزام نمودن بايشان شكر نعمت را بر خود و بتحقيق كه بوده خداوند تعالى قادر بر آنكه بكند عذاب را بمستحقش بدون واسطه ، و انعام كند مطيع را بدون واسطه ليكن خلق نموده اين وسائط را به جهت آنچه ذكر نموديم آن را و بيان نموديم وجه حكمت در آن را و وصف نموديم آن را و بعد از آن شيخ مفيد عليه الرحمه فرموده است كه راه و دليل سؤال نمودن ملكين اموات را بعد از خروج ايشان از دنيا بسبب وفات ، آن سمع است و راه دليل علم بباز گردانيدن حيات بسوى ايشان نزد سؤال ، آن عقل است ، زيرا كه صحيح نميباشد سؤال نمودن اموات و استخبار نمودن جماد ، و جز اين نيست كه نيكو است كلام از براى شخص زنده كه تعقل كند آنچه را كه تكلم به آن مىكند و الزام نمودنش به آنچه قادر مىباشد بر آن با آنكه بتحقيق كه در خبر آمده است كه هر پرسيده شدهء باز ميگردد بسوى او حيات نزد پرسيدن او تا آنكه بفهمد آنچه را گفته مىشود از براى او ، پس خبر به اين مطلب تاكيد مينمايد آنچه را كه در عقل است و اگر وارد نشده بود به اين خبرى هر آينه كافى بود حجت عقل در آن به نحوى كه بيان نموديم آن را . مفيد\r\n","page_name":" 70 ","page_number":84},
  {"content":"\r\n\r\n","description":"","footnote":"","page_name":" 71 ","page_number":85},
  {"content":"\r\n\r\n","description":"","footnote":"","page_name":" 72 ","page_number":86},
  {"content":"\r\n\r\nباب ( هيجدهم ) اعتقاد در رجعت\r\nابن بابويه رحمة الله عليه گويد : اعتقاد ما در باب رجعت اينست كه برگشتن به دنيا حق است كه حق تعالى در قرآن فرموده : آيا نديده‌اى بسوى آن قوم كه بيرون رفتند از ديارشان و آنها چندين هزار ميبودند از ترس مرگ پس فرمود به آنها خداوند كه بميريد ، باز زنده اشان نمود « 1 » آن قوم هفتاد هزار خانوار بودند و هر ساله طاعون در آنها مىافتاد و اغنيا چون ميتوانستند بيرون ميرفتند ، و فقرا به علت ضعفشان ميماندند پس طاعون در آنها كه ميرفتند اندكى ميشد و در بازماندگان بسيار و بازماندگان ميگفتند اگر بيرون رفته بوديم طاعون بما نميخورد و بيرونيان ميگفتند اگر مانده بوديم ما را طاعون زده بود چنانچه آنها را زد . پس اتفاق نمودند بر آنكه كلا از ديار خود بيرون روند چون موسم طاعون شود پس بالتمام بيرون رفتند و بر كنار دريا منزل كردند و چون وارد بنه هاى خود شدند حقتعالى آنها را ندا فرمود كه بميريد آنگاه مجموعشان مردند و گذرندگان راه را پاك از آنها نمودند و بدين حال باقى ماندند چندان كه خدا خواست ، بعد از آن يكى از پيغمبران بر آن مردگان گذشت كه او را ارميا ميگفتند ارميا عليه السّلام عرض نمود پروردگارا اگر خواهى هر آينه زنده اشان ميفرمائى و از اين پس بلاد تو را آباد مينمايند و بنده هاى تو را ميزايند و تو را بندگى ميكنند با سائر هر كه بندگى تو مينمايد در آن حال حقتعالى به او وحى فرمود : ميخواهى آنها را براى\r\n\r\n","description":"","footnote":"\r\n« 1 » * ( أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ فَقالَ لَهُمُ اللَّه مُوتُوا ثُمَّ أَحْياهُمْ ) *\r\n- سوره بقره آيه 244\r\n","page_name":" 73 ","page_number":87},
  {"content":"\r\nتو زنده كنم ؟ عرض نمود : بلى ، حقتعالى آنها را براى او زنده نمود و برانگيزانيد با او و اين قوم مردند و به دنيا برگشتند و باز باجلهاى خود مردند و ايضا در قرآن فرموده : يا مانند آن شخصى كه گذر نمود بر قريه‌اى وقتى كه ديوارهاى آن قريه بر روى سقفهايش افتاده بود ، آن شخص گفت كى زنده ميسازد خدا يا اهل اين قريه را بعد از مرگشان ؟ پس حقتعالى ميرانيد آن شخص را صد سال بعد از آن زنده اش نمود فرمود چقدر وقت توقف نمودى ؟ ( يعنى در حالت مرگ ) عرض نمود : يك روز يا پارهء از روز ، فرمود بلكه صد سال توقف كردى پس ملاحظه نما طعام و شرابت را متغير نشده و نگاه بالاغت كن و بايد كه تو را نشانى قرار دهيم براى اعتقاد مردم و نظر كن باستخوانها كه چگونه بالاى هم تركيب مينمائيم پس گوشت بر آنها ميپوشانيم ، چون آن شخص را حال معلوم شد گفت : دانستم كه خدا قادر بر كل اشياء است « 1 » .\r\nمصنف گويد : پس اين شخص مرد صد سال و باز به دنيا آمد و بعد باجل خود مرد و نام او عزيز است : و حقتعالى در قصه اشخاص از قول موسى عليه السّلام كه براى وعده گاه پروردگار انتخاب شده بودند فرموده كه : باز زنده كرديمتان بعد از مردنتان كه شايد شكر نمائيد « 2 » و بيان اين معنى آن است كه چون بنى اسرائيل سخن خداوند را استماع نمودند ، گفتند كه اعتقاد نميكنم\r\n\r\n","description":"","footnote":"\r\n« 1 » * ( أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها قالَ أَنَّى يُحْيِي هذِه اللَّه بَعْدَ مَوْتِها فَأَماتَه اللَّه مِائَةَ عامٍ ثُمَّ بَعَثَه قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَشَرابِكَ لَمْ يَتَسَنَّه وَانْظُرْ إِلى حِمارِكَ ) * ( تا آخر آيه ) سوره بقره آيه 261\r\n« 2 » * ( ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ ) * - سوره بقره آيه 53\r\n","page_name":" 74 ","page_number":88},
  {"content":"\r\nتا خدا را عيان ببينم و لهذا آنها را صاعقه گرفت بسبب ظلمشان و مردند موسى عليه السلام عرض نمود :\r\nپروردگارا چه جواب بنى اسرائيل بگويم وقتى كه بنزد ايشان برميگردم ؟ ! پس حقتعالى آنها را زنده نمود و به دنيا برگشتند و خوردند و آشاميدند و زن گرفتند و اولاد براى ايشان بوجود آمد و باقى ماندند در دنيا و بعد باجلهاى خود مردند . و ايضا در قرآن خطاب بعيسى عليه السّلام فرموده : وقتى كه بيرون مىآورى مردگان را باذن من « 1 » پس همه امواتى كه حضرت عيسى عليه السّلام زنده نمودشان باذن خداوند به دنيا برگشتند و در آن باقى ماندند و بعد از آن باجلهاى خود مردند .\r\nو اصحاب كهف در غار كوه سيصد سال بخواب مرگ ماندند بنه سال زياده ، باز حقتعالى آنها را زنده نمود و به دنيا برگشتند كه از هم احوال بپرسند و قصهء ايشان معروف است « 2 » و اگر كسى گويد كه : حقتعالى فرمود : * ( وَتَحْسَبُهُمْ أَيْقاظاً وَهُمْ رُقُودٌ ) * « 3 » يعنى خيال ميكنى كه اصحاب كهف بيدارانند و حال آنكه بخواب رفتگانند جوابش گفته مىشود كه آنها مردگان بودند و بتحقيق كه حق تعالى از زبان آنها فرموده :\r\n* ( يا وَيْلَنا مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ ) * « 4 » يعنى اصحاب كهف گفتند : اى واى بر ما ، كى برخيزانيد ما را از خوابگاه ما ؟ اينست آنچه وعده داده خداوند رحمان .\r\n\r\n","description":"","footnote":"\r\n« 1 » * ( وَإِذْ تُخْرِجُ الْمَوْتى بِإِذْنِي ) * - سوره مائده آيه 110\r\n« 2 » * ( وَلَبِثُوا فِي كَهْفِهِمْ ثَلاثَ مِائَةٍ سِنِينَ وَازْدَادُوا تِسْعاً ) * سوره كهف آيه 24\r\n« 3 » سورهء كهف آيه 17\r\n« 4 » سوره يس آيه 25\r\n","page_name":" 75 ","page_number":89},
  {"content":"\r\nو در صورتى كه چنين گفتند معلوم است كه مردگان بوده‌اند . و نظير اين فقرات بسيار است ، پس به صحت پيوست كه رجعت در امتهاى گذشته ميبوده ، و جناب نبى صلى الله عليه و آله و سلَّم فرمودند كه وقوع مييابد در اين امت مثل آنچه در امم سالفه ميبوده ، ( حذو ) نعل بالنعل و قذة بالقذة .\r\nمترجم گويد : لفظ قذة بمعنى پرتير است و پرهائى كه بتير مىچسبانند بيك اندازه است .\r\nمصنف گويد : پس بنا بر اين قاعده لازم آمد كه در اين امت هم رجعتى باشد .\r\nو مخالفان ما نقل نموده‌اند كه چون مهدى خروج نمايد عيسى بن مريم فرود آيد و در عقب او نماز گذارد .\r\nو معلوم است كه نزول عيسى به زمين بمعنى عود او است به دنيا بعد از مردنش ، زيرا كه حقتعالى ميفرمايد : * ( إِنِّي مُتَوَفِّيكَ وَرافِعُكَ إِلَيَّ ) * « 1 » يعنى اى عيسى بدرستى كه من قابض توام و بلند گردانندهء توأم بسوى خود .\r\nو ايضا در قرآن فرموده كه : حشر نموديم خلايق را پس احدى از ايشان فرو نگذارديم « 2 » .\r\nو دو جاى ديگر از قرآن فرموده : روزى كه حشر مينمائيم از هر امتى فوجى از آن كسانى را كه تكذيب بعلامتهاى ما مينمودند « 3 » و معلوم است كه آن روزى كه همهء خلايق محشور ميشوند ، غير آن روزى است كه فوجى محشور ميگردند .\r\n\r\n","description":"","footnote":"\r\n« 1 » سوره آل عمران آيه 48\r\n« 2 » * ( وَحَشَرْناهُمْ فَلَمْ نُغادِرْ مِنْهُمْ أَحَداً ) * سوره كهف آيه 45\r\n« 3 » * ( وَيَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا ) * سوره نمل آيه 85\r\n","page_name":" 76 ","page_number":90},
  {"content":"\r\nو ايضا فرموده كه كافران قسم ياد نمودند كه زنده نميكند خداوند كسى را كه ميميرد ، بلى وعده‌اى است بر او لازم كه زنده كند و ليكن بيشتر مردم نميدانند « 1 » يعنى در رجعت به دنيا بدليل آنكه فرموده : براى آنكه بيان كند خداوند آن امرى را كه اختلاف در آن مينمايند : و بيان كردن در دنيا ميشايد نه در آخرت و عنقريب كتابى مختص به رجعت خواهم نوشت كه مشتمل بر بيان كيفيت و ادله صحت آن باشد ان شاء الله تعالى .\r\nرو اعتقاد تناسخ باطل است و هر كه بر دين تناسخ باشد كافر است زيرا كه متضمن ابطال جنت و نار است :\r\n\r\nباب ( نوزدهم ) اعتقاد در بعث بعد از موت\r\nابن بابويه رحمة الله عليه گويد :\r\nاعتقاد ما در باب بعث از موت اينست كه آن حق است و جناب نبوى صلى الله عليه و آله و سلَّم فرمودند : اى پسران عبد المطلب بدرستى كه پيش رو جماعت براى تعيين منزل مناسب دروغ بكسان خود نميگويد ، به آن خدائى كه مرا مبعوث نموده به حق بپيغمبرى كه هر آينه خواهيد مرد چنانچه بخواب ميرويد و هر آينه زنده خواهيد شد چنانچه بيدار ميشويد و نيست بعد مردن خانه‌اى بجز بهشت يا آتش و آفريدن همه خلايق دوباره زنده كردن ايشان نزد قدرت خداوند مثل آفريدن و دوباره زنده نمودن يك نفس است حقتعالى فرموده : * ( ما خَلْقُكُمْ وَلا بَعْثُكُمْ إِلَّا كَنَفْسٍ واحِدَةٍ ) * « 2 »\r\n\r\n","description":"","footnote":"\r\n« 1 » * ( وَأَقْسَمُوا بِاللَّه جَهْدَ أَيْمانِهِمْ لا يَبْعَثُ اللَّه مَنْ يَمُوتُ بَلى وَعْداً عَلَيْه حَقًّا وَلكِنَّ أَكْثَرَ النَّاسِ لا يَعْلَمُونَ ) * سوره نحل 40\r\n« 2 » سوره لقمان آيه 27\r\n","page_name":" 77 ","page_number":91},
  {"content":"\r\n\r\nباب ( بيستم ) اعتقاد در حوض كوثر\r\nابن بابويه رحمة الله عليه گويد :\r\nاعتقاد ما در باب حوض ( كوثر ) اينست كه آن حق است و آنكه پهناى آن ما بين ايله و صنعاء است « 1 » و آن حوض پيغمبر است صلى الله عليه و آله و سلَّم و در آن است از ابريقها و كوزها بعدد ستارگان آسمان و آنكه صاحب اختيار آب آن در روز قيامت پادشاه مؤمنان على بن ابى طالب عليه السّلام است از آن دوستانش را آب مىدهد و دشمنانش را جواب و هر كه از آن شربتى بنوشد ديگر هرگز تشنه نمىشود و هر آينه طپش خواهند از روى ميل و رغبت قوى از اصحاب من در حضور من « 2 » در حالى كه من بر سر آن حوضم پس گرفته ميشوند رو به سمت چپ من فرياد ميزنم كه پروردگارا اصحابم اصحابم ، خطاب ميرسد كه نميدانى بعد از تو چه كردند ! !\r\n\r\nباب ( بيست و يكم ) اعتقاد در شفاعة\r\nابن بابويه رحمة الله عليه گويد :\r\nاعتقاد ما در باب شفاعت اينست كه آن حق است و شفاعت براى كسى است كه خدا دينش را پسنديده باشد از صاحبان گناهان كبيره و\r\n\r\n","description":"","footnote":"\r\n« 1 » ابله شهرى است از شام و صنعاء شهرى است از يمن - مترجم مصحح گويد - ايله بفتح همزه و سكون يا نام شهرى است بين ينبع و مصر كما في المجمع\r\n« 2 » عبارت اصل اينست ، و ليختلجن قوم من اصحابى دونى - و مترجمى چنين ترجمه نموده كه : هر آينه بكشند جمعى از اصحاب من نزد من - مترجم\r\n","page_name":" 78 ","page_number":92},
  {"content":"\r\nصغيره ، و اما توبه داران از گناهان محتاج بشفاعت نيستند . و جناب نبوى صلى الله عليه و آله و سلَّم فرمودند : هر كه ايمان نياورد بشفاعت من خدا شفاعت مرا نصيبش ننمايد ، و فرمودند : هيچ شفاعتكننده‌اى مقبولتر از توبه نيست :\r\nو رتبهء شفاعت براى انبيا است و اولياء و اوصياء و مؤمنين و ملائكه و بعضى از مؤمنين شفاعت مينمايد براى مثل ربيعه و مضر كه دو قبيله عظيمه‌اند از عرب و آن مؤمنى كه كمتر شفاعت مىكند سى نفر را شفاعت مينمايد ، و شفاعتى نميباشد براى اهل شك و شرك و نه براى اهل كفر و انكار ، بلكه خاص گناهكاران اهل توحيد است .\r\n\r\nباب ( بيست و دوم ) اعتقاد در وعده و وعيد الهى\r\nابن بابويه رحمة الله عليه گويد :\r\nاعتقاد ما در باب وعده وعيد الهى اينست كه هر كس خدا او را وعده ثوابى داده آن ثواب حاصل مىشود براى آن كس ، و هر كه را وعيد عقابى بر عملى فرموده مختار است اگر عذابش كند بعدل او است و اگر عفوش نمايد بفضل او است و خداوند ستمكاره نيست براى بندگان .\r\nو حقتعالى فرموده : بدرستى كه خدا نمىآمرزد اين را كه شرك به او آورده شود و مىآمرزد مادون شرك را براى هر كه ميخواهد « 1 » و الله اعلم\r\n\r\n","description":"","footnote":"\r\n« 1 » * ( إِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ ) * سوره نساء آيه 51\r\n","page_name":" 79 ","page_number":93},
  {"content":"\r\n\r\nباب ( بيست و سوم ) اعتقاد در آنچه بر بنده نوشته مىشود\r\nابن بابويه رحمة الله عليه گويد :\r\nاعتقاد ما در باب نوشتن اعمال آن است كه هيچ بندهء نيست مگر آنكه دو ملك موكلند كه بر او مينويسد كل اعمالش را ! پس هر كس قصد عمل خيرى كند يك حسنه برايش نوشته مىشود و اگر بفعل آورد ده حسنه مكتوب گردد . و اگر قصد بدى نمايد نوشته بر او نميشود تا از او آن عمل سرزند ، و چون مرتكب شود همان يكى بر او نوشته گردد ، لكن از وقتى كه مرتكب آن شده تا هفت ساعت مهلت داده مىشود ، اگر در اين طرف مدت توبه نمايد نوشته نميشود ، و الا نوشته مىشود .\r\nو آن دو ملك بر بنده مينويسد هر چيزى راحتى دميدن در خاكستر را ، حقتعالى در قرآن فرموده : بدرستى كه گماشته بر شمايند هر آينه حافظان اعمال ، نويسندگان گرام ، ميدانند هر چه شما ميكنيد : « 1 » و جناب امير عليه السّلام بر مردى گذشتند كه به مصرف حرف ميزد به او فرمودند : يا هذا بدرستى كه تو بقلم ملائكه خود ميدهى مكتوبى را بسوى پروردگارت ، بس بگو چيزى را كه به كار تو مىآيد و واگذار امرى را كه بكارت نميآيد . و ايضا فرموده : مرد مسلمان دائما نيكوكار نوشته مىشود و چون سخن گويد يا نيكوكار نوشته مىشود يابد كار و موضع قرار آن دو ملك\r\n\r\n","description":"","footnote":"\r\n« 1 » * ( وَإِنَّ عَلَيْكُمْ لَحافِظِينَ ، كِراماً كاتِبِينَ . يَعْلَمُونَ ما تَفْعَلُونَ ) *\r\nسوره انفطار آيات 10 - 11 - 12\r\n","page_name":" 80 ","page_number":94},
  {"content":"\r\nدو ترقوه آدميزاد است ، ملك جانب راست حسنات را مينويسد و ملك جانب چپ سيئات را و دو ملك روز عمل روز بنده را مينويسد و دو ملك شب عمل شب او را و الله اعلم .\r\n\r\nباب ( بيست و چهارم ) اعتقاد در عدل الهى « 1 »\r\nابن بابويه رحمة الله عليه گويد :\r\n\r\n","description":"","footnote":"\r\n« 1 » گفته است شيخ مفيد ابو عبد اللَّه كه عدل جزاء بر عمل است به قدر استحقاق و ظلم منع حقوق است و خداوند تعالى عادل است و كريم و جواد و تفضلكننده و رحيم ، بتحقيق كه ضامن گرديده است جزاء بر اعمال و عوض را بر مبتلا بآلام و وعده داده است تفضل را بعد از آن بزيادتى از نزد خود پس فرموده است خداوند تعالى : * ( لِلَّذِينَ أَحْسَنُوا الْحُسْنى وَزِيادَةٌ ) * ( سوره يونس آيه 26 ) پس خبر داده كه از براى محسنين است ثواب در آنچه استحقاق دارند و زيادتى از نزد خودش ( يعنى حق تعالى ) و فرموده است : * ( مَنْ جاءَ بِالْحَسَنَةِ فَلَه عَشْرُ أَمْثالِها ) * ( سوره انعام آيه 160 ) يعنى ده مقابل آنچه مستحق مىباشد آن را : * ( وَمَنْ جاءَ بِالسَّيِّئَةِ فَلا يُجْزى إِلَّا مِثْلَها وَهُمْ لا يُظْلَمُونَ ) * ( سوره انعام آيه 160 ) يعنى جزا نميدهد او را بيشتر از آنچه استحقاق دارد آن را و بعد از آن ضامن گرديده است عفو را و وعده داده بآمرزش پس فرموده است سبحانه كه : * ( وَإِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ ) * ( سوره رعد آيه 6 ) و فرموده است : * ( إِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ ) * ( سوره نساء آيه 46 ) و فرموده است : * ( قُلْ بِفَضْلِ اللَّه وَبِرَحْمَتِه فَبِذلِكَ فَلْيَفْرَحُوا ) * ( سوره يونس آيه 58 ) و حقى كه از براى بنده است آن چيزى است كه قرار داده است خداوند حق او ، و اقتضا نموده است آن را جود خداوند و كرم او و اگر چه بوده باشد بنده كه اگر محاسبه او را بعدل كند نبوده باشد از براى او بعد از نعمتهائى كه پيش داده است او را حقى ، چون كه خداوند تعالى ابتداء نموده است بخلقت او با نعمتها و واجب گردانيده است بر او بازاء آن نعمتها شكر خود را و نيست هيچ كس از خلق كه به برابر در آورده باشد نعمتهاى خداوند را بر او بعملى ، و شكر ننموده است هيچ كس مگر آنكه او تقصيركننده است بشكر از حق نعمت .\r\nو بتحقيق كه اجماع نموده‌اند اهل عقل بر آنكه هر كس كه بگويد كه من وفاء نموده‌ام همهء آنچه را كه از براى خداوند است و برابرى نموده‌ام نعمتهاى او را بشكر ، پس آن كس گمراه است ، و اجماع نموده‌اند بر آنكه ايشان مقصرند از حق شكر ، و بر آنكه از براى خداوند است بر ايشان حقوقى كه اگر بكشد عمرهاى ايشان تا آخر زمان هر آينه وفا ننموده‌اند خداوند سبحانه را به آنچه از براى او است بر ايشان .\r\nپس دلالت نموده اين ( اجماع عقلا ) بر آنكه آنچه را كه قرار داده است آن را حق ايشان پس جز اين نيست كه قرار داده است آن را بفضل و جود و كرم خود و به جهت آنكه حال كسى كه عمل مىكند و شكرگزارنده است بخلاف حال كسيست كه نيست عملى از براى او در عقول و اين به جهت آن است كه شكرگزار مستحق مىباشد در عقول ستايش را و كسى كه نيست عملى از براى او ؛ پس نيست در عقول او را ستايش و هر گاه ثابت گشت برترى و تفاوت ميانه عامل و بىعمل بوده باشد آنچه . واجب است در عقول از ستايش او همانى كه حكم مىشود بر آن به حق او و اشاره مىشود بسوى آن به حق بودن و هر گاه واجب گردانيدند عقول از براى او برترى بر كسى كه نيست عملى از براى او بوده باشد عدل از جانب خداوند تعالى معامله كردن او به چيزى كه عقول براى او حق قرار داده‌اند و بتحقيق كه خداوند متعال امر كرده است بعدل و نهى كرده است پس فرموده است : * ( إِنَّ اللَّه يَأْمُرُ بِالْعَدْلِ وَالإِحْسانِ ) * « سوره نحل آيهء 90 »\r\n","page_name":" 81 ","page_number":95},
  {"content":"\r\nاعتقاد ما در باب عدل آن است كه حقتعالى ما را بعدل مأمور فرموده و خود معامله با ما بما فوق عدل يعنى تفضل نموده ، دليل آن قول الهى است در قرآن كه :\r\nهر كه نيكى آورده ده برابرش براى او است و هر كه بدى آورد جزا داده نميشود مگر مثل همان « 1 » و عدل آن است كه ثواب عمل نيك را نيك دهند به همان قدر و جزاى بد را بد به همان قدر و جناب نبوى صلى الله عليه و آله فرمودند كه : احدى داخل بهشت نميشود به عمل خود مگر برحمت حق عز و جل .\r\n\r\n","description":"","footnote":"\r\n« 1 » * ( مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها ) * ( سورة انعام آيه 160 )\r\n","page_name":" 82 ","page_number":96},
  {"content":"\r\n\r\nباب ( بيست و پنجم ) اعتقاد در اعراف\r\nابن بابويه رحمة الله عليه گويد : اعتقاد ما در باب اعراف آن است كه اعراف سورى است يعنى مكان مرتفعى است يا حجابى است ميان بهشت و جهنم ، بر آنجا مردانى هستند كه هر كس را بسيما ميشناسند و آن مردان پيغمبر ما صلى الله عليه و آله و سلَّم و اوصياء آن جنابند داخل بهشت نميشوند مگر آنكه شناساى ايشان بوده و ايشان شناساى او بوده‌اند ، و داخل آتش نميگردد الا كسى كه ناشناس ايشان بوده و ايشان ناشناس او بوده‌اند .\r\nو نزد اعراف حاضرند آن كسانى كه كارشان معوق مانده تا امر خدا در بارهء آنها صادر شود يا اينكه عذابشان كند يا اينكه بازگشت بر ايشان بعفو و رحمت فرمايد « 1 »\r\n\r\n","description":"","footnote":"\r\n« 1 » شيخ مفيد عليه الرحمة فرموده است كه بتحقيق كه گفته شده است كه اعراف كوهى است ميانهء بهشت و جهنم و گفته شده است كه آن ديواريست ميانهء بهشت و جهنم و مجمل امر در آن آنست كه آن مكانى است كه نيست از بهشت و نه از دوزخ و بتحقيق كه آمده است خبر به اين مضمون و باينكه هر گاه روز قيامت بوده باشد رسول اللَّه صلى اللَّه عليه و آله و امير المؤمنين و امامان از ذريهء او صلوات اللَّه عليهم آن كسانى كه قصد نموده است خداوند بقولش كه :\r\n* ( وَعَلَى الأَعْرافِ رِجالٌ يَعْرِفُونَ كُلًّا بِسِيماهُمْ وَنادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَهُمْ يَطْمَعُونَ ) * ( سورهء اعراف آيهء 46 ) يعنى براى اعراف ميباشند مردانى كه ميشناسند هر يك بسيماء ايشان پس ندا مينمايند اصحاب بهشت را كه سلام باد بر شما ( تا آخر آيه ) و اين به جهت آن است كه خداوند تعالى ميشناساند ايشان را اصحاب بهشت را و اصحاب دوزخ را بسيمائى كه قرار ميدهد بر ايشان و آن سيماء علامتهائى است ، و بتحقيق كه بيان نموده است آن را بقولش در اين قول كه : * ( يَعْرِفُونَ كُلًّا بِسِيماهُمْ ) * * ( يُعْرَفُ الْمُجْرِمُونَ بِسِيماهُمْ ) * ( سورهء الرحمن آيهء 41 ) شناخته ميشوند گناهكاران بسيماء خود و بتحقيق كه بيان فرموده است خداوند تعالى در اين آيه كه : * ( إِنَّ فِي ذلِكَ لآياتٍ لِلْمُتَوَسِّمِينَ ، وَإِنَّها لَبِسَبِيلٍ مُقِيمٍ ) * ( سورهء حجر آيه 75 ) پس خبر داده است كه در ميان خلقش گروهىاند كه نشان ميگذارند خلق را پس ميشناسند ايشان را بسيماى ايشان .\r\nو روايت شده است از امير المؤمنين عليه السّلام كه فرمود در پارهء از كلام خود كه : منم صاحب عصائى كه آلت نشان گذاردن است يعنى علمش به كسى كه ميداند حالش را بنشان ، آن عصاء است .\r\nو روايت شده از حضرت ابى جعفر محمد بن على الباقر عليه السّلام كه پرسيده شد از قول خداوند كه : * ( إِنَّ فِي ذلِكَ لآياتٍ لِلْمُتَوَسِّمِينَ ) * ( سوره حجر آيه 75 ) آن حضرت فرمود كه اين آيه در شأن ما اهل بيت نازل شده است يعنى در شأن امامان عليهم السّلام .\r\nو بتحقيق كه آمده است حديث به اين مضمون كه خداوند تعالى ساكن ميگرداند اعراف را ( يعنى در اعراف ) گروهى از خلق كه مستحق نمىباشند بهشت جاودانى را بدون عقابى و نه مستحق ميباشند خلود در نار را و ايشانند كه بتأخير افتاده‌اند اميدوارند از براى امر خداوند و از براى ايشان است شفاعت و ايشان هميشه بر اعرافند تا آنكه اذن و رخصت حاصل شود از براى ايشان در داخل شدن بهشت بشفاعت پيغمبر صلى اللَّه عليه و آله و امير المؤمنين و امامان بعد از او عليهم السّلام و گفته شده است نيز كه اعراف جاى سكناى گروهى است كه نبوده‌اند در زمين مكلف كه تا مستحق گردند بسبب عملهاى خود بهشتى را و نه دوزخى را پس ساكن ميگرداند ايشان را خداوند تعالى در آن مكان و بعوض ميدهد المهاى دنيائى ايشان را به نعيمى كه نميرسند بسبب آن منزلهاى اهل ثواب را كه مستحق آن مىباشند بسبب عملها .\r\nو بعد از آن شيخ فرموده است كه : همه آنچه را كه ذكر نموديم ( يعنى در باب اعراف ) جائز مىباشد در عقول و به تحقيق كه وارد شده است به آن خبرها و خداوند داناتر مىباشد بحقيقت آن مگر آنكه آنچه جزم به آن حاصل است از اين اخبار آن است كه اعراف مكانى است ميانهء بهشت و دوزخ كه مىايستد در آن مكان كسى كه نام برديم او را از حجتهاى خداوند تعالى بر خلقش و ميباشند در آن مكان روز قيامت گروهى كه به تاخير افتاده‌اند از براى امر خداوند و آنچه بعد از اين مذكور شد خداوند داناتر است بحقيقت حال آن - مفيد .\r\n","page_name":" 83 ","page_number":97},
  {"content":"\r\n\r\n","description":"","footnote":"","page_name":" 84 ","page_number":98},
  {"content":"\r\n\r\nباب ( بيست و ششم ) اعتقاد در صراط\r\nابن بابويه رحمة الله عليه گويد : اعتقاد ما در باره صراط اينست كه آن حق است و آنكه آن راه و جسر جهنم است و گذار كل خلق بر آن است حقتعالى فرمود ، احدى از شما نيست مگر آنكه البته واردشوندهء جهنم است و اين بر پروردگار تو يا محمّد حتم و لازم است « 1 » و صراط بوجه ديگر اسم معصومين عليه السّلام است پس هر كس ايشان را در دنيا شناخت و اطاعتشان نمود حقتعالى او را گذار از آن صراطى ميدهد كه جسر جهنم است در روز قيامت . و جناب نبوى بجناب امير المؤمنين عليه السّلام فرمودند : يا على چون روز قيامت شود من و تو و جبرئيل مينشينيم بر صراط و نميگذرد بر صراط مگر كسى كه براتى داشته باشد بولايت و محبت تو « 2 »\r\n\r\n","description":"","footnote":"\r\n« 1 » * ( إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ) * ( سوره مريم آيه 70 )\r\n« 2 » فرموده است شيخ مفيد ابو عبد اللَّه رضى اللَّه عنه كه صراط در لغت بمعنى راه است پس از اين جهت است كه ناميده مىشود دين بصراط به جهت آنكه راهى است بسوى ثواب و به جهت آن نام گذارده شده است دوستى امير المؤمنين و امامان از ذريه اش عليهم السّلام بصراط و از اين معنى است كه فرمودهء امير المؤمنين عليه السّلام كه : منم\r\nصراط اللَّه المستقيم و عروته الوثقى التى لا انفصام لها\r\nبه اين معنى كه معرفت او و چنگ زدن به او راهى است بسوى خداوند سبحانه و بتحقيق كه وارد شده است خبر به آن كه راه بسوى بهشت روز قيامت مانند پلى است كه ميگذرند به آن مردم و آن صراطى است كه مىايستد طرف راست آن رسول خدا صلى اللَّه عليه و آله و طرف چپ آن امير المؤمنين عليه السّلام و ميرسد از براى ايشان ندا از جانب خداوند تعالى كه : * ( أَلْقِيا فِي جَهَنَّمَ كُلَّ كَفَّارٍ عَنِيدٍ ) * ( سوره ق آيه 24 ) يعنى بيندازيد شما دو نفر در جهنم هر كافر دشمن خدا را .\r\nو وارد شده است خبر به آن كه نميگذرد صراط را در روز قيامت مگر كسى كه بوده باشد با او برائتى از آتش از على بن ابى طالب عليه السّلام .\r\nو آمده است خبر به آن كه صراط باريكتر است از مو و تندتر ( تيزتر ) است از شمشير بر كافر و مراد به اين آنست كه ثابت نميماند از براى كافر قدم بر صراط در روز قيامت از سختى آنچه مىرسد ايشان را از هولهاى قيامت و امور خوفناك آن پس ايشان راه ميروند بر آن مانند كسى كه راه ميرود بر چيزى كه باريكتر از موى و تندتر است از شمشير ، و اين مثلى است كه زده شده است از براى آنچه ميرسد كافر را از سختى در گذشتنش بر صراط و آن راهى است بسوى بهشت و راهى است بسوى آتش كه مشرف ميگردد بنده از آن بر بهشت و مىبيند از آن هولهاى آتش را و گاه ميگذرد از راه كج پس از اين جهت است كه فرموده است خداوند تعالى كه : * ( وَأَنَّ هذا صِراطِي مُسْتَقِيماً ) * « سورهء انعام آيه 153 » پس جدا نموده است خداوند ميانهء راهى كه خوانده است برفتنش كه عبارت از دين باشد و ميانه راههاى گمراهى و فرموده است خداوند تعالى در آنچه امر نموده است به آن بندگانش را از دعا و تلاوت قرآن كه : * ( اهْدِنَا الصِّراطَ الْمُسْتَقِيمَ ) * ( سورهء فاتحه آيه 6 ) پس دلالت نموده است كه غير از آن صراط غير مستقيم است و صراط خدا دين خدا است و صراط شيطان نافرمانى است و صراط در معنى اصل به نحوى كه بيان نموديم آن را آن راه است و صراط روز قيامت راهى است كه رفته مىشود بسوى بهشت و دوزخ به نحوى كه مقدم داشتيم آن را - مفيد -\r\n","page_name":" 85 ","page_number":99},
  {"content":"\r\n\r\n","description":"","footnote":"","page_name":" 86 ","page_number":100},
  {"content":"\r\n\r\nباب ( بيست هفتم ) اعتقاد در عقبات\r\nابن بابويه رحمة الله عليه گويد : اعتقاد ما در اين باب آن است كه اسم هر عقبه‌اى از عقبات صراط اسم فرضى است يا امرى يا نهيى ، و چون آدمى بعقبه‌اى رسد كه اسم يك فرضى از واجبات تكليفى دارد و اين شخص تقصير در آن واجب نموده باشد در آن عقبه محبوس ميگردد و مطالبهء حق خداوند از او مىشود « 1 » اگر از عهده بر آمد بواسطهء عمل صالحى كه پيش انداخته يا بوسيله رحمتى كه او را دريافته ، نجات مييابد از آن عقبه تا عقبه ديگر و پيوسته دفع مىشود از عقبهء بعقبهء و محبوس ميگردد نزد هر عقبه و پرسيده مىشود از تقصيرى كه واجبى نموده كه هم نام آن عقبه است پس اگر از همهء عقبات بسلامت گذشت ميرسد بخانهء بقاء و زنده مىشود به آن حياتى كه مردن در آن هرگز نيست و خوشوقت ميگردد بسعادتى كه\r\n\r\n","description":"","footnote":"\r\n« 1 » فرموده است شيخ مفيد رحمة اللَّه تعالى كه عقبات عبارت است از اعمال واجبه و سؤال نمودن از آنها و وقوف بر آنها و نيست مراد به آن كوههائى كه در زمين مىباشد كه قطع كرده مىشود و جز اين نيست كه آنها اعمالند كه مانند مىباشد بعقبات و موصوف آن اعمال با اين وصف به جهت آن چيزى است كه ميرسد بآدمى از تقصيرش در اجابت خداوند تعالى در آن عقبه كه كوشش مينمايد بالا رفتن و قطع كردنش را فرموده است خداوند تعالى كه : * ( فَلَا اقْتَحَمَ الْعَقَبَةَ وَما أَدْراكَ مَا الْعَقَبَةُ فَكُّ رَقَبَةٍ أَوْ إِطْعامٌ فِي يَوْمٍ ذِي مَسْغَبَةٍ ) * الخ ( سوره البلد آيه 11 تا 13 ) پس نام گذارده است خداوند سبحانه اعمالى را كه تكليف نموده است بنده را به آنها عقبات به جهت تشبيه بعقبها و كوهها به جهت آنچه ميرسد آدمى را در اداء آن اعمال مشقتها چنان كه ميرسد او را در بالا رفتن عقبات و قطع نمودن آنها .\r\nو فرموده است حضرت امير المؤمنين عليه السّلام كه پيش روى شماها است عقبهء دشوارى و منزلهاى هولناكى كه ناچار بايد گذشت بر آنها و وقوف نمود بر آنها پس يا بسبب رحمتى از جانب خداوند نجات خواهيد يافت و يا هلاكتى است كه نيست بعد از آن نجاتى . اراده نموده است آن حضرت عليه السّلام بعقبه خلاصى يافتن آدمى را از وبالى كه بر او است و نيست چنان كه گمان نموده‌اند آن را حشويه از آنكه در آخرت كوهها و گردنه هائى است كه محتاج مىباشد آدمى بسوى قطع نمودن آنها پياده و سواره ، زيرا كه نيست معنى از براى آن در آنچه حكمت اقتضاء آن مينمايد از جزا دادن بر اعمال و نيست وجهى از براى خلق نمودن عقباتى كه نام گذارده شود به نماز و زكات و روزه و حج و غير اينها از واجبات و بعد از آن تكليف شود آدمى كه بالا رود آنها را پس اگر بوده باشد تقصيركنندهء در طاعت خداوند مانع شود آن ( عقبه ) ميانهء او و بالا رفتن آنها زيرا كه مقصود در قيامت وقوف بر اعمال و جزاء دادن بر آنها است به ثواب و عقاب و آن محتاج نميباشد بنصب عقبه ها و خلق كوهها و تكليف نمودن قطع آن و دشوارى يا آسانى آن با آنكه وارد نشده است خبر صحيحى به آن بر اين تفصيل كه پس اعتماد شود بر آن و بيرون آورده شود از براى آن توجيهات و هر گاه ثابت نشد كه به اين مضمون خبرى بوده باشد امر در آن آنچه ( آن چيزيست ) كه ذكر نمودم آن را - مفيد\r\n","page_name":" 87 ","page_number":101},
  {"content":"\r\nسختى بعد از آن هرگز نيست و ساكن مىشود در جوار خداوند با پيغمبران و امامان و صديقان و شهيدان و صالحان از بندگان خدا .\r\nو اگر نزد عقبه‌اى محبوس گرديد و مطالبه شد بدان حقى كه تقصير در آن نموده و نجاتش نداد عمل صالحيكه پيش انداخته باشد و نه رحمتى از جانب الله او را دريافت دو پاى او از آن عقبه اش او را ميلغزانند ، آنگاه او در آتش جهنم است نعوذ با لله . و مجموع اين عقبات بر صراط است ، اسم يك عقبه از آنها ولايت است بازداشته ميشوند تمام خلايق نزد آن عقبه و سؤال ميشوند از ولايت امير المؤمنين على بن ابى طالب و امامان بعد از او عليهم السّلام پس هر كه بجا آورد از صراط گذشت و نجات يافت و هر كه بجا نياورد ماند و به جهنم در افتاد و اينست كه حقتعالى فرموده .\r\n* ( وَقِفُوهُمْ إِنَّهُمْ مَسْؤُلُونَ ) * ( سوره صافات آيه 24 ) نگاهشان داريد كه از اينها سؤال بايد بشود ، و اسم يك عقبه مرصاد است بمعنى كمينگاه\r\n","description":"","footnote":"","page_name":" 88 ","page_number":102},
  {"content":"\r\nاينست معنى قول الهى . * ( إِنَّ رَبَّكَ لَبِالْمِرْصادِ ) * ( سوره فجر آيه 13 ) بدرستى كه پروردگار تو هر آينه در كمينگاه است .\r\nو حق تعالى ميفرمايد : بعزت و جلالم قسم كه از من تجاوز نمينمايد ظلم هيچ ظالمى و اسم عقبه‌اى از آنها رحم است و نام عقبه‌اى امانت است و اسم عقبه‌اى نماز و باسم هر فريضهء و امرى و نهيى عقبه ايست كه بنده نزد آن محبوس مىشود و الله اعلم .\r\n\r\nباب ( بيست و هشتم ) اعتقاد در حساب و ميزان\r\nابن بابويه رحمة الله عليه گويد : « 1 » اعتقاد ما در باب حساب اينست كه آن حقست ، بعضى حسابها را حقتعالى خود ميرسد ، و بعضى را حجتهاى خدا صلوات الله عليهم ميرسند ، حساب انبياء و رسل و ائمه را حقتعالى خود\r\n\r\n","description":"","footnote":"\r\n« 1 » فرموده است شيخ مفيد رحمه اللَّه تعالى كه حساب مقابل نمودن است ميانهء عملها و جزاء بر آنها و نگاه داشتن بنده است بر آنچه از او تفريط و تقصير شده است ، و سرزنش نمودن او است بر بديهاى او و ستودن او است بر نيكيهاى او و معامله نمودن است در آن باستحقاق او ، و نيست حساب چنان كه رفته‌اند عامه از مقابل نمودن حسنات بسيئات و هم وزن نمودن آن دو بجهة استحقاق ثواب و عقاب بر آنها ، زيرا كه تحابط اعمال يعنى از پاى هم در رفتن آنها صحيح نيست و مذهب معتزله در آن باطل است و ثابت نميباشد و آنچه اعتماد مينمايند آن را حشويه در معنى آن معقول نمىباشد .\r\nو موازين تعديل نمودن ميانه اعمال و جزاء بر آنها است و قرار دادن هر جزائى در جاى خودش و رسانيدن هر صاحب حقى را بسوى حقش پس نيست معنى آن بر آنچه رفته‌اند بسوى آن حشويه از آنكه در قيامت ترازوهائى است مانند ترازوهاى دنيا از براى هر ترازوئى دو كفه باشد گذارده شود عملها در آنها ؛ زيرا كه عملها اعراض ميباشند يعنى نه جواهر و نه اعراض صحيح نميباشد وزن نمودن آنها و جز اين نيست كه اعمال موصوف ميگردند بثقل و خفت بر وجه مجاز و مراد به ثقل و خفت اعمال كه ثقيل آنها آنهائى است كه بسيار بوده باشد قدرش و مستحق ثواب بزرگ باشد و حقيقت آنها آن چيزى است كه كم بوده باشد قدرش و مستحق ثواب بسيار نميباشد .\r\nو خبرى كه وارد شده است كه امير المؤمنين عليه السّلام و امامان از ذريهء او عليهم السّلام ايشانند موازين ، پس مراد از اين خبر آن است كه ايشانند تعديلكننده و سنجنده ميان اعمال و آنچه مستحق ميباشند بازاء آنها و ايشانند حكمكنندهء در آنها به آنچه واجب و عدل مىباشد ، و گفته مىشود كه فلان كس نزد من در ميزان فلان كس است ، قصد مىشود به آن كه نظير آن كس است و گفته مىشود كه كلام فلان كس نزد من وزندارتر است از كلام فلان كس و مراد به آن آن است كه كلامش بزرگتر و برتر است از حيثيت قدر .\r\nو آنچه ياد نموده است خداوند آن را و ترسانيده است از آن جز اين نيست كه آن نگاهداشتن بر اعمال است بجهة آنكه او مطلع است بر اعمال بنده و خلاصى نخواهد جست بنده از و بال آنها ، يعنى آنكه خداوند مطلع نگردد بر آن و هر كس را كه خدا درگذرد از او در آن رستگار شود بنجات و هر آن كس كه سنگين باشد ترازوهايش بسبب بسيارى استحقاقش ثواب را پس اين گروه ايشانند رستگاران و هر آن كس كه سبك باشد ترازوهايش بسبب كمى اعمالش از طاعات پس اين گروه كسانىاند كه زيان نموده‌اند نفسهاى خود را ، و در جهنم مخلدند و قرآن جز اين نيست كه فرود آمده است بلغت عرب و بر وفق حقيقت آن و مجاز آن و فرود نيامده است بر لفظهاى عوام و آنچه پيش گيرد بسوى دلهاى ايشان از باطل - مفيد -\r\n","page_name":" 89 ","page_number":103},
  {"content":"\r\nميرسد و هر پيغمبرى حساب اوصيائش را ميرسد و اوصياء حساب امتان را ميرسند و حقتعالى شاهد است بر پيغمبران و رسولان و ايشان شاهدند بر ائمه و ائمه شاهدند بر مردم و اينست فرموده حقتعالى در قرآن كه : تا پيغمبر بر شما گواه باشد و شما گواه بر مردم باشيد .\r\nو ايضا فرموده چگونه است در وقتى كه از هر گروهى گواهى بياوريم و تو را بر اينها گواه بياوريم « 1 » و ايضا فرموده : آيا پس كسى كه باشد بر امر روشنى از پروردگارش و در پهلوى او باشد گواهى از او « 2 » و مراد از اين گواه امير المؤمنين است .\r\nو ايضا فرموده : بدرستى كه بسوى ما است رجوع ايشان و بر ما است حساب ايشان « 3 »\r\n\r\n","description":"","footnote":"\r\n« 1 » * ( فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً ) * ( سوره نساء آيه 45 )\r\n« 2 » * ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * ( سوره هود آيه 20 )\r\n« 3 » * ( إِنَّ إِلَيْنا إِيابَهُمْ ؛ ثُمَّ إِنَّ عَلَيْنا حِسابَهُمْ ) * ( سوره غاشيه آيه 25 و 26 )\r\n","page_name":" 90 ","page_number":104},
  {"content":"\r\nو حضرت صادق عليه السّلام سؤال شد از معنى اينكه حقتعالى در قرآن فرموده كه : مينهيم ترازوهاى عدل را براى روز قيامت پس كسر داده نميشود هيچ قدر از حق هيچ نفسى « 1 » آن حضرت فرمود : ترازوها پيغمبران و اوصيائند و از جمله خلق كسانى هستند كه بيحساب داخل بهشت ميشوند .\r\nو اما سؤال :\r\nپس از همه خلق سؤال مىشود بدليل قول الهى كه در قرآن فرموده :\r\nهر آينه البته سؤال خواهيم نموده كسانى را كه پيغامبر بسوى آنها فرستاده شده و هر آينه البته خواهيم سؤال نمود فرستادگان را « 2 » يعنى از دين و اما گناه پس سؤال نميشود از آن الا كسى كه حسابش مىشود .\r\n\r\n","description":"","footnote":"\r\n« 1 » * ( وَنَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً ) * ( سوره انبياء آيه 47 )\r\n« 2 » * ( فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ ) * ( سورهء اعراف آيه 6 )\r\n","page_name":" 91 ","page_number":105},
  {"content":"\r\nحقتعالى در قرآن فرموده : در روز جزا هيچ آدمى و پرى سؤال از گناهش نميشود « 1 » يعنى از پيروان پيغمبر و ائمه صلى الله عليه و آله و بس نه ديگران چنانچه در تفسيرش وارد شده و هر حسابشونده‌اى عذابكار است ( يعنى معذب است ) اگر همه عذابش همان طول مدت توقف باشد ( و لو به طول وقوف ) و هيچ كس نجات از آتش نمييابد و داخل بهشت نميگردد به عمل خود مگر برحمت خداوند .\r\nو حقتعالى به بندگان از اولين و آخرين خطاب ميفرمايد بجملهء عملهاى ايشان بيك سخن گفتن كه هر يك داستان خود را ميشنوند و غير از آن داستان را نميشنوند و هر يك چنان ميپندارند كه روى سخن خداوند با او است نه با ديگرى و در قدر مدت نيم ساعت از ساعتهاى دنيا حساب اولين و آخرين را مفروغ مينمايد و ابراز ميدهد بيرون مىآورد و آشكار مىكند براى هر آدمى نوشتهء كه آن را گشاده مىبينند و آن نوشته كل اعمالش را بر او ميگويد « 2 » و فرو گذاشت نمينمايد هيچ عمل كوچكى و نه بزرگى را مگر آنكه همه را ضبط نموده .\r\nو حقتعالى بنده را حسابكنندهء خودش قرار ميدهد و حكومت نمايندهء بر خودش به اين طريق كه به او ميفرمايد : بخوان نوشتهء اعمالت را ، امروز كافى است نفس تو حسابكنندهء بر تو « 3 » ، و حقتعالى مهر مىزند بر دهنهاى قومى و شهادت ميطلبند از دستها و پاهاشان و جميع اعضايشان بر عملى كه در دنيا ميكرده‌اند « 4 » و آن قوم بپوستهاى بدن خود گويند : چرا شهادت\r\n\r\n","description":"","footnote":"\r\n« 1 » * ( فَيَوْمَئِذٍ لا يُسْئَلُ عَنْ ذَنْبِه إِنْسٌ وَلا جَانٌّ ) * ( سوره الرحمن آيه 38 )\r\n« 2 » * ( وَكُلَّ إِنسانٍ أَلْزَمْناه طائِرَه فِي عُنُقِه وَنُخْرِجُ لَه يَوْمَ الْقِيامَةِ كِتاباً يَلْقاه مَنْشُوراً ) * « 3 » * ( اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً ) * ( سوره اسرى آيه 12 و 13 )\r\n« 4 » * ( الْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ ) * ( سوره يس آيه 64 )\r\n","page_name":" 92 ","page_number":106},
  {"content":"\r\nبر ما داديد ؟ جواب گويند : به زبان در آورد ما را آن قادرى كه به زبان آورد هر چيزى را و او آفريد شما را اول بار و بسوى او باز ميگرديد و شما آن نبوديد كه به پنهان داشتن نگذاريد كه شهادت بر شما دهند گوشهاى شما و نه چشمهاى شما و نه پوستهاى بدن شما و ليكن پنداشتيد كه خدا نميداند بسيارى از آن عملها را كه ميكنيد « 1 » و جداگانه كيفيت امر حساب را در كتاب حقيقة المعاد بيان خواهيم نمود ( ان شاء الله تعالى )\r\n\r\nباب ( بيست و نهم ) اعتقاد در بهشت و دوزخ\r\n« 2 » ابن بابويه رحمة الله عليه گويد : اعتقاد ما در باب بهشت آن است كه آن دار بقا و خانه سلامت است ، نه مرگ در آن است و نه پيرى و نه بيمارى و نه مرض و نه آفت و نه زمينگيرى و نه غم و نه هم و نه احتياج و\r\n\r\n","description":"","footnote":"\r\n« 1 » * ( وَقالُوا لِجُلُودِهِمْ لِمَ شَهِدْتُمْ عَلَيْنا ؟ قالُوا أَنْطَقَنَا اللَّه الَّذِي أَنْطَقَ كُلَّ شَيْءٍ وَهُوَ خَلَقَكُمْ أَوَّلَ مَرَّةٍ وَإِلَيْه تُرْجَعُونَ وَما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَلا أَبْصارُكُمْ وَلا جُلُودُكُمْ وَلكِنْ ظَنَنْتُمْ أَنَّ اللَّه لا يَعْلَمُ كَثِيراً مِمَّا تَعْمَلُونَ ) * ( سوره فصلت آيه 20 و 21 )\r\n« 2 » فرموده است شيخ مفيد رحمه اللَّه تعالى كه بهشت خانه نعيم است نميرسد كسى را كه داخل شود تعبى و مشقتى و قرار داده است خداوند آن را خانه از براى آنكه بشناسد او را و بندگى كند او را و نعمت آن هميشه است كه بريدنى از براى او نميباشد و ساكنشوندگان در آن چند قسم ميباشند .\r\nگروهى از ايشان كسى است كه اخلاص ورزيده است از براى خداوند تعالى پس اين آنى است ( آن كسى است ) كه داخل مىشود آن را بر امانى از عذاب خداوند .\r\nو گروهى از ايشان كسى است كه مخلوط نموده است عمل صالح خود را با اعمال سيئه ، بوده است امروز و فردا مينموده است توبه را پس در ربوده است او را ترسى از عقاب در عاجل و آجل يا در عاجل نه آجل بعد از آن ساكن گرديده است بهشت را بعد از عفو يا عقاب ، و بعضى از ايشان كسيست كه تفضل شده است بر او بدون عملى كه پيشى گرفته باشد از او در دنيا و ايشانند ولدان مخلدون ، آنچنان كه قرار داده است خداوند تعالى تصرف و شغل ايشان را بر آوردن حاجتهاى اهل بهشت به جهت جزاء عملكنندگان ، و نيست تصرف ايشان شاق و ناگوار بر ايشان زيرا كه ايشان مجبولند بطريق خوشحالى در تصرف در حاجتهاى مؤمنان و ثواب اهل بهشت مشغول گرديدن است بخوردنيها و آشاميدنيها و نظر نمودنها و نكاح كردنها و آنچه درك مىكند آن را حسهاى ايشان از آنچه مجبولند بر ميل بسوى آن و درك ميكنند مراد خود را بظفر يافتن بر آن ، و نيست بشرى در بهشت كه لذت برد بتسبيح و تقديس بدون اكل و شرب ، بلكه اين قول شاذى است از دين اسلام و آن ماخوذ است از مذهب نصارى آنچنان كه گمان مينمايند كه مطيعين در دار دنيا مىگردند در بهشت ملائكه كه نميخورند و نمىآشامند و نكاح نميكنند و بتحقيق كه خداوند تكذيب نموده است اين قول را در كتاب خود به آنچه ترغيب فرموده است در كتاب خود عملكنندگان را از خوردن و آشاميدن و نكاح كردن در آنجا كه فرموده است كه : * ( أُكُلُها دائِمٌ وَظِلُّها تِلْكَ عُقْبَى الَّذِينَ اتَّقَوْا وَعُقْبَى الْكافِرِينَ النَّارُ ) * ( سوره رعد آيه 35 ) فرموده است حق تعالى كه :\r\n* ( فِيها أَنْهارٌ مِنْ ماءٍ غَيْرِ آسِنٍ ) * الخ « سوره محمد آيه 19 » و فرموده است * ( حُورٌ مَقْصُوراتٌ فِي الْخِيامِ ) * ( سوره الرحمن آيه 72 ) و فرموده است : * ( وَحُورٌ عِينٌ ) * « سوره واقعه آيه 22 » و فرموده است : * ( وَزَوَّجْناهُمْ بِحُورٍ عِينٍ\r\n« سوره دخان آيه 54 » و فرموده است ، * ( وَعِنْدَهُمْ قاصِراتُ الطَّرْفِ أَتْرابٌ ) * « سوره ص آيه 62 » و فرموده است : * ( إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ هُمْ وَأَزْواجُهُمْ ) * ( سوره يس آيه 55 ) و فرموده است : * ( وَأُتُوا بِه مُتَشابِهاً وَلَهُمْ فِيها أَزْواجٌ مُطَهَّرَةٌ ) * ( سورهء بقره آيه 26 ) پس چگونه تجويز نموده است كسى « يعنى ابن بابويه » كه بوده باشد در بهشت گروهى كه نخورند و نياشامند و تنعم نكنند به آنچه به آن خلق از اعمال مىيابند ؟ ! و حال آنكه كتاب خداوند گواه است بضد آن و اجماع منعقد است بر خلاف آن ، و اگر نه اين باشد كه اين كس ( يعنى ابن بابويه ) تقليد نموده باشد يا عمل نموده باشد بر حديث موضوع جائز نميباشد تقليد او .\r\nو بعد از آن شيخ مفيد عليه الرحمه گفته است كه : و اما دوزخ پس آن خانهء كسى است كه نشناخته است خداوند سبحانه را ، و گاهى داخل مىشود آن را پاره كسانى كه شناخته است او را بسبب نافرمانى نمودن « خداوند » تعالى را مگر آنكه مخلد نميگردد در آن بلكه بيرون مىآيد از آن بسوى نعيم پاينده و نيست كه مخلد گردد در آن مگر كافرها و فرموده است خداوند تعالى كه : * ( فَأَنْذَرْتُكُمْ ناراً تَلَظَّى ) * :\r\n* ( لا يَصْلاها إِلَّا الأَشْقَى الَّذِي كَذَّبَ وَتَوَلَّى ) * « سوره الليل آيه 14 تا 16 ) و قصد نموده است خداوند بصلاة كه بمعنى داخل شدن است در اين آيه خلود را يعنى مخلد نميگردد در آن به آتش مكر اشقى « تا آخر » و فرموده است خداوند تعالى كه : * ( إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً\r\n( سورهء نساء آيه 56 ) يعنى بدرستى كه كسانى كه كافر گرديده‌اند بآيات ما زود باشد كه مخلد نمائيم ايشان را در آتش و فرموده است خداوند تعالى كه :\r\n* ( إِنَّ الَّذِينَ كَفَرُوا لَوْ أَنَّ لَهُمْ ما فِي الأَرْضِ جَمِيعاً وَمِثْلَه مَعَه لِيَفْتَدُوا بِه مِنْ عَذابِ يَوْمِ الْقِيامَةِ ما تُقُبِّلَ مِنْهُمْ ) * ( سورهء مائده آيه 36 ) يعنى بدرستى كه كسانى كه كافر گرديده‌اند اگر از براى ايشان بوده باشد آنچه در زمين است تماما و مثل آن با آن كه فداء كنند با آن از عذاب روز قيامت قبول نميشود از ايشان پس اين دو آيه هر آينه كه متضمن ميباشند ذكر خلود در آتش را پس جز اين نيست كه آن از براى كفار است نه اهل معرفت به خداوند تعالى بدليهاى معقول و بكتاب مسطور و حديث ظاهر مشهور و اجماعى كه پيشى گرفته است يعنى انعقادش مر اهل بدعتها را از اصحاب وعيد و بعد از آن شيخ مفيد عليه الرحمه فرموده است كه جائز نميباشد كه بشناسد خداوند را كسى كه كافر باشد به آن و نشناسد او را كسى كه مؤمن باشد به آن و هر كافرى بموافق اصول ما پس آن جاهل است به خداوند ، و هر آن كس كه مخالفت كند اصول ايمان را از نمازگزارندگان بسوى قبله اسلام پس او نزد ما جاهل است به خداوند و اگر چه ظاهر كند گفتار بتوحيد او ( يعنى اگر چه به زبان اقرار كند بر توحيد و خود را موحد داند ) چنان كه كافر برسول خدا صلى اللَّه عليه و آله جاهل به خداوند تعالى است و اگر چه بوده باشد در ايشان كسى كه اعتراف كند بتوحيد خداوند و ظاهر كند چيزى را كه بوهم مستضعفين بيندازند كه آن معرفت به خداوند تعالى است و بتحقيق كه فرموده است خداوند تعالى : * ( فَمَنْ يُؤْمِنْ بِرَبِّه فَلا يَخافُ بَخْساً وَلا رَهَقاً ) * ( سوره جن آيه 13 ) پس بيرون نموده است به اين آيه مؤمن را از احكام كفار . و فرموده است خداوند تعالى كه : * ( فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ) *\r\nالخ ( سورهء نساء آيه 65 ) پس نفى نموده است خداوند تعالى از هر كس كه كافر باشد به پيغمبر خدا صلى اللَّه عليه و آله ايمان را و ثابت ننموده است از براى او با شك در او معرفت به خداوند را هيچ حال و فرموده است خداوند تعالى كه : * ( قاتِلُوا الَّذِينَ لا يُؤْمِنُونَ بِاللَّه وَلا بِالْيَوْمِ الآخِرِ ) * ( تا ) * ( وَهُمْ صاغِرُونَ ) * ( سوره توبه آيه 29 ) پس نفى فرموده است از يهود و نصارى ايمان را و حكم نموده است بر ايشان بكفر و ضلال - مفيد -\r\n","page_name":" 93 ","page_number":107},
  {"content":"\r\nنه فقر و آن خانه توانگرى و خوشگذرانى و خانه اقامت و كرامت است و در بهشت نميرسد باهلش تعبى ، و نميرسد بايشان خستگى و براى ايشان است در آن هر چه دلها به آن رغبت مىكند و چشمها را خوش مىآيد و ايشان در آنجا هميشه باشنده‌اند و بهشت خانه ايست كه اهلش در جوار خداوندند و احباء او و دوستان او و اهل كرامت اويند ، و بهشتيان اقسام دارند مرتبه بمرتبه ، بعضى هستند كه تمتع آنها بتسبيح و تقديس و تكبير حقتعالى است در جمع ملائكه ، و بعضى تنعم مينمايند باكل و شرب و ميوها و تختها و حور العين و خدمت فرمائى و لدان مخلدين يعنى غلام بچه هاى جاودانى و نشستن بر پشتيها و دوشكهاى دلپذير و پوشيدن لباسهاى سندس و حرير\r\n","description":"","footnote":"","page_name":" 94 ","page_number":108},
  {"content":"\r\nو هر يك تنعم مينمايد بهر قسمى كه راغب ميباشند و ميخواهند موافق آنچه همتشان به آن تعلق گرفته و به او عطا مىشود همان چيزى كه عبادت حق تعالى را براى آن چيز كرده . و حضرت صادق عليه السّلام فرموده كه : مردم بر سه قسم عبادت خداوند مينمايند صنفى بندگيش ميكنند باميد ثوابش و اين رسم بندگى مزدوران است ( خدمتكاران حريص است خ ل ) و صنفى از ترس آتش او بندگيش مينمايد و اين طرز بندگى بنده ها است ؛ و صنفى بسبب محض دوست داشتن او بندگيش مينمايند و اين شيوهء بندگى بزرگمنشان است\r\n","description":"","footnote":"","page_name":" 95 ","page_number":109},
  {"content":"\r\nو ايشانند ايمنان و اينست كه حقتعالى ميفرمايد : * ( وَهُمْ مِنْ فَزَعٍ يَوْمَئِذٍ آمِنُونَ ) * ( سورهء نمل آيه 91 ) يعنى و ايشان از فزع و خوف آن روز ايمنند\r\n","description":"","footnote":"","page_name":" 96 ","page_number":110},
  {"content":"\r\nدوزخ و اعتقاد ما در بارهء آتش الهى اينست كه آن خانه خوارى و دار انتقام است از اهل كفر و معصيت و در آنجا پيوسته مقيم نميمانند الا اهل كفر و شرك و اما گناهكاران اهل توحيد بيرون مىآيند بشفاعتى كه آنها را درمىيابد و رحمتى كه به آنها ميرسد و روايت شده كه به هيچ كس از اهل توحيد الهى از آتش نميرسد در وقتى كه داخل آتش مىشوند و همان در وقت بيرون آمدن از آن متألم مىشوند و آن المها جزاى آن عملها كه مرتكب شده بوده‌اند مىباشد ، و حق تعالى ستمكاره نيست البته براى بندگان .\r\nو اهل نار حقا كه مسكينانند ، نه كارشان ساخته و نه حكم بر آنها مىشود كه بميرند و نه تخفيف داده مىشود بر آنها ذره‌اى از عذابش و بمذاقشان نميرسد خنكى و نه شربتى مگر آب داغ جهنم و چرك و ريم جهنميان جزائى موافق عمل و اگر طعام طلب كنند زقوم به آنها ميدهند و اگر استغاثه از عطش نمايند فريادرسى آنها به آبى مىشود مثال مس گداخته ( مترجم گويد يا چيزى مثل مس گداخته و قلعى گداخته يا درد روغن زيت يا چرك و خون و يا آب داغ و يا آب سياه بحسب اختلاف در تفسير لفظ مهل و الله اعلم ) كه صورتها را كباب مىكند عجب بد شربتى است و بد آرامگاهيست « 1 » و از مكان دورى آواز به آنها ميرسد و ميگويند : اى پروردگار ما بيرون آر ما را از آتش و اگر ديگر معاودت بعملهاى گذشته نموديم\r\n\r\n","description":"","footnote":"\r\n« 1 » * ( لا يُخَفَّفُ عَنْهُمُ الْعَذابُ ) * - * ( لا يَذُوقُونَ فِيها بَرْداً وَلا شَراباً إِلَّا حَمِيماً وَغَسَّاقاً جَزاءً وِفاقاً ) * ( سوره نبأ آيه 23 و 24 و 25 ) * ( وَإِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوه بِئْسَ الشَّرابُ وَساءَتْ مُرْتَفَقاً ) * ( سوره كهف آيه 28 )\r\n","page_name":" 97 ","page_number":111},
  {"content":"\r\nستمكاران بر خود باشيم پس چندى مضائقه جواب از آنها مىشود ، آنگاه گفته مىشود كه نفسگير شويد چون سگ « 1 » و سخن با ما مگوئيد .\r\nو جهنميان فرياد ميزنند كه اى مالك جهنم پروردگار تو كار ما را بسازد كه بميريم ، مالك جوابشان گويد : كه شما در اينجا باشندگانيد و مرويست كه حقتعالى امر مىفرمايد كه مردانى چند را به آتش برند و به مالك ميفرمايد كه به آتش بگو كه قدمهايشان را مسوزان كه بمسجدها پياده ميرفتند و مسوزان دستهايشان را كه بسوى من بدعا برداشته‌اند و مسوزان زبانهايشان را كه تلاوت قرآن بسيار مينموده‌اند و مسوزان چهره هايشان را كه وضو را كامل ميساخته‌اند ، پس مالك ميگويد كه اى اشقيا حال شما چه بوده ؟ جواب گويد كه ما براى غير خدا كار ميكرده‌ايم پس خطاب به آنها مىشود كه بگيريد ثواب خود را از همان كه عمل برايش نموده‌ايد .\r\nو اعتقاد ما در بارهء جنت و نار آنست كه هر دو الحال موجودند و آفريده شده‌اند و آنكه جناب نبوى صلى الله عليه و آله در معراج داخل بهشت شده و جهنم را رؤيت نموده .\r\nو اعتقاد ما آن است كه احدى از دنيا نميرود تا جاى خود را از بهشت يا جهنم ببيند و مؤمن از دنيا نمىرود تا آنكه دنيا را بلند مىكنند برايش بنيكوترين صورتى كه آن را مشاهده نموده و بلند مىنمايند مكان آخرتش را و اختيار را به او واميگذارند و او آخرت را اختيار مىنمايد ، پس در آن هنگام قبض روحش مىشود .\r\n\r\n","description":"","footnote":"\r\n« 1 » * ( أُولئِكَ يُنادَوْنَ مِنْ مَكانٍ بَعِيدٍ ) * * ( يقولون رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ قالَ اخْسَؤُا فِيها وَلا تُكَلِّمُونِ ) *\r\n( سورهء مؤمنون آيه 109 )\r\n","page_name":" 98 ","page_number":112},
  {"content":"\r\nو متعارف است كه چون وقت جاندادن مىشود مردم ميگويند فلان كس جان خود را ميبخشد و معلوم است كه آدمى چيزى را نميبخشد مگر اينكه بطيب خاطرش باشد ، نه اينكه به زور باشد يا جبر يا اكراه و اما بهشت آدم عليه السّلام باغيست از جنتهاى دنيا كه طلوع مىكند آفتاب در آن و غروب مىنمايد و جنت جاودانى نيست زيرا كه اگر بهشت جاودانى بود ، آدم عليه السّلام هرگز از آن بيرون نميرفت .\r\nو اعتقاد ما آن است كه به ثواب مقيم ابدى ميشوند اهل جنت در جنت ، و بعقاب مخلد مىگردند اهل آتش در آتش و احدى نيست كه داخل بهشت شود تا اينكه اول جايش را از آتش به او بنمايند و بگويند اين مكان تست كه اگر نافرمانى كرده بودى البته در اينجا بودى ، و احدى نيست كه داخل آتش شود تا اول جايش را از بهشت به او نشان دهند و گويند كه اين مكان تو است كه اگر فرمان خدا برده بودى هر آينه در آن بودى ، آنگاه اينها منزلهاى آنها را بميراث مىبرند و آنها منزلهاى اينها را ، اين است قول الهى كه : بهشتيان ميراث برانند كه بميراث مىبرند فردوس را ايشان در آنجا دائما مقيمند « 1 » و مؤمنى كه اقل مراتب منزلت را در بهشت دارد آن است كه مالك ده مقابل ملك تمام دنيا است .\r\n( آن است كه بيرون نميرود احدى از دنيا تا ببيند و يقين كند كه در كدام يك از دو منزل بازگشت مىنمايد ، آيا بسوى بهشت ؟ يا بسوى آتش ؟ آيا دشمن خدا است يا دوست خدا ، پس اگر دوست باشد مر خدا را گشاده مىشود برايش درهاى بهشت و هموار مىشود برايش\r\n\r\n","description":"","footnote":"\r\n« 1 » * ( الَّذِينَ يَرِثُونَ الْفِرْدَوْسَ هُمْ فِيها خالِدُونَ ) * ( سوره مؤمنون آيه 11 و 12 )\r\n","page_name":" 99 ","page_number":113},
  {"content":"\r\nراههاى آن و خداوند پرده از پيش چشمش برميدارد نزد بيرون شدن جانش از جسدش و مىبيند آنچه را مهيا فرموده خداوند براى او در بهشت در حالتى كه فارغ شده از هر شغلى و برداشته شده از او هر بارى . و اگر دشمن باشد مر خدا را گشاده مىشود برايش درهاى آتش و جاده مىشود براى او راههاى آن و خداوند پرده از پيش چشمش برمىدارد و مينمايدش آنچه را كه مهيا نموده براى او در آتش ، پس استقبال مىكند هر مكروهى را و ترك مىكند هر شادئى را و همهء اينها نزد مردن مىباشد و نزد شما بيقين ميرسد و دليل صدق و راستى اينها در كتاب الهى است بر زبان پيغمبر ما محمد صلى الله عليه و آله و سلَّم كه فرمود : آن جماعتى كه فرا ميگيرندشان ملائكه در حالى كه پاكيزگانند ميگويند سلام بر شما داخل بهشت شويد بسبب عملى كه ميكرديد « 1 » و فرمود : آن جماعتى كه فرا ميگيرندشان ملائكه در حالى كه ستمكاران جانهاى خودند در ميان مياندازند صلح و انقياد را كه ما بدى نميكرديم در دنيا ، بلى بدرستى كه خدا دانا است به آنچه بوديد كه مىكرديد ، پس داخل شويد درهاى جهنم را مخلد در آن ، پس عجب بدجائى است جاى متكبران ) مصحح اين اوراق گويد : اين جمله يعنى آنچه بين پرانتز قرار داده شده در اصل نسخه عربى وجود ندارد و ممكن است در نسخه مترجم موجود بوده و الله اعلم بحقايق الامور .\r\n\r\n","description":"","footnote":"\r\n« 1 » * ( الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ ) * ( سورهء نحل آيه 34 )\r\n","page_name":" 100 ","page_number":114},
  {"content":"\r\n\r\nباب ( سىام ) اعتقاد در كيفيت نزول وحى و كتب در امر و نهى\r\nابن بابويه رحمة الله عليه گويد : اعتقاد ما در اين باب آنست كه ميان دو چشم اسرافيل لوحى است و چون حق سبحانه و تعالى خواهد كه تكلم بوحى فرمايد آن لوح مىخورد بر جبين اسرافيل ، پس در آن لوح نگاه مىكند و ميخواند چيزى را كه در آن نوشته « 1 » و آن را بميكائيل\r\n\r\n","description":"","footnote":"\r\n« 1 » شيخ مفيد عليه الرحمه بعد از نقل كلام ابو جعفر بن بابويه رحمه اللَّه تعالى فرموده است كه : ابو جعفر اخذ نموده است اين اعتقاد را از حديثهاى شاذى چند ، و آن مخالف است با آنچه پيش ذكر نموده كه لوح نام ملكى از ملائكه خداوند تعالى است بعد از آن شيخ مفيد عليه الرحمه فرموده است كه وحى كلام آهسته است در اصل و بعد از آن اطلاق شده بر هر چيزى كه قصد شده است به آن بسوى فهمانيدن مخاطب بطريق پوشيدن آن از غير مخاطب و مخصوص داشتن او را به آن فهمانيدن دون غيرش ، و هر گاه نسبت داده شود وحى به خداوند تعالى بوده باشد در آنچه مخصوص ميگرداند به آن رسولان را صلى اللَّه عليهم بخصوصه نه غير ايشان بحسب عرف اسلام و شريعت پيغمبر ما صلى اللَّه عليه و آله يعنى حقيقت شرعيه در اين معنى است فرموده خداوند تعالى كه : * ( وَأَوْحَيْنا إِلى أُمِّ مُوسى أَنْ أَرْضِعِيه ) * تا آخر آيه ( سورهء القصص آيه 7 ) پس اتفاق نموده‌اند اهل اسلام بر آنكه آن وحى خوابى و سخنى بود كه شنيد آن را مادر موسى عليه السّلام بخصوصه در خوابش فرموده است خداوند تعالى كه : * ( وَأَوْحى رَبُّكَ إِلَى النَّحْلِ ) * تا آخر آيه ( سورهء نحل آيه 68 ) قصد نموده است خداوند به اين وحى الهام پوشيده را هر گاه مختص باشد به كسى كه جدا نموده و اختصاص داده است او ( را ) نه غير او را پس بوده باشد علمش حاصل از براى نحل ( زنبور عسل ) بدون كلامى كه آشكارا نموده باشد به آن متكلم پس شنوانيده باشد آن را به غير او .\r\nو فرموده خداوند تعالى كه : * ( وَإِنَّ الشَّياطِينَ لَيُوحُونَ إِلى أَوْلِيائِهِمْ ) * ( سوره انعام آيه 121 ) يعنى شياطين وسوسه مينمايند بسوى دوستان خود بسبب آنچه القاء ميكنند ايشان را از سخن در بالا و منتهاى گوشهاى ايشان كه دوستان ايشان مخصوص ميگردند بعلم به آن نه غير ايشان و فرموده است خداوند تعالى كه : * ( فَخَرَجَ عَلى قَوْمِه مِنَ الْمِحْرابِ فَأَوْحى إِلَيْهِمْ ) * ( سوره مريم آيهء 11 ) قصد فرموده است خداوند به آن كه اشاره نموده بسوى قوم بدون اظهار كلام ، تشبيه نموده است خداوند آن اشاره را بوحى ؛ به جهت پنهان بودن آن از غير مخاطبين و پوشيده بودنش از غير ايشان و گاهى مينمايد خداوند در خواب خلق بسيارى را چيزى را كه درست مىآيد تاويل آن ثابت و ميگردد حق آن ليكن اطلاق نميشود بعد از استقرار عرف شريعت ، بر آن خواب اسم وحى ، و گفته نميشود در اين وقت يعنى بعد از استقرار عرف شرع از براى كسى مجبول مىنمايد او را بر دانائى چيزى آنكه وحى شده است بسوى او ، و نزد ما اماميه ثابت است كه خداوند تعالى ميشنواند حجتها را بعد از پيغمبرش صلى اللَّه عليه و آله كلامى را كه القاء مىكند بسوى ايشان يعنى اوصياء در دانستن علم مستقبل ، ليكن اطلاق نميشود بر آن وحى به جهت آنچه پيش ذكر نموده‌ام از اجماع مسلمين بر آنكه وحى نميباشد از براى هيچ كس بعد از پيغمبر ما صلى اللَّه عليه و آله ، بر آنكه گفته نميشود در هيچ يك از آنچه ذكر نموده‌ايم آن را ، كه وحى است بسوى كسى ( يعنى در باب زنبور عسل و مادر موسى و ساير آنچه گذشت وحى گفته نميشود ) و از براى خداوند تعالى است كه مباح و تجويز نمايد اطلاق نمودن سخنى را وقتى و منع نمايد آن را وقتى ديگر و منع نمايد نام بردن به چيزى را در وقتى و مرخص كند آن را در وقتى ديگر ، و اما معانى پس آنها نميگردند از حقيقت خود به نحوى كه مقدم داشتيم آن را و بعد از آن فرموده است شيخ مفيد عليه الرحمه : و اما وحى از جانب خداوند تعالى بسوى پيغمبرش صلى اللَّه عليه و آله پس بود يك بار بشنوانيدن او كلام را بدون واسطه ؛ و يك بار ديگر بشنوانيدن او سخن را بر زبان ملائكه عليهم السّلام ، و آنچه ذكر نموده است آن را ابو جعفر ابن بابويه رحمة اللَّه تعالى از لوح و قلم و آنچه ثابت مىشود در آن پس بتحقيق كه آمده است به آن مضمون حديثى مگر آنكه ما عزم نداريم بر قائل شدن به آن و جزم نميكنيم بر خداوند بدرستى آن و گواهى نميدهيم از آن به آنچه دانسته‌ايم آن را ، و نيست خبر به آن متواتر ؛ كه قطع كند عذر را ، و نه بر آن است اجماعى ، و نه نطق نموده است به آن قرآن و نه ثابت گرديده از جانب حجت خداوند كه تسليم كنيم آن را ( يعنى آن را بپذيريم ) و وجه آن است كه توقف كنيم در آن و تجويز نمائيم آن را و نه قطع كنيم آن را ، و نه دفع كنيم آن را و بگذاريم آن را در حيز امكان ، و اما جزم نمودن ابو جعفر رحمه اللَّه بان و علم او بر اعتقاد داشتن آن پس آن مستند مىباشد بنوعى از تقليد و نيستيم ما از اهل تقليد اصلا . مفيد\r\n","page_name":" 101 ","page_number":115},
  {"content":"\r\nالقاء مىكند و ميكائيل بجبرئيل القاء مىنمايد و جبرئيل بپيغمبران القاء مىنمايد .\r\n","description":"","footnote":"","page_name":" 102 ","page_number":116},
  {"content":"\r\nو اما وضع غشى كه پيغمبر صلى الله عليه و آله و سلَّم را ميگرفت آن حدى كه سنگين مىشد و عرق مينمود ، اين حالت خاص وقتى بود كه حقتعالى خود با آن جناب تكلم ميفرمود .\r\nو اما جبرئيل چنان بود كه بدون اذن خواستن وارد آن جناب نميشد از روى احترام آن جناب و در حضور حضرتش بنده وار مىنشست .\r\n\r\nباب ( سى و يكم ) اعتقاد در قرآن\r\nو اينكه از اوّل آن در شب قدر بوده ابن بابويه رحمة الله عليه گويد : اعتقاد ما در اين باب آنست كه قرآن نازل شده در ماه رمضان در شب قدر يك جا بسوى بيت المعمور ، بعد از آن نازل شده از بيت المعمور در مدت بيست سال و اينكه حقتعالى عطا فرموده پيغمبرش محمد را صلى الله عليه و آله و سلَّم تمامى علم يك جا ، بعد از آن به آن جناب فرموده :\r\nتعجيل مكن به قرآن پيش از آنكه وحى آن بسوى تو وارد شود « 1 » .\r\nو فرموده : حركت مده به قرآن زبانت را براى آنكه تعجيل كرده باشى به آن بدرستيكه بر ما است جمع نمودن آن و خواندن آن ، پس چون خوانديم ما تو تابع خواندنش شو ، بعد از آن بر ماست بيانش « 2 » .\r\n\r\n","description":"","footnote":"\r\n« 1 » ولا تعجل بالقرآن من قبل أن يقضى إليك وحيه و قل رب زدني علماً ( سوره طه آيه 114 )\r\nلا تحرك لسانك لتعجل به إن علينا جمعه وقرآنه فإذا قرأناه فاتبع قرآنه ثم إن علينا بيانه ( سوره قيامة آيات 16 و 17 و 18 )\r\n« 2 » شيخ مفيد عليه الرحمة بعد از نقل كلام ابو جعفر ابن بابويه در آنكه قرآن فرموده است در ماه رمضان در شب قدر بيكبارگى بسوى بيت المعمور ، و بعد فرود آمده است از بيت المعمور در مدت بيست سال ، بعد از نقل اين كلام فرموده است كه : آنچه رفته است بسوى آن ابو جعفر در اين باب دليلش خبر واحديست كه باعث نمىگردد نه علم روانه عمل را ، و فرود آمدن قرآن بر اسبابى كه حادث مىگردد حالى بعد حالى دلالت نمىكند بر خلاف آنچه متضمن مىباشد آن را آن حديث ، و اين به جهت آنست كه قرآن در بر مىدارد حكم آنچه را كه حادث گرديده است و ذكر آنچه را كه جارى گرديده است بر وجه خود و اين نمىباشد بر سبيل حقيقت آيا نظر نمىكنى بسوى قول خداوند تعالى : وقولهم قلوبنا غلف بل طبع الله عليها بكفرهم ( مگر بجهه حدوثش نزد سبب ) ( سوره نساء آيه 155 )\r\nيعنى گفتن كفار كه دلهاى ما بسته است ، بلكه مهر زده است خداوند بر آن دلها بسبب كفر ايشان و قول خداوند تعالى : وقالوا لو شاء الرحمن ما عبدناهم ما لهم بذلك من علم ( سوره زخرف آيه 20 ) يعنى گفتند كه اگر خدا مىخواست ما عبادت نمىنموديم ايشانرا نيست از براى ايشان به آن علمى ، پس اين دو قول خداوند خبر است از ماضى و جائز نمىباشد كه پيشى بگيرد مخبرش ، پس بوده باشد در اين هنگام خبر از ماضى و حال آنكه واقع نشده است بلكه آن در مستقبل است و امثال اين در قرآن بسيار است ، و بتحقيق كه آمده است خبر بذكر ظهار و سبب آن ، و اينكه چون مجادله نموده آن زن پيغمبر را صلى الله عليه وآله در ذكر ظهار نازل نموده خداوند تعالى كه : قد سمع الله قول التى تجادلك في زوجها ( سوره مجادله آيه 1 ) و اين قصه بود كه در مدينه ( در حديبيه خ ك ) واقع شد پس چگونه نازل مىفرمايد خداوند تعالى وحى بآنرا در مكه پيش از هجرت پس خبر بدهد كه آن بوده است پيشتر و حال آنكه نبوده است آن و اگر ما تتبع نمائيم قصه‌هاى قرآن را هرآينه آمده است از آنچه ذكر نموده‌ايم آن را بسيارى كه وسعة مىشود بسبب آن گفتگو در آن ( كه اگى مىخواستيم قصه‌هاى قصه‌هاى قرآن را تتبع نمائيم هرآينه گفتار ما به طول مىآنجاميد ) و از آنچه ذكر نموديم آن را كفايت مىباشد از براى صاحبان عقل و شبيه نمىباشد مضمون حديث مگر بمذهب مشبهه آنچنانكه گمان نموده‌اند كه خداوند تعالى در ازل متكلم به قرآن بوده است و خبر داده است از مستقبل به ( لفظ ) ماضى و بتخقيقكه رد نموده‌اند اهل توحيد اين قول را بنحويكه ذكر نموديم ما آن را ومحتمل است كه اين حديث كه قرآن نازل شد به تمام در شب قدر مراد به آن آن باشد پاره‌اى از آن در شب قدر بعد از آن از عقيب آن نازل شد بقيه از آن قرآن تا وفات پيغمبر صلى الله عليه وآله و اما آنكه ناول شده باشد بتمامه در شب قدر پس آن بعيد است از آنچه اقتضاء مىنمايد آن را ظاهر قرآن و اخبار متواتره و اجماع علماء با وجود اختلاف ايشان در آراء .\r\nو بعد از آن شيخ مفيد عليه الرحمة فرموده است : و اما قول خداوند تعالى كه فرموده : ولا تعجل بالقرآن من قبل أن يقضى إليك وحيه ( سوره طه آيه 114 ) يعنى پس تعجيل منماى يا محمد صلى الله عليه وآله به قرآن پيش از آنكه حكم شود بسوى تو وحى آن ، پس در اين قول خداوند دو وجه مىباشد غير از آنچه ذكر نموده است آن را شيخ ابو جعفر رحمة الله تعالى و اعتقاد نموده در آن بر حديث شاذى\r\nيكى از آن دو وجه آن است كه خداوند تعالى نهى نموده باشد پيغمبر را صلى الله عليه وآله از شتابيدن بسوى تأويل قرآن پيش از وحى شدن بسوى او بتأويل آن و اگر چه آنچه را كه گفته است پيغمبر صلى الله عليه وآله در حيز امكان بوده باشد از جهت لغت\r\nو وجه ديگر آن است كه جبرئيل عليه السلام بوده كه وحى مىآورد بسوى پيغمبر صلى الله عليه و آله به قرآن پس سؤال مىنمودند با آن حرف به حرف ( پس پيغمبر از جبرئيل قرآن را سؤال مىنمود حرفاً به حرف ) پس امر نمود او را خداوند تعالى كه نكند اين عمل را و گوش بدارد بسوى آنچه مىآورد آن را جبرئيل عليه السلام يا فرود مىفرستد خداوند تعالى بر او صلى الله عليه وآله بيواسطه يا آنكه حاصل شود فراغت از آن پس هرگاه تمام شد وحى به آن بخواند آن را وتكلم كند به آن پس بخواند آن را بر ايشان .\r\nو اما آنچه ذكر نموده است آن را اعتماد كنندهء بر حديث مزبور ( يعنى ابن بابويه رحمه الله ) از تأويل پس دور است آن ، چه وجهى نمىباشد از براى نهى فرمودن خداوند تعالى او را از تعجيل بقرآنى كه در آسمان چهارم است تا آنكه حكم شود بسوى او وحى آن به جهت آنكه نبوده پيغمبر صلى الله عليه وآله كه احاطه نموده باشد علمش به آنچه در آسمان چهارم است پيش از وحى به آن بسوى او ، پس نيست معنى از براى نهى او صلى الله عليه وآله از آنچه نيست در وسعش مگر آنكه بگويد گوينده اين توجيه كه بوده پيغمبر صلى الله عليه وآله كه احاطه داشت علمش بقرآنى كه برده شده بود در آسمان چهارم پس مىشكند سخن و مذهبش كه بود آن در آسمان چهارم ، ليكن آنچه در سينهء رسول الله صلى الله عليه وآله بود و حفظ نموده بود آن را در زمين ؛ پس نيست معنى از براى اختصاص آن به آسمان چهارم ، و اگر بود آنچه در حفظ رسول الله صلى الله عليه وآله كه موصوف مىشد به آنكه در آسمان چهارم است بخصوصه ، هرآينه بود آنچه در حفظ غيرش موصوف به آن ، و نيست وجهى از براى اضافه نمودن آن بسوى آسمان چهارم و نه بسوى آسمان اول چه جاى آنكه آسمان چهارم « تا چه رسد به آسمان چهارم » و هر كس كه تأمل نمايد آنچه را كه ذكر نموده‌ايم ما آن را ، بداند كه تأويل آيهء مزبوره بر وجهى كه ذكر نموده است آن را چنگ زننده بحديث مزبور ( يعنى ابن بابويه ) دور از صواب است . مفيد .\r\n","page_name":" 103 ","page_number":117},
  {"content":"\r\n\r\n","description":"","footnote":"","page_name":" 104 ","page_number":118},
  {"content":"\r\n\r\n","description":"","footnote":"","page_name":" 105 ","page_number":119},
  {"content":"\r\n\r\nباب ( سى و دوم ) اعتقاد در قرآن\r\nابن بابويه رحمة اللَّه عليه گويد : اعتقاد ما در شأن قرآن چنانست كه آن كلام خدا و وحى او فروفرستندهء او ( فرستاده خ ل ) و سخن او و كتاب او است و اينكه باطل وارد قرآن نميشود نه از پيش و نه از پس ، و اينكه آن داستانهاى حق است و سخن قطع است و شوخى و افسانه نيست و حقتعالى احداث نماينده و نازلكننده و پروردگار حفظكنندهء قرآنست .\r\n\r\nباب ( سى و سوم ) اعتقاد در كميت قرآن\r\nابن بابويه رحمة اللَّه عليه گويد : اعتقاد ما اين است كه قرآنى را كه خدا نازل ساخته بر محمّد صلى اللَّه عليه و آله و سلَّم همين است كه در ميان مردم دو جلد است و اين همين است كه در دست مردم است و زياده بر اين نيست و عدد سورهايش نزد مردم يك صد و چهارده سوره است ، و نزد ما الضحى و ا لم نشرح يك سوره است و لايلاف و ا لم تر كيف يك سوره و هر كس بما اسناد دهد كه ما ميگوئيم قرآن زياده از اين است آن كس دروغگو است .\r\nو هر چه روايت شده از ثواب خواندن هر سوره از قرآن و ثواب ختم كل قرآن و جائز بودن قرائت دو سوره در يك ركعت نماز نافله و\r\n","description":"","footnote":"","page_name":" 106 ","page_number":120},
  {"content":"\r\nمنع از جمع دو سوره در يك ركعت فريضه شاهد قول ما است به اين كه همهء قرآن همين قدر است كه در دست مردم است . و همچنين آنكه وارد شده از منع خواندن كل قرآن در يك شب و آنكه جائز نيست كه ختم شود در كمتر از سه روز باز شاهد سخن ما است . بلكه مىگوئيم بتحقيق كه نازل شده از آن قبيل وحيى كه قرآن نيست آن مقدار كه اگر به قرآن ضم شود مبلغش هفده هزار آيه مىشود ، مثل قول جبرئيل عليه السّلام براى پيغمبر صلى الله عليه و آله و سلَّم كه پروردگارت به تو مىفرمايد : يا محمّد مدارا كن با خلق مثل آنكه من مدارا مىكنم ، و مثل قول او كه : بپرهيز از عداوت مردم . و مثل قول او كه : زيست كن چندان كه خواهى كه آخر ميميرى و دوست دار هر چه را خواهى كه آخر از آن جدا ميشوى و عمل نما هر چه خواهى كه آخر عمل خود را ملاقات مينمائى ، شرف مؤمن نماز شب است و عزت مؤمن بازداشتن اذيتست از مردم . و مثل آنكه جناب نبوى صلى الله عليه و آله و سلَّم فرموده كه : پيوسته مرا جبرئيل عليه السّلام سفارش بمسواك مينمود حتى آنكه خوف نمودم كه دندانريز شوم ، و پيوسته سفارش همسايه‌ام مىكرد حتى آنكه گمان نمودم كه ارث ميبرد و پيوسته سفارش زنان را كرد تا آنكه گمان نمودم كه طلاقش نميبايد داد ، و پيوسته سفارش بنده به من مىكرد حتى آنكه گمان نمودم كه در اين زودى مدتى را براى آزاد كردنش معين خواهد كرد و مثل قول جبرئيل براى پيغمبر صلى الله عليه و آله و سلَّم در وقتى كه از جنگ خندق فارغ گرديده بودند كه : يا محمّد صلى الله عليه و آله و سلَّم بدرستى كه خداوند تو را امر ميفرمايد كه نماز عصر را نگذارى مگر با بنى قريظه .\r\n","description":"","footnote":"","page_name":" 107 ","page_number":121},
  {"content":"\r\nو مثل آنكه آن جناب صلى الله عليه و آله و سلَّم فرموده كه امر نموده مرا پروردگارم بمدارات با مردم چنانچه مرا مأمور فرموده باداى فريضها . و مثل آنكه فرموده : بدرستى كه ما گروه انبياء مأموريم كه با مردم تكلم ننمائيم مگر باندازهء عقلهاشان . و فرموده : بتحقيق كه جبرئيل عليه السّلام بنزد ما آمد از جانب پروردگارم بامرى كه : چشمم به آن خنك و روشن شد و سينه‌ام به آن فرح يافت ، ميگويد كه : على امير مؤمنان است و سردار پيشانى و دست و پا سفيدان و آنكه فرموده كه : جبرئيل بر من نازل شد و گفت يا محمّد صلى الله عليه و آله و سلَّم بدرستى كه خداوند تزويج فرموده فاطمه را بعلى عليه السّلام از فوق عرش و گواه بر آن گرفته فرشتگانش را ، پس تزويجش نما به او و گواه بر آن بگير بهتران امّتت را .\r\nو مثل اين كلامها بسيار است و همگى وحى است ، لكن قرآن نيست ، و اگر قرآن بود هر آينه قرين و وصل شده بود به آن نه جدا ، چنانچه جناب امير عليه السّلام جمع فرمود قرآن را و چون نزد قوم آورد و فرمود : اين كتاب پروردگار شما است به همان نهجى كه نازل شده بر پيغمبر شما نه يك حرف در آن زياد شده و نه يك حرف كم گفتند مصرفى براى ما ندارد و نزد ما موجود است مثل همين كه نزد تو است پس آن جناب مراجعت فرموده ميفرمود : * ( فَنَبَذُوه وَراءَ ظُهُورِهِمْ وَاشْتَرَوْا بِه ثَمَناً قَلِيلًا فَبِئْسَ ما يَشْتَرُونَ ) * « 1 » يعنى انداختند به پشت سرهاشان و خريدند به آن عوض كمى را ، پس بد خريدى بود آن عوض .\r\n\r\n","description":"","footnote":"\r\n« 1 » سوره آل عمران آيه 184\r\n","page_name":" 108 ","page_number":122},
  {"content":"\r\nو حضرت صادق عليه السّلام فرموده : قرآن يكى است نازل شده از نزديكى و اختلاف همان از جانب راويان است و بس .\r\nو هر چه در قرآن از مقولهء اين مضمون است كه فرموده : يا محمّد صلى الله عليه و آله و سلَّم هر آينه اگر شرك آورى البته عملت باطل مىشود و هر آينه از زيانكاران خواهى بود « 1 » و فرموده : براى اينكه بيامرزد خداوند گناهان سابق و لاحق تو را « 2 » و فرموده : اگر تو را ثبات نداده بوديم هر آينه البته نزديك شده بودى كه ميل نمائى بجانب آنها ميل قليلى در آن وقت هر آينه ميچشانيدم تو را دو چندان عذاب زندگى و دو چندان عذاب مردگى بعد از آن تو نمييافتى معينى براى خود بر ما « 3 » و امثال اين آيه ها اعتقاد ما اينست كه اين خطابها كه ظاهرا با جناب نبوى صلى الله عليه و آله و سلَّم شده غرض ديگرانند و از باب : اياك اعنى و اسمعى يا جارة مىباشد يعنى منظورم تو بودى و بشنو اى زن همسايه .\r\nمترجم گويد : و اين عبارت مثلى است مشهور ميان عرب در اين مقام مصنف گويد : و هر چه در احكام قرآنى لفظ « او » است كه در فارسى بمعنى يا مىباشد مكلف در آن حكم مخير است .\r\nو هر چه در قرآن : * ( يا أَيُّهَا الَّذِينَ آمَنُوا ) * است يعنى اى مؤمنان در تورية : يا ايها المساكين است يعنى اى بيچارگان .\r\n\r\n","description":"","footnote":"\r\n« 1 » * ( لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخاسِرِينَ ) * ( سوره زمر آيه 65 »\r\n« 2 » * ( لِيَغْفِرَ لَكَ اللَّه ما تَقَدَّمَ مِنْ ذَنْبِكَ وَما تَأَخَّرَ ) * ( سوره فتح آيه 2 )\r\n« 3 » * ( وَلَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا إِذاً لأَذَقْناكَ ضِعْفَ الْحَياةِ وَضِعْفَ الْمَماتِ ) * ( سوره بنى اسرائيل آيه 77 )\r\n","page_name":" 109 ","page_number":123},
  {"content":"\r\nو هيچ آيهء نيست كه اول آن * ( يا أَيُّهَا الَّذِينَ آمَنُوا ) * باشد مگر آنكه على بن ابى طالب عليه السّلام سردار مخاطبان آن آيه و امير و شريف و اول ايشان است .\r\nو هيچ آيه نيست كه بجانب بهشت برد مگر آنكه آن در شأن پيغمبر صلى الله عليه و آله و سلَّم و ائمه عليهم السّلام است و شيعيان و تابعان ايشان .\r\nو هيچ آيه نيست كه به آتش برد مگر آنكه آن در بارهء دشمنان و مخالفان ايشانست و اگر آيه هاى قرآنى در ذكر اولين باشد ، پس هر چه خوبى در آنهاست جارى است در اهل خير از دين اسلام ، و هر چه بدى باشد جارى است در اهل شر از ملت اسلام .\r\nو نيست در همهء خوبان و پيغمبران به از پيغمبر ما صلى الله عليه و آله و نه در همهء اوصياء افضل از اوصياء آن جناب و نه در همهء امتها افضل از اين امت كه در حقيقت شيعيان اهل بيت آن جنابند نه ديگران نيست در جميع كل اشرار بدتر از دشمنان و مخالفان ايشان .\r\n\r\nباب ( سى و چهارم ) اعتقاد در شأن انبياء و رسل و حجج و ملائكه\r\nابن بابويه رحمة الله عليه گويد :\r\nاعتقاد ما در شأن پيغمبران و رسولان و حجتهاى خدا عليهم السّلام آن است كه ايشان افضل از ملائكه‌اند ، و اينكه چون حقتعالى بملائكه فرمود : بدرستى كه من قرار خواهم داد خليفه‌اى در زمين ملائكه عرض نمودند آيا قرار ميدهى در زمين كسى را كه فساد مىكند در آن و خونها\r\n","description":"","footnote":"","page_name":" 110 ","page_number":124},
  {"content":"\r\nرا ميريزد و ما تسبيح به حمد تو مينمائيم و تقديس براى تو ميكنيم « 1 » خلاصه كلام ملائكه تمناى منزلت آدم عليه السّلام در زمين بود و معلوم است كه تمنا ننموده‌اند مگر منزلتى را كه فوق منزلت آنها است .\r\nو ديگر آنكه علم موجب مزيت است ، حقتعالى در قرآن فرموده كه : تعليم كرد خداوند آدم را عليه السّلام مجموع اسمها ( مترجم گويد يعنى اسمهاى جمله اشياء يا اسماء انبياء و اولياء و سرهنگان از اعدا بنا بر اختلاف روايات ) بعد از آن وانمود آنها را بر ملائكه ، پس گفت خبر دهيد مرا اى ملائكه باسمهاى اين جماعت اگر شما راستگويان بوده‌ايد ، ملائكه گفتند تسبيح تو را است اى خداوند نيست ما را علمى مگر آنچه تو ما را تعليم فرموده باشى بدرستى كه تو داناى حكيمى « 2 » فرمود خداوند كه اى آدم خبر ده ملائكه را بنامهاى اين اشخاص ، پس چون آدم عليه السّلام خبر دادشان بنامهاى آنها حقتعالى بملائكه فرمود كه : آيا نگفتم بشما كه من بتحقيق مىدانم غيب آسمانها و زمين را و مىدانم آن را كه بروز ميدهيد و آن را كه پنهان مينمائيد « 3 » .\r\nو اينها همه موجب ترجيح آدم مىشود بر ملائكه و آدم عليه السّلام پيغمبر بود براى ملائكه بدليل آن كه حقتعالى فرموده : * ( أَنْبِئْهُمْ بِأَسْمائِهِمْ ) * يعنى خبر ده اى آدم ملائكه را بنامهاى آن اشخاص .\r\n\r\n","description":"","footnote":"\r\n« 1 » * ( وَإِذْ قالَ رَبُّكَ لِلْمَلائِكَةِ إِنِّي جاعِلٌ فِي الأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ وَنَحْنُ نُسَبِّحُ بِحَمْدِكَ وَنُقَ دِّسُ لَكَ قالَ إِنِّي أَعْلَمُ ما لا تَعْلَمُونَ ) * سوره بقره آيه 28\r\n« 2 » * ( وَعَلَّمَ آدَمَ الأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ قالُوا سُبْحانَكَ لا عِلْمَ لَنا إِلَّا ما عَلَّمْتَن ا إِنَّكَ أَنْتَ الْعَلِيمُ الْحَكِيمُ ) * ( سوره بقره آيه 29 و 30 )\r\n« 3 » * ( قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَالأَرْضِ وَأَعْلَمُ ما تُبْدُونَ وَما كُنْتُمْ تَكْتُمُونَ ) * ( سوره بقره آيه 31 )\r\n","page_name":" 111 ","page_number":125},
  {"content":"\r\nو از جمله دليلهائى كه اثبات تفصيل آدم عليه السّلام بر ملائكه مينمايد امر كردن حقتعالى است ايشان را بسجود براى آدم عليه السّلام و معلوم است كه امر نفرموده بسجود مگر براى كسى كه افضل از آنها باشد و سجود مذكور ملائكه بندگى بود براى حقتعالى و احترام بود براى آدم عليه السّلام جهت آنچه در صلب او سپرده شده بود از پيغمبر ما و ائمه صلوات الله عليهم اجمعين . و جناب نبوى صلى الله عليه و آله و سلَّم فرموده : من افضلم از جبرئيل و ميكائيل و اسرافيل و از كل ملائكه مقربين و من بهترين خلقم و آقاى اولاد آدمم .\r\nو اما آنكه حقتعالى فرموده كه : هرگز سرپيچى نمىكند مسيح از اينكه بنده باشد مر خداوند را و نه ملائكه مقربين « 1 » هم موجب تفصيل ملائكه بر حضرت عيسى عليه السّلام نميشود و اين سخن را كه حق تعالى فرموده از آن راهست كه بعضى مردمان بودند كه معتقد خداوندى عيسى بودند و عبادت او مينمودند و آنها صنفى از نصارى بودند و بعضى ديگر ملائكه را ميپرستيدند و آنها طائفه صابئان و غيرها ميبودند ، و از اين رو حقتعالى فرمود كه : هرگز سرپيچى نمىكند مسيح از اينكه بنده باشد مر خداوند را ( الى آخر ) يعنى هرگز مسيح و سائر معبودهاى غير من كه مشركان عبادت آنها نموده‌اند سرپيچى نمىنمايند از اينكه بندگان باشند براى من .\r\nو ملائكه روحانيانند و معصومانند نافرمانى نمىكنند خدا را هر چه امرشان فرمايد و مىكنند آنچه را مأمور ميگردند ، نه ميخورند و نه مىآشامند و نه متألم ميشوند و نه بيمار و سفيد مو و پير ميگردند خوراك\r\n\r\n","description":"","footnote":"\r\n« 1 » * ( لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّه وَلَا الْمَلائِكَةُ الْمُقَرَّبُونَ ) * سوره نساء ( آيه 170 )\r\n","page_name":" 112 ","page_number":126},
  {"content":"\r\nو آبشان تسبيح است و تقديس و حياتشان از نسيم عرش است و تنعمشان بانواع علمها است آفريده ايشان را خداوند بقدرت خود نورها و روحها چنانچه خواسته و اراده نموده ، و هر صنفى از ملائكه محافظت مينمايد نوعى از مخلوقات را ، و ما قائل شديم بتفضيل اشخاصى كه تفضيل و ترجيحشان داديم بسبب آنكه آن حالتى كه به آن ميرسند از انواع خلقتهاى خداوندى اعظم و افضل از حال ملائكه است ، و الله اعلم .\r\n\r\nباب ( سى و پنجم ) اعتقاد در عدد انبياء و اوصياى ايشان\r\nابن بابويه رحمة الله عليه گويد : اعتقاد ما در عدد ايشان آن است كه يك صد و بيست و چهار هزار پيغمبرند ، و يك صد و بيست و چهار هزار وصى پيغمبرند براى هر پيغمبرى وصيى است كه وصيت به او نموده بامر خدا .\r\nو چنان معتقديم در بارهء جملگى كه ايشان آورده‌اند حقرا از نزد حق سبحانه و اينكه قول ايشان قول خدا است و امرشان امر خدا و اطاعتشان اطاعت خدا و مخالفت امرشان مخالفت امر خدا ، و آنكه هيچ يك سخن نگفتند مگر از خدا و از وحى خدا . و اينكه سادات انبياء پنج نفرند كه مدار تمام دوران گرديده‌اند و آن پنج نفر صاحبان شريعتهايند و اولو العزمند . نوح و ابراهيم و موسى و عيسى و محمّد صلى الله عليه و آله و عليهم اجمعين ، و محمّد سيد ايشان و افضل ايشان است ، و آنكه آن جناب صلى الله عليه و آله و سلَّم حقرا آورده و تصديق پيغمبران كرده و آنكه آنان كه تكذيبش نمودند البته چشندگان عذاب دردناكند در آخرت ، و كسانى كه به او گرويدند و تعظيم و حمايتش نمودند و ياريش نمودند و پيروى كردند\r\n","description":"","footnote":"","page_name":" 113 ","page_number":127},
  {"content":"\r\nنورى كه با او نازل شده آن جماعت ايشانند رستگاران و فايزان . و واجب است اعتقاد به آن كه حقتعالى نيافريده هيچ خلقى افضل از محمّد صلى الله عليه و آله و سلَّم و ائمه عليهم السّلام و ايشان محبوبترين خلايقند بسوى خدا و گرامىترين خلقند بر حقتعالى و مقدمند بر همه در اقرار به خدا وقتى كه خداوند گرفت عهد پيغمبران را و گواه گرفت ايشان را بر خودشان كه آيا من پروردگار شما نيستم ؟ همه عرض نمودند بلى « 1 » و آنكه حقتعالى مبعوث فرمود پيغمبر خود محمّد صلى الله عليه و آله و سلَّم را براى باقى پيغمبران در عالم ذر ، و آنكه خداوند هر عطائى كه بهر پيغمبرى فرمود به قدر معرفتش به حق پيغمبر ما محمّد صلى الله عليه و آله و سلَّم عطا نموده و موافق سبقت نمودنش بسوى اقرار به آن جناب .\r\nو اعتقاد داريم كه حقتعالى آفريده مجموع خلق را براى محمّد و اهل بيت او عليهم السّلام و آنكه اگر ايشان نبودند خداوند نمىآفريد آسمانها و زمين را و نه بهشت و جهنم را و نه آدم و نه حوا و نه ملائكه و نه هيچ آفريده را .\r\nو اعتقاد ما آنست كه حجتهاى خداوند دوازده امامند :\r\nاول ايشان امير المؤمنين على بن ابى طالب عليه السّلام است بعد از آن امام حسن عليه السّلام پس امام حسين عليه السّلام پس على بن الحسين عليه السّلام پس محمّد بن على عليه السّلام پس جعفر بن محمد عليه السّلام پس موسى بن جعفر عليه السّلام پس على بن موسى عليه السّلام ، پس محمد بن على عليه السّلام پس على بن محمّد عليه السّلام پس حسن بن على\r\n\r\n","description":"","footnote":"\r\n« 1 » * ( وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى ) * ( سوره اعراف آيه 171 )\r\n","page_name":" 114 ","page_number":128},
  {"content":"\r\nعليه السّلام پس محمد بن الحسن حجت خدا ايستاده بامر خدا صاحب زمان و خليفه خداوند رحمان در زمين حاضر در كل بلاد غائب از نظر عباد صلوات الله عليهم اجمعين . و اعتقاد ما در حق ايشان اينست كه ايشان اولو الامرند كه خداوند امر باطاعتشان فرموده و ايشان شاهدان بر مردمند و ايشان ابواب ا للهاند و راه حضرت اله‌اند و دليلان بر خداوندند و موضع سر علم او و بيان نمايندگان وحى او و اركان توحيد اويند ، و آنكه ايشان معصوم و محفوظند از خطا و لغزش ايشان آن كسانند كه حقتعالى ناپاكى را از ايشان برده و ايشان را خوب پاكيزه كرده و آنكه مر ايشان را معجزها و دليلها است و ايشان امان اهل زمينند چنانچه ستاره ها امان اهل آسمانند و مثل ايشان مثل كشتى نوح است كه هر كه سوار آن شد نجات يافت و مثل باب حطه است .\r\nمترجم گويد : باب حطه براى بنى اسرائيل بود و آن درگاهى بود كه مامور شدند كه خميده داخل آن شوند و بگويند حطة يعنى خدا گناه ما را بريزد و اين عمل طريق توبه‌اى بود براى آنها و وسيله عفوى و آن درگاه دروازه قريه اريحا از بلاد شام بود .\r\nمصنف گويد : و اعتقاد ما آنست كه ايشان بندگان مكرم خداوندند كه سبقت بر او نميگيرند بگفتار و ايشان بامر او عمل مينمايند .\r\nو چنان معتقديم در حق ايشان كه محبتشان ايمان است و بغضشان كفر است و آنكه امرشان امر خدا است و نهيشان نهى خدا و اطاعتشان اطاعت خدا و نافرمانيشان نافرمانى خدا و دوستشان دوست خدا و دشمنشان دشمن خدا است .\r\n","description":"","footnote":"","page_name":" 115 ","page_number":129},
  {"content":"\r\nو معتقديم كه زمين خالى نمىماند از حجت خدا يا ظاهر و عيانست و يا ترسان و پنهان .\r\nو معتقديم كه حجت الهى در زمين خدا و خليفه او در ميان بندگانش در زمان ما اين زمان قائم منتظر محمّد بن الحسن بن على بن محمّد بن على بن موسى بن جعفر بن محمّد بن على بن الحسين بن على بن ابى طالب عليهم السّلام است ، و آنكه آن حضرت همان كسى است كه به او خبر داده پيغمبر صلى الله عليه و آله و سلَّم از جانب حقتعالى باسم و نسب شريفش و آنكه او همان كسيست كه پر مىكند زمين را بانصاف و عدل چنانچه پرشده بظلم و جور و آنكه او همان كسى است كه ظاهر و غالب ميفرمايد حقتعالى به او دين خود را براى اينكه غلبه دهد او را بر دين بالكليه و اگر چه اين امر را مشركان نخواهند ، و آنكه او همان كسى است كه فتح ميفرمايد حقتعالى بر دو دست مباركش مشارق و مغارب زمين را تا باقى نماند در تمام زمين هيچ مكان مگر آنكه صدا بلند شود در آن باذان و دين بالتمام مختص خداوند بوده باشد .\r\nو آنكه او همان مهديست كه پيغمبر صلى الله عليه و آله و سلَّم به او خبر داده و آنكه او چون خروج فرمايد عيسى بن مريم عليه السّلام فرود آيد و در عقب آن حضرت نماز گذارد و كسى كه در عقب آن حضرت نماز گذارد مانند كسى است كه در عقب رسول خدا صلى الله عليه و آله و سلَّم نماز گزارده زيرا كه آن حضرت جانشين آن جناب است .\r\nو معتقديم كه شدنى نيست كه قائم و برپاشونده غير از آن حضرت باشد هر چه در غيبت خود باقى بماند و اگر باقى بماند در غيبت خود به قدر\r\n","description":"","footnote":"","page_name":" 116 ","page_number":130},
  {"content":"\r\nتمام عمر دنيا كه قائمى غير از او نخواهد بود ، جهت آنكه پيغمبر صلى الله عليه و آله و سلَّم و ائمه عليهم السّلام بر آن حضرت دلالت نموده‌اند باسم و نسب شريفش و به او تصريح نموده و بشارت داده‌اند ، صلوات الله عليهم اجمعين و من اين فصل را از كتاب هدايه بيرون آورده‌ام .\r\n\r\nباب « سى و ششم » اعتقاد در عصمت انبياء و ائمه و ملائكه\r\nابن بابويه رحمة الله عليه گويد : اعتقاد ما در شأن انبياء و رسل و ائمه و ملائكه صلوات الله عليهم اجمعين اينست كه ايشان معصوم « 1 » و\r\n\r\n","description":"","footnote":"\r\n« 1 » فرموده است شيخ مفيد عليه الرحمة كه عصمت از خداوند تعالى براى حجت خود ، آن توفيق دادن و لطف است و چنگ ( زدن ) حجتهاى خدا به آن توفيق و لطف از خلاصى از گناهان و غلط نمودن ( اشتباه كردن ) در دين خداوند و عصمت تفضلى است از جانب خداوند تعالى بر كسى كه بداند كه چنگ خواهد زد بعصمت او ، و اعتصام ، كار آن شخص چنگ زننده است و نيست عصمت مانع از قدرت بر قبيح ، و نه مضطركننده آن شخص معصوم بسوى حسن و نه ملجأكنندهء او بسوى حسن ، بلكه آن عصمت چيزيست كه ميداند خداوند كه هر گاه بكند آن را در بارهء بندهء از بندگانش اختيار نمىنمايد با آن نافرمانى او را ، و نيستند همهء خلق كه دانسته شود اين از حال ايشان بلكه دانسته شده از ايشان به اين صفت ايشانند ( آن كسانى كه برگزيدگان و نيكان از خلقاند ( ) ، فرموده است خداوند تعالى : * ( إِنَّ الَّذِينَ سَبَقَتْ لَهُمْ مِنَّا الْحُسْنى ) * ( سوره انبياء آيه 101 ) تا آخر آيه و فرموده است كه : * ( وَلَقَدِ اخْتَرْناهُمْ عَلى عِلْمٍ عَلَى الْعالَمِينَ ) * ( سوره دخان آيه 32 ) و فرموده است : * ( وَإِنَّهُمْ عِنْدَنا لَمِنَ الْمُصْطَفَيْنَ الأَخْيارِ ) * ( سوره ص آيه 47 ) و پيغمبران و امامان بعد از ايشان صلوات اللَّه و سلامه عليهم معصوم ميباشند در حالت پيغمبرى خود از جميع كبائر و صغائر و عقل تجويز مينمايند بر ايشان ترك مستحبى را بدون قصد تقصير و معصيت و تجويز نميكند بر ايشان ترك واجبى را از واجبات ، مگر پيغمبر ما و امامان بعد از او صلوات اللَّه عليهم كه بودند سالم از ترك مستحب و واجب پيش از حالت امامت و بعد از آن ، و اما وصف نمودن ايشان بكمال در همه احوال ايشان ؛ پس آنچه جزم به آن حاصل مىباشد كمال ايشان است در همه احوال ايشان كه بودند در آن حجتهاى خداوند تعالى بر خلقش و بتحقيق كه آمده است خبر به آن كه رسول خدا و امامان از ذريهء او صلوات اللَّه و سلامه عليهم بودند حجتهاى خداوند از ابتدائى كه كامل نمود عقلهاى ايشان را تا وقتى كه قبض نمود روح ايشان را ، و نبود از براى ايشان پيش از حال تكليف حال نقص و جهلى پس بدرستى كه ايشان جارى مجراى عيسى و يحيى عليهما السّلام بودند در حصول كمال از براى ايشان با صغر سن پيش از رسيدن به حد احتلام و اين امرى است كه تجويز مينمايد آن را عقول و انكار نمىنمايند آن را ، و نيست بسوى تكذيب اخبار راهى و وجه آن است كه جزم نمائيم بر كمال ايشان عليهم السّلام در علم و عصمت در حال نبوت و امامت و توقف نمائيم پيش از آن را ( يعنى پيش از پيغمبرى و پيش از امامت ) كه آيا بود حال ايشان حال نبوت و امامت يا نه و جزم نمائيم كه عصمت لازم ايشان است از اولى كه كامل گردانيد خداوند تعالى عقلهاى ايشان را تا وقتى كه گرفت ايشان را عليهم السّلام . مفيد\r\n","page_name":" 117 ","page_number":131},
  {"content":"\r\nپاكيزه شده گانند از هر چركينى و آنكه ايشان هيچ معصيتى را مرتكب نمى شوند نه كبيره و نه صغيره ، و نافرمانى حقتعالى نمىنمايند ، هر چه امرشان ميفرمايد و هر چه مأمور ميشوند ميكنند ، و هر كه ايشان را در حالى از احوالشان معصوم ندانسته ، پس بتحقيق كه جاهل به حق ايشان شده ، و هر كه جاهل بايشان شد كافر است .\r\nو اعتقاد ما در شأن ايشان آنست كه از ابتداء امرشان تا آخر هميشه معصوم و كامل و تمام و عالم ميباشند ، و در هيچ حالى از احوالشان متصف بنقصى و معصيتى و جهلى نمىباشند .\r\n","description":"","footnote":"","page_name":" 118 ","page_number":132},
  {"content":"\r\n\r\nباب ( سى و هفتم ) اعتقاد در نفى غلو و تفويض\r\nابن بابويه رحمة الله عليه گويد : اعتقاد ما در باره غاليان و تفويضيان آن است كه آنها كافر بخدايند و بدترند از يهود و نصارى و مجوس و قدريه « 1 » و حروريه « 2 » و از كل اهل بدعتها و ميلهاى گمراه كننده « 3 » و آنكه كوچك نشده است خداوند به چيزى مثل كوچك نمودن ايشان يعنى خداوند را چنانچه حقتعالى فرموده كه : نميرسد هيچ بشرى را كه بعد از آنكه خدا\r\n\r\n","description":"","footnote":"\r\n« 1 » قدريه ملعونند بىخلاف و خلاف در معنى قدريه است كه آيا جبريه‌اند يا تفويضيه و حق اينست كه هر دو طايفه گمراه و ملعونند و طايفهء محقه آنانند كه قائل بامر بين امريناند - منه رضوان اللَّه عليه\r\n« 2 » حروريه نوعى از خوارجند كه اصحاب عبد اللَّه بن حرورند و نماز بىزيرجامه ميكنند و حروراء نام موضعيست كه در آنجا مجتمع شده مشورت در باب قتل امير المؤمنين على عليه السّلام نمودند - منه\r\n« 3 » فرموده است شيخ مفيد رحمه اللَّه تعالى كه غلو در لغت گذشتن از حد است و بيرون رفتن از ميانه روى ، فرموده است خداوند تعالى : * ( يا أَهْلَ الْكِتابِ لا تَغْلُوا فِي دِينِكُمْ وَلا تَقُولُوا عَلَى اللَّه إِلَّا الْحَقَّ ) * تا آخر آيه ( سورهء نساء آيه 171 ) پس نهى فرموده است خداوند تعالى از در گذشتن از حد در باب مسيح عليه السّلام و حذر فرموده است بيرون رفتن از ميانه روى در گفتار را و گردانيده است آنچه را كه ادعا نمودند آن را نصارى در باب عيسى عليه السّلام غلو ، به جهت تجاوز نمودن ايشان از حد به نحوى كه بيان نموديم ما آن را و غاليان از كسانى كه ظاهرا اسلام را بر خود بسته بودند كسانيند كه نسبت دادند امير المؤمنين و امامان از ذريه او را عليهم السّلام بسوى خدائى و پيغمبرى و وصف نمودن ايشان را در فضيلت در دين و دنيا بسوى آنچه تجاوز نمودند در آن از حد ، و بيرون رفتند از ميانه روى و ايشان گمراهان و كافرانند و حكم نموده در بارهء ايشان امير المؤمنين صلوات اللَّه عليه بكشتن و سوزانيدن به آتش و حكم نمودند امامان عليهم السّلام بر ايشان بكافر بودن و بيرون رفتن از اسلام - مفيد .\r\n","page_name":" 119 ","page_number":133},
  {"content":"\r\nبه او كتاب و حكمت و نبوت عطا فرمود بمردم گويد كه بندگان من باشيد سواى خدا و ليكن بگويد كه خداوند شما را امر فرموده كه ربانى باشيد به آن كه بوديد كه تعليم كتاب مينموديد ، و به آن كه بوديد كه درس كتاب ميخوانديد و امر نمينمايد شما را كه ملائكه و پيغمبران را خدايان گيريد آيا امر مىكند شما را بكفر بعد از اين وقت كه شما مسلمانانيد « 1 » ايضا حقتعالى فرمود : از حد بدر مرويد در دينتان و نگوئيد بر خدا مگر حق را « 2 » .\r\nو اعتقاد ما در امر پيغمبر صلى الله عليه و آله آن است كه آن جناب در جنگ خيبر مسموم گرديدند و پيوسته همان خوراك بازگشت به آن جناب مىنمود تا آنكه رگ پشتش را بريد به همان سبب ارتحال فرمود « 3 »\r\n\r\n","description":"","footnote":"\r\n« 1 » * ( ما كانَ لِبَشَرٍ أَنْ يُؤْتِيَه اللَّه الْكِتابَ وَالْحُكْمَ وَالنُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّه وَلكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَبِما كُنْتُمْ تَدْرُسُونَ وَلا يَأْمُرَكُمْ أَنْ تَتَّخِذُوا الْمَلائِكَةَ وَالنَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ) * ( سورهء آل عمران آيه 73 و 74 )\r\n« 2 » * ( لا تَغْلُوا فِي دِينِكُمْ وَلا تَقُولُوا عَلَى اللَّه إِلَّا الْحَقَّ ) * ( سورهء نساء آيه 169 ) .\r\n« 3 » فرموده است شيخ مفيد عليه الرحمه كه آنچه ذكر نموده است آن را شيخ ابو جعفر رحمة اللَّه تعالى از آنكه رفتند پيغمبر صلى اللَّه عليه و آله و امامان عليهم السّلام بزهر و يا بكشته گشتن ، پس بعضى از آن از آن جمله است كه ثابت است ، و بعضى از آن از آن جمله است كه ثابت نميباشد ، و آنچه جزم به آن حاصل است آنست كه امير المؤمنين و امام حسن و امام حسين عليهم السّلام بيرون رفتند از دنيا بكشته گشتن و نمردند هيچ يك از ايشان بمرگ خود ، و آنچه ميشماريم ايشان را زهر داده شده موسى بن جعفر است عليهما السّلام و قوت دارد در نفس ، امر حضرت امام رضا عليه السّلام و اگر چه در آن شك مىباشد پس نيست راهى در غير ايشان به آن كه زهر داده شدند يا هلاك گرديده شدند يا دست و پاى بسته كشته گرديدند ، يعنى بناچار كشته گرديدند ( او قتلوا صبرا ) پس حكم به آن جارى مجراى اراجيف است و نيست بسوى يقين به آن راهى .\r\nو مفوضه گروهى انداز غلات ، و گفتارى كه به آن ممتاز گشتند از باقى غلات ( يعنى فرق بين مفوضه و ساير غلات ) اعتراف ايشان بود بحادث شدن امامان عليهم السّلام و مخلوق بودن ايشان و نفى قديم بودن از ايشان و نسبت دادن خلق و رزق را با وجود حدوث بسوى ايشان ، و ادعاى ايشان اين بود كه خداوند تعالى منفرد بود بخلقت ايشان و اينكه محول نمود بسوى ايشان خلق عالم را با آنچه در آن است و همهء افعال و خلاصه نوعى از اصحاب تصوف مىباشند ، و ايشانند اصحاب اباحه و قائل شدن بحلول و بود حلاج ( حسين بن منصور حلاج ) مخصوص باظهار تشيع و اگر چه ظاهر امرش تصوف بود ، و آن جماعت حلاجيه قومىاند ملحد و زنديق و بوهم مياندازند كه ايشان تقويت ميكنند هر گروهى را بدين ايشان و ادعا مينمايند از براى حلاج باطلهائى چند را و جارى مىباشند در اين باب مجراى مجوس و ادعا نمودن ايشان از براى زردشت معجزات را ، و جاريند مجراى نصارى در ادعا نمودن از براى عباد خود آيات و بينات را و مجوس و نصارى نزديكترند بسوى عمل نمودن بعبادات از ايشان و ايشان دورترند از شريعتها و عمل نمودن به آنها از نصارى و مجوس و بعد از آن شيخ مفيد عليه الرحمه فرموده است كه : و اما آنچه شيخ ابو جعفر رحمه اللَّه فرموده است كه هر آن كس كه مشايخ قميين و علماء ايشان را نسبت بتقصير دهد او غالى است ، پس نيست نسبت دادن اين قوم را بسوى تقصير علامت غلو هر گاه بوده باشد در ميانه اين جمع كه اشاره مىشود بايشان بشيخ بودن و عالم بودن كسى كه مقصر بوده باشد و جز اين نيست كه واجب است حكم بغلو بر كسى كه نسبت دهد محققين را بسوى تقصير خواه محققين از اهل قم باشند يا شهرى ديگر يا باقى مردم و بتحقيق كه ما شنيده‌ايم حكايت ظاهر و مشهورى را كه دفع آن نتوان نمود از ابى جعفر محمّد بن الحسن بن الوليد رحمة اللَّه تعالى در تفسير و اين حكايت آن است كه حكايت شده است از او كه گفته است كه اول درجهء از غلو نفى سهو است از پيغمبر صلى اللَّه عليه و آله و امام عليه السّلام ، پس اگر درست باشد اين حكايت از او پس او مقصر است با آنكه او از مشايخ قميين و علماء ايشان است و به تحقيق كه يافتيم ما جماعتى را كه وارد شدند بسوى ما از قم كه تقصير مينمودند تقصير آشكارائى را كه در دين و فرود مىآوردند امامان را عليهم السّلام از مرتبه هاى خود و گمان مينمودند كه ائمه عليهم السّلام نميدانند بسيارى از احكام دينيه را تا آنكه واقع شود در دلهاى ايشان ، و از ايشان كسى بود كه ميگفت ائمه عليهم السّلام ملجأ ميشوند در حكم شريعت بسوى رأى و ظنون و ادعا مينمودند با اين مطلب كه از علماء ميباشند و حال آنكه اين تقصيرى است كه شبهه در آن نميباشد و كافى مىباشد در علامت غلو آنكه : هر كس كه قائل بغلو مىباشد نفى مىكند از ائمه عليهم السّلام علامات حدوث را و حكم مىكند از براى ايشان بخداوندى و قديم بودن صريحا ، يا آنچه اقتضاى آن مينمايد از خلق اعيان و اجسام ، و اختراع نمودن جواهر و آنچه نيست مقدور عباد از اعراض ، و احتياجى نيست با اين علامت غلو كه مذكور شد ، به حكم نمودن بر ايشان و تحقيق امر ايشان ، بسوى آنچه قرار داده است آن را ابو جعفر رحمة اللَّه سمه ( علامت ) در غلو در هيچ حال - مفيد .\r\n","page_name":" 120 ","page_number":134},
  {"content":"\r\nو امير المؤمنين عليه السّلام را عبد الرحمن بن ملجم لعنه الله بقتل رسانيد ، بشمشيرى كه در آن زهر بود و در غرى يعنى نجف مدفون گرديد و امام حسن را زوجهء آن حضرت جعده نام دختر اشعث كندى لعنها الله مسموم ساخت و از آن وفات نمود . و امام حسين عليه السّلام در كربلا مقتول شد و قاتلش سنان بن انس نخعى لعنه الله بود و بقولى شمر بن ذى الجوشن ضبابى لعنه الله . و على بن الحسين سيد العابدين را عليه السّلام وليد بن عبد الملك لعنه الله مسموم نمود و كشت . و امام محمّد باقر عليه السّلام را ابراهيم بن وليد لعنهما الله مسموم ساخت و كشت . و امام جعفر صادق عليه السّلام را ابو جعفر منصور دوانقى لعنه الله مسموم كرد و كشت .\r\n","description":"","footnote":"","page_name":" 121 ","page_number":135},
  {"content":"\r\nو امام موسى عليه السّلام را هرون الرشيد لعنه الله بزهر كشت . و امام رضا عليه السّلام را مأمون لعنه الله بزهر مقتول ساخت . و امام محمّد تقى عليه السّلام را معتصم لعنه الله بسم كشت . و امام على النقى عليه السّلام را متوكل لعنه الله بسم مقتول نمود . و امام حسن عسكرى عليه السّلام را معتمد لعنه الله بزهر بقتل رسانيد .\r\nو اعتقاد ما آن است كه اين امور بحقيقت وقوع يافت ، و آنكه مشتبه نشد امر ايشان بر مردم چنانچه خيال نموده‌اند آن كسانى كه در حق ايشان عليهم السّلام تجاوز از حد كرده‌اند بلكه مردم مشاهده كردند قتل هر يك را بر سبيل حقيقت و درستى نه به وضع گمان و خيال و نه بر شك و شبهه ؛ و هر كه معتقد باشد كه همه يا بعضى از آن جنابان عليهم السّلام غلطانداز و مورد اشتباه گرديده در حقيقت وفات ننموده‌اند آن كس بر دين ما نيست و ما از او بيزاريم .\r\n","description":"","footnote":"","page_name":" 122 ","page_number":136},
  {"content":"\r\nو بتحقيق كه خبر دادند پيغمبر صلى الله عليه و آله و سلَّم و ائمه عليهم السّلام كه ايشان مقتول ميگردند پس هر كه گويد كشته نگشته‌اند تكذيب ايشان نموده و هر كه تكذيب ايشان نمود البته تكذيب خدا كرده و به خدا كافر شد و بيرون از دين اسلام رفت و هر كه دينى غير از اسلام خواهد هرگز از او قبول نميشود و او در آخرت از جملهء زيانكاران است . و حضرت امام رضا عليه السّلام مكرر در دعاى خود ميگفت : پروردگارا من تبرى و تحاشى ميكنم به خدمت تو از قدرت و قوت كه نيست يار و قوتى مگر به تو ، پروردگارا من تبرى مينمايم بسوى تو از آن كسانى كه در بارهء ما ميگويند سخنى را كه ما در خود ندانسته‌ايم ، پروردگارا من بيزارم از آن كسانى كه ادعا مينمايند براى ما چيزى را كه حق ما نيست خداوندا من بيزارى ميجويم به خدمت تو از آنها كه در بارهء ما گفتند سخنى را كه ما نگفته‌ايم در باره خودمان خدايا آفرينش مر تراست و روزى دادن مر تو را تو را بندگى مينمائيم و از تو مدد ميجوئيم ، خدايا توئى خالق ما و خالق پدران ما كه سابق ميبوده‌اند خداوندا سزاوار نميشود خداوندى مگر به تو ، و درست نمىآيد خدائى مگر براى تو ، پس لعنت فرما آن نصارى را كه عظمت تو را كوچك ياد نمودند ، و لعن فرما شبيه گويندگان\r\n","description":"","footnote":"","page_name":" 123 ","page_number":137},
  {"content":"\r\nسخن آنها را از جمله خلائقت ، خدايا ما يا بندگان توايم و بندگانزادگان تو ، اختيار نداريم براى خودمان ضررى را و نه نفعى را و نه مرگى را و نه زندگىاى را و نه زندگى بعد از مردنى را ، خداوندا هر كه پنداشت كه ما خدايانيم ، ما از او بيزاريم ، و هر كه پنداشت كه رجوع آفريدن بسوى ما است و عهدهء روزى دادن بر ما است ما از او بيزاريم ، چون بيزارى عيسى بن مريم عليه السّلام از نصارى ، خدايا ما دعوت نكرده‌ايم آنها را به آنچه ميپندارند ، مگير ما را به آنچه ميگويند و بيامرز ما را گناه آنچه مىپندارند ، پروردگار من مگذار بر روى زمين ديارى از كافرين را كه اگر تو بگذاريشان گمراه ميكنند بندگانت را ، و فرزند نمىآورند مگر نابكار كفر شعارى را ( شديد الكفرى را خ ل ) و از زراره مروى است كه گفت خدمت حضرت صادق عليه السّلام عرض كردم كه مردى از اولاد عبد الله بن سبا قائل بتفويض است ، فرمود تفويض چيست ؟ عرض نمودم كه ميگويند كه حق تعالى آفريد محمّد و على عليهما السّلام را بعد از آن امر را بايشان تفويض كرد ، پس آفريدند و روزى دادند و زنده نمودند و ميرانيدند ، فرمود : دروغ گفته دشمن خدا ، و فرمود چون مراجعت بسوى او نمائى بخوان بر او آيه سوره رعد را :\r\n","description":"","footnote":"","page_name":" 124 ","page_number":138},
  {"content":"\r\n* ( أَمْ جَعَلُوا لِلَّه شُرَكاءَ ) * ( الى آخره ) يعنى آيا قرار داده‌اند شريكان براى خدا كه خلق نموده‌اند آن شريكان مثل خلق خدا ، پس مشتبه گرديده خلق بر ايشان ، بگو يا محمّد ( ص ) كه خداوند خالق هر چيز است و اوست يكتاى شديد القهر « 1 » زراره گويد پس بازگشتم بسوى آن مرد و او را خبر دادم به آن كه حضرت صادق عليه السّلام فرموده بود ، آنگاه گويا لقمه به سنگش داده‌ام ، يا گفت كه : گويا گنگ شد :\r\nو بتحقيق كه حقتعالى تفويض فرموده امر دينش را به پيغمبرش صلى الله عليه و آله و سلم و فرمود : هر چه داد شما را رسول بگيريدش و از هر چه نهيتان نمود باز ايستيد « 2 » و بتحقيق كه تفويض فرموده پيغمبر اين امر را بائمه عليه السّلام و علامت مفوضه و غاليان و اصناف آنها آن است كه پيران و جوانانشان را نسبت به اعتقاد تقصير ميدهند يعنى در معرفت پيغمبر ( ص ) و ائمه عليهم السّلام . و علامت حلاجيه از غاليان ادعاء انزوا بشغل عبادت است با وجود تدين آنها به ترك نماز و سائر فريضها و ادعاء معرفت اسمهاى اعظم الهى و ادعاء انطباع حقتعالى يعنى تجلى ذات او براى ايشان و آنكه ولى چون خلوص يابد و بمذهب آنها عارف شود افضل از انبياء است نزد آنها .\r\nو ايضا از جمله علامتهاشان ادعاء علم كيميا است با وجود آنكه هيچ از آن را نميدانند سواى دغل و فساد و رواج دادن شبه و قلعى بر مسلمانان خدايا ما را از آنها مگردان و تمامشان را لعنت نما\r\n\r\n","description":"","footnote":"\r\n« 1 » * ( أَمْ جَعَلُوا لِلَّه شُرَكاءَ خَلَقُوا كَخَلْقِه فَتَشابَه الْخَلْقُ عَلَيْهِمْ قُلِ اللَّه خالِقُ كُلِّ شَيْءٍ وَهُوَ الْواحِدُ الْقَهَّارُ ) * ( رعد آيه 17 )\r\n« 2 » * ( ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * ( سوره حشر آيه 7 )\r\n","page_name":" 125 ","page_number":139},
  {"content":"\r\n\r\nرباب ( سى و هشتم ) اعتقاد در ظالمان\r\nابن بابويه رحمة الله عليه گويد : اعتقاد ما در باره ظالمان آن است كه آنها ملعونند و تبرى از آنها واجب است . حقتعالى در قرآن فرموده :\r\n* ( وَما لِلظَّالِمِينَ مِنْ أَنْصارٍ ) * « 1 » نيست براى ستمكاران هيچ يار ، و ايضا فرموده : كيست ظالمتر از آن كسان كه بر خداوند دروغ بسته‌اند ؟ آن جماعت بر پروردگارشان عرض ميشوند و گواهان ميگويند كه اينهايند آنان كه دروغ گفته‌اند بر پروردگارشان * ( أَلا لَعْنَةُ الله عَلَى الظَّالِمِينَ ) * لعنت خدا بر ظالمان آنان كه منع راه خدا مينمايند و طالب اعوجاج و ميلند براى آن راه ، و آنها كافر و منكر آخرتند « 2 » ابن عباس در تفسير اين آيه گويد : مراد از راه خدا در اين مواضع على بن ابى طالب و ائمه عليهم السّلاماند .\r\nو در كتاب خدا دو نوع امام مذكور است ، امام هدايت و امام ضلالت حقتعالى فرموده : گردانيديم ايشان را امامانى كه هدايت ميكنند بامر ما « 3 » و فرمود : گردانيديم آنها را امامانى كه دعوت مينمايند بسوى آتش و روز قيامت مدد كرده نميشوند و پيرو آنها نموديم در اين دنيا لعنتى را و روز قيامت آنها از جمله زشت صورت شدگانند « 4 »\r\n\r\n","description":"","footnote":"\r\n« 1 » سوره بقره آيه 273\r\n« 2 » * ( وَمَنْ أَظْلَمُ مِمَّنِ افْتَرى عَلَى اللَّه كَذِباً أُولئِكَ يُعْرَضُونَ عَلى رَبِّهِمْ وَيَقُولُ الأَشْهادُ هؤُلاءِ الَّذِينَ كَذَبُوا عَلى رَبِّهِمْ ) * ( تا آخر آيه ) سوره هود آيه 21 و 22\r\n« 3 » * ( وَجَعَلْناهُمْ أَئِمَّةً يَهْدُونَ بِأَمْرِنا ) * سوره انبياء آيه 73\r\n« 4 » ) * ( وَجَعَلْناهُمْ أَئِمَّةً يَدْعُونَ إِلَى النَّارِ وَيَوْمَ الْقِيامَةِ لا يُنْصَرُونَ وَأَتْبَعْناهُمْ فِي هذِه الدُّنْيا لَعْنَةً ) * ( تا آخر آيه سوره قصص آيه 41 )\r\n","page_name":" 126 ","page_number":140},
  {"content":"\r\nو چون نازل شد آيهء : * ( اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً ) * « 1 » يعنى بپرهيزيد از گناهى كه نرسد عقوبتش بستمكاران از شما تنها جناب نبوى صلى الله عليه و آله و سلَّم فرمود : كسى كه غصب كند از على عليه السّلام مكان مرا همين مكان بعد از وفات من ، همان است كه انكار نموده نبوت مرا و نبوت پيغمبران پيش از مرا .\r\nو هر كه دوست و تابع ظالمى شود ظالم است . خداوند فرموده :\r\nاى آن كسانى كه ايمان آورده‌ايد مگيريد پدرانتان را و برادرانتان را دوست خود اگر ترجيح دهند كفر را بر ايمان و كسانى از شما كه دوست ميگيرند آنها را آن كسان حقا كه ظالمانند « 2 » و حقتعالى در قرآن فرموده : اى مؤمنان دوست مگيريد قومى را كه غضب كرده خدا بر آنها بتحقيق كه نااميد شده‌اند آنها از آخرت چنانچه نااميد شده‌اند كافران از اهل قبور « 3 » و ايضا فرموده : نمىيابى تو يا محمّد صلى الله عليه و آله و سلَّم قومى را كه ايمان به خدا و روز واپسين آورده باشند كه دوستى نمايند با كسى كه خصمى نموده خدا را و رسول خدا را و اگر چه پدرانشان يا پسرانشان يا برادرانشان يا عشيرتشان باشند ، آن مؤمنان را حقتعالى ايمان نوشته در دلهاشان « 4 » و فرموده : هر كس دوست گيرد آنها را از شما پس بدرستى كه او\r\n\r\n","description":"","footnote":"\r\n« 1 » سوره انفال آيه 25\r\n« 2 » * ( يا أَيُّهَا الَّذِينَ آمَنُوا لا تَتَّخِذُوا آباءَكُمْ وَإِخْوانَكُمْ ) * تا آخر آيه سوره توبهء آيه 23\r\n« 3 » * ( يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّه عَلَيْهِمْ ) * « تا آخر » سوره ممتحنه آيه 13\r\n« 4 » * ( لا تَجِدُ قَوْماً يُؤْمِنُونَ بِاللَّه وَالْيَوْمِ الآخِرِ ) * مجادله آيه 23\r\n","page_name":" 127 ","page_number":141},
  {"content":"\r\nاز آنها است بتحقيق كه خداوند هدايت نميفرمايد آن قوم را كه ظالمند « 1 » و فرموده : ميل بجانب آن كسان كه ستم كرده‌اند كه آتش بشما ميرسد « 2 » و ظلم عبارت است از نهادن چيزى در غير موضعش ، پس هر كه ادعا امامت نمايد و امام نباشد ظالم و ملعون است ، و هر كه امامت را در غير اهل امامت نهد ظالم و ملعون است . و جناب نبوى صلى الله عليه و آله و سلَّم فرموده ، هر كه انكار امامت على كند بعد از من انكار نبوت من نمود و هر كه انكار نبوت من كرد انكار خداوندى خداوند را نموده و فرمود : يا على توئى مظلوم بعد من و هر كه تو را ظلم نموده مرا ظلم كرده و هر كه تو را انصاف داد مرا انصاف داده و هر كه تو را انكار كرد مرا انكار نموده و هر كه دوستى با تو كرد دوستى با من كرده و هر كه دشمنى با تو نموده دشمنى با من نموده ، و هر كه فرمان تو را برد فرمان من برده و هر كه نافرمانى تو كرد نافرمانى من كرده .\r\nو اعتقاد ما در باره كسى كه انكار امامت امير المؤمنين على بن ابى طالب و ائمه عليهم السّلام بعد از آن حضرت نمود آن است كه مانند كسيست كه انكار نبوت جميع انبياء عليهم السّلام نموده اعتقاد ما در باره كسى كه اقرار بامير المؤمنين عليه السّلام و انكار يكى از امامان ما بعد آن جناب كرده بمنزله كسى است كه اقرار بهمهء انبياء نموده و منكر پيغمبر ما صلى الله عليه و آله و سلَّم بوده باشد .\r\n\r\n","description":"","footnote":"\r\n« 1 » * ( وَمَنْ يَتَوَلَّهُمْ مِنْكُمْ فَإِنَّه مِنْهُمْ إِنَّ اللَّه لا يَهْدِي الْقَوْمَ الظَّالِمِينَ ) * ( سوره ممتحنه آيه 24 )\r\n« 2 » * ( وَلا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ ) * ( سوره هود آيه 115 )\r\n","page_name":" 128 ","page_number":142},
  {"content":"\r\nو حضرت صادق عليه السّلام فرمودند كه : منكر آخر ما مثل منكر اول ما است . و جناب نبوى فرمودند كه : امامان بعد از من دوازده نفرند ، اولشان امير المؤمنين و آخرشان قائم است ، اطاعت امر ايشان اطاعت امر منست و نافرمانى امر ايشان نافرمانى امر منست ، هر كه انكار يكى از ايشان نمود انكار من كرده . و حضرت صادق عليه السّلام فرموده : هر كه شك نمايد در كفر دشمنان ما و ظالمان حق ما كافر است . و جناب امير عليه السّلام فرموده : من هميشه مظلوم بوده‌ام از روزى كه مادرم مرا زاد ، حتى آنكه عقيل را وقت بود كه درد چشم عارض ميشد و ميگفت دارو به چشم من مريزيد تا اول به چشم على بريزيد ، پس به چشم من ميريختند بىآنكه دردى داشته باشد .\r\nو اعتقاد ما در بارهء كسى كه جنگ با على عليه السّلام كند آنست كه او كافر است بسبب فرمودهء جناب نبوى صلى الله عليه و آله و سلَّم كه : هر كه مقاتله با على كرد مقاتله با من كرده و هر كه حرب با على نموده با من حرب نموده و هر كه حرب با من نمود با خدا حرب نموده . و ايضا فرموده آن جناب بعلى و فاطمه و حسن و حسين عليهم السّلام كه : من در جنگم با هر كه در جنگ است با شما و آشتيم با هر كه آشتيست با شما .\r\nو اما فاطمه عليها السّلام اعتقاد ما در شان آن حضرت آن است كه سيده زنان عالميان است از اولين و آخرين ، و آنكه حقتعالى غضب ميفرمايد بسبب غضب او ، و خشنود مىشود بخشنودى او ، زيرا كه خداوند بريده ( و قطع كرده ) او را و هر كه دوست دارد او را از آتش . و اينكه آن حضرت\r\n","description":"","footnote":"","page_name":" 129 ","page_number":143},
  {"content":"\r\nبيرون رفت از دنيا خشمناك بر ظلم نمايندگانش و غضبكنندگان حقش و كسانى كه سلب ميراث او از پدرش صلى الله عليه و آله و سلَّم نمودند . و جناب نبوى صلى الله عليه و آله و سلَّم فرموده : فاطمه پاره تن من است ، هر كه او را آزار نمايد مرا آزار نموده ، و هر كه او را بغيظ آورد مرا بغيظ آورده و هر كه او را شاد كند مرا شاد كرده . و ايضا فرمود كه : فاطمه پارهء تن منست و او جان منست كه در ميان دو پهلوى من است ، مرا بد مىآيد آنچه او را بد آيد و مسرور ميدارد مرا آنچه او را مسرور دارد و اعتقاد ما در باب برائت و بيزارى آنست كه واجب است از چهار بت . يغوث و يعوق و نسر و هبل و از چهار شريك : لات و عزى و منات و شعرى و از هر كس كه عبادت آنها نموده و از همه تابعان آنها و اينكه آنها بدترين خلق خدايند و اينكه كامل نميشود اقرار به خدا و رسول صلى الله عليه و آله و سلَّم و ائمه معصومين عليهم السّلام الا بيزارى از دشمنانشان .\r\nو اعتقاد ما در بارهء كشندگان انبيا و قاتلان ائمه معصومين عليهم السّلام آن است كه آنها كافر و مشرك و مجاور ابدى درك اسفل آتشند و هر كه جز اين عقيده در باره آنها داشته باشد آن كس نزد ما هيچ از دين خداوند نيست .\r\n","description":"","footnote":"","page_name":" 130 ","page_number":144},
  {"content":"\r\n\r\nباب ( سى و نهم ) اعتقاد در تقيه « 1 »\r\nابن بابويه رحمة الله عليه گويد : اعتقاد ما در باب تقيه آن است كه آن واجب است ، هر كه ترك تقيه نمود مانند كسى است كه ترك نماز نموده و به خدمت حضرت صادق عليه السّلام عرض شد كه : يا ابن رسول الله ما مىبينيم در مسجد مردى را كه فاش دشنام بدشمنان شما ميدهد و نامشان ميبرد ، آن حضرت فرمود : چه مرض دارد خدا لعنتش كند ما را در معرض اذيت مياندازد ، بتحقيق كه حقتعالى فرموده : دشنام مگوئيد\r\n\r\n","description":"","footnote":"\r\n« 1 » گفته است شيخ مفيد رحمة اللَّه تعالى كه تقيه كتمان حق و پوشيده داشتن اعتقاد در آن است و متعرض نشدن مخالفين و ترك يارى نمودن با ايشان به چيزى كه به عقب در آورد ضررى را در دين و دنيا و فرض تقيه وقتى است كه بداند بالبديهة و يا مظنه قوى يعنى بر ضرر بهمرساند پس هر زمان كه نداند ضررى را در اظهار حق و نه مظنه قوى در آن داشته باشد واجب نباشد فرض تقيه و بتحقيق كه امر نموده‌اند حضرات ائمه صادقين عليهم السّلام جماعتى از شيعيان خود را بباز داشتن و نگاهداشتن خود از اظهار حق و در باطن و پوشيده نگاهداشتن آن از دشمنان دين و يارى نمودن به چيزى كه بر طرف كند شك را از ايشان در باره مخالفت ايشان و بود آن اصلح براى ايشان و حضرات ائمه عليهم السّلام امر ميفرمودند جماعتى ديگر را از اصحاب خود بسخن گفتن با خصمان و آشكارا نمودن امر حق با ايشان و خواندن ايشان بسوى امر حق ، به جهت دانستن ايشان عليهم السّلام كه ضررى نيست بر آن جماعت در آن .\r\nپس تقيه واجب مىشود بحسب آنچه ياد نموديم آن را ، و ساقط مىباشد فرض آن در مواضع ديگر به نحوى كه مقدم داشتيم آن را ، و شيخ ابو جعفر رحمه اللَّه تعالى اجمال نموده است گفتار را در آن و تفصيل نداده است آن را به نحوى كه ما بيان نموديم آن را و حكم نموديم آن را و حكم نموده است به آنچه اطلاق نموده است آن را در آن بدون تقيه نمودن بر خودش از براى ضايع نمودن فرض در تقيه و ترك نمودن مقتضاى آن زيرا كه كشف نموده است نفس خود را در آنچه اعتقاد نموده است آن را از حق بمجالس مشهوره خود و مقامات آنچنان كه معروف مىباشد و تصنيفات خود كه سير نموده است در آفاق و بر نخورده است مترجم گويد كه بعد از اين كلام در نسخه اصل بياضى ميبود و بعد از بياض چند سطرى ميبود كه مفاد محصلى به جهت ناتمامى نميداشت لهذا ترجمه نشد .\r\nمصحح اين نسخه سيد محمود بن سيد جعفر الموسوى گويد كه آن نواقص را كه در اصل بياض بوده ما يافتيم و بترجمه آن مبادرت نموديم ، اينك دنباله كلام شيخ مفيد عليه الرحمه است كه فرموده : و برنخورده است به تناقض بين افعال و اقوال خود و اگر شيخ ابو جعفر كلام در تقيه را در جاى خود مينهاد و آنچه را كه در لفظ مطلق آورده مقيد ميفرمود البته از تناقض خالى بود و حقيقة امر از براى كسانى كه راه راست مىطلبند در اين باب روشن و مبين ميگرديد و در فهم تقيه بر جويندگان بسته نميشد و در معنى تقيه بر اشكالى برنميخوردند و لكن شيخ ابو - جعفر بطريقه اصحاب حديث است در عمل كردن بظواهر الفاظ و عدول از طرق اعتبار و اين رائى است كه بر دين صاحبش ضرر دارد و كسى كه بر اين طريقه استوار باشد و عقل را به كار نبندد از دين حقايق و استبصار حق محروم است مفيد .\r\n","page_name":" 131 ","page_number":145},
  {"content":"\r\nآنان را كه غير خداوند را ميخوانند كه آنها دشنام ميدهند خدا را بظلم و تعدى بدون علم « 1 » و ايضا آن حضرت فرمود : هر كه دشنام به ولى خدا دهد دشنام به خدا داده . و جناب نبوى صلَّى الله عليه و آله و سلَّم بامير المؤمنين عليه السّلام فرمودند كه : هر كه دشنام به تو داد دشنام به من داده و هر كه دشنام به من داده دشنام به خدا داده و هر كه دشنام به خدا داد ، دور افكند خداوند او را بر دو سوراخ بينيش در جهنم .\r\nو تقيه واجبى است كه تركش جايز نيست تا خروج قائم عليه السّلام\r\n\r\n","description":"","footnote":"\r\n« 1 » * ( وَلا تَسُبُّوا الَّذِينَ يَدْعُونَ مِنْ دُونِ اللَّه فَيَسُبُّوا اللَّه عَدْواً بِغَيْرِ عِلْمٍ ) * ","page_name":" 132 ","page_number":146},
  {"content":"\r\nو هر كه تركش كند پيش از خروج آن حضرت بتحقيق كه از دين خدا بيرون رفته و از دين اماميه خارج شده و مخالفت خدا و رسول و ائمه عليهم السّلام نموده . و از آن حضرت سؤال شد از معنى اينكه حقتعالى فرموده كه :\r\nگرامىترين شماها در نزد خداوند اتقاى شما است « 1 » فرمود عملكننده ترين شما بتقيه .\r\nو بتحقيق كه حقتعالى مرخص فرموده اظهار دوستى كافران را در حال تقيه و فرموده : بايد مؤمنان كافران را دوست نگيرند غير از مؤمنان و هر كه بكند اين كار را نيست در هيچ چيزى از خدا ، مگر اينكه تقيه نمائيد از كافران تقيه‌اى .\r\nو ايضا فرموده كه : منع ميفرمايدتان خداوند از آنان كه جنگ با شما نكردند در دين و شما را بيرون ننموده‌اند از ديارتان كه نيكى به آنها كنيد و بسوى آنها سلوك باعتدال نمائيد ، بدرستى كه خداوند دوست مىدارد منصفان را ، منع نمينمايد خدا شما را جز آن كسانى كه مقاتله نمودند با شما در دين و شما را از ديارتان اخراج نمودند و معاونت يك ديگر كردند بر اخراج شما و منع ميفرمايد از آنكه دوست گيريد آنها را و آن كسانى كه دوست مىگيرند آنها را ظالمانند . و حضرت صادق عليه السّلام فرمود كه خود ميشنوم كلام مردى را در مسجد و او مرا دشنام مىگويد و پنهان مىشوم از او به پشت ستون كه مرا نبيند و ايضا فرموده و مخالطه نمائيد با مردم به ظاهر و مخالفت ايشان كنيد به باطن مادام كه حكمرانى بچه بازى است . و ايضا فرمود : ريا با مؤمن شرك است و با منافق در خانه او عبادت است\r\n\r\n","description":"","footnote":"\r\n« 1 » * ( إِنَّ أَكْرَمَكُمْ عِنْدَ اللَّه أَتْقاكُمْ ) * .\r\n","page_name":" 133 ","page_number":147},
  {"content":"\r\nو ايضا فرمود كه هر كه با آنها در صف اول نماز كند گويا با رسول خدا در صف اول نماز گزارده . و ايضا فرمود : عيادت نمائيد مرضاى آنها را و حاضر شويد جنازه هاشان را نماز گزاريد در مسجدهاشان . و ايضا فرمود : كه براى ما زينت باشيد و بر ما عار مباشيد . و ايضا فرمود : خدا رحمت كند كسى را كه محبوب سازد ما را پيش مردم و مبغوض ننمايدمان نزد ايشان و نام قصه گويان نزد آن حضرت مذكور شد ، حضرت فرمود خدا لعنتشان كند تشنيع بر ما ميكنند ، يعنى سبب تشنيع مخالفان بر ما مىشوند . و از آن حضرت سؤال شد كه آيا گوشدادن براى سخن قصه گويان حلال است ؟ فرمود نه . و فرمود : هر كس گوش دهد بسخنگوئى بندگى او نموده پس اگر آن سخنگوى از جانب خدا باشد مستمع بندگى خدا نموده و اگر ناطق از جانب ابليس باشد مستمع عبادت ابليس نموده . و از آن حضرت سؤال شد از معنى اينكه خداوند فرموده كه :\r\nشاعران پيروى آنها ميكنند گمراهان « 1 » فرمود آنها قصه گويانند . و جناب نبوى صلى الله عليه و آله فرمودند كه هر كه وارد صاحب بدعتى شود و او را تعظيم و توقير نمايد ، بتحقيق كه سعى در خراب كردن بناى اسلام نموده و اعتقاد ما در بارهء كسى كه مخالف با ما شود در يك امر از امور دين معاينه اعتقاد ما است در بارهء آنكه مخالفت ما در جميع امور دين نموده باشد .\r\n\r\n","description":"","footnote":"\r\n« 1 » * ( وَالشُّعَراءُ يَتَّبِعُهُمُ الْغاوُونَ ) * « سوره شعراء آيه 224 »\r\n","page_name":" 134 ","page_number":148},
  {"content":"\r\n\r\nباب ( چهلم ) اعتقاد در شان آباء جناب نبوى صلى الله عليه و آله و سلم\r\nابن بابويه رحمة الله عليه گويد :\r\nاعتقاد ما در شأن پدران جناب پيغمبر صلى الله عليه و آله و سلَّم آنست كه همه مسلمانان بوده‌اند از آدم عليه السّلام تا پدرش عبد اللَّه و آنكه ابو طالب مسلم بوده .\r\nو مادر آن جناب آمنه دختر وهب مسلمه بوده ، و آن جناب صلى الله عليه و آله و سلَّم فرمود : از نكاح بيرون آمده‌ام و از زنا بيرون نيامده‌ام از ابتداء آدم عليه السّلام . و مرويست كه عبد المطلب حجت خدا بوده و ابو طالب وصيش بود رضوان الله عليهما « 1 »\r\n\r\n","description":"","footnote":"\r\n« 1 » شيخ مفيد محمّد بن نعمان رضوان اللَّه عليه فرموده كه پدران پيغمبر اكرم محمّد صلى اللَّه عليه و آله تا آدم ابو البشر عليه السّلام تمامى موحد بوده‌اند بر ايمان بخداى تعالى همان طورى كه شيخ ابو جعفر بن بابويه رحمه اللَّه تعالى ذكر فرموده‌اند و دليل اين امر اجماع فرقه محقه است ، و نيز در قول خداوند تعالى است * ( الَّذِي يَراكَ حِينَ تَقُومُ وَتَقَلُّبَكَ فِي السَّاجِدِينَ ) * ( سورهء شعراء آيه 218 و 219 ) يعنى آن خدائى كه مىبيند تو را در آن هنگام كه برميخيزى بامر نبوت و مىبيند گردش تو را در اصلاب پيغمبران و پاكان سجده كنندگان كه در اين آيه خداوند اراده فرموده گرديدن آن حضرت را در اصلاب موحدين ، و پيغمبر خدا صلى اللَّه عليه و آله فرموده كه ، من هميشه از اصلاب پاكان بارحام پاكيزگان منتقل مىشدم تا آنكه خداوند مرا در عالم امروز شما پديد آورد و ظاهر نموده ، پس اين حديث دلالت مىكند بر اينكه پدران بزرگوار رسول خدا صلى اللَّه عليه و آله همگى مؤمن بودند ، زيرا كه اگر در ما بين پدران آن جناب كافرى وجود داشت سزاوار نبود كه پيغمبر كافر را به طهارت توصيف فرمايد چه آنكه كافر نجس است در حالى كه پيغمبر توصيف فرموده آباء گرام خود را به طهارت و دليل بر نجاست كفار قول خداى تعالى است كه : * ( إِنَّمَا الْمُشْرِكُونَ نَجَسٌ ) * ( سوره توبه آيه 28 ) جز اين نيست كه مشركين نجس و پليدند ، پس در اين آيه خداوند به نجاست كفار حكم فرموده :\r\nبنا بر اين چون پيغمبر اكرم حكم فرموده به طهارت و پاكى پدران خود تماما و آنها را به پاكى توصيف فرمود دليل است بر اينكه پدران آن جناب تماما از مؤمنين بوده‌اند .\r\nمصحح گويد : اين حاشيه در نسخه اصل نبوده و ما خود آن را از نسخه عربى ترجمه نموديم الاحقر محمود موسوى زرندى\r\n","page_name":" 135 ","page_number":149},
  {"content":"\r\n\r\nباب ( چهل و يكم ) اعتقاد در شان علويان\r\nابن بابويه رحمة الله عليه گويد : اعتقاد ما در شأن سادات علويه آنست كه ايشان از آل رسول اللَّه‌اند و آنكه دوستى ايشان واجب است جهت آنكه مزد پيغمبرى پيغمبر صلى الله عليه و آله و سلَّم است « 1 »\r\n\r\n","description":"","footnote":"\r\n« 1 » شيخ مفيد عليه الرحمه فرموده است : قول باينكه خداى تعالى مزد پيغمبرى و نبوت پيغمبر خود را مودت و دوستى اهل بيت و خانواده آن حضرت قرار داده ناصحيح مىباشد و همچنين صحيح نيست كه گفته شود قرار داده خداوند مودت اقرباى پيغمبر را از مزد آن حضرت « يعنى نه خدا براى پيغمبر اين كار را مزد قرار داده و نه خود پيغمبر براى خود مزدى مقرر فرموده و آن مزد مودت ذوى اقرباى آن حضرت باشد » به جهت اينكه اجر و مزد پيغمبر صلى اللَّه عليه و آله در تقرب بسوى خداوند همان ثواب و پاداش دائم و هميشگى است و آن حضرت آن را از خداوند مستحق است در عدل وجود و كرم خود و كسى كه مستحق ثواب است براى عملى ، نميتواند كه مزد آن متعلق بر عباد باشد « يعنى اگر كسى عملى را براى خدا كرده باشد نميتواند كه مزد خود را از مردم بخواهد » زيرا كه واجب است عمل خالصا براى خداوند متعال باشد و بس آنچه از اعمال كه براى خداوند بجا آورده مىشود مزد آن اعمال نيز بر خداوند است نه بر ديگران با اينكه خداوند تعالى ميفرمايد * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * ( سوره شورى آيه 23 ) و در جاى ديگر فرموده ، * ( إِنْ أَجرِيَ إِلَّا عَلَى اللَّه ) * « سوره هود آيه 29 » يعنى مزد من بر خدا است و بس و در موضع ديگر فرموده : * ( إِنْ أَجْرِيَ إِلَّا عَلَى الَّذِي فَطَرَنِي ) * « سوره هود آيه 51 » يعنى مزد من بر كسى نيست مگر بر آن كسى كه مرا آفريده است ، و اگر اجر و مزد پيغمبر چنان باشد كه شيخ ابو جعفر گمان كرده در معنى اين آيه « كه مزد پيغمبرى پيغمبر را مردم بايد بدهند و آن دوست داشتن ذوى القرباى آن حضرت است » هر آينه در قرآن تناقض ميشد و بيان تناقض چنان است كه تقدير در آيه چنين مىشود : * ( قُلْ لا أَسْئَلُكُمْ عَلَيْه أَجْراً ) * بل أسألكم عليه أجرا و آن آيه ديگر چنين مىشود : * ( إِنْ أَجْرِيَ إِلَّا عَلَى اللَّه ) * بل اجرى على اللَّه و على غيره و اين محال است و صحيح نيست كه قرآن بر آن حمل شود اگر گوينده سؤال كند پس معنى قول خداوند تعالى كه فرموده : * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * چيست ؟ آيا از اين آيه چنين استفاده نميشود كه پيغمبر مودة ذوى القربى خود را از مردم درخواست كرده براى مزد اداء رسالت و پيغمبرى خود ؟ ! در جواب گفته مىشود امر چنين نيست كه تو گمان كردهء از جهت آنكه پيش از اين ما ذكر كرديم از جهت عقل و قرآن بلكه مىگوئيم استثناء در اين جمله استثناى متصل نيست بلكه استثناى مفصل است و معناى آن چنين مىشود كه : بگو اى محمد ( ص ) كه براى اداى رسالت از شما مزد نمىخواهم و لكن من شما را ملزم ميكنم بمودت ذوى القربى و اين مودت و دوستى ذوى القربى خود را از شما ميطلبم پس در اين وقت قول خداوند تعالى كه فرموده : * ( قُلْ لا أَسْئَلُكُمْ عَلَيْه أَجْراً ) * ، كلامى است تمام و معنى آن استيفاء شده است حقيقتا و قول خداوند كه فرموده : * ( إِلَّا الْمَوَدَّةَ فِي الْقُرْبى ) * كلامى است مبتداء و فائده آن چنين است : و ليكن مودت و دوستى اقرباى خود را از شما سؤال ميكنم و ميطلبم و اين معنى در آيه مثل قول حق تعالى است كه فرموده : * ( فَسَجَدَ الْمَلائِكَةُ كُلُّهُمْ أَجْمَعُونَ إِلَّا إِبْلِيسَ ) * ( سوره حجر آيه 30 و 31 ) و معنى اين آيه چنين مىشود و لكن ابليس سجده نكرد اين استثناى از جمله نيست و ديگر مانند قول حقتعالى كه فرموده : * ( فَإِنَّهُمْ عَدُوٌّ لِي إِلَّا رَبَّ الْعالَمِينَ ) * ( سوره شعرا آيه 77 ) و معناى آن چنين است و لكن رب العالمين با من دشمن نيست . شاعر گفته است .\r\nو بلدة ليس بها انيس * الا اليعافير و الا العيس\r\nيعنى بسا شهرى كه نيست در آن شهر انسگيرنده مگر گوساله گاوهاى وحشى و مگر شتران سفيد مايل بسرخى ، و در اين شعر شاعر و بلدة ليس بها انيس كلام تمام است و معنا كاملا استيفاء شده ولى قول ديگرش كه گفته الا اليعافير كلامى است ابتدائى و معناى آن چنين مىشود : لكن يعفورها و عيسها در آنجا هستند و اين معنا بسيار واضح است و هر كسى كه بهره از زبان عرب را بشناسد اين كلام بر او مخفى نيست و اين امر در نزد اهل لغت از كثرت اشتهار احتياج باستشهاد ندارد - ( اين قسمت از كلام شيخ مفيد را حقير سيد محمود موسوى زرندى مصحح اين كتاب ترجمه كرده است ) .\r\n","page_name":" 136 ","page_number":150},
  {"content":"\r\nو حقتعالى فرموده : بگو يا محمّد صلى الله عليه و آله و سلَّم كه از شما امتمان مزدى بعوض پيغمبرى شما نمىطلبم الا محبت در باره خويشاوندان « 1 » و صدقه بر علويان حرام است زيرا كه آن از چركينهاى مالست كه در دست مردمان است و صدقه دادن سبب پاكيزه شدن ايشانست ، لكن حلال است براى كنيزان و غلامان علويان ، و حلال است صدقه خود اين سلسله عليه بعضى بر بعضى ، و اما زكات امروز حلال است بر ايشان بعوض خمس ، چون از آن ممنوع گرديده‌اند .\r\nو اعتقاد ما در بارهء بد كار از اين طايفه آن است كه عقاب او دو برابر است و در شأن نيكوكار ايشان آنست كه ثوابش در مقابل است و ايشان كفو همند ، جهت قول جناب نبوى صلى الله عليه و آله و سلَّم وقتى كه دختران\r\n\r\n","description":"","footnote":"\r\n« 1 » * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * ( سوره شورى آيه 23 )\r\n","page_name":" 137 ","page_number":151},
  {"content":"\r\nو پسران على بن ابى طالب عليه السّلام و جعفر بن ابى طالب برادرش را ملاحظه نموده ) فرمودند : دختران ما براى پسران مايند و پسران ما براى دختران مايند . و حضرت صادق عليه السّلام فرمود : هر كه مخالفت با دين خدا نمايد و دوستى با دشمنان خدا و دشمنى با دوستان خدا كند بيزارى از او واجب است هر كه باشد و از هر قبيله‌اى كه باشد . و جناب امير عليه السّلام بپسر خود محمّد بن الحنفيه فرمودند كه تواضع كردن تو در حال شرف تو شرافتش بيشتر است براى تو از شرف آباء تو .\r\n","description":"","footnote":"","page_name":" 138 ","page_number":152},
  {"content":"\r\nو حضرت صادق عليه السّلام فرمود : دوست داشتن من امير المؤمنين عليه السّلام محبوبتر است پيش من از آنكه متولد از آن جنابم . و از آن حضرت سؤال شد كه آل محمّد كيست ؟ فرمود آل محمّد صلى الله عليه و آله و سلَّم كسى است كه حرام مىباشد بر رسول خدا نكاح او ، حق تعالى فرمود : هر آينه بتحقيق كه فرستاديم نوح و ابراهيم را و مقرر ساختيم در ذريه آن دو نبوت و كتاب را ، پس بعضى از ايشان هدايت پذيرفته‌اند و بسيارى از ايشان فاسقند « 1 » و از آن حضرت سؤال شد از معنى اينكه حقتعالى فرموده كه : بعد از آن بميراث رسانديم كتاب را به آن كسانى كه انتخابشان نموديم از ميان همه بندگان خود پس بعضى از ايشان ظالم نفس خودند و پارهء ميانه رو و بعضى سبقت نماينده بانواع خوبيها « 2 » فرمود ظالم نفس خود از ما طايفه كسى است كه حق امام را نميشناسد ، و ميانه رو شناسندهء حق امام است و سبقت نماينده بخوبيها باذن خدا امام است . و اسماعيل از پدر بزرگوار خود پرسيد كه گناهكاران طائفه ما چه حال دارند ؟ فرمود : * ( لَيْسَ بِأَمانِيِّكُمْ وَلا أَمانِيِّ أَهْلِ الْكِتابِ ) * تا آخر آيهء « 3 » يعنى نه اوضاع دلخواه شماهاست و نه آرزوهاى اهل كتاب ، هر كس بدى مىكند جزا داده مىشود به آن و نمييابد براى خود غير از خداوند يارى و نه ياورى .\r\n\r\n","description":"","footnote":"\r\n« 1 » * ( وَلَقَدْ أَرْسَلْنا نُوحاً وَإِبْراهِيمَ وَجَعَلْنا فِي ذُرِّيَّتِهِمَا النُّبُوَّةَ وَالْكِتابَ فَمِنْهُمْ مُهْتَدٍ وَكَثِيرٌ مِنْهُمْ فاسِقُونَ ) * ( سوره حديد آيه 26 )\r\n« 2 » * ( ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِه وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ بِإِذْنِ اللَّه ) * ( سوره فاطر آيه 29 )\r\n« 3 » * ( لَيْسَ بِأَمانِيِّكُمْ وَلا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِه وَلا يَجِدْ لَه مِنْ دُونِ اللَّه وَلِيًّا وَلا نَصِيراً ) * ( سوره نساء آيه 122 )\r\n","page_name":" 139 ","page_number":153},
  {"content":"\r\nو حضرت باقر عليه السّلام در حديث طولانى فرمود : ميانهء خداوند و احدى قرابتى نيست ، بدرستى كه محبوبترين خلق بسوى خدا و گرامى ترين ايشان بر خدا كسيست كه متقىتر و عملكننده تر بطاعت خدا بوده باشد ، به خدا قسم هيچ بنده‌اى خود را نزديك به خدا نميكند الا بواسطه طاعت ، نيست با ما خط فراغتى از آتش و نه بر خدا موجهست براى احدى حجتى ، هر كه مطيع خدا است دوست ما است و هر كه نافرمان خدا است دشمن ما است و دوستى ما بدست نميآيد الا بورع و عمل صالح ، و بتحقيق كه نوح عليه السّلام عرض نمود : پروردگار من پسرم از اهل من است و بدرستى كه وعدهء توست حق و تو احكم الحاكمينى ، حقتعالى در جوابش فرمود :\r\nبدرستى كه او از اهل تو نيست ، او فاعل عمليست غير صالح پس سؤال مكن مرا امرى كه نيست براى تو علمى به آن بدرستى كه من نصيحت تو مينمايم كه مبادا از جاهلان باشى ، نوح عرض نمود : پروردگارا پناه مىآورم به تو از اينكه سؤال نمايم تو را امرى كه علمى به آن ندارم و اگر مرا نيامرزى و رحم ننمائى از جمله زيانكاران خواهم بود « 1 » و از حضرت صادق عليه السّلام سؤال شد از معنى اينكه حق تعالى فرمود كه : در روز قيامت مىبينى آن كسانى را كه دروغ گفته‌اند بر خدا كه رويهاى آنها سياه شده آيا نيست در جهنم جايگاه متكبران « 2 » ؟\r\nفرمود مراد كسى است كه ادعا كند كه امام است و امام نباشد عرض شد اگر چه علوى فاطمى باشد ؟ فرمود : اگر چه علوى فاطمى باشد . و ايضا آن حضرت فرمود : نيست فرق ما بين شما و كسى كه مخالف شما باشد مگر امرى مضمر و پنهان ! عرض شد كه مضمر چه چيز است\r\n\r\n","description":"","footnote":"\r\n« 1 » * ( وَنادى نُوحٌ رَبَّه فَقالَ رَبِّ إِنَّ ابْنِي مِنْ أَهْلِي وَإِنَّ وَعْدَكَ الْحَقُّ وَأَنْتَ أَحْكَمُ الْحاكِمِينَ قالَ يا نُوحُ إِنَّه لَيْسَ مِنْ أَهْلِكَ إِنَّه عَمَلٌ غَيْرُ صالِحٍ ) * ( تا آخر آيه سوره هود آيه 46 )\r\n« 2 » سوره زمر آيه 60\r\n","page_name":" 140 ","page_number":154},
  {"content":"\r\nفرمود آن چيزى كه آن را برائت ميگويند يعنى بيزارى پس هر كس خلاف شما نمود و تجاوز از اين مضمر نمود از او بيزار باشيد و اگر چه علوى فاطمى باشد . و ايضا آن حضرت در باره عبد اللَّه پسر خود فرمود : نيست بر هيچ چيز از اين مذهبى كه شما برآنيد و بدرستى كه من بيزارم از او خداى عز و جل از او بيزار باد .\r\n\r\nباب ( چهل و دوم ) اعتقاد در احاديث مجمله و مفسره\r\nابن بابويه رحمة الله عليه گويد : اعتقاد ما در باب حديث مفسر آن است كه آن حاكمست بر مجمل چنانچه حضرت صادق عليه السّلام فرموده .\r\n\r\nباب ( چهل و سوم ) اعتقاد در حضر و اباحه « 1 »\r\nابن بابويه رحمة الله عليه گويد اعتقاد ما در اين باب اين است كه همهء چيزها حلال و موضع رخصت است تا در چيزى از آنها نهى وارد شود .\r\n\r\n","description":"","footnote":"\r\n« 1 » شيخ مفيد محمّد بن محمّد بن نعماى عكبرى بغدادى عليه الرحمه فرموده كه :\r\nاشياء ( كلية ) در احكام عقول بر دو قسمند ( يعنى آنچه را كه عقول بشرى بر آن حكم مىكند از دو قسم بيرون نيست ) .\r\nيكى از آن دو قسم چيزى است كه ممنوع بودنش در نزد عقل معلوم باشد و آن عبارت است از چيزى كه عقل آن را قبيح بداند و زشت شمارد و صاحبش را از ارتكاب آن بازدارد . و انسان را از آن عمل زشت دور نمايد چون ظلم و سفه و عبث .\r\nو قسم ديگر اشيائى است كه عقل در حكم آنها متوقف است نه بر حظر و منع دلالت مىكند و نه بر اباحه ، مگر از راه سمع و شنيدن از انبياء و اهل عصمت عليهم السّلام و آن چيزى است كه جائز است زمانى در فعلش براى مردم مفسده باشد و گاهى ديگر در فعل آن شىء مصلحتى باشد ، و اين قسم مختص است به عادات از شرايع آنچنانى كه نسخ و تبديل در آنها راه ميبايد و اما بعد از استقرار شرايع پس حكم چنين است كه هر چيزى كه نص و تعيين در حظر و منعش نشده آن مطلق است يعنى جايز است عمل كردن بر آن تا وقتى كه منع و حظرى پيدا شود زيرا شرايع حدود را ثبت فرموده و آنچه را از اشياء كه ممنوع بود ارتكاب و فعل آن تميز داده ، و پس واجب شد كه ما عداى محظور و ممنوع از اشياء بر خلاف حكم محظور باشد يعنى محرمات را وقتى صاحب شريعت براى ما تعيين كرد و تميز داد بايد بقيه غير محرم و حلال باشد ترجمه اين قسمت از حاشيه مفيد بقلم مصحح است\r\n","page_name":" 141 ","page_number":155},
  {"content":"\r\n\r\nباب ( چهل و چهارم ) اعتقاد در احاديث وارده در طب « 1 »\r\nابن بابويه رحمة الله عليه گويد : اعتقاد ما در باب احاديثى كه در طب وارد شده اينست كه آنها بر چند وجهست .\r\nبعضى است كه بنا بر هواء مكه و مدينه وارد شده پس جائز نيست استعمالش در غير آن هواء .\r\n\r\n","description":"","footnote":"\r\n« 1 » فرموده است شيخ مفيد عليه الرحمه كه طب صحيح است و علم به آن ثابت است و طريق آن وحى است و جز اين نيست كه اخذ نموده‌اند آن را عالمان به آن از انبياء عليهم السّلام و اين به جهت آنست كه نيست طريقى بسوى علم بحقيقت درد مگر بسمع و نيست راهى بسوى شناختن دواء مگر بتوقيف ، پس ثابت شد كه طريق آن شنيدن است از عالم بخفيات تعالى و اخبارى كه وارد شده است از صادقين عليهم السّلام تفسيرش قول حضرت امير المؤمنين است كه : معده خانه دردها است و پرهيز سر دوائى است و عادت ده هر بدنى آنچه را كه معتاد است يعنى آن هم سر دواء است و گاه نفع مىبخشيد در بعضى شهرها دوائى از مرضى كه عارض ميگردد ايشان را آنچه سبب هلاكت ميگردد اگر استعمال كند آن را در غير اهل آن شهر ( يعنى گاهى دوائى براى يكنوع مرض در يكى از شهرها خوب است ولى همان دوا در شهر ديگرى براى آن مرض مفيد نميباشد از جهت اختلاف آب و هوا - مصحح ) و گاه پسند مىباشد از براى قومى كه صاحبان عادتى ميباشند آنچه پسند نميباشد از براى كسانى كه مخالف ايشان باشند در عادت ، و بوده‌اند حضرات ائمه صادقين عليهم السّلام كه امر ميفرموده‌اند پارهء صاحبان امراض را به استعمال نمودن چيزى كه ضرر مىرساند به كسى كه بوده باشد در او آن مرض ؛ پس ضرر نميرساند او را استعمال آن و اين به جهت علم ايشان بود بمنقطع شدن سبب مرض پس وقتى كه استعمال مينموده است آن را ، انسان استعمال نموده بوده است آن را با صحت بدون شعور به آن ، و بوده است علم ايشان به آن از جانب خداوند بر طريقهء معجزهء ايشان و اينكه آن برهانى بوده باشد از براى اختصاص دادن ايشان به آن و جارى گشته است عادت به آن ، پس گمان نموده‌اند گروهى كه آن استعمال هر گاه حاصل شود باماره مرض نفع بخشد ، پس غفلت نموده‌اند در آن و متضرر گشته‌اند در آن . و اين قسمى است كه ايراد ننموده است آن را شيخ ابو جعفر رحمة اللَّه تعالى و آن معتمد است در اين باب ، و وجوهى را كه ذكر نموده است از احاديث محتمل مىباشد از براى آنچه كه وصف نموده است آن را بحسب آنچه ذكر نموديم ما آن را مفيد .\r\n","page_name":" 142 ","page_number":156},
  {"content":"\r\nو قسمى هست كه امام عليه السّلام آن را فرمود بنا بر آنچه شناخته از طبيعت شخص معين و مكان آن شخص را اعتبار نفرموده ( و تجاوز از موضعهاى معين آن علاج نبايست نمود خ ل ) چون آن شخص را بهتر از خودش ميشناخته .\r\nو نوعى هست كه مخالفان در كتابها غلطانداز كرده‌اند كه صورت مذهب حق را زشت نمايند در نظرها ، و بعضى سهو راوى شده و پارهء آن است كه راوى ناتمام بخاطرش مانده و ناقص نقل نموده :\r\nو آنكه بخصوص عسل وارد شده كه شفاء هر دردى است ، صحيح است و معنيش آن است كه شفا هر دردى است كه از برودت باشد . و\r\n","description":"","footnote":"","page_name":" 143 ","page_number":157},
  {"content":"\r\nآنكه براى بواسير استنجاء به آب سرد وارد شده در صورتيست كه از حرارت باشد . و آنكه در باب بادنجان وارد شده كه شفا است مخصوص فصل رطب است براى كسى كه خرما ميخورند نه سائر اوقات .\r\nو اما آنچه صحيح مىباشد از ائمه عليهم السّلام از دواهاى مرضها آيات قرآنى و سوره هاى قرآنى است و دعاها به آن نوعهائى كه وارد شده بسندهاى قوى و طريقهاى صحيح و حضرت صادق عليه السّلام فرمود كه در ايام سلف طبيب را معالج مىگفتند ، موسى عليه السّلام عرض نمود :\r\nپروردگارا درد از كيست : حقتعالى فرمود از من ، عرض نمود دوا از كيست : فرمود از من : عرض نمود : پس مردم معالج را چه ميكنند فرمود دلشان به آن خوش مىشود\r\n( يطيب بذلك انفسهم )\r\nپس از اين جهت نام طبيب طبيب شد ، و اصل معنى طب مداوا كردن است .\r\nو حضرت داود چنان بود كه هر روز در محرابش گياهى مىروئيد و آن گياه بداود ميگفت مرا بگير كه براى چنان دردى خوبم تا آنكه در آخر عمرش ديد كه در محراب گياهى روئيد ، داود عليه السّلام نام گياه از آن پرسيد ، آن گياه گفت من خرنوبه‌ام داود عليه السّلام گفت خراب شد محراب ، و ديگر آنجا گياهى نروئيد .\r\nو جناب نبوى صلى الله عليه و آله و سلَّم فرمود : هر كه او را حمد شفا ندهد خدا او را شفا ندهد :\r\n","description":"","footnote":"","page_name":" 144 ","page_number":158},
  {"content":"\r\n\r\nباب ( چهل و پنجم ) اعتقاد در اختلاف حديثين « 1 »\r\nابن بابويه رحمة اللَّه عليه گويد : اعتقاد ما در احاديث صحيحه كه از ائمه عليهم السّلام وارد گرديده اينست كه آنها موافق كتاب خدا است و متفق در معنا است و مختلف نيست زيرا كه جملگى بوحى از حق تعالى اخذ شده و اگر از غير خداوند ميبود اختلاف داشت . و اختلاف ظاهرى احاديث نميباشد مگر بعلتهاى مختلف مثل آنكه در باب كفاره ظهار وارد شده كه آزاد كردن بنده است ، و در حديث ديگر دو ماه پى در پى روزه است ، و در حديث ديگر شصت مسكين طعام دادن است ، و همه صحيح\r\n\r\n","description":"","footnote":"\r\n« 1 » فرموده است شيخ مفيد رحمه الله تعالى كه شيخ ابو جعفر رحمه الله تعالى ايضاح ننموده است طريقى را كه برساند بدانستن آنچه واجب مىباشد عمل به آن و جدا كند آن را از آنچه كه واجب نمىباشد عمل به آن بلكه مجمل واگذرده است سخن را دراين باب اجمال واگذاردنى ، بار است بودن احتياج بتفصيل و فرق گذارى ميانه آنچه لازم مىباشد يعنى عمل به آن و آنچه لازم نمىباشد به چيزى كه جدا شود هر يك از آن دو و شناخته شود به آن حق حديث از باطلش ، و آنچه را كه ثبت نموده است آن را ابو جعفر رحمه الله تعلاى از قول مجمل در آن ، نمىبخشد نفعى را كه تكلم نموده‌ايم ما بر سر اختلاف احاديث و بيان نموده‌ايم فرق بين صحيح و سقيم آنها و حق و باطل آنها و آنچه را كه بر آن است عمل از آنها ، و آنچه را كه عمل نيست بر آن و آنچه را كه متفق مىباشد معانى آنها با اختلاف الفاظش و آنچه را كه صادر گرديده است از روى تقيه در فتوى و آنچه را كه ظاهر آن مثل باطن است همهء آنها را در مواضعى چند از كتابهاى ما و حواشى ما و بيان نموده‌ايم آنها را بيانى كه رفع كند اشكال را در آن از براى كسى كه تأمل نمايد آن را و منت از براى خداوند تعالى است پس كسى كه اراده دارد شناسايى و معرفت اين باب را پس بايد كه رجوع شود ( كند ) بسوى كتاب ما كه معروف است بتمهيد و بسوى كتاب مصابيح النور و جوابهاى سؤالهاى اصحاب ما از اطراف هر كس كه رجوع نمايد به آنها مىبايد آن را بنحويكه ذكرنموده‌ايم آن را ، و بعد از آن شيخ مفيد عليه الرحمه فرموده است كه مجمل و خلاصه امر آن است كه نيست هر حديثى كه نسبت داده شده بسوى ائمه صادقين عليهم السلام حق ، و حال آنكه نسبت داده شده است بسوى ايشان آنچه حق نمىباشد از جانب ايشان پس مشتبه مىگردد كسى كه معرفتى از براى او نيست و فرق نمىكند ( نمىدهد ) ميانه حق و باطل و بتحقيق كه آمده است از ايشان لفظهاى مختلف در معانى مخصوص ، پس بعضى از آنها چيزيست كه مناسب مىباشد معانى آن و اگر چه مختلف باشد الفاظش به جهت داخل بودن خصوص در آن و عموم و ايجاب و ندب و به جهت بودن بعضى از آنها بر اسبابى چند كه تعدى نمىنمايد آنها را حكم ، بسوى غير آنها و تعريض و كنايه شده است در بعضى از آنها بكلام مجاز به جهت موضع تقيه و مدارائى كردن با دشمنان و همه اينها مقرون مىباشد بدليلى و خالى نمىباشد از برهانش و منت از براى خداوند است .\r\nو تفصيل اين جمله دوست و ظاهر مىگردد نزد اثبات احاديث مختلفه و سخن بر آنها آن چيزى است كه مقدم داشتيم آن را و حكم در مقاصد ( معانى ) آنها آن چيزى است كه بيان نموديم آن را كه دروغ از آن احاديث منتشر نمىگردد بكثرت سند مثل انتشار صحيحى كه دروغ نبسته باشند بر أئمه عليهم السلام در آن و آنچه بيرون آمده است و صادر گرديده است به جهت تقيه بسيار نمىباشد روايتش از ايشان ، چنان كه بسيار مىباشد روايتى كه معمول به مىباشد بلكه ناچار است از رجحان داشتن در يك طرف بر ديگر از جهت راويان بحسب آنچه ذكر نموديم آن را ، و اجماع ننموده‌اند گروه اماميه بر چيزى كه بوده است حكم در آن از روى تقيه ، يا حديثى كه وضع شده است و دروغ نسبت داده شده است بسوى ايشان به جهت تحريص نمودن دشمنان بر ايشان ، پس هرگاه يافتيم يكى از دو حديث را كه اتفاق مىباشد بر عمل « كردن » در آن بخلاف آن ديگر ، بدانيم « مىدانيم » كه اينكه اتفاق شده است بر عمل به آن آن حق است ظاهرش و باطنش و آنكه آن ديگر كه عمل نشده است به آن ، يا گفتار به آن بر وجه تقيه است يا دروغى در آن مىباشد و هرگاه يافتيم حديثى را كه روايت مىكنند آن را ده نفر از اصحاب ائمه عليم السلام كه مخالف مىباشد آن را حديثى ديگر در لفظ و معناى آن ، و صحيح نمىباشد جمع ميانه آن دو به هيچ حال كه روايت ننموده باشند آن حديث ديگر را دو نفر يا سه نفر ، حكم نمائيم به آنچه روايت نموده است آن را تده نفر ، و ترجيح دهيم آن را بر حديثى كه روايت نموده است آن را دو نفر يا سه نفر ، و حمل نمائيم آنچه را كه كم روايت نموده‌اند آن را بر وجه تقيه يا توهم و اشتباه نقل كنندهء آن و هرگاه بيابيم حديثى را كه مكرر شده است عمل به آن از خواص اصحاب ائمه عليهم السلام در زمانى بعد از زمانى و عصر امامى ( بعد امامى ) حكم نمائيم به آن و ترجيح دهيم آن را بر آنچه روايت نموده است آن را غير ايشان كه خلاف آن مىباشد از آنچه مكرر نشده است روايت آن و عمل بمقتضاى آن بحسب آنچه ذكر نموده‌ايم آن را پس هرگاه يافتيم حديثى را كه روايت نموده‌اند آن را شيوخ گروه اماميه ، و روايت ننموده‌اند خود ايشان خلاف آن را بدانيم كه آن ثابت مىباشد و اين كه آنچه روايت نموده است آن را غير ايشان كه به اين عدد و به اين اختصاص بائمه عليهم السلام مثل ايشان نمىباشد باطل است ، زيرا كه آن علامت حقيقت است در آن و فرق ميانهء حق و باطل در معنى آن است كه جايز نمىباشد كه فتوى بدهد امام عليه السلام بر وجه تقيه در حادثه ، پس بشنوند آن را مختصين بعلم دين از اصحاب ايشان و ندانند سبب صدروش را كه بر چه وجه بوده سخن در آن . . . و اگر رفته باشد از ياد يكى از ايشان نرود از ياد همه جماعت خصوصاً كسانى كه معروف مىباشند به فتواى حلال و حرام و نقل فرائض و سنن و احكام ، و هر زمان كه بيابيم حديثى را كه مخالف مىباشد آن را كتاب كه درست نباشد موفقش مر آن را به هيچ حال طرح نمائيم آن را به جهت حكم كتاب به آن و اجماع امت بر آن و همچنين هرگاه بيابيم حديثى را كه مخالف احكام عقول مىباشد طرح نمائيم آن را به جهت حكم عقل بفسادش ، پس حكم نمودن بعد از آن بر آنكه صحيح است و صدورش از جهت تقيه است ، يا باطل است و نسبت داده شده است بسوى ايشان ، اين حكم موقوف مىباشد بر لفظ حديث و آنكه آن چيزى است كه تجويز نمىكند شريعت در آن تقيه را يا منع مىكند آن را و حكم مىكند عادات به آن يا انكار مىكند آن را پس اين است جمله و خلاصه آن چيزى كه منطوى مىباشد بر آن از تفصيلى كه دلالت مىكند بر حق د راخبار مختلفه و تصريح در آنها تمام نمىگردد مگر بعد از ايراد احاديث و سخن گفتن در هر يك از آنها به نحوى كه بيان نموديم طريقهء آن را ، و اما آنچه چنگ زده است به آن شيخ ابو جعفر رحمه الله تعالى از حديث سليم آنچنانى كه رجوع نموده است در آن بسوى كتابى كه منسوب به اوست بروايت و نقل ابان بن عياش ، پس آن معنى آن صحيح است مگر آنكه آن كتاب اعتماد به آن نمىباشد و جائز نمىباشد عمل بر اكثر آن و بتحقيق كه حاصل شده است در آن خلط و تدليس ، پس سزاوار است از براى شخص متدين كه اجتناب نمايد از عمل نمودن بهمهء آنچه در آن كتاب مىباشد و اعتماد ننمايد بر تمامى آن ، و بر تقليد روايت آن و محول نمايد آن را بسوى علما در آنچه متضمن مىباشد آن را از احاديث تا آنكه بفهمند آن را علما و تمييز دهند صحيحش را از فاسدش و خداوند توفيق دهنده ثواب است و بسوى اوست رجوع و بازگشت و ستايش مختص خداوند است بر نعمايش و رحمت و درود بر پيغمبر ما است محمد و آلش صلوات الله و سلامه عليه و عليهم اجمعين الطيبين الطاهرين . تمام شد ترجمه كلام شيخ جليل القدر شيخ مفيد عليه الرحمه و الرضوان فى عصر يوم الاربعاء عاشر شهر صفر المظفر سنه 1242 على يد العبد الأثيم ابى القاسم حشره الله مع مواليه بمنه و جوده .\r\nاين نسخه بتصحيح اين احقر سيد محمود بن سيد جعفر الموسوى الزرندى بچاپ رسيده و با نسخهء چاپى عربى مقابله شده اميدوارم كه مقبول خواص افتد .\r\n","page_name":" 145 ","page_number":159},
  {"content":"\r\nاست و روزه براى كسى است كه قادر بر بنده آزاد كردن نيست ، و طعام دادن براى كسى است كه قادر بر روزهء مذكور نيست و مرويست كه تصديق نمايد به همان چه از او برآيد و اين براى كسى است كه قادر بر اطعام شصت مسكين نباشد . و بعضى از احاديث هست كه حكم آنها بدل اختيارى يك ديگر است مثل آنكه در باب كفاره قسم در قرآن وارد شده : طعام دادن ده مسكين از وسط آنچه طعام ميدهيد اهل و عيال خود را ، يا جامه دادن ده مسكين يا آزاد نمودن بنده‌اى ، پس هر گاه در كفاره قسم سه حديث وارد گردد يكى بطعام دادن و دويم بجامه دادن و سيم ببنده آزاد كردن در نظر جهال مختلف مينمايد و حال اينكه مختلف نيست بلكه هر يك از اين كفاره ها\r\n","description":"","footnote":"","page_name":" 146 ","page_number":160},
  {"content":"\r\nبدل يك ديگرند . و در احاديث بعضى امور جهت تقيه وارد شده و از سليم بن قيس هلالى ( عامرى كوفى ) مرويست كه گفت خدمت جناب امير عليه السّلام عرض نمودم كه من شنيده‌ام از سلمان و مقداد و ابو ذر چيزى از تفسير قرآن و احاديثى چند از جناب نبوى صلى الله عليه و آله و سلَّم غير آنچه در دست مردم است ، و شنيده‌ام از جناب شما تصديق همانها را كه شنيده بودم از ايشان و ديده‌ام در دست مردم بسيار چيزها از تفسير قرآن و از احاديث نبوى صلى الله عليه و آله و سلَّم كه شما در باب آنها خلاف مردم ميفرمائيد و چنان ميدانيد كه آنها هم باطل است آيا شما چنان مىبينيد كه مردم دروغ ميگويند عمدا برسول خدا و تفسير مينمايند قرآن را برأى خود ؟ ! !\r\n","description":"","footnote":"","page_name":" 147 ","page_number":161},
  {"content":"\r\nآن جناب جواب فرمود كه سؤال نمودى حال پس جواب را بفهم بدرستى كه در دست مردم حقى است و باطلى ، و راستى و دروغى ، و ناسخى و منسوخى ، و عامى و خاصى ، و محكمى و متشابهى . و حفظى و سهوى و بتحقيق كه دروغ بسته شد بر جناب پيغمبر صلى الله عليه و آله در حال حيات آن جناب تا آنكه ايستاد بخطبه و فرمود : ايها الناس بتحقيق كه بسيار شده‌اند دروغ گويندگان بر من پس هر كه عمدا دروغ گويد بر من بايد منزل كند نشيمنگاه خود را از آتش جهنم و باز دروغ گفته شد بر آن جناب بعد از رحلتش ، و اين است و غير از اين نيست كه احاديث بشما رسيد از چهار\r\n","description":"","footnote":"","page_name":" 148 ","page_number":162},
  {"content":"\r\nصنف كه پنجمين ندارند . مرد منافقى كه اظهار ايمان مىكند ، و ساختگى باسلام مينمايد ، احتراز از گناه نميكند و مضايقه نمىدارد از اينكه عمدا دروغ بر رسول خدا گويد و اگر مردم بدانند كه منافق و كذاب است از او قبول نميكنند و تصديقش نمىنمايند . ليكن مىگفتند كه اين مرد بصحبت پيغمبر مشرف شده و آن جناب را ديده و از آن جناب شنيده پس از او اخذ نمودند در حالى كه حالش را نمىشناختند .\r\nو بتحقيق كه خبر داده حقتعالى از منافقان آنچه خبر داده و وصف نموده آنها را به آنچه وصف نموده و فرموده : چون بينى منافقان را بعجب\r\n","description":"","footnote":"","page_name":" 149 ","page_number":163},
  {"content":"\r\nمىآوردت جسمهاى آنها ، و اگر سخن گويند ميشنوى مر سخنانشان را گويا آنها چوبهائى هستند وانهاده بر ديوار تا آخر آيه « 1 » و بعد از رحلت آن جناب صلى الله عليه و آله و سلَّم مردم متفرق شدند و تقرب جستند بسوى امامان گمراهى و دعوتكنندگان خلق بسوى آتش بواسطه تزوير و دروغ و بهتان پس آنها را منصبهاى عملها دادند و خوردند بواسطهء ايشان دنيا را و مسلط نمودند ايشان را بر گردنهاى مردمان و غير از اين نيست كه مردمان با ملوك و دنيائند مگر كسى كه خدا حفظش نموده باشد ، و اين مردى كه مذكور شد يك صنف از آن چهار صنف است .\r\nو مردى ديگر است كه از پيغمبر چيزى شنيده و درست بخاطرش نمانده و در آن سهو نموده و عمدا دروغ نگفته و آن در دست او است به آن اعتقاد مىكند و به آن عمل مىكند و آن را روايت مىنمايد و ميگويد خودم شنيدم اين را از رسول خدا صلى الله عليه و آله و سلَّم و اگر مسلمانان دانسته بودند كه اين سهو است از او قبول نمىنمودند و اگر خودش هم دانسته بود هر آينه آن را بدور انداخته بود .\r\nو سيم مردى است كه شنيده از پيغمبر صلى الله عليه و آله و سلَّم چيزى را كه امر به آن فرموده و من بعد نهى از آن كرده و اين مرد مطلع نشده يا آنكه شنيده كه آن جناب نهى از چيزى نموده لكن بعد امر فرموده و او مطلع نيست پس حفظ نموده منسوخش را و ندانسته ناسخ را و اگر مسلمانان دانسته بودند كه آن منسوخ است هر آينه بدورش انداخته بودند و اگر خودش دانسته بود كه منسوخ است هر آينه طرحش نموده بود . و چهارم مردى است كه دروغ بر خدا و رسول صلى الله عليه و آله نگفته و دروغ\r\n\r\n","description":"","footnote":"\r\n« 1 » * ( وَإِذا رَأَيْتَهُمْ تُعْجِبُكَ أَجْسامُهُمْ وَإِنْ يَقُولُوا تَسْمَعْ لِقَوْلِهِمْ كَأَنَّهُمْ خُشُبٌ مُسَنَّدَةٌ يَحْسَبُونَ كُلَّ ) * تا آخر ( سوره منافقون آيه 4 )\r\n","page_name":" 150 ","page_number":164},
  {"content":"\r\nرا دشمن دارد از ترس خدا و بسبب تعظيم رسول خدا صلى الله عليه و آله و سلَّم و سهو ننموده و درست شنيده و همان نحو كه شنيده روايت نموده بدون زياد و كم و دانسته ناسخ و منسوخ را و عمل بناسخ نموده و منسوخ را طرح نموده و بدرستى كه امرهاى پيغمبر صلى الله عليه و آله و سلَّم را مثل قرآن ناسخى است و منسوخى و خاصى و عامى و محكمى و متشابهى ، و اتفاق مىافتاد كه رسول خدا صلى الله عليه و آله و سلَّم سخنى ميفرمود و براى آن دو وجه ميبود كلامى عام و كلامى خاص مثل قرآن ، حق تعالى فرموده آنچه آورد شما را پيغمبر صلى الله عليه و آله و سلَّم اخذ نمائيد و آنچه منعتان فرمود از آن دست بداريد « 1 » و در آن سخن مشتبه ميشد بر كسى كه معرفت نداشت كه خدا و رسول صلى الله عليه و آله و سلَّم چه معنى را از آن كلام قصد نموده‌اند و چنان نبود كه همه اصحاب رسول صلى الله عليه و آله سؤال نمايند و بعد از سؤال تفهيم جواب را از آن جناب طلب كنند ، زيرا كه در ميان اصحاب بودند قومى كه سؤال مينمودند از آن جناب و ديگر استدعاى تفسير جوابى را كه شنيده بودند نمينمودند جهت آنكه حقتعالى منعشان فرموده بود از سؤال آنجا كه در قرآن ميفرمايد : اى مؤمنان سؤال مكنيد از چيزهائى كه اگر بيان شود براى شما بدحالتان مىكند و اگر سؤال نمائيد در آن وقتى كه قرآن نازل كرده مىشود بيان خواهد شد براى شما كه خداوند عفو از آن فرموده و خدا آمرزنده و بردبار است ، بتحقيق كه سؤال از آنها نمود قومى پيش از شما و بعد از جواب به آن كافر گرديدند « 2 » و لهذا آن جماعت از اصحاب جناب رسالت مآب بازايستادند از سؤال حتى اينكه\r\n\r\n","description":"","footnote":"\r\n« 1 » * ( ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) *\r\n« 2 » * ( يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ ) *\r\nتا آخر آيه\r\n","page_name":" 151 ","page_number":165},
  {"content":"\r\nراغب بودند كه اعرابى يا صحرائى بيايد و سؤال نمايد و ايشان بشنوند امير عليه السّلام فرمود : اما من چنان بود كه داخل ميشدم بر آن جناب صلى الله عليه و آله و سلَّم هر شب يك دفعه و خلوت با ايشان مينمودم هر روز يك بار و آنچه سؤال مينمودم جوابم ميفرمود و با آن جناب ميگرديدم هر كجا كه ميگرديد از اقسام كلام ، و همهء اصحاب بتحقيق كه دانسته‌اند كه اين كار را با احدى غير من نميكرد و بسا بود كه اين امر در منزل من ميبود و چنان بود كه چون من وارد بر آن جناب ميگرديدم در بعضى از منزلهاى آن جناب براى من خلوت ميگردانيد و زنانش را برميخيزانيد و نميماند سواى من و او ، و چون آن جناب به خانه من براى خلوت تشريف ميداد برنميخيزانيد از ما فاطمه را و نه يكى از دو پسران مرا و چنان بود كه چون سؤال مينمودم جوابم ميفرمود و چون ساكت ميشدم و سؤالهاى من تمام ميشد ، خود سر سخن برميداشت با من ، پس نازل نشد هيچ آيه از قرآن و نه هيچ چيزى را كه دانسته بود آن جناب از حلال يا حرام يا امر يا نهى يا طاعت يا معصيت يا چيزى كه ميبوده مگر آنكه مرا تعليم فرمود و مرا به خواندن آن داشت و بر من املاء فرمود و من نوشتم آن را به خط خود و خبر داد مرا بتأويل آن و ظاهر آن و باطن آن ، پس من حفظش نمودم و ديگر فراموش نكردم هيچ حرفى از آنرو چنان بود كه چون آن جناب خبر ميداد مرا به اين همه دست مباركش را بر سينه‌ام مينهاد و ميگفت خداوندا مملو كن دلش را از علم و فهم و نور و حكمت و ايمان و عالمش فرما و نادانش منما و بيادش بدار و مسازش فراموشكار پس روزى بخدمتش عرض نمودم يا رسول الله پدر و مادرم فدايت باد آيا در دل خوف فراموشى بر من دارى ؟ فرمود يا اخى ندارم بر تو تشويش فراموشى و نه نادانى و بتحقيق\r\n","description":"","footnote":"","page_name":" 152 ","page_number":166},
  {"content":"\r\nكه خداوند مرا خبر داده به آن كه دعاى مرا در حق تو مستجاب فرموده و در حق شريكان تو كه بعد از تو ميباشند . عرض نمودم يا رسول الله صلى الله عليه و آله و سلَّم شريكان من كيستند ؟ فرمود آن كسانند كه خداوند اطاعت ايشان را قرين طاعت من ساخته ، عرضكردم كيستند ايشان ؟\r\nفرمود آنانند كه حقتعالى فرموده : اى مؤمنان فرمان ببريد خدا را و فرمان ببريد رسول را و صاحب كاران از خودتان را « 1 » ( صاحباختياران خود را ) عرضكردم يا نبى الله كيستند آنها ؟ فرمود اوصياء بعد از من كه متفرق نميشوند تا وارد حوض كوثر شوند بر من هدايتكنندگان ، هدايتشدگان ، ضرر نميرساندشان مگر هر كس كه مكر با ايشان مىكند و نه بىمددى هر كه بايشان بىمددى نمايد ، ايشان با قرآنند و قرآن با ايشان نه جدا از ايشان مىشود و نه جدا از آن مىشود : ببركت ايشان امت من نصرت كرده ميشوند و بطفيل ايشان باران باريده ميشوند ، و بواسطه ايشان دفع بلا مىشود ، و بوسيله ايشان دعاى امت مستجاب ميگردد ، عرض نمودم يا رسول الله اسامى ايشان را بفرما . فرمود تو يا على پس پسرم اين ، و دست مبارك بر سر امام حسن عليه السّلام گذارد ، و باز فرمود پس پسرم اين ، و دست شريف بر سر امام حسين عليه السّلام نهاد و باز فرمود پس همنام تو اى برادر من او آقاى عبادتكنندگان است ، پس پسر او محمّد باقر و خازن وحى الهى است و زود باشد كه متولد شود در زمان تو پس سلام مرا به او برسان ، و زود باشد كه محمّد متولد شود در حيات تو يا حسين پس از جانب من سلامش بگو ، بعد از آن كامل مىكند خداوند عدد دوازده امام را از اولاد تو تا مهدى ، اسمش محمّد است همان كسى كه خداوند پر\r\n\r\n","description":"","footnote":"\r\n« 1 » * ( أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ ) * ","page_name":" 153 ","page_number":167},
  {"content":"\r\nمىكند ببركت ظهور او زمين را از انصاف و عدل چنانچه مملو شده از جور و ظلم ، به خدا قسم كه من ميشناسمش اى سليم در آنجا كه بيعت با او مىشود ميان ركن و مقام و ميدانم نامهاى ياوران او را و قبيله هاى هر يك را سليم گويد : بعد از آن به خدمت امام حسن و امام حسين عليهما السّلام در مدينه رسيدم بعد از هلاك معاويه ، و عرض نمودم همين حديث را كه از پدر بزرگوارشان داشتم ، فرمودند راست گفتى امير المؤمنين تو را خبر داد به اين حديث و ما نشسته در حضورش بوديم ، و بتحقيق كه حفظ نموده‌ايم از رسول خدا صلى الله عليه و آله و سلَّم چنانچه امير عليه السّلام تو را خبر داده و نه حرفى در آن زياد نموده و نه حرفى كم . سليم ميگويد بعد از آن به خدمت على بن الحسين عليه السّلام رسيدم وقتى كه پسرش امام محمّد باقر عليه السّلام در نزد پدر بزرگوارش بود و عرض نمودم آنچه را شنيده بودم از پدرش و آنچه را شنيده بودم از امير المؤمنين عليه السّلام پس حضرت على بن الحسين عليه السّلام فرمود ، بتحقيق كه مرا به خواندن اين حديث داشت ( بر من خواند اين حديث را - نسخه بدل ) امير المؤمنين از رسول خدا صلى الله عليه و آله و سلَّم در حالى كه امير عليه السّلام بيمار بود و من طفل بودم ، بعد از آن امام محمّد باقر عليه السّلام فرمود : مرا هم به خواندن اين حديث داشت ( بر من هم خواند اين حديث را - نسخه بدل ) جد من از رسول خدا صلى الله عليه و آله و سلَّم در حالى كه من طفل بودم . ابان بن ابى عياش گويد : بعد از آن من تمام اين حديث را از سليم بن قيس به خدمت حضرت على بن الحسين عليه السّلام عرض نمودم آن حضرت فرمود : راست گفتى و فرمود : بتحقيق كه جابر بن عبد اللَّه انصارى آمد بنزد پسر من محمّد در وقتى كه بمكتب ميرفت ، پس او را بوسيد و بر او\r\n","description":"","footnote":"","page_name":" 154 ","page_number":168},
  {"content":"\r\nاز جانب رسول خدا سلام خواند . ابان بن ابى عياش گويد : باز به حج رفتم بعد از رحلت حضرت على بن الحسين عليه السّلام پس به خدمت ابى جعفر محمّد بن على بن الحسين عليه السّلام رسيدم و اين حديث را سراپا از سليم نقل و عرض خدمتش نمودم ، پس اشك در دو چشم مباركش گشت و فرمود راست گفته سليم رحمة الله تعالى فرمود كه سليم آمد به خدمت پدرم ( ع ) بعد از قتل جدم حسين عليه السّلام و من در خدمت پدرم بودم پس همين حديث را بعينه حكايت نمود و پدرم به او فرمود راست گفتى اى سليم بتحقيق كه پدرم خبر داد مرا از امير المؤمنين عليه السّلام به همين حديث .\r\nو در كتاب خداوند عز و جل چيزى چند هست كه جاهلان مختلف و متناقضش ميپندارند و حال آنكه نه مختلف است و نه متناقض ، مثل اينكه فرمود : پس امروز فراموش ميكنيم كافران را چنانچه فراموش نمودند ملاقات روز خود را ، يعنى امروز قيامت « 1 » و فراموش كردند خدا را پس خداوند هم آنها را فراموش كرد « 2 » و باز بعد از اين ميفرمايد كه : نبوده است پروردگارت فراموشكار « 3 » و مثل اينكه فرموده : روزى كه به پا ميايستند روح و ملائكه صفى و اصلا سخن نميگويند مگر كسى كه اذنش دهد خداوند و سخن صواب گويد « 4 » و مثل اينكه فرمود : روز قيامت بعضى كافر ميشوند ببعضى و لعن\r\n\r\n","description":"","footnote":"\r\n« 1 » * ( فَالْيَوْمَ نَنْساهُمْ كَما نَسُوا لِقاءَ يَوْمِهِمْ ) * ( سوره اعراف آيه 49 )\r\n« 2 » * ( وَما كانَ رَبُّكَ نَسِيًّا ) * ( سوره مريم آيه 65 )\r\n« 3 » * ( نَسُوا اللَّه فَنَسِيَهُمْ ) * ( سوره توبه آيه 68 )\r\n« 4 » * ( يَوْمَ يَقُومُ الرُّوحُ وَالْمَلائِكَةُ ) * ( سوره نباء آيه 38 )\r\n","page_name":" 155 ","page_number":169},
  {"content":"\r\nميكنند بعضى از آنها بعضى را « 1 » و فرموده : بدرستى كه اين هر آينه حقست خصمى نمودن اهل آتش با هم « 2 » و باز ميفرمايد : نزاع مكنيد با هم نزد من اى اهل جهنم و حال آنكه پيش آمدم ( آوردم ) بسوى شما وعيد و تهديد را ( بوعيد و تهديد ) « 3 » و ميفرمايد : امروز مهر ميگذاريم بر دهنهاى آنها و با ما سخن ميگويد دستهاشان و شهادت ميدهد پاهاشان به آنچه بوده‌اند كه آن را كسب مينموده‌اند « 4 » و مثل اينكه فرموده : رويهائى چند در روز قيامت درخشنده‌اند :\r\nبسوى پروردگارشان نظركننده‌اند « 5 » و باز ميفرمايد : ادراك نميكند خداوند را چشمها و او چشمها را ادراك مىكند و او است صاحب لطافت ( لطف خ ل ) و آگاهى « 6 » و مثل اينكه فرموده : نبوده براى هيچ بشرى اينكه سخن گويد با او خداوند مگر بطريق وحى يا از پس پرده يا آن كه بفرستد فرستاده‌اى را « 7 »\r\n\r\n","description":"","footnote":"\r\n« 1 » * ( يَوْمَ الْقِيامَةِ يَكْفُرُ بَعْضُكُمْ بِبَعْضٍ ) * الخ ( سوره عنكبوت آيه 24\r\n« 2 » * ( إِنَّ ذلِكَ لَحَقٌّ تَخاصُمُ أَهْلِ النَّارِ ) * سوره صاد آيه 64\r\n« 3 » * ( لا تَخْتَصِمُوا لَدَيَّ وَقَدْ قَدَّمْتُ إِلَيْكُمْ بِالْوَعِيدِ ) * سوره ق آيه 27\r\n« 4 » * ( الْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ ) * سوره يس آيه 65\r\n« 5 » * ( وُجُوه يَوْمَئِذٍ ناضِرَةٌ إِلى رَبِّها ناظِرَةٌ ) * سوره القيامه آيه 22 و 23\r\n« 6 » * ( لا تُدْرِكُه الأَبْصارُ وَهُوَ يُدْرِكُ الأَبْصارَ ) * سوره انعام آيه 103\r\n« 7 » * ( ما كانَ لِبَشَرٍ أَنْ يُكَلِّمَه اللَّه إِلَّا وَحْياً أَوْ مِنْ وَراءِ حِجابٍ ) * سوره شورى آيه 50 و 51\r\n","page_name":" 156 ","page_number":170},
  {"content":"\r\nو باز ميفرمايد : سخن گفت خداوند با موسى سخن گفت « 1 » و ميفرمايد : ندا فرمود آدم و حوا را پروردگارشان « 2 » و ميفرمايد : اى پيغمبر و مثل اينكه فرموده :\r\nداناى غيب است مخفى نميشود از او مثقال ذره‌اى بسنگينى مورچهء در آسمانها و نه در زمين « 3 » و باز ميفرمايد : نگاه نميكند خداوند بسوى آن جماعت در روز قيامت و تزكيه نميكند ايشان را « 4 » و ميفرمايد : بدرستى كه آن جماعت از پروردگارشان در روز قيامت محجوب و مستورند « 5 » و مثل اينكه فرموده : آيا ايمن هستيد كسى را كه در آسمان است كه فرو برد بشما زمين را « 6 » و فرمود : خداوند رحمان بر عرش قرار گرفته است « 7 » و فرمود : او است خداوند در آسمانها و در زمين ميداند نهان شما و آشكار شما را « 8 » و باز ميفرمايد : نميباشد هيچ راز خلوت هيچ سه نفرى مگر آنكه خداوند چهارم ايشان است و نه هيچ پنج نفرى مگر آنكه او ششم ايشان\r\n\r\n","description":"","footnote":"\r\n« 1 » * ( وَكَلَّمَ اللَّه مُوسى تَكْلِيماً ) * ( سوره نساء آيه 162 )\r\n« 2 » * ( وَناداهُما رَبُّهُما أَ لَمْ أَنْهَكُما عَنْ تِلْكُمَا الشَّجَرَةِ ) * ( سوره اعراف آيه 21 )\r\n« 3 » * ( عالِمِ الْغَيْبِ لا يَعْزُبُ عَنْه مِثْقالُ ذَرَّةٍ فِي السَّماواتِ ) * ( سوره سبا آيه 3 )\r\n« 4 » * ( وَلا يَنْظُرُ إِلَيْهِمْ يَوْمَ الْقِيامَةِ وَلا يُزَكِّيهِمْ ) * ( سوره آل عمران آيه 71 )\r\n« 5 » * ( كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ) * ( سوره مطففين آيه 15 )\r\n« 6 » * ( أَ أَمِنْتُمْ مَنْ فِي السَّماءِ أَنْ يَخْسِفَ بِكُمُ الأَرْضَ ) * ( سوره ملك آيه 51 )\r\n« 7 » * ( الرَّحْمنُ عَلَى الْعَرْشِ اسْتَوى ) * ( سوره طه آيه 4 )\r\n« 8 » * ( وَهُوَ اللَّه فِي السَّماواتِ وَفِي الأَرْضِ يَعْلَمُ سِرَّكُمْ ) * ( سوره انعام آيه 3 ) .\r\n","page_name":" 157 ","page_number":171},
  {"content":"\r\nاست و نه كمتر از اين و نه اكثر از اين مگر آنكه او بايشان است هر كجا باشند « 1 » و ميفرمايد : او با شماست هر كجا هستيد « 2 » و ميفرمايد : ما نزديكتريم بشما از رگ گردن « 3 » و مثل اينكه فرموده : آيا انتظار مىبرند بجز آن را كه بيايند ايشان را ملكها يا بيايد پروردگار تو يا بيايد بعضى نشانهاى پروردگار تو « 4 » و باز فرموده : آمد پروردگار تو يا محمّد و ملائكه صف صف « 5 » و باز فرموده : نيست مانند او چيزى « 6 » و مثل اينكه فرموده : بگو يا محمّد صلى الله عليه و آله و سلَّم كه باز يافت مينمايد شما را ملك موتى كه موكل بشما گرديده « 7 » و باز ميفرمايد : بازيافت مينمايند آن ميت را فرستادگان ما « 8 » و ميفرمايد : آن كسانى كه بازيافت ميكنند ايشان را فرشتگان « 9 » باز هم ميفرمايد : خداوند ميگيرد جانها را در وقت مردنشان « 10 » و نظير اينها در قرآن بسيار است و سؤال نمود از آنها مردى از طايفه زنديقان جناب امير المؤمنين عليه السّلام را و آن جناب خبر داده اندش\r\n\r\n","description":"","footnote":"\r\n« 1 » * ( ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَلا خَمْسَةٍ إِلَّا هُوَ سادِسُهُمْ ) *\r\n« 2 » * ( هُوَ مَعَهُمْ أَيْنَ ما كانُوا ) * ( سوره مجادله آيه 8 )\r\n« 3 » * ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ( سوره ق آيه 15 )\r\n« 4 » * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ ) * ( سوره انعام آيه 159 )\r\n« 5 » * ( وَجاءَ رَبُّكَ وَالْمَلَكُ صَفًّا صَفًّا ) * ( سوره فجر آيه 23 )\r\n« 6 » * ( لَيْسَ كَمِثْلِه شَيْءٌ ) * ( در همه قرآن به حد وفور يافت مىشود )\r\n« 7 » * ( قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ) * ( سوره سجده آيه 11 )\r\n« 8 » * ( تَوَفَّتْه رُسُلُنا وَهُمْ لا يُفَرِّطُونَ ) * ( سوره انعام آيه 61 )\r\n« 9 » * ( الَّذِينَ تَتَوَفَّاهُمُ الْمَلائِكَةُ ) * ( سوره نحل آيه 30 و 34 )\r\n« 10 » * ( اللَّه يَتَوَفَّى الأَنْفُسَ حِينَ مَوْتِها ) * ( سوره زمر آيه 43 )\r\n","page_name":" 158 ","page_number":172},
  {"content":"\r\nبراههاى متفق بودن معنىهاى اين آيتها و بيان فرموده‌اند براى او تأويل آنها را ؛ و من ذكر نموده‌ام حديثى را كه در اين باب است بر سبيل استقصاء با شرح آن در كتاب توحيد و عما قريب كتابى مختص همين باب بمشيت الهى و يارى او خواهم ساخت ان شاء الله تعالى و الحمد لله رب العالمين\r\nتمت بعون الله تلك الترجمة * على يد خاطئة مجترمة\r\nو انه ولى حسن الخاتمة\r\n\r\n","description":"","footnote":"","page_name":" 159 ","page_number":173}
  ]