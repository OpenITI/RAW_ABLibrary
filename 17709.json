[
  {"content":"\r\n\r\nبسم الله الرحمن الرحيم\r\nمجموعه آثار\r\nدكتر سيدجلال مصطفوى\r\n( جلد اول )\r\nنشر شهر\r\nتهران 1386\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : محبى ، آزاده / ناصرى ، محسن\r\nعنوان و پديدآور : مجموعه آثار دكتر جلال مصطفوى كاشانى / آزاده محبى ، محسن ناصرى\r\nمشخصات نشر : تهران : مؤسسه نشر شهر ، 1386 .\r\nمشخصات ظاهرى : 360 ص .\r\nشابك : 7 - 95 - 2657 - 964 - 978\r\nوضعيت فهرست نويسى : فيپا\r\nموضوع : مصطفوى كاشانى ، جلال ، 1287 - 1377 .\r\nموضوع : پزشكان - ايران .\r\nموضوع : پزشكى سنتى .\r\nشناسه افزوده : سازمان فرهنگى هنرى شهردارى تهران - مؤسسه نشر شهر .\r\nرده بندى كنگره : 1386 3 م 6 م 634 R\r\nرده بندى ديويى : 92 / 610\r\nشماره كتابشناسى ملى : 1151970\r\nدانشگاه شاهد\r\nشهردارى تهران\r\nدانشگاه علوم پزشكى ايران\r\nهو الشافى\r\nموسسه مطالعات تاريخ پزشكى طب اسلامى ومكمل\r\nمؤسسه نشر شهر\r\nسازمان فرهنگى هنرى شهردارى تهران\r\nنشانى : تهران ، خيابان پاسداران ، خيابان شهيد گل نبى ، خيابان شهيد ناطق نورى ( زمرد ) ، شماره 17 ،\r\nبوستان كتاب ، واحد 12 ، مؤسسه نشر شهر\r\nتلفن : 22858474 - 22843378 نمابر : 22856118\r\nWWW . SHAHRPRESS . IR E - MAIL : INFO @ SHAHRPRESS . IR\r\nعنوان : مجموعه آثار دكتر جلال مصطفوى كاشانى\r\nتهيه و تنظيم : دكتر آزاده محبى ، دكتر محسن ناصرى\r\nمدير اجرايى : دكتر حسين رضايى زاده\r\nمسئول هماهنگى : سميه احمدى نيرى\r\nطراح جلد : صادق جمالى\r\nناشر : مؤسسه نشر شهر\r\nنوبت و تاريخ چاپ : اول - 1386\r\nاين كتاب در سه هزار نسخه توسط مؤسسه نشر شهر\r\nليتوگرافى ، چاپ و صحافى شد .\r\nشابك : 7 - 95 - 2657 - 964 - 978\r\nهمهء حقوق محفوظ است . C\r\nبها : 40000 ريال\r\nPRINTED IN IRAN\r\nاين كتاب براساس قرارداد مصوب معاونت پژوهشى دانشگاه شاهد توسط دفتر توسعه گروه پژوهشى طب سنتى ايران و با مشاركت مؤسسه مطالعات تاريخ پزشكى ، طب اسلامى ومكمل وابسته به دانشگاه علوم پزشكى ايران و با حمايت شهرداى تهران وسازمان فرهنگى هنرى تدوين ومنتشر گرديده است .\r\nدفتر نشر و توسعه : تهران ، خيابان كارگر شمالى ، بالاتر از خيابان فرصت شيرازى ، ستاد مراكز تحقيقات دانشگاه شاهد .\r\nشماره 117 ، طبقه دوم ، گروه پژوهشى طب سنتى ايران تلفن : 66418331\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتصاوير دستخط مرحوم دكتر سيد جلال مصطفوى\r\nروزى آگه شوى از حال دام اى صياد\r\nكه درون قفسم نيست به جز مشت پرى\r\nمشكلات پزشكى بايد در كشور ما حل شود وحل هم خواهد شد .\r\nوقتى كشور ما از شخصيت هاى دانشمند همچون ابن سينا ورازى و ديگران بهره مند است چرا بايد امروز به خودكفائى كشور اميد نبنديم .\r\n( سيد على خامنه اى رئيس جمهور )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبنام خداوند بخشنده وبخشاينده\r\nدر طول مدت پنجاه سال گذشته ، تلاش وكوشش بسيار كردم ، وبهر يك از مقامات علمى و اجتماعى ورسمى و غير رسمى كشور متوسل شدم تا مكتب پزشكى ابن سينا را بگونه اى كه در خور و شايسته اين دانشمند بزرگ وپزشك سترك ايرانى است مورد بررسى و تحقيق قرار دهند ، چه معتقد ومؤمن بودم كه اين مكتب داراى شگفتى ها وشگرفى هائى است كه بطور قطع و يقين قادر است بسيارى از خطاهاى پزشكى معاصر را رفع كند و خطرات ناشى از درمانهاى كنونى را از ميان بردارد و براى نامداران فرهنگ عظيم اسلامى ايران گواهى صادق باشد ، ولى با كمال تأسف به اين تقاضا از هيچ مقامى توجهى نشد و عنايتى مبذول نگرديد . با اين وجود من بانگيزه شور وشوقى روزافزون كه در درون داشتم دبنال كارمستمر خود را هيچگاه از دست رها نكردم ونوميدى بدل راه ندادم و در پهنهء تتبع و تحقيق گرما گرم به پيش تاختم و با خود گفتم از رحمت خدا نبايد نااميد بود لاتباسوا من رحمة الله ، باشد كه از ا الطاف خفيه بارگاه عظمت او جل جلاله\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nدر اين ظلمات روزنى بگشايد ونورى بتاباند . پس از تحقق انقلاب اسلامى با آنكه بر اثر كبر سن وتحليل قوا خسته و شكسته وآرزده وافسرده بود ، شبى بى اختيار حالى يدرك ولا يوصف به من دست داد و خود را با خداى خود در راز ويياز ديدم و گفتم با خدايا تو گواهى و شاهدى كه من در تمام طول عمر بهر سختى ساختم وجز رضاى تو نجستم وجز در راه تو گام برنگرفتم ، تنها آروزى من احياء عظمت وابهت فرهنگ وتمدن قديم وقويم واصيل اسلام وايران و از آن جمله پرده برگرفتن از رازهاى نهفته در گنجينهء قانون ابن سينا بود ، اكنون اگر مشيت كامله وحكمت بالغه تو مصلحت داند ، اين راه را بپايان و اين بار را بسامان خود نزديك ساز ، بناگهان در ضمير خود روشنائى وآرامشى احساس كردم كه گوئى شاهد مقصود را بالمعاينه برابر خود مى بينم .\r\nمدتى از اين مكاشفه نگذشنخ بود كه در رحمت واسعهء خداوند برويم گشوده شد و به خدمت انسانى علاقمند و دلسوز راه يافتم . پس از مكالمه اى مختصر واطلاع از منويات من ، براى حصول مقصود و وصول بمطلوب بزمانى اندك موجبات تأسيس بنيادى بنام \" بنياد پزشكى ابن سينا \" بحسن درايت وكفايت وى فراهم آمد واساسنامه تهيه وهئيت امناء انتخاب شد وبتصويب مقام شامخ\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nرياست جمهور كه خود از شيفتگان ودلباختگان عظمت تمدن وفرهنگ اسلامى است رسيد وموشح گرديد ، و اين ناچيز براى رياست بنياد پيشنهاد شد و مورد قبول قرار گرفت . اينك به حكم من لم يشكر المخلوق لم يشكر الخالق وظيفه خود ميدانم كه ضمن سپاسگزارى از مقام منيع رياست جمهور كه توجهشان باعث آغاز اين كار شد ، نخستين نشريهء بنياد را بحضور محترم جناب آقاى مهندس مصطفى ميرسليم مشاور عالى و سرپرست نهاد رياست جمهورى كه پيشرفت فعاليتهاى بنياد پزشكى اين سينا ثمرهء مستقيم حسن عنايت و كمال مجاهدت اوست اهدا نمايم و من الله التوفيق وعليه التكلان .\r\nدكتر جلال مصطقوى كاشانى\r\nاين صفحات ، تصاوير دست خط مرحوم استاد است كه در سالهاى اول انقلاب به كام روائى تشكيل بنياد اين سينا به فرمان رياست جمهورى وقت ( مقام معظم رهبرى ) قلمى كرده اند .\r\nبنيادى كه اگر چه بنيانش به بركت وجود پربركت استاد بنا گرديد اما با آرام يافتن او در ساحل حيات جاودانى و تغيير ساير اعضاى آن به فراموشى سپرده شد . بنيادى كه اگر خود قد نيفراشت ، امروز جوانه هاى آن در جاى جاى دانشگاه ها و مراكز علمى شكوفا شده است . اكنون كه به تماشاى زايش اين بوستان نشته ايم قدردان ونگاهبان گل هاى آن باشيم .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nجلد اول\r\n\r\nفهرست مطالب\r\nپيشگفتار 9\r\nسرآغاز 13\r\nمقدمه 17\r\nبزرگان اين‌گونه مىزيند 21\r\nفصل اول : ارزشيابى داروها 29\r\nمقدمه 31\r\nواكنش تراست‌ها و كارتل‌هاى داروسازى 40\r\nمسموميت و عوارض جانبى داروها 60\r\nفصل دوم : مكتب نوين پزشكى 81\r\nبخش اول : مقايسه پيشرفت علم طب با پيشرفت ساير علوم 83\r\nبخش دوم : بررسى علل افزايش تعداد بيمارىها در جوامع بشرى 87\r\n* بيمارىهاى عفونى 89\r\n* بيمارىهاى مزمن ( دژنراتيو ) 100\r\nبخش سوم : انحراف دانش پزشكى از مسير اصلى خود و ضررهاى آن 117\r\n* آدرنالين و افدرين 125\r\n* گوم آمونياك جانشين طبيعى آدرنالين و افدرين 134\r\n* خاستگاه اصلى گوم آمونياك 149\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبخش چهارم : داروى گياهى يا داروى شيميايى 163\r\n* كورتون يا استات كورتيزون 169\r\nبخش پنجم : گياه دارويى به جاى كورتيزون در درمان رماتيسم حاد 177\r\nفصل سوم : اهميت علم غذا شناسى در قرن بيستم 185\r\nفصل چهارم : ارزش نان 209\r\nمقدمه 211\r\nضررهاى نان سفيد 218\r\nعلل جلوگيرى نكردن از توليد نان سفيد 222\r\nفصل پنجم : بيمارى سرطان 233\r\nبخش اول : آيا بيمارى سرطان را مىتوان با دارو معالجه كرد 237\r\n* مشكلات تشخيص سرطان در مراحل اوليه 238\r\n* درمان سرطان در قرن بيستم 241\r\nبخش دوم : سرطان از نظر ابن سينا و تطبيق با موازين علمى امروزى 253\r\n* كلمهء سرطان از كى و كجا پيدا شده است 254\r\n* طبقه‌بندى سرطان‌ها از گذشته تا حال 255\r\n* تشخيص سرطان 252\r\n* علت بروز سرطان 258\r\n* عامل بروز سرطان در كتب قديم 261\r\n* اهميت غذاشناسى نزد ابن سينا و اطباى ايران 272\r\n* گردو و درمان اگزماى پوستى در طب قديم و جديد 276\r\n* تغذيه و سرطان 277\r\n- سستى اعتقادات مذهبى و تأثير آن بر ازدياد سرطان 279\r\nفصل ششم : تنها راه نجات 289\r\nمنابع 363\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\n وقت عزيز رفت ، بيا تا قضا كنيم * عمرى كه بىحضور صراحى و جام رفت \r\n( حافظ )\r\nاگرچه سهمى كه همهء ملل به طور كلى و برخى ملت‌ها به طور خاص در پيدايش ، رشد و شكوفايى دانش پزشكى دارند قابل توجه و احترام است اما به دور از هرگونه انگيزهء ميهن‌گرايى و بزرگنمايى دستاوردهاى سرزمينى ، بدون شك سهمى كه دانشمندان ايرانى به خصوص در دوران تمدن اسلامى دارند بسيار عظيم و غير قابل كتمان است . به ويژه آن كه نگرش همه جانبهء حكماى ما كه پيش از ورود به عرصهء پزشكى ، فقه ، اخلاق ، حكمت ، منطق ، رياضيات ، نجوم و طبيعيات را به عنوان پيش‌نياز گذرانده بودند ، نگرشى ژرف ، الهام‌بخش ، عالمانه و توأم با نوآورىهاى استثنايى بود كه دانش امروز پزشكى نيز به منظور تحقق اهداف انسانى خود به آن عميقا نيازمند است .\r\nزياده‌خواهىهاى بسيارى از حاكمان ، درگيرىهاى قدرت‌طلبان ، حملات ويرانگر دشمنان و بدخواهان و بالاخره روحيهء وازدگى ، انزوا طلبى ، بىتفاوتى و غفلت و تغافل ، فرصت‌هاى بسيارى را از ملت ما در طول تاريخ گرفت و نگذاشت آنچه كه در سدهء سوم و چهارم هجرى از پيشرفت‌ها ، نوآورىها و غناى دانش پزشكى شاهد آن بوديم با همان سرعت و كيفيت تداوم يابد اما علىرغم همهء اين ناخوشايندىها ، ظهور شخصيت‌هاى بزرگى در ايران كه تاريخ بشريت به نام آن‌ها افتخار مىكند و هم‌اكنون\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنيز برخى كشورها به شدت تلاش مىكنند آن‌ها را به خود نسبت دهند ، گنجينهء عظيمى از فلسفه پزشكى ، طب بالينى و تجربى ، داروشناسى و علوم وابستهء ديگر را براى نسل‌هاى بعد به ميراث گذاشت كه البته اين ذخيره علمى همواره ، گاه در چهرهء چراغى فروزان و گاهى نيز در قالب شمعى لرزان نورافشانى كرده است و چه بسيار بهره‌گيرىها و خوشه‌چينىها كه دنياى غرب از اين سفرهء گستردهء بىمنت و سرشار از سخاوت اسلامى كرده است و با همان برگرفته‌ها ، زيربناى دانش امروز خود را ساخته است .\r\nدر سرزمين اهورايى ما با وجود همهء دشوارىها و كاستىها در گذر زمان ، خوشبختانه انقطاع علمى آن‌چنان كه در يونان و سرزمين‌هاى ديگر شاهد آن بوده‌ايم به وقوع نپيوست ، اگرچه همان گونه كه اشاره شد در زمان‌هايى چراغ فروزان علوم از جمله علم پزشكى كم‌فروغ گرديد .\r\nيكى از پيامدهاى زيان‌بخش از دست دادن خويشتن‌باورى كه در دو قرن اخير همزمان با سرعت گرفتن پيشرفت‌هاى علمى در غرب گريبانگير بسيارى از روشنفكران و فرهيختگان ما شد ، كوچك‌شمارى ميراث پزشكى و بىاعتنايى به آن بود كه مشاهدهء پيشرفت‌هاى پياپى در غرب و ناكامىها و كاستىهاى بسيار در ميهنى كه عرصهء رقابت‌هاى سياسى استعمارگران و غارت ثروت‌هاى مادى و معنوى بود بيش‌تر به اين انديشهء ويرانگر دامن مىزد .\r\nبه‌هرحال نتيجه آن شد كه در برابر تهاجم طب غربى ، طب ايرانى تقريبا مظلومانه به گوشهء انزوا رفت و مأيوسانه عرصهء دانشگاه و مراكز آموزشى را ترك كرد و اگر گهگاهى صداهايى در اعلام مزاياى طب ايرانى و زيان‌هاى تسليم بىچون‌وچرا در برابر درمان‌هاى غربى كه هر از گاهى با كشفى تازه دگرگون مىشد برمىخاست ، كمتر گوش شنوايى پيدا مىكرد و با ناباورى و تخطئهء تمسخرآميز برخى تحصيل كرده‌هاى دانشگاه‌ها روبرو مىشد .\r\nاما ژرفا و غناى ميراث علمى ما به حدى بود كه اگر محققى شجاعانه و جستجوگرانه وارد اين عرصه مىشد بىشك گوهرهاى گرانبهايى مىيافت كه بتواند\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبه كمك آن ، دانش بىمدعى و يك‌سونگر روز را بازنگرى ، اصلاح و حركت آن را با حقايق ناشناختهء طب ايرانى ، هم‌سويى و نهايتا تعالى بخشد و در اين ميان نقشى كه استاد فقيد و پزشك ، شيمىدان و حكيم فرهيختهء آشنا با دنياى غرب و ميراث ملى يعنى مرحوم دكتر سيد جلال مصطفوى كاشانى داشت نقشى كم‌نظير اگرنه بىمانند داشت .\r\nفريادهاى عالمانه و در عين حال حق‌طلبانهء او از لابلاى سطور مكتوبات و آثار علمى متعددش به گوش جان مىرسد و اينك به حمد اللّه در ميهن سرفراز ما به بركت انقلاب شكوهمند اسلامى ، دوران خمودگى و خودباختگى سپرى شده و زمان استقلال ملى و آزادى انديشه و احياى سيادت علمى آغاز شده و گام‌هاى استوارى در تحقق جنبش نرم‌افزارى با بهره‌گيرى از آخرين دستاوردهاى بشر اما البته بدون احساس حقارت و وابستگى برداشته مىشود ، بازخوانى آثار و تعمق در انديشه‌هاى سازندهء شخصيتى هم‌چون زنده‌ياد استاد دكتر مصطفوى مىتواند بسيار سودمند و راهگشا باشد و به همين لحاظ كار جمع‌آورى ، احيا و انتشار نوشته‌هاى آن بزرگ‌مرد نيز كارى بسيار ارزشمند و قابل تقديس است .\r\nدكتر محمد مهدى اصفهانى استاد دانشگاه علوم پزشكى ايران\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nسرآغاز\r\nآشنايى اينجانب با مرحوم استاد دكتر سيد جلال مصطفوى به سال‌هاى 59 - 60 بازمىگردد ، بنده در حضيض خامى و اشتياق و ايشان در اوج دانش و اخلاق . همان برخوردهاى اوليه در محل منزل استاد در منطقه يوسف‌آباد و سادگى ولى در عين حال ، حرارت علمى ايشان در آهن سرد بنده اثر نمود . به شخصى رسيده بودم كه در راه شناخت فرهنگ طبى در اسلام و ايران طىّ طريق نموده بود و فرهنگ غنى و سرشار از حكمت و اخلاق طب سنتى ايران را حس كرده و به رشته تحرير درآورده بود . سخن گفتن از ابعاد وجودى اين دانشمند بزرگ خارج از توان اين حقير مىباشد ولى اين ناچيز يافته‌هاى خود در رابطه با زندگى ايشان را براى تشنگان راه فرهنگ اصيل اسلام و ايران در محورهاى ذيل بازگو مىنمايم :\r\n\r\nشور و نشاط علمى\r\nدورانى كه بنده در خدمت ايشان توفيق حضور داشتم حدود 75 سال داشتند و معمولا در اين سن ، بيان افراد و حركات آنها رنگ و بوى سالخوردگى مىگيرد ولى ايشان علىرغم كبر سن ، وقتى بحث از طب سنتى ايران يا مطالب علمى مىشد با حرارتى زائد الوصف و شوقى سرشار سخن مىراندند و از ادامه بحث خسته نمىشدند .\r\nحدود يك سال قبل از فوت ، با وجود كسالت و با عينك ته استكانى از فاصله 5 - 10 سانتىمترى ، مشغول گردآورى آخرين اثر نوشتارى خود تحت عنوان طب جاودانى بودند و با وجود كسالت و بيمارى ، با جديت گردآورى و تأليف آن را پيگيرى مىنمودند و تا حد قابل توجهى آن اثر را پيش بردند ولى اجل مهلت نداد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nعلاقه به ورزش\r\nايشان خود نقل كردند كه در باغچه‌اى كه در منطقه امام‌زاده ابراهيم داشتند آخر هفته‌ها با بعضى از فوتباليست‌هايى كه از علاقه استاد به فوتبال آگاه بودند دور هم جمع مىشدند و تمرين مىكردند . مرحوم دكتر مصطفوى پايه‌گذار تيم فوتبال بزرگسالان شدند و خود مربى تيم بودند و در چند مسابقه داخلى و خارجى شركت نمودند .\r\n\r\nزندگى و رفتار ساده و دور از تكلف\r\nمنزل مسكونى ايشان به دور از تجمل بود و زينت آن كتاب‌هاى فراوان در قفسه‌هاى ساده بود . رفت و آمد در اتاق‌هاى منزل ايشان به علت وجود انبوه كتاب دچار ترافيك مىشد . برخورد ايشان با مهربانى و سادگى ولى همراه شوق علمى فراوان بود و سؤالات به ظاهر پيش پا افتاده را با بيان كامل پاسخ مىگفتند .\r\n\r\nشخصيت چند بعدى\r\nمرحوم دكتر مصطفوى چندى پس از اتمام تحصيل در دوره پزشكى ، به علت علاقه فراوان به دانش ، در رشته شيمى مشغول به ادامه تحصيل شدند و با درجه ممتاز فارغ‌التحصيل گرديدند . در زمينه فرهنگ اجتماعى به همراه پدرشان ، « مجمع خصوصى مصلحين معارف » را تأسيس كردند و مقالاتى در رابطه با راه‌حل‌هاى جلوگيرى از فساد فكرى و اخلاقى انتشار دادند كه اين مقالات مورد توجه و تأييد « مجمع علمى نجات نسل جوان » قرار گرفته و حضرت آيت ا . . . مكارم شيرازى طى دو نامه به دكتر مصطفوى در سال 1344 ضمن قدردانى ، عملكرد ايشان را در راستاى كمك به نسل جوان كشور سودمند و مايه اميدوارى دانسته‌اند . دكتر مصطفوى حدود 16 سال به انتشار مجله « دنياى علم » علىرغم سختىهاى فراوان ادامه دادند و در زمينه رياضيات نيز تسلط خوبى داشتند و دست به ترجمه كتاب جبر و مقابله خيام زدند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنظم\r\nايشان از خط خوشى برخوردار بودند و بعضى از رسالات طب قديم را بازنويسى كردند كه بعضى از آنها موجود است . از مطالعات خود يادداشت‌بردارى مىنمودند و هر يادداشتى را در جاى مناسب بسته‌بندى مىكردند تا در جاى خود براى مقاله‌اى يا كتابى به كار گرفته شود . در سال آخر عمر ايشان هنوز اين بسته‌هاى علمى در اتاق كوچكى با نظم كامل چيده شده بود و ايشان گاهى با مناسبتى به سرعت به اين يادداشت‌ها مراجعه و مطلب مورد نظر را بيان مىداشتند . اكنون مجموعه اين مكتوبات و يادداشت‌ها به جهت نظم و دقت عجيب ايشان و همچنين همت فرزند برومندشان جناب آقاى مجيد مصطفوى از آسيب حوادث روزگار مصون مانده و در « گروه پژوهشى طب سنتى دانشگاه شاهد » نگهدارى مىشود . اين مجلد اولين اثر از اين مجموعه مىباشد . اميد است ساير آثار علمى ايشان به صورت منظم در چند مجلد به جامعه علمى پزشكى كشور تقديم گردد .\r\nدر اينجا لازم است از حمايت‌هاى جناب آقاى دكتر واعظ مهدوى ( معاون پژوهشى سابق دانشگاه شاهد ) ، جناب آقاى دكتر نظرزاده ( معاون پژوهشى دانشگاه شاهد ) ، جناب آقاى كاشانى مهر رئيس مركز چاپ و انتشارات دانشگاه شاهد و همچنين از حمايت‌هاى بىدريغ جناب آقاى دكتر فتحى ( رئيس دانشگاه علوم پزشكى ايران ) ، جناب آقاى دكتر اصفهانى ( مشاور محترم رياست دانشگاه علوم پزشكى ايران ) ، جناب آقاى دكتر گوشه‌گير ( رئيس موسسه مطالعات تاريخ پزشكى ) ، جناب آقاى دكتر مؤذن ( مشاور و مدير كل دفتر شهردار تهران ) و جناب آقاى نوريان ( رئيس سازمان فرهنگى هنرى شهردارى تهران ) و مسوولين محترم مؤسسهء نشر شهر تشكر و قدردانى گردد .\r\nدكتر محسن ناصرى مدير گروه طب سنتى ايران دانشكده پزشكى دانشگاه شاهد\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمقدمه\r\nمدتى بود كه به عنوان متخصص بىهوشى فارغ التحصيل شده بودم . ده سال تحصيل طب آلوپاتى ، هنوز ، اعتماد و اطمينان كافى را براى درمان بيماران در من ايجاد نكرده بود . ازاين‌رو ، تصميم گرفتم دربارهء موضوعاتى كه از ديرباز در گوشه ذهن مشغولم مىداشت ، به مطالعه بپردازم . هميشه معتقد بودم عشق و ايمان كارساز است ، بنابراين ، به مطالعه و تحقيق دربارهء آنچه به آن علاقه داشتم ، پرداختم .\r\nدر اين مطالعات ، با فلسفه سهروردى و تقسيم‌بندى او دربارهء اجزاى تشكيل‌دهندهء انسان آشنا شدم . براى تكميل اطلاعاتم ، به طبيعيات ابن سينا نياز داشتم و آنجا بود كه درى جديد به رويم باز شد . با مطالعهء عقايد ابن سينا ، با اصول طب سنتى ايران آشنا شدم . با گذشت زمان كوتاهى ، احساس كردم نگاهم به علم پزشكى از نو دگرگون شده است .\r\n\r\nبايد عميق‌تر شد . . .\r\nبا جست‌وجو در متون قديم ، به اهميت كتاب ذخيره خوارزمشاهى پى بردم . اتفاق ! ( كه من آن را دست هدايت‌گر مىدانم ) كتاب ذخيره خوارزمشاهى حكيم بزرگ ، سيد اسماعيل جرجانى ( به تصحيح و تشريح مرحوم دكتر جلال مصطفوى ) را جلوى رويم گذاشت . مطالب سيد اسماعيل با نگرش و تشريح دكتر مصطفوى برايم حيرت‌آور و لذت‌بخش بود . دكمه را زدم ، رايانهء ذهنم بايد از نو پرداخته مىشد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nبه دنبال نشانه بايد بود . . .\r\nموزهء ملى تاريخ طب مرا به گروه تحقيقات طب سنتى ايران در مركز پژوهش‌هاى دانشجويى دانشگاه علوم پزشكى تهران هدايت كرد و از آنجا با آقاى دكتر محسن ناصرى آشنا شدم .\r\n\r\nاولين ملاقات . . .\r\nشهريور 1384 ، مركز تحقيقات دانشگاه شاهد . گفت‌وگوى ما كمتر از پانزده دقيقه به طول انجاميد . براى معلم واقعى پانزده دقيقه براى شناختن ، زمان كمى نيست .\r\n\r\nماهى ، دريا را يافت . . .\r\nآقاى دكتر ناصرى به من پيشنهاد دادند آثار مرحوم دكتر جلال مصطفوى كاشانى را براى چاپ و نشر ، گردآورى و سازماندهى و آماده‌سازى كنم .\r\nدر يك لحظه متحير ماندم ، اين همه اتفاق ! دست هدايت‌گر چه زيبا هدايت مىكند . من و جمع‌آورى آثار دكتر مصطفوى ! آن هم به تنهايى !\r\n\r\nبايد شروع كرد . . .\r\nهمه انرژىهاى مثبت هستى به آنكه در جهت خير است كمك مىكنند . كار ، به كندى تا اواخر زمستان 84 ادامه يافت ، اما درست آنجايى كه گمان مىكنى ديگر نمىتوانى ، پس از آنكه با تمام وجود ، هرچه توانسته‌اى انجام داده‌اى ، درست در آن لحظه موعود ، كمك مىرسد . گروه گردآورى و تدوين آثار دكتر جلال مصطفوى كاشانى از زمستان 84 به آرامى شكل گرفت .\r\nبه جرأت ، مىتوانم بگويم اين گروه صميمانه‌ترين و بىادعاترين گروهى است كه تاكنون يكديگر را شناخته‌اند . ما ، نه همكار كه همراه هستيم .\r\nبا انتقال تمامى دست‌نوشته‌هاى آن مرحوم - كه در ارديبهشت 85 ، به همت و تلاش آقاى دكتر ناصرى و يارى و همكارى خانواده مرحوم دكتر به خصوص پسرشان ، جناب آقاى مجيد مصطفوى ، انجام شد - اين حركت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nشتابى مضاعف گرفت . ديدن آن‌همه نظم ، دقت و تلاش ، زواياى جديدى را از شخصيت دكتر جلال مصطفوى كاشانى براى ما آشكار كرد .\r\n\r\nبايد كار به پايان مىرسيد . . .\r\nدر اين راه ، بارها به فراز رفتيم و بسيار به نشيب نشستيم ولى آنچه خير است به يارى او محقق مىشود . حال كه بخش بزرگى از راه را پيموده‌ايم ، سپاسگزارى از آنان كه همراهمان شدند بر ما واجب است .\r\n\r\nروش كار . . .\r\nدر گردآورى جلد اول آثار مرحوم دكتر مصطفوى ، پايهء كار بر تدوين و ساماندهى مقالاتى بود كه از ايشان در مجلاتى مثل « دنياى علم » در دههء سى تا چهل منتشر شده است و هنوز هم از نظر محتواى علمى مورد نياز جامعه علمى است . تلاش كرديم عناوينى كه بيش‌ترين شباهت موضوعى را با يكديگر دارند در يك كتاب و در كنار يكديگر بياوريم تا نوعى پيوستگى در هر كتاب پديد آيد . سعى ما بر حفظ روش بيان استاد بود اما با پيشنهاد بعضى مشاوران و پس از كسب اجازه از جناب آقاى مجيد مصطفوى ، فقط در حد تطبيق با شيوهء نگارش و بيان امروزى در متن مداخله كرديم ، به نوعى كه محتوا تغيير نكند .\r\n\r\nسپاس از :\r\nآقاى دكتر محسن ناصرى كه چون معلمى دلسوز از گذرگاه‌هاى سخت عبورمان داد .\r\nدر اين راه با بزرگ‌مردى چون آقاى دكتر محمد مهدى اصفهانى آشنا شديم .\r\nمعلمى كه عمل او به اندازه علمش تأثيرگذار است .\r\nآقاى دكتر حسين رضايىزاده كه دلسوزانه در گذر از موانع متعدّد ، دستمان را گرفت .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n. . . و يارانى كه با هم آغاز كرديم و همدل شديم : سميّه احمدى نيرى ، مرواريد خالق‌دوست ، فاطمه پوراسد مهربانى و نصرت رحمانى . همت‌ها را يكى كرديم و آنچه را سخت مىنمود آسان كرديم . كمك‌هاى خانم صالح‌زاد و خانم آزادى ، چقدر ما را در پيمودن راهمان يارى داد .\r\nهم‌چنين آقاى دكتر مجيد انوشيروانى ، خانم دكتر مژگان تن‌ساز و خانم دكتر مينا موحد و پدر گراميشان كه با بازخوانى چندبارهء متن در تصحيح و تطبيق با اصل مقالات همراه ما بودند .\r\n\r\nو در آخر . . .\r\nسپاس از پدر و مادرم كه شمع حقيقت‌جويى را يك عمر با دلسوزى و فداكارى در وجودم افروختند .\r\nو همسر و پسرم كه غيبت‌هاى طولانى همسر و مادر را پذيرفتند .\r\nو پدر و مادر همسرم كه بىيارى بىدريغ آنان اين غيبت‌ها ممكن نبود .\r\nو سرانجام\r\nهرآنچه كرديم\r\nتقديم به او\r\nكه هرچه داريم از اوست\r\nو هر روز منتظر آمدنش هستيم .\r\nدكتر آزاده محبى شهريور 1386\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nبزرگان اين‌گونه مىزيند\r\nدكتر سيد جلال مصطفوى كاشانى ، در نهم مهر ماه 1287 شمسى در تهران ، به دنيا آمد . ديپلم دبيرستان را در تبريز و با رتبه اول اخذ كرد و براى تحصيل پزشكى به تهران آمد و در سال 1308 ، با عنوان شاگرد ممتاز وارد دانشكده تهران شد و در سال 1314 ، با رتبه شاگرد اول فارغ التحصيل شد .\r\nوى در شروع مطالعهء كتب قديمى ، به كتاب ذخيره خوارزمشاهى ، تأليف سيد اسماعيل جرجانى برخورد مىكند و از مطالعه صفحات نخستين آن ، چنان هيجان‌زده مىشود كه با علاقه هرچه تمام‌تر ، تقريبا هر روز ، به كتابخانه‌ها سر مىزند و سفارش مىكند كتاب‌هاى قديمى را براى او نگه‌دارند .\r\nدكتر مصطفوى مدت ده سال پس از فراغت از تحصيل ، تمام اوقات خود را به معالجه بيماران ، تحقيق و مطالعه كتب طبى قديم و جديد مىگذراند اما احساس مىكند معلوماتش براى تشخيص و درمان ناقص است ، بنابراين ، بازهم درصدد برمىآيد تا به ادامه تحصيل و مطالعه در رشته‌هاى علوم پايه بپردازد .\r\nتصميم مىگيرد دورهء مهندسى شيمى را بگذراند . سرانجام ، در سال 1326 ، به عنوان شاگرد اول رشته شيمى فارغ التحصيل شد و پس از آن ، با ديدى بازتر و تعمق ويژه به مطالعه و تحقيق در تاريخ پزشكى ، به ويژه ، طب كهن ايران پرداخت .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاز سال 1326 ، كه از هنرسراى عالى فارغ التحصيل شد و خود را از نظر معلومات شيمى كاملا مجهز براى تطبيق دادن مطالب طب قديم با طب جديد مىديد ، اقدام به نگارش و درج مقالاتى در مطبوعات ، تأليف كتبى در زمينه شناسايى و ارزش عقايد پزشكان قديم ، به ويژه ابن سينا ، هم‌چنين ايراد سخنرانىهايى در دانشگاه‌ها و سمينارها و گردهمايىها اقدام كرد . او تمام عمر پربار خود را به بررسى تحولات دانش پزشكى از دوران قديم ، مقايسه طب قديم و جديد و اثبات ارزنده بودن عقايد پزشكان قديم ، به‌ويژه ابن سينا وقف كرد و با وجود تمام مشكلات و دشوارىها و نيش زبان‌ها ، از تلاش باز نايستاد .\r\nنتيجه اين كوشش‌ها و تلاش‌ها و آشنا شدن ريشه‌اى او با طب قديم ، به‌ويژه طب غنى كهن ايران و دانش‌آموزى مستمر در طب امروزى ، سبب شد تا او به دانش ژرف و وسيعى در اين زمينه دست يابد . در سال‌هاى 1335 تا 1365 در دانشكده پزشكى دانشگاه تهران به تدريس « تاريخ پزشكى » و « طب قديم ايران » پرداخت و اندوخته علمى خود را به دانشجويان منتقل كرد .\r\nاز تير ماه 1336 ، به منظور بالا بردن سطح فرهنگ و آشنايى مردم با تاريخ علوم ، به انتشار ماهنامهء « دنياى علم » پرداخت و از ابداعات دانشمندان اين مرزوبوم ، كه متأسفانه بسيارى از آنان به نام تمدن غرب ثبت شده است ، با مدارك مستند و مستدل طى مقالات متعدد پرده برداشت . رنج و درد او عقب‌ماندگى علمى و فرهنگى دنياى اسلام بود و تلاش مىكرد تا راه تجديد حيات علم و دانش را در اين مرزوبوم نشان دهد . او در اولين سطرهاى اين مجله ارزشمند ، خطاب به مقامات مسئول مملكتى مىنويسد :\r\nچنان‌كه خاطر عموم آقايان مستحضر است يك موقع امپراتورى عظيم اسلامى در قاره‌هاى وسيع آسيا ، اروپا و آفريقا از آن طرف ديوار چين گرفته تا پشت دروازه‌هاى آندلس امتداد داشت و در تمام اين قاره‌ها دار العلم‌هاى بزرگى مشعل علم و دانش را در سراسر جهان فروزان داشتند و پس از اينكه نهضتى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدر اروپا پيدا شد و علم و حكمت به دست اروپاييان افتاد باز تعليمات و تأليفات دانشمندان معروف اسلامى كه اكثر آن‌ها ايرانى بودند مدت چند قرن به زبان لاتين ترجمه شده و در كليه دانشگاه‌هاى اروپا تدريس مىشد .\r\nدر بخش ديگرى از همين مقاله مىنويسد :\r\nاهميت يك كشور و ميزان تمدن و استقلال آن بستگى به وجود دانشمندان محقق و مكتشف دارد ، يعنى دانشمندانى كه روى پاى خود بند باشند و تكيه به عصاى ديگرى نكنند زيرا علم تبعى و تقليدى و همه چيز را از ديگران به عاريت گرفتن و به عبارت اخرى استقلال علمى نداشتن باعث مىشود كه نفوذ اقتصادى و اجتماعى و سياسى چنين كشورى نيز تحت الشعاع كشورهاى ديگر گردد .\r\nانتشار مجله « دنياى علم » به دليل تنگناهاى مالى ، گاه‌گاهى به وقفه مىافتاد ولى تا سال 1352 ادامه يافت . دكتر مصطفوى ، در شماره‌هاى مختلف نشريه‌اش ، بيش از چهل مقاله محققانه به چاپ رساند كه اميد به زيور طبع آراسته شدن مجدد آن‌ها به واقعيت نزديك شده است .\r\nدر سال 1358 ، براى تكميل مطالعات و تحقيقاتش راجع به ابن سينا ، به پاريس سفر كرد و سه سال در آنجا اقامت كرد . طى اين مدت ، با پروفسور « روليه » استاد و رئيس كرسى تاريخ پزشكى دانشكدهء پزشكى ، آشنا شد و براى استفاده از كتابخانه بخش تاريخ پزشكى و مطالعه كتاب‌هاى بسيار قديمى و حضور در جلسات سخنرانى مربوط به تاريخ طب ، تقاضا كرد به عضويت انجمن تاريخ طب پاريس درآيد كه پذيرفته شد . او دربارهء اين دوران مىگويد :\r\nدر مدت سه سال اقامتم در پاريس و مطالعه تازه‌ترين مجلات پزشكى به ويژه مجلات سازمان جهانى بهداشت ، به خوبى پى بردم كه طب و طبابت در جهان كنونى چه وضع آشفته و نابسامانى را طى مىكند و درمان بيمارىها ، در حال حاضر در سراسر جهان ، چه لطمات و خطرات جبران‌ناپذيرى براى بيماران به بار مىآورد و پس از جمع‌آورى صدها مدرك و سند ، مشغول تأليف كتابى در\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nدو مجلد به زبان فرانسوى تحت عنوان « ابن سينا امير پزشكان جهان » در پاريس شدم كه مجلد اول آن تحت عنوان « پزشكى معاصر در حال نابسامانى و پريشانى » ساخته و پرداخته و آماده براى چاپ شد و در كتاب مزبور كه مقدمه‌اى براى مجلد دوم است انتقادات منطقى و اساسى به طب معاصر شده و خطرات شديد درمان‌هاى كنونى طبق اسناد و مدارك معتبر ارائه گرديده و در اواخر آن كتاب ، گفتار يكى از استادان پزشكى فرانسه را مبنى بر اينكه طب كنونى دوران بحرانى را طى مىكند و سخت در حال آشفتگى و نابسامانى است و احتياج به يك فرد انقلابى نظير كپرنيك دارد نقل كردم و نيز قول يك استاد ديگر را كه گفته است همان‌طور كه انيشتين ، اساس فيزيك را با وضع نظريه نسبيت در هم ريخت و فيزيك ديگرى را بنياد نهاد علم طب نيز احتياج به يك انيشتين دارد كه انقلابى در آن به وجود آورد نقل كردم و سپس به‌طور صريح ادعا كردم كه اين كپرنيك و انيشتين جز شيخ الرئيس ابو على سينا كس ديگرى نمىتواند باشد و در مجلد دوم اسناد و مدارك و شواهد عديده در اين‌باره ارائه خواهد شد ولى پس از تهيه مجلد اول به علت مشكلات ارزى و عدم توانايى مالى براى زندگى در پاريس به ايران مراجعت كردم .\r\nدر فروردين ماه 1363 ، دكتر مصطفوى با ارسال نامه‌اى به حضرت آيت اللّه خامنه‌اى - كه در آن زمان مسئوليت رياست جمهورى را بر عهده داشتند - جهت شناساندن عظمت حقيقى فرهنگ و تمدن اصيل اسلام و اثبات برترى جنبه پزشكى آن بر پزشكى كنونى جهان اعلام آمادگى كردند . در بخشى از نامه ايشان ، چنين آمده است :\r\nاين ذره بىمقدار مدت 50 سال است مستمرا و بدون وقفه مشغول مطالعه و تحقيق در طب اسلامى كه مظهر كامل العيار آن كتاب قانون ابن سينا است بوده و در عين حال ، در جريان تازه‌ترين اطلاعات و اكتشافات پزشكى دنياى متمدن جديد نيز بوده‌ام . از 35 سال پيش در اثر همين بررسىهاى دقيق كه در عقايد شيخ الرئيس ابو على سينا صورت گرفت به پاره‌اى از اشتباهات و\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخطاهاى ريشه‌دار در طب كنونى جهان پىبرده و طى مقالات و سخنرانىها و مؤلفات خود ثابت كرده‌ام كه امروزه زيان بسيارى از درمان‌ها بيش از نفع آن‌ها است و يك نمونه از آن درمان آسم است كه سى سال پيش طى سخنرانى در جشنى كه به مناسبت هزاره ابن سينا در تهران برگزار شد در حضور 80 خاورشناس اروپا ، آمريكا و ساير كشورهاى جهان به اثبات رساندم كه ابن سينا درباره درمان آسم نظراتى صحيح‌تر از امروز داشته و پزشكان اروپا از چند قرن پيش به علت مخالفت با عقايد ابن سينا خطرات و تلفات زيادى متوجه بيماران مبتلا به آسم كردند و در قرن بيستم هنگامى كه اين خطرات و تلفات به حد اعلاى خود رسيد استادان پزشكى اروپا متوجه شدند كه درباره درمان آسم اشتباه كرده‌اند و همان راهى را برگزيدند كه ابن سينا در كتاب قانون دستور داده بود در حالى كه ديگر هيچ‌گونه نامى از ابن سينا در كتاب‌ها برده نشده بود و هيچ‌يك از پزشكان جهان متوجه نگرديدند كه خطاى آن‌ها به علت انحراف از دستورات ابن سينا بوده است .\r\nمقام محترم رياست‌جمهورى موافقت كردند كه دكتر مصطفوى كار تحقيق و بررسى پيرامون كتاب قانون ابن سينا و شناساندن ارزش اين كتاب بزرگ علم طب را با همكارى و مساعدت نهاد رياست‌جمهورى به انجام رسانند كه متعاقب آن « بنياد پزشكى ابن سينا » تأسيس شد و طبق اساسنامه‌اى كه به تصويب معظم له رسيد اداره امور آن به هيئت امنايى سپرده شد كه اعضاى آن عبارت بودند از وزير بهدارى ، وزير فرهنگ و آموزش عالى ، رئيس دانشگاه تهران ، رئيس دانشگاه شهيد بهشتى ، رئيس هيئت مديره سازمان نظام‌پزشكى ، رئيس كميسيون بهدارى مجلس شوراى اسلامى ، رئيس دانشكده پزشكى و داروسازى دانشگاه تهران و مشاور عالى و سرپرست نهاد رياست‌جمهورى . هيئت امنا به اتفاق آراء ، دكتر مصطفوى را به رياست اين بنياد برگزيدند . او در مقدمه كتاب دارو ، مسئله پزشكى قرن چگونگى تأسيس اين بنياد را چنين شرح مىدهد :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپس از تحقق انقلاب اسلامى ، با آنكه بر اثر كهولت سن و تحليل قوا خسته و شكسته و آزرده و افسرده بودم ، شبى بىاختيار حالى لا يدرك و لا يوصف به من دست داد و خود را با خداى خود در راز و نياز ديدم و گفتم : بار خدايا تو گواهى و شاهدى كه من در تمام طول عمر به هر سختى ساختم و جز رضاى تو نجستم و جز در راه تو گام برنگرفتم ، تنها آرزوى من احياى عظمت و ابهت فرهنگ و تمدن قديم و قويم و اصيل اسلام و ايران و از آن جمله پرده برگرفتن از رازهاى نهفته در گنجينه قانون ابن سينا بود ، اكنون اگر مشيت كامله و حكمت بالغه تو مصلحت داند ، اين راه را به پايان و اين بار را به سامان خود نزديك ساز . به ناگهان در ضمير خود روشنايى و آرامشى احساس كردم كه گويى شاهد مقصود را بالمعاينه برابر خود مىبينم . مدتى از اين مكاشفه نگذشته بود كه در رحمت واسعه خداوندى به رويم گشوده شد و به خدمت انسانى علاقه‌مند و دلسوز راه يافتم . پس از مكالمه‌اى مختصر و اطلاع از منويات من ، براى حصول مقصود و وصول به مطلوب به زمانى اندك موجبات تأسيس [ بنيادى به نام 
  ] « بنياد پزشكى ابن سينا » به حسن درايت و كفايت وى فراهم آمد و اساسنامه تهيه و هيئت امنا انتخاب شد و به تصويب مقام شامخ رياست جمهور ، كه خود از شيفتگان و دلباختگان عظمت تمدن و فرهنگ اسلامى است ، رسيد و موشح گرديد .\r\nدكتر مصطفوى تا اواخر سال 1365 ، مسئوليت اين بنياد را بر عهده داشت كه به علت بروز مشكلاتى ، براى ادامه تحقيقات و معالجه خود ، به آلمان سفر كرد و در آنجا آخرين اثر خود را تحت عنوان طب جاودانى به رشته تحرير درآورد كه متأسفانه فرصت تكميل آن را به دست نياورد . در سال 1376 به ايران بازگشت و در شانزدهم دى ماه 1377 ، پس از نود سال عمر پربار پزشكى و علمى دار فانى را وداع گفت .\r\nمرتبهء علمى دكتر مصطفوى در تاريخ طب به جايى رسيده بود كه پروفسور شارل ليشتن تلر ، استاد برجسته تاريخ پزشكى در دانشگاه‌هاى لوزان و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nهامبورگ و مؤلف كتاب ارزشمند تاريخ پزشكى ( 1977 ) ، از ايشان به عنوان « برادر روحى » خويش نام مىبرد و خود را تحت تأثير شخصيت علمى او مىدانست . دكتر مصطفوى در مورد پروفسور ليشتن تلر و مكاتبات خود با وى مىنويسد :\r\nاصولا تدريس تاريخ پزشكى در دانشگاه‌هاى اروپا از 200 سال پيش شروع شده و در بين استادان اين رشته فقط و فقط پروفسور ليشتن تلر است كه از نظر وسعت اطلاعات در علوم پزشكى و به‌خصوص در رشته تاريخ پزشكى بىنظير و از لحاظ انتقادهاى تند و جالب كه همه آن‌ها نيز مستدل و منطقى ، متكّى به دلايل كاملا آشكار است ، بىبديل مىباشد . استاد نامبرده كتابى به زبان آلمانى در تاريخ 1977 تأليف نموده كه به زبان فرانسوى در سال 1978 ترجمه شده است و اينجانب به علت شدت علاقه‌اى كه به مطالعات تاريخى داشته و دارم و چند تن استاد محقق ديگر ، كاملا معتقدم كه هر علمى را به درستى نمىتوان آموخت مگر اينكه تاريخ آن علم دانسته شود ؛ به اين جهت كتاب « تاريخ پزشكى » تأليف پروفسور ليشتن تلر ( ترجمه فرانسوى آن ) را با نهايت دقت و موشكافى مورد مطالعه قرار داده و مطالب مندرج در آن را با مطالب ساير كتاب‌هاى تاريخ پزشكى تأليف استادان اين رشته در كشورهاى مختلف اروپا مقايسه نموده و از صميم قلب اذعان و اعتراف مىكنم كه از دويست سال پيش به اين طرف هيچ‌يك از كتاب‌هاى تاريخ پزشكى به اندازهء كتاب پروفسور ليشتن تلر ارزش و اعتبار علمى ندارد . به اين جهت با اين محقق دانشمند و محترم باب مكاتبه را افتتاح كرده و در طول سال‌هاى 1991 و 1992 متجاوز از 16 نامه به ايشان نوشته و ايشان نيز كه شديدا تحت تأثير معتقدات و مكاتبات من قرار گرفته بود ، متقابلا 16 نامه مرا جواب داده و مطالبى بين ما ردوبدل شد كه به راستى خواندنى و جالب است . از جمله در يكى از نامه‌هايش به من چنين نوشت : « من كتاب خود را در پنج هزار نسخه چاپ كردم ولى به جز شما كه مطالب آن را عميقا درك كرده‌ايد هيچ‌كس ديگر\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنفهميد كه من چه گفته‌ام ، و در نامه‌اى ديگر نوشت : « شما برادر روحى من هستيد » و در نامه ديگر : « براى درك و فهم مطالب مندرج در كتاب قانون ابن سينا بايد متن اصلى آن كتاب را مورد مطالعه قرار داد زيرا ترجمه‌هاى لاتين آن خدشه‌دار است و متأسفانه براى من موقعيتى پيش نيامد كه زبان عربى را تحصيل كنم » .\r\nدكتر مصطفوى علاوه بر علم پزشكى داراى تحقيقات ارزشمندى در زمينه آثار دانشمندان ايران در عرصه علوم رياضيات ، فيزيك و شيمى نيز هست .\r\nمهم‌ترين آثار و تأليفات ايشان عبارتند از :\r\n1 - نهضت پزشكى يا لزوم تجديدنظر در اصول و مبانى طب امروز در دو جلد ( 1333 )\r\n2 - استفاده دانشمندان مغرب زمين از جبر و مقابله خيام ( 1339 )\r\n3 - تصحيح و حاشيه‌نويسى سه كتاب « ذخيره خوارزمشاهى » در چهار جلد ( 1357 - 1344 )\r\n4 - مقايسهء طب قديم ايران با پزشكى نوين ( 1358 )\r\n5 - بررسى در طب سنتى ايران و مقايسهء آن با طب كنونى جهان ( 1360 )\r\n6 - ابن سينا ، امير پزشكان جهان ( 1361 )\r\n7 - دارو ، مسئله پزشكى قرن ( 1367 )\r\n8 - طب جاودان ( ناتمام مانده است ) .\r\nمجيد مصطفوى كاشانى\r\nپاييز 1386\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n[ فصل 
  ] 1 ارزشيابى داروها\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمقدمه\r\nاز نيم قرن پيش تاكنون ، لابراتوارهاى داروسازى جهان داروهايى ساخته‌اند كه حقا و انصافا بايد گفت جان ميليون‌ها نفر را از مرگ حتمى و قطعى نجات داده است . ما اين داروها را گرامى مىداريم و به كاشفان و سازندگان آن‌ها درود مىفرستيم ولى به‌طور مسلّم تعداد كل اين داروها ، هرگز از عدد انگشتان دو دست تجاوز نمىكند و داروهاى ديگرى كه تعداد آن‌ها 80 تا 90 قلم بيش‌تر نيست تاكنون از طرف گروه محققان صنايع داروسازى براى درمان بيمارىها ساخته شده است كه گرچه همه آن‌ها داراى عوارض جانبى و سمّيت هستند ، به‌هرحال ، نفع آن‌ها بيش از ضررشان است و به‌طور كلى ، اگر يك سازمان علمى صلاحيت‌دار براى ارزشيابى داروها در جهان به وجود آيد به‌خوبى ثابت خواهد شد كه تعداد كل داروهاى مفيدى كه در نيم قرن اخير ساخته شده و وجودشان براى افراد بشر لازم و ضرورى است از صد قلم تجاوز نخواهد كرد .\r\nدر كنار اين داروهاى مفيد و ضرورى ، چندين هزار قلم دارو ، در هريك از كشورهاى جهان كنونى ، براى درمان بيمارىها مصرف مىشود كه به‌طور كلى ، زيانشان بيش از نفعشان است ؛ زيرا نفع آن‌ها موقت و اندك ، ولى عوارض جانبى و سمّىشان زياد است و بسيارى از آن‌ها ، ضايعات جبران‌ناپذيرى در اعضاى بدن مصرف‌كننده ، ايجاد مىكنند و عواقب وخيمى به بار مىآورند .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاز بيست ، سى سال پيش تاكنون ، چندين كنفرانس بين‌المللى در اروپا و آمريكا براى هشدار دادن پزشكان به مسموميّت اين داروها ، تشكيل شده و صدها مقالهء تند و آتشين در اين‌باره ، با عناوين درشت و چشم‌گير در مطبوعات علمى و غير علمى جهان ، به منظور جلب توجه زعماى قوم و اولياى مسئول ، درج و منتشر شده است كه ما ، ذيلا ، براى نمونه ، فقط به ذكر تيترهاى مقالات مربوط به « داروهاى آرام‌بخش و مخدر و مسكن روانى » مىپردازيم :\r\n1 . مجله « سلامت فكر » ، سال 12 ، شمار 8 ، مقاله‌اى با عنوان « قرص‌هاى مخدر ، مسكّن و خواب‌آور ، نيروى هوش را مختل مىكند و قوه قضاوت و اتخاذ تصميم را از بين مىبرد » .\r\n2 . مجله « تندرست » ، شماره 5 ، دى ماه 1348 ، مقاله‌اى با عنوان « داروهاى آرام‌بخش و مسكّن نوين خطرناك هستند » .\r\n3 . مجلهء « طبّ پيشگام » ، شماره 7 ، فروردين ماه 1344 ، مقالهء مفصلّى با عنوان « زيان داروهاى ضد غم » .\r\n4 . روزنامه « اخبار پزشكى » ، شماره 54 ، سوم خرداد 1345 ، مقاله‌اى با عنوان « خطرات داروهاى آرام‌بخش » .\r\n5 . روزنامه « اطلاعات » ، شماره 11549 ، 5 آذر 1343 ، مقاله‌اى با عنوان « در كنفرانس جهانى تحقيق دربارهء مواد مخدر اعلام شد : داروهاى آرام‌بخش مانند مواد مخدر بشر را تهديد مىكند » .\r\n6 . روزنامه « كيهان » ، پنجشنبه 8 / 12 / 1342 ، ( ترجمه از مجله لوك ) مقاله‌اى با عنوان « نوشداروهاى مرگبار : هر سال هزاران نفر به علت استعمال داروهاى جديد و روش‌هاى معالجاتى مدرن هلاك مىشوند » .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n7 . ماهنامه « تندرست » ، شماره 11 ، خرداد 1344 ، مقاله‌اى با عنوان « اثرات نامطلوب داروها » ، راجع به كنفرانس 250 تن از پزشكان معروف اروپا عضو مجمع اروپايى مطالعه در مسموميّت داروها در استكهلم پايتخت سوئد .\r\nاينك خلاصه‌اى از مقاله مندرج در مجله سلامت فكر ، راجع به زيان داروهاى آرام‌بخش را درج مىكنيم :\r\nداروهاى آرام‌بخش در سال 1950 به صورت قرص‌هاى معجزه‌آسا به بازار عرضه شد و به عنوان بهترين و خارق العاده‌ترين ابزار به دست پزشكان روحى براى معالجه بيماران دماغى افتاد . همان‌طور كه دكتر ژان مرانسوا امابيلو ، رئيس كميسيون ملى بخش بىهوشى ايالات متحده مىگويد :\r\nخيلى زود ميليون‌ها فرانسوى كه حريصانه درصدد تمدد اعصاب و آرامش روح بودند ، در جست‌وجوى به‌دست‌آوردن انواع مختلف اين قرص‌ها برآمدند . در حدود پنجاه عامل اصلى با مارك‌هاى مختلف و متنوع تجارتى از طرف آزمايشگاه‌ها به وسيلهء داروسازىها به بازار عرضه شد . با آگهى در مجلات مخصوص و انتشار آن‌ها ، پزشكان اين قرص‌ها را بدون ضرر معرفى كردند و اين‌طور وانمود شد كه هيچ نوع اعتيادى به همراه نخواهد داشت و در معالجات در دوره‌هاى مداوم ، قابل تحمل هستند ولى از سال 1957 تا 1961 در ايالات متحده آمريكا ، صدها گزارش بالينى نتايج زيان‌بخش اين قرص‌ها را در بيماران بىشمار يادآور شده‌اند . آنان به بيمارىهايى از قبيل بيمارىهاى پوستى ، گوارشى ، ناراحتىهاى خيالى ، خواب‌آلودگى و حتى خرفتى و منگى كه از استعمال اين قرص‌ها به بار مىآيد ، مبتلا شده‌اند .\r\nاولين گزارش مهم روزنامه جامعه پزشكى آمريكا ، در فوريه 1957 با عنوان « خطرات قرص‌هاى خواب‌آور و مخدر در معالجه پريشانىها » انتشار يافت .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nروانپزشكان دانشگاه « اورگون » 8200 نفر از بيمارانى را كه وضع جسمى آن‌ها خوب و استعداد دماغيشان در حد ميانگين بود و در عين حال ، از پريشان‌حالى شكايت داشتند ، مورد مطالعه قرار دادند . از 7500 نفر بيمارى كه با اين قرص‌ها معالجه شده بودند ، 374 نفر به ناراحتىهاى شديدى - كه عكس العمل حساسيت‌هاى كبدى بود - مبتلا شده بودند . 1700 نفر ديگر از آن‌ها رفتار و اخلاقشان ، به‌كلى ، عوض شده ، حالت زشت و بدى به خود گرفته و 827 نفر ديگر ، كاملا ، تغيير شخصيت داده ، سخت و خشن شده بودند .\r\nدر سال 1961 ، پروفسور ميشل گولتيه و ايتن فورنيه كه مديريت مؤسسه ضد سموم فرناندويدال را به عهده داشتند ، در مجله پراتيسين اين‌طور نوشتند :\r\nاين قرص‌ها ، اغلب اوقات ، نتايج ثانوى نامطبوعى به دنبال دارند ، از قبيل اختلالات عصبى ، ناراحتىهاى حساسيتى ، حالات عصبى ، لرزش ، بىنظمىهاى شريانى ، تهوع ، سرگيجه و از بين رفتن تمايلات جنسى ، در 1964 ، پرفسور فورنيه ، مجددا ، در مجلهء « گازت مديكال دو فرانس » ، اين‌طور مىنويسد : تجويز آزادانه و بدون قيد و شرط قرص‌هاى مخدر و مسكن به وسيله مردم عواقب بسيار وحشتناكى به دنبال دارد كه از جمله خواص آن‌ها ايجاد عادت است .\r\nژان بار ، استاد دانشگاه بروكسل ، مىگويد : بيمارانى كه به خوردن قرص‌هاى مزبور عادت كرده‌اند به هيچ وجه نمىتوانند از خوردن آن‌ها صرف‌نظر كنند و اگر به ترك آن‌ها پردازند عوارض ناراحت‌كننده‌اى در آن‌ها پيدا مىشود كه غالبا ، شديد و خطرناك است . چنان‌كه دكتر سيريل كوپرنيك ، روانپزشك عالىقدر ، در بيمارستان سالپتريه پاريس ، بعد از يك سرى آزمايش ، به اين نتيجه رسيد كه قطع قرص‌هاى مزبور منجر به تشنجات شديد كشنده خواهد شد . گاهى نيز عوارض ديگرى از قطع داروهاى آرام‌بخش پيدا مىشود ، از جمله در بيمارستان فرناندويدال روزى به بيمارى برخوردند كه حالت افراد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمست را داشت و قادر به حركت نبود ، تنها علتى را كه توانستند براى اين ناراحتى پيدا كنند ، قطع همان قرص‌هاى مسكن روانى بود .\r\nپروفسور روبرت مونود ، عضو آكادمى پزشكى ، مىگويد : اجتماع الكل و اين قرص‌ها موجب مسموميّت شديد و بروز اختلالات و ناراحتىهاى سخت مىشود . چند سال قبل ، يكى از رانندگان كه اتومبيل خود را به آهستگى در جاده هدايت مىكرد ناگهان از مسير خود ، به طرف چپ پياده‌رو خارج شد و به سختى با اتومبيل ديگرى كه از طرف مقابل مىآمد تصادف كرد . اين حادثه منجر به مرگ يك نفر و مجروح شدن چهار نفر ديگر شد و هنگامى كه از راننده آزمايش خون به عمل آمد ، معلوم شد كه نه تنها الكل صرف كرده بلكه قرص‌هاى آرام‌بخش هم خورده است ، تركيب اين دو عامل موجب بروز حادثه دلخراش شده بود .\r\nمصرف قرص‌هاى آرام‌بخش ، حتى بدون الكل نيز نيروى هوش را مختل و قدرت قضاوت و تصميم‌گيرى را تحت‌الشعاع قرار مىدهد ، به‌طورى كه راننده نخواهد توانست اعمال خود را كنترل كند . دكتر ژان دالايون مىگويد : يكى از بيماران او به علت خوردن اين قرص‌ها ، با وجود مهارت در رانندگى ، در عرض 48 ساعت دو تصادف از وى سر زد . علىرغم اين اطلاعات و تذكرات ، افراد در مصرف قرص‌هاى آرام‌بخش افراط مىكنند . بيماران درخواست و پزشكان تجويز مىكنند و مردم به خوردن آن‌ها ادامه مىدهند ، به‌طورى كه مصرف آن‌ها روزافزون شده است . كودكان و پيران در مقابل اين قرص‌ها حساسيت خاص دارند . دكتر ژاك نهلى متخصص بزرگ بيمارىهاى اعصاب و رئيس بخش بيمارستان ارگانتوى ، روزى در اتاق خود به زن جوانى برخورد مىكند كه روزانه پزشك معالج او براى معالجهء بيمارى پوستى ، روزانه 3 ميلى گرم از اين داروهاى تسكين‌دهنده به او تجويز كرده بود طولى نمىكشد كه بيمار گرفتار ناراحتىهاى بسيار شديد مىشود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمصرف اين قرص‌ها در زنان باردار نيز عوارضى به وجود مىآورد . دكتر كوپرنيگ توصيه مىكند كه زنان باردار بايد از خوردن اين نوع قرص‌ها ، مطلقا ، پرهيز كنند ، مخصوصا ، در سه ماه اول حاملگى كه ممكن است ناراحتىها و عواقب خطرناك به بار آورد .\r\nاين بود خلاصه‌اى از مقالهء مندرج در مجله « سلامت فكر » كه چكيدهء تحقيقات چند تن از معروف‌ترين روان‌پزشكان اروپا را نشان مىدهد . ده‌ها نمونه نظير چنين مقاله‌اى در ساير مطبوعات به قلم روانپزشكان ديگر نيز درج شده است كه هركدام ، كم‌وبيش ، به شرح خطرات داروهاى آرام‌بخش پرداخته‌اند ، از جمله ترجمهء مقاله‌اى به قلم مير لو « 1 » ، روانپزشك اروپايى ، در مجله « طب پيشگام » ، شماره 7 ، فروردين 1344 درج شده است كه خلاصه آن ، آورده مىشود :\r\nعوارض بدنى ، مهم‌ترين عوارض بدنى ناشى از مصرف داروهاى آرام‌بخش و خواب‌آور عبارت‌اند از اختلالات كبدى ، يرقان ، اگرانولوستيوز ، كم شدن مقاومت در مقابل عفونت ، بثورات جلدى و اشكال مختلف درماتيت ، ازدياد فشار خون ، واكنش‌هاى ناسازگارى و آلرژى ، حساسيت فوق العاده نسبت به نور ، فلج روده و مثانه ، اختلالات انزال و نارسايى جنسى و غيره .\r\nمهم‌ترين عوارض عصبى و اختلالات روانى كه بر اثر مصرف داروهاى آرام‌بخش بروز مىكند عبارت‌اند از آتاكسى ، اختلالات سوء بر مراكز ديانسفاليك ، حملات ناركولپتيك ، ديستونى وضعى ، اختلالات فراموشى ، پيدايش نگرانى و دلهره و اضطراب كه خود نقض غرض است ، زيرا داروهاى آرام‌بخش براى رفع دلهره و اضطراب تجويز مىشود ولى غالبا ديده شده است كه با مصرف اين داروها ، بيمار ، به‌طور ناخودآگاه ، در رنج و بدبختى خويش\r\n\r\n\r\n","description":"","footnote":"\r\n( 1 ) .  Meer Loo \r\n","page_name":" 36 ","page_number":36},
  {"content":"\r\n\r\nبيش‌تر فرومىرود و بدين ترتيب ، حالت ماليخوليايى و هيپوكندرى به وجود مىآيد .\r\nكسى كه به اضطرابى مختصر دچار است ، با تكرار استعمال داروهاى آرام‌بخش به روزى خواهد افتاد كه ديگر نمىتواند همان اضطراب بىآزار را تحمل كند و به راستى از آن رنج خواهد برد . معتادان به داروهاى آرام‌بخش ، به مرور ، شخصيت خود را از دست مىدهند ، منفى ( پاسيو ) مىشوند و به‌تدريج ، ذوق و شوق زندگى ، در آن‌ها از بين مىرود . استعمال داروهاى آرام‌بخش ، ممكن است منجر به حالتى شود كه در آن شخص فرمانبردار و بسيار تلقين‌پذير شود و بيش از حدّ حس اطاعت پيدا كند و قدرت مخالفت از او سلب شود . گانگسترهاى بزرگ آمريكا ، اين داروها را به نام « داروهاى اطاعت » مىنامند و آن را به زيردستان خود مىخورانند تا بهتر اعمال نفوذ كنند . بدين ترتيب ، در اعضاى باند ، يك حالت اطاعت و وابستگى به وجود مىآيد ، هم‌چنين در تشكيلات گانگسترى ، خوراندن مواد آرام‌بخش به دختران جوان ، به منظور از بين بردن مقاومت و وادار كردن آن‌ها به اطاعت جنسى صورت مىگيرد ، خطر اعتياد به اين داروها ، به حدى است كه بسيارى از بيماران را گرفتار ضعف تدريجى اراده كرده ، آنان را اسير و برده اين داروها كرده است و كار به جايى رسيده است كه انسان عصر ما سردرد خود را بدون بلعيدن يكى از اين قرص‌ها نمىتواند تسكين دهد . فقط در ممالك متحده ، روزانه بيش از پنجاه بيليون قرص آرام‌بخش مىسازند و افرادى كه آن‌ها را به مصرف مىرسانند ، طورى اسير دارو شده‌اند كه در صورت خوددارى از ادامهء استعمال آن ، نشانه‌هايى به شكل هذيان حادّ و حملات تشنجى در آن‌ها بروز مىكند . حتى ، اخيرا در مواردى ، از مرگ ناشى از قطع ناگهانى داروهاى آرام‌بخش خبرهايى منتشر كرده‌اند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاز مهم‌ترين مطالبى كه دربارهء خطرات داروهاى آرام‌بخش ، به عنوان هشدار به پزشكان و محافل صلاحيت‌دار پزشكى ، در مطبوعات علمى چاپ شد ، مقاله‌اى بود كه در روزنامه « اخبار پزشكى » ، شماره 54 ، سوم خرداد 1345 ، با عنوان « خطرات داروهاى آرام‌بخش » به چاپ رسيد . در اين مقاله ، چنين مىخوانيم :\r\nدر اكتبر 1965 ، در آمريكا ، يك سمپوزيوم بزرگ كه در نوع خود بىنظير بود توسط مركز تحقيقاتى داروهاى اعتيادآور تشكيل شد و در آن راجع به اثرهاى اعتيادآور اغلب داروهايى كه فعلا ، در دنيا مصرف مىشود ، بحث شد .\r\nمصرف زياد اين داروها باعث سرگيجه ، اغتشاش فكر ، عدم تطابق حركات و علايم ديگر مىشود و اعتيادى شبيه به اعتياد باربيتوريك‌ها و الكل ايجاد مىكند و همان‌طورى كه مصرف آن‌ها ممكن است باعث تصادف‌هاى رانندگى ، افتادن بر اثر راه رفتن بدون تعادل ، ايجاد اختلال در كارهاى روزمره ، موجب حالات حمله و تعرض شود ، اين داروها نيز ، به آسانى ، چنين حالاتى را در شخص مصرف‌كننده ايجاد مىكند . بالاخره ، هرگاه بيمارى يكى از داروهاى مذكور را براى مدت زيادى ، مصرف كرده باشد ، چنان‌چه آن را يك‌مرتبه كنار بگذارد ، علائم خمارى در وى ايجاد مىشود و احساس نياز مبرم به آن داروها در او ظاهر مىشود .\r\nمهم‌ترين علائم نرسيدن اين داروها به بيمار عبارت‌اند از اضطراب ، لرزش ، قولنج عضلات ، بىاشتهايى ، ضعف ، بىخوابى ، بعضى اوقات علائم شديد هذيان ، اختلال روانى . گاهى هم توهّم ، فراموشى و گم شدن در زمان و مكان را نيز بايد به آن‌ها اضافه كرد . براى درمان اين نوع معتادان لازم است همان كارهايى انجام شود كه براى درمان معتادان به الكل و ترياك انجام مىشود ، يعنى ؛ بيمار بايد ، حتما در بيمارستان بسترى شود تا به تدريج از ميزان اين داروها كاسته شود .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاكنون ، هنگام آن رسيده است كه نام اين داروهاى به اصطلاح آرام‌بخش را ، كه تا اين اندازه به سلامت افراد بشر لطمه مىزنند ، براى اطلاع همهء پزشكان و عامهء مردم فاش كنيم .\r\nروزنامه « اخبار پزشكى » طى همان مقاله كه ذكر كرديم ، نام علمى هفت قلم داروى آرام‌بخش را كه در سمپوزيوم بزرگ آمريكا اعتيادآور و مضر تشخيص داده شده‌اند ، به اين شرح درج كرده است :\r\n1 . مپروبامات\r\n2 . گلوتتيميد\r\n3 . اتلكروينول\r\n4 . اتى نامات\r\n5 . متى پريلون\r\n6 . كلرديازپوكسيد\r\n7 . ديازپام\r\nو مىنويسد : « بايد دانست كه نام اين هفت قلم دارو از فارماكوپه ايالات متحده آمريكا ، فرانسه ، كانادا ، و انگلستان حذف شده است » .\r\nآيا مىدانيد نام تجارتى اين داروها كه در بالا نام علمى آن‌ها درج شده است چيست ؟\r\nذيلا ، نام آن‌ها را براى كسانى كه نمىدانند مىنويسيم :\r\n1 . مپروبامات ، نام علمى داروهايى است كه معروف‌ترين آن‌ها به اسامى ميلتاون و اكوانيل در همين چند سال اخير ، تمام بازارهاى دنيا را پر كرده است .\r\n2 . گلوتتيميد ، نام علمى داروى خواب‌آورى است كه در بازار به نام دوريدن به فروش مىرسد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n3 . اتلكروينول ، نام علمى دارويى است كه در بازار به نام پلاسيدل به فروش مىرسد .\r\n4 . اتى نامات ، نام علمى دارويى است كه به نام والميد در بازار فروخته مىشود .\r\n5 . متى پريلون ، نام علمى دارويى است كه به نام نولودار آن را مىفروشند .\r\n6 . كلرديازپوكسيد ، نام علمى دارويى است كه در كليه بازارهاى جهان به نام ليبريوم به فروش مىرسد .\r\n7 . ديازپام ، نام علمى دارويى است كه به نام واليوم مصرف سرسام‌آورى در كليه كشورهاى جهان دارد .\r\n\r\nواكنش تراست‌ها و كارتل‌هاى داروسازى در برابر اين زنگ خطرها\r\nدر اينجا ، مىخواهم حقايقى تيزتر از شمشير و روشن‌تر از آفتاب را در معرض افكار عمومى پزشكان ايران قرار دهم :\r\nآيا آقاى دكتر ابراهيم چهرازى ، استاد دانشگاه و مدير دانشمند مجله سلامت فكر - كه متجاوز از سى سال مطالعه ، تحقيق و بررسى دقيق در بيمارىهاى اعصاب و روان دارد - ممكن است با نوشته‌هاى خود مبنى بر زيان‌هاى فاحش داروهاى آرام‌بخش ، كه مستند به عقايد بزرگ‌ترين استادان روان پزشكى فرانسه و اروپا است ، مخالف باشد ؟\r\nآيا آقاى دكتر احمد سيد امامى ، مدير فاضل و ارجمند مجله تندرست - كه يكى از اساتيد پيش كسوت دانشگاه و يك انسان‌دوست واقعى است ممكن است - نوشته‌هاى خود را دربارهء خطرات داروهاى آرام‌بخش ، كه با مندرجات مجله « سلامت فكر » مشابه است ، منكر شود ؟\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآقاى دكتر طهمورث فروزين ، همكار ارجمند مطبوعاتى ما ، مدير و دانشمند روزنامه اخبار پزشكى - كه تنها نمايندهء آژانس‌هاى علمى پزشكى دنيا در ايران است و تازه‌ترين اكتشافات و مهم‌ترين اخبار پزشكى روز و آخرين عقايد ، آراء و قطعنامه‌هاى سمپوزيوم‌ها و كنفرانس‌هاى بين المللى را براى اطلاع كليه پزشكان ايران ، در روزنامه اخبار پزشكى درج مىكند - آيا ممكن است با نوشتهء صريح و قاطع خود در زمينهء زيان‌هاى فاحش هفت قلم داروهاى آرام‌بخش و خواب‌آور ، مخصوصا ، ميلتاون ، و اليوم و دوريدن و تحريم اين داروها از طرف سمپوزيوم بزرگ آمريكا و حذف آن‌ها از فارماكوپه‌هاى فرانسه ، انگلستان ، آمريكا و كانادا مخالف باشد ؟\r\nچون مسلما هيچ‌يك از آقايان نامبرده با نوشته‌هاى ما - كه در حقيقت ، بازگوكننده مطالب مندرج در مجلات خودشان است - مخالف نيستند ، از اين شخصيت‌هاى شريف علمى تقاضا دارم نه به خاطر من ، بلكه براى رضاى خدا و نجات جان و مال سى ميليون جمعيت ايران - كه غالبا به استعمال اين داروهاى به اصطلاح آرام‌بخش ، گرفتار و آلوده و معتاد شده‌اند و آسيب‌هاى فراوان جسمى و روحى ديده‌اند - با من هم‌داستان شوند و در راه پيشبرد هدف مقدس مشتركى كه ما مديران مطبوعات پزشكى داريم همكارى كنند تا بتوانيم با ارائه حقايقى به نفع عموم مردم ، با هرگونه اغفال و عوام‌فريبى كه از طرف شيادان براى پر كردن جيب خود به عمل مىآورند مبارزه كنيم و تا آخرين قدم ، كه وصول به هدف نهايى باشد ، از اين وظيفه مقدس ملى و انسانى دست نكشيم .\r\nهمه مردم بايد بدانند كه صاحبان صنايع عظيم داروسازى كه سازندگان اين داروهاى آرام‌بخش هستند نه تنها كم‌ترين ارزش و اهميتى براى اين‌گونه مقالات پزشكى كه محققان دلسوز و بشردوست در مطبوعات علمى درج مىكنند ، قايل نيستند بلكه براى آن سمپوزيوم‌هاى بزرگ نيز كه در اروپا و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nآمريكا براى هشدار دادن به پزشكان جهان دربارهء خطرات اين داروها تشكيل مىشود ، تره خرد نمىكنند و حتى كوچك‌ترين ترس و واهمه‌اى هم از مقامات مسئول بهداشتى و قدرت‌هاى مملكتى ندارند . زيرا ميزان فروش اين داروها ، در سراسر جهان ، سرسام‌آور است و سود خالص سالانه سازندگان اين داروها ، سر به جهنم مىزند .\r\nداروهاى آرام‌بخش در سال 1950 ، كشف شد و بلافاصله بر اثر تبليغاتى كه دربارهء آن‌ها به عمل آمد ، شهرت جهانى يافت . به‌طورى كه در مقاله‌اى به قلم ديكسون ، مندرج در مجله انجمن پزشكان آمريكايى ، شماره 163 ، مورخ 1957 ، اعلام شد كه در ده ماههء اول 1956 در آمريكا ، حدود سى هزار ميليون از اين قرص‌ها به مردم فروخته شده است كه به‌طور متوسط روزى 100 ميليون مىشود ! و در حال حاضر ، اين رقم به روزى يك ميليارد ، آن هم فقط در كشورهاى ايالت متحده آمريكا رسيده است ! با اين حساب ، ميزان مصرف آن‌ها را در سراسر جهان حساب فرماييد كه چه اندازه خواهد شد .\r\nبه جرأت مىتوان ادعا كرد كه امروزه ، كم‌تر خانه‌اى مىتوان يافت كه در آن ، از اين قرص‌هاى آرام‌بخش وجود نداشته باشد . بنابراين ، با توجه به سودهاى بسيار هنگفتى كه مرتبا ، همه‌ساله نصيب سازندگان اين داروها مىشود ، به هيچ قيمتى ، حاضر نيستند از تهيه و فروش آن‌ها صرف‌نظر كنند .\r\nداروهاى آرام‌بخش به جاى خود ، ساير داروهايى كه امروزه ميليون‌ها تن از افراد بشر به آن‌ها نياز مبرم دارند ، هر قدر هم زيان داشته باشند و هر اندازه محققان دانشمند و دلسوز جهان آن‌ها را تحريم كنند ، باز هم سازندگان از ساختن و فروش آن‌ها دست نمىكشند . زيرا امروز بر احدى پوشيده نيست كه كلماتى از قبيل نوع‌پرورى و خدمات صادقانه به جهان بشرى اگر حرف پوچى هم نباشد ، كاملا ، آلوده و آميخته به اغراض مادى و تحت الشعاع سودجويى از سرمايه‌هاى عظيم شده است و اين صاحبان صنايع عظيم ، كه به صورت كارتل‌ها و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتراست‌هاى بزرگ اداره مىشوند ، در همه جا همه‌گونه نفوذ و قدرت دارند و باور كنيد كه هيچ نيرويى در جهان نمىتواند با آن‌ها مقابله و از سوءاستفاده‌هاى آنان جلوگيرى كند چنان‌كه در مورد زيان‌هاى فاحش همين داروهاى آرام‌بخش كنفرانس بزرگى در ژنو تشكيل شد و نتيجه بحث و تبادل نظر كارشناسان اين شد كه نه تنها مقامات مسئول بهداشتى كشورها بلكه حتى سازمان ملل متحد نيز قادر به جلوگيرى از اعمال نارواى اين كارتل‌هاى داروسازى نيست .\r\nمن در اينجا عين خبرى را كه در مطبوعات علمى و غير علمى جهان ، در اين‌باره ، انتشار يافته و ترجمه آن در روزنامه اطلاعات ، پنجم آذرماه 1343 درج شده است ، نقل مىكنم :\r\nدر كنفرانس جهانى تحقيق دربارهء مواد مخدر اعلام شد : « داروهاى آرام‌بخش مانند مواد مخدر بشر را تهديد مىكند . تعداد معتادان ترياك ، مرفين و هروئين در سراسر جهان به چند ميليون نفر مىرسد در حالى كه تعداد معتادان به داروهاى آرام‌بخش و خواب‌آور چندين ده ميليون نفر است و خطر اين اعتياد اخير كم‌تر از اعتياد به مواد مخدر نيست .\r\nتراست‌هاى بزرگ داروسازى آمريكا و انگلستان روز به روز به وسعت كارخانه‌هاى خود مىافزايند و روزى نيست كه با جاروجنجال تبليغاتى عظيم خود داروى جديدى به عنوان « آرام‌كننده اعصاب و تسكين‌دهنده اضطراب‌ها » به مردم جهان تحويل ندهند . بيش‌تر اين داروهاى آرام‌بخش ، اثرى سمّى دارند و بعد از مدت كوتاهى اعتياد ايجاد مىكنند و متأسفانه ارگان‌هاى سازمان ملل متحد آن‌قدر قدرت ندارند كه جلوى اين خطر را بگيرند . كارخانه‌هاى داروسازى براى ساختن و عرضه كردن اين قبيل داروها ، مبالغ گزافى خرج مىكنند و از صرف پول در راه كسب اجازه فروش آن‌ها دريغ ندارند » .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاين عبارات ، تلويحا بلكه تصريحا ، نشان مىدهد كه متأسفانه بازار رشوه و سوءاستفاده در سازمان‌هاى عظيم دولتى ، حتى در كشورهاى بزرگ جهان نيز رواج دارد و الّا با كمال صراحت آن هم در كنفرانس بزرگى نظير كنفرانس ژنو گفته نمىشد : « تراست‌هاى داروسازى از صرف پول در راه كسب اجازه فروش آن‌ها دريغ ندارند » .\r\nالبته در چنين صورتى ، نبايد هم توقع داشت كه حتى ارگان‌هاى سازمان ملل متحد نيز از عهده جلوگيرى از چنين خطر بزرگى كه سلامت افراد بشر را تهديد مىكند ، برآيند .\r\nبياييد از نزديك با تجزيه و تحليل دقيق به بررسى اين مطلب بپردازيم كه كارتل‌ها و تراست‌هاى داروسازى ، براى پيشرفت مقاصد خود به چه وسايلى متوسل مىشوند و از چه راه‌هايى موفقيت به دست مىآورند .\r\nدر نخستين مرحله بايد بدانيم كه بىهيچ گفت‌وگو و بدون كوچك‌ترين ترديد ، پزشكان جهان تجويزكننده داروهاى آن‌ها هستند و تراست‌هاى داروسازى به خوبى مىدانند كه با هيچ نيرويى نمىتوان در دژ پولادين پزشكان نفوذ پيدا كرد ، زيرا اگرچه تعداد انگشت‌شمارى از پزشكان هر كشور ، با هدايايى كه از كارخانجات داروسازى دريافت مىكنند ، خواه‌ناخواه ، آلت اجراى مقاصد آنان مىشوند و به تجويز داروهاى اين لابراتوارها مىپردازند ولى تعداد اين پزشكان همان‌طور كه گفتيم انگشت‌شمار است « 1 » و به‌طور مسلّم ، بيش‌تر\r\n\r\n\r\n","description":"","footnote":"\r\n( 1 ) . دكتر آلكسيس كارل ، فيزيولوژيست و محقق معروف فرانسوى در كتاب راه و رسم زندگى راجع به سودپرستى مردم امروزه ، مطالبى را بيان مىكند كه از خواندن آن هر فرد حساس و باوجدانى دچار اندوه عميق مىشود ، زيرا به خوبى مىبيند كه بسيارى از صفات رذيله بشرى ، حتى در شريف‌ترين طبقات اجتماع ، از جمله در قضات دادگسترى ، دانشگاهيان و پزشكان نيز ريشه دوانيده است . قسمتى از مطالب مذكور نقل مىشود :\r\n« در محيط فكرى كه ليبراليسم به وجود آورده ، انديشهء سود ، تمام ميدان شعور ما را فراگرفته و ثروت چون بزرگ‌ترين مواهب در نظر آمده است ، ميزان توفيق در زندگى با واحد پولى سنجيده مىشود ، مشاغل مورد ستايش‌اند ، جست‌وجوى سود مادى از بانك صنعت و تجارت در تمام فعاليت‌هاى ديگر بشرى راه يافته\r\n","page_name":" 44 ","page_number":44},
  {"content":"\r\n\r\nپزشكان ، افراد شريفى هستند كه با صفاى كامل و وجدان پاك به درمان بيماران مىپردازند و آنچه دارو تجويز مىكنند حقيقتا ، به آن ايمان دارند . پس بايد كارى كرد كه پزشكان اعتقاد راسخ و محكم به مفيد ، مؤثر بودن داروها پيدا كنند . اينجا است كه هنر تبليغات آشكار مىشود . تراست‌هاى داروسازى خوب مىدانند كه در گرفتارىهاى روزافزون زندگى كنونى از هر صد پزشك يكى هم اهل تحقيق و مطالعه نيست و نمىتواند هم باشد زيرا اگر بخواهد واقعا به كم و كيف طرز تهيه داروها و جزئيات فرمول و مكانيسم اثر و سمّيت و عوارض جانبى آن‌ها بپردازد آن هم داروهايى كه از نظر تعداد ، كوس رقابت با ستارگان آسمان مىزنند ، بايد تمام زندگى خود را وقف مطالعه و تحقيق كند و اين امر اگر محال نباشد ، عملا امكان‌پذير نيست . بنابراين تقريبا ، كليه پزشكان جهان اطلاعاتشان دربارهء تأثير داروها ، اگر از مندرجات بروشورها ( ورقه‌هاى تبليغاتى ) كه از طرف لابراتوارهاى داروسازى منتشر مىشود ، كم‌تر نباشد بيش‌تر هم نيست و شواهد زيادى براى اثبات اين مدعا در دست است كه متأسفانه بارها در مطبوعات علمى و غير علمى جهان نيز انعكاس پيدا كرده است ، از جمله حتى در مجله زن روز ، شماره 215 ، سيزدهم ارديبهشت 1348 ، مطلب بسيار\r\n\r\n\r\n","description":"","footnote":"\r\nاست ، محرك اعمال ما نيل به يك پيشرفت شخصى و قبل از همه امتيازات مالى و ارضاى حس خودنمايى ، درجه ، عنوان ، نشان افتخار و موقعيت اجتماعى است . اين نفع‌جويى گاهى در لباس رياكارى و زير نقاب نوع‌دوستى خود را پنهان مىكند . در دواير ارتشى ، دانشگاه ، ادارات و محاكم دادگسترى مىتوان ناظر هم‌آوردىهاى مخفيانه و خيانت‌هاى زير پرده بود . مفهوم شرافت تحريف شده است .\r\nكسانى كه خود را وقف يك هدف بزرگ مىكنند يا بىريا و بدون شائبه مىكوشند ، ديوانه و حقير به نظر مىرسند . آثار نفع‌طلبى را همه جا مىتوان ديد . در زنى كه به امور خيريه مىپردازد ولى در عمق قلبش به فكر كمك به بيچارگان نيست بلكه مىخواهد مدير مؤسسه‌اى بشود تا نشان لژيون دنور بگيرد يا با تهيه فروشگاهى نفع مادى ببرد ؛ در پزشك مشهورى كه به شاگردان و بيمارانش مصرف دارويى را توصيه مىكند كه سازنده آن در خفا به او رشوه داده است ؛ در دانشجويى كه براى دريافت قبلى پرسش‌هاى كنكور ، دفتر دانشكده را تطميع مىكند ؛ در محصّلى كه شيرينى ويتامينه اهدايى از طرف مؤسسه خيريه ملى را در بازار سياه مىفروشد . در همه اين‌ها اغلب چهره كريه و خشن نفع ، زير نقاب فداكارى ، علم ، نوع‌دوستى و عصمت پنهان مىشود . ما آزمند ماليم زيرا پول همه چيز تهيه مىكند ، قبل از همه قدرت مىدهد . تقريبا همه كس خريدنى است . . . » .\r\n","page_name":" 45 ","page_number":45},
  {"content":"\r\n\r\nزننده‌اى در اين‌باره منتشر شده بود كه با توجه به تيراژ زياد اين مجله ، بايد به اين حقيقت تلخ اعتراف كرد كه با اين قبيل نوشته‌ها روابط معنوى بين پزشك و بيمار به مخاطره مىافتد و حرمت پزشك از بين مىرود . بارى ، مجله نام‌برده چنين مىنويسد :\r\nاساس استعمال غير ضرورى قرص‌ها و داروهاى خواب‌آور ، بيش‌تر موارد در تجويز غير دقيق دكتر گذاشته مىشود ، مثلا ممكن است دكتر بدون توجه به سابقه بيمار و گرفتارىهاى خانوادگى و روحى او ، قرص‌هاى مزبور را تجويز كند و در كار مصرف آن هم نظارتى نكند يا بيمارى كه به دستور دكتر ، مقدار معينى از اين قرص‌ها را به كار برده ، پيش دكتر آمده ، باز هم از بىخوابى شكايت كند و دكتر بدون توجه ، مقدار مصرف را زيادتر تجويز كند و در نتيجه بدان دارو معتاد شود . از همه بدتر ، مطالعاتى كه دربارهء 102 تن از اطباى حومه غرب لوس‌آنجلس صورت گرفت ، نشان داد كه بيش‌تر آن‌ها از اثرات و عوارض قرص‌هاى مزبور به كلى بىاطلاع بوده‌اند !\r\nنيز چندى قبل ، در مجله « علم و زندگى » ، چاپ پاريس ، در اين‌باره نوشته شده بود :\r\nپزشكان در گذشته ، هنگام نوشتن نسخه ، چند نوع دارو را به مقدار معين در نظر مىگرفتند و براى بيمار تجويز مىكردند و هر بيمار در نظر طبيب داراى مزاج و وضع مخصوص بود ولى امروز ، طبيب بر اثر آگهىها و تبليغات دامنه‌دار لابراتوارها و كارخانه‌هاى داروسازى ، يك داروى اختصاصى را انتخاب مىكند و در نسخه مىنويسد و پزشكان ، تقريبا در تمام موارد ، از چگونگى تأثير داروهاى اختصاصى بىاطلاع هستند و نمىدانند تركيبات آن‌ها چيست . گرچه تركيبات دارو روى آن نوشته شده است ، طبيب نمىتواند بفهمد چه اثرى دارد و به خود مىگويد چون\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nوزارت بهدارى تهيه و فروش اين دارو را تصويب كرده است ، اين دارو مفيد است .\r\nزننده‌ترين مطلب را در اين‌باره ، پروفسور هرى . اف . دولينگ در كميسيون طب تجربى و درمان‌شناسى صد و ششمين جلسه ساليانه مجمع پزشكان آمريكايى كه در چهارم ژوئن 1957 در نيويورك منعقد شد ، ادا كرده است كه به راستى ، براى جامعه پزشكى بسيار تأسف‌آور است و آن ، اين است : بيش‌تر نسخه‌نويسىهاى پزشكان فقط در اثر تلقين نمايندگان دارو است نه اطلاعات كافى و تا ما دامى كه وضع چنين است و پزشكان كوركورانه به تجويز دارو مبادرت مىكنند و بيماران مانند خوكچه هندى در ميدان آزمايش قرار مىگيرند و مقصد غايى سازندگان دارو پر كردن جيب خويش است . نبايد تغيير كردن وضعيت را انتظار داشت .\r\nدر اينجا ، به خاطر مىآوريم تذكرات حكيمانه آقاى دكتر آرمين ، رئيس دانشكده پزشكى را كه در سخنرانى خود ، خطاب به آقايان استاد چنين اظهار كردند :\r\nما براى درمان بيماران وظايف خطيرى داريم ، از جمله اينكه بايد دانشجويان را ارشاد كنيم و از فعاليت ويزيتورهاى دارو ، در بيمارستان ، حتىالامكان جلوگيرى كنيم و دانشجويان را عادت ندهيم كه كوركورانه از اين فعاليت‌هاى شوم پيروى كنند زيرا تحت تأثير و زور ويزيتورها ، رفلكسى ايجاد مىشود كه اتوماتيكى ، آن‌ها را به نوشتن آن دارو وادار مىكند ، چه‌بسا ، پزشكانى هستند كه اساسا تركيب دارويى را كه به كار مىبرند نمىدانند . اينجا است كه بيماران با زبانى عاجزانه ، خواستار مىشوند كه آزادى تجويز دارو را براى پزشكان بايد محدود كرد .\r\nخلاصه ، اينكه كارتل‌ها و تراست‌هاى داروسازى جهان از اين نقطه ضعف پزشكان كه نداشتن فرصت كافى براى مطالعات دقيق دربارهء خواص داروها\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاست ، سوءاستفاده مىكنند و آن‌ها را براى تجويز فرآورده‌هاى خود ، كاملا ، گمراه و از حقيقت منحرف مىسازند .\r\nبراى انجام اين امر ، به اقداماتى دست مىزنند كه اگر مورد موشكافى و بررسى قرار گيرد ، جز شيادى و كلاه‌بردارى ، نام ديگرى نمىتوان روى آن گذاشت . زيرا در سازمان‌هاى وسيع تبليغاتى ، خود دانشمندان و محققانى را در اختيار دارند كه حقوق‌بگير و جيره‌خوار و اسير دلارهاى كارتل‌هاى داروسازى هستند و آن‌ها مأموريت دارند كه در تنظيم بروشورهاى دارو ( ورقه‌هاى معرفى خواص دارو ) جز منفعت و اثر مفيد آن‌هم به‌طور مبالغه‌آميز چيزى ننويسند و از مضار داروها سخن به ميان نياورند و چه خوب گفته است پرفسور هرى . اف .\r\nدولينگ ، در آن سخنرانى كذايى خود ، به اين مضمون كه از طرف ديگر به محققان نيز فشار فوق‌العاده‌اى وارد مىشود كه در گزارش خود ، امتيازات و صفات برجسته‌اى با ضرر كم براى داروهاى جديد ذكر كنند .\r\nبزرگ‌ترين دليل براى اثبات اين مدعا وجود خود بروشورهاى دارويى است كه يكى از آن‌ها را ما براى نمونه ذكر مىكنيم و چون موضوع مورد بحث ما داروهاى آرام‌بخش است ، بروشورهاى مربوط به ميلتاون را مثال مىزنيم .\r\nچنان‌كه خوانندگان محترم مىدانند ميلتاون يك داروى اختصاصى از گروه مپروبامات است كه جزو هفت قلم داروى تحريم‌شده در سمپوزيوم آمريكا ، حتى از فارماكوپه‌ها هم خارج شده است . تنها علت تحريم اين داروها ايجاد يك سلسله عوارض بدنى و روانى و مخصوصا پيدايش اعتياد در مصرف‌كنندگان بوده ولى چنان‌كه هم‌اكنون خواهيم ديد در اين بروشورها ، نه تنها ، كوچك‌ترين زيانى براى آن‌ها ذكر نشده است بلكه مخصوصا با كمال صراحت قيد مىكنند كه اعتياد نمىآورد . از جمله در ورقه‌اى مربوط به ميلتاون از كارخانه لدرلى چنين مىخوانيم : « دكتر سلينگ ، ميلتاون را براى 200 نفر بيمار كه چند تن از آنان مدت يك سال ، اين دارو را مصرف مىكرده‌اند تجويز كرده و به اين نتيجه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nرسيده است كه داروى نامبرده يك عامل خواب‌آور و آرام‌كننده عملى و سالمى است كه اعتياد نمىآورد و در اضطرابات ناشى از بيمارىهاى روانى ، به‌ويژه ، هنگامى كه علامت اوليه آن فشار روحى باشد ارزش فراوانى داراست » .\r\nهم‌چنين ، در ورقه تبليغاتى همين ميلتاون ، مربوط به لابراتوار « و الاس والينگ » چنين مىخوانيم :\r\nقدرت فكر كردن روشن و دقيق و توانايى انجام فعاليت‌هاى دماغى با مقادير درمانى ميلتاون مختل نمىشود ، حتى با كاهش اضطراب و فشار روحى در بر طرف شدن بىخوابى ، مىتوان انتظار داشت كه توانايى و قدرت بيش‌ترى نيز پيدا مىشود . اين جنبه از كيفيت درمانى ميلتاون را تعداد زيادى از پزشكان كلينيسين و محققان به اثبات رسانده‌اند . تاكنون ، بيش از 65 گزارش تحقيقى دربارهء ميزان تأثير ميلتاون ( داروى توانايى و قدرت انجام كار ) منتشر شده است . ميلتاون دارويى شناخته شده‌اى است ؛ در تجويز آن حادثه غير مترقبه‌اى از لحاظ بيمار و پزشك پيش نمىآيد ، ميلتاون اختلال تعادل ايجاد نمىكند و روى فعاليت جنسى تأثير ندارد ، ميلتاون در مدت ده سال استعمال اثرات عالى بالينى و فارماكولوژى خود را در 2000 گزارش به اثبات رسانده است .\r\nملاحظه مىفرماييد چگونه در بروشورهاى مذكور صريحا ، ادعا كرده‌اند كه اين قرص‌هاى آرام‌بخش ، اختلال تعادل ايجاد نمىكنند ، روى فعاليت جنسى اثر ندارند ، اعتياد نمىآورند ، فعاليت دماغى را از كار نمىاندازند ، در مدت 10 سال استعمال اثرات عالى و بالينى و فارماكولوژى خود را در 2000 گزارش به اثبات رسانده‌اند . . . و غيره و غيره .\r\nحال اين نوشته‌ها را با مندرجات مجله سلامت فكر ، به مديريت دكتر ابراهيم چهرازى ، اسناد مغز و پى و روان‌پزشك دانشمند مقايسه فرماييد ، مىنويسد :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nداروهاى آرام‌بخش در سال 1950 به‌صورت قرص‌هاى معجزه‌آسا به بازار عرضه و به عنوان بهترين و خارق‌العاده‌ترين ابزار ، براى معالجه بيماران دماغى ، به دست پزشكان روحى افتاد . همان‌طور كه دكتر ژان فرانسوامابيو رئيس كميسيون ملى بخش بىهوشى ايالات متحده مىگويد : خيلى زود ميليون‌ها فرانسوى كه حريصانه در صدد تمدد اعصاب و آرامش روح بودند ، در جست‌وجوى به‌دست‌آوردن انواع مختلف اين قرص‌ها برآمدند . در حدود پنجاه عامل اصلى با مارك‌هاى مختلف و متنوع تجارتى از طرف آزمايشگاه‌ها به وسيله داروسازىها به بازار عرضه شد . با آگهى در مجلات مخصوص و انتشار آن‌ها ، پزشكان اين قرص‌ها را بدون ضرر معرفى كردند و اين‌طور وانمود شد كه هيچ نوع اعتيادى به همراه نخواهد داشت و در معالجات در دوره‌هاى مداوم قابل تحمل هستند ولى از سال 1957 تا 1961 در ايالات متحده آمريكا صدها گزارش بالينى نتايج زيان‌بخش اين قرص‌ها را در بيماران بىشمار يادآور شده‌اند . آنان به بيمارىهايى از قبيل بيمارىهاى پوستى ، گوارشى ، ناراحتىهاى خيالى ، خواب‌آلودگى و حتى خرفتى و منگى كه از استعمال اين قرص‌ها به بار مىآيد ، مبتلا شده‌اند . اولين گزارش مهم روزنامه جامعه پزشكى آمريكا در فوريه 1957 با عنوان « خطرات قرص‌هاى خواب‌آور و مخدر در معالجه پريشانىها » انتشار يافت . روان‌پزشكان دانشگاه اورگون 8200 نفر از بيمارانى را كه وضع جسمى آن‌ها خوب و استعداد دماغيشان در حد ميانگين بود و در عين حال ، از پريشان‌حالى شكايت داشتند ، مورد مطالعه قرار دادند . از 7500 نفر بيمارى كه با اين قرص‌ها معالجه شده بودند 374 نفر به ناراحتىهاى شديدى كه عكس العمل حساسيت‌هاى كبدى بود ، مبتلا شده بودند . 1700 نفر ديگر از آن‌ها رفتار و اخلاقشان ، به‌كلى ، تغيير يافته ، حالت زشت و بدى به خود گرفته و 827 نفر ديگر ، كاملا ، تغيير شخصيت داده ، سخت و خشن شده بودند . . .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nهم‌چنين اگر در نظر آوريم كه كنفرانس ژنو و سمپوزيوم آمريكا بيش‌تر به خاطر اعتيادآور بودن اين داروهاى آرام‌بخش و خطرات آن‌ها منعقد شده است ، آن‌گاه ، بيش‌تر متوجه خواهيم شد كه چگونه كارتل‌هاى داروسازى ، نه كوچك‌ترين اعتنايى به مقالات مندرج در مطبوعات علمى مىكنند و نه براى كنفرانس ژنو و سمپوزيوم آمريكا تره خرد مىكنند زيرا كماكان در بروشورهاى خود مىنويسند اين داروها نه هيچ‌گونه زيان بدنى و روانى دارند و نه اعتياد مىآورند .\r\nاگر يك دموكراسى واقعى در جهان حكم‌فرما بود و قوانين مدنى و جزايى اجرا مىشد و زعما و زمامداران دلسوزى در كشورها وجود مىداشت ، اين تراست‌هاى داروسازى را كه با دروغ‌هاى شاخدار خود باعث اغفال پزشكان جهان شده و به‌وسيله آن‌ها ميليون‌ها مردم تيره‌روز و بينوا را كه بايد در كشاكش مشكلات زندگانى كنونى اعصابى پولادين داشته باشند ، به يك مشت افراد بىحس و كرخ و منگ و ضعيف الاراده تبديل مىكنند ولى به ازاى آن سالى ميليون‌ها دلار به جيب مىزنند ، آرى اگر در كشورها ، واقعا مسئولان بهداشتى وجود مىداشتند اين\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nتراست‌هاى داروسازى را ، طبق ماده 237 قانون مجازات عمومى ، به عنوان شياد و كلاه‌بردار به محاكمه مىكشيدند ؛ زيرا ماده 237 مىگويد : « هركس به وسايل تقلبى متوسل شود براى اينكه مقدارى از مال ديگرى را ببرد يا از راه حيله و تقلب مردم را به امور غير واقع اميدوار كند و از اين راه مقدارى از اموال ديگرى را بخورد به حبس تأديبى از 6 ماه تا 2 سال و يا به تأديه غرامت از 50 تا 500 تومان و يا به هر دو مجازات محكوم خواهد شد » .\r\nولى اگر پاى مجازات در كار باشد بايد مجازات خيلى شديدترى براى آن دسته از پزشكان قايل شد كه جيره‌خوار تراست‌هاى داروسازى هستند و شرافت پزشكى خود را به خاطر سهميه‌هاى مرتبى كه از آن‌ها دريافت مىكنند زير پا مىگذارند و مقالات و رسالاتى تهيه مىكنند كه مورد استناد تراست‌هاى داروسازى واقع مىشود . من نام 20 تن از اينان را با نام مقالات و رسالاتشان كه مورد استناد كارخانه معظم لدرلى است از بروشور مربوط جدا و كليشه كرده‌ام كه در اينجا ، ملاحظه مىفرماييد :\r\nخوشبختانه ، به مصداق « اللّهم اشغل الظالمين بالظالمين » ، رقيب گردن‌كلفتى براى سازنده ميلتاون پيدا شد و او سازنده ليبريوم و سپس واليوم بود . چرا رقبا يكى پس از ديگرى پيدا نشوند كه ملل جهان را غم و اضطراب از زندگى پررنج و جهنمى كنونى فراگرفته و بهترين زمينه براى تهيه و فروش داروهاى ضد اضطراب فراهم آمده است . البته در اينجا پاى ميليون‌ها دلار سود ويژه ساليانه براى هر مؤسسه‌اى كه پيش ببرد و رقيب را عقب بزند در كار است . لاجرم ، هر يك از اين مؤسسات به فشار تبليغات خود افزودند و پزشكان جهان را ، پيش از پيش ، به طرف خود جلب كردند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكارخانه عظيم داروسازى و الاس ، واقع در نيوجرسى آمريكا ، كه يكى از سازندگان بزرگ ميلتاون بود ، ناچار شد كه در برابر ليبريوم كه از طرف كارخانه روش سوئيس با تبليغات وسيعى به جهانيان عرضه شده بود ، قد علم كند ، پس يك عده از دانشمندان كذايى را وادار مىكند كه در بروشورها اثرات درمانى ميلتاون را به مراتب بهتر از اثرات ليبريوم و لومينال معرفى كنند و اين دانشمندان - كه نامشان ، عينا ، از روى بروشور مربوط ، عكس‌بردارى و كليشه شده است و در اينجا به نظر خوانندگان محترم مىرسد - نمودارى تهيه كردند كه بر طبق آن ، ميلتاون 74 درصد و ليبريوم 37 درصد و لومينال 16 درصد ظرفيت كار و فعاليت بيماران را بالا مىبرد . تصويرى را كه در اينجا ملاحظه مىفرماييد شامل دو قسمت است : قسمت سمت چپ ، مربوط به نسبت‌هاى عينى پزشكان و قسمت سمت راست ، مربوط به اظهارات خود بيماران است . در هريك از اين قسمت‌ها ، ستون طرف چپ ، مربوط به تأثير ميلتاون و ستون وسطى ، مربوط به تأثير ليبريوم و ستون دست راست ، مربوط به تأثير لومينال است و به‌طورى كه ملاحظه مىكنيد تأثير مليتاون را به مراتب ، بهتر و بيش‌تر از ليبريوم نشان مىدهد .\r\nاين مقايسه چنان‌كه در كليشه ديده مىشود به سال 1962 به طريق  Double blind  به عمل آمده كه طبق موازين علمى صددرصد قابل استناد است . بنابراين ، مولاى درزش نمىرود و اما سازنده ليبريوم و واليوم از اين بيدها نبود كه از اين بادها بلرزد و با بودجه‌هاى تبليغاتى خيلى بيش‌تر و تشكيلات بسيار وسيع‌تر تبليغاتى جهانى نظر دنيا را به خود جلب كرد و همهء\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nرقبا را پشت سر گذاشت تا آنجا كه نه تنها نام ده‌ها داروى آرام‌بخش متعلق به كارخانه‌هاى مختلف ، بلكه حتى نام معروف‌ترين آن‌ها ، ميلتاون و اكوانيل و غيره را نيز كم‌كم به دست فراموشى سپرد .\r\nبراى اثبات قدرت شگفت‌انگيز تبليغاتى مؤسسه مذكور ، همين بس كه گفته شود در دومين سمپوزيوم اتحاديه جهانى و روان‌پزشكى كه در ماه مه 1969 در ملبورن استراليا با عنوان « سمپوزيوم اضطراب » تشكيل شد و 48 تن از روان‌پزشكان پنج قاره جهان در آن شركت داشتند ( بحث و مذاكرات روان‌پزشكان مذكور در چهار شماره متوالى مجله روان‌پزشكى ، متعلق به سال 1348 درج شده است ) .\r\nهمين كه نوبت سخن به پرفسور پلتزشه روان‌پزشك سوئيسى و هم ولايتى سازنده و اليوم و ليبريوم رسيد دربارهء اثرات سودمند اين دو دارو داد سخن داد و منحنى نمايش تأثير آن‌ها را رسم كرد .\r\nضرب‌المثل معروف « خسن و خسين هر سه خواهران معاويه بوده‌اند » را كه شنيده‌ايد ، اين ضرب‌المثل دربارهء آقاى پرفسور پلتزشه صدق مىكند زيرا اولا گويا ايشان به تازگى از كرهء مريخ به زمين آمده‌اند و از اوضاع و احوال ساكنان كرهء زمين و بانگ گوش خراش زيان‌هاى غير قابل انكار داروهاى آرام‌بخش در كنفرانس ژنو ، مخصوصا اين دو قلم دارو ، در سمپوزيوم آمريكا و حذف آن‌ها از فارماكوپه‌هاى فرانسه ، انگلستان ، آمريكا و كانادا به كلى بىخبرند و يا اينكه باخبرند ولى تعصب هم ولايتى گرى با سازنده واليوم و ليبريوم طورى نظر خصوصى ايشان را جلب كرده كه به ناچار ، از ذكر حقايق چشم پوشيده‌اند .\r\nثانيا ، در سخنرانى خود گفته‌اند كه داروهاى روان‌افزا را به سه دسته مهم بايد تقسيم كرد : داروهاى افسردگى ، نورولپتيك‌ها و آرام‌بخش‌ها . آيا آقاى پروفسور پلتزشه غافل بوده است از اينكه مدت‌ها داروهاى نورولپتيك را كليه روان‌پزشكان جهان ، ديگر به عنوان روان‌افزا براى درمان افسردگىها تجويز\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nنمىكنند تا آنجا كه مطلب در كتاب‌هاى كلاسيك نيز آمده است : « بعد از پيدايش نورولپتيك‌ها روان‌پزشكان درصدد برآمدند كه از اين داروها در درمان افسردگىها استفاده نمايند ولى نتيجه اين آزمايش ، رضايت‌بخش نبود زيرا علاوه بر اينكه نورولپتيك‌ها در حالات افسردگى مفيد واقع نمىشود ، خود اين داروها ايجاد حالات افسردگى مىكنند » ( كتاب روان‌پزشكى تأليف دكتر ميرسپاسى ، ص 804 ، چاپ 1341 ) .\r\nثالثا ، آقاى پروفسور پلتزشه براى اينكه موضوع بىاساسى را ، كه همانا اثر ضد افسردگى نورولپتيك‌ها است به همه بقبولاند و حرف خود را به كرسى بنشاند ، ناچار شده است قلمبه‌گويى كند تا ديگران را با بيانات خود مسحور و مرعوب كند و به اين جهت گفته است : « اثر ضد افسردگى نورولپتيك‌ها به علت انترفرانس اين مواد با سيستم آدرنرژيك است نه با سيستم كلينرژيك و نيز قطع سيستم‌هاى كلينرژيك مركزى جهت مشابهات ايمى پرامين است » .\r\nاين سخن ما را به ياد مقاله‌اى به قلم الكساندر كوهن با عنوان « اصول و روش قلمبه‌بافى علمى همه جا رواج دارد » مىاندازد كه ترجمهء آن در مجله روان‌پزشكى ، سال دوم ، شماره چهارم ، مهر 1349 ، چاپ شده و چند جمله از آن نقل مىشود : از آنجا كه اغلب مسايل مهم همين كه خوب فهميده شد ، نسبتا ساده است ، هر دانشمند جاه‌طلبى ، اگر بخواهد از افكار خويش دفاع كند ، نبايد به همكارانش وانمود كند كه ساده است ، بلكه آنچه بايد انجام دهد ، چاپ كردن مقاله‌اى چنان مبهم و دشوار است كه هيچ‌كس از آن سر در نياورد ولى همه بتوانند آن را تجزيه و تحليل و از تبحر نويسنده تقدير كنند ؛ از جمله ، در يكى از مطبوعات علمى ، چنين نوشته شده است .\r\n« در نوروفيزيولوژى چنين مىخوانيم كه با اين مكانيسم بررسى يك عمل قهقرايى شيميايى مانند عمل اسيد گاما آمينوبوتيريك در مغز تفاوت موقت\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nسيناپس‌ها در يك عنصر بعد سيناپس خاص تحقق مىيابد كه داراى احتمالى افزوده از فعاليت مفيد در حالتى كه بر بىقطبى شدن بعد از سيناپسى مؤثر مىباشد . در اين سيناپس‌ها يك فعاليت بعد از سيناپسى بعد از يك فعاليت قبل از سيناپسى پيدا شده يا با آن همزمان بوده و يك احتمال كاسته‌اى براى اين سيناپس‌ها كه فعاليت قبل از سيناپسى نداشته‌اند » ( تصور نشود كه بد ترجمه شده ، عبارت فرانسه از اين هم پيچيده‌تر است ) .\r\nبعضى از دانشمندان مقالات خود را براى مطبوعات علمى چنان بد و مبهم و قلمبه ان شاء مىكنند كه حدّى ندارد و اميدوارند كه حقايق علمى از لابه‌لاى كلمات نامنظم و نارسا خودبه‌خود جلوه كند و فهم شود و از اين بىنظمى نتيجه مىگيرند كه وصول به حقيقت دشوار است و بايد همواره با ابهام و درهمى بسيارى توأم باشد و اين نظر غلط چنان پيش مىرود كه امروز گويى تاريك و مبهم بودن مقاله علمى حكايت از سطح بالاى آن دارد و هر قدر دشوارتر بتوان آن را فهميد و با رمل و اصطرلاب مفاهيم را دريافت ، دليل بر فهم و بالا بودن سطح علمى مقاله است .\r\nاز آنچه تاكنون گفته شد سوءتفاهم نشود . من با آن دسته از صاحبان صنايع عظيم داروسازى كه سرمايهء خود را براى نجات جان بشر در راه اكتشاف داروهاى حقيقتا سودمند به كار مىاندازند ، نه تنها مخالفتى ندارم ، بلكه آن‌ها را مىستايم و به دانشمندان وابسته به اين لابراتوارهاى داروسازى كه براى تهيه اين داروها شب و روز ، رنج مطالعه و تحقيق را بر خود هموار مىكنند درود مىفرستم ، بهره و سود خالصى كه اين مؤسسات از فروش داروهاى خود مىبرند - و لو اينكه آن‌ها را به بهاى گزاف بفروشند - نوش جانشان باد ! ولى آيا در صنايع عظيم داروسازى مدرن حق و باطل و درست و نادرست و شيادان\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسودجو با خدمتگزاران واقعى بشر مخلوط نشده‌اند ؟ و چگونه مىتوان آن‌ها را از يكديگر تفكيك كرد ؟\r\nتبليغاتى كه به‌طور كلى ، از طرف سازندگان داروهاى جديد به منظور جلوه دادن خدمات نوع پروانه خود و عظمت بخشيدن به مقام شامخ داروسازى مدرن در سراسر جهان پخش و منتشر مىشود ، شامل نيمى از حقيقت نيست و در پشت سر اين نيمه حقيقت ، اسرارى از سوءاستفاده‌هاى شيادان سودجو نهفته است كه تنها هدف اين شيادان پر كردن جيب است و داروهايى كه از طرف اين‌ها ساخته و در معرض فروش گذاشته مىشود قاتل جان و غارتگر مال مردم است ولى آن‌ها از هر ضررى كه به جان و مال مردم برسد ، باك ندارند و كم‌ترين غمى به دل راه نمىدهند و اگر صدها محقق دانشمند ، هزاران مقاله در باب خطرات اين داروها ، در مطبوعات ، بنويسند بر دامن كبريايىشان گرد نمىنشيند و ككشان نمىگزد . فقط جبر طبيعت است كه گاه‌گاهى اعمال آن‌ها را متوقف مىكند و آن هنگامى است كه داروهاى ساخته و پرداخته آنان جابه‌جا مردم را بكشد يا مانند ماجراى تاليدوميد ، رسوايى به بار آورد و چندين هزار نوزاد ناقص الخلقه به جهان بشرى عرضه كند كه با واكنش شديد مطبوعات و مقامات مسئول دولتى مواجه مىشود و قهرا از تهيه و فروش آن‌ها جلوگيرى به عمل خواهد آمد ، يا بالاخره به علت رقابت‌هاى شديد بازرگانى هر مؤسسه‌اى كه تبليغات قوىترى داشت ، فرآورده‌هاى ساير مؤسسات را كنار مىزند و از گردونه خارج مىكند ، كما اينكه امروزه واليوم و ليبريوم به علت فشار تبليغات جهانى خود ميلتاون و اكوانيل و ساير داروهاى مشابه را تقريبا از بازارهاى جهانى خارج كرده‌اند و حال آنكه قبلا ديديم سازنده ميلتاون به استناد گزارش‌هاى محققان خود ، ميلتاون را در ورقه‌هاى تبليغاتى مربوط ، به مراتب ، مؤثرتر و مفيدتر از ليبريوم نشان داده است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nيكى ديگر از واكنش‌هاى عجيب صاحبان صنايع عظيم داروسازى در برابر محققان دلسوز و بشردوست كه با اثبات خطرات و زيان‌هاى فاحش داروها چشم و گوش پزشكان را باز مىكنند ، اين است كه هميشه در خفا ، عده‌اى دانشمند جيره‌خوار ذخيره دارند و هنگام لزوم ، آن‌ها را عليه محققان برمىانگيزند ، به اين معنى كه به وسيلهء آن‌ها ، مقالاتى عليه داروهاى خود در مطبوعات علمى و غير علمى جهان درج مىكنند كه ضمنا ، حكم تبليغات را نيز دارد و متأسفانه گاهى مديران مطبوعات علمى ايران نيز بدون اينكه از اين نيرنگ‌ها اطلاع داشته باشند ، اجازه مىدهند كه ترجمهء مقالات مذكور در مجله يا روزنامه آنان ، چاپ و منتشر شود ، مثلا ، ملاحظه فرماييد از چند ماه پيش كه ما خطرات داروهاى آرام‌بخش ( مخصوصا واليوم و ليبريوم ) را به نقل از مجله سلامت فكر و ماهنامهء تندرست و روزنامه اخبار پزشكى با توضيحات كاملى منتشر مىكنيم ، نمايندگان اين داروها وقتى كه مىبينند هوا پس است و ممكن است انتشار اين مقالات لطمه به رواج داروهاى آن‌ها بزند ، فورا ، يكى از آن مقالات كذايى را كه در چنته دارند ، بيرون مىكشند و پس از ترجمه ، به يكى از مطبوعات علمى براى چاپ مىدهند و در همين آذرماه ، كه ما مشغول نوشتن اين اوراق هستيم ، مقاله مذكور با عنوان « درمان هيجان‌ها » به چاپ رسيده است كه ما به علت حرمتى كه براى همكاران مطبوعاتى خود قائليم ، از ذكر نام آن مطبوع صرف‌نظر مىكنيم ولى قسمتى از متن آن مقاله را براى اثبات نظر خود و آگاهى پزشكان از نيرنگ‌هاى كارخانه‌هاى داروسازى نقل مىكنيم :\r\nنزد 260 بيمار بخش داخلى مطالعه عميقى در اين‌باره شده و ثابت گشته است كه عوامل هيجانى در بيمارىهاى گوناگون اهميت زيادى دارند . هلر نزد 94 بيمار مرد و 166 بيمار زن كه سن متوسط آن‌ها 58 سال بوده ، علاوه بر درمان‌هاى معمولى به تمام آن‌ها واليوم تجويز كرده\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاست واليوم نزد 239 بيمار از 260 نفر نتايج رضايت‌بخشى داشته است و اين بهبود چه در اختلالات پسيكوسوماتيك خالص و چه در بيمارىهاى عضوى كه با اين‌گونه اختلالات روانى همراه بوده‌اند مشاهده شده است .\r\nفقط در 6 نفر ايجاد كهير شده كه با قطع دارو از بين رفته و پس از اين كه مجددا دارو را تجويز كرده‌اند كهير ايجاد نگشته است ، بالاخره نويسنده ذكر كرده است كه در هيچ‌يك از موارد واليوم روى علايم بالينى و نتايج آزمايشگاهى اثر بدى نداشته است .\r\nآيا يك دانشجوى پزشكى يا يك پزشك از خواندن مقاله مزبور به حيرت و شگفتى نمىافتد و از خود نمىپرسد كه اگر مقالات كذايى مندرج در مجله سلامت فكر » و ماهنامه تندرست و روزنامه اخبار پزشكى ، مربوط به خطرات و زيان‌هاى فاحش داروهاى آرام‌بخش درست است ، ديگر اين مقاله چيست كه كوچك‌ترين خطرى و كمترين ضررى از داروهاى مزبور نشان نمىدهد ، اين تناقض‌گويى عجيب از چيست ؟ و آيا كسى هست بپرسد كه در اين همه داروهاى آرام‌بخش كه همه آن‌ها آثار و خواص مشابه دارند چرا فقط دربارهء ليبريوم و واليوم اين همه سنگ به سينه مىزنند و براى آن‌ها در مطبوعات علمى و غير علمى جهان و حتى در سمپوزيوم‌هاى جهانى « اضطراب » تبليغات مىكنند و مثلا دربارهء « سينكوان » ( از كارخانه فايزر ) كه آن‌هم يك داروى آرام‌بخش با خواصى عينا شبيه به ليبريوم و واليوم است ، اين‌چنين تبليغاتى به عمل نمىآيد ؟ آيا واليوم كه صد مرتبه شهرتش بيش از سينكوان است نفعش نيز صد مرتبه بيش‌تر است ؟ نه ، اين هر دو دارو نفع و ضررشان يكسان است ولى آن يكى نان شهرت جهانى خود را مىخورد و اين يكى گمنام باقى مانده است . يك موقع بود كه مىگفتند عطر آن است كه خود ببويد نه آن كه عطار بگويد حالا بايد گفت عطر آن است كه عطار بگويد ، نه آن كه خود ببويد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبياييد براى يك‌بار هم كه شده است در برابر اين حقيقت مسلّم تسليم شويم و قبول كنيم كه فن طبابت اين نيست كه ما داريم . طب و داروسازى را بايد از تجارت ، تجارتى كه به صورت شيادى و كلاه‌بردارى درآمده است خارج كرد تا به معنويت خود بازگردد و حقيقتا خدمت انسانى و جهانى انجام دهد .\r\nدر جهانى كه حق و باطل ، درست و نادرست آن‌چنان با هم درآميخته است كه هيچ محققى از عهده جدا كردن اين دو از يكديگر برنمىآيد ، چگونه مىتوان به نوشتهء فلان دانشمند يا فلان پروفسور اعتماد كرد ؟ و اگر خداى ناكرده اين وضع ادامه يابد و روز به روز بدتر شود خدا به داد دانشجويان پزشكى امروز كه پزشكان آتيه مملكت هستند برسد كه در آن زمان به سايه خود نيز نمىتوانند اطمينان داشته باشند .\r\n\r\nمسموميت و عوارض جانبى داروها\r\nمسموميت و عوارض جانبى داروها و خطرات حاصل از آن چيزى نيست كه امروز و ديروز به آن پىبرده باشند ، بلكه از يك قرن پيش به اين طرف كه داروهاى شيميايى و سنتتيك به‌طور روزافزون ، يكى پس از ديگرى به بازارهاى جهان وارد شد ، مشاهده عوارض و سمّيت داروها توجه پزشكان و محافل صلاحيت‌دار پزشكى و مسئولان بهداشت كشورها را به خود جلب كرده است و با وجود آنكه هر دارو ، پيش از صدور پروانه ساخت و ورود به بازار ، بايد از هفت‌خوان رستم بگذرد - مخصوصا در آزمايش روى جانوران و امتحانات متعدد لابراتوارى - سمّى نبودن آن محرز شود و با منافعى كه دارد بىضرر بودن آن ثابت شود . بنابراين ، پس از اينكه مصرف عمومى پيدا كرد ، چندى نمىگذرد كه سمّيت و عوارض آن به‌طورى نظر محافل صلاحيت‌دار را جلب مىكند كه دير يا زود از فارماكوپه‌ها خارج مىشود . در نيم قرن اخير ، هزاران داروى ساخت لابراتوارها به اين طريق ، مرتبا ، از گردونه خارج شده‌اند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدر نيم قرن پيش كه تعداد داروها خيلى زياد نبود ، سمّيت و عوارض آن‌ها نيز چندان جلب نظر نمىكرد ولى از سى سال پيش به اين طرف ، سروصداها و شكايات زيادى باعث شده است كه مرتبا ، هر چند وقت يك‌بار ، كنفرانس‌ها و سمپوزيوم‌هاى بين‌المللى در اين‌باره تشكيل شود كه يكى از مهم‌ترين آن‌ها انعقاد كنفرانس عظيمى در استكهلم ، پايتخت سوئد ، مركب از 250 تن از پزشكان معروف اروپا ، عضو مجمع اروپايى مطالعه در مسموميت داروها بود كه در آنجا گرد آمده و نتيجه مطالعات و تحقيقات خود را كه مربوط به اثرات مسموم‌كننده داروها است ، قرائت كردند ( براى اطلاع از تفصيل آن ، به مقاله مندرج در ماهنامه تندرست ، شماره 11 ، خرداد 1344 ، با عنوان : « اثرات مطلوب داروها » ، مراجعه شود ) .\r\nبرموردوپتاسيم يكى از قديمىترين داروهاى خواب‌آورى است كه متجاوز از يك قرن پيش ، در لابراتوارها ساخته شده و در طول اين مدت ، همواره به مصرف مىرسيده است و نيز داروهاى ديگرى در قرن 19 و 20 به همين منظور ، ساخته شده است كه فهرست نام آن‌ها بسيار طولانى است و مهم‌ترين آن‌ها عبارت‌اند از :\r\nكلرال ، هيپنال ، دكلونال ، نورونال ، نوونال ، نيكتال ، برمورال ، ورونال ، سولفونال ، لومينال ، پرومينال ، روتونال ، ايپرال ، ديال ، دلوينال ، آميتال ، نمبوتال ، ساندوپتال ، سكونال ، بوتيدال ، اورتال ، سيكلوپال ، نوكتال ، دورميزون ، اوبليون ، سدورميد ، ايپكلار ، سونريل ، آلورات ، بوتيزول ، فانو دورم ، پرنوستون ، مدومين ، اتكلروينول ، متى پريلون ، اتى نامات ، دوريدن ، تاليدوميد ، و . . . .\r\nبراى اينكه زيان اين داروهاى خواب‌آور معلوم شود بايد يادآور شويم كه خواب يكى از مهم‌ترين اعمال فيزيولوژيكى بدن است ، زيرا براى تجديد قوا و ترميم ساختمان بافت‌ها ، كه به علت كارهاى روزانه فرسوده شده‌اند ، لازم است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخواب طبيعى ؛ خوابى است كه ترميم‌كننده باشد ، يعنى ؛ شخص پس از بيدار شدن ، شاداب و سرحال باشد و بتواند بدون خستگى و كسالت ، كارهاى روزانه را از سر گيرد . از زمان‌هاى قديم ، بىخوابى در بين افراد بشر وجود داشته است و پزشكان براى رفع آن به داروهايى متوسل مىشده‌اند ولى در نيم قرن اخير ، تعداد مبتلايان به بىخوابى روزافزون بوده است و امروزه ميليون‌ها تن ، در سراسر جهان ، به اين عارضه مبتلايند .\r\nبراى اينكه زيان داروهاى خواب‌آور معلوم شود بايد يادآور شويم كه كليه داروهاى شيميايى كه در اين صد سال ، براى رفع بىخوابى تجويز شده است ، بدون استثنا ، همهء آن‌ها داراى سمّيت و عوارض جانبى كم‌وبيش شديد هستند و در حقيقت « خواب مرضى » ايجاد مىكرده‌اند نه خواب طبيعى ، به‌طورى كه نوزان ، استاد معروف درمان‌شناسى در نيم قرن گذشته مىگويد :\r\nبايد اقرار كنيم ، خوابى كه به وسيله درمان پيدا مىشود در حقيقت خوابى مسموم‌كننده است و هيچ‌كدام از آن‌ها نه تنها ترميم‌كننده قوا نبوده‌اند بلكه مضعف هم بوده و پس از بيدارى در روزهاى اول احساس گيجى ، منگى ، سستى و يك نوع افسردگى در شخص كرده و اگر به اين داروها ادامه داده شود اختلالات عميقى در هوش و حواس و حركات بيمار پيدا مىشود و در عين حال ، علاقه و تمايل به خوردن داروهاى خواب‌آور پيدا كرده به‌طورى كه نمىخواهد آن‌ها را ترك كند و اگر هم بخواهد نمىتواند يا به زحمت مىتواند به ترك آن‌ها بپردازد و اين عوارض و آثار سمى ناشى از داروهاى خواب‌آور از قديمىترين تا جديدترين آن‌ها ديده شده و مىشود .\r\nمثلا برمورها كه يكى از قديمىترين اين داروها است ، بىتفاوتى نسبت به اشياى خارجى ( آپاتى ) ، كم شدن هوش و حافظه ، افسردگى ، سختى تكلّم ، ملانكولى ، خستگى مفرط ، سقوط قواى بدنى ، سستى عضلانى ، از بين رفتن قوه باه ، بلاهت و منگى توليد مىكند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nباربيتوريك‌ها ؛ كم‌هوشى و ذكاوت ، ضعف و سستى در حركات ، بىنظمى در فعاليت‌هاى خودكار ( مخصوصا در مغز ميانى ) و اختلال شديد مخچه روى حركات موزون ايجاد كرده و به صورت يك نوع بىحالى و بىتفاوتى ، كاهش قدرت تمركز فكرى كه گاهى نيز توأم با نشانه‌هاى ديگرى از قبيل سرگيجه ، ضعف عمومى بدن ، ناهماهنگى عضلانى ، لوچى چشم ، اختلال در تكلّم و لرزش همراه است و گاهى نيز آلبومين و سيلندر در بول ظاهر مىشود .\r\nزيان داروهاى خواب‌آور را مدت نيم قرن است ، نه تنها ، در كتاب‌هاى درمان‌شناسى و داروشناسى كه رسما در دانشكده‌هاى پزشكى تدريس مىشود ، گوشزد مىكنند ، بلكه طى مقالاتى در مطبوعات علمى و غير علمى نيز يادآور مىشوند ؛ از جمله ، در كتاب فارماكولوژى بالينى ، تأليف پروفسور استانلى آلستد كه به علت شهرت و اهميتى كه داشته چاپ بيست و يكم آن در سال 1965 منتشر و به اكثر زبان‌ها از جمله به زبان فارسى نيز ترجمه شده است . به پزشكان توصيه مىكنند كه در هنگام تجويز داروهاى خواب‌آور احتياط كنند و تأكيد مىكنند كه داروى خواب‌آور نبايد خطر عادت و اعتياد در پى داشته باشد و نيز در كنگره‌اى كه عده زيادى از پزشكان دوازده كشور ، در شهر صنعتى مانهايم ( آلمان غربى ) ، به مدت يك هفته ، براى بحث دربارهء مسموميت و خطرات داروها تشكيل داده بودند ( خبر آن در ماهنامه تندرست ، شماره 10 ، سال 17 ، تيرماه 1343 درج شده است ) ، پروفسور هوف ، رئيس كلينيك دانشكده پزشكى فرانكفورت ، اظهارنظر كرد كه داروها به منزلهء كاردى براى طب داخلى محسوب مىشوند و اضافه كرد ، هرگاه قرص‌هاى سردرد به صورت عادت و به مقدار زياد مصرف شوند ، باعث ايجاد سردرد و ناراحتىهاى شديد مىشوند و خوردن مرتب قرص‌هاى خواب‌آور ، باعث كم‌خوابى و يا ايجاد ناراحتى در خواب طبيعى مىشود . در ماهنامه دانشمند نيز مقاله‌اى از مطبوعات علمى خارجى راجع به خواب درج شده بود ، كه مجله خواندنىها در\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nشماره 29 ، سال 32 ، مورخ 4 دى ماه 1350 ، به نقل آن پرداخته است ، در آن مقاله چنين مىخوانيم :\r\nاستفاده از قرص‌هاى خواب‌آور و آن‌هم به‌طور مداوم ، عوارض زيادى در بر دارد كه بيماران و حتى بسيارى از پزشكان به آن واقف نيستند . پس از خوردن آن قرص‌ها همين كه خواب و آرامش سپرى شد ، جاى آن يك كسالت و اغتشاش فكرى باقى مىماند . مثلا ، داروهايى را كه از اسيد باربيتوريك مىسازند و خواب‌آور است ، حالت افسردگى را افزايش داده ، از قوه دراكه مىكاهد و مهم‌تر اينكه شخص به اين قرص‌ها عادت مىكند و مقدار آن را بايد ، مرتبا ، زياد كند كه اين خود زيان‌هاى بيش‌ترى در بر دارد .\r\nبايد دانست كه سمّيت و عوارض جانبى فقط در داروهاى خواب‌آور و آرام‌بخش ديده نمىشود بلكه به كليه داروها مربوط است و اگر يك كتاب فارماكولوژى ( داروشناسى ) را مورد مطالعه قرار دهيم ، خواهيم ديد از نخستين صفحه تا آخرين صفحات آن ، در شرح هر دارو ، از سمّيت و عوارض كم‌وبيش شديد آن بحث مىكند ، به‌طورى كه اين فكر براى بعضى از پزشكان پيش آمده و در يك محفل پزشكى اظهارنظر شده است كه اگر دارويى سمّيت و عوارض جانبى نداشته باشد ، تأثير مفيد هم نخواهد داشت و گويا درمان بيمارىها ، مستلزم به كار بردن داروهايى است كه خود به وجود آورندهء بيمارىهاى تازه‌اى باشد . جاى بسى شگفتى است كه چگونه تاكنون به فكر هيچ طبيبى خطور نكرده است كه ممكن است داروهايى خارج از صنايع داروسازى و غير از مجموعه داروهاى موجود و كلاسيك پيدا شود كه با داشتن فوايد درخشان براى درمان بيمارىها ، در عين حال ، بىضرر يا بسيار كم‌ضرر باشد .\r\nبه‌هرحال ، مسئله سمّيت و عوارض جانبى داروها از ديدگاه صاحب‌نظران و محققان ، به منزلهء يك مسئله بسيار مهم و اساسى ، بلكه حياتى براى نوع بشر تلقى مىشود كه علىرغم شهرت فراوان و كاذبى كه مؤسسات داروسازى جهت فروش ، بهره‌بردارى و سودجويى به آن‌ها مىدهند ، همواره در كنفرانس‌هاى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبين المللى و سمپوزيوم‌ها ، به‌طور جدّى ، تعقيب مىشود بلكه گروهى از پزشكان معروف اروپا ، كم‌كم از طب كلاسيك فعلى كه به نام طب آلوپاتيك معروف است ، بيزار شده و به مكتب‌هاى پزشكى ديگر از قبيل مكتب طب طبيعى ، همئوپاتى و غيره گراييده‌اند و در اين‌باره ، مقالات مفصلى در مطبوعات علمى و غير علمى نوشته يا كتاب‌هايى به چاپ رسانده‌اند كه يكى از نمونه‌هاى آن مقاله‌اى است به قلم موزر « 1 » ، پزشك معروف انگليسى ، با عنوان « بيمارىهاى حاصل از پيشرفت‌هاى پزشكى » « 2 » و ديگرى رساله‌اى است به قلم ديويد بار با عنوان « خطرات تشخيص و درمان‌هاى جديد و بهايى كه ما براى آن‌ها مىپردازيم » « 3 » .\r\nاگر اين مقالات و رسالات يكى ، دو تا بود ، مهم نبود ولى باور مىفرماييد كه از صدها مقاله و رساله هم بيش‌تر است . تا آنجا كه اگر همه آن‌ها را يك جا جمع كنيم ، چندين كتاب قطور را به وجود خواهد آورد و ما ، براى نمونه ، فقط به ذكر فهرستى از نام بعضى از استادان دانشگاه‌هاى آمريكا و جمله‌هاى كوتاهى كه در اين‌باره گفته‌اند ، اكتفا مىكنيم .\r\n* پروفسور الكساندر ، استاد دانشگاه نيويورك ، مىنويسد : افرادى كه از دانشگاه پزشكى فارغ التحصيل مىشوند بااينكه از طرق مختلط درمان باخبر هستند پس از سى ساعت طبابت ، درمىيابند كه از هر دارويى كه بيمار مىخورد بيست نوع بيمارى توليد مىشود .\r\n* پروفسور باكر ، استاد دانشگاه نيويورك ، عقيده دارد : داروها بيش از خود بيمارىها موجبات مرگ افراد را فراهم كرده‌اند .\r\n* پروفسور جوزف اسميت ، استاد دانشگاه نيويورك ، مىگويد : تمام داروهايى كه وارد خون مىشود مسموم‌كننده است ، همان‌طور كه\r\n\r\n\r\n","description":"","footnote":"\r\n( 1 ) .  Moser , RH \r\n( 2 ) .  Diseases of Medical Progress \r\n( 3 ) .\r\n Hazards of modern diagnosis and therapy - the price we pay \r\n","page_name":" 65 ","page_number":65},
  {"content":"\r\n\r\nزهرا به ميكروب ، خون را زهرآلود مىكند ، دارو هم خون را مسموم مىسازد .\r\n* پروفسور ماژاندى مىگويد : سلامت افرادى كه دارو كم مصرف مىكنند ، رضايت‌بخش‌تر از وضع سلامت افرادى است كه مقدار زيادى دارو مصرف مىكنند و از همه سالم‌تر افرادى هستند كه اصلا به مصرف دارو نيازى پيدا نمىكنند .\r\n* پروفسور پين مىنويسد : پزشكان ضمن درمان بيمارىها ، بيمارىهاى ديگرى را به وجود مىآورند ، زيرا همه داروها سمّيت دارند ، منتها مقدارى از بدن دفع مىشود و مقدارى ديگر در بدن مىماند و عكس العمل آن حتى در سال‌هاى بعد ممكن است ظاهر شود .\r\n* آلبرت هوبارد مىگويد : پدرم مدت 67 سال طبابت مىكرد ولى هرگز مرا با دارو مورد معالجه قرار نداد .\r\n* دكتر المرلى كه از پزشكان سرشناس نيويورك است ، مىگويد : وضع فعلى طب طورى است كه مىتوان آن را يك جنون دانست .\r\n* دكتر سر ويليام اوسلر عقيده دارد : تقريبا ، كليه داروها ، براى بافت‌ها حكم سم را دارند و به‌تدريج ، باعث اختلال عمل و ضايعاتى در آن‌ها مىشوند .\r\n* پروفسور كلارك مىگويد : پزشكان هزاران فردى را كه ممكن بود از طريق درمان طبيعى شفا يابند ، با داروهاى خود به گورستان فرستادند .\r\nاين‌ها و صدها نمونه نظير اين‌ها باعث شد كه محافل رسمى و صلاحيت‌دار پزشكى ، مبحث تازه‌اى در بيمارىشناسى انسانى با عنوان\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n« بيمارىهايى كه پزشك باعث و مولد آن است » « 1 » آغاز كنند . مهم‌ترين علت به وجود آمدن اين بيمارىها ، تجويز داروهاى جديد است .\r\nمتأسفانه پزشكان ايران از يك سو به علت اينكه كم‌تر فرصت مطالعه و تحقيق دارند و از سوى ديگر بيش‌تر تحت تأثير تبليغات فريبنده مؤسسات داروسازى قرار گرفته‌اند . در بروشورهاى داروها نيز به هيچ وجه از سمّيت و خطرات داروها بحث به ميان نمىآيد كه طبيب بترسد و آن‌ها را كمتر تجويز كند و به‌طور كلى ، در معالجات محتاط باشد . بنابراين ، در كشور ايران ، مسئله مهم خطرات داروها كم‌وبيش مكتوم مانده است در صورتى كه اگر حتى كتاب‌هاى كلاسيك دانشكده پزشكى تهران را كه به دانشجويان تدريس مىشود مورد بررسى قرار دهيم ، مشروط بر آنكه در مندرجات آن‌ها دقت و موشكافى كنيم ، به ده‌ها بلكه صدها مورد از خطرات فاحش تجويز داروها برمىخوريم كه طبيب براى درمان بيمارىها ، داروهايى به كار برده كه ضمن تسكين اندك و تخفيف موقت مرض ، اختلالات شديد و ضايعات مهمى در اعضاى سالم بيمار ايجاد كرده است ، علاوه بر اين ، به مرور زمان ، باعث شدت مرض شده و بيمار را تدريجا به سوى مرگ سوق داده است . در حالى كه تمام عوارض و اختلالات حاصل شده مرگ‌ومير بيماران را به حساب سير طبيعى بيمارى مىگذارند نه به حساب خطاهاى فاحش معالجات امروزى . فقط خدا مىداند كه چند درصد از تعداد درگذشتگان را بايد به حساب خطاى پزشكان گذاشت ، آن‌هم نه به علت سهل‌انگارى در تشخيص و درمان ، بلكه به سبب خطا در معالجات كلاسيك . براى اينكه نمونه‌اى از اين ماجراى تأسف‌آور كه حقا بايد آن را رسوايى در پزشكى كنونى بناميم ذكر شود ، به كتاب اصول آلرژى ، تأليف دكتر سيد محمد بهشتى ، استاد دانشگاه تهران ، مراجعه مىكنيم .\r\n\r\n\r\n","description":"","footnote":"\r\n( 1 ) .  Maladies Iatrogenic Diseases \r\n","page_name":" 67 ","page_number":67},
  {"content":"\r\n\r\nدر صفحه 198 كتاب مذكور چنين مىنويسد :\r\nگاه حمله آسم طولانى مىشود و اين را اتادومال آسماتيك گويند كه ممكن است سبب مرگ بيمار شود . مرگ بيمار ، به چند علت است يا بر اثر خفگى است كه در اين حال ، تنگى نفس شديد مىشود ، سيانوز افزايش مىيابد و بيمار تلف مىشود . علت ديگر مرگ ، كلا پس محيطى است كه آن را نتيجه نارسايىهاى حاد قلب حاصل از افزايش فشار شريان ريوى مىدانند و نيز آتلكتازىهاى مكرر حاصل از چسبندگى خلط در جدار برونشيول‌ها ، يكى از علل مرگ بيماران را تشكيل مىدهد .\r\nاكنون بايد پرسيد چرا نارسايى قلب و كلاپس پيدا مىشود و به چه دليل ، خلط در جدار برونش‌ها مىچسبد در نتيجه ، آتلكتازى به وجود مىآيد و در اثر آن سير بيمارى طولانى شده ، باعث فوت بيمار مىشود ؟ در جواب مىگوييم يكى از مهم‌ترين علل طولانى شدن آسم و بروز حملات شديد و تلف شدن بيمار ، چنان‌كه در صفحه 199 كتاب اصول آلرژى مىنويسد ، اين است :\r\nيكى از عوامل مستعدكننده حملات شديد ، به كار بردن متوالى داروهاى سيمپاتوميمتيك ، از جمله ، آدرنالين است زيرا اين داروها پس از انقباض اوليه كه سبب بر طرف شدن علايم مىگردد ، سبب وازوديلاتاسيون ثانوى و افزايش خيز و ترشح شده و تعادل انقباض و انبساط عروقى را به هم مىزند و براى پيدايش حملات شديد بيمار را مستعد مىكند .\r\nملاحظه مىفرماييد ، چگونه با كمال صراحت و وضوح يكى از بزرگ‌ترين علل طولانى شدن آسم و بروز عوارض خطرناك آن را ، كه غالبا منجر به فوت بيمار مىشود داروهاى سمپاتوميمتيك ( آدرنالين و افدرين ) مىداند . از سوى ديگر ، چنان‌كه در دايرة المعارف بزرگ پزشكى و جراحى ( مبحث آسم ) مىنويسد : « آسم تقريبا هميشه باعث ضعف قلب مىشود و ضعف قلب ، به نوبه\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخود مانع از بهبود آسم مىشود بنابراين ، حلقه معيوبى كه گاه خيلى خطرناك است به وجود مىآيد » .\r\nپس بر طبيب است كه ضمن معالجات آسم تدبيرى انديشد كه حتى الامكان ، ضعف قلب به وجود نيايد و حال آنكه آدرنالين و افدرين ، يعنى ، دو داروى اختصاصى آسم ، درست برعكس عمل مىكنند و باعث ضعف قلب مىشوند ، بنابراين ، حال بيمار را بدتر كرده و بر وخامت مرض مىافزايند و حتى در بيش‌تر مواقع ، باعث مرگ بيمار مىشوند .\r\nبراى اثبات اين مطلب ، يك سند زنده ارائه مىشود :\r\nدر كتاب پاتولوژى مديكال بزانسون ، جلد 3 ، چاپ 1949 ، صفحه 268 ، مىنويسد كه داروهاى محرك سمپاتيك ( آدرنالين و افدرين ) به علت اختلالات قلبى و عروقى كه توليد مىكنند و نيز به واسطهء خشك كردن ترشحات بلغمى و عدم دفع آن‌ها باعث طولانى شدن آسم مىشوند و در حقيقت خود اين داروها مولد آسم هستند . در صفحه 243 ، همين كتاب مىنويسد : چنين به نظر مىرسد كه از چند سال قبل به اين طرف ، تلفات آسم بيش‌تر شده و احتمال دارد علت آن افراط در استعمال آدرنالين و افدرين باشد .\r\nدر كتاب مفصل پزشكى « 1 » جلد 5 ، صفحه 215 نيز مىنويسد : از وقتى كه افراط در استعمال آدرنالين و داروهاى مشابه آن شده است ، تلفات حاصله از آسم زيادتر گرديده ، زيرا باعث اتساع عروق شعريه و ازدياد ترشحات بلغمى داخل برونش‌ها و انسداد مجارى تنفسى از اين بلغم لزج شده است .\r\nآيا اين همه سند و مدرك آن هم از كتاب‌هاى كلاسيك ، كه در دانشكده‌هاى پزشكى دنيا تدريس مىشود ، كافى نيست ثابت كند كه از وقتى آدرنالين و افدرين براى آسم پيدا شده است عوارض ، خطرات و مرگ‌ومير بيماران بيش‌تر شده است ؟\r\n\r\n\r\n","description":"","footnote":"\r\n( 1 ) .  Traite de Medecine  .\r\n","page_name":" 69 ","page_number":69},
  {"content":"\r\n\r\nبا وجود اينكه دانشجويان و پزشكان ، اين مطالب و ده‌ها نظير آن‌ها را در كتاب‌ها مىخوانند و مقالات گوناگونى مربوط به ضرر داروهاى امروزى ، در مطبوعات مطالعه مىكنند ، با اين همه ، به علت تبليغات وسيع و دامنه‌دارى كه مرتبا همه روزه سازندگان داروها انجام مىدهند ، پزشكان معمولا ، خوش‌بينى عجيبى نسبت به كليه داروها پيدا كرده ، از خطرات آن‌ها غافل مىمانند .\r\nتاكنون ، در هيچ‌يك از كشورهاى جهان ، نه سازمان نظام‌پزشكى ، نه وزارت بهدارى و نه دانشكده‌هاى پزشكى ، به هيچ وجه ، نتوانسته‌اند وضع طبابت و داروسازى را اصلاح كنند ، زيرا اين يك بلاى همگانى است و اصلاح واقعى جز از راه دين و ايمان امكان‌پذير نيست . در آن اعصارى كه تمدن اسلامى نيمى از جهان متمدن قديم را زير پرچم گرفته بود و در پرتو تعاليم عاليه اسلام مردم دين و ايمان داشتند ، پزشكان نيز مانند ساير افراد همواره هنگام درمان بيماران ، خدا و وجدان پاك را در نظر گرفته و عبارت « الطبيب ضامن » را شعار خود قرار مىدادند .\r\nبا وجود اين ، براى تذكر به پزشكان ، بعضى دستورهاى اخلاقى در كتب طب قديم ذكر شده است ؛ از جمله مىنويسند :\r\nطبيب اگر مريضى داشته باشد كه در تشخيص مرض او مشكوك باشد ، البته با اطباى دانشمند مجرب مشورت كند ؛ اجتماع مرضى را كمال طبابت نداند . طبيب بايد روزى سه چهار مريض از روى كمال دقت ببيند ، بعد در فكر آن‌ها باشد تا روز ديگر .\r\nامروزه ، به علت بسط مكتب مادى در سراسر جهان ، پزشك نيز يك فرد از افراد بشر است و نمىتواند از تأثير سوء محيط زندگى بر كنار بماند . از آن معنويت ايده‌آل و صفات عالى اخلاقى ، كه پزشكان قديم به آن متخلق بودند ، محروم مانده است و ما آثار تأسف‌بار آن را همه جا ، حتى در كتاب‌هاى كلاسيك پزشكى نيز مىبينيم ، از جمله همين داروهاى سمپاتيكوميمتيك كه براى درمان آسم به كار مىروند و ما خطرات و عواقب وخيم تجويز افراطى و نابه‌جاى آن‌ها را ذكر كرديم . پزشكان به جاى دقت و موشكافى و احتياط در\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمصرف آن‌ها ، همه جا بىمهابا و غالبا حتى بدون اينكه بيمار را ببينند ، آن‌ها را تجويز مىكنند ، چنان‌كه در دايرة المعارف پزشكى و جراحى ، در مبحث مربوط به آسم ، چنين مىنويسد : « اكثر اوقات قبل از اينكه طبيب ، بيمار را ببيند داروهاى سمپاتيكوميمتيك تجويز مىكند » « 1 » .\r\nهمين يك جمله كه آن هم در كتاب دايرة المعارف بزرگ پزشكى و جراحى يعنى كتابى كه مقالاتش را زبده‌ترين استادان فن نگاشته‌اند و يكى از صلاحيت‌دارترين مراجع قانونى قابل استناد براى همهء پزشكان جهان است ، به منزلهء بزرگ‌ترين سند رسوايى و نمودارى از اوضاع اسفناك و افتضاح‌آميز طب و طبابت در حال حاضر است .\r\nهر پزشك و هر داروساز اگر اين عبارت فرانسوى و ترجمه فارسى آن را با اندكى دقت و تأمل مطالعه كند ، غرق تأثر و اندوه خواهد شد زيرا مىبيند امروزه تا چه اندازه علم طب و فن درمان بيمارىها تحت سيطره صنايع داروسازى قرار گرفته و تا چه حد سهل‌انگارى در جهان پزشكى رسوخ يافته كه طبيب حتى قبل از اين كه بيمار را ببيند فلان دارو را براى او تجويز مىكند آن هم داروهايى كه زياده‌روى در استعمال آن‌ها خطر طولانى شدن سير بيمارى و ايجاد عوارض گوناگون و سرانجام مرگ بيمار را در بر دارد و بىهيچ گفت‌وگو اين سهل‌انگارى اطبا ، به علت تبليغات وسيع و همه‌جانبه مؤسسات داروسازى و تلقين دايمى ويزيتورها است كه كلاس‌هاى خاصى را براى تحت تأثير قرار دادن پزشكان مىگذرانند و در امتحاناتى كه از آن‌ها مىكنند بايد به خوبى بتوانند در كوتاه‌ترين مدت و طى يكى دو جمله كوتاه ، منافع داروهاى مورد نظر را در ذهن طبيب گنجانده ، او را به فوايد اين داروها معتقد كنند و مجموعه همين تبليغات ، به ضميمه مطالعه بروشورهاى مؤسسات داروسازى است كه پزشكان\r\n\r\n\r\n","description":"","footnote":"\r\n( 1 ) .\r\n Les sympathomimetiqu es , qui dans le majorite des cas auront ete prescrit avant que lon ne soit appele a voir le malade \r\n","page_name":" 71 ","page_number":71},
  {"content":"\r\n\r\nجهان را شديدا زير نفوذ و تأثير خود گرفته و آن‌ها را مدافع سرسخت صنايع عظيم داروسازى مدرن كرده است ، غافل از اينكه به مصداق « خود مظلمه برد و ديگرى زر » ، اين پزشكان جهانند كه بىريا و از روى سادگى درونى و خلوص نيت و بدون اينكه ذره‌اى بو ببرند چه كلاه گشادى سر آن‌ها مىرود و چه بلاهايى به دست آن‌ها بر سر مردم روزگار مىآيد . اين پزشكان ، دلال مظلمهء يك مشت سرمايه‌دار سودجو كه هركدام سالى ميليون‌ها دلار و لير سود خالص دارند واقع مىشوند .\r\nخلاصه در چنين اوضاع و احوال ناگوارى ، كه فن پزشكى و صنعت داروسازى از مسير طبيعى و حقيقى خود خارج شده و وضع آشفته و ناسامانى پيدا كرده و لطمه شديد و خطرات جبران‌ناپذير آن به كليه افراد بشر وارد شده است تا آنجا كه حتى خود پزشكان و داروسازان و خانواده‌هاى آنان نيز از گزند آن در امان نيستند ، چاره منحصر به فرد اين است كه گروهى و لو اندك و كوچك از صاحب‌نظران دلسوز ، محققان ژرف بين و باوجدان به پا خيزند و در مقام اصلاح امور پزشكى و داروسازى برآيند . ولى خوانندگان اين مقاله به خود خواهند گفت كه اين كار نشدنى است و هرگز انجام نخواهد گرفت زيرا تاكنون ، حتى قدرت‌هاى بزرگ جهانى و از جمله سازمان ملل متحد نيز بنا به دلايلى كه قبلا ذكر شد از عهده انجام اين كار برنيامده‌اند ، پس به مصداق « جايى كه عقاب پر بريزد از پشه لاغرى چه خيزد » از ما چه كارى برخواهد آمد ؟ ولى بايد دانست كه اين قياس ، به هيچ وجه ، درست نيست و افرادى كه چنين فكر مىكنند سخت در اشتباهند زيرا اگر دنياى متمدن مغرب زمين تاكنون نتوانسته است در اين راه قدم مؤثرى بردارد ، علت واقعى و حقيقى آن ، اين است كه آن دنياى به اصطلاح متمدن ، سراپا در لجن‌زار فساد ، خودخواهى ، حرص ، طمع ، سودجويى و پول‌پرستى غوطه‌ور است و انسان‌دوستى را ، به كلى ،\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nفراموش كرده و به قول دكتر آلكسيس كارل ، در كتاب راه و رسم زندگى و كتاب انسان موجود ناشناخته :\r\nدر اجتماعات جديد ملل غربى مقررات نظرى اخلاق بر پايه دستورهاى مسيح نهاده است ولى تقريبا هيچ‌كس از آن‌ها پيروى نمىكند . انسان حاضر به تمام قوانين و مقررات در برابر مطامع و تمايلاتش پشت‌پا زده است . غنى و فقير ، پير و جوان ، عالم و نادان ، برزگر و كارگر و كارفرما مفهوم مشتركى براى مشى زندگى نمىشناسند . براى آنان خوبى و بدى وجود ندارد . خيانت به يك دوست اگر اين خيانت متضمن سودى است ننگ نيست . يك اتومبيل بر يك كودك ارجح است ، بايستى با كمترين كار ممكن بيش‌ترين سود ممكن را به دست آورد .\r\nو در جاى ديگر مىنويسد :\r\nتمدن ما تاكنون موفق نشده است محيطى درخور فعاليت‌هاى روانى آدمى ايجاد كند . اولويت ماده و نفع‌جويى كه اصول آيين صنعتى امروز را مىسازد در زوال فرهنگ و اخلاق سهم بزرگى گرفته است . هيچ كجا از موازين اخلاقى اثرى باقى نمانده و محيط اجتماعى امروز آن را كاملا در بوته فراموشى نهاده و در حقيقت آن را از ميان برده است در همه عدم مسئوليت تلقين مىكند . كسانى كه خوبى را از بدى تشخيص مىدهند و كار مىكنند و آينده بينند ، بينوا مىمانند و چون افراد كوچكى به نظر مىآيند ، اغلب نيز به سختى گوشمالى مىبينند . مادرى كه چند بچه دارد و در راه تربيت و پرورش آنان تفننات اجتماعى خود را زير پا مىگذارد ، به نقص عقل مشهور و متهم مىشود .\r\nدانشمندان و هنرمندان بزرگى كه وجودشان موجد زيبايى و موجب رفاه و سلامت ديگران است خود با فقر زندگى مىكنند و در تنگدستى جان مىسپارند . در عين حال ، دزدان اجتماع با پول ديگران به خوشى و در نعمت به سر مىبرند . راهزنان ( گانگسترها ) به وسيله سياسيون حمايت مىشوند و پليس مايه زحمت ايشان نمىگردد و كودكان اعمالشان را روى پرده سينما چون\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nقهرمانان تحسين و در بازىهاى خود از آنان تقليد مىكنند . در ثروتمندى همه چيز گنجيده است و به همه حق مىدهد . يك مرد غنى هرچه بكند ، اگر زنش را در پيرى رها و يا مادرش را بدون كمك ترك نمايد و يا سرمايه‌اى كه ديگران به او سپرده‌اند بدزدد باز مورد توجه دوستانش باقى مىماند . عفت جنسى زايل شده است ، بد و خوب ، درست و نادرست مفهومى ندارد . در زندان‌ها فقط جنايتكاران كم‌هوش و يا معيوب به دام افتاده‌اند و بقيه كه خيلى فراوان‌ترند در آزادى به سر مىبرند و در ميان ديگر پراكنده و مخلوطاند و كسى از حضور آنان منزجر و متنفر نيست . بديهى است در چنين شرايطى بسط اخلاق و معنويات ممكن نيست .\r\nهاديان مذهب ، دين را با منطق و دليل آميخته و از آن تمام عوامل عرفانى را برداشته‌اند و با اين همه به جلب توجه مردم به سوى خود موفق نشده‌اند و در كليساهاى نيمه خلوت خود از اندك موازين اخلاقى به بيهوده سخن مىگويند . دفاع آدمى از خود در برابر چنين محيط روانى غير ممكن است .\r\nهركس بلاشك تحت تأثير افرادى كه با آنان به سر مىبرد قرار مىگيرد . اگر از كودكى معاشر با جنايتكاران و جهال شود ، در آينده خود نيز جانى يا نادان به بار خواهد آمد . نمىتوان از اجتماع جز با تجريد و يا گوشه‌گيرى بدور ماند . برخى به درون خود پناه مىبرند و به اين ترتيب در ميان جمع نيز تنها هستند .\r\nاز سخنان اورك اورل است كه تو هروقت بخواهى مىتوانى به خود مشغول شوى ، چه هيچ پايگاهى براى آدمى آرام‌تر و امن‌تر از آنچه در قلبش مىتواند يافت نيست . ولى امروز كسى چنين قدرت اخلاقى بزرگى ندارد و مبارزه ما عليه محيط اجتماعى غير ممكن شده است .\r\nاين بود دورنمايى از اوضاع و احوال اخلاقى و روحى مردمان متمدن مغرب زمين ، مردمانى كه طبق آمار پليس شهر نيويورك در هر 4 دقيقه يك دزدى ، در هر 7 دقيقه يك سرقت مسلحانه به گاوصندوق بانك و در هر 12 ساعت يك قتل مىكنند و بدتر از آن در واشنگتن به گاوصندوق بانك در هر 2\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدقيقه يك سرقت و در هر 4 دقيقه يك حمله به وسيله باندهاى دزدان و در هر 8 ساعت يك قتل انجام مىگيرد ( روزنامه اطلاعات ، شماره 13680 ، 2 / 10 / 50 ) .\r\nآرى در چنين شرايطى و در چنين محيطى ، آيا نوع‌پرورى و فداكارى در راه ديگران و خدمت واقعى به جهان بشرى جز كلمات پوچ و مسخره چيز ديگرى ممكن است باشد ؟\r\nاكنون خصايص اخلاقى ملت ايران را با سجاياى روحى ملل مغرب زمين مقايسه مىكنيم . ما آنچه از تاريخ ايران به ياد داريم اين است كه قبل از اسلام ، ملت ايران به كيش زرتشتى بودند و توده عمومى مردم پندار نيك ، گفتار نيك و رفتار نيك را شعار خود قرار داده بودند و در مردم آن زمان جز راستگويى ، نوع‌پرورى ، مهمان‌نوازى ، پاكى ، صفاى نيت ، دليرى ، شجاعت و ساير ملكات فاضله و صفات عالى انسانى چيزى ديده نمىشد . مذهب اسلام ، اين زمينه مساعد اخلاقى را پرمايه‌تر كرد و استحكام و انسجام بخشيد و هر فرد مسلمان ، به حكم آيين مقدس اسلام بر خود لازم و واجب مىشمرد كه اين دستور پيامبر بزرگ خود را : من اصبح و لم يهتمّ بامور المسلمين فليس بمسلم ؛ يعنى ؛ « هركس از همان صبحدم كه از خواب برمىخيزد ، اگر در كارهاى مسلمانان اهتمام نكند مسلمان نيست » سرمشق زندگى خويش قرار دهد و به آن عمل كند و چنان‌كه مىبينيم ، اين دستور قاطع و صريح ، جنبه‌هاى نوع‌پرورى و فداكارى در راه مردم و رحم و شفقت و دستگيرى از بينوايان را در افراد جامعه تقويت مىكرد و قرن‌ها اين صفات عالى انسانى جزء غريزه مردم ايران شده بود ، چنان‌كه جهانگردانى كه از اروپا به كشورهاى آسيايى سفر مىكردند در سياحت‌نامه خود صريحا به اين معنى اقرار كرده‌اند . از جمله ماركوپولو ، نخستين سياح اروپايى كه 700 سال پيش ، از ونيز ايتاليا به كشورهاى آسيا مسافرت كرد و در سياحت‌نامه خود از مهربانىها ، ميهمان‌نوازىها ، سخاوت طبع ، صدق ، صفا ، پاكدلى و ساير محسنات اخلاقى ايرانيان به حد ستايش\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nتعريف كرده است . اين صفات منحصر به ايرانيان نبود ، بلكه در سراسر كشورهاى پهناور اسلامى از پشت ديوار چين تا اسپانيا مشاهده مىشد .\r\nاستخرى كه از جهانگردان قرن چهارم هجرى است شرحى از مهمان‌نوازىهاى مردم سغد « 1 » مىنگارد كه حيرت‌آور است ، مىگويد :\r\n« در بيش‌تر اين سرزمين ، تو گويى مردم همه در يك خانه زندگى مىكنند و چون كسى به خانه‌اى فرود مىآيد گويى به سراى خود فرود آمده ، چه ميزبان نه اينكه از ميهمان دل گران نمىكند بلكه به مصداق « اكرم الضّيف و لو كان كافرا » تا مىتواند به پذيرايى و نوازش او مىكوشد اگرچه شناسا نباشد . اين كار را نه به اميد پاداش بلكه از راه جوانمردى مىنمايند . هركسى آرزويش جز اين نيست كه به اندازه ياراى خود به ميهمان‌نوازى برخيزد » .\r\nمىگويد : « در سرايى را ديدم كه به ديوار ميخكوب كرده بودند تا هرگز بسته نشود و شنيدم بيش از صد سال است تا آن در بسته نشده و هميشه به روى آيندگان باز مىباشد ، چه‌بسا كه صد يا دويست تن يا بيش‌تر ناگهان بدانجا مىرسند و با چهارپايان خود فرود مىآيند ، براى همه آنان خوردنى و خوابگاه و براى چهارپايانشان كاه و جو آماده مىباشد بىآنكه ميزبان سختى يا دشوارى ببيند ، چرا كه اين كار هميشگى اوست » ( براى تفصيل بيش‌تر به مجله خواندنىها ، شماره 31 ، سال 32 ، 11 / 10 / 50 ، مقالهء دكتر باستانى پاريزى مراجعه كنيد ) .\r\nابن بطوطه از مردم طنجه و از جهانگردان قرن هشتم هجرى است . بيست سال در حجاز ، سوريه ، عراق ، ايران ، دشت قبچاق ، خاك عثمانى ، شمال درياى خزر ، تركستان ، هند ، چين و سودان گردش كرده و به استانبول كه هنوز به\r\n\r\n\r\n","description":"","footnote":"\r\n( 1 ) . نام شهرى است از ماوراء النهر نزديك سمرقند . گويند آب‌وهواى آن در نهايت لطافت باشد و آن به سغد سمرقند شهرت دارد ، آن را بهشت دنيا ( جزء جنات اربعه دنيا ) هم مىگويند و در خوشى آب‌وهوا مثل است ( لغت‌نامه دهخدا ) .\r\n","page_name":" 76 ","page_number":76},
  {"content":"\r\n\r\nدست روميان بود نيز سفر كرده بود . با آنكه در آن زمان ، ايران به دست مغول افتاده بود و با آسيب‌هايى كه به شهرهاى ما وارد آورده ، از رونق و شكوهش بسى كاسته بودند ، با اين‌همه ، داستان‌هايى كه اين مرد مىآورد از مهربانى مردم به يكديگر و بذل و بخشش و دستگيرى بينوايان و ميهمان‌نوازى سخت حيرت‌آور است و مىگويد در شهر گروهى به نام « جوانمردان » جمعيتى تشكيل داده و يكى را از ميان خود برگزيده بر سر او گرد مىآمدند و هريكى روزانه مقدارى از درآمد خود را به دست او مىسپرد و هنگام شب در خانقاه گرد آمده پس از نماز و ياد خدا به شادى مىپرداختند . هم‌چنين ، كسانى را بر دروازه‌ها مىگماردند كه بيگانگان كه از راه مىرسند به خانقاه ايشان راه نمايند و هركه فرامىرسيد از ديدار او شادى نموده و به پذيرايى برمىخواستند و نخست به گرمابه‌اش فرستاده ، لباس‌هاى نوين مىبخشيدند و تا در آن شهر اقامت داشت از نوازش و مهربانى دريغ نمىكردند و چون قصد رفت مىكرد لباس و پول آنچه نياز داشت مىدادند .\r\nابن بطوطه مىگويد در پاره‌اى از شهرها جوانمردان دو دسته بودند و بر سر پذيرايى ما گفتگو ميانه‌شان رخ مىداد و ناگزير بوديم كه چند روزى نزد اين دسته به سر برده سپس نزد آن دسته رويم . در آن زمان در ايران ، ديگر جاها در دهاتى كه بر سر راه‌ها بود خانقاه‌ها براى پذيرايى رهگذران برپا مىكردند و چون خانقاه را به زبان عربى زاويه مىناميدند ، بيش‌تر آن دهات نيز با اين نام خوانده شده و اين است كه اكنون چندين ده با نام زاويه در آذربايجان و ديگر جاها فراوان داريم .\r\nدر بسيارى از شهرهاى ايران نان فروختن ننگى بود و كسى آن را نمىفروخته است و هركس كه به شهرى يا دهى درمىآمده و گرسنه مىشده درى را زده و نان مىگرفته است بىآنكه بهايى داده باشد . در آن زمان‌ها ، آفت حرص و طمع در بين مردم وجود نداشت و هركس چون توانگر مىشد\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدست به بخشش باز مىكرد و اين بود كه هم توانگرى بيش از اندازه نمىشد و هم بىچيزان از خوشىهاى زندگى بىبهره نمىشدند و كينه توانگران را به دل نمىگرفتند و مردم برادرانه با هم به سر مىبردند . اعتماد و اطمينان مردم به يكديگر ، به اندازه‌اى بود كه در تمام شهرها حتى شهرهاى بزرگ كه جمعيت هريك از آن‌ها به يك ميليون تن مىرسيد ، چند نفر به نام صرّاف ، كارهاى بانكى امروز را انجام داده و چرخ‌هاى اقتصادى كشور را به خوبى به گردش درمىآوردند . مثلا به‌طورى كه در مجله كانون بانك‌ها ، شماره مهر ماه 1350 ، صفحه 19 نوشته شده است :\r\nدر دوره صفويه استفاده از بروات و سفته معمول بود و ديگر نيازى به حمل پول نقد نبود . براى نقل و انتقال پول از حواله‌هاى دستى و خطى استفاده مىشد . اين حواله‌ها به علت اعتماد فراوانى كه بين مردم ، به‌خصوص ، بين بازرگانان وجود داشت ، رواج كامل پيدا كرد و توسعه صرافى باعث رواج سندى به نام بيجك شد كه صرافان به وسيله آن وصول مبالغى را اعلام و تعهد مىكرده‌اند كه عند المطالبه يا به وعده كوتاه مسترد دارند به‌طورى كه اين سند در پاره‌اى از شهرهاى تجارتى ايران مانند مشهد ، تبريز و اصفهان يكى از وسايل مهم پرداخت گرديد زيرا اكثر معاملات با آن انجام مىشد و وسيله‌اى براى رفع مضيقه پولى به شمار مىآمد . در اين زمان براى صدور برات و بيجك و معاملات صرافى مقرراتى وجود نداشت و تنها عرف و عادت كه در طول زمان به وجود آمده بود . هم‌چنين اعتماد مردم به صرافان موجب شد بيجك كه به‌منزله اسكناس و از مشخصات رونق اقتصادى و صرافى اين دوره در ايران بود رواج پيدا كند . به‌علاوه ، صرافان با تنزيل بروات و سفته‌هاى تجارى براى مدت كوتاه و گاهى هم براى مدت‌هاى طويل به بازرگانان اعتبار مىدادند .\r\nاين بود زندگانى جوانمردانه كه پيشينيان ما داشته‌اند . هركس مىكوشيد كه نامش به نان‌دهى و خوان‌گسترى در رود و در دستگيرى بينوايان و\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nافتادگان به يكديگر پيشى مىجستند ولى از يك قرن و مخصوصا از صدر مشروطيت به اين طرف ، به علت بسط مكتب مادى اروپا در سراسر شرق و رواج بدبينى در همه كشورها و پشت‌پا زدن به تمام سنت‌ها و عادات و آداب ملى ، ديگر از آن صفات عالى انسانى كمتر نشانه‌اى در ايرانيان باقى مانده و به جاى آن‌ها خودپرستى ، سودجويى ، پول‌دوستى ، حرص ، طمع ، بخل ، حسد ، تظاهر و ريا جانشين شده است .\r\nبا اين حال و با وجود رسوخ اين همه مفاسد اخلاقى ، كه زاييده تبليغات ضد دين و نفوذ تمدن صنعتى مدرن و رواج مادىگرى اروپا است ، هنوز هم به عقيده ما سرچشمه معنويت در ايران و ايرانيان خشك نشده و در مقام مقايسه با ملل متمدن مغرب زمين ، احساسات لطيف بشردوستى ، عاطفه ، رحم ، مروت ، مردانگى ، از خودگذشتگى و فداكارى در راه غير ، در كشور ما بيش از كشورهاى متمدن مغرب زمين وجود دارد و چون هدف اصلى ما اصلاح عميق و ريشه‌دار و در امور داروسازى به نفع عامه مردم است و انجام اين امر بزرگ و حياتى مستلزم يك رشته فداكارىهاى بىدريغ از طرف چند تن پزشك و داروساز و لو به تعداد كم اما از خودگذشته است لذا يقين داريم كه امكان تحقق يافتن اين امر در ايران به مراتب ، بيش از كشورهاى اروپا و آمريكا است .\r\nاز توضيحات بيش‌تر در اين‌باره به علت احتراز از تطويل كلام صرف‌نظر مىكنيم و همين‌قدر اجمالا يادآور مىشويم كه فقط وجود چند تن پزشك و داروساز ايرانى پاكدل و با وجدان كه عشق خدمت به خلق در خونشان عجين شده و در كارها جز رضاى خداوند چيز ديگرى را در مد نظر نداشته باشند ، كافى است كه براى حل اين مسئله لاينحل دارو در ايران و جهان عملا پيش‌قدم شده و به نفع بشريت قيام و اقدام كنند . بديهى است كه براى توفيق در انجام اين امر عظيم جز توسل به منطق عقل و علم هيچ راه ديگرى وجود ندارد و ما سخت معتقديم كه در وهله نخست ، اين كار از وظايف خاصه دانشگاه‌ها و به عبارت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدرست‌تر از وظايف دانشكده‌هاى پزشكى و داروسازى است و تنها اين تشكيلات عظيم علمى هستند كه صلاحيت قانونى و رسمى براى بررسى در اين امر را دارند و هرگونه نظرات و تحقيقات علمى كه از طرف پزشكان و داروسازان و ساير دانشمندان خارج از كادر دانشگاه عرضه شود و نيز براى اينكه سرانجام ارزش قانونى داشته باشد بايد نخست از محك دانشگاه بگذرد و مورد تأييد افراد ذى صلاحيت قرار گيرد .\r\nآيا سازمانى كه اخيرا در دانشگاه تهران به نام شوراى تحقيقات علمى به وجود آمده است جز بررسى به اين امر و نظاير آن كار ديگرى هم ممكن است داشته باشد ؟ نگارنده اين سطور به نام يك فرد جست‌وجو كرده ، چكيده سى و پنج سال مطالعات و تحقيقات مستمر و مداوم خود را دربارهء اصلاح وضع دارو كه شمّه‌اى از آن در صفحات آتى درج شده است ، در اختيار اين شوراى تحقيقات علمى قرار مىدهم ، ولى نخست به خود اجازه مىدهم كه از رئيس محترم دانشگاه تهران سؤال كنم كه در شوراى تحقيقات علمى دانشگاه نماينده يا نمايندگان دانشكده پزشكى چه كسى يا چه كسانى هستند و آن‌ها را به ما معرفى كنند . زيرا در رساله حاضر كه بدين وسيله تقديم اين شورا مىشود ، اصلاح عميق در درمان بيمارىها مطرح است كه مستقيما با دانشكده پزشكى ارتباط دارد و چون مسلّما در چنين شورايى كه به منظور تحقيقات علمى در دانشگاه تأسيس شده و اعضاى آن نمايندگان دانشكده‌هاى مختلف دانشگاه است يك يا چند تن هم مربوط به دانشكده پزشكى است ، اين است كه از رئيس محترم دانشكده تهران تقاضا دارم مقرر فرمايند آن‌ها را كتبا به مدير اين مجله ، براى مصاحبه حضورى و تبادل نظر معرفى كنند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n[ فصل 
  ] 2 مكتب نوين پزشكى\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nبخش اول مقايسه پيشرفت علم طب با پيشرفت ساير علوم\r\nبدون استثنا ، عموم مردم در يك اشتباه بزرگ با هم شريك‌اند و آن اينكه صدها اختراع و اكتشاف شگرف و خيره‌كنندهء دنياى متمدن غرب ، از قبيل تلگراف ، تلفن ، راديو ، تلويزيون ، رادار ، انواع ماشين‌ها ، هواپيماهاى كوه‌پيكر و نظاير آن‌ها را مىبينند و از مشاهدهء آن‌ها چنين تصور مىكنند كه اروپاييان در همه چيز جلو افتاده و مثلا در علم طب نيز به همان اندازه و به همان سرعت ، پيشرفت و ترقّى كرده‌اند . حال آنكه اين مقايسه و اين طرز تفكر جز اشتباه چيزى نيست ، زيرا تمامى اين اختراعات و اكتشافات خيره‌كننده بر اثر پيشرفت علوم فيزيك و شيمى و مكانيك پيدا شده و پيشرفت اين علوم خيلى بيش‌تر و سريع‌تر از پيشرفت علم طب صورت گرفته و دانش پزشكى از اين علوم بسيار عقب افتاده است . علت اصلى آن ، اين است كه علوم فيزيك ، شيمى و مكانيك ، بر مبانى دقيق و روشنى استوار شده‌اند كه بيان آن‌ها به زبان رياضى ، به سهولت ممكن است و به اين جهت خيلى زود و زياد پيشرفت كرده‌اند ولى دانشمندانى كه در رشته‌هاى مختلف دانش پزشكى مطالعه مىكنند ، خود را دايما مواجه با مطالبى مىبينند كه تفسير آن‌ها ممكن ولى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nتعميم فرمول‌هاى رياضى دربارهء آن‌ها ميسّر نيست . به اين جهت قوانين علم طب مثل قوانين علوم فيزيك و مكانيك صريح و قاطع نيست و در هر مورد ، اختلاف آرا و تناقضات و مجهولات زياد در آن ديده مىشود . همين امر باعث كندى پيشرفت علم طب نسبت به ساير علوم شده است تا آنجا كه طبق عقيدهء يكى از محققان بزرگ اروپا ، تمام آنچه كه تاكنون در علم طب شناخته شده در مقايسه با آنچه بايد دانسته شود ، تقريبا هيچ است و اگر كسى كتاب‌هاى طبى را با كمال دقت مطالعه كند و در حين مطالعه ، مخصوصا به اين نكته توجه داشته باشد كه مطالب مجهول را از معلوم جدا كند و آنچه را مبهم و متناقض است به كنار بگذارد ، به درستى بر او ثابت خواهد شد كه در علم طب ، كم‌تر عقايد مثبت و محكم و پابرجايى وجود دارد ، بلكه هرجا نظر كند با مطالب مبهم و مجهول روبه‌رو خواهد شد .\r\nاين مجهولات از لحظه‌اى كه مطالعه در روى سلول‌هاى بدن آغاز مىشود تا آنجا كه علت اصلى بيمارىها را بايد تحقيق و جست‌وجو كرد ، همه جا موجود است . براى روشن شدن مطلب ، چند مثال ذكر مىكنيم ؛ مثلا ، در مورد سلول‌ها و بافت‌ها ، ما نمىدانيم كه زندگى و حيات چگونه در سلول‌هاى بدن نگهدارى مىشود و مولكول‌هاى اجسام شيميايى در ساختمان گذران سلول‌ها كه دايما دستخوش تغيير هستند چه سهمى در حفظ زندگى دارند . اعضاى بدن از بافت‌ها و بافت‌ها از اجتماع سلول‌ها به وجود آمده‌اند ولى معلوم نيست سلول‌ها در اجتماعات خود چگونه به سر مىبرند . هيئت اجتماع آن‌ها بىشباهت به اجتماعات مورچه و زنبور عسل نيست . همان‌طور كه مورچه و زنبور عسل وظايفى را كه در اجتماع به عهده دارند قبلا مىدانند گويا سلول‌ها نيز به وظايف خود از پيش خبر دارند ولى كيفيت اين عمل بر ما مجهول است . چگونگى روابط اعمال روانى با سلول‌هاى مغزى هنوز بر ما پوشيده است و ما حتى فيزيولوژى حقيقى سلول‌هاى مغزى را نمىدانيم . هنوز\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nما نمىدانيم كه خصايص عضوى و روانى كه افراد از پدر و مادر خود به ارث مىبرند به چه ترتيب و چگونه تحت تأثير شرايط زندگى ، محيط و غذاها و آب و هواهاى گوناگون قرار گرفته و تغيير مىكنند . هنوز معلوم نيست چه روابطى بين رشد استخوان‌ها و عضلات و اعضاى بدن با فعاليت‌هاى روانى و معنوى موجود است و هم‌چنين از شناسايى عواملى كه تعادل دستگاه عصبى و مقاومت در برابر بيمارىها را تأمين كند عاجزيم . يكى از دانشمندان متخصص در بيمارىهاى مغز و اعصاب به نام سوك « 1 » دربارهء علت بيمارى صرع مىنويسد :\r\n« جهل ما دربارهء علت بيمارى صرع هنوز ادامه دارد و تاكنون كار ما جز اين نبوده است كه فرضى را روى فرض ديگر آورده و اين فرض‌ها را روى هم انباشته و به اين ترتيب چوب‌بست سستى شبيه به چوب‌بستى كه بنّاها موقع ساختن بنا بر پا مىكنند بسازى » .\r\nخلاصه ، اينكه اگر كتاب‌هاى پزشكى امروز را ورق زده و مطالب آن را زيرورو كنيم همه جا با اين قبيل مجهولات و نيز با كلمات و جملاتى نظير « نمىدانيم » ، « هنوز معلوم نشده است » ، « مطمئن نيستيم » و . . . روبه‌رو خواهيم شد . كوتاه سخن اينكه ، بر دانشمندان و متخصصان فن پوشيده نيست كه پيشرفت دانش پزشكى ، در قرون اخير ، خيلى كندتر از پيشرفت علوم فيزيك ، شيمى و مكانيك صورت گرفته است و به علت مشكلات زيادى كه در راه تحقيقات و تجسسات طبى وجود دارد مطالب مبهم و نامعلوم و قضايايى كه از حدود فرض و تصور خارج نشده‌اند در آن زياد ديده مىشود و از اينجا است كه اختلاف آرا و عقايد ضد و نقيض بسيار بين دانشمندان پزشكى وجود دارد ، تا آنجا كه يكى از محققان اروپا گفته است هيچ عقيده‌اى در علم طب ديده نمىشود كه عقيدهء ضد آن اظهار نشده باشد و همين اختلاف آرا و عقايد ضدونقيض ، آشفتگىهايى در طب امروز ايجاد كرده است . البته اين آشفتگى و بىنظمى در تمام دوران طولانى تاريخ پزشكى\r\n\r\n\r\n","description":"","footnote":"\r\n( 1 ) .  Souques \r\n","page_name":" 85 ","page_number":85},
  {"content":"\r\n\r\nهمواره وجود داشته است ولى هرگز ميزان آن به درجهء كنونى نرسيده بوده است .\r\nعجيب اينجا است كه امروزه هيچ‌كس وجود اين آشفتگىها را حس نمىكند بلكه برعكس آنچه ظاهر امر نشان مىدهد جز آراستگى و پيراستگى چيزى نيست ، زيرا در تمام كشورهاى دنيا دانشكده‌هاى پزشكى با برنامه‌هاى وسيع و كامل خود مرتبا به تعليم علم پزشكى مشغول‌اند و دانشمندان شب و روز در آزمايشگاه‌ها و مؤسسات عظيم طبى به تجسسات و تحقيقات اشتغال دارند و هرچند وقت يك بار ، از كشورهاى مختلف جهان ، در محلى دور هم جمع شده و كاوش‌هاى علمى و اكتشافات خود را به يكديگر عرضه مىكنند و نتيجه اين تحقيقات و تجسسات در روزنامه‌ها و مجلات علمى درج و منتشر مىشود و سرعت ارتباطات كنونى به حدى است كه كليهء پزشكان دنيا از اكتشافات كوچك و بزرگ كه در دورترين نقاط زمين پيدا شده به زودى باخبر مىشوند . به اين ترتيب ، گويا تمام كرهء زمين حكم كشور يا شهر واحدى را پيدا كرده و كليهء افراد بشر با يكديگر دايما در ارتباط علمى هستند . چكيدهء تمام مطالعاتى كه تاكنون در رشته‌هاى مختلف دانش پزشكى به عمل آمده در كتاب‌ها و مجلات طبى منعكس شده است و اطباى دنيا همواره به دستورهاى مندرج در اين كتاب‌ها عمل مىكنند . هيچ امرى كه حاكى از عدم نظم و ترتيب و يا وقفه‌اى در پيشرفت دانش پزشكى باشد مشاهده نمىشود ، در اين صورت ، چگونه مىتوان تصور هرج‌ومرج و آشفتگى را در علم طب حتى در مخيّله خود خطور داد ؟\r\nپاسخ اين سؤال اين است كه اين نظم و ترتيب و اين آراستگى و پيراستگى ، تماما ظاهرى است و اگر كسى با نظرى دقيق و موشكاف به تحقيق و بررسى پردازد در وراى اين ظاهر منظم و آرام ، آشفتگىهاى بسيارى مشاهده خواهد كرد .\r\nاز نتايج مستقيم اين آشفتگىها بايد وفور بيمارىها در بين مردم و وجود مكتب‌هاى مختلف پزشكى در بين پزشكان دنيا و رواج بىحدوحساب و بىبندوبار داروها را در جامعه نام برد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nبخش دوم بررسى علل افزايش تعداد بيمارىها در جوامع بشرى\r\nمسلّم است هر قدر علم طب و بهداشت پيشرفت كند ، مردم ، مخصوصا در كشورهاى متمدن و مترقى ، بر اثر رعايت دستورهاى بهداشتى سالم‌تر مىشوند و تعداد بيمارىها در جوامع بشرى ، به‌تدريج كم‌تر خواهد شد ، زيرا دانشمندان دانش پزشكى با شناختن عامل بروز بيمارىها و مبارزه با آن‌ها ، به مرور زمان ، موفق به كندن ريشهء امراض مىشوند و از بروز آن‌ها جلوگيرى به عمل مىآورند . چنان‌كه امروزه در كشورهاى آمريكا ، به واسطهء خشكاندن باتلاق‌ها ، نسل پشهء آنوفل از بين رفته است و ديگر در آن كشورهاى پهناور ، تقريبا ؛ اثرى از مالاريا ديده نمىشود ، بنابراين ، پيشرفت علم طب و بهداشت ، نسبت مستقيم با كم شدن تعداد بيمارىها در جوامع بشرى دارد . هم‌چنين مسلّم است كه اگر بيمارىهايى در بين مردم دنيا به وفور رواج يابد و تعداد آن‌ها بيش‌تر از سابق شود مسئوليت اين امر ، به‌طور مستقيم و غير مستقيم به علم\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nپزشكى و پزشكان و متخصصان بهداشت مربوط است . به اين جهت ، يكى از وظايف اصلى و اساسى عموم پزشكان دنيا و مخصوصا متخصصان بهداشت اين است كه همواره آمار بيمارىها و تعداد نسبى آن‌ها را در جوامع بشرى مورد توجه خاص و مطالعهء دقيق قرار دهند و مراقب باشند اگر تعداد بعضى امراض در جامعه زياد شود ، فورا در مقام تحقيق برآيند و علت آن را كشف كنند و به رفع آن بپردازند . مثلا بايد دانسته شود كه آيا زخم معده يا مرض قند و ازدياد فشار خون ، امروزه ، در بين مردم بيش‌تر رواج دارد يا 50 سال قبل و 100 سال قبل ، اگر امروز بيش‌تر بود درصدد مطالعه برآيند و علل آن را بيابند و به هر ترتيب كه شده با آشنا ساختن مردم با اصول و مقررات بهداشتى ، براى مبتلا نشدن آنان به اين قبيل بيمارىها ، نشر يك سلسله حقايق كه اطلاع دادن آن‌ها براى جامعه لازم است و با متوجه كردن مقامات مسئول بهداشتى كشور به خطرات ازدياد روزافزون اين بيمارىها ، اقدامات پيشگيرانه را به نحو مطلوب انجام دهند .\r\nچنان‌كه همه مىدانند ، اصولا ، كار وزارت بهدارى همين پيشگيرى و مبارزه با علت بروز بيمارىها است نه معالجهء امراض و اين مسئله آن‌قدر مهم است كه به جرأت مىتوان گفت اگر يك نفر پزشك روزى 2 ساعت وقت خود را به مطالعه و تحقيق در اطراف چگونگى پيدايش و وفور بيمارىها در جامعه و طرز جلوگيرى از بروز آن‌ها صرف كند ، وجود او براى جامعه مفيدتر از آن خواهد بود كه روزى 10 ساعت به معالجهء بيماران بپردازد .\r\nبراى تأييد اين مطلب مىتوان لاوران ، ميكروب‌شناس معروف فرانسوى ، را مثال زد كه در پرتو وجود او ، ميكروب مالاريا و ناقل مرض كشف شد و با خشكاندن باتلاق‌ها در اكثر نقاط دنيا ، امروزه مالاريا در نقاط مزبور ريشه‌كن شده است و اين ، يكى از بزرگ‌ترين خدمت‌ها به جامعه بشرى محسوب مىشود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبه جهات مندرج در بالا ما لازم دانستيم در مقام تحقيق و مطالعه برآمده ، موقعيت كنونى علم طب را با وضعيت آن در زمان‌هاى پيشين ، از لحاظ تعداد و وفور بيمارىها در جوامع بشرى مورد بررسى قرار دهيم . براى روشن شدن مطلب ، بيمارىها را به دو دستهء بزرگ مىتوان تقسيم كرد :\r\nالف ) بيمارىهاى عفونى ( ميكروبى و ويروسى ) ؛\r\nب ) بيمارىهاى دژنراتيو ( بيمارىهايى هستند كه از فرسودگى و انحطاط سلول‌ها پيدا شده و به صورت مزمن درمىآيند و اغلب ، در نتيجهء بيمارىهاى ميكروبى گاهى نيز بر اثر كمبود ويتامين‌ها ، مواد معدنى و فلزاتى كه وجودشان براى ساختمان نسوج بدن لازم است و گاهى نيز به عللى ديگر بروز مىكنند ) .\r\n\r\nالف ) بيمارىهاى عفونى\r\nدر مورد بيمارىهاى عفونى ، اگر بخواهيم حق مطلب را ادا كنيم ، بايد بگوييم علم پزشكى از نظر كشف ميكروب‌ها ، ويروس‌ها ؛ مبارزه با آن‌ها ، پيشگيرى و معالجهء امراض عفونى از زمان پاستور تاكنون موفقيّت‌هايى به دست آورده است و با كشف واكسن‌ها ، سرم‌ها ، داروهاى شيميايى ميكروب‌كش و آنتى بيوتيك‌ها قدم‌هاى مؤثرى در راه پيشرفت علم طب برداشته شده است ، چنان‌كه امروزه بر اثر يك سلسله اقدامات بهداشتى از قبيل استريليزه كردن آب‌هاى آشاميدنى ، پاستوريزه كردن شير و مواد غذايى ، گندزدايى محل‌ها ، وجود قرنطينه‌ها و . . . ، ديگر از آن اپيدمىهاى وحشتناك و عالم‌گيرى چون و با ، طاعون و . . . خبرى نيست و بيمارىهايى چون تيفوس ، تيفوييد ، آبله ، ديفترى ، سل و . . . نيز كم‌كم از تعدادشان كاسته شده و تلفاتشان خيلى كم‌تر از سابق شده است ، نيز از اسهال وبايى كودكان و ساير امراض عفونى اطفال كه سابقا ، تلفات زيادى مىدادند ، با مراقبت‌هاى بهداشتى كه امروزه دربارهء آن‌ها به عمل\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمىآيد ، فوق‌العاده كم شده و از مرگ‌ومير كودكان به نحو مؤثرى جلوگيرى به عمل آمده است .\r\nتمام اين‌ها به جاى خود صحيح است و جاى هيچ‌گونه انكار نيست ولى ، متأسفانه ، مكتب پاستور با تمام منافع و فوايدى كه براى مردم داشته ، با اين همه ، همراه سكه‌هاى طلا ، سكه‌هاى قلب [ تقلبى 
  ] زيادى نيز به ما تحويل داده است به‌طورى كه مىتوان گفت مضارى كه از اين راه عايد بشر شده كم‌تر از منافع و فوايد آن نبوده است . منتها ، اكتشافات پاستور ، آن‌قدر در عالم سروصدا كرد و منافع آن ، آن‌قدر به وسيلهء تبليغات ، همه جا منتشر شد كه ديگر در ذهن مردم براى پذيرفتن ضررهاى آن مجالى نماند و عجيب اينجا است كه خود دانشمندان نيز تا اندازه‌اى مثل ساير مردم ، تحت تأثير افكار روز قرار گرفتند و تا مدتى از ضررهاى آن‌ها غافل ماندند ، تا اينكه به مرور زمان محققان دانشمند ، با بررسىهاى دقيق خود ، به اين ضررها پى بردند در مقام چاره‌جويى برآمدند و عقايد خود را در اين‌باره منتشر ساختند .\r\n\r\nضررهاى مكتب پاستور\r\nاينك ، نظر به اهميت مطلب ، ضررهايى كه از مكتب پاستور در دنيا پيدا شده است به اختصار شرح مىدهيم :\r\n1 . پس از اينكه پاستور ميكروب‌ها را كشف كرد و علت بروز بيمارىها ، مخصوصا بيمارىهاى مسرى ، را از ميكروب‌ها دانست و سروصداى اين اكتشاف همه جا پيچيد ، وحشت و ترس زايد الوصفى در كليهء مردم اروپا پيدا شد و براى جنگ عليه ميكروب‌ها و نابود كردن آن‌ها و مبتلا نشدن به بيمارىها ، همه جا آب آشاميدنى را جوشاندند و از خوردن سبزىها و ميوه‌هاى خام خوددارى كردند و شير اطفال را خوب جوشانيده ، ميوه‌ها ، سبزىها و غذاها را كاملا پختند و به عبارت ديگر كليهء مواد غذايى را استريليزه كردند . ولى متأسفانه ،\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nچندى نگذشت كه اين احتياطها در بهداشت غذايى نتايج اسف‌انگيزى به وجود آورد . كودكان ضعيف و لاغر شدند ، رشد آن‌ها متوقف شد ، بسيارى از آن‌ها كم‌خونى مخصوصى پيدا كردند . خلاصه اينكه سلامت مردم ، سخت مختل شد و دانشمندان به فكر چاره افتادند .\r\nيكى از دانشمندان به نام ژرژ بار بارن كتابى با عنوان ترس : بيمارى شماره يك منتشر كرد و در آن كتاب ، ترس و وحشت بىجهت مردم را از ميكروب‌ها ، سخت مورد انتقاد قرار داد و تذكر داد كه اين كار جز ضرر نتيجه‌اى ندارد ، زيرا جوشاندن زياد و استرليزه كردن غذاها ، اولا مقدارى از مواد حياتى و ويتامين‌هاى آن‌ها را از بين مىبرد و به اين جهت رشد اعضا و كار و فعاليت آن‌ها متوقف مىماند ، ثانيا همان‌طور كه ميكروب‌هاى مضر وجود دارد ، ميكروب‌هاى مفيد هم موجود است كه مقدارى از هضم غذاها و كارهاى لازم بدن به عهده آن‌ها است ، با استرليزه كردن سبزىها و ميوه‌ها ميكروب‌هاى مفيد نيز همراه با ميكروب‌هاى مضر از بين مىروند و به اصطلاح تر و خشك با هم مىسوزند و خود پاستور نيز كه معلم اول ميكروب‌شناسى بود و ميكروب‌ها را كشف كرد و وسيلهء نابود كردن آن‌ها را نيز ياد داد هرگز توصيه نكرده بود كه غذاها را استريليزه كنند زيرا طى آزمايش‌هايى كه آن استاد ، در آزمايشگاه ، روى حيوانات كرد ؛ نشان داد كه استرليزه كردن غذاها رشد بدن را متوقف و كار اعضا را فلج و سلامتى را مختل و حيوان را ضعيف و لاغر مىكند . حيواناتى كه زير نظر پاستور با غذاهاى استريليزه شده تغذيه مىكردند ، پس از چندى ، نزديك بود بميرند . پاستور رژيم آن‌ها را عوض كرد و مقدارى اغذيه تازه و خام به آن حيوانات خورانيد ، ضعف و لاغرى و كسالت آن‌ها بر طرف شد و مجددا ، سلامت خود را بازيافتند . بيش‌تر تأكيد پاستور ، براى ضد عفونى كردن آلات و ادوات جراحى ، دست و محيط بود نه غذاها .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nعلاوه بر ژرژ باربارن ، دانشمندان ديگرى نيز در اين‌باره به مطالعه و تحقيق پرداخته و مردم را به ضررهاى استريليزه كردن ميوه‌ها ، سبزىها و غذاها آشنا ساختند . از جمله ما دام دوسن ژنه ، متخصص علم غذاشناسى مىگويد : « اگر به چيزهاى وحشت‌آور و ترسناكى كه كلمه استريليزه در بر دارد خوب فكر كنيم به زودى پى خواهيم برد كه يك غذاى استريليزه ، چيزى است مثل يك زمين غير حاصل‌خيز كه هيچ‌چيز زنده‌اى براى ادامهء حيات و زندگى در آن نمىرويد .\r\nغذاى استريليزه غذا نيست بلكه چيزى است كه ظاهر يك غذا را دارد بدون اينكه از خاصيت و تأثير غذا ، چيزى در آن موجود باشد » .\r\nخلاصه اينكه دانشمندان از زمان پاستور تاكنون مىكوشند كه به مردم حالى كنند ميكروب‌ها و ويروس‌ها همه جا ، روى غذاها ، در آب ، در هوا و روى پوست بدن و داخل دهان و حلق و بينى موجودند و معمولا هم ضررى ندارند .\r\nمثلا ميليون‌ها ميكروب مختلف در دهان و حلق و مخاطهاى اشخاص وجود دارد بدون اينكه ايجاد بيمارى كنند و گو اينكه از بين بردن آن‌ها ، عملا ، محال است ولى اگر فرضا بتوانيم آن‌ها را از بين ببريم ، تازه ضرر اين كار بيش از نفع آن است ولى با اين همه ، مردم هنوز هم گوش نمىدهند و همان ترس و وحشت اوليه موجود است . گويا اين واهمه و ترس از ميكروب ، جزء غرايز طبيعى افراد بشر شده است ، زيرا آثار آن را امروزه ، همه جا مىتوان ديد چنان‌كه در آگهىهاى تجارتى براى جلب نظر بيش‌تر مشترى ، مثلا مىنويسند :\r\nآدامس ويتامينه كه با دست ساخته نمىشود و يا مشروبات گازدار نوشيدنى كه بدون دخالت دست پر مىشود .\r\nالبته نياز به توضيح نيست كه در تهيه مواد غذايى يا هر امر ديگرى بايد نظافت را رعايت كرد و مثلا ميوه يا سبزى را نبايد روى زمين كثيف گذاشت و موقع خوردن آن‌ها نبايد دست كثيف و آلوده باشد . تميزى و نظافت در كليهء اديان و مذاهب توصيه شده و يكى از شرايط ايمان قرار داده شده است اما نه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاينكه به حد وسواس برسد . بنابراين ، اگر سبزىها را در جريان تند آبى بشويند و در محل تميزى نگهدارى كنند از نظر بهداشت كاملا كافى است و ديگر احتياج نيست كه مثل بعضى اشخاص وسواسى ، سبزىها را در آب پرمنگنات بشويند و همه چيز را از ترس وجود ميكروب با الكل ضد عفونى كنند . اين عادات و حركات كه مخصوصا امروزه در طبقات ممتاز و متجدّد بيش‌تر ديده مىشود و جزو آداب و رسوم زندگى متمدن جديد به شمار مىرود ، مورد تمسخر دانشمندان است و جز خرافات پزشكى نام ديگرى نمىتوان به آن داد .\r\nخلاصه اينكه هنوز هم بسيارى از مردم بر اثر خوردن غذاهاى كنسرو شده و استريليزه و نخوردن ميوه و سبزى خام و زياد پختن و جوشاندن شير و غذاها دچار فقر ويتامينى و كمبود مواد حياتى هستند و چنان‌كه خواهيم ديد ، اين امر باعث حساسيت مزاج‌ها شده و پيدايش يك عده از بيمارىهاى مزمن كنونى را سبب شده است .\r\n2 . از روزى كه ميكروب‌ها كشف شد تاكنون ، به‌تدريج تعدادى واكسن ، سرم ، و داروى شيميايى ميكروب‌كش براى پيشگيرى و معالجهء امراض عفونى ( ميكروبى و ويروسى ) كشف و در كارخانه‌ها و مؤسسات عظيم دارويى ساخته شده و در معرض استفاده بيماران گذاشته شده است . اصولا ، و روىهم‌رفته بايد گفت ، علاوه بر سروصدايى كه كشف ميكروب در جهان به پا كرد و آوازه آن در همه جا پيچيد و توجه عامهء مردم را براى از بين بردن آن‌ها جلب كرد و اين مسئله در مصرف كردن بيش از اندازهء داروهاى ضد ميكروبى تأثير به‌سزايى داشته است ، عامل بسيار مؤثر ديگرى در شهرت و رواج اين داروها ، مخصوصا آنتىبيوتيك‌ها ( پنىسيلين ، استرپتوميسين ، اورئوميسين و كلروميستين ، اكروميسين ، تراميسين ، تتراسين و . . . ) ؛ تبليغات قوى و عجيب صاحبان كارخانه ها و مؤسسات دارويى بوده است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمهم‌ترين مطالبى كه در مورد اين داروها بايد هميشه در مد نظر گرفت اين است كه هر آنتى بيوتيك را فقط در موارد خاصى بايد به كار برد و تشخيص آن هم فقط به عهده لابراتوار است . در كشورهاى اروپا و آمريكا تا نوع ميكروب در آزمايشگاه معلوم نشود ، داروهاى آنتىبيوتيك تجويز نمىكنند زيرا طبق ضرب المثل معروف هيچ گلى بىخار نمىشود ، آنتى بيوتيك‌ها در ضمن منافعى كه دارند ضررهايى هم دارند و آن‌گاه اگر در غير مورد به كار روند ضررهاى آن‌ها چندين برابر خواهد بود ( ضررهاى جانى و مالى غير قابل جبران ) .\r\nمتأسفانه ، در كشور ما اين مسئله ابدا رعايت نمىشود .\r\nخوب به خاطر دارم ، چند سال قبل كه در يكى از شهرهاى بزرگ ايران ، چند ماه اقامت داشتم و در آن موقع فقط ، دو سه آنتىبيوتيك كشف شده بود و پنىسيلين شهرت جهانى پيدا كرده بود ، روزى به يكى از داروخانه‌ها رفتم ، مدير داروخانه باب اعتراض و شكايت را گشود كه اين چه وضعى است و آيا معنى علم طب اين است كه هركس از موى سر تا ناخن پا ، هر بيمارى كه داشته باشد بايد پنىسيلين تزريق كند ؟ يا اشخاص عادى هم اگر چاق باشند و بخواهند لاغر شوند يا اگر لاغر باشند و بخواهند چاق شوند بايد پنىسيلين تزريق كنند ؟ مىگفت ، بدون اغراق ، 90 درصد از فروش روزانه ما پنىسيلين است كه يا طبق تجويز اطبّا مصرف مىشود يا خود مردم مىخرند و تزريق مىكنند .\r\nاين وضعيت آن موقع بود ، امروز كه انواع اين آنتىبيوتيك‌ها زياد شده است ، به راستى مىتوان گفت كه شيرازه امور پزشكى از هم گسيخته شده و ماجراى بزرگى به وجود آورده است كه ضررهاى مالى و جانى آن براى مردم از حد و اندازه خارج است زيرا آن‌قدر مردم خود را به اين داروها علاقه‌مند نشان مىدهند كه پزشك اگر مخالف تجويز آن‌ها هم باشد ، در قابل فشار و اصرار مردم ، چاره‌اى جز به كار بردن ندارد و ديگر كسى آن‌قدر توجه ندارد كه اين\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nداروها را دانشمندان اروپا و آمريكا كشف كرده‌اند و ما لااقل بايد در تجويز آن‌ها پيرو عقايد آنان باشيم . در اروپا و آمريكا محال است به اين بىبندوبارى اين داروها را به كار برند ، زيرا افراط در مصرف آن‌ها ، مخصوصا اگر در غير مورد تجويز شوند ، صرف‌نظر از ضرر مالى و بهاى گزاف اين داروها كه بر بودجه ضعيف و فقير مردم تحميل مىشود ، زيان‌هاى جانى غير قابل جبرانى نيز براى افراد بشر تاكنون به بار آورده است .\r\nبراى اينكه مدرك محكم و قاطعى به عامهء مردم ارائه شود تا صحت مطالب بالا تأييد شود توجه خوانندگان عزيز را به مقاله‌اى با عنوان « آنتىبيوتيك‌ها در عفونت‌هاى دستگاه تنفس » كه در يكى از مجلات طبى آمريكا به نام مجله اتحاديه پزشكى آمريكا « 1 » نوشته شده و ترجمهء آن در مجله دانشكده پزشكى ، شمارهء 4 ، دى ماه 1332 درج شده است ، جلب مىكنم :\r\nقبل از شروع معالجه بايستى بيمارى را به دقت تشخيص داده و نوع ميكروب آن را تعيين كرد تا بتوان آنتىبيوتيك مناسبى كه بتواند ميكروب مورد نظر را مضمحل كند انتخاب كرد . عدم مطالعه و دقت در انتخاب آنتىبيوتيك‌ها سبب مقاومت ميكروب‌ها مىشود . تا پايان سال 1951 ، شصت درصد ميكروب‌ها نسبت به پنىسيلين ، 25 درصد نسبت به ارئوميسين و تراميسين و 17 درصد نسبت به كلروميستين مقاوم شده بود . به اين ترتيب ، سال به سال بر تعداد ميكروب‌هاى مقاوم افزوده مىشود .\r\nدر بعضى موارد حتى آنتى بيوتيك‌ها باعث مىشوند كه بعضى از ميكروب‌ها در دستگاه تنفس رشد بيشترى كنند ، مثلا ، نژاد مخصوصى از استافيلوكوك طلايى در حين معالجه با پنىسيلين رشد بيش‌ترى مىكند . . .\r\nو در صفحه 238 مىنويسد :\r\n\r\n\r\n","description":"","footnote":"\r\n( 1 ) .\r\n The Journal of the American Medical Association \r\n","page_name":" 95 ","page_number":95},
  {"content":"\r\n\r\nدر پنومونى استافيلوكوكسيك بايستى معالجه را با مقادير زياد پنىسيلين شروع كرد زيرا غالب نژادهاى استافيلوكوك نسبت به پنىسيلين مقاوم شده‌اند .\r\nبه‌طورى كه از نوشتهء بالا استنباط مىشود تا چند سال اوليه كشف آنتىبيوتيك‌ها ، در خود اروپا و آمريكا نيز پزشكان به اينكه ابتدا هر نوع ميكروب را معلوم و سپس آنتىبيوتيك مناسب را تجويز نمايند دقتى نمىكردند و همين مسئله سبب شد كه دانشمندان به ضررهاى آن پى ببرند و در مجلات پزشكى ، لزوم دقت در اين‌باره را تذكر دادند ، ولى پس از تذكرات آن‌ها ، اطبا و خود مردم به ضررهاى بىبندوبار مصرف كردن آنتىبيوتيك‌ها متوجه شده و جلو آن را گرفتند .\r\nدر كشور ما نه تنها ، هنوز اين توجه پيدا نشده است بلكه ترويج دادن آنتىبيوتيك‌ها را علامت هماهنگى با پيشرفت علم طب مىدانند و تصور مىكنند اگر در هر نسخه ، يكى دو آنتىبيوتيك نوشته نشود متهم به بىعلمى و بىاطلاعى از جريان اكتشافات روز مىشوند . مسلّما ، منشأ اين طرز تفكر و اين رواج زايد از اندازه آنتىبيوتيك‌ها همان تبليغات قوى مؤسسات دارويى و مبالغه‌هايى است كه در خصوص اين داروها شده و مىشود و اينكه همه جا از خواص معجزه‌آساى آن‌ها صحبت مىشود ، از همان منبع سرچشمه گرفته است . به‌هرحال ، امروزه در بسيارى از كشورهاى اروپا و آمريكا ممكن نيست داروخانه‌ها بدون نسخهء پزشك ، پنىسيلين بفروشند يا پزشكان بدون آزمايش لابراتوار ، پنىسيلين تجويز كنند زيرا چنان‌كه شرح آن گذشت عدم مطالعه و دقت در انتخاب آنتىبيوتيك‌ها سبب مقاومت ميكروب‌ها شده و بر اثر افراط در استعمال آن‌ها سال‌به‌سال بر مقاومت ميكروب‌ها افزوده مىشود . همه مىدانند كه ده سال قبل ، بيش از صد هزار واحد پنىسيلين در يك شبانه‌روز به يك نفر بيمار تزريق نمىكردند ولى امروزه يك ميليون واحد هم به جايى نمىرسد زيرا\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nغالب نژادهاى ميكروب‌ها به پنىسيلين مقاوم شده‌اند و اگر ضرر آن منحصر به همين بود عيبى نداشت ، يك ضرر بزرگ‌تر كه پيدا شده اين است كه از اين ميكروب‌هاى مقاوم ، نژادهاى جديدى به وجود آمده است كه ديگر پنىسيلين روى آن‌ها اثر نمىكند ، مثلا ، يك نوع گنوكك ( ميكروب سوزاك ) ، جديدا ، پيدا شده كه پنىسيلين در آن مؤثر نيست و بايد آنتىبيوتيك قوىترى را براى از بين بردن آن به كار برد . البته ، دانشمندان هم بيكار نمىنشينند و روز به روز آنتىبيوتيك‌هاى قوىتر كشف مىكنند ولى به اين ترتيب كه پيش مىرود ممكن است روزى برسد كه ميكروب‌ها چنان قوى شوند و براى اضمحلال نوع بشر ، چنگال و دندان تيز كنند كه هيچ وسيله‌اى قادر به جلوگيرى از قوهء تخريبى آن‌ها نباشد .\r\nاين‌ها كه نوشته شد افسانه‌سرايى و خيال‌پردازى نيست ، حقايق مسلّم و غير قابل انكار است و بر تمام دانشمندان علم طب محرز شده است و هيچ‌كس شكى در صحت آن‌ها ندارد . اين است كه در اروپا و آمريكا ، امروز در تجويز آنتىبيوتيك‌ها ، كمال احتياط رعايت مىشود ، در تهران نيز بعضى از پزشكان ، اين نكته را رعايت مىكنند و بدون امتحان لابراتوار و تعيين آنتىبيوتيك مناسب به تجويز آن‌ها اقدام نمىكنند . اميد است عموم پزشكان به اينها تأسى فرمايند و مردم را راهنمايى كنند و ضررهاى افراط در مصرف آنتىبيوتيك‌ها را به آن‌ها حالى كنند . ضمنا ، براى اينكه بر عموم مردم ثابت شود كه در حال حاضر ، آنتىبيوتيك‌ها به واسطهء تبليغات قوى كه دربارهء آن‌ها شده و مىشود ، بيشتر از تمام داروها ، در داروخانه‌ها به فروش مىرسد .\r\nتوجه همه را به خبرى كه در روزنامهء اطلاعات ، شمارهء 9254 ، 6 / 12 / 1335 درج شده جلب مىكنم . در اين شماره با خط درشت نوشته شده است : « داروهاى جديد آنتىبيوتيك پرفروش‌ترين داروها هستند » و سپس اضافه مىكند : « طبق آمار دفتر سنديكاى داروسازان ، در حال حاضر ، 380 داروخانه\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبزرگ و كوچك ، در مركز و گوشه و كنار شهر تهران وجود دارد كه از اين تعداد ، در حدود بيست داروخانه از نظر فروش در رديف داروخانه‌هاى درجه اول و بقيه يا درجهء دوم يا سوم محسوب مىشود . . . » و پس از شرح فروش داروخانه‌هاى درجه اول و دوم مىنويسد : « يكى از اقلام دارويى گران‌قيمت ، كه در ضمن از داروهاى ديگر نيز بيش‌تر به فروش مىرسد ، عبارت است از داروهاى آنتىبيوتيك كه براى معالجه بيمارىهاى عفونى مصرف مىشود » .\r\nاگر ضرر آنتىبيوتيك‌ها فقط منحصر به اين مىبود كه بر مقاومت ميكروب‌ها بيفزايد و چنان‌كه شرح آن گذشت ، نژادهاى جديدى از آن‌ها به وجود آيد كه داروهاى كنونى در آن‌ها اثرى نداشته باشد باز چندان مهم نبود ، ضررهاى ديگرى نيز در آنتىبيوتيك‌ها موجود است كه بىاندازه بايد به آن‌ها اهميت داد و آن اينكه انسان را ضعيف و كم‌خون مىكنند ، ويتامين‌هاى ذخيرهء بدن را مصرف مىكنند ، ميكروب‌هاى مفيد بدن را ، مخصوصا آن‌هايى كه در معده توليد ويتامين مىكنند ، از بين مىبرند و از همه مهم‌تر اينكه مزاج را حساس و استعداد بروز بيمارىهاى آلرژيك ( حساسيت ) را زياد مىكنند و چه بسيار اشخاصى كه مبتلا به بيمارىهاى مزمن بوده‌اند و پس از دوره‌هاى طولانى معالجه با پنىسيلين و سولفاميد و ساير آنتىبيوتيك‌ها ، اكنون ، حساسيت خاصى در مقابل سرما پيدا كرده‌اند و با اندك تغيير هوا ، به آنژين‌هاى مكرّر و زكام‌هاى طولانى و ساير عوارض آلرژيك مبتلا مىشوند .\r\nخلاصه اينكه رواج فوق‌العاده آنتىبيوتيك‌ها در عالم ، ضررهاى جبران‌ناپذيرى براى نوع بشر به ارمغان آورده ، سلامتى بسيارى از مردم را مختل ، مزاج‌ها را عليل ، ضعيف ، حساس و استعداد بروز بيمارىها را زيادتر كرده‌اند و به‌تدريج ، پيدايش انواع جديدى از بيمارىها را در بين مردم سبب شده‌اند .\r\nاتفاقا ، هم‌اكنون كه مشغول نوشتن اين مطالب هستم ، مجلهء دانشكدهء پزشكى ، شماره 10 ، تيرماه 1336 رسيد كه در آن مقاله‌اى با عنوان « سولفاميد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nو بيمارى كم‌خونى هموليتيك » نگارش آقاى دكتر احمد آژير ، رئيس بخش دانشكدهء پزشكى ، درج شده است . سولفاميدها كه جزء آنتىبيوتيك‌ها محسوب مىشوند ، عموما ، باعث كم‌خونى مىشوند ، به‌طورى كه مىتوان گفت ضرر اين داروها به‌طور مسلّم از منفعت آن‌ها بيش‌تر است و به اين جهت ، كم‌كم از رواج آن‌ها كاسته شده است و امروزه در كشورهاى متمدن ، خيلى بااحتياط آن‌ها را تجويز مىكنند . اينك ، قسمتى از اين مقاله را در اينجا نقل مىكنيم :\r\n« خوشبختانه ، اخيرا به علت كم شدن استعمال سولفاميد ، مضارّ آنكه از همه مهم‌تر كم‌خونى هموليتيك بود كم‌تر ديده مىشود ولى بين سال‌هاى 47 - 1944 كه اين داروها زياد مصرف مىشد ، بيمارى مزبور هم شايع بود و بيش‌تر پس از خوردن سولفوپيريدين ديده مىشد كه سه روز پس از استعمال دارو كم‌خونى ظاهر مىشود . ضمنا ، بايد توجه داشت كه بسيارى از داروها و مواد شيميايى هستند كه هرچند به ميزان كافى هم تجويز شوند در برخى از بيماران توليد كم‌خونى مىكنند و حتى گاهى و لو به ميزان كم خورده شوند سبب كم‌خونى مىشوند » .\r\nضرر سولفاميدها منحصر به كم‌خونى نيست بلكه چنان‌كه در كتب مفصل و جديد پزشكى مندرج است ، پيدايش بسيارى از پولى نوريت‌هاى امروزى - كه كرخ شدن ، بىحسى ، گزگز ، مورمور اعضاء و زود خواب رفتن دست و پا و درد و ناراحتى در نقاط مختلف بدن از علايم آن است - بر اثر مصرف و رواج سولفاميدها در عالم پيدا شده است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nب ) بيمارىهاى مزمن ( دژنراتيو )\r\n* بر اثر انحراف دانش پزشكى از مسير اصلى خود كه بعدا به تفصيل شرح آن داده خواهد شد ؛\r\n* بر اثر تغيير زندگى طبيعى نياكانى و تبديل آن به زندگى مصنوعى امروزه ؛\r\n* بر اثر افزودن مواد شيميايى به غذاها و تغييراتى كه در تغذيه بشر كنونى داده شده است ؛\r\n* بر اثر ضررهايى كه به‌طور مستقيم و غير مستقيم ، از مكتب پاستور عايد بشر شده است ؛\r\n* بر اثر وفور بىحد و اندازهء داروهاى شيميايى و پراكنده شدن آن‌ها بين مردم و عادت كردن بشر به آن‌ها ؛\r\n* بر اثر سستى معتقدات مذهبى ، انحطاط اخلاقى و رواج فساد در جوامع كنونى ؛\r\n* بالاخره ، بر اثر فقر و بدبختى مردم امروز ؛\r\nآرى ، تحت تأثير كليه اين عوامل ، روز به روز بر تعداد بيمارىهاى مزمن در بين مردم افزوده مىشود . براى اثبات افزايش روزافزون بيمارىها در جوامع امروزى ، به مدارك زير توجه فرماييد :\r\n1 . در دايرة المعارف مفصل و جديد طب و جراحى كه جديدترين اكتشافات و اطلاعات پزشكى در آن مندرج است و محققان بزرگ و دانشمندانى كه همه در فن خود استاد هستند آن را تهيه كرده‌اند و مطالب مندرج در آن مورد قبول كليه پزشكان دنيا است ، پروفسور پرو « 1 » در مبحث معالجهء امراض ناشى از حساسيت مىنويسد : موضوع آلرژى هر روز در نظر اطباى معالج اهميت بيش‌ترى پيدا نموده و به نسبتى كه تمدن بشر پيشرفت\r\n\r\n\r\n","description":"","footnote":"\r\n( 1 ) .  Perrault \r\n","page_name":" 100 ","page_number":100},
  {"content":"\r\n\r\nمىكند حساسيت مردم و عكس العمل بدن آن‌ها به طريق آلرژى بيش‌تر مىشود .\r\nامروزه ، استعداد ابتلا به بيمارىهاى آلرژيك ( امراض ناشى از حساسيت ) آن‌قدر زياد شده است كه به وصف نمىگنجد . اكثر مردم به‌طور عجيب و بهت‌آورى نسبت به مواد مختلف حيوانى و نباتى و معدنى موجود در طبيعت حساس شده‌اند به‌طورى كه هروقت اين مواد با بدن آن‌ها تماس پيدا كند يا داخل بدن آن‌ها شود ، به انواع مختلف بيمارىها مبتلا مىشوند . ماهى ، توت‌فرنگى ، شير ، تخم‌مرغ ، آرد گندم ، موى گربه ، پشم گوسفند ، پرمرغ ، گرد و غبار هوا ، غبار نباتى ، تعداد زيادى از داروها و مواد شيميايى ، حتى رژ لب و خلاصه آنچه كه بشر در زندگى روزانه با آن‌ها سروكار دارد ، ممكن است بدن را حساس كرده و مستعد ابتلا به بيمارىهاى حساسيت كند . مثلا از سال 1936 به اين طرف ، كه در تگزاس « 1 » ، چغندركارى به عمل آمده است تعداد زيادى از زارعان آنجا به واسطهء مزاج مستعدى كه داشتند همه ساله ، به زكام‌هاى فصلى مبتلا مىشوند ، در صورتى كه قبل از چغندركارى ، اين بيمارى در آنجا به هيچ وجه ، سابقه نداشته است . ( برگرفته از كتاب « 2 » تأليف ملشيور « 3 » چاپ بروكسل ) .\r\nامروزه مؤسسات بسيار عظيمى در آمريكا براى تشخيص نوع حساسيت بيماران ايجاد شده است ولى چون اولا عدهء موادى كه در برابر آن‌ها ، بدن آدمى ممكن است حساس شود ، بىنهايت زياد است و ثانيا هر فرد ممكن است در عين حال ، نسبت به چند ماده حساس باشد و يا اينكه امروز نسبت به فلان ماده و چندى بعد نسبت به ماده ديگر حساسيت پيدا كند لذا روىهم‌رفته نتايج چندان رضايت‌بخشى از اين مؤسسات عايد بشر نشده است . از اين\r\n\r\n\r\n","description":"","footnote":"\r\n( 1 ) .  Texas \r\n( 2 ) .\r\n Allergie et troubles vasomoteurs de la muqueuse nasale et sinusienne \r\n( 3 ) .  R . Melchior \r\n","page_name":" 101 ","page_number":101},
  {"content":"\r\n\r\nگذشته ، مسئلهء مهم در مورد آلرژى كه بايد تمام توجه دانشمندان به آن معطوف باشد اين است كه تدبيرى بيانديشند تا از ازدياد حساسيت‌ها جلوگيرى به عمل آيد ، به‌عبارت ديگر ، به پيشگيرى از بيمارىهاى آلرژيك بيش‌تر اهميت دهند تا به معالجهء آن‌ها زيرا چنان‌كه تمام آمارها نشان مىدهد روز به روز بر تعداد اين بيمارىها افزوده شده و ازدياد حساسيت در جوامع بشرى ، گرفتارى بزرگى را امروز در بين مردم به وجود آورده است .\r\n2 . در كتاب پاتولوژى مديكال ، تأليف بزانسون و چند دانشمند ديگر كه يك كتاب كلاسيك است ، در جلد 4 ، امراض قلب و عروق ، چاپ 1940 ، صفحهء 841 مىنويسد :\r\n« اهميت روزافزون امراض قلبى در اجتماع كنونى توجه دانشمندانى را به وخامت و تلفات حاصله از اين امراض جلب كرده و مرگ و مير ناشى از امراض قلبى سال‌به‌سال ازدياد پيدا مىكند . هم‌چنين بيمارى سرطان نيز سال‌به‌سال زيادتر شده و هر سال به تلفات آن افزوده مىشود . دانشمندان كشورهاى مختلف جهان براى جلوگيرى از ازدياد روزافزون اين قبيل بيمارىها همه ساله مرتبا كنگره‌هاى بين‌المللى تشكيل مىدهند » .\r\n3 . در دومين كنگره بين‌المللى بيمارىهاى قلبى ، در واشنگتن ( 12 - 18 سپتامبر 1954 ) ، گزارشى توسط آقاى دكتر سيف الدين نبوى متخصص قلب ( نماينده ايران در كنگره واشنگتن ) تنظيم شده و به چاپ رسيده است . چند جمله از اين گزارش درج مىشود :\r\nبيمارى عروق ، تصلّب شرايين و به‌خصوص بيمارى استنوكارديك « 1 » و انفاركتوس در آمار آمريكا كه به توسط  A . keys  از دانشگاه مينه‌سوتا « 2 » تقديم شد مىرساند كه اين بيمارى رو به افزايش مىرود . آمار\r\n\r\n\r\n","description":"","footnote":"\r\n( 1 ) .  Stenocardique \r\n( 2 ) .  Minnesota \r\n","page_name":" 102 ","page_number":102},
  {"content":"\r\n\r\nاروپا كه به توسط جى بيورك « 1 » از سوئد داده شد بىشباهت به آمار آمريكايىها نبود . موضوع اين بيمارىها فوق العاده مهم بوده و امروز تمام دستگاه‌هاى علمى و تجسسات پزشكى دنيا مشغول مطالعه در اطراف آن مىباشد و مىخواهند وسيله‌اى بجويند كه اين بيمارىهاى خطرناك را كه همه از يك اصل و يك مبدأ سرچشمه مىگيرند و به مراتب ، از بيمارىهاى سل و سرطان مهم‌تر مىباشند از يك طرف تسليم به درمان‌هاى پزشكى ( دارويى يا جراحى ) كرده و از طرف ديگر از توليد آن تا حدودى كه مقدور است بكاهند . موضوع تصلب شرايين ، امروز دنياى علم و پزشكى را به خود مشغول داشته و يكى از دو موضوع مهم ( دومين :\r\nسرطان ) مىباشد كه مبالغ هنگفتى براى مطالعه در اطراف آن خرج مىشود و علما و دانشمندان پزشكى جهان سعى مىكنند كه با اطلاع و آشنايى بيش‌ترى به اين بيمارى ( تصلب شرايين ) از يك طرف درمان قطعى براى آن بيابند و از طرف ديگر با از بين بردن آن عمر بشر را لااقل بيست الى سى سال بالا ببرند ، چه اكثر تلفات در سنين بالا ( 40 به بالا ) بر اثر بيمارىهاى عروق ، فشار خون ، انفاركتوس ، آنژين دوپواترين ، آرتريت « 2 » پا و مغز و كليه‌ها مىباشد . اكنون در دنياى پزشكى به اينجا رسيده‌اند كه طرز تغذيه و نوع مواد تركيبى غذا و وجود مواد و زياد شدن آن‌ها از قبيل كلسترول و غيره باعث و مولد بيمارىهاى نامبرده مىباشند .\r\n4 . در مجلهء علمى لدرلى ، جلد 2 ، چاپ 1942 ، بيمارى رماتيسم و رابطهء آن را با بهداشت عمومى مردم مورد بحث قرار داده ، مىنويسد :\r\nدر اتازونى ، تعداد بيماران مبتلا به رماتيسم و ساير آرتريت‌هاى رماتيسمى به 5 / 7 ميليون رسيده است ، يعنى ، بيست درصد جمعيت اين كشور را تشكيل مىدهند و هزينهء آن ساليانه از 750 ميليون دلار نيز تجاوز\r\n\r\n\r\n","description":"","footnote":"\r\n( 1 ) .  G . Biorck \r\n( 2 ) .  Arterite . \r\n","page_name":" 103 ","page_number":103},
  {"content":"\r\n\r\nمىكند ! و تعداد اين بيماران ، مرتبا ، رو به فزونى است چنان‌كه سالى فقط 000 / 30 نفر به عدهء بيماران مبتلا به رماتيسم حاد مفصلى اضافه مىشود .\r\n5 . در كتاب مفصّل پزشكى « 1 » كه يك دوره بيمارىهاى داخلى را به تفصيل در 17 جلد درج كرده ، در قسمت‌هاى مختلف كتاب ، ازدياد روزافزون بيمارىها را مىتوان ديد ، مثلا ، در مبحث قرحهء معده و اثنى عشر مىنويسد :\r\n« در چند سال اخير تعداد بيمارى زيادتر شده است » .\r\n6 . در كتاب پاتولوژى مديكال ، بزانسون جلد 6 ، بيمارىهاى تغذيه ، چاپ 1946 ، صفحهء 193 راجع به ازدياد روزافزون مرض قند ( ديابت ) چنين مىنويسد :\r\n« مرض قند يكى از بيمارىهايى است كه خيلى به وفور ديده مىشود چنان‌كه در پاريس در سال 1940 تعداد 3792 بيمار مبتلا به مرض قند در بين 289 ، 272 ، 2 نفر سكنهء آن شهر وجود داشت كه نسبت ابتلا 16 / 0 درصد مىشود و از اواسط قرن گذشته تعداد مبتلايان به اين بيمارى ، مرتبا ، رو به ازدياد مىباشد » .\r\nتبصره : منظور از ذكر شواهد و مدارك بالا اين بود كه فقط به قول يكى دو نفر اكتفا نشود ، بلكه به منابع گوناگون از كتب مفصل پزشكى ، كتاب‌هاى كلاسيك ، دايرة المعارف طب ، مجلات علمى و غيره متوسل شد به و همه جا به گفته‌هاى دانشمندان بزرگ و متخصصان فن استناد جسته و به اين وسيله افزايش روزافزون بيمارىها را ثابت نمايد . علت اصرار در اين امر و دليل آوردن از روى كتاب‌ها و مجلات و غيره اين است كه افراد مردم و حتى اطبايى كه محقق نيستند و از آمار دقيق بيمارىها در كشورهاى متمدن كنونى بىاطلاع‌اند نمىتوانند ، باور كنند كه روز به روز بر تعداد امراض در دنيا افزوده مىشود ، زيرا\r\n\r\n\r\n","description":"","footnote":"\r\n( 1 ) .  Traite de Medecine \r\n","page_name":" 104 ","page_number":104},
  {"content":"\r\n\r\nمشاهدهء اختراعات و اكتشافات شگرفى كه همه معلول پيشرفت و ترقّى سريع در علوم فيزيك ، شيمى و مكانيك است و مخصوصا تبليغات قوى و شديدى كه همه‌روزه به نفع دنياى متمدن جديد در جرايد و مجلات و راديوها صورت مىگيرد و مبالغه‌ها و افراطهايى كه از طرف كارخانه‌ها و مؤسسات دارويى راجع به پيشرفت علم طب و پيدايش داروهاى معجزه‌آساى جديد به عمل مىآيد ، عموم مردم را چنان شيفته ، فريفته ، مسحور و مجذوب دنياى متمدن امروز كرده است كه همه تصور مىكنند بر اثر پيشرفت علم طب و كشف داروهاى جديد روز به روز از تعداد امراض كاسته شده است و مردم هم سالم‌تر شده‌اند و شايد خيال كنند ، عن قريب تخم امراض از روى زمين برداشته خواهد شد . البته علل ازدياد روزافزون بيمارىها را كه اكثر آن‌ها مربوط است به نقص علم طب ، خطاى دانشمندان ، عدم توجه دولت‌ها ، فعاليت صاحبان كارخانه‌ها و ارباب منافع كه براى فروش كالاهاى خود مردم را اغفال مىكنند و خوردنىها و آشاميدنىهاى مضر را مفيد جلوه مىدهند . از همه اين‌ها مهم‌تر ، جهل و غفلت و عدم اطلاع مردم از يك سلسله حقايقى است كه بعدا به تفصيل شرح خواهيم داد . در اينجا بايد متذكر شويم كه ازدياد روزافزون بيمارىها ، بعضى دلايل ديگر هم دارد كه مربوط به هيچ‌كدام از اين‌ها كه گفتيم نيست . مثلا ، يكى از علل وفور امراض قلب و عروق اين است كه اين بيمارىها به سن كهولت و پيرى اختصاص دارد و چون امروزه بر اثر رعايت بهداشت كودكان ، مرگ‌ومير در آن‌ها به نسبت قابل ملاحظه‌اى كاهش يافته است ، بنابراين عدهء بيش‌ترى از مردم به سن كهولت و پيرى مىرسند و به همين جهت ، امراض قلب و عروق هم بايد وفور بيش‌ترى داشته باشد ، يا يكى از علل ازدياد روزافزون قرحهء معده و مرض سرطان اين است كه به نسبتى كه علم طب پيشرفت مىكند ، وسايل تشخيص نيز بيش‌تر شده است و عده‌اى از اين بيمارىها را كه سابقا به حساب امراض ديگر مىگذاشته‌اند امروزه با تشخيص‌هاى دقيق معلوم كرده‌اند كه زخم\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمعده يا سرطان است ، ولى همان دانشمندانى كه اين مطالب را در كتاب‌هاى طبى نوشته‌اند ، با اين‌همه ، اقرار مىكنند كه تمدن جديد شرايط و عوامل تازه‌اى در زندگى مردم ايجاد كرده است كه باعث ازدياد روزافزون بيمارىهاى قلب و عروق و زخم معده و سرطان در جوامع بشرى شده است و ما به موقع خود ، آن‌ها را شرح خواهيم داد .\r\n7 . آنچه تا اينجا گفتيم ، همه مربوط به بيمارىهاى جسمى بود ، اكنون توجه خوانندگان عزيز را به بيمارىهاى روانى كه در دنياى امروز ، اهميت خاصى پيدا كرده است جلب مىكنيم . بيمارىهاى روحى ، عدم تعادل عصبى و روانى ، جنون و ديوانگى امروزه آن‌قدر در تمام كشورهاى دنيا زياد شده كه باعث نگرانى و اضطراب دانشمندان و متخصصان فن و مسئولان بهداشت عمومى كشورها شده است .\r\nآقاى دكتر چهرازى ، استاد دانشگاه تهران و متخصص بيمارىهاى مغز و اعصاب و امراض روانى ، معتقد است كه « 95 درصد مردم ايران دچار عدم تعادل روحى و ناراحتىهاى عصبى هستند » . آقاى دكتر مير سپاسى روان‌پزشك مشهور ، در كتاب روان‌پزشكى ، جلد 3 ، صفحهء 280 مىنويسد : « اگر جمعيت كشور ايران را 20 ميليون فرض كنيم ، متجاوز از سه ميليون نفر يعنى يك‌هفتم جمعيت كشور بيمار روحى بوده ، فعاليت آن‌ها يا صفر و يا زيان‌آور است » . سپس اضافه مىكند : « ما در اينجا ، ارقام در دست ، براى سلامت فكر كشور اعلام خطر مىكنيم ، باشد مسئولان بهداشت كشور به خود آيند و در بهداشت روانى و پيشگيرى از انواع جنون ، فعاليت لازم را مبذول دارند » .\r\nپروفسور كروس ، كارشناس بين المللى بهداشت روحى ، كه با سمت كارشناس سلامت فكر سازمان جهانى وابسته به سازمان ملل متحد براى بازرسى وضع سلامت فكر در خاورميانه به ايران آمده بود ، در گزارش رسمى خود به سازمان چنين مىنويسد :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n« با علاقه زيادى كه به ايرانيان پيدا كردم ، نمىتوانم خطراتى را كه سلامت فكر آن‌ها را تهديد مىكند ، تذكر ندهم زيرا وضع روانى ايران از ممالك همجوار بحرانىتر است . اگر از حالا تدابير عاقلانه اتخاذ شده ، توجه كامل به اين موضوع شود ، وضع بحرانى مذكور ممكن است تخفيف كلى يابد و الّا عاقبت بسيار وخيم و خطرناكى در بر دارد و براى مملكت ايران ارزان تمام نخواهد شد .\r\nموضوع قابل تأسف آن است كه رقم قابل ملاحظه‌اى از ايرانىها كم‌وبيش نارسيده‌اند و شخصيت آن‌ها غير متعادل است و ثبات و استقامت ندارند و اين مربوط به بحران تربيت عمومى است . ايرانىها عموما از اين مسائل و خطراتى كه سلامت آنان را تهديد مىكند نگرانى و تأسفى ندارند » .\r\nولى اى خوانندگان عزيز بدانيد كه اولا كثرت روزافزون بيمارىهاى روحى و عدم تعادل عصبى و انواع ديوانگىها منحصر به كشور ايران نيست بلكه در تمام نقاط دنيا ديده مىشود و ثانيا اين عطيه و موهبتى است كه از اروپا برخاسته و با بسط تمدن جديد به همه جا نفوذ پيدا كرده است ! اثبات اين مطلب را به بعد موكول مىكنيم و فقط در اينجا براى روشن شدن ذهن مردم به ذكر قسمتى از مقاله‌اى كه آقاى دكتر چهرازى ، در روزنامهء اطلاعات ، شمارهء 9243 ، 20 بهمن 1335 درج كرده است ، مبادرت مىورزيم و آن ، اين است :\r\nبر اثر تحولات 50 سالهء اخير ، به‌خصوص ، جنگ‌هاى بين‌المللى و نفوذ تمدن مغرب زمين و رسوخ يافتن ضعف و سستى در معتقدات مذهبى و عدم موفقيت معدودى از مردم در تطبيق وضع زندگى خود با مقتضيات محيط و اشاعهء بيمارىهاى اجتماعى مانند سيفيليس ، سوزاك ، الكليسم و غيره در ساليان اخير ، بيمارىهاى روانى و عدم تعادل روحى رو به افزايش گذارده است .\r\nاكنون براى اينكه بر عموم مردم معلوم شود كه افزايش روزافزون بيمارىهاى روحى و عدم تعادل عصبى منحصر به كشور ايران نيست بلكه اين\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nوضعيت در تمام نقاط دنيا وجود دارد ، توجه خوانندگان محترم را به مدارك زير جلب مىكنيم :\r\n1 . در كتاب روان‌پزشكى ، تأليف آقاى دكتر مير سپاسى ، جلد 2 ، صفحهء 164 مقاله‌اى از نامهء بيمارىهاى مغز و اعصاب بلژيك ، در سال 1939 به چاپ رسيده است كه قسمتى از آن نقل مىشود : طبق آمارى كه در كشور آلمان در سال 1936 ، منتشر شده ، شمار بيماران روحى در آغاز سال 1936 به 15846 نفر بالغ بوده و در پايان همان سال ، به 163341 نفر ترقى كرده است و در دنبال آن مىنويسد : متأسفانه ، مدارك لازم و كافى در دست نيست تا بتوان اظهارنظر كرد كه شمار مبتلايان به جنون در دنيا قوس صعودى دارد يا رقم ثابتى است ولى مىتوان فرض كرد كه اين عده روز به روز در تزايد است . چنان‌كه آمار و نمودارهاى هلندى نشان مىدهد عدهء بيماران جنون جوانى در ده سالهء اخير صعود دايم و كندى داشته است ، نداشتن جا براى بيماران تازه و هزينهء هنگفت بنگاه‌ها است كه دايم در تزايد است .\r\n2 . در همان كتاب روان‌پزشكى ، جلد 3 ، صفحهء 271 ، فصل آمار و نمودار ، مىنويسد :\r\nدر فرانسه ، در مدت 50 سال ، عدهء مجانين 5 برابر شده است .\r\nدر آلمان ، در مدت 40 سال ، عدهء مجانين 3 برابر شده است .\r\nدر پروس ، در مدت 40 سال ، عدهء مجانين 6 برابر شده است .\r\nدر آمريكا ، در مدت 40 سال ، عدهء مجانين 5 برابر شده است .\r\nدر ايتاليا ، در مدت 25 سال ، عدهء مجانين 4 برابر شده است .\r\nبنابراين ، به سبب افزايش روزافزون بيمارىهاى روانى در جهان ، بيمارىهاى روحى يكى از بزرگ‌ترين بلاياى اجتماعى به شمار\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمىرود . و در جاى ديگر مىنويسد : بهداشت روانى و سلامت فكر ، در تمام كشورها به خطر افتاده است و در همه جا ، جنون پرچم افراشته ، ساكنين كشورها را تهديد مىكند .\r\n3 . دكتر الكسيس كارل در كتاب انسان موجود ناشناخته ، صفحهء 147 چنين مىنويسد : روان آدمى به اندازهء جسم وى مستحكم نيست . شايان توجه است كه بيمارىهاى روانى ، به تنهايى از جمع تمام بيمارىهاى ديگر فراوان‌ترند و تيمارستان‌ها كه از ديوانگان لبريز شده است ديگر جاى اضافى براى پذيرفتن تمام بيمارانى كه بايد بسترى شوند ندارد . به گفته بيرس « 1 » از هر 22 نفر يك نفر ، بايد در طول عمر خود مدتى را در تيمارستان به سر برد . در سراسر اتازونى ، تعداد افراد ناقص عقل و ديوانه تقريبا هشت برابر بيش‌تر از مسلولان بسترى در بيمارستان‌هاست . هر سال قريب 000 ، 68 بيمار جديد در مؤسساتى كه براى نگهدارى ديوانگان تخصيص يافته است ، پذيرفته مىشود . اگر وضع به همين منوال و به همين سرعت پيش رود ، بيش از يك ميليون از كودكان و جوانانى كه در مدارس و دانشگاه‌ها تحصيل مىكنند دير يا زود بايد در يكى از بيمارستان‌هاى خاص امراض روانى بسترى شوند . در سال 1932 ، تيمارستان‌هاى دولتى ، تقريبا ، 000 ، 340 ديوانه در خود داشته است و به اين رقم بايد 289 ، 81 آبله و مصروع بسترى و 951 ، 10 تن غير بسترى را افزود . اين آمار شمار ديوانگانى را كه در بيمارستان‌هاى خصوصى مداوا مىشوند ، شامل نمىشود . در سراسر كشور ، قريب 000 ، 500 ناقص عقل نيز وجود دارد . علاوه بر اين ،\r\n\r\n\r\n","description":"","footnote":"\r\n( 1 ) .  Bears \r\n","page_name":" 109 ","page_number":109},
  {"content":"\r\n\r\nبازرسىها و مطالعاتى كه به وسيلهء « كميته ملى بهداشت روانى » به عمل آمده ، نشان داده است كه لااقل 000 ، 400 تن از كودكانى كه در مدارس عمومى تحصيل مىكنند خيلى كم‌هوش‌تر از آنند كه بتوانند تمام دورهء تحصيلى خود را ادامه دهند . در حقيقت ، تعداد كسانى كه به اختلالات روانى گرفتارند ، خيلى بيش‌تر از اين ارقام است و متجاوز از چندين صد هزار افراد عادى به عوارض عصبى - روانى مبتلا هستند .\r\nاين ارقام بر نهايت ظرافت و شكنندگى شعور مردم امروزى دلالت دارد و ما را به كمال اهميتى كه جوامع فعلى بايد به اين مسئله حياتى بدهند متوجه مىسازد . بيمارىهاى روانى ، آيندهء انسانيت را تهديد مىكند و خيلى خطرناك‌تر از سل ، سرطان ، بيمارىهاى قلبى و كليوى ، حتى تيفوس ، و با و طاعون است . اين خطر فقط ناشى از اين نيست كه به شمار جنايتكاران مىافزايند ، بلكه مخصوصا بدان جهت است كه نژاد سفيد را ، روز به روز به سوى انحطاط مىبرد . شمار افراد ناقص عقل و ديوانه‌اى كه ميان جنايتكاران مىتوان يافت خيلى بيش‌تر از آنچه در بين مردم پراكنده‌اند نيست . درست است كه جمع كثيرى از افراد غير طبيعى در زندان‌ها به سر مىبرند ولى همان‌طورى كه قبلا يادآورى شد فقط تعداد كمى از جنايتكاران زندانى هستند و كسانى هم كه به دام پليس گرفتار و در برابر دادگاه محكوم مىشوند بدون شك ناقص و معيوبند .\r\nوفور بيمارىهاى روانى نقص بزرگى را در تمدن حاضر ، نشان مىدهد و بدون شك ، طرز زندگى ما ، اختلالات روانى را موجب مىشود . بنابراين ، طب جديد موفقيت بزرگى در تأمين تعادل فعاليت‌هاى روانى كه خاص آدمى است به دست نياورده و هنوز از حمايت و نگهدارى روح ، عليه دشمنان ناشناس محيط عاجز مانده است . او در صفحه بعد مىنويسد : شناسايى علل بيمارىهاى روانى ، مهم‌تر از فهم طبيعت آن خواهد بود زيرا فقط از اين راه براى پيشگيرى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاين بيمارىها مىتوان اقدام كرد . ضعف عقل و ديوانگى ، گويى كفاره‌اى است كه ما بايد در ازاى تمدن صنعتى و تغييراتى كه در طرز زندگى ما داده است ادا كنيم . از طرفى مسئله توارث در پيدايش اين عوارض اغلب مؤثر است و اختلالات روانى ، بيش‌تر در طبقاتى ديده مىشود كه دستگاه عصبى آن‌ها تعادل خود را از دست داده است . در خانواده‌هايى كه افراد عصبى و عجيب و خيلى حساس پديد مىآيند ديوانه و ناقص عقل نيز فراوان‌تر ديده مىشود .\r\nبنابراين بيمارىهاى روانى را در مردمى كه در سابقهء خانوادگى خود از اين عوارض مصون بوده‌اند نيز مىتوان يافت ، چه محققا در ايجاد ديوانگى عوامل ديگرى به جز توارث نيز مؤثر است بنابراين بايستى تحقيق كرد كه شرايط زندگى جديد از چه راه در پيدايش امراض روحى سهم مىگيرد . غالبا در نسل‌هاى خالص سگ‌هايى كه مورد آزمايش قرار گرفته‌اند علايم عصبى رو به افزايش مىرود و گاهى نزد جانوران علايمى نظير ضعف عقل و ديوانگى پيدا مىشود ، اين كيفيت را در سگانى نيز مىتوان يافت كه بر خلاف زندگى طبيعى اجدادشان ( يعنى سگ‌هاى گله‌اى كه با گرگ‌ها در بيابان مىجنگيدند ) در شرايط مصنوعى تغذيه و زندگى مىكنند . گويى در شرايط زندگى جديد عواملى وجود دارد كه در دستگاه عصبى انسان و هم‌چنين اين جانوران تغييراتى نامطلوب ايجاد مىكند ولى براى شناسايى آن‌ها تجربيات خيلى طولانى ضرورى است . شرايطى كه در پيدايش و توسعه نقص عقل و جنون دوره‌اى « 1 » مؤثر است مخصوصا بين طبقاتى ديده مىشود كه زندگى آشفته و مضطرب و نامنظمى دارند و تغذيه آنان كافى و خوب نيست و بيمارىهاى تناسلى بين آن‌ها شايع ، دستگاه عصبى ايشان متشنج ، نظم اخلاقى از ياد رفته و خودپسندى و عدم مسئوليت و پراكندگى خاطر جاى آن را گرفته است و ديگر انتخاب اصلح صورت نمىگيرد . بلاشك رابطه‌هايى بين اين عوامل و\r\n\r\n\r\n","description":"","footnote":"\r\n( 1 ) .  Folie circulaire \r\n","page_name":" 111 ","page_number":111},
  {"content":"\r\n\r\nپيدايش بيمارىهاى روانى موجود است . زندگى امروز ما عيب اصلى و بزرگى دارد كه هنوز بر ما پوشيده مانده است در شرايطى كه تمدن جديد ايجاد كرده فعاليت‌هايى كه حقيقتا خاصهء آدمى است بد رشد مىكند و ناقص مىماند و به نظر مىآيد كه در ميان عجايب تمدن جديد شخصيت آدمى راه زوال مىپويد .\r\nاز آنچه تاكنون در اين بخش ذكر كرديم معلوم مىشود كه روز به روز امراض جسمى و روحى در اجتماعات بشرى زيادتر مىشود .\r\nاكنون چند كلمه نيز بايد راجع به افرادى كه بيمار نيستند و به كارهاى روزانهء خود اشتغال دارند بحث كنيم . كسانى كه در مؤسسات دولتى و ملى به شغل ادارى مشغول‌اند ، افرادى كه به كسب و كار و امور حرفه‌اى مختلف مىپردازند ، بازرگانان ، پيشه‌وران ، صنعتگران ، آموزگاران ، كارگران و كارفرمايان ، برزگران ، سربازان و افسران و خلاصه تمام طبقات مردم را در اجتماعات امروز اگر از نظر سلامتى مورد بررسى قرار دهيم ، خواهيم ديد ميليون‌ها نفر از اين افراد كه ظاهرا سالم به نظر مىرسند در حقيقت ، بيمارند ، منتها ، اين‌ها بيمارانى هستند كه با اختلالات بدنى و ناراحتى خود سازش كرده و از ناچارى دم فروبسته‌اند و شكايت از وضع مزاجى خود نمىكنند و به مطب اطبا هم مراجعه نمىكنند زيرا اگر قرار شود براى معالجه به پزشك رجوع كنند بايد تا آخر عمر ، همه‌روزه به دارو و درمان بپردازند . اين افراد كه اكثريت مردم را در هريك از كشورهاى دنيا تشكيل مىدهند و تعداد آن‌ها سر به ميليون‌ها مىزند ، نه جزء بيماران محسوب مىشوند و نه سالم هستند و موقعى آمار صحيح آن‌ها از نظر سلامتى و بيمارى معلوم خواهد شد كه رفراندمى به عمل آيد و از عامهء مردم سؤال شود آيا شكايتى جزيى يا كلى از وضع مزاجى خود دارند يا خير و آن‌وقت است كه به قول دكتر گيلرداوزر : « ميليون‌ها نفر مبتلا به بىخوابى هستند و براى رفع آن قرص‌هاى خواب‌آور مىخورند و با خوردن آن عمر را كوتاه مىكنند » و به قول فيسنژر پزشك معروف فرانسوى : « يبوست\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمزاج كه ام الامراض است امروزه عموميت پيدا كرده و به نام بيمارى تمدن جديد ناميده شده است » و به قول لاسابلير غذاشناس مشهور فرانسوى : « اكثر مردم مبتلا به كرم‌خوردگى دندان‌ها هستند و اين امر كه معرف اختلالات عميقى در داخل بدن است به هيچ وجه در نوع بشر سابقه نداشته است » و به قول دكتر ساموئل فينبرك ، استاد طب دانشگاه نورث وسترن امريكا : « امروزه ، در افراد بشر از هر چهار نفر يك نفر مبتلا به حساسيت بدن و عوارض آلرژيك است » و به قول دكتر گيلرداوزر كه در كتاب گذرنامه براى يك زندگانى نوين مىنويسد : مقاله‌اى اخيرا در يكى از مجلات طبى چاپ شده بود كه طى آن مقاله نوشته شده بود با آمار دقيقى كه استخراج شده ، هفتاد و پنج درصد از مردم امريكا كه سن‌شان از پنجاه تجاوز مىكند به هفت يا هشت بيمارى مبتلا مىشوند كه سرچشمهء آن بىنظمى در نوع غذا است .\r\nبه عقيدهء بنده ، علت اين كه با وجود چنين وضعيتى عموم مردم را در خواب خرگوشى نگاه داشته و همه جا به وسيلهء تبليغات قوى شهرت داده‌اند كه با ترقيات شگرف طب و بهداشت ، سلامتى مردم روز به روز بهتر شده و با كشف داروهاى معجزه‌آساى جديد بيمارىها به سهولت و سرعت معالجه مىشوند جز استفاده ارباب منافع يعنى صاحبان كارخانه‌ها و مؤسسات دارو و سركيسه كردن مردم دنيا و ميلياردها پول به جيب زدن منظور ديگرى در بين نبوده است . ملت‌هاى دنيا كه مثل گوسفند دوشيده مىشوند ؛ چرا آن‌ها را ندوشند ؟ بشر كوته‌فكر و بىمغز كنونى كه در هيچ امرى مطالعه و تحقيق نمىكند و هرچه بگويند فورا باور مىكند و جز تقليد كودكانه در زندگى روزانه كار ديگرى از او ساخته نيست چرا باركش يك مشت استفاده‌جوى طماع قرار نگيرد ؟ و الّا اگر بدن‌ها سالم و مزاج‌ها متعادل باشد چرا بايد لوزه‌ها آن‌قدر بزرگ و متورم و چركين شود كه ناچار شوند آن‌ها را بردارند . در قرن بيستم قرنى كه اكتشافات و اختراعات دنيا چشم بشر را خيره كرده است ، لوزه را مثل\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nآپانديس ، يك عضو مزاحم و زايد تشخيص داده ، از اوان كودكى آن‌ها را قطع مىكنند و بدن را از دو دروازه‌بان باوفا و مطمئن كه مثل سدى از عبور ميكروب‌ها به داخل بدن جلوگيرى مىكنند محروم مىسازند . چرا بايد ميليون‌ها نفر مبتلا به گرفتگى بينى بوده ، سرتاسر فصل زمستان بلكه ساير فصول نيز از زكام‌هاى مكرر و دايم در رنج و عذاب باشند ؟\r\nچرا بايد دكتر الكسيس كارل بگويد :\r\nكسى كه بتواند وسايلى براى تأمين تعادل مزاج و هماهنگى رشد بافت‌ها و اعضا بيابد بدون شك پيش‌قدم ترقيات بزرگى خواهد گرديد زيرا حتى بيشتر از خدمات پاستور به ميزان برخوردارى انسان از خوشبختى خواهد افزود .\r\nخوب است اكنون كه دانشمندان اروپا و آمريكا خود به اين حقايق اقرار دارند ، ديگر ما كاسهء داغ‌تر از آش نشويم و آن‌قدر سنگ اروپاخواهى را به سينه نزنيم و براى بزرگ كردن اروپاييان اين حقايق مسلّم را منكر نشويم . هر قدر ما بخواهيم براى بالا بردن و اهميت دادن به دنياى متمدن غرب كوشش كنيم و به دروغ ، همه جا در مطبوعات و راديوهاى خود شهرت دهيم كه بر اثر ترقى طب و بهداشت ، روز به روز ، مردم سالم‌تر و با كشف داروهاى معجزه‌آساى جديد ، امراض صعب العلاج به سهولت و سرعت معالجه مىشوند ، باز هم نخواهيم توانست در مقابل واقعيت سدى ايجاد كنيم و بالاخره روزى خواهد رسيد كه حقيقت چون آفتابى جلوه‌گرى خواهد كرد . خوب است به جاى افكار باطل و تصورات بيهوده ، بلادرنگ در مقام تحقيق و مطالعه برآييم و به علل اصلى پيدايش عدم تعادل مزاج‌ها و بيمارىهايى كه به وفور ، همه جا پراكنده شده است پىبرده به چاره بپردازيم ، زيرا به راستى ، سلامتى ، اعظم نعمت‌هاى الهى است و كوشش در راه سلامتى جامعه علاوه بر اينكه به برخوردارى مردم از خوشبختى خواهد افزود ، بار گران اقتصادى را نيز از دوش آن‌ها برخواهد داشت .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nطبق آمارهاى دقيق ، هر سال در آمريكا بالغ بر 716 ميليون دلار براى تهيه دارو خرج مىكنند و بهاى مجموعه مصارف طبى به 000 / 000 / 500 / 3 ( 3 ميليارد و پانصد ميليون ) دلار بالغ مىشود . وقتى كه وضع آمريكا با آن مراقبت‌هاى بهداشتى چنين باشد ، حال مردم عقب افتاده آسيايى معلوم است ، چگونه خواهد بود . در اين صورت ، آيا برداشتن بار گرانى از دوش ملت فقير ايران ، بزرگ‌ترين خدمت به كشور و ميهن محسوب نخواهد شد ؟ آيا اگر يك پزشك ايرانى در راه وصول به اين هدف مقدس و بزرگ با هزاران مشكل مواجه شده و مال و حتى جان خود را نيز از دست بدهد مغلوب شده است ؟\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nبخش سوم انحراف دانش پزشكى از مسير اصلى خود و ضررهاى آن\r\nجرج سارتن ، استاد تاريخ در دانشگاه هاروارد آمريكا ( 1957 - 1884 ) كه به عقيدهء همه دانشمندان جهان ، يكى از برجسته‌ترين مورخان علوم است و از لحاظ جامعيت ، هيچ دانشمند ديگرى به پاى او نمىرسد ، در كتاب سرگذشت علم مىنويسد :\r\nتاريخ علوم از حيث زمان ، ارزش بسيار دارد ، به‌خصوص ، اگر به‌وسيلهء كسى نوشته شود كه هم با جنبه‌هاى علمى جديد و هم با اصول علمى قديم آشنايى كامل داشته باشد . توالى كشفيات سابق همان توالى را به عالم محقق و متتبع تلقين مىكند و وى را به كشف‌هاى جديد نايل مىسازد . مىتوان روش‌هاى قديمى و متروك را با زبردستى تغيير داد و از آن‌ها نتايج عملى گرفت . اين مطلب اگر خوب فهميده شود ، تاريخ علوم به يك روش تحقيق تبديل مىشود .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nيكى از دانشمندان به نام اسوالد « 1 » معتقد است كه تاريخ علوم جز روش تحقيق چيزى نيست . ما تا اين حد موافق نيستيم ولى به‌هرحال ، علم قديم و علم جديد ، پيوسته به يكديگر يارى مىدهند و يكديگر را به جلو مىبرند و از مجهول‌هاى بىشمارى كه ما را احاطه كرده است مىكاهند . آيا اين معنى براى روشن ساختن مفهوم همكارى علمى عمومى كافى نيست ؟ مرگ هم كار مرد عالم را متوقف نمىسازد و نظريه‌هايى كه يك‌بار عرضه شدند زنده ، جاويد و همواره مؤثر خواهند بود .\r\nبراى اينكه حق ارزش واقعى تاريخ را ادا كرد ، نبايد فقط به بيان پيشرفت‌هاى فكر بشر اكتفا كرد ، بلكه بايد همه سيرهاى قهقرايى و وقفه‌ها و هرگونه سوءتصادف‌هايى را هم كه مزاحم سير آن بوده‌اند تشريح كرد . مطالعه شرح و چگونگى خبط و خطاها بسيار سودمند است زيرا كه تكامل حقيقت را بهتر مجسم مىسازد و ما را از ارتكاب مجدد همان خبطها بازمىدارد و نيز به سبب آنكه خطاهاى علمى جنبه نسبى دارند ، بسا ممكن است كه آنچه امروز از حقايق مسلّم است ، فردا كلّا يا جزئا مردود شود يا آنچه ديروز باطل شمرده مىشد فردا در رديف حقايق قرار گيرد . از اين‌گونه « اعاده حيثيت » ها هر روز ديده مىشود و نتايج تتبعات تاريخى ما را مجبور مىكند كه به كسانى كه در زمان خود ، مقصودشان مفهوم نشده و فكرشان غلط جلوه كرده بود با نظر تحسين و احترام نگاه كنيم .\r\nبسيار جاى تأسف است كه بسيارى از دانشمندان براى تتبعات تاريخى ، ارزشى قايل نيستند و آن را سرگرمى كم‌اهميتى مىدانند . دليلى كه اقامه مىكنند اين است كه بهترين قسمت‌هاى علوم قديم اقتباس و جزء علوم فعلى شده است . بقيه قابل فراموشى است و بيهوده نبايد حافظه خود را با آن خسته\r\n\r\n\r\n","description":"","footnote":"\r\n( 1 ) .  Ostwald \r\n","page_name":" 118 ","page_number":118},
  {"content":"\r\n\r\nكنيم و بارش را زياد كنيم . علمى كه ما مىآموزيم و به ديگران تعليم مىدهيم ، نتيجه يك انتخاب دايمى است كه بر اثر آن قسمت‌هاى اضافى و زايد را افكنده و فقط آنچه را كه و ارزنده است نگاه داشته‌ايم . به آسانى مىتوان ديد كه پايه‌هاى اين استدلال محكم نيست . يكى اينكه چه كسى مىتواند تضمين كند و اطمينان دهد كه انتخاب درست به عمل آمده باشد ؟ در اين كار به‌خصوص ترديد جايز است ، به دليل آنكه انتخاب و تركيب به وسيلهء كسانى كه هوش سرشار داشته باشند به عمل نيامده است بلكه به وسيلهء معلمان و مؤلفان و نويسندگانى انجام شده است كه نظرشان هميشه صائب و فكرشان پيوسته ثاقب نبوده است . به‌علاوه ، چون علم همواره در تكامل است و نظريه‌هاى جديد ، هر روز در آن وارد مىشود ، بسيار ممكن است كه عقيده‌اى كه ديروز به آن اهميتى داده نمىشد امروز يا فردا مهم و قابل استفاده شناخته شود . به‌علاوه ، ممكن است وقايعى كه ديروز فقط بويى از آن‌ها برده شده بود ، امروز در نظريه جديدى داخل گردد و باعث پيشرفت آن شود .\r\nالبته منكر آن نيستيم كه تركيب كردن علوم ، به نحوى كه در كتاب‌هاى درسى متداول است ، مفيد است و بىآن علم نمىتواند از نسلى به نسل ديگر منتقل شود اما بايد توجه داشت كه مندرجات آن كتاب‌ها غير قطعى است و جنبهء موقتى دارد و گاه‌به‌گاه بايد در آن‌ها تجديدنظر شود .\r\nبه علاوه برخى كارهاى علمى هست كه به طرق تحليلى عادى نمىتوان به كنه و مغز آن‌ها پى برد ، زيرا كه اين كارها از استعداد و ظرفيت زمان خود برتر و بيش‌تر بوده‌اند و در سير تكاملى علم ، به‌اصطلاح رياضى ، يك نقطه انفصال به وجود مىآورند . اين‌گونه مطالب علمى ، هيچ‌گاه به‌طور كامل شناخته نشده‌اند و مطالب قابل استفاده آن‌ها استخراج نشده و نفعى كه بر آن‌ها مترتب بوده كاملا عايد نشده است . شايد سبب اين باشد كه نبوغ واقعى هيچ‌وقت در همان زمان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمورد استفاده واقع نشده است و گاهى بايد قرن‌ها بگذرد تا اصولى كه نابغه‌اى وضع كرده است ، به اندازه‌اى كه درخور آن‌هاست شناخته شود .\r\nهنوز مطالعه آثار ارسطو و ديوفانتوس ( رياضىدان يونانى قرن سوم ميلادى ) و هويگنس ( رياضىدان و منجّم هلندى در قرن هفدهم ) و نيوتن بسيار نافع است و آن آثار سرشار از خزاين علمى پنهان است . اشتباه بزرگى است اگر فكر كنيم كه در آثار مذكور جز آنچه تا به حال ، درك و بيان شده است مطلب ديگرى نيست ، البته اگر چنين بود مطالعه آن‌ها فايده‌اى نداشت و فقط بيان فهرستى از حقايق و عقايد گذشته كفايت مىكرد ولى چنين نيست و من به آنان كه منكرند توصيه مىكنم كه به دقت در اين امر غور كنند تا ببينند كه براى فكر ، هيچ‌چيز مهيج‌تر از دست يافتن به منابع و مآخذ نيست .\r\nدر اينجا برعهده تاريخ‌نويس است كه عالم را راهنمايى كند و از ميان منابع بىشمار آنچه را كه براى تقويت فكر و تجديد نيروى عقلى او لازم بداند به او نشان دهد . اكنون ، مثالى چند مىآورم تا ادامهء آنچه گفتم باشد .\r\nدر طب از اين مثال‌ها و شواهد بسيار مىتوان يافت ؛ مثلا ، تأثير تعليمات بقراط در نظريه‌هاى جديد دربارهء خلطها و طبيعت يا در مورد روش معالجه اعضاى بدن ، افكار كهن نه تنها ممكن است گاه‌به‌گاه مورد توجه قرار گيرد بلكه گاهى به نظر مىرسد كه اين امر به‌طور منظم و به تناوب تكرار مىشود . مثلا ا . بلو « 1 » اصل حركات دورانى سيارات را به دور خود بار ديگر به صورت فريبنده‌اى در قوانين هيأت داخل كرد ، در صورتى كه تصور مىرفت كه اين فرضيه با انتقادات نيوتن به كلى از ميان رفته باشد . مثال ديگر قبول مجدد نظريه فيضان « 2 » در مبحث نور است كه به نظر مىرسيد با اكتشافات هويگنس و يونك و فرنل براى هميشه طرد شده باشد .\r\n\r\n\r\n","description":"","footnote":"\r\n( 1 ) .  E . Blot \r\n( 2 ) .  E ? mission \r\n","page_name":" 120 ","page_number":120},
  {"content":"\r\n\r\nبه عقيده من ، دلايل ديگرى هم براى ضرورت توجه عالم به تاريخ علم مىتوان آورد . برخى از اين دلايل ، در كتاب مكانيك ارنست باخ « 1 » فيزيك‌دان و فيلسوف اتريشى كه پيشرو فرضيه‌هاى نسبى بوده و بين 1838 و 1918 مىزيسته ، به نحوى بسيار جالب جمع‌آورى شده است . از جمله يكى اين كه كسانى كه به سير علم در گذشته وقوف كامل داشته باشند ، خيلى بهتر و صحيح‌تر و آزادانه‌تر از كسانى كه در عصر خود محدودند و فقط وضعى را كه وقايع علمى در حال حاضر به خود گرفته‌اند مىبينند ، مىتوانند دربارهء هر نهضت علمى عصر حاضر اظهار عقيده و نظر كنند ، به عبارت ديگر براى آنكه به ارزش واقعى آنچه داريم پى ببريم بايد بدانيم كه پيشينيان ما چه داشته‌اند . اين بود قسمتى از مطالبى كه از كتاب سرگذشت علم اقتباس شد .\r\nبا توجه به مطالب بالا اجمالا استنباط فرموديد كه نبايد علوم زمان‌هاى مختلف تاريخى را خوار و بىمقدار تصور كرد و مطالعه آن‌ها را بىفايده دانست بلكه براى پيشرفت هر علم و توجه به خبط و خطاهاى كنونى ، تحقيق و تجسس در تاريخ علوم و بررسى دقيق در سير تكاملى و تدريجى آن‌ها كمال ضرورت را دارد . يكى از علومى كه مطالعات تاريخى آن بيش از ساير علوم نتايج علمى و عملى براى دنياى كنونى داشته و تجديدنظر در آن واجب است دانش پزشكى است زيرا تغييرات و تحولات شديدى كه در جريان طولانى تاريخ پزشكى ، نصيب علم طب شده و چندين بار اصول و موازين آن واژگون و زيرورو شده است ، نصيب هيچ علم ديگرى نشده است . مثلا ، اگر تاريخ علوم رياضى را مورد مطالعه قرار دهيم خواهيم ديد اين علوم از زمان‌هاى بسيار قديم ، تاكنون به سير طبيعى و تدريجى خود ادامه داده و كم‌كم پيشرفت كرده تا به صورت امروزى درآمده است و دكارت دانشمند بزرگ قرن هفدهم ، كه يكى از پيش قدمان نهضت علمى اروپا است ، اگرچه تكانى به كليه دانش‌ها داد ، به علوم\r\n\r\n\r\n","description":"","footnote":"\r\n( 1 ) .  E ? rnst Bach \r\n","page_name":" 121 ","page_number":121},
  {"content":"\r\n\r\nرياضى نتوانست تغييرات اساسى بدهد و هرچه دانشمندان قديم دربارهء اين علوم گفته بودند پذيرفت و فقط بعضى قسمت‌هاى جزيى به آن افزود . ولى پاراسلس ، پزشك و شيمىدان معروف آلمانى در قرن پانزدهم ، كه يكى از پيش‌قدمان نهضت پزشكى اروپا و يكى از بنيان‌گذاران طب امروز محسوب مىشود ، اساس طب بقراط را ، كه مدت دو هزار سال اصول تعليمات پزشكى بر آن استوار بود ، برهم زد و با داخل كردن علم شيمى در طب ، بسيارى از عقايد جالينوس را رد كرد و گفته‌هاى ابن سينا را گمراه‌كننده و باطل دانست و در حضور گروهى از دانشجويان و توده مردم كه براى استماع سخنرانى او در اولين مجلس درسش گرد آمده بودند ، كتاب قانون ابن سينا را در آتش سوزانيد و سازمان نوينى به علم طب داد . اگرچه بعدها به‌تدريج اكتشافات زيادى در دانش پزشكى نصيب دانشمندان اروپا شد و به‌تدريج علم پزشكى پيشرفت كرد ولى با سوزاندن كتاب قانون ابن سينا ، حقايق گران‌بهايى از معلومات دانشمندان قديم ايران و يونان از بين رفت و دانش پزشكى سير طبيعى خود را از دست داد و در بسيارى از موارد خبط و خطا و انحراف پيدا كرد .\r\nموضوع ديگرى كه هرج‌ومرج عجيبى در دانش پزشكى آن زمان ايجاد كرد تعصب فوق العاده شديد دانشمندان كشورهاى مختلف اروپا بود كه علماى هر كشور مىخواستند گوى سبقت را در اكتشافات علمى از ساير كشورها بربايند .\r\nدر كتاب گنجينه دارو و درمان تأليف شادروان دكتر پرتو اعظم در چند جا اشاره به اين وضعيت شده است ؛ مثلا ، در صفحه 104 مىنويسد : در آن هنگام كه همه جاى اروپا ، در هلند ، آلمان و انگلستان ، بسيارى دنبال يافته‌هاى شيميايى و دستورهاى تازه پزشكى بودند ، در فرانسه ، به‌ويژه كاركنان دانشكده پاريس و كمى هم دانشكده مون پليه بر خلاف آن بودند و سبك كهنه را پيروى مىكردند . سببش بيش‌تر اين بوده كه دانشگاه فرانسه خوش نداشت آنچه كه خودش نيافته و مبتكر آن نبوده رواج پيدا كند . از همه لجوج‌تر ،\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nگىپاتن ( 1682 - 1601 ) بود كه جز خون گرفتن و مسهل يا چند داروى ساده دادن ، معالجه ديگرى نمىكرد .\r\nاين تعصب كه به حد لجاج و عناد رسيده بود ، باعث شد كه دانشمندان براى به كرسى نشاندن حرف‌هاى خود ، منتهاى سعى و كوشش را به عمل آورند و لذا هر دانشمندى كه شخصيت اجتماعى و شهرت و نفوذ كلام و قدرت قلم او بيش‌تر و منطق و استدلال او قوىتر بود ، عقايد خود را بيش‌تر به ديگران تحميل مىكرد . اين قضيه از همان قرن پانزدهم باعث بعضى انحرافات در دانش پزشكى شد و در معالجه بسيارى از بيمارىها جريان نامطلوبى ايجاد كرد .\r\nنتيجه اينكه در خلال اين پنج قرن ، چندين مرتبه دانشمندان و محققانى پيدا شدند كه لزوم تجديدنظر در اصول و موازين پزشكى را به دانشمندان معاصر تذكر دادند و امروزه نيز با وجود ترقيات شگرف دانش پزشكى ، براى بار ديگر ، اين تجديدنظر در اصول معالجات و مخصوصا بحث و تحقيق در انواع داروها لازم به نظر مىرسد . غلط بودن روش بسيارى از معالجات امروزه را بعدا مورد مطالعه قرار خواهيم داد ، فعلا ، راجع به داروها صحبت مىكنيم .\r\nمتأسفانه ، بسيارى از داروهاى شيميايى كنونى كه به صورت مصنوعى در لابراتوارهاى دنيا ساخته مىشود ، ضررشان بيش از نفع آن‌ها است . اگرچه اين امر ، تدريجا ، بر متخصصان فن و محققان بزرگ معلوم شده و مىشود ولى با اين همه ، اين داروها در همه جا و در كليه كشورهاى دنيا به حد وفور ، موجود بوده است و مصرف مىشود ، زيرا عامل فوق العاده مهمى براى ترويج اين داروها وجود دارد و آن فعاليت شديد و عجيب مؤسسات سازنده داروها در كشورهاى مختلف جهان است كه هر مؤسسه سعى دارد ، به زور ، تبليغات فرآورده‌هاى خود را به جامعه پزشكان و داروسازان تحميل كند . تاريخچه ايجاد ، تأسيس و شيوع بىحد و اندازه مؤسسات سازنده داروهاى شيميايى بحثى دارد كه بعدا به آن خواهيم پرداخت ، اكنون ، همين‌قدر مىگوييم كه تا يك قرن پيش كه\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nماديت و پول‌پرستى تا اين اندازه رواج نيافته بود ، دانشمندان دنيا بدون كوچك‌ترين شائبه و با كمال علاقه‌مندى مىكوشيدند براى رفع آلام بشر داروهاى مفيد تهيه كنند ، ولى اكنون متأسفانه ، چنين نيست و اگر از عده‌اى معدود و انگشت‌شمار بگذريم ، جز سودجويى ، انگيزه‌اى براى ساير سازندگان و مكتشفان داروهاى جديد نخواهيم يافت .\r\nاينك ، براى اثبات مطالب بالا ، به ذكر چند نمونه از داروهايى كه ضرر آن‌ها بر دانشمندان و محققان دنيا ثابت شده است ولى شهرت و رواج كاملى در جامعه ما دارند و در انواع بيمارىها همه‌روزه ، به‌وفور ، مصرف مىشوند مىپردازيم و لزوم دورى جستن از آن‌ها را تذكر مىدهيم ، ولى همان‌طور كه فقط گفتن درد ، كافى نيست بلكه بايد درمان را هم گفت يا اگر كسى ساختمانى را مضر و خطرناك تشخيص مىدهد و خراب مىكند ، بايد بلافاصله ، ساختمان نوينى جانشين آن كند كه بىعيب و نقص باشد ، به همين ترتيب ، فقط اثبات ضرر داروهاى كنونى كافى نيست بلكه هنر در اين است كه به جاى اين داروها ، داروهاى مفيدى پيشنهاد كنيم تا براى معالجه بيمارىها معطل نمانيم و هنر بيش‌تر در اين است كه بتوانيم از منابع طبيعى و خدادادى خود استفاده كنيم و به جاى داروهاى شيميايى مصنوعى و مضرى كه از خارج وارد كشور ما مىشود ، گياهان طبى بسيار سودمندى - كه بتوانند كاملا جانشين همان داروهاى شيميايى براى معالجه بيمارىها شوند ولى بىضرر باشند - معرفى كنيم و اگر ثابت شود كه اين داروهاى گياهى ، اقلا ده برابر ارزان‌تر از آن داروها تمام خواهد شد ، ميزان خدمتى كه اين مطالعات و تحقيقات به كشور و ملت ايران مىكند معلوم خواهد شد و حتى كم‌كم خواهيم توانست با معرفى اين داروهاى گياهى به دنيا و صدور آن‌ها به كشورهاى خارج ، كمكى نيز به بنيه مالى كشور خود كنيم و تمام اين‌ها عملى است به شرطى كه حسن نيت در كار باشد و عناد و لجاجى به ميان نيايد و چون در اين قضيه پاى جان و مال مردم\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nدر كار است ، اميدواريم دانشمندان ما ، در قضاوت و اظهار نظر خود انصاف ، عدالت ، حقيقت و واقعيت را رعايت كنند و از منطق عقل و علم خارج نشوند و اگر حقايقى بر آن‌ها آشكار شد ، بپذيرند و با حسن نيت تلقى كنند تا از اين راه هم بار گرانى از دوش جامعه برداشته شود و خدمت بس بزرگى به كشور و ميهن انجام گيرد و هم علم و دانش قدمى بيش‌تر به پيش بردارد .\r\n\r\nآدرنالين و افدرين\r\nدر كليه كتب پزشكى جديد ، آدرنالين و افدرين ، به‌منزله مهم‌ترين داروها براى معالجه آسم ( تنگى نفس ) معرفى شده‌اند و عموم اطباى دنيا اين داروها و مشابه‌هاى آن‌ها را كه در اصطلاح پزشكى به نام داروهاى سمپاتومى متيك ناميده مىشوند ، در موارد مختلف و مخصوصا براى معالجه آسم و برونشيت مزمن به كار مىبرند . انواع قرص‌ها و شربت‌هاى مختلف به نام‌هاى گوناگون ولى با همين مواد بازارهاى دارويى دنيا را پر كرده و همه‌روزه به مقدار فوق العاده زياد مصرف مىشود . اختصاص افدرين براى معالجه تنگى نفس آسم در حكم كينين براى مالاريا و انسولين براى مرض قند است . از اوايل قرن بيستم مسيحى ابتدا آدرنالين و پس از آن افدرين براى معالجه آسم به كار رفت و آن‌قدر مؤثر واقع شد كه به زودى شهرت جهانى يافت و دست ساير داروهاى معالج اين مرض را از پشت بست و به عنوان قهرمان داروها « 1 » معرفى گرديد ! ولى همان‌طور كه معمولا سرنوشت هر داروى جديد الاكتشافى نيز چنين است پس از مدتى كم‌كم ضررهاى آن‌ها معلوم شد و در اين اواخر محققان با تجربه‌هاى دقيق دريافتند كه ضرر اين داروها بيش از نفع آن‌هاست .\r\nبراى اثبات اين مطلب ابتدا بايد بگوييم كه مرض آسم يكى از بيمارىهايى است كه اصولا سير طولانى و مزمن داشته و استعداد بروز حملات\r\n\r\n\r\n","description":"","footnote":"\r\n( 1 ) .  Medicaments Heroiques de L ? asthme  .\r\n","page_name":" 125 ","page_number":125},
  {"content":"\r\n\r\nمتوالى و مكرر كه ماه‌ها بلكه سال‌ها به طول مىانجامد در آن زياد ديده مىشود . در كتاب مفصّل پزشكى ، جلد 5 ، چاپ 1950 ، صفحه 232 مىنويسد :\r\nبيماران مبتلا به آسم را مىشناسيم كه در مدت چند سال چندين ليتر آدرنالين براى آن‌ها تجويز شده است و با توجه به اينكه معمولا محلول آدرنالين را هر دفعه چند قطره ، فقط روى قند ريخته و در دهان مىمكند تا دارو جذب شود و يا فقط يك سانتىمتر مكعب از آن محلول تزريق مىكنند بنابراين چندين هزار مرتبه بايد تجويز شود تا چند ليتر به كار رود و از اينجا طولانى بودن معالجه و افراط در استعمال آدرنالين معلوم مىشود .\r\nالبته يك دارو هر قدر هم كه مضر باشد اگر فقط يكى دو مرتبه تجويز شود نتايج سوئى براى بيمار نخواهد داشت و اگر هم داشته باشد كم و قابل جبران است ولى هرگاه ناچار شوند مثل آدرنالين و افدرين به دفعات زياد و كرارا به بيماران بدهند ، كم‌كم آثار مضر آن‌ها ظاهر خواهد شد . اكنون ببينيم آدرنالين و افدرين چه ضررهايى دارند :\r\n1 . در كليه كتب پزشكى ، قيد شده است كه آسم در اشخاصى بروز مىكند كه تعادل دستگاه و اگوسمپاتيك آن‌ها ناپايدار است و اولين ضرر آدرنالين اگر به‌طور مكرر و تجويز شود به‌طورى كه در كتاب مفصّل پزشكى ، جلد 5 ، چاپ 1950 ، صفحه 232 نوشته شده است كه آدرنالين عدم تعادل را زيادتر كرده و استعداد بروز حملات بعدى آسم را شدت مىدهد .\r\n2 . در كتاب دايرة المعارف بزرگ و جديد طب و جراحى در مبحث مربوط به معالجه امراض ناشى از حساسيت مىنويسد : يكى از عوارض آسم كه هميشه و مخصوصا در مواردى كه آسم قدرى طولانى و توأم با مقدار زيادى اخلاط بلغمى در سينه باشد ، بايد متوجه آن بود ضعف قلب است . آسم هميشه باعث ضعف قلب\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمىشود و ضعف قلب به نوبهء خود مانع از بهبودى آسم مىشود بنابراين ، حلقه مضر و خطرناكى به وجود مىآيد .\r\nو چون معلوم شد كه ضعف قلب مانع از بهبود بيمارى آسم مىشود و سير آن را طولانى مىكند ، مىگوييم كه افدرين ضعيف‌كنندهء قلب است و باعث شدت و وخامت آن مىشود و علت آن تأثير مستقيم بر روى شرايين قلب و انقباض آن‌ها است « 1 » .\r\n3 . در كتاب پاتولوژى پزشكى تأليف بزانسون ، جلد 3 ، چاپ 1949 ، صفحه 268 آمده است : كانتونه ، ژاكلن و سالينياك تصريح كرده‌اند كه تجويز مكرر و متوالى داروهاى سمپاتيكومى متيك ( يعنى ، آدرنالين و افدرين ) به علت اختلالات قلبى و عروقى و ترشحى كه ايجاد مىكنند بىضرر نيست و در حقيقت خود اين داروها مولد آسم هستند .\r\nبسيار ، جاى تأسف است كه در قرن بيستم با وجود اكتشافات شگرف دانش پزشكى ، داروهايى براى معالجه بيماران به كار مىبرند كه خود آن‌ها مولّد مرض است و براى اينكه خوانندگان عزيز ، كيفيت بروز اين اختلالات را دريابند مىگوييم كه بدن مبتلايان به آسم ، غير از بدن شخص سالم است . در بدن شخص سالم تعادل و پايدارى بين عمل اعصاب واگ و سمپاتيك موجود است . هرگاه ، يكى از اين دو دستگاه موقتا و به علتى از حال تعادل خارج شود دستگاه ديگر خودبه‌خود تحريك مىشود و بدن را به حال اوليه برمىگردانده و تعادل را حفظ مىكند ولى مبتلايان به آسم تعادلى ناپايدار دارند ، به اين معنى كه هرگاه يكى از اين دو دستگاه تحريك شود دستگاه ديگر عكس‌العمل نشان\r\n\r\n\r\n","description":"","footnote":"\r\n( 1 ) . اين مطلب در كتاب درمان‌شناسى ، تأليف ريشوو هازار  ( Richaud et Hazard )  ، چاپ 1943 ، صفحه 769 با اين عبارت نوشته شده است :\r\n \" Les doses fortes ou les doses faibles repetees se montrent depressives pour le Coeur \" \r\n","page_name":" 127 ","page_number":127},
  {"content":"\r\n\r\nمىدهد و بيش از اندازه طبيعى ، از حال تعادل خارج شده و عوارض ايجاد مىكند . مثلا ، هرگاه آدرنالين به مقدارى كه معمولا تجويز مىشود به شخص سالم تزريق كنيم ابتدا باعث انقباض عروق و سپس در نتيجه عكس العمل بدن ، توليد اتساع عروق مىشود ولى اين اتساع چندان زياد نيست و بدن در مدت كمى مجددا به حال عادى برمىگردد .\r\nاما در شخص مبتلا به آسم كه تعادل دستگاه واگ و سمپاتيك او ناپايدار است ، آدرنالين ابتدا سريعا اثر كرده ، باعث انقباض عروق مىشود و به اين ترتيب ، ورم مخاط برنش‌ها رفع شده و اسپاسم برنش‌ها نيز مرتفع مىشود و راه ورود و خروج هوا باز مىشود ولى پس از رفع اين تأثير اوليه ، عكس العمل سوء آن بروز مىكند ، عروق متسع شده و ورم بيش از مقدار اوليه مجددا توليد مىشود و اكثر اوقات ، ترشحات بلغمى غليظ و لزج در داخل برنش‌ها و برنشيول‌ها به وجود مىآيد . اين ورم و ترشحات ، به منزلهء خار محركه‌اى تأثير كرده و به طريق رفلكس باعث تشنج عضلات حلقوى برنشيول‌ها و عضلات تنفسى مىشود يعنى ، حمله آسم را به وجود مىآورد . اينجا است كه مؤلف مىگويد داروهاى آسم ، خود مولد آسم هستند . در اين حال ، ناچار ، بايد باز آدرنالين استعمال كرد . استعمال مجدد آدرنالين ، عينا ، همين وضعيت را توليد و ادامه مىدهد و اين امر كه به منزلهء يك حلقه مضر « 1 » محسوب مىشود ، باعث طولانى شدن و شدت و وخامت مرض مىشود و عوارض و خطر ايجاد مىكند .\r\nبنابراين ، آدرنالين و افدرين اگرچه نفع عاجل و فورى دارند ولى ضرر آن‌ها ، به مراتب بيش‌تر است بلكه در حقيقت خود آن‌ها استعداد حملات بعدى آسم را زيادتر مىكنند .\r\n\r\n\r\n","description":"","footnote":"\r\n( 1 ) .  Cercle Vicieux \r\n","page_name":" 128 ","page_number":128},
  {"content":"\r\n\r\n4 . علاوه بر ضررهايى كه در بالا گفتيم ، تجويز آدرنالين به مدت طولانى ايجاد تصلّب شرايين و آتروم نيز مىكند كه باعث فرسودگى و اختلالات عميق در اعضاى بدن مىشود .\r\n5 . به واسطهء مجموعه اين ضررها ، تلفات آسم در سال‌هاى اخير ، به مراتب ، بيش‌تر از سابق شده است . در كتاب مفصّل طب ، جلد 5 ، صفحه 215 آمده است : از وقتى كه در استعمال آدرنالين و داروهاى مشابه آن افراط شده است ، تلفات حاصل از آسم زيادتر شده زيرا باعث اتساع رگ‌هاى مويين و ازدياد ترشحات بلغمى داخل برنش‌ها و انسداد مجارى تنفس از اين بلغم لزج شده است .\r\nبه راستى كه اوضاع عجيب و غريب و حيرت‌آورى در دنياى كنونى حكم‌فرماست . اگر شخصى در حال مستى و غفلت و بىخبرى يك نفر را به قتل برساند ، از همه طرف بانگ برمىخيزد كه اينك قاتل و جنايتكار ! و او را جلب مىكنند و به زندان مىاندازند و اعدام مىكنند ولى اگر حتى پس از اين كه ضررها و تلفات فلان دارو در كتاب‌هاى پزشكى درج و اعلام شد ، باز هم توجهى به اين مسئله نشود و جريان معالجه با داروى مذكور ، هم‌چنان ادامه يابد ، احدى به موضوع اهميت نمىدهد و فوت بيمار ، عادى تلقى خواهد شد .\r\nبه‌هرحال ، آيا با اين اقرار صريح كه آدرنالين و افدرين خطرناك است و تلفات تجويز آن‌ها روز به روز زيادتر مىشود ، باز هم بايد داروى مزبور را براى معالجه بيماران به كار برد يا به كلى آن‌ها را ترك كرد ؟ بديهى است منطق عقل و علم حكم مىكند كه بايد تمام اطبا تصميم قطعى و همگانى بگيرند كه ديگر آن‌ها را تجويز نكنند و داروهاى مفيدى جانشين آن‌ها كنند ولى متأسفانه ، اوضاع پزشكى و دارويى دنياى كنونى چنين وضعى را ايجاب نمىكند زيرا اولا امروزه ، آن‌قدر دامنه علم طب وسيع شده و به شاخه‌هاى متعدد تقسيم شده و طول و تفصيل پيدا كرده است كه احدى از اطبا ، فرصت و مجال تحقيق در اطراف\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكليه قضايا و اكتشافات علمى را ندارد و لذا عدّه خيلى زيادى از اين قبيل داروها هم‌اكنون موجود است كه ضررهاى آن‌ها را محققان به تجربه دريافته‌اند ولى در بازارهاى دارويى دنيا رواج كامل دارد . مثلا ، همين آدرنالين و افدرين با وجود ضررهاى فوق العاده زيادى كه براى آن‌ها شرح داديم آن‌قدر شهرت پيدا كرده كه حتى در كشورهاى اروپا قبل از اينكه طبيب بيمار را ببيند و معاينه كند براى معالجه او تجويز مىكند .\r\nدر كتاب دايرة المعارف بزرگ و جديد پزشكى - جراحى ، در مبحث مربوط به معالجه آسم ، پس از اين كه ضررهاى داروهاى سمپاتومى متيك ( آدرنالين ، افدرين و غيره ) را شرح مىدهد ، اظهار تأسف مىكند و چنين مىنويسد : اكثر اوقات ، طبيب قبل از آنكه بيمار را ببيند ، اين قبيل داروها را تجويز مىكند .\r\nبه اين ترتيب ، فقط خدا مىداند كه شهرت خارج از اندازهء بسيارى از داروهاى مضر كنونى در حال حاضر چه خطرات عظيمى براى افراد بشر به بار مىآورد . ناگفته نماند كه يكى از اطباى قديم ايران ، مقدمه‌اى بر فصول بقراط نوشته است كه فقط دو جمله از آن را در اينجا نقل مىكنم و آن اين است :\r\nطبيب اگر مريضى داشته باشد كه در تشخيص مرض او مشكوك باشد البته با اطباى دانشمند مجرب مشورت كند . اجتماع مرضى « 1 » را كمال طبابت نداند .\r\nطبيب بايد روزى سه چهار مريض از روى دقت ببيند ، بعد در فكر آن‌ها باشد تا روز ديگر .\r\nبه عقيده من علىرغم تمام تبليغات سويى كه از چندى به اين طرف ، مرتبا ، نسبت به همه چيز ايران شده و مىشود و دايما ايرانيان را نسبت به نژاد ايرانى بدبين كرده و مىكنند ، با اين همه ، هنوز هم اطباى اين كشور از اطباى ساير كشورهاى دنيا نسبت به بيماران خود دلسوزتر و علاقه‌مندتر و در معالجات خود دقيق‌تر هستند و اگر بىبندوبارى مختصرى هم وجود داشته\r\n\r\n\r\n","description":"","footnote":"\r\n( 1 ) . [ مرضى : بيماران 
  ]\r\n","page_name":" 130 ","page_number":130},
  {"content":"\r\n\r\nباشد از تحف و هداياى اروپا است كه به مشرق‌زمين سرايت كرده و الّا ايرانيان قديم چنين نبوده‌اند .\r\nثانيا فعاليت‌هاى تبليغاتى عجيبى كه امروزه مؤسسات عظيم دارويى براى فروش محصولات خود در بازارهاى جهانى دارند و رقابت شديد بين مؤسسات مختلف ، بزرگ‌ترين مانع براى پى بردن اطبا به ضرر داروهاى كنونى به شمار مىرود ، زيرا هر مؤسسه با هزار نيرنگ مىكوشد فرآورده‌هاى خود را كاملا بىعيب و نقص جلوه داده ، با تعريف و تمجيد زياد آن‌ها را در دل همه جا دهد و هيچ عاملى هم از اين فعاليت و رقابت شديد مؤسسات دارويى نمىتواند جلوگيرى كند و به اين ترتيب ، اين مؤسسات ابتكار عمليات پزشكى و دارويى جهان را در دست گرفته‌اند و علم طب را درست به صورت يك تجارت واقعى درآورده‌اند .\r\n\r\nاكنون در اين آشوب عظيم جهانى ، تكليف ما ايرانيان چيست ؟\r\nبه عقيده من تنها راهى كه سلامت جسم و روح بيست ميليون افراد ايرانى را به بهترين وجهى تأمين مىكند و جان و مال مردم را از نظر درمان بيمارىها نجات مىدهد ، اين است كه ابتدا سعى و كوشش كنيم با به دست آوردن استقلال علمى ، از تقليد و تبعيت كوركورانه بپرهيزيم و به عبارت ديگر ، چشم و گوش ما دايما به دروازه‌هاى اروپا و آمريكا نباشد و مجبور نباشيم هر مطلبى را بدون مطالعه و تحقيق بپذيريم و هر دارويى را كه با تبليغات فريبنده به ما تحميل مىكنند ، بىدرنگ قبول كنيم . پس از اينكه اين نظر تأمين شد ، با تجسسات دقيق ، قسمت‌هاى خوب و بد طب امروز را از يكديگر تفكيك كنيم ، آنچه مفيد است بپذيريم و قسمت‌هاى مضر را دور بيندازيم و به اين ترتيب كم‌كم با بيدار كردن حس ابتكار و ابداع علمى ، در پزشكان و داروسازان جوان مىتوانيم صفحه نوينى را در تاريخ پزشكى و دارويى ايران باز كنيم و مسلّما اين اقدام نتايج بسيار درخشانى را براى ملت ايران به بار خواهد آورد و در آن\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nموقع مردم دنياى غرب براى دانشمندان ايران اقلا به اندازه‌اى كه براى دانشمندان ژاپن احترام قايل‌اند ، ارزش و شخصيت قايل خواهند شد . براى انجام اين امر بايد از دو راه يكى را انتخاب كنيم :\r\nراه اول كه مهم‌تر و شايسته‌تر است ، اين است كه يك آكادمى پزشكى ، رسما ، تأسيس كنيم و افرادى كه عشق و علاقه به تحقيقات و تجسسات پزشكى دارند ، اعم از استادان دانشگاه يا اطبا و داروسازان خارج از كادر دانشگاه به عضويت اين آكادمى برگزيده شوند و البته اولياى امور كشور بايد خيال اين افراد را از حيث معاش و زندگى كاملا راحت كنند . آن‌گاه اين انجمن تمام اوقات شبانه‌روزى خود را به مطالعه و تحقيق در بهبود وضع پزشكى و دارويى ايران صرف كند و پس از غور و بررسى كامل در قضايا و مباحث علمى ، چكيده مطالعات خود را به صورت نشريه‌هاى مرتبى ، به اطلاع عموم اطبا و داروسازان ايران برساند و كادر پزشكى و دارويى كشور ما را از نظر علمى رهبرى كند و وحدت نظر كامل بين افراد اين صنف برقرار سازد . البته اين انجمن با كليه محافل پزشكى رسمى و غير رسمى دنيا نيز ارتباط كامل و دايم برقرار كرده و تبادل نظر علمى كند .\r\nاگر چنين تشكيلاتى به وجود آيد ، بدون كوچك‌ترين ترديد ، روش‌هاى بهتر و سهل‌ترى براى معالجه بيماران به وجود خواهد آمد و ضمنا از ورود يك مشت داروهاى مضر و گران‌قيمت جلوگيرى شده و سالى ميليون‌ها تومان ارز از كيسه مردم فقير اين كشور خارج نخواهد شد . ولى با كمال تأسف ، بايد بگوييم چنين امرى كه اين اندازه اهميت حياتى براى كشور ما دارد با اوضاع روحى و صفات اخلاقى كه فعلا در افراد اين كشور حكم‌فرماست ، به اين زودىها عملى نخواهد شد زيرا چون اعضاى چنين انجمنى ، صاحب امتيازات علمى و افتخار و احترام اجتماعى و شخصيت بين‌المللى خواهند بود و دانشمندان جهان آن‌ها را به رسميت خواهند شناخت لذا به محض اين كه تصميم به تأسيس چنين\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nانجمنى گرفته شود ، رقابت شديد صنفى شروع شده و متنفذان عالىقدر كشور براى قبولاندن افراد خاصى فعاليت خواهند كرد و خاصّه خرجىها به عمل خواهد آمد و يك وقت نگاه مىكنيم و مىبينيم كسانى انتخاب شده‌اند كه به‌واسطهء اشتغالات گوناگونى كه دارند در تمام اوقات شبانه‌روز حتى نيم ساعت هم مجال تحقيقات و تجسسات علمى را ندارند و به‌علاوه ، چون از روى استحقاق هم تعيين نشده‌اند مورد اعتماد قاطبه اهل فن نخواهند بود . بنابراين ، نتيجه عملى عايد ملت ايران نشده و موضوع از نظر علمى به كلى منتفى خواهد شد .\r\nراه دوم كه البته اهميت آن به درجه اهميت اولى نمىرسد ولى با اين حال ، خواهد توانست بارى از دوش ملت ايران بردارد و مشكلات متعدد پزشكى و دارويى ايران را به مقدار قابل ملاحظه‌اى حل كند ، عبارت است از انتشار مجلات علمى از طرف افرادى علاقه‌مند به تحقيقات و تجسسات پزشكى و دارويى كه مباحثى را مرتبا مطرح كنند و براى اطلاع همگان انتشار دهند و پزشكان و داروسازان كشور ، اعم از استادان محترم دانشگاه يا خارج از كادر دانشگاه ، نظر خود را راجع به موضوع مورد بحث در آن مجلات منعكس كنند .\r\nتجزيه و تحليل قضايا ، به‌تدريج ، كار خود را خواهند كرد و تأثير مفيد آن در اجتماع كم‌كم ظاهر خواهد شد . اين امر با اوضاع فعلى كشور ، عملى است و فقط موكول به اين است كه يك يا چند نفر فداكارى كنند و در اين راه پيش قدم شوند .\r\nبا چنين نيّت و به منظور رسيدن به چنين هدف مقدسى است كه مجله دنياى علم شروع به كار كرده ، براى ساير جويندگان حقيقت ، اين جاده را - كه تاكنون ، غير قابل عبور به نظر مىرسيد - كوبيده و صاف و هموار كرده است .\r\nاينك ، ما براى اولين بار ، به ملت ايران ، به‌ويژه عموم آقايان اطبا و داروسازان كشور بدين وسيله اعلام مىكنيم كه ما مىتوانيم به جاى يك عده از داروهاى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمضر و گران قيمت كنونى ، يك عده داروهاى گياهى مفيد و ارزان قيمت كه اكثر آن‌ها از محصولات كشور خود ما باشد ، پيشنهاد و معرفى كنيم . هم‌وطنان عزيز توجه فرماييد ، اكنون در كليه كشورهاى اروپا و آمريكا ، مصرف گياهان طبى براى معالجه بيماران روز به روز رو به افزايش است و چنان‌كه به‌تدريج ، ثابت خواهيم كرد ، هر قدر علم پيشرفت مىكند ، مزيت و رجحان داروهاى گياهى كه ساخته و پرداخته دست طبيعت‌اند بر داروهاى شيميايى كه مصنوعا در لابراتوارها ساخته مىشوند معلوم مىگردد .\r\n\r\nگوم آمونياك جانشين طبيعى آدرنالين و افدرين\r\nاينك اولين نمونه اين داروهاى گياهى را به جاى آدرنالين و افدرين براى معالجه آسم معرفى مىكنيم و از اطبا و داروسازان كشور تقاضا مىكنيم در اين باره صريحا اظهارنظر كنند . اين داروى گياهى يك صمغ سقزى است كه به زبان فرانسه آن را گوم آمونياك « 1 » گويند و از يك گياه علفى با ارتفاع 2 - 1 متر كه از خانواده گياهان چترى است به دست مىآيد .\r\nالبته كشف خواص دارويى اين صمغ مربوط به امروز و ديروز نيست بلكه سوابق تاريخى طولانى دارد ولى اكنون در كشور ما متداول نيست ، بنابراين ، آقايان اطبا از خواص آن آگاه نيستند . ابتدا براى آشنايى به خواص و فوايد اين صمغ طبى ، مىگوييم :\r\nدر اروپا ، از چند قرن به اين طرف ، بارها صمغ مزبور مورد توجه محافل پزشكى قرار گرفته است و آن را براى معالجه آسم ، برنشيت مزمن و بعضى امراض ديگر به كار مىبرده‌اند ولى هرچند وقت يك‌بار كه يك داروى شيميايى جديدى براى معالجه امراض مزبور كشف مىشد ، موقتا ، مصرف اين صمغ كم\r\n\r\n\r\n","description":"","footnote":"\r\n( 1 ) .  Gomme ammoniaque \r\n","page_name":" 134 ","page_number":134},
  {"content":"\r\n\r\nمىشد و تمام توجه اطبا به طرف آن داروى شيميايى جديد الاكتشاف معطوف مىشد تا اينكه كم‌كم ضررهاى آن دارو معلوم مىشد و مجددا اين صمغ سقزى را براى معالجه امراض مزبور به كار مىبردند . به اين ترتيب ، گوم آمونياك عجيب‌ترين سرنوشت را در جريان دانش پزشكى و داروسازى پيدا كرده و چندين مرتبه در رديف داروها قرار گرفته و مجددا از رديف خارج شده است و چنان‌كه از نوشته‌هاى دايرة المعارف طبى فرانسه و كتاب مفردات پزشكى ، تأليف پلانشون ، چاپ 1949 برمىآيد ، اطباى قرن هفدهم و هيجدهم اروپا در مدح و ستايش اين صمغ ، داد سخن داده و آن را در بسيارى از تركيبات دارويى داخل كردند ولى در نيمه اول قرن نوزدهم از ارزش و اعتبار افتاد و اطبا آن را به كار نمىبردند اما در نيمه دوم قرن نوزدهم ، مجددا مورد توجه محافل پزشكى و دارويى قرار گرفت و باز در نيمه اول قرن بيستم به‌واسطهء ظهور آدرنالين و افدرين براى بار ديگر از اهميت و اعتبار افتاد . بالاخره ، امروز و هم‌اكنون باز در كشورهاى فرانسه ، انگلستان و آلمان رواج پيدا كرده است ، بنابراين ما لازم مىدانيم در اين‌باره تحقيقات دقيق كنيم تا معلوم شود ماهيت اين صمغ چيست و چه تأثيرى در معالجه آسم و برنشيت مزمن دارد و ابتدا كدام قوم و ملت به خواص آن پى بردند و بهترين نوع اين صمغ در كداميك از كشورهاى دنيا به وجود مىآمد و آيا شايسته است كه ما نيز مثل اطباى كنونى فرانسه ، انگلستان و آلمان به ترويج آن بكوشيم و براى بيماران به كار بريم يا خير ؟\r\nبراى روشن شدن مطالب بالا ، ابتدا بايد ببينيم اروپاييان راجع به تاريخچه اين صمغ چه مىگويند در كتاب مفردات پزشكى ، تأليف پلانشون كه يكى از كتب كلاسيك امروزه است و در دانشكده‌هاى پزشكى فرانسه تدريس مىشود ، در جلد دوم ، صفحه 1556 مىنويسد :\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتاريخچه : آيا قدما گوم آمونياك را مىشناخته‌اند ؟ چنين امرى مشكوك به نظر مىرسد . معلوم نيست دارويى كه ديسقوريدوس به نام آمونياكوم ناميده است داروى فعلى باشد و نيز مطمئن نيستيم كه قبل از قرن دهم ميلادى ، اين ماده دارويى ، شناخته شده باشد و گياهى كه اين صمغ از آن به دست مىآيد از اوايل قرن نوزدهم شناخته شد و چنين به نظر مىرسد كه اولين شرح دربارهء گياه مزبور توسط دون در 1829 داده شده است .\r\nآنچه از اين نوشته استنباط مىكنيم اين است كه اولا به عقيده اروپاييان معلوم نيست كه دانشمندان قديم يونان اين صمغ را مىشناخته‌اند و چون از ايران قديم نيز نامى نبرده‌اند بنابراين ، ايرانيان نيز داروى مزبور را نمىشناخته‌اند . ثانيا خواص اين صمغ در قرن دهم بر اروپاييان معلوم شده ولى گياهى كه صمغ مزبور از آن به‌دست مىآيد ، در قرن نوزدهم شناخته شده است !\r\nدر اينجا تعجبى به ما دست مىدهد و سؤال مىكنيم ، چطور مىشود 9 قرن قبل از اين كه گياه را بشناسند به خواص صمغ آن پىبرده‌اند ؟ زيرا صمغ را از گياه مىگيرند و شناسايى اين‌ها بايد مقارن يكديگر باشد ، مگر اينكه اين صمغ را از ده قرن قبل از جاهاى ديگر به اروپا مىبرده‌اند و اروپاييان خواص آن را از ديگران آموخته‌اند و در قرن نوزدهم خودشان درصدد برآمده و گياه آن را پيدا كرده و به توصيف آن پرداخته‌اند .\r\nبراى حل اين مسئله بايد ببينيم اروپاييان چه خواصى براى اين صمغ قايل‌اند و خواص مزبور از چه موقع و به چه ترتيب بر آن‌ها معلوم شده است .\r\nتروسو « 1 » يكى از سرشناس‌ترين اطباى اواسط قرن نوزدهم فرانسه و كسى است كه ديولافوا « 2 » معروف‌ترين پزشك فرانسه در اوايل قرن بيستم دربارهء او مىگويد :\r\n\r\n\r\n","description":"","footnote":"\r\n( 1 ) .  Trousseau \r\n( 2 ) .  Dieulafoy \r\n","page_name":" 136 ","page_number":136},
  {"content":"\r\n\r\nبه عقيده من ، سه مرد ، هر كدام از جهتى ، در سرنوشت طب قرن نوزدهم تأثير فوق العاده داشته‌اند ، اين نوابغ نيكوكار عبارت‌اند از : لائنك ، تروسو و پاستور .\r\nتروسو در مشاهدات بالينى ، دقت و وسعت معلومات پزشكى ، يكى از اطباى بىنظير فرانسه در عصر خود بود و اتفاقا خودش نيز به آسم مبتلا بود و در اين بيمارى مطالعات خيلى زياد داشت . اين پزشك دانشمند گوم آمونياك را در خود و ساير بيماران مبتلا به آسم امتحان كرده و مىگويد : نتايج بسيار درخشانى از آن گرفته‌ام مخصوصا در آسم مرطوب كه در اواخر حمله مرض ، اخلاط زيادى از سينه خارج مىشود ، گوم آمونياك خروج اين اخلاط را سهل كرده و دوره مرض را كوتاه مىكند و حتى از عود حملات نيز جلوگيرى مىكند .\r\nبا جست‌وجو در كتاب‌ها مىبينيم ويرشو « 1 » قبل از تروسو به اين خواص آگاه بوده ، مخصوصا قيد كرده است كه گوم آمونياك ، حركات مژگان‌هاى لرزان « 2 » موجود در سلول‌هاى برنش را تحريك و تشديد مىكند . براى اثبات اين امر ، هانرى لكلر آزمايش بسيار جالبى كرد و آن اينكه قسمتى از بافت گلوى قورباغه را كه داراى مژگان‌هاى لرزان است جدا كرده و آن را روى يك سطح گسترد .\r\nاين مژگان‌ها كه در حكم يك عده بىنهايت زياد پاهاى ميكروسكوپى است به‌طور يكنواخت حركت كرده ، در نتيجه ، بافت مزبور را به حركت در مىآورند .\r\nدر اين حال ، اگر قدرى محلول گوم آمونياك را روى اين بافت بريزيم حركت آن فوق العاده سريع خواهد شد . به اين ترتيب ، ثابت مىشود كه گوم آمونياك حركت اخلاط سينه را از پايين به بالا آسان و خروج آن را سهل مىكند\r\n\r\n\r\n","description":"","footnote":"\r\n( 1 ) .  Virchow \r\n( 2 ) .  Cils vibratiles \r\n","page_name":" 137 ","page_number":137},
  {"content":"\r\n\r\nبنابراين ، در آن دسته از بيمارىهاى ريوى كه اخلاط در شاخه‌هاى برنش متوقف شده ، مخصوصا در پيران ، اين دارو بسيار نافع است .\r\nاگر باز هم به عقب برگرديم و عقيده دانشمندان قرن هيجدهم را دربارهء خواص اين صمغ جست‌وجو كنيم ، خواهيم ديد عده‌اى از اطباى آن زمان ، به‌شدت ، هواخواه اين دارو بودند و معروف‌ترين آن‌ها كه مورى « 1 » و ليوتود « 2 » و آلستون « 3 » و آليبر « 4 » باشند ، در روى اين دارو مطالعات زياد كرده و مخصوصا ژوفروا « 5 » خواص معجزه‌آسايى براى آن قايل بود كه به شرح زير خلاصه مىشود :\r\nگوم آمونياك اجزاى صلب را نرم كرده ، اخلاط غليظ را قطعه‌قطعه مىكند ، اورام را تحليل مىبرد و براى بيماران مبتلا به آسم مفيد است . سقيروس كبد « 6 » ، ماساريقا « 7 » ، طحال و رحم را به تحليل مىبرد و سدّه‌ها را دفع مىكند و مواد متحجره مفاصل را از بين مىبرد ( به نقل از كتاب مفصّل مفردات پزشكى ، چاپ 1757 ، جلد 4 ، صفحه 165 ) .\r\nآلستون ، پزشك انگليسى ، در ابتداى امر منكر اين همه خواص و منافع براى صمغ مزبور بود و به‌طور تمسخر و استهزا مىگفت : الحق داروى بسيار خوبى است به شرط اين كه معتقد به گفته‌هاى ژوفروا باشيم ( به نقل از كتاب مفردات پزشكى ، جلد 2 ، صفحه 438 ، چاپ لندن 1770 ) . چون اين عبارت بسيار عجيب به نظر مىرسد ، بايد موشكافى كنيم و علت اينكه آلستون آن را بيان كرده است دريابيم . ما با جست‌وجوى زياد پىبرديم كه ژوفروا مقدم بر همه محققان بوده است و اطباى قرن هيجدهم ، جملگى به استناد گفته‌هاى او\r\n\r\n\r\n","description":"","footnote":"\r\n( 1 ) .  Murray \r\n( 2 ) .  Liautaud \r\n( 3 ) .  Alston \r\n( 4 ) .  Alibert \r\n( 5 ) .  Geoffroy \r\n( 6 ) . ورم و آماس سخت كبد ( دهخدا ) همان سيروز است\r\n( 7 ) . مزانتر ( دهخدا )\r\n","page_name":" 138 ","page_number":138},
  {"content":"\r\n\r\nاين خواص را براى گوم آمونياك قايل بودند و چون گفته‌هاى ژوفروا نيز متكى به موازين علمى نبود و از روى تجربه ، در حيوانات كه معمول آن زمان بود ، به‌دست نيامده بود ، بلكه بر اساس فرض‌هاى بىپايه‌اى استوار بود ، براى همين ، آلستون مىگفت ما اين مطالب را قبول مىكنيم به شرطى كه به شخصيت علمى ژوفروا ايمان داشته باشيم . به عبارت ديگر ، خواسته است بگويد ما اين همه خواص را براى گوم آمونياك ، فقط به اتكاى گفته ژوفروا قبول مىكنيم نه به استناد موازين علمى .\r\nيك جمله از كتاب دايرة المعارف طبى ، اين مدعا را به اثبات مىرساند و آن اين است كه مىگويد : « خواص درمان‌بخش گوم آمونياك ، كم‌تر از يك دقيقه آزمايش به‌دست آمده و بيش‌تر متكى به فرض‌هاى بىاساس و غير موجهى بود كه براى آن در برابر بيمارىها قايل بودند » .\r\nاكنون اين سؤال پيش مىآيد كه چگونه مىتوان قبول كرد اين همه خواص گوم آمونياك را صرفا از روى فرض و تصوّر و بدون اينكه اساس و مبناى علمى در كار باشد كشف كرده باشند . براى اينكه اهميت مطالب معلوم شود ، در يك جمله كوتاه خواص متعدد اين صمغ را كه ژوفروا به آن معتقد بود مىشماريم :\r\nگوم آمونياك هر ورمى كه در اعضاى داخلى بدن باشد به تحليل مىبرد ، تشنجات را بر طرف مىكند ، اخلاط غليظ را رقيق كرده دفع مىكند ، قسمت‌هايى از اعضاى بدن را كه سخت و صلب باشد ، نرم كرده به حال عادى برمىگرداند ، مخصوصا ، براى سقيروس كبد و طحال و ماساريقا و رحم نافع بوده و آن‌ها را به تحليل مىبرد ، سدّه‌ها را دفع مىكند ، مواد متحجره مفاصل را از بين مىبرد ، مدر طمث است ، تنگ نفس آسم را موقوف مىكند و غيره .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبر دانشمندان و متخصصان فن پوشيده نيست كه كشف اين همه خواص درمان‌بخش در يك صمغ مستلزم تجربيات دقيق و طولانى در طى قرن‌هاى متمادى است ، پس چگونه ژوفروا به خواص مزبور پىبرده است ؟ اگر فقط يكى از آن‌ها ، مثلا ، تنگ نفس آسم را در نظر بگيريم ، مىبينيم اطباى اروپا مدت سيصد سال است در چگونگى پيدايش و علت بروز آن بحث‌هاى طولانى كرده و مشاجرات و اختلاف نظرهاى شديد با يكديگر داشته‌اند . گروهى معتقد بوده‌اند كه اين تنگى نفس در نتيجه تشنج عضلات حلقوى كه گرداگرد برنشيول‌ها را احاطه كرده است پيدا مىشود . جمعى ديگر مىگفتند بر اثر پر شدن شاخه‌هاى باريك برنش از بلغم غليظ و لزج بروز مىكند و بالاخره ، اكنون هم كه در قرن بيستم هستيم با وجود اختراع برنكوسكوپ كه با آن مىتوان داخل برنش‌ها را با چشم ديد ، بنابراين ، هنوز چنان‌كه در كتاب‌هاى جديد پزشكى مىنويسند ، چگونگى پيدايش تنگىنفس كاملا معلوم نشده و اجمالا معتقدند كه در عين حال ، هم تشنج و هم وجود اخلاط غليظ و هم ورم مخاط داخلى برنش‌ها و برنشيول‌ها از عوامل بروز اين تنگىنفس به شمار مىروند و اين مسلّم است كه تا وقتى كيفيت بروز يك بيمارى به درستى معلوم نشود ، نمىتوان داروهايى را براى درمان آن به كار برد . پس چگونه اين همه آثار و خواص را اطباى قرن هيجدهم اروپا در گوم آمونياك كشف كرده و براى معالجه انواع بيمارىها به كار برده‌اند ؟\r\nهر قدر بخواهيم از روى كتب اروپايى اين مسئله را تحقيق كنيم ، چيزى به‌دست نخواهيم آورد و تاريخ پزشكى در اين زمينه خاموش است . علت خاموشى آن اين است كه اروپاييان سعى كرده‌اند در كليه كتب علمى تا آنجا كه ممكن است تمام اكتشافات را به خود نسبت دهند و به اين طريق ، آقايى و سيادت جهانى را مطلقا براى خود حفظ كنند . براى انجام اين امر ، ناچار اسمى از دانشمندان ايران و يونان قديم نبرده و اگر هم برده‌اند گفته‌هاى آن‌ها را\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nكودكانه ، عاطل و باطل جلوه داده‌اند و فقط عده معدودى از مورخان هستند كه با كمال انصاف حقايق را ابراز كرده‌اند . جرج سارتون ، يكى از اين مورخان است كه مىگويد : تمام تواريخ عمومى جهد بليغ كرده‌اند كه كارهاى اروپاييان را جلوه‌گر سازند . اين كار به منظور خاص انجام شده و در آن هر چيز حول محور ترقى و پيشرفت اروپا دور مىزند . البته اين نظر به كلى غلط است و اگر تجارب گرانبهاى مشرق‌زمين در سطح تجربيات غربيان قرار نگيرد تاريخ نوع بشر ناقص خواهد ماند .\r\nآرى ، تاريخ نوع بشر ناقص است و بايد اصلاح شود و تاريخ هيچ‌يك از علوم به اندازه تاريخ طب احتياج به اين اصلاح ندارد . اكنون ، اسرار مربوط به گوم آمونياك را من براى شما فاش مىكنم تا ميزان حق‌كشى اروپاييان نسبت به دانشمندان قديم ايران به خوبى ، واضح و آشكار شود و حقايق شگرفى بر ايرانيان معلوم شود .\r\nاندكى از تحقيقات پزشكى مربوط به اين صمغ ، متعلق به دانشمندان قديم يونان و مقدار بيش‌تر آن مربوط به تجسسات پزشكى دانشمندان ايران نظير رازى ، اهوازى ، طبرى ، ابن سينا و غيره بوده است و تمام مطالعات اطباى اروپا ، در مدت چند قرن اخير ، متكى به گفته‌هاى دانشمندان قديم ايران بوده است . مثلا ، در دايرة المعارف طبى فرانسه مىنويسد : فولر « 1 » ، ريكارد « 2 » ، مورتون « 3 » ، ميچليس « 4 » ، اورس « 5 » ، پلنك « 6 » ، پررا « 7 » ، فيليز « 8 » ، شنيدر « 9 » ، ژوفروا « 10 » ،\r\n\r\n\r\n","description":"","footnote":"\r\n( 1 ) .  Fuller \r\n( 2 ) .  Ricard \r\n( 3 ) .  Morton \r\n( 4 ) .  Michaelis \r\n( 5 ) .  Evers \r\n( 6 ) .  Plenk \r\n( 7 ) .  Pereira \r\n( 8 ) .  Fieliz \r\n( 9 ) .  Schneider \r\n( 10 ) .  Geoffroy \r\n","page_name":" 141 ","page_number":141},
  {"content":"\r\n\r\nالستون « 1 » ، دون « 2 » ، تروسو « 3 » ، ليوتود « 4 » ، آليبر « 5 » ، ويرشو « 6 » ، دليو « 7 » و غيره دربارهء خواص گوم آمونياك مطالعات زيادى كرده‌اند ولى وقتى كه كتاب‌هاى زكرياى رازى ، قانون شيخ الرئيس ابو على سينا و ساير كتب طب قديم را مىخوانيم مىبينيم ، گفته‌هاى اروپاييان همه اقتباس از اين كتاب‌ها است و هيچ‌گونه مطلب جديد و تحقيق تازه‌اى در اين‌باره نياورده‌اند .\r\n\r\nاوشه ، اشق ، وشا يا گوم آمونياك\r\nگوم آمونياك را به فارسى اوشه و به عربى اشق مىگويند و عطارهاى تهران آن را وشا مىنامند و ما هريك از آن را جداگانه شرح مىدهيم .\r\n* در دايرة المعارف طبى فرانسه مىنويسد : اطباى قرن هيجدهم فرانسه گوم آمونياك را براى معالجه آسم به كار مىبردند كه چسبندگى اخلاط سينه را كم ، دفع آن‌ها را سهل و تشنج را بر طرف مىكند . در قانون ابن سينا نيز چنين مىخوانيم : « ينفع من الربو و عسر النفس و انتصابه اذا لعق بعسل او بماء الشعير » يعنى : « براى آسم و عسر النفس و انتصاب « 8 » آن مفيد است ، هرگاه به‌طور لعوق « 9 » با عسل يا ماء الشعير تجويز شود » و در كتاب مخزن الادويه مىنويسد : « آشاميدن\r\n\r\n\r\n","description":"","footnote":"\r\n( 1 ) .  Alston \r\n( 2 ) .  Don \r\n( 3 ) .  Trousseau \r\n( 4 ) .  Lieutaud \r\n( 5 ) .  Alibert \r\n( 6 ) .  Virchow \r\n( 7 ) .  Delioux \r\n( 8 ) . انتصاب نفس ، حمله بسيار شديد آسم است كه در كتب طبى به نام اورتينى  ( Orthopnee )  ثبت شده است ( دكتر مصطفوى ) .\r\n( 9 ) . داروى ليسيدنى ( دكتر مصطفوى )\r\n","page_name":" 142 ","page_number":142},
  {"content":"\r\n\r\nآن با ماء الشعير به طريق لعوق اندك‌اندك جهت ربو و عسر النفس و انتصاب آن و تنقيه سينه از رطوبات لزجه مفيد است » .\r\n* در دايرة المعارف طبى مىنويسد : « چون گوم آمونياك ، محلل اورام و ذوب‌كننده است ، به اين جهت آن را از خارج به‌طور ضماد براى معالجه تومورها و اورام صلبه از هر نوع كه باشد و هم‌چنين در سده‌هاى احشاء به‌طور خوراكى تجويز مىكنند » . توضيح اينكه هرگاه احتقان يا التهاب در بافت‌ها و اعضاى بدن ( مخصوصا غدد ) پيدا شود و اين امر به طول انجامد ، كم‌كم عضو مزبور سفت و صلب شده و حجم آن تغيير مىكند و مجارى آن مسدود مىشود و اين را سدّه گويند . اطباى اروپا در قرن هيجدهم ميلادى براى باز كردن سده و از بين بردن ورم عضو چنان‌كه گفتيم گوم آمونياك را به كار مىبردند . شيخ در قانون مىنويسد : « تحليله و تقنتيحه « 1 » قوى » يعنى اورام را تحليل مىبرد و سده‌ها را باز مىكند و اثرش در اين‌باره قوى است و در مخزن الادويه چنين نوشته شده است : « محلل « 2 » قوى و مفتح « 3 » سده جگر و سپرز و افواه عروق « 4 » » .\r\n\r\n\r\n","description":"","footnote":"\r\n( 1 ) . [ در متن مقاله ، عين عبارت بالا به كار رفته در حالى كه در تطبيق با دو نسخه از كتاب قانون كه در دسترس گردآورنده بود ، تجفيفه صحيح است . البته با توجه به ادامه بحث در قانون ، مفهوم مورد نظر مرحوم مؤلف ، صحيح به نظر مىرسد 
  ] .\r\n( 2 ) . محلل را به زبان فرانسهرزوليتيو  ( Resolutive )  گويند ( دكتر مصطفوى )\r\n( 3 ) . فتح يعنى بازكننده و به زبان فرانسه ديزابستروان  ( Desobstruant )  گويند ( دكتر مصطفوى ) .\r\n( 4 ) . مفتح افواه عروق ، يعنى ، بازكننده منافذ رگ‌ها ، پس اشق مثل يدور دو پتاسيم عروق را متسع مىكند و باعث ترشح مائيت خون به خارج و سيلان اخلاط مىشود و دفع آن‌ها را به خارج آسان مىسازد و از زمان تروسو به بعد يدور دوپتاسيم را به همين منظور تجويز كنند ( دكتر مصطفوى ) .\r\n","page_name":" 143 ","page_number":143},
  {"content":"\r\n\r\n* در دايرة المعارف مىنويسد : شنيدر « 1 » ، صلابت مزمن و تحجر مفصل مچ يك نفر بيمار را كه بر اثر شكستگى استخوان پيدا شده بود ، با ضماد گوم آمونياك بهبود بخشيده است . در قانون مىنويسد : « اذا ضمد بالعسل و الزفت حلل تحجر المفاصل » . يعنى ، « اگر اشق را با عسل و زفت مخلوط كرده و بر مفصل ضماد نمايند تحجر را تحليل مىبرد » .\r\n* در دايرة المعارف مىنويسد : پزشك ديگرى غدد خنازيرى و غير خنازيرى را با ضماد گوم آمونياك درمان كرده است . در قانون چنين مىخوانيم : « يطلى و يضمد به ينفع من الخنازير و الصلابات و السلع » يعنى :\r\n« ماليدن و ضماد كردن آن براى معالجه خنازير و تومورهاى صلب و تومورهاى كيسه‌اى نافع است » . در مخزن الادويه مىنويسد : خوردن آن براى تحليل صلابت كبد و طحال و ضماد و طلاى « 2 » آن جهت تليين صلابت مفاصل و صلابت انثيين « 3 » و استسقا نافع است . هم‌چنين شيخ در قانون مىنويسد : « اذا شرب منه درخمى نفع من صلابه الطحال و صلابه الكبد و كذالك اذا طلى بخل و ينفع من الاستسقا » يعنى ، « هرگاه يك درهم از آن آشاميده شود براى تحليل صلابت طحال و صلابت كبد نافع و طلاى آن با سركه همين خاصيت را داشته و در استسقا مفيد است » . در كتاب اكسير اعظم تأليف حكيم محمد اعظم خان هندى ، جلد سوم ، صفحه 152 در باب علاج ورم صلب طحال داروهاى خيلى زياد و نسخه‌هاى متعددى ذكر مىكند كه تقريبا در تمام آن‌ها اشق موجود است ، مثلا ، مىنويسد ، نسخه‌اى كه اثر آن بسيار قوى و عجيب است : اگر انجير سياه 25 عدد در سركه كبر دو شبانه‌روز خيسانيده در شراب كنند تا مثل\r\n\r\n\r\n","description":"","footnote":"\r\n( 1 ) .  Schneider \r\n( 2 ) . يعنى ماليدن ( دكتر مصطفى )\r\n( 3 ) . هر دو بيضه\r\n","page_name":" 144 ","page_number":144},
  {"content":"\r\n\r\nمرهم شود پس قسط تلخ : چهار درم ، مغز بادام تلخ : چهل و پنج عدد ، بيخ كبر ، اسقولوقندريون ، گل گز ، برگ گز ، عنب الثعلب : هر يك سه درم ، اشق : دو درم ، آميخته بر كاغذ آلوده بر طحال نهند بر نهار و بعد از يك ساعت بشويند به آبى كه بابونه و اكليل الملك و اشنه و كرنب برابر در آن پخته باشند و باز تكرار ضماد نمايند هر روز چهار پنج بار تا سه روز متواتر هرگز اثرى از ورم صلب طحال نماند . در نسخه خطى كتاب طب شفايى تأليف مظفر بن محمد شفايى كاشانى ، كه داراى حواشى متعددى است در فصل صلابت و عظم طحال ، حاشيه‌اى دارد به اين عبارت : قرص ايرسا سپرز را نرم سازد . محمد بن زكريا گفته كه چون اين قرص را مطحول « 1 » با سكنجبين بخورد و در مدت چند روز شفا يابد باذن اللّه . و اهرن نوشته : طبيبى كه اين قرص را ساخته است مىگويد من خوكى را چند روز از اين قرص دادم پس او را كشتم سپرز او را نيافتم ، گداخته بود « 2 » . صنعت آن ايرساء : 4 درم ، فلفل سفيد ، اشق و سنبل الطيب : از هر يك 2 درم ، اشق را در سركه انگورى تند حل نموده « 3 » و باقى را كوفته ، بيخته مخلوط نموده و قرص سازند شربتى 1 مثقال با سكنجبين ميل كنند .\r\nتبصره - قدما تصريح كرده‌اند كه قبل از پاك كردن بدن از خلط سودا اقدام كردن به استعمال اين قبيل ضمادها جايز نيست .\r\n* در دايرة المعارف طبى فرانسه مىنويسد : گوم آمونياك ، ابتدا ، اثر تحريكى دارد ولى موقتى و خفيف است و بر طرف مىشود . شيخ هم در قانون مىنويسد : « ليس تلذيعه بقوى » و در مخزن الادويه مىنويسد : « اندك لذاع » يعنى اثر تحريكى آن كم است .\r\n\r\n\r\n","description":"","footnote":"\r\n( 1 ) . يعنى كسى كه مبتلا به عظم طحال است ( دكتر مصطفوى )\r\n( 2 ) . به‌طورى كه شرح داديم در كتاب دايرة المعارف يكى از خواص گوم آمونياك را عمل ذوب‌كننده آن دانسته و در اينجا به خوبى مىبينيم كه اين كلمه از قديم باقى مانده است ( دكتر مصطفوى ) .\r\n( 3 ) . امروز هم در كشورهاى اروپا اشق را در سركه يا الكل حل كرده به مصرف مىرسانند ( دكتر مصطفوى ) .\r\n","page_name":" 145 ","page_number":145},
  {"content":"\r\n\r\n* در دايرة المعارف مىنويسد : « تروسو معتقد است كه گوم آمونياك مدر طمث است » . شيخ هم در قانون مىنويسد : « يدرّ الحيض » يعنى : « مدر حيض است » . آليبر مىگويد : علت اينكه گوم آمونياك مدر طمث است اين است كه مثل آنقوزه « 1 » قابليت تحريك فوق العاده زياد رحم را كه باعث وقفه قاعدگى « 2 » مىشود ، از بين مىبرد و اين عمل به واسطهء خاصيت ضدّ تشنجى گوم آمونياك صورت مىگيرد . به اين جهت ، صمغ مزبور به‌طور انتخابى روى شبكه‌هاى عصبى كه اعصاب صادره از آن‌ها به اعضا و احشاى داخلى بدن مىرود ، اثر مىكند و به همين جهت است كه بسيارى از دانشمندان اروپا آن را در آسم و هيسترى ( اختناق رحم ) تجويز مىكنند . اطباى قديم ايران نيز آن را در آسم و هسيترى و صرع به كار مىبردند و در مخزن الادويه به اين مطلب اشاره شده استاين بود خلاصه مطالبى كه دانشمندان اروپا در خواص اشق تحقيق و همه را قدما در كتاب‌ها ثبت كرده‌اند . علاوه بر اين‌ها ، اطباى قديم ايران خواص ديگرى نيز براى اين صمغ قايل بوده‌اند كه در كتب جديد ديده نمىشود و ما بعضى از آن‌ها را از كتاب مخزن الادويه ، اقتباس كرده‌ايم كه با توضيحاتى ذيلا مىنگاريم :\r\n1 . قطور آن در چشم براى معالجه جرب پلك ، جلاى بياض ، شعيره ، قروح ، غائره چشم و دفع ظلمت بصر مفيد است .\r\n2 . با سركه جهت قوبا و با زيت ( روغن زيتون ) جهت كلف و بهق و آثار جلد مفيد است .\r\n3 . اشق را براى معالجه وجع خاصره و مفاصل و عرق النسا تجويز مىكنند و مفيد است .\r\n\r\n\r\n","description":"","footnote":"\r\n( 1 ) .  Asa foetida \r\n( 2 ) .  Amenorrhe \r\n","page_name":" 146 ","page_number":146},
  {"content":"\r\n\r\n4 . براى معالجه عسر البول و تفتيت حصاة و اخراج جنين مرده و زنده و كشتن كرم امعاء و حبّ القرع مفيد است .\r\n5 . اشق را براى امراض بارد رطب ، از قبيل صرع ، فالج ، خدر ، استرخا ، لقوه و تشنج رطب امتلايى به كار مىبرند .\r\n6 . مرهم اشق براى از بين بردن گوشت فاسد زايد و روياندن گوشت صالح جديد مفيد است و . . .\r\n\r\nتوضيحات\r\n* جرب پلك ، تراخم است كه جالينوس آن را چهار نوع مىدانسته كه به يكى از آن‌ها طراخوطس مىگفته است كه همان تراخم است .\r\n* بياض لكه‌اى است در قرنيه كه بر اثر قرحه يا علل ديگر پيدا مىشود و بر دو نوع است : يكى سطحى و ظاهرى است و امروزه در كتاب‌ها به نام نفليون « 1 » ناميده شده به معنى « ابر » و عينا از كتب قديمى ايران و يونان گرفته شده است . نوع دوم ، لكه‌اى است كه تا اعماق قرنيه را مىگيرد و امروزه در كتاب‌ها به اسم لكوم « 2 » نوشته شده و اين كلمه نيز از كتاب‌هاى قديم يونان گرفته شده است و به معنى سپيدى است . اطباى قديم ايران آن را بياض مىگفته‌اند و نوع اول را غمام و سحاب مىناميده‌اند .\r\n* شعيره را امروزه در كتاب‌ها به نام ارگيله « 3 » مىنويسند كه از كتب طب يونان قديم گرفته شده و به فارسى « گل مژه » مىگويند ولى در كتب طب قديم شعيره نوشته‌اند . كلمهء ارگله از ارگه و كلمه شعيره از شعير مشتق است كه هر دو به معناى « جو » مىباشد .\r\n* قوبا خشونت جلد و اگزماى خشك است .\r\n\r\n\r\n","description":"","footnote":"\r\n( 1 ) .  Nephelion \r\n( 2 ) .  Leucome \r\n( 3 ) .  Orgelet \r\n","page_name":" 147 ","page_number":147},
  {"content":"\r\n\r\n* بهق را در كتاب طب اروپايى افليد « 1 » نوشته‌اند .\r\n* كلف نيز تغيير رنگ پوست بدن از همان نوع بهق است .\r\n* تفتيت حصاهء ، يعنى ، خرد كردن سنگ‌ها ، مثلا سنگ كليه .\r\n* حب القرع يعنى كرم كدو .\r\n* امراض بارد و رطب يعنى سرد و تر و اين‌ها امراضى هستند كه با عوارض هيپرانسولينيسم اسپانتنه « 2 » كاملا تطبيق مىكند كه به مناسبت اهميت مطلب در جاى ديگر از آن بحث خواهيم كرد .\r\nاگرچه در كتب طبّ اروپا ذكرى از مطالب نوشته شده در فوق نشده است ولى اين امر دليل نمىشود كه مطالب مذكور ، عارى از حقيقت بوده باشد زيرا اطباى قديم ايران كه آن‌همه تحقيقات علمى راجع به گوم آمونياك ( اشق ) داشته‌اند و در مدت چند قرن هيچ‌يك از دانشمندان اروپا آن‌ها را نتوانسته‌اند تكذيب كنند و حتى امروزه هم مورد تأييد است ، مسلّما مطالب اخير نيز صحيح است ، منتها ، ممكن است مورد توجه اطباى اروپا قرار نگرفته باشد .\r\nموريس مترلينگ ، فيلسوف شهير بلژيكى ، در كتاب راز بزرگ « 3 » ، صفحه 67 مىنويسد :\r\nهر دفعه كه آزمايش‌هاى علمى و محسوس ما نشان مىدهد كه قسمتى از عقايد قدما درست است ، عقل و آمال‌انديشى حكم مىنمايد كه ساير عقايد و نظريات آن‌ها را با دقتى بيش‌تر مورد توجه قرار دهيم زيرا هر قدر علوم امروزى ، بيش‌تر صحت نظريات آن‌ها را ثابت كند بيش‌تر معلوم مىشود كه آن‌ها راجع به قسمت‌هايى كه هنوز براى ما قابل كنترل نيست اشتباه نكرده‌اند . من نمىگويم چون علوم ما تا امروز قسمتى از نظريات آن‌ها را تأييد كرده بايد ساير نظرياتشان را در\r\n\r\n\r\n","description":"","footnote":"\r\n( 1 ) .  Asa foetida . Ephelide \r\n( 2 ) .  Hyperinsulinisme SPontanee \r\n( 3 ) . ترجمهء نويسنده و مترجم دانشمند ، آقاى ذبيح اللّه منصورى\r\n","page_name":" 148 ","page_number":148},
  {"content":"\r\n\r\nخصوص اسرار ازلى و ابدى پذيرفت ، نه . . . هر نظريه و عقيده‌اى كه از طرف آن‌ها ابراز شده تا مورد محك علمى قرار نگيرد نبايد مورد قبول واقع شود اما بيش‌تر بايد به آن‌ها احترام نمود زيرا تا حالا معلوم شده كه ما با اشخاص امين و راستگو معاشر هستيم و اميدوارى هست كه ساير گفته‌هاى آن‌ها نيز درست باشد .\r\n\r\nخاستگاه اصلى گوم آمونياك\r\nاكنون كه بر خوانندگان عزيز معلوم شد امروزه در كشورهاى فرانسه ، انگلستان و آلمان ، به جاى آدرنالين و افدرين كه ضررها و خطرهاى آن‌ها مسلّم شده و در تمام كتاب‌ها نيز قيد شده است ، گوم آمونياك ( اشق ) را براى معالجه آسم تجويز مىكنند ، مىخواهيم بدانيم گياهى كه بهترين نوع اين صمغ سقزى از آن به‌دست مىآيد در كدام يك از كشورهاى دنيا مىرويد و اروپاييان ، فعلا ، اين دارو را از كجا مىآورند . البته براى پى بردن به اين قضيه بايد به سوابق تاريخى آن مراجعه كنيم .\r\nدايرة المعارف صد جلدى پزشكى فرانسه حقايق شگرفى را در اين زمينه براى ما روشن مىسازد . در جلد سوم ، صفحه 716 مىنويسد :\r\nتا مدت چند قرن ، دانشمندان دنيا اعتقادات مختلفى دربارهء محل اصلى بهترين نوع اين صمغ سقزى و پيدايش آن از گياهان مختلف داشتند . از جمله اليويه معتقد است كه صمغ مزبور از گياهى به نام فرولاپرسيكا كه مختص به ايران است به دست مىآيد و يك سيّاح انگليسى مىگويد از گياهى كه در مراكش مىرويد پيدا مىشود ولى دانشمندان ، متفقا ، مىگويند سيّاح مزبور اشتباه كرده و صمغ ديگرى را به جاى اين صمغ گرفته است و بالاخره دون و عده زيادى از مؤلفان معتقدند كه كلمه آمونياكوم از كلمه آرمونياكوم مشتق شده و مىگويند اصل آن از ايران و ارمنستان است . كلنل رايت گياهى را كه\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاين صمغ از آن به دست مىآيد ، از ايران به اروپا برده است . شاردن پس از مسافرتى كه به ايران كرده كتابى نوشته است به نام مسافرت به ايران و اين مسئله را در آن كتاب تأييد كرده است . اين‌ها مطالبى بود كه از دايرة المعارف طبى اقتباس شد و عقايد دانشمندان اروپا تا اواخر قرن نوزدهم را نشان مىدهد .\r\nاكنون ، مطالب بسيار جديد و كاملا نزديك به عهد ما از كتاب مفردات پزشكى ، تأليف پلانشون ، چاپ 1946 نقل مىشود . در صفحه 1556 اين كتاب مىنويسد : مبدأ جغرافيايى اشق در قسمت مركزى و غربى ايران به وجود مىآيد و نيز مىنويسد : به‌طور كلى محل اصلى بهترين صمغ‌هاى طبى در ايران است ، مثلا آنقوزه ، باريج ، سكبينج ، جاوشير ، اشق و همهء آن‌ها از صمغ‌هاى سقزى هستند كه از بعضى گياهان خانواده چترى به‌دست مىآيد . راجع به آنقوزه مىنويسد : به‌طور كلى ، در بيابان‌هاى لم‌يزرع و كم‌وبيش كوير از جنوب شرقى ايران گرفته تا حدود غير مشخصى در شمال شرقى به‌دست مىآيد .\r\nنيز در همين كتاب ، راجع به آنقوزه مىنويسد : « اگرچه در افغانستان نيز يافت مىشود ولى به كشورهاى اروپا از ايران از راه بحر خزر توسط تجار حاجى طرخان و نژى نگورود وارد مىگردد . آنقوزه در آسيا از زمان قديم شناخته شده بود و اعراب آن را به كار مىبردند و آن‌ها ، آن را به اروپاييان شناساندند » ( مقصود از اعراب ، ابن سينا ، زكرياى رازى و ساير دانشمندان ايرانى است كه كتاب‌هاى خود را به زبان عربى نوشته و به اين جهت اروپاييان آن‌ها را عرب مىدانند ) .\r\nراجع به باريج مىنويسد : « طبق تحقيقات بوهس در ناحيه كويرهاى تركستان و ايران تا حدودى كه درست و مشخص نيست و در مناطق مرتفع ( 2800 متر ) از همدان كه در مغرب ايران واقع شده و به مقدار زيادى از آن\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nتوليد مىكنند گرفته تا جنوب ايران و هرات و حدود چين و شمال شرقى آن تا سيبريه به‌دست مىآيد » .\r\nبالاخره ، راجع به اشق كه مورد مطالعه خاص قرار گرفته است در همين كتاب مىنويسد : « محصول آن تا آخر ماه ژوئيه به‌دست مىآيد . دهاتىها آن را به تجار فروخته كه به اصفهان يا سواحل خليج فارس حمل مىكنند و از آنجا به بمبئى رسيده و از بمبئى به اروپا حمل شده ، از راه لندن يا بردو ، به ما ( مقصود كشور فرانسه است ) مىرسد » .\r\nدكتر پولاك كه در زمان ناصر الدين شاه به ايران آمده و در مدرسه دار الفنون به تدريس علم طب اشتغال داشت ، تحقيقاتى راجع به اشق كرده و مىگويد : « در جاده اصفهان و شيراز بين ماهيار و يزدخواست ، گياهى كه اين صمغ از آن به‌دست مىآيد مىرويد » و شليمر به موجب اطلاعاتى كه در اصفهان از بختيارىها به‌دست آورده است ، مىگويد : « از يك هفته قبل از شروع تابستان تا آخر اين فصل ، صمغ مزبور جمع‌آورى مىشود » . هم‌چنين شلمير در مسافرت خود به لرستان ، تحقيقاتى در اين‌باره كرده و مىگويد : « گياه آن را در لرستان به اسم بلشر نامند و لرها خود گياه را با ميل تناول كرده و توجهى به جمع‌آورى صمغ آن ندارند » . ( به نقل از كتاب لغت شلمير ) .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nخوانندگان عزيز توجه فرماييد !\r\nاين مطالب كه ذكر شد افسانه‌سرايى و فلسفه‌بافى نيست بلكه حقايق مثبت و تلخى است كه براى اولين‌بار فاش مىشود . تصور نفرماييد اروپاييان در زمان‌هاى گذشته اين صمغ‌هاى طبى را در مورد معالجه بيماران به كار مىبردند . همين امروز هم عين اين صمغ‌ها را بدون كوچك‌ترين دخل و تصرف و بدون اينكه ماده مؤثر آن‌ها را استخراج بكنند ، به كار مىبرند ، مخصوصا ، اشق را چنان‌كه گفتيم در بيمارى آسم تجويز مىكنند و همان‌طور كه از كتب معتبر پزشكى نقل كرديم اين صمغ‌ها را همه ساله از ايران مىبرند . اگر مىخواهيد كوچك‌ترين شكى براى شما باقى نماند و به اين گفته‌ها اطمينان كامل حاصل فرماييد به تعرفه‌هاى گمركى اداره گمرك ايران مراجعه كنيد .\r\nتعرفه چاپ شده سال 1330 شمسى كه اكنون در دست نگارنده است نشان مىدهد كه در سال مزبور متجاوز از 62 تن از مجموع اين صمغ‌ها به كشورهاى فرانسه ، انگلستان ، آلمان ، هلند ، بلژيك و آمريكا صادر شده و اطباى دنياى متمدن غرب عين اين صمغ‌ها را براى معالجه بيماران به كار برده‌اند .\r\nمىدانيد به چه قيمت اين‌ها را مىبرند ؟ به قيمت هر كيلو 22 ريال ؛ يعنى به ثمن بخس ؛ يعنى به قيمت مفت . اگر در نظر آوريم كه كارگران بايد گياهانى كه صمغ از آن‌ها گرفته مىشود تيغ زده و ترشحاتى را كه به صورت صمغ منعقد مىشود ، كم‌كم جمع كنند و به تجار بفروشند و تجار آن‌ها را به تاجران صادركننده بفروشند و اين تجار بزرگ به بهاى هر كيلو 22 ريال صادر كنند ، آن وقت معلوم خواهد شد كه كارگر بيچاره چقدر زحمت مىكشد و براى جمع‌آورى آنچه وجه ناچيزى به دستش مىرسد .\r\n\r\nنتيجه\r\nاز آنچه گفتيم يك نتيجه تأثرآور و جانسوز به‌دست مىآيد . نتيجه‌اى كه هر فرد حساس ايرانى را غرق ماتم و اندوه مىسازد و آن اينكه كشور عزيز ما\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمنبع بهترين گياهان دارويى دنيا است كه هم‌اكنون مقدارى از آن‌ها به كشورهاى اروپا و بلكه آمريكا به قيمت بسيار ارزان صادر مىشود و ما بدون اينكه از فوايد و منافع بلكه از وجود آن‌ها كوچك‌ترين اطلاعى داشته و حتى نام آن‌ها را شنيده باشيم از اين منابع سرشار طبيعى خود استفاده نكرده و به جاى آن‌ها داروهاى مضر شيميايى و گران‌قيمت مثل سيل به كشور وارد مىكنيم .\r\nخوانندگان عزيز ! تا كى بايد اين ملت بيچاره در خواب خرگوشى فرو رفته و حقايق را برعكس به او وانمود كنند ، چيزهاى مفيد را مضر و مضر را مفيد جلوه دهند ؟ مدت‌هاست ، ضرر داروهاى شيميايى بر كليه محافل پزشكى اروپا و آمريكا معلوم شده است و روز به روز بر مصرف داروهاى گياهى در آن كشورها افزوده مىشود . خود مردم نيز در كشورهاى اروپا و مخصوصا بعضى كشورها ، از جمله آلمان و فرانسه نسبت به داروهاى شيميايى كه ضرر آن‌ها را عملا ديده‌اند بيزارى مىجويند و رفته‌رفته ، داروهاى مزبور جاى خود را به داروهاى گياهى مىدهند ، حتى مدتى است مؤسسات دارويى اروپا براى اين كه فرآورده‌هاى خود را بهتر به فروش برسانند در اوراق تبليغاتى كه منتشر مىكنند ، مىنويسند فلان دارو از عصارهء فلان گياه گرفته شده است ، بلكه مطلب را از اين حد هم گذرانده و عين گياهان را با هم مخلوط كرده و تجويز آن‌ها را براى بيماران توصيه مىكنند و ما براى اطمينان خاطر خوانندگان عزيز دو فقره آگهى مربوط به اين داروها را از مجله « ريدر دايجست » فرانسه ( دسامبر 1956 ) عينا كليشه كرده و به نظر خوانندگان عزيز در زير چاپ مىكنيم .\r\nاين كليشه مربوط به يك آگهى تبليغاتى است براى دارويى به نام بولدوفلورين كه جهت بيمارىهاى كبد ساخته شده است و ما به ترجمه متن كليشه آن مىپردازيم :\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n« جوشانده مفيد براى كبد ؛ بولدوفلورين ؛ چيزى جز گياهان در آن نيست ؛ مطلقا ماده شيميايى در آن وجود ندارد ؛ داروى ساده‌اى كه طبيعت مهربان به ما عطا كرده است ؛ از گياهان ساخته شده و جز گياه چيز ديگرى در آن وجود ندارد ؛ يك جوشانده طبيعى كه به‌طور ملايم روى كبد اثر كرده ، روده‌ها را خنك نمود ، بدن را سبك و يبوست مزاج را رفع مىكند ؛ در تمام داروخانه‌ها به بهاى هر جعبه 120 فرانك به فروش مىرسد » .\r\nلحن آگهى را ملاحظه مىفرماييد ! چيزى نمانده است كه بنويسد : به خدا قسم جز گياه چيز ديگرى ندارد ، به پاپ اعظم سوگند يك ذره ماده شيميايى در اين دارو موجود نيست !\r\nپاستور والرى رادو ، استاد بزرگ و پروفسور عالى مقام و عضو آكادمى طب كشور فرانسه ، در جلد اول كتاب پاتولوژى مديكال ، چاپ 1948 ضررهاى داروهاى شيميايى را مخصوصا براى كبد به تفصيل شرح داده و به جاى آن‌ها بعضى مواد گياهى ساده تجويز مىكند .\r\nدكتر الكسيس كارل ، فيزيولوژيست و جراح معروف فرانسوى و صاحب جايزه نوبل ، در كتاب انسان موجود ناشناخته مىنويسد : « اخيرا ، به‌تدريج ، معلوم شده است كه مواد شيميايى براى بدن زيان‌آور بوده و جراحان به تجربه دريافته‌اند كه بايد زخم‌ها را به ملايمت دستكارى كرد . ساير دانشمندان اروپا نيز كم‌وبيش از اين مطالب گفته‌اند و روى همين اصل است كه مؤسّسات\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nدارويى اروپا اقدام به تهيه داروهاى گياهى كرده و مردم نيز بيش از پيش نسبت به آن‌ها ابراز علاقه مىنمايند » .\r\nاينك كليشه دوم :\r\nترجمه قسمت مهمى از كليشه به قرار زير است : « زندگى سالم داشته باشيد . بعد از غذاى شب چه بايد نوشيد ؟\r\nهضم غذاى شما بد است ؟ خوب نمىخوابيد ؟ براى چيزى جزئى عصبانى مىشويد ؟ هميشه ضعيف المزاج و عليل هستيد ؟\r\nعلت اين ناراحتىها محتملا اين است كه كبد ، معده ، روده و يا مجموع اين اعضاى شما خوب كار نمىكند . براى كمك به اين اعضا و تقويت آن‌ها چاى خانواده بنوشيد . در بين 18000 گياه طبى كه تاكنون شناخته شده است 18 نوع انتخاب كرده و مخلوط آن‌ها چاى خانواده را تشكيل مىدهد . هر گياه فوايد خاصى دارد و راز موفقيت چاى خانواده به واسطهء تأثير مجموعه آن‌ها است . تركيبات چاى خانواده به قرار زير است : انيسون : نفخ را از بين مىبرد و مقوى معده است ؛ كنگر و بولدو : دافع صفرا است و اعمال كبدى را منظم مىسازد ؛ سنا : ملين است ؛ زيره سياه ( زيره كرمانى ، كرويا ) : مقوى معده و دافع نفخ است ؛ رازيانه : مقوى است ؛ ختمى : ملين است ؛ بادرنجبويه : مقوى قلب ، ضد تشنج و مقوى معده مىباشد ؛ نعنا : مقوى معده است ؛ اذن الفار : مدر بول و ملين است ؛ شيرين‌بيان : ضد سرفه و نرم‌كننده سينه است ؛ آقطى : ملين و مسكن است ؛ زيرفون : مسكن است ؛ شاه‌پسند : مقوى معده و هاضمه است ؛ زبان گنجشك : ملين است » .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاگر امروز اروپاييان متوجه منافع بىشمار گياهان دارويى شده‌اند و فوايد آن‌ها را مىشمارند ، اطباى قديم ايران قرن‌ها در اين راه طى طريق كرده و با تحقيقات فراوان به خواص آن‌ها پىبرده بودند .\r\nاگر اطباى اروپا براى هر گياه يك يا چند خاصيت ( آن هم به پيروى از تعليمات قدما ، چنان‌كه راجع به اشق ذكر كرديم و بعدا در مورد ساير محصولات گياهى نيز بحث خواهيم كرد ) قايل هستند ، اطباى قديم ايران و يونان براى هر گياه ده‌ها خاصيت كشف كرده بودند .\r\nاينك من سؤال مىكنم ، آيا براى جامعه علمى ما ننگ نيست كه تمام آن حقايق مثبت و مفيد را كه مدت چندين قرن مورد تأييد دانشمندان اروپا نيز واقع شده است دور بريزد و چشم و گوش خود را دايما به دروازه‌هاى اروپا بدوزد و مثل گدا ، درست مثل يك گدا ، همه چيز خود را به عاريت بگيرد ؟ آيا ننگ نيست ببينيم دربارهء خواص گل ختمى ، زيره كرمانى و رازيانه چه مىگويند ، از آن‌ها بپذيريم ؟\r\nاز آن هم مهم‌تر ، آيا بدبختى بزرگى براى ملت و كشور عزيز ايران نيست كه ما از اروپا تخم گشنيز و سنا و انيسون وارد كنيم و به ده برابر قيمت اصلى به خورد مردم دهيم ؟ در حالى كه خاك پربركت كشور ما خروارها از اين گياهان دارويى مىپرورد و به تصديق عموم گياه‌شناسان دنيا ، كشور ايران يكى از ممالكى است كه بهترين و مفيدترين داروهاى گياهى به‌طور طبيعى و خودرو در آن مىرويد .\r\nهم‌وطنان عزيز ! به خدا سوگند ، دست‌هاى مرموز و خيانتكارانه‌اى با برنامه و نقشه دقيق و مهارت عجيب ، مخصوصا ، از نيم قرن به اين طرف ، در تاروپود و وجود مردم ريشه دوانيده و روزگار اين ملت بينوا را روز به روز سياه‌تر كرده و مىكنند . بدبختانه ، اين نقشه‌ها آن‌قدر دقيق طرح‌ريزى شده كه نه احدى مىتواند متوجه شود و نه پس از توجه مىتواند به فكر علاج افتد . ايادى بيگانه از مدت‌ها قبل ، بعضى از نويسندگان زبردست ايرانى را اغفال كرده‌اند و آن‌ها\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nنيز در جرايد ، مجلات و راديو نفوذ كرده‌اند و سم‌پاشىهاى عجيبى كرده و مىكنند كه يكى از آن‌ها در موضوع داروها است .\r\nتوجه آقايان مديران محترم جرايد و مجلات و رئيس محترم اداره انتشارات و تبليغات را به اين امر اساسى كه حيات و ممات كشور به آن بسته است ، جلب مىكنم . آقايان نام‌برده تصور نفرمايند العياذ باللّه ايرادى به آن‌ها مىگيرم و يا القاء شبهه نشود به اينكه خداى نكرده در وطن‌خواهى و ملت‌دوستى آن‌ها خدشه‌اى هست ، خير بعضى ريزه‌كارىهاى مربوط به روان‌شناسى و جامعه‌شناسى هست كه احدى نمىتواند متوجه آن‌ها شود و همان‌ها است كه از راه مطبوعات و راديو دايما در اعماق وجود مردم رخنه مىكند و آثار عميقى در روحيه افراد ملت باقى مىگذارد و فكر مردم را به سوى جهات خاصى سوق مىدهد و در تصميمات آن‌ها تأثير كلى دارد . آقايان ارباب جرايد و مجلات و مسئولان برنامه‌اى راديو بايد فوق العاده هوشيار و روان‌شناس باشند تا متوجه اين ريزه‌كارىها شوند . من يك مثال كوچك مىآورم و يقين دارم عامه مردم به مقصود من پى خواهند برد .\r\nچون بحث ما راجع به مؤسسات دارويى است ريزه‌كارىهاى مربوط به همين قسمت را ، به‌طور مثال ، يادآور مىشوم . همان‌طور كه قبلا ، در مورد اشق گفتيم و بعدها هم در هر شماره از مجله راجع به خواص ساير داروهاى گياهى خواهيم گفت ، بهترين نوع گياهان دارويى دنيا در ايران و بعضى كشورهاى ديگر آسيا پيدا مىشود و مقدار زيادى از آن‌ها نيز از ايران به اروپا صادر مىشود . اگر روزى بر ايرانيان معلوم شود كه اين داروهاى گياهى قادرند اكثر بيمارىها را درمان كنند و ما احتياجى به داروهاى ساخت اروپا و آمريكا جز تعداد معدودى از آن‌ها نداريم ، البته جلوى سيل داروهاى خارجى گرفته مىشود و بازار آن‌ها رو به كسادى خواهد رفت ( مخصوصا اگر ساير ملل شرقى هم به اين مسئله پى ببرند ) . براى پيش‌بينى و پيشگيرى اين امر ، از مدت‌ها\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nقبل ، مؤسسات دارويى بزرگ دنيا با تبليغات قوى و عجيب خود از يك طرف ، داروهاى شيميايى و مصنوعى را بسيار مفيد و مؤثر جلوه داده و همه جا شهرت دادند كه علاج قطعى و كامل امراض با تجويز اين داروها انجام مىگيرد ، لا غير و از طرف ديگر با ايادى خاصّ خود در كليه كشورها ، مخصوصا در كشورهاى آسيايى و از جمله ايران ، تبليغات بسيار سوئى براى گياهان مفيد طبى كرده و آن‌ها را به كلى فاقد خاصيت و فايده جلوه داده و به صورت يك پول سياه درآورده‌اند . اگر راه‌هايى كه آن‌ها براى انجام اين امر انتخاب كرده‌اند گفته شود ، اولا اغراق و مبالغه به نظر مىرسد و كسى نمىتواند آن‌ها را بپذيرد و ثانيا پس از شنيدن ، انگشت حيرت به دندان خواهد گزيد . مثلا يك نفر نويسنده ، در يك مجله ، مقاله‌اى مىنويسد و مىخواهد مردم را به سوى تجدد و ترقى ، پيشرفت و تمدن سوق دهد و ضمن مثال مىنويسد : « در قرن اتم ، نمىتوان بيماران را با گل گاو زبان معالجه كرد » . آيا مىدانيد كه همين يك جمله كوچك چه تأثيرى در روحيه و افكار مردم كرده و ارزش طبى گل گاو زبان را چقدر پايين خواهد آورد ؟\r\nاگر كسى اين جمله را بخواند و يكى دو روز بعد ، در خيابان با يكى از دوستان خود برخورد كند و از او احوال بپرسد و او بگويد قدرى كسالت قلبى و ناراحتى روحى داشتم ، گل گاو زبان و ليمو عمانى دم كردم و خوردم و بهتر شدم ، فورا ، آن شخص با متلك و استهزا خواهد گفت : « در قرن اتم مگر مىشود با گل گاو زبان هم معالجه كرد » !\r\nاين است آن ريزه‌كارىهاى روان‌شناسى كه ما مىگوييم . در صورتى كه اگر تحقيق كنيد بر شما معلوم خواهد شد ، در هر سال ، گل گاو زبان اطراف لاهيجان را جمع‌آورى و مرغوب‌ترين نوع و به اصطلاح گل سرسبد آن را در كيسه‌هاى تميزى ريخته و به كشور فرانسه صادر مىكنند و نوع نامرغوب آن را\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبه تهران يا شهرهاى ديگر مىفرستند كه به عطارىها فروخته و مردم از آن‌ها استفاده مىكنند .\r\nتحت تأثير همين تبليغات سوء است كه اگر يك نفر پزشك در نسخه خود بنويسد : تخم گشنيز ، سنا ، انيسون و بعضى گياه‌هاى ديگر از اين قبيل ، مردم و مخصوصا طبقه متجدّد او را مسخره كرده و خواهند گفت امروز دنيا از انرژى اتمى استفاده مىكند و قمر مصنوعى ( ماهواره ) مىسازد و ما هنوز از تخم گشنيز دست برنداشته‌ايم ولى اگر بنويسد : هربزان « 1 » كسى او را مسخره نمىكند ، در صورتى كه هربزان كه يك داروى ساخت اروپا است نيز از تخم گشنيز ، سنا ، انيسون و غيره ساخته شده ، يعنى عين همين گياه‌ها است .\r\nچيزى كه هست ، روى قوطى هربزان نام گياهان به لاتين نوشته شده نه به فارسى و به اين جهت وقتى كسى آن را مىخورد نمىداند كه تخم گشنيز و سنا خورده است و اگر يك داروساز ايرانى بهترين نوع همان گياهان را از نقاط مختلف ايران تهيه و با هم مخلوط كرده و در قوطى ريخته نام گياهان را به زبان فارسى روى قوطى بنويسد ، اين دارو به دست هركس برسد ، تحت تأثير همان عوامل اجتماعى و روحى به نظر بىاهميتى در آن نگريسته و براى درمان بيمارى خود به كار نخواهد برد . اين است بدبختى بزرگ كه بر اثر سم‌پاشىها و زهرپراكنىهاى دايم ، يك سلسله افكار و تصورات غلط و باطلى در مغز مردم پيدا شده و نتيجه اين است كه هم مال مىرود و هم جان ما .\r\nهم‌ميهنان عزيز ، اى متجددان ! اى كسانى كه دايما تحت تأثير تبليغات سوء و خانمان برانداز قرار گرفته‌ايد ! قدرى به خود آييد ! اين افسانه كهنه و نو و اين الفاظ قديم و جديد و اين كلمات كهنه‌پرست و متجدد را كه بيگانگان براى پيشرفت مقاصد سياسى خود در ايران و ساير كشورهاى آسيايى به دهان انداخته‌اند ، دور بيندازيد . اگر شما پيرو اروپاييان هستيد و براى رسيدن به\r\n\r\n\r\n","description":"","footnote":"\r\n( 1 ) .  Herbezan \r\n","page_name":" 159 ","page_number":159},
  {"content":"\r\n\r\nمدارج عالى ترقى و تمدن آن‌قدر دور برداشته‌ايد كه دست و پاى خود را به كلى گم كرده ، سرگيجه گرفته‌ايد و نمىدانيد چه بكنيد ، لااقل در تمام امور ، پيرو اروپاييان باشيد ، اروپاييان به وجود دو دانشمند بزرگ خود افتخار مىكنند و آن‌ها را پيش قراول تمدن جديد مىشمردند و تمام ترقيات علوم كنونى را مرهون نهضتى كه آنان در راه علم برپا كرده‌اند ، مىدانند كه يكى رنه دكارت فيلسوف معروف فرانسوى و ديگرى فرانسيس بيكن دانشمند شهير انگليسى است و ما هم اگر خيلى متجدد و تابع اروپاييان هستيم ، بايد لااقل به گفته‌هاى اين دانشمندان توجه كنيم . فرانسيس بيكن مىگويد : « زمان نبايد منظور نظر باشد ، هركس حقيقتى گفته بايد قبول كرد ، خواه قديم ، خواه جديد » « 1 » .\r\nبنابراين ، هر مطلبى را كه حقيقت دارد بايد پذيرفت ، چه آن مطلب امروز گفته شده باشد و چه دو هزار سال قبل . كليه آقايان اطبا و داروسازان مىدانند كه مؤسسات دارويى جهان از اوايل قرن بيستم تاكنون ، مخصوصا از بيست سال پيش ، هزاران داروى شيميايى ساخته و از لابراتوارهاى خود بيرون فرستاده‌اند كه بسيارى از آن‌ها يك يا چند سال بر اثر تبليغات سازندگان داروها ، همه جا شهرت و محبوبيت پيدا كردند و پس از آن ، ضرر آن‌ها يكى پس از ديگرى ، بر اطبا و داروسازان معلوم شد و از قلمرو مصرف پزشكى به كلى خارج شده است و اكنون نام آن‌ها را هم كسى به ياد ندارد و اصولا ، سرنوشت داروهاى مصنوعى ساخت بشر به استثناى معدودى از آن‌ها كه به‌تدريج ذكر خواهيم كرد ، چنين است كه بيش از مدت معينى نمىتوانند محبوبيت و معروفيت و مصرف طبى در جهان داشته باشند ولى سرنوشت گياهان دارويى كه ساخته و پرداخته دست طبيعت‌اند چنين نيست و آن‌ها داراى فوايد و منافعى هستند كه هرگز كهنه نشده و از بين نخواهند رفت زيرا همان‌طور كه گندم مدت چندين ده‌هزار سال است غذاى طبيعى بشر است و به هيچ وجه ، نمىتوان يك غذاى\r\n\r\n\r\n","description":"","footnote":"\r\n( 1 ) . كتاب سير حكمت در اروپا ، تأليف مرحوم فروغى ، جلد اول ، فصل ششم .\r\n","page_name":" 160 ","page_number":160},
  {"content":"\r\n\r\nمصنوعى را جانشين آن كرد ، به همان طريق ، كاسنى هم كه گياه دارويى است و منافعى براى كبد دارد كه هيچ داروى مصنوعى نمىتواند جاى آن را بگيرد .\r\nالبته اگر كسى بگويد امروز نمىتوان به قهقرا برگشت و مثل پنجاه سال قبل با چراغ موشى زندگى كرد و يا با كجاوه و پالكى مسافرت كرد ، كاملا درست گفته و ما صددرصد با او موافقيم ولى اگر بگويد امروز نمىتوان به پنجاه سال قبل برگشت و تخم گشنيز را به عنوان دارو به كار برد ، كاملا در اشتباه است . اما اينكه چه شده است ما ناگهان با يك مشت داروهاى شيميايى و مصنوعى دست ساخت لابراتوارها و كارخانه‌هاى عظيم دارويى روبه‌رو شده و به كلى مصرف داروهاى گياهى را از دست داده‌ايم ، اسرارى دارد كه بسيار جالب توجه است .\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nبخش چهارم داروى گياهى يا داروى شيميايى\r\nچون در جوامع كنونى ، موضوع معالجه با گياهان طبى كم‌وبيش مطرح است و در هر جامعه ، افراد خيلى زيادى به معالجه با داروهاى گياهى علاقه دارند و از طرفى تبليغات قوى و دايمى مؤسسات سازندهء داروهاى شيميايى باعث شده است كه اين داروها هواخواهان زيادى ، مخصوصا ، در بين آقايان اطبا و داروسازان پيدا كنند ، بنابراين ، از اوايل قرن بيستم تاكنون يك بحث و جدال تمام‌نشدنى در كليهء كشورهاى اروپا و امريكا بين طرفداران داروهاى گياهى و داروهاى مصنوعى ساخت لابراتوارها وجود داشته است و همين‌طور ، ادامه دارد ولى روى هم رفته ، مىتوان گفت تمايلات طبيعى و فطرى مردم در كشورهاى متمدن كنونى بيش‌تر به طرف داروهاى گياهى است و دليل آن را مىتوان از روى تبليغات مختلف دريافت و اين آگهىها نشان مىدهد كه مؤسسات دارويى ، اخيرا ، براى ترويج فرآورده‌هاى خود ، تسليم\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nتمايلات عمومى مردم مىشوند و عين گياهان طبى را با هم مخلوط مىكنند و به معرض فروش مىگذارند . در عين حال ، عدهء زيادى از اطبا ، به كلى ، منكر خاصيت و اثر مفيد در گياه‌ها بوده و سخت پايبند و علاقه‌مند به داروهاى سنتتيك و اسپسياليته‌هاى مختلف هستند و معتقدان به داروهاى گياهى را مسخره مىكنند . به عقيدهء ما اين هر دو دسته از روى تعصب سخن مىگويند و راه افراط و تفريط مىپويند و اين افراط و تفريط ، جز ضرر ، نتيجهء ديگرى براى بيماران ندارد .\r\nبهترين راه به نظر ما اين است : عده‌اى از داروهاى ساخت اروپا و آمريكا بسيار خوب است و بايد حتما آن‌ها را نگه داشت ولى عدهء خيلى زيادى هم از داروهاى كنونى كه همه جا و در كليهء كشورهاى جهان رواج دارد داراى ضررهايى است . منتها ، زيان بعضى از آن‌ها كم و ضرر بعضى فوق العاده زياد است ، ضررهاى مربوط را استادان دانشكده‌هاى پزشكى و محققان عالىمقام اروپا و آمريكا با تحقيقات و تجربيات طولانى خود دريافته و در كتاب‌ها و مجلات طبى منعكس كرده‌اند كه ما در هر مورد ، به گفته‌هاى آنان استناد مىكنيم .\r\nولى از يك طرف ، انس و عادت عمومى به تجويز اين داروهاى شيميايى و از طرف ديگر ، تبليغات قوى مؤسسات سازنده داروها مانع مىشود كه ضرر داروهاى مزبور علنى شود . ما مىكوشيم با دلايل قانع‌كننده ، اين داروهاى مضر را به جامعه بشناسانيم و به جاى هركدام از آن‌ها ، يك داروى گياهى مفيد و ارزان قيمت كه متعلق به كشور خود ما باشد معرفى كنيم . هدف ما اين است كه از اين راه به هم‌ميهنان عزيز خدمتى كنيم ، مال و جان مردم را حفظ كنيم ولى براى حصول مقصود و وصول به اين هدف مقدس بايد تمام پزشكان و داروسازان كشور دست به دست يكديگر داده و هم‌فكرى و تشريك مساعى كنند و همگى ، متفقا ، در راه اين هدف مشترك گام بردارند و الّا اگر يكى دو نفر يا\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nچند نفر از اطبا موافق بوده و بقيه توجهى به اين مسئلهء حياتى و مهم براى كشور نكنند ، داروهاى مفيد مزبور رواج نخواهد يافت و نتيجهء مطلوب حاصل نخواهد شد . از طرف ديگر خود مردم هم بايد جدا ، در اين‌باره كمك كنند .\r\nكمك مردم اين است كه اگر پزشك يك نسخه براى بيمار تجويز كرد كه از مواد گياهى و عصاره‌هاى آن‌ها تركيب شده و داروخانه بايد آن را بسازد و به دست مريض بدهد ، بيمار نبايد از قبول دارو به بهانهء اينكه ساخت وطن است خوددارى كند زيرا متأسفانه كرارا ديده شده است كه مردم به پزشك معالج اصرار مىكنند ، از نوشتن نسخهء تركيبى خوددارى و داروهاى ساخت اروپا و آمريكا را تجويز كند و كمتر كسى خبر دارد كه ريشهء اين تبليغات سوء ، عليه داروسازان ايران و كمى اعتماد مردم به آنان ، از فعاليت‌هاى تبليغاتى بيگانگان و بيگانه‌پرستان آب مىخورد كه براى رواج داروها و پر كردن جيب خارجىها دست داروسازان ايرانى را مدتى است به كلى بسته و هنر و فن داروسازى خود را به معنى واقعى عاطل و باطل گذارده و داروخانه‌ها را تبديل به محل فروش يك مشت داروهاى خارجى كرده‌اند .\r\nبه‌هرحال ، سخن كوتاه كنم ، ما همان‌طور كه گفتيم ؛ سعى مىكنيم ، به مرور ، به جاى يك داروى مضر شيميايى يك داروى مفيد گياهى معرفى كنيم .\r\n\r\nنقش اشق در درمان آسم\r\nپيش از اين از دربارهء ضررهاى آدرنالين و افدرين ، در بيمارى آسم بحث كرديم و گفتيم كه طبق تحقيقات والرى رادو و برانسون ، كه هر دو استاد دانشكدهء پزشكى و عضو آكادمى طب كشور فرانسه هستند ، ضرر اين داروها بيش از نفع آن‌ها است ؛ زيرا تكرار استعمال آن‌ها استعداد بروز حملات بعدى آسم را شدت مىدهد و دورهء مرض را طولانى و ايجاد عوارض و خطر مىكند ، به همين جهت ، تلفات آسم ، اخيرا ، بر اثر رواج بىاندازه زياد اين داروها ، رو به فزونى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nگذاشته است . آيا اقوال و تحقيقات اين دانشمندان قابل قبول نيست و ما نبايد آن‌ها را بپذيريم ؟\r\nاز طرف ديگر ، به دلايل متعدد ثابت كرديم ، گوم آمونياك ( اشق ) يك داروى مفيد براى معالجهء آسم و برنشيت مزمن تشخيص داده شده كه تشنج عضلات حلقوى برنشيول‌ها را رفع كرده و ورم مخاط مجارى تنفسى را از بين برده و به اين ترتيب ، راه ورود و خروج هوا را به داخل ريه سهل مىكند و مخصوصا اخلاط لزج و چسبنده را رقيق كرده و به سهولت از سينه دفع مىكند كه اين آثار و خواص براى معالجه تنگى نفس آسم كمال مطلوب است .\r\nخوشبختانه ، چنان‌كه ثابت كرديم بهترين نوع گوم آمونياك و ده‌ها داروى ديگر نظير آن براى معالجهء آسم در ايران وجود داشته و هم‌اكنون از كشور ما به فرانسه ، آلمان ، انگلستان و ساير جاها صادر مىشود و براى معالجهء بيماران مبتلا به آسم به كار مىرود . آيا خود ما نبايد از اين محصول طبيعى كشور خود استفاده كنيم و نبايد اين صمغ طبى را به جاى آن داروهاى مضر به كار بريم ؟\r\nتصور نمىكنم كسى مخالف اين امر باشد .\r\n\r\nمقدار خوراك و طرز استعمال گوم آمونياك ( اشق ) در آسم\r\nاينك مقدار خوراك و طرز استعمال گوم آمونياك را براى استفاده همكاران محترم ذكر مىكنم : گوم آمونياك در آب حل نمىشود ولى اگر آن را در سركهء تند و الكل حرارت دهيم ، به‌تدريج ، حل خواهد شد .\r\nمقدار خوراك آن براى اشخاص بالغ ، در يك شبانه‌روز به‌طور متوسط ، 2 گرم است كه به دفعات ميل كنند .\r\nميكستور اشق « 1 » معمول داروسازى لندن :\r\nاشق 4 / 1 اونس\r\n\r\n\r\n","description":"","footnote":"\r\n( 1 ) .  Ammoniaeum mixture \r\n","page_name":" 166 ","page_number":166},
  {"content":"\r\n\r\nشربت تلو 4 فلوئيد درم\r\nآب مقطر 5 / 7 فلوئيد اونس\r\nابتدا اشق را با كمى آب در هاون چينى مخلوط كرده ، مىكوبند . سپس بقيهء آب مقطر و شربت را به‌تدريج ، مخلوط نموده و آن‌قدر مىسايند تا مثل شير شود . سپس با پارچه صاف مىكنند . اين مخلوط را در داروسازى لندن به نام شير آمونياك مىنامند « 1 » ، آن را در داروخانه ساخته‌شده نگاه مىدارند و موقع نسخه‌پيچى از آن استفاده مىكنند . در حملات آسم ، معادل 1 فلوئيد اونس كه مطابق با 18 سانتىمتر مكعب است در شبانه‌روز مىتوان تجويز كرد .\r\nاينك ، يك نسخهء مفيد معمول داروسازى لندن جهت معالجهء برنشيت مزمن ، براى خارج كردن بلغم چسبنده و لزج كه به زحمت خارج مىشود :\r\n Ammoniacum mixture fluid drachm 2 Ammoni chloride Grains 10 Vin Ipecac Mins 5 Syrupus Tolu Mins 30 Aqua Anisi ad . Once 1 \r\nاين مقدار دارو براى يك خوراك است ، هر شش ساعت يك خوراك ميل كنند . هم‌چنين در انگلستان ، اشق را در فرمول پياز عنصل مركب به كار مىبرند كه در التهابات و نزلهء مزمن مجارى تنفس خيلى كاربرد دارد « 2 » .\r\nاينك يك نسخه هم از اشق ، معمول داروسازى آلمان ذكر مىشود :\r\nاشق 15 گرم\r\nعرق زوفا  ( Hysope )  180 گرم\r\n\r\n\r\n","description":"","footnote":"\r\n( 1 ) .\r\n Lait d ? ammonique de la pharmacopee de Londres \r\n( 2 ) .\r\n En Angletere , elle entre dans la formule des pilules de scille composees ( Compound pills squills ) qui sont tres employes dans les vieux catarrhs \r\n( نقل از دايرة المعارف - مبحث اشق )\r\n","page_name":" 167 ","page_number":167},
  {"content":"\r\n\r\nمخلوط كرده ، بيفزايند :\r\nآستات دامونياك مايع 30 گرم\r\nقدومه 60 گرم\r\nهر دو ساعت يك قاشق آش‌خورى در برنشيت مزمن و آسم تجويز مىكنند .\r\nنظير اين نسخه‌ها را قدما نيز تجويز مىكرده‌اند و جالب توجه است كه در انگلستان به‌طورى كه در نسخهء بالا پيداست ، معمولا انيسون  ( Anis )  و در آلمان معمولا زوفا  ( Hysope )  توأم با اشق تجويز مىشود و اگر به كتب طب قديم ايران مراجعه كنيم خواهيم ديد آن‌ها نيز انيسون و زوفا را توأم با اشق توصيه كرده‌اند .\r\nاز كليهء پزشكان كشور تقاضا مىشود كه براى اطمينان از تأثير مفيد گوم آمونياك ( اشق ) در بيماران مبتلا به تنگ نفس آسم و برنشيت مزمن در چند نفر بيمار به جاى قرص‌ها و شربت‌ها و ساير داروهايى كه محتوى افدرين و داروهاى مشابه آن هستند ، از گوم آمونياك ( اشق ) طبق نسخه‌هايى كه در بالا ذكر شد استفاده فرمايند . اگر تأثير آن‌ها را از هر حيث بهتر و مفيدتر ديدند تجويز آن‌ها را ادامه دهند زيرا به اين ترتيب ، هم بيماران از ضررهاى آدرنالين و افدرين مصون مىمانند و هم داروى مفيد و مؤثرى به بهاى دست‌كم ده برابر كمتر به دست آنان مىرسد و هم با تهيهء اين دارو در خود ايران ، تا اندازه‌اى از خروج ارز از كشور جلوگيرى به عمل مىآيد و مطمئنا ، از اين راه كم‌كم يكى از بزرگ‌ترين خدمت‌ها براى كشور و ملت ايران به‌دست آقايان پزشكان انجام خواهد گرفت . ضمنا توجه پزشكان را به اين نكته جلب مىكنيم ، چنان‌كه قبلا گفتيم ، هم‌اكنون در فرانسه ، آلمان و انگلستان از همين صمغ طبى براى معالجهء آسم و برنشيت مزمن استفاده مىكنند و صمغ مزبور همه ساله از ايران به آن كشورها صادر مىشود .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nناگفته نماند كه گياهان طبى ديگرى نيز موجود است كه از تركيب آن‌ها با يك‌ديگر يا با گوم آمونياك داروى مؤثرترى براى معالجهء تنگ‌نفس آسم به‌دست مىآيد و ما بعدا اين داروها را معرفى خواهيم كرد .\r\n\r\nكورتون يا آستات كورتيزون\r\nكورتون يا آستات كورتيزون يكى از تركيبات هورمونى قسمت پوستى غدد فوق كليوى است . در سال 1946 لابراتوار مرك آمريكا موفق شد . اين ماده را به‌طور مصنوعى از اسيدهاى صفراوى تهيه كند . چون دانشمندان پس از مطالعات زياد دريافته بودند كه در مبتلايان به رماتيسم ، پوسته غدد فوق كليوى ضخيم شده و كم‌وبيش از كار مىافتد ، لذا در سال 1947 ، يعنى ، درست 10 سال پيش ، هنچ « 1 » دانشمند معروف و همكارانش ، كورتيزون را در اقسام مختلف رماتيسم استعمال كردند . اين دارو ، به‌زودى ، شهرت جهانى يافت و هزاران پزشك در اروپا ، آمريكا و ساير نقاط جهان آن را براى درمان انواع رماتيسم و بعضى بيمارىهاى ديگر به كار بردند .\r\nدر چند سال اخير ، آن‌قدر مقاله و رساله دربارهء كورتيزون و اثرات درمان‌بخش آن در جرايد و مجلات طبى دنيا انتشار يافته است كه به حساب نمىآيد . اكثر اين مقالات جنبهء تبليغاتى و بسيارى نيز جنبهء تحقيقاتى داشته است ولى چون به‌تدريج ضررهاى زيادى از اين دارو در بيماران ديده مىشد ، بنابراين از چند سال پيش به اين طرف ، كم‌كم مقالاتى دربارهء ضررهاى آن ، از طرف دانشمندان در جرايد و مجلات طبى درج شد و سخنرانىهاى متعددى نيز در اين زمينه ايراد شد چنان‌كه يك پزشك آمريكايى ، دو سال قبل ، در تهران ، طى يك سخنرانى مهيجى اظهار كرد : « اخيرا ، بعضى از بيماران كه مبتلا به بيمارىهاى ساده بوده‌اند معالجات جديد در آن‌ها مؤثر واقع نشده و\r\n\r\n\r\n","description":"","footnote":"\r\n( 1 ) .  Hench \r\n","page_name":" 169 ","page_number":169},
  {"content":"\r\n\r\nفوت كرده‌اند . در كالبدشكافى معلوم شد كه غدد فوق كليوى آن‌ها به واسطهء اينكه ( به علت ابتلا به بيمارىهاى ديگرى ) مدتى تحت درمان با كورتيزون قرار گرفته بودند ، كوچك شده و از كار افتاده است » و اين را بايد ننگ پزشكى قرن بيستم دانست كه بيماران از يك بيمارى ساده و خفيف و قابل درمان تلف شوند و نيز دكتر موزر « 1 » آمريكايى در جلسهء مباحثهء طبى و جراحى قشون آمريكا ، مورخ 17 مارس 1956 ، سخنرانى مفصلى راجع به زيان بعضى داروهاى جديد و از جمله كورتيزون و داروهاى مشابه آن ايراد كرده كه آقاى دكتر ابو تراب نفيسى با استفاده از آن سخنرانى و نيز با تهيهء مداركى از جديدترين مجلات طبى ، مقالهء مفصلى در مجلهء « پزشكى و جراحى ايران » ، شماره 6 ، آذر و دى 1336 ، نوشته كه فقط ده صفحه از آن دربارهء ضررهاى كورتيزون و اختلالات و عوارض ناشى از تجويز آن است .\r\nولى چون كورتيزون يك داروى بسيار گران‌قيمت بوده و مؤسسات سازنده آن استفاده‌هاى هنگفتى از شهرت و رواج آن برده و مىبرند ، لذا مؤسسات مزبور از مشاهده مقالات انتقادى ، سخت به جنب‌وجوش افتاده ، به چاره‌جويى برخاستند و چند تن از اطباى مشهور را نيز راضى كردند كه در مقالات يا سخنرانىهاى خود كورتيزون را در رديف داروهاى معجزه‌آساى نوين قلمداد كرده و ضررهاى آن را ناديده بگيرند و يا چندان به حساب نياورند . در يكى از اين سخنرانىها ، فيلمى هم نشان داده شده كه در آغاز آن ، چهارده نفر بيمار مبتلا به رماتيسم مزمن ، از ورم مفاصل رنج برده و قادر نبوده بدون تحمل درد و رنج قدمى بردارند ، در صحنه‌هاى بعدى فيلم نشان داده مىشد كه چگونه همان بيماران بر اثر معالجه ، كارهاى مختلف را انجام مىدادند بدون اينكه كوچك‌ترين نشانى از درد و رنج و ناراحتى در قيافه‌شان ظاهر باشد و نيز در اوراق تبليغاتى ، عكس دست‌هايى را چاپ كرده بودند كه بر اثر رماتيسم مزمن ،\r\n\r\n\r\n","description":"","footnote":"\r\n( 1 ) .  Moser \r\n","page_name":" 170 ","page_number":170},
  {"content":"\r\n\r\nمفاصل آن‌ها متورم و انگشتان ، كج‌ومعوج شده بود و پس از آن در عكس‌هاى ديگر همان دست‌ها را نشان داده بودند كه بر اثر معالجه با كورتيزون به كلى ، بهبود يافته و انگشتان به حال طبيعى برگشته بود . اين آرا و عقايد ضد و نقيض در مقالات و سخنرانىها ، هرج‌ومرجى در امور پزشكى ايجاد كرده و باعث سرگردانى و بلاتكليفى اطبا شد و معتقدانى له و عليه كورتيزون در همه جاى دنيا پيدا شد .\r\nتحقيقات دقيق شوراى تفحصات طبى انگلستان : چون مشاهدات بالينى و تجسسات طبى كه منفردا و جدا از يكديگر توسط بعضى از اطبّا به عمل آمده بود ، نمىتوانست براى عامه پزشكان ملاك عمل باشد و رسميت قانونى بين المللى پيدا كند لذا از سال 1951 به اين طرف ، شوراى تفحصات طبى انگلستان « 1 » با تشريك مساعى مؤسسه معروف نوفيلد « 2 » براى پى بردن به اثرات واقعى كورتيزون و مخصوصا مقايسه بين آثار اين دارو و اثرات آسپيرين در معالجه رماتيسم حاد و مزمن ، دست به يك رشته تحقيقات خيلى دقيق ، طولانى و اساسى زد . شوراى مزبور كارهاى خود را در شش مركز تفحصات بالينى تحت شرايط كاملا مساوى به موقع اجرا گذشته و نتايج آن را منتشر ساخت « 3 » .\r\nبراى انجام اين منظور افرادى بين 2 تا 59 ساله كه اقلا چهار مفصل آن‌ها از سه الى نه ماه قبل به رماتيسم مبتلا شده بود انتخاب شد و كمال دقت به عمل آمد كه اين بيماران به هيچ بيمارى جز رماتيسم مبتلا نباشند . آن‌گاه ، يك‌دسته از اين بيماران را فقط با كورتيزون و دسته ديگر را فقط با آسپيرين\r\n\r\n\r\n","description":"","footnote":"\r\n( 1 ) .  Medical Research Council \r\n( 2 ) .  Nuffield Foundation \r\n( 3 ) . به مدرك زير رجوع شود :\r\n Report by the Joint Committee of the Medical Research Council and Nuffield Foundation on clinical Triald of Cortisone , ACTH and other therapeutic measures in chronic rheumatic diseases Brit . Med . J . 1954 \r\n","page_name":" 171 ","page_number":171},
  {"content":"\r\n\r\nمعالجه كرده و به هيچ وجه داروى ديگرى براى آن‌ها ، در تمام مدت درمان ، تجويز نكردند و براى اينكه هيچ‌گونه عامل روحى در معالجه اين بيماران دخالت نداشته باشد ، داروهاى تجويز شده را به نام داروهاى ضد رماتيسم و ناميدند . قرص‌هاى آسپيرين را به رنگ قهوه‌اى درآورده و ماده تلخى به آن افزودند تا بيماران تصور نكنند به آن‌ها فقط آسپيرين داده مىشود . به اين ترتيب ، يك‌دسته از بيماران را مدت سه ماه به وسيلهء كورتيزون و دسته ديگر را مدت سه ماه با آسپيرين معالجه كردند . كليه اين بيماران در جريان مدت يك ماه در بيمارستان بسترى بوده و دو ماه در خارج از بيمارستان تحت نظر بودند ، به‌طورى كه روىهم‌رفته مدت سه ماه مشغول درمان بودند .\r\nچون كليه بيماران در هريك از دو گروه در شرايط كاملا مساوى قرار گرفته بودند ، بنابراين ، طبق موازين علمى نتايج را مىتوانستند با يكديگر مقايسه كنند لذا پس از ختم اين عمليات ، بيماران مزبور را از نظر قواى بدنى ، حركت دست‌ها و پاها و تغييرات خونى مورد آزمايش قرار داده و با كمال حيرت مشاهده كردند كه آسپيرين از حيث تأثير و فايده كاملا معادل با كورتيزون بوده ولى ضررهاى كورتيزون را ندارد .\r\nمجلهء طبى انگليسى « 1 » در اين‌باره صريحا چنين نوشت : « حقيقتا ، جاى خوش‌وقتى است كه مىبينيم نتيجه عملى تحقيقات عديده‌اى كه طى سال‌هاى اخير دربارهء كورتيزون انجام گرفته به اين نتيجه رسيده است كه كشف كرده‌اند آسپيرين ، بهترين و مطمئن‌ترين دارو براى معالجه رماتيسم مفصلى حاد است » . پس از اين تفحصات و تجسسات طبى ، آسپيرين كه تا آن زمان يك داروى ساده به شمار رفته و براى تسكين سردرد و يا دندان‌درد تجويز مىشد ، مقام و منزلت عالىترى در عالم پزشكى پيدا كرد و موارد استعمال آن در امراض مختلف روزافزون شد به‌طورى كه ، كم‌كم در نقرس ،\r\n\r\n\r\n","description":"","footnote":"\r\n( 1 ) .  British Medical Journal \r\n","page_name":" 172 ","page_number":172},
  {"content":"\r\n\r\nسنگ كليه ، برنشيت ، ورم لوزتين ، سينوزيت و كليهء بيمارىهاى نسج همبند ، داروى معالج محسوب مىشد و با تمام داروهاى نويافته لاف برابرى و رقابت مىزد و حتى از نظر اينكه قيمت آن بسيار ارزان است بر كليه داروهاى نوين ترجيح و برترى دارد .\r\nناگفته نماند كه قبل از اين تحقيقات كه آسپيرين فقط به عنوان مسكن و ضد درد به كار مىرفت ، آمريكايىها روزى 42 ميليون از آن را مصرف مىكردند و امروزه نيز به همين اندازه براى رفع سردرد مصرف مىشود و آن را به اشكال و رنگ‌هاى مختلف به معرض فروش مىگذارند تا بيش‌تر نظر مردم را جلب كند ( مانند انواع شيرينى ) . حتى براى اطفال آسپيرين را به شكل حيوانات تهيه كرده‌اند كه مورد پسند آن‌ها واقع شود و با وجود اين كه براى 60 ميليون نفوس آمريكا روزى 42 ميليون قرص آسپيرين مصرف مىشود ، با اين همه ، آمريكايىها هميشه از درد نيمه سر ناله دارند « 1 » .\r\nپس از اينكه گزارش شوراى تحقيقات طبى انگلستان مبنى بر رجحان و مزيت آسپيرين بر كورتيزون براى معالجهء رماتيسم منتشر شد ، تمام اطباى دنيا براى معالجهء بيماران مبتلا به روماتيسم همان عمليات را تكرار كرده و به همان نتيجه رسيدند و در اكثر روزنامه‌ها و مجلات طبى و غير طبى ، نتيجه تجسسات آن‌ها درج شد ، من جمله در روزنامه اطلاعات ، شماره 3894 ، مورخه 17 / 5 / 1335 مىنويسد :\r\n« معالجهء التهاب مفصل : دكتر فرانك هارت در كنگرهء بين المللى رماتيسم كه در تورنتو ( كانادا ) منعقد شد ، گفت كه آسپيرين بهترين داروى معالجه التهاب مفاصل بدن انسان است . وى براى اثبات نظريه خود اضافه كرد كه در سه سال گذشته يك‌صد نفر مريض را بدين ترتيب ، معالجه كرده كه براى نصف آن‌ها\r\n\r\n\r\n","description":"","footnote":"\r\n( 1 ) . رجوع شود به مجله تندرست ، شماره 1 ، سال 11 ، صفحهء 38\r\n Editorial , Pharmacy Internat , N . Y . 8 , 3 , 1954 . \r\n","page_name":" 173 ","page_number":173},
  {"content":"\r\n\r\nكورتيزون و براى نصف ديگر آسپيرين تجويز كرده است و در نتيجه ، ثابت شد كه آسپيرين همان اثرات كورتيزون را دارد با اين فرق كه خطرات احتمالى كورتيزون در آسپيرين نيست » .\r\nاكنون كه بر خوانندگان عزيز معلوم شد طبق تحقيقات علمى انگلستان آسپيرين براى معالجهء رماتيسم از هر حيث بر كورتيزون ترجيح دارد و اطباى آمريكا نيز اين مطلب را پذيرفته و به آن عمل مىكنند و آسپيرين موارد استعمال متعددى در طب پيدا كرده و روز به روز ، بر شهرت و معروفيتش افزوده مىشود :\r\nما سئوال مىكنيم آيا در تمام كشور ايران براى نمونه حتى يك طبيب پيدا مىشود كه در رماتيسم حاد و مزمن به جاى كورتيزون ، آسپيرين تجويز كند ؟ بدون شك ، جواب اين سؤال منفى است و هيچ پزشكى تاكنون ، چنين عملى را انجام نداده است . چرا ؟ براى اينكه نمايندگان دارويى با تبليغات قوى و شديد خود ابتكار عمليات پزشكى را كاملا به‌دست گرفته و موضوع معالجهء بيمارىها را به صورت مد روز درآورده‌اند . از يك طرف اطبا را با اوراق تبليغاتى خود تحت تأثير قرار مىدهند و از طرف ديگر افكار عمومى را چنان به خود مشغول كرده‌اند كه همه مىگويند دارو هرچه جديدتر بهتر ، داروهاى ديروزى به درد نمىخورد ، بايد هر روز ، داروى تازه‌ترى را براى معالجه بيمارىها به‌دست آورد ، آسپيرين ديگر كهنه و قديمى شده است و نمىتواند در مقابل كورتيزون عرض اندام كند ، بايد آن را دور انداخت و كورتيزون مصرف نمود و اگر كسى اين كار را نكند او را به كلى ، بىاطلاع از جريان روز و بىخبر از جديدترين اكتشافات پزشكى مىدانند . اين طرز تفكر و اين قبيل اظهار عقايد مسلّما از طرف مؤسسات و كارخانه‌هاى دارويى سرچشمه مىگيرد ، زيرا هدف اصلى آن‌ها اين است كه مىخواهند دايما بشر را با تبليغات فريبندهء خود اغفال كنند ، داروهاى خود را به فروش برسانند و چون متأسفانه به‌واسطهء عدم فرصت كافى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nنمىتوانند تحقيقات دقيقى براى تهيهء يك داروى جديد به عمل آورند ، لذا اغلب اين داروها ، مضر واقع شده و پس از اينكه ضرر آن‌ها معلوم شد ، بلافاصله رنگ آن را عوض كرده ، اسم جديدى روى آن مىگذارند و تبليغات نوينى دربارهء آن معمول مىدارند و به نام يك داروى تازه كشف شده وارد بازار مىكنند . مثلا ، همين كه همه جا از كورتيزون بدگويى شد ، آن را با تغييرات مختصرى به صورت دلتاكورتريل درمىآورند و چون ضررهاى كورتيزون ، اكنون بر همه كس معلوم شده است و مؤسسات دارويى نيز نمىتوانند آن را انكار كنند ، لذا ناچار در ورقه دلتاكورتريل مىنويسند : « عوارض نامطبوعى كه معمولا در درمان با كورتيزون پيش مىآيد در دلتاكورتريل به حد اقل تقليل مىيابد » و مدتى هم اطبا را با اين دارو سرگرم مىكنند .\r\nكسى كه اين حقايق را مىنويسد ، مسلّما مورد اعتراض مؤسسات دارويى قرار خواهد گرفت چنان‌كه پس از انتشار اولين مقاله از سلسله مقالات « بيمارىهايى كه پيشرفت‌هاى جديد پزشكى براى بشر به ارمغان آورده است » ، به آقاى دكتر ابو تراب نفيسى ، نويسندهء مقالات مزبور ، هم اعتراض كردند ولى براى خير و صلاح جامعه و در پيشگاه منافع عمومى نبايد از اعتراض ترسيد ، بايد حقايق را صريحا گفت و همه جا منتشر كرد . جاى كمال تأسف است كه عده‌اى از پزشكان نيز در مقابل داروهاى جديد تعصب خاص به خرج داده و به قول همكار محترم ما آقاى دكتر نفيسى « خيلى خوش‌باور بوده به محض ورود هر داروى جديد و معرفى آن به وسيلهء نماينده‌ها ، فورا به تجويز آن مبادرت مىجويند » .\r\nما بايد اين مسئلهء را حل كنيم كه چرا براى آسپيرين كه از نظر خواص و منافع مسلّما بر كورتيزون ترجيح دارد هيچ‌گونه تبليغاتى به عمل نمىآيد ولى براى كورتيزون و داروهاى مشابه آن به عمل مىآيد . مثلا ، فيلمى با مخارج گزاف تهيه مىكنند ، شخص افليجى را نشان مىدهند كه با خوردن كورتيزون\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nدست‌وپاى او به حركت درآمده و از نردبان به سرعت بالا مىرود و در رقص‌ها شركت مىجويد و نيز از دست‌وپاى كج‌ومعوجى عكس‌بردارى مىكنند و پس از معالجه با كورتيزون انگشت‌ها را راست و مستقيم نشان مىدهند . آيا علت اين امر جز اين است كه اولا قيمت هر دانه قرص آسپيرين يك ريال است و ثانيا ، همهء مؤسسات آن را مىسازند و آن‌قدر بهره براى سازندگان ندارد كه ارزش تبليغ كردن داشته باشد ولى قرص كورتيزون هر دانه‌اش 20 ريال به فروش مىرود و ساختن آن در انحصار مؤسسات محدودى است كه سالى ميليون‌ها تومان استفاده از فروش آن مىبرند و به اين جهت ، هر قدر سنگ آن را به سينه بزنند و تبليغ در اطراف آن كنند باز هم صرف مىكند .\r\nموقع آن رسيده است كه مردم با اين حقايق آشنا شوند تا زمينه براى افشاى حقايق گران‌بهاترى آماده شده باشد و به اين هرج‌ومرج پزشكى و دارويى خاتمه داده شود و جان و مال مردم ، دست‌خوش يغماگرى عده‌اى استفاده‌جو قرار نگيرد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nبخش پنجم معرفى يك گياه دارويى مفيد به جاى كورتيزون براى معالجهء رماتيسم حاد\r\nدر سال 1946 ميلادى ، دانشمندان پزشكى با تجسسات و تحقيقات متعددى دريافتند كه در مبتلايان به رماتيسم ، قسمت قشر غدد فوق كليه « 1 » ضخيم شده و عملكرد آن تا اندازه‌اى دچار وقفه مىشود . بنابراين گفتند از همان جايى كه درد شروع شده بايد از همان‌جا هم در رفع آن كوشيد . در نتيجهء همين فكر ، كندال و هنش در سال 1947 ، ترشح قسمت قشر غدد فوق كليه را كه بعدها به نام كورتيزون معروف شد ، در اقسام رماتيسم تجويز كردند اما چون داروى مزبور بسيار گران‌قيمت بود و ناچار براى معالجهء كامل يك بيمار در مدت يك سال مىبايست 14000 حيوان را بكشند تا كورتيزون تهيه شود و اين\r\n\r\n\r\n","description":"","footnote":"\r\n( 1 ) . غدد فوق كليه داراى دو قسمت متمايز از يكديگر است : قسمت قشرى و قسمت مركزى . قسمت قشرى ماده‌اى بنام كورتين و قسمت مركزى ماده‌اى به اسم آدرنالين ترشح مىكند هركدام از اين دو ماده آثار و خواص حياتى متعدد و مهمى در بدن انسان و حيوانات دارد .\r\n","page_name":" 177 ","page_number":177},
  {"content":"\r\n\r\nامر عملى نبود ، براى همين دانشمندان به تجسس و تحقيق از راه‌هاى ديگر مجبور شدند و سرانجام به ساختن كورتيزون ، به‌طور مصنوعى و به مقدار زيادى موفق گرديدند و ما ضررهاى اين كورتيزون مصنوعى را شرح داديم .\r\nمقارن همين احوال ، بعضى از دانشمندان در مقام تحقيق برآمدند كه آيا كورتيزون در گياهان يا ساير مواد موجود در طبيعت يافت مىشود يا خير ؟ پس از جست‌وجوى بسيار ، گياهى در منطقهء ليبريا « 1 » يافتند كه داراى كورتيزون بود ولى چون اساسا از يك قرن ، به اين طرف ، فكر غلطى در دماغ بشر جاىگير شده است كه اگر مفيدترين و مؤثرترين مواد دارويى نيز در يك گياه پيدا شود باز بايد متوسل به ساختن اين داروها از طريق شيميايى در آزمايشگاه شوند بنابراين ، به گياهان محتوى كورتيزون چندان اعتنايى نكردند و پس از تهيه كورتيزون مصنوعى ، رشتهء تحقيقات در گياهان را رها كردند .\r\nشكى نيست اگر گياهى در طبيعت يافت شود كه داراى كورتيزون يا محتوى موادى باشد كه غدد فوق كليه را به ترشح كورتيزون وادار كند ، بر خوردن كورتيزون كه به روش مصنوعى ، در لابراتوارها ساخته مىشود ، ترجيح خواهد داشت زيرا :\r\nاولا ، ساختمان و تشكيلات مواد مختلف موجود در يك گياه ، طورى ترتيب داده شده كه با طبيعت بدن انسان سازگارتر باشد و اثرات مواد مؤثر موجود در آن گياه براى معالجهء بيمارىها ، به مراتب بهتر از شرايطى است كه مواد مزبور را از آن گياه استخراج و به تنهايى مصرف كنند . چرا كه هر مادهء دارويى ، ضمن فوايدى كه دارد داراى ضررهايى نيز هست و طبيعت با پيش‌بينىهاى قبلى ، تركيبات گياهان را طورى آفريده است كه ضررهاى مواد مؤثر دارويى موجود در آن‌ها ، خودبه‌خود تعديل مىشود .\r\n\r\n\r\n","description":"","footnote":"\r\n( 1 ) .  Liberia  .\r\n","page_name":" 178 ","page_number":178},
  {"content":"\r\n\r\nثانيا ، اگر گياهان دارويى همان‌طور كه در طبيعت هست ، مصرف شود علم طب و داروسازى از وضع مبتذل و تجارى كنونى خارج شده ، به حال عادى و طبيعى خود برخواهد گشت و اين دلال‌بازىها ، زدوبندها و غوغاى داروهاى اختصاصى كه جهانى را به صدا درآورده و افتضاح آن همه جا برملا شده و جان و مال مردم را دستخوش خطرات مسلّم قرار داده است ، از بين خواهد رفت ولى چون مؤسسات عظيم دارويى بهره‌هاى گزافى كه از راه تجارت دارو به‌دست مىآورند ، از طريق گياهان دارويى نمىتوانند به‌دست آورند بنابراين ، انظار جهانيان را دايما متوجه داروهاى ساخت لابراتوار مىكنند و به‌طور غير مستقيم ، اهميت و مقام گياهان دارويى را در نظر مردم پايين مىآورند و تنها علت بىارزش جلوه كردن گياهان دارويى در حال حاضر ، همين مسئله است و بس .\r\nاكنون ، كه اين مقدمه معلوم شد ، گوييم عدهء زيادى گياه در طبيعت يافت مىشود كه چه به علت وجود كورتيزون در آن‌ها و چه به علل ديگر ، براى معالجهء انواع رماتيسم حاد و مزمن مفيد هستند . يكى از آن‌ها بيد است ، كه به عربى آن را خلاف و به زبان فرانسوى سول « 1 » و به لاتين آن را ساليكس « 2 » گويند و يك نوع از آن كه به بيد سفيد « 3 » معروف است داراى خواص ضد رماتيسم است .\r\nخاصيت اصلى بيد كه پوست آن در طب مصرف مىشود ، اين است كه التهاب و ورم را از بين مىبرد و مىدانيم كه كورتيزون و آسپيرين نيز عينا همين تأثير را دارند و به واسطهء خواص ضد التهابى خود ، در معالجهء رماتيسم ، يعنى ، التهاب مفاصل مفيد واقع مىشوند . در تمام كتاب‌هاى درمان‌شناسى كنونى ، نوشته شده است كه ساليسيلات دوسود بهترين داروى معالج رماتيسم است و آسپيرين نيز كه نام شيميايى آن اسيد استيل ساليسيليك و يكى از\r\n\r\n\r\n","description":"","footnote":"\r\n( 1 ) .  Saule  .\r\n( 2 ) .  Salix \r\n( 3 ) .  Salix alba \r\n","page_name":" 179 ","page_number":179},
  {"content":"\r\n\r\nمشتقات ساليسيلات دوسود است اثرى شبيه به ساليسيلات دوسود دارد . نكته قابل توجه اين است كه تاكنون با وجود ترقيات شگرف علم طب ، هيچ دارويى پيدا نشده است كه به اندازهء تركيبات مزبور در معالجهء رماتيسم مؤثر واقع شود .\r\nاينك ، بايد بدانيم كه علت حسن تأثير ساليسيلات دوسود اين است كه منشأ طبيعى دارد زيرا ساليسيلات دوسود را از ماده‌اى به نام ساليسين گرفته‌اند و ساليسين را در سال 1830 ميلادى ، شخصى به نام لروكس از پوست بيد استخراج كرده است .\r\nپزشكان قديم ايران ، قرن‌ها قبل از اين ، به خواص ضد التهابى پوست بيد آگاه بودند و آن را براى معالجهء رماتيسم به كار مىبردند و پزشكان اروپا نيز به پيروى از پزشكان قديم ، پوست بيد را تا اوايل قرن بيستم براى همين منظور تجويز مىكردند . چنان‌كه در كتاب پزشكىنامه ، تأليف مرحوم ناظم الاطبا كه در سال 1899 ميلادى به طبع رسيده و مشتمل بر يك دوره قرابادين اروپايى است ، ضمن شرح خواص پوست بيد مىنويسد : « در دفع رماتيسم مفصلى حاد چون در هر دو يا سه يا چهار ساعت فاصله ، 2 گرم استعمال نمايند قوى الاثر است » .\r\nشكى نيست كه منافع و فوايد پوست بيد از نظر معالجهء رماتيسم ، به‌مراتب ، بر ساليسيلات دوسود و آسپرين و يا كورتيزون ترجيح دارد ولى نظر به اينكه تبليغات قوى مؤسسات دارويى كه در اطراف فرآورده‌هاى خود هياهو برپا كرده و دايما ، نام داروهاى معجزه‌آساى جديدى را ورد زبان‌ها ساخته‌اند ، در ايجاد حسّ تجددخواهى مردم تأثير به‌سزايى كرده است . بنابراين ، اگر در زمان حاضر ، طبيبى به معالجهء يك بيمار مبتلا به رماتيسم حاد ، به‌وسيلهء پوست بيد يا نظاير آن مشغول شود مسلّما مورد تمسخر همكاران قرار مىگيرد و همه جا او را شماتت و سرزنش مىكنند و خواهند گفت در قرن اتم كه دنيا به سرعت برق پيش مىرود ديگر نمىتوان با پوست بيد بيماران را معالجه كرد . به اين\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nجهت ، نه يك پزشك حاضر است پوست بيد در نسخه تجويز كند و نه يك بيمار حاضر است مدت زمانى ، مرتبا ، خود را تحت درمان با پوست بيد قرار دهد .\r\nاين قضيه منحصر به كشور ما يا ساير كشورهاى آسيايى نيست بلكه در قلب متمدن‌ترين كشورهاى اروپا و آمريكا نيز طرز تفكر مردم از نظر تجددخواهى چنين است . همان گونه كه قبلا خوانديد كه شوراى تحقيقات طبى انگلستان ، براى اينكه يك عده از بيماران مبتلا به رماتيسم را فقط به‌وسيلهء آسپيرين معالجه كند ، قرص‌هاى آسپيرين را رنگ كرد تا معلوم نشود چه دارويى است و اثر روحى در بيماران ايجاد نكند . مقصود از اين اثر روحى چه بوده ؟ اين بوده است كه اگر به بيماران مىگفتند ما مىخواهيم مدت سه ماه شما را فقط با قرص آسپيرين معالجه كنيم ، آن‌ها مسلّما قبول نكرده و مىگفتند چگونه با وجود داروهاى جديد و معجزه‌آساى نوين ، آسپيرين كه يك داروى ساده و پيش‌پاافتاده است ، مىتواند جايى براى خود باز كند و با داروهايى كه شهرت جهانى يافته قابل قياس باشد .\r\nولى به‌هرحال ، اين آزمايش به عمل آمد و ثابت كرد كه آسپيرين مىتواند با كورتيزونف به‌خوبى ، رقابت كند و شكى نيست كه اگر بار ديگر شوراى تحقيقات طبى انگلستان نظير اين آزمايش را در مورد دسته ديگرى از بيماران مبتلا به رماتيسم به عمل آورد اين دفعه نيمى از آنان را با آسپيرين يا كورتيزون و نيم ديگر را با پوست بيد معالجه كند ، معلوم خواهد شد كه فوايد و اثرات پوست بيد معادل با آن داروها بلكه بهتر از آن‌ها است .\r\nالبته چون مجلهء ما طبى نيست ، نمىتواند معالجهء امراض را به تفضيل بيان دارد و فقط به همين اندازه اكتفا مىكند كه راهى جديد پيش پاى محققان و متجسسان باز كرده و جاده را براى درمان امراض به وسيلهء عوامل ساده و طبيعى صاف كند و الّا بيمارى رماتيسم و يا اصولا هر بيمارى ديگر به\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nعلل مختلف بروز مىكند و براى هر علتى معالجات خاصى لازم است . مثلا گاهى ورم لوزهء چركى باعث بروز حملات رماتيسم مىشود ، در اين صورت ، تا وقتى كه چنين لوزه‌اى را قطع نكند رماتيسم معالجه نمىشود .\r\nمنظور ما از اين بحث اين است كه در مواردى كه بايد كورتيزون يا ساليسيلات دوسود يا آسپيرين داد ، مىتوان پوست بيد را هم با همان موفقيت تجويز كرد . به اين جهتف به پزشكان پيشنهاد مىكنم كه با كمال بىپروايى و بدون واهمه از شماتت و سرزنش اين و آن ، در بيماران مبتلا به رماتيسم حاد هر سه ساعت يك مرتبه 2 گرم پوست بيد را تجويز كنند و اثرات مفيد آن را ملاحظه فرمايند و بهتر اين است كه پوست شاخه‌ها و ساقه‌هاى نازك بيد را بگيرند ، خشك كنند و نرم بكوبند و به كار برند .\r\nبا توجه به مشاهدات و تجاربى كه در سال‌هاى اخير ، استادان و پزشكان نامور جهان كرده‌اند ، بدين نتيجه مىرسيم كه مشاهدات و تجارب علماى قديم پزشكى و مخصوصا ابن سينا را در قلمرو مفردات پزشكى ناديده نمىتوان گرفت ، زيرا به تجربه ثابت شده است كه اولا ، خود گياه طبى و اصلى داراى خواصى است كه گاهى برترى و امتياز آن را بر مواد استخراج شده و عصاره‌ها و اسانس‌ها مسلّم مىكند و چه‌بسا نتايج درخشانى در معالجهء بيماران به ما مىدهد كه با تجويز مواد مؤثر سنتتيك نمىتوان به‌دست آورد . ثانيا ، در بيش‌تر موارد ، تجارب فيزيولوژيكى و شيميايى كه اخيرا در گياهان طبى به عمل آمده ، اغلب نتيجهء آن‌ها تأييد نظر علماى قديم است ( اقتباس از سخنرانى آقاى دكتر عباس نفيسى ، استاد دانشكدهء پزشكى تهران در جشن هزاره ابن سينا ) .\r\nبا پيشرفت‌هاى طب جديد مسلّم شده است كه داروهاى موجود در طبيعت اعم از گياهى يا حيوانى ، به صورت قابل جذب‌تر ، موافق‌تر با طبع انسان بوده و مسلّما اثراتشان با اثرات مواد سنتزى كه اكثرا مغاير طبع است اختلاف دارد .\r\nوانگهى در بسيارى از مواد طبيعى مادهء مؤثر يكى نيست و متعدد است و از\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمجموع عوامل مزبور ، اثر درمانى مستفيد مىشود . بنابراين ، بايد كوشش كرد و داروهاى شقّ اخير را به پزشكان شناساند و بيماران را از منافع و فوايد آن‌ها بهره‌مند ساخت ( قسمتى از مقاله آقاى دكتر ابو تراب نفيسى ، استاد دانشكده پزشكى اصفهان ، دربارهء اصلاح وضع پزشكى و داروسازى در ايران ) .\r\nدر معالجهء انواع رماتيسم‌هاى مزمن ، نگارندهء اين سطور ، پس از بيست سال تحقيق ، تجربه و مقايسهء داروهاى گوناگون جديد و قديم با يكديگر ، بالاخره روىهم‌رفته تأثير حب زير را بهتر از ساير داروها يافتم و تجويز آن را به تمام پزشكان ايران توصيه مىكنم :\r\nاشق ، مقل ازرق ، مرمكى ، سكبينج ، صبر زرد ، هليلهء سياه ، سورنجان مصرى ، از هركدام به مقدار مساوى ، حب‌هاى يك نخودى ساخته ، روزى 10 حب به‌تدريج ميل كنند .\r\nشرح جزئيات خواص هريك از اين داروها از حوصلهء اين مقاله بيرون است ولى مىتوان به تفصيل خواص هريك را بيان كرد . چنان‌كه قبلا فوايد و منافع اشق را ذكر كرديم و گفتيم كه يكى از موارد استعمال آن به عقيدهء اطباى قديم ايران ، معالجهء ورم مفاصل و عرق النسا بوده است و جمعى از پزشكان اروپا ، از جمله شنيدر نيز آن را در رماتيسم مزمن با موفقيت به كار مىبرده است و حتى سختى مفصل مچ يك نفر بيمار را كه بر اثر شكستگى استخوان پيدا شده بود با ضماد اشق ( گوم آمونياك ) بهبود بخشيده است . علت حسن تأثير اشق در اين مورد اين است كه ورم و التهاب مفصل را از بين مىبرد و به عبارت ديگر محلل اورام است . گفتيم كه هرگاه احتقان يا التهاب در بافت‌ها و اعضاى بدن پيدا شود و اين امر به طول انجامد ، كم‌كم عضو مزبور سفت شده و نسج تصلبى در آن پيدا مىشود و اين پديده در رماتيسم مزمن يا ساير بيمارىهاى مزمن بروز مىكند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاشق به‌طور خوراكى در حب يا شربت ، تدريجا تصلب و التهاب مزمن مفصل را كم كرده و در تخفيف دردهاى رماتيسمى مؤثر واقع مىشود .\r\nهم‌چنين ، مقل ازرق ، سكبينج ، سورنجان و ساير داروهاى موجود در اين حب نيز همين تأثير را داشته و تاكنون ، در هزاران بيمار مبتلا به رماتيسم به تجربه پيوسته و مفيد واقع شده است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\n[ فصل 
  ] 3 اهميت علم غذاشناسى در قرن بيستم\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nمقدمه\r\nتا اوايل قرن بيستم ، دانشمندان اروپا تعريف جامعى كه براى مواد غذايى مىكردند ، اين بود كه مىگفتند غذا چيزى است كه باعث رشد و نموّ بدن و ترميم بافت‌ها مىشود و در بدن ايجاد انرژى مىكند . اصل اين فكر از لاووازيه شروع شد كه مىگفت همان‌طور كه زغال هنگام سوختن حرارت ايجاد مىكند ، غذا نيز در بدن مىسوزد و حرارت و نيرو توليد مىكند . سپس دانشمندان متوجه شدند كه بسيارى از غذاها ، مخصوصا مواد سفيده‌اى و املاح براى نشو و نما و حفظ سلامت بدن لازم است . پس از آن ، از اوايل قرن بيستم به اين طرف ، كه ويتامين‌ها يكى پس از ديگرى كشف شد ، پزشكان دريافتند كه در سبزىها و ميوه‌ها و گوشت و تخم‌مرغ و غيره موادى موجودند كه گرچه مقدار آن‌ها فوق‌العاده كم است ، فقدان آن‌ها اختلالات عميقى در بافت‌هاى بدن ايجاد مىكند و از اين راه ، كم‌كم پى بردند كه علت بروز بسيارى از امراض كمبود بدن از اين ويتامين‌ها است كه اهميت حياتى در بدن دارند .\r\nما دام راندوان فرانسوى كه يكى از بزرگ‌ترين فيزيولوژيست‌هاى تجربى در علم غذاشناسى بوده و قوانين او دربارهء ويتامين‌ها مورد قبول كليه محافل پزشكى دنياى متمدن امروزى است ، علل اصلى بيمارىهاى وحشتناكى چون سل و مرض قند و سرطان را در بعضى اختلالات ممتدّ تغذيه بدن كه چندين نسل ادامه داشته باشد دانسته و معتقد بود كه براى بروز امراض ، كمبود مواد\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nغذايى عاملى مؤثرتر از هر عامل ديگر است . در نيم قرن اخير ، كه ويتامين‌هاى گوناگون ، به‌تدريج ، كشف شده و آزمايش‌هاى لابراتوارى نشان داده است كه انواع مختلف اين ويتامين‌ها در سبزىها و ميوه‌ها و ساير مواد غذايى موجود است بيش از پيش ، محافل پزشكى دنيا به اين نكته توجه كرده‌اند كه مواد غذايى داراى خواص دارويى نيز هستند زيرا در بيمارىهايى كه علت آن كمبود بدن از اين مواد حياتى است ، انواع غذاهاى حاوى ويتامين‌هاى مزبور را به عنوان درمان به كار مىبرند و از آن نتايج نيكو گرفته و مىگيرند .\r\nمهم‌تر از همه ، وجود خاصيت ضد سمّى و ضد عفونى از مواد غذايى است كه اخيرا با يك رشته مطالعات و تحقيقات مستمر و مداوم پروفسور لاسابلير « 1 » ، دانشمند غذاشناس معروف فرانسوى ، كشف شده و آن را به نام تروفوفيلاكسى ناميده است . نامبرده در اين‌باره آزمايش‌هايى انجام داده و نتايج مهمى به‌دست آورده است ، بدين ترتيب كه در حيوانات آزمايشگاهى با زهر مار كبرا ، افعى ، عصاره قارچ‌هاى سمّى ، اكسيد دو كربن ، سيانور دومركور و غيره مسموميت ايجاد كرده سپس با خوراندن و يا تزريق زير پوستى بعضى غذاها ، از آن جمله شير ، عصارهء گوشت خام ، بعضى از اسيدهاى آمينه ، عصاره اعضاى بدن ، آب پرتقال ، روغن حيوانى ، آب برنج ، محلول 40 در 1000 گلوكز ، محلول 9 در 1000 نمك طعام و غيره مسموميت را رفع كرده است .\r\nلاسابلير يك عده حيوانات آزمايشگاه را كه داراى رژيم غذايى مشابهى بودند به دو دسته تقسيم كرده ، به دسته اول غذاى معمولى آن‌ها را داد ولى به غذاى دسته دوم مقدارى روغن حيوانى ( روغن گاو ) اضافه كرد سپس همه اين حيوانات را به وسيله زهر مار كبرا مسموم كرد و مشاهده كرد كه آثار سمّى در دسته اول ظاهر شد ولى در دسته دوم كه قبلا به آن‌ها روغن حيوانى خورانده بود پديدار نشد و از اينجا پى برد كه روغن حيوانى خاصيت ضدّ سمّى دارد .\r\n\r\n\r\n","description":"","footnote":"\r\n( 1 ) .  Lassabliere \r\n","page_name":" 188 ","page_number":188},
  {"content":"\r\n\r\nنظير اين آزمايش را با افزودن گلوكز ، ساكاروز ، لوولز و گالاكتوز و شير به محيط كشت باسيل تيفيك ( مطبقه ) و باسيل كلريك ( و با ) تكرار كرد و مشاهده كرد كه با افزودن اين مواد غذايى ميكروب‌هاى مزبور در محيط كشت ضعيف شده‌اند و از اين راه خاصيت ضد عفونى و آنتى بيوتيكى غذاها را كشف كرد . در انستيتو روكفلر آمريكا نيز نظير اين آزمايش‌ها انجام شده و معلوم گرديده است كه تغييرات نوع غذا ، وضع دفاعى طبيعى موش را در برابر ذات الريه عوض مىكند . عده‌اى از موش‌هاى مورد آزمايش تلفاتشان بر اثر ذات الريه به 52 درصد رسيد . با تغيير رژيم غذايى آنان ، مرگ‌ومير به 32 درصد و با تغيير ديگرى به 14 در 100 كاهش يافت و به اين ترتيب به موازات تحقيقاتى كه توسط دانشمندان اروپا در اين‌باره به عمل آمد ، دانشمندان آمريكا نيز به تحقيقات مشابهى دست زده و به همان نتيجه رسيدند و خواص آنتى بيوتيك غذا بر همه دانشمندان جهان معلوم شد و امروزه پزشكان محقق و متخصصان فن در كشورهاى مغرب زمين ، مخصوصا دانشمندان غذاشناس معتقدند كه فقر بدن از بعضى مواد غذايى و عدم تعادل در غذاها زمينه را براى بروز انواع بيمارىها مساعد كرده است ، بنابراين ، هر مرضى را مىتوان با غذاهاى مناسب ، كم‌وبيش درمان كرد . چنان‌كه تجويز آب‌هاى معدنى براى پيشگيرى و درمان بعضى بيمارىها ، تزريق محلول گلوكز به كسانى كه بر اثر خوردن قارچ مسموم شده‌اند ، دادن آب برنج به كودكانى كه به اسهال مبتلا گرديده‌اند و صدها نظاير آن ، امروزه در رديف دستورهاى پزشكى روزمره درآمده است .\r\nگرچه در ربع قرن اخير ، فعاليت‌هاى تبليغاتى مؤسسات و كارخانه‌هاى عظيم دارويى دنيا باعث شده است كه توجه پزشكان كشورهاى مختلف جهان ، فقط و فقط معطوف هزاران نوع داروهاى اختصاصى ساخت اين كارخانه‌هاى بزرگ شود و چنان ذهن مردم و افكار عمومى را به اين اسپسياليته‌ها مشغول\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nكرده‌اند كه هيچ‌كس نمىتواند باور كند كه انواع مواد غذايى موجود در طبيعت قادر به درمان همه بيمارىها است . بنابراين ، در عصر حاضر ، خواص دارويى غذاها زير پا گذاشته شده است و كسى براى درمان بيمارىها به محصولات غذايى توسل نمىجويد ، با اين حال ، به موازات پيشرفت علم مىبينيم خواص دارويى غذاها ، يكى پس از ديگرى ، كشف و در كتاب‌هاى پزشكى درج مىشود .\r\nاز جمله جى . اچ . ويپل « 1 » جگر گوساله را براى رفع كم‌خونى تجويز مىكند ، عصاره كلروفيل و غيره را به عنوان خونساز به كار مىبرند . شارل ريشه و لاسابلير متوجه شدند بسيارى از غذاها بر تعداد گلبول‌هاى سفيد خون مىافزايند ، تجويز عصارهء گوشت به مسلولان ، به تعداد گلبول‌هاى سفيد خون مىافزايد ، گوشت خام اسب ، گاو ، گوسفند ، گوساله ، ماهى در افزايش گلبول‌هاى سفيد خون اثر دارند ، از خوردن جگر سياه ، سپرز ، مغز ، به تعداد گلبول‌هاى سفيد خون افزوده مىشود ، عصاره اعضاى بدن و غدد را در كمبود فعاليت آن عضو و يا آن غده مصرف مىكنند ، به‌طورى كه آقاى دكتر ميمندىنژاد محقق معروف و استاد دانشمند دانشگاه تهران ، در كتاب راهنماى تغذيه مىنويسد :\r\n« هر روز كه مىگذرد ، خواص جديدى براى غذاها مىيابند ؛ از آن جمله سول « 2 » متوجه شده است كه شير زن بهتر از مواد خون‌بند ديگر در بستن خون اثر مىكند . بروژر « 3 » و شراد « 4 » متوجه گرديده‌اند كه روغن زيتون سرعت انعقاد خون را زياد مىكند . مواد پكتين و هيستيدين هم اين اثر را دارا هستند .\r\nتيمپرلى « 5 » و همكارانش از سفيدهء تخم‌مرغ ماده‌اى را استخراج كرده‌اند كه در داخل لوله آزمايشگاه با خون ، ژله‌اى تشكيل مىدهد ، در صورتى كه به داخل خون تزريق شود قدرت انعقاد خون را بالا مىبرد و مدت انعقاد را كوتاه\r\n\r\n\r\n","description":"","footnote":"\r\n( 1 ) .  G . H . Whipple \r\n( 2 ) .  Sole \r\n( 3 ) .  Bruger \r\n( 4 ) .  Shrade \r\n( 5 ) .  Timperley \r\n","page_name":" 190 ","page_number":190},
  {"content":"\r\n\r\nمىسازد . نامبردگان از اين ماده غذايى براى درمان هموفيلى استفاده كرده و نتايج نيكويى گرفته‌اند . پس از كشف هيستيدين ، زخم معده را به‌وسيله غذاهاى داراى آن مرتفع مىسازند ؛ منيون كه قبلا نامى از او برده شد ، با تركيب كردن و خورانيدن غذاهاى چربىدار و قنددار از بيمارى قند جلوگيرى كرده است .\r\nروغن زيتون در بيمارىهاى گوارشى و جگر سياه ( كبد ) و قند در سوء هضم‌هاى عصبى و سنگ كليه و مثانه ، اثر دارويى دارند . به‌طور كلى آب ميوه مدرّ است ، آب ليمو محيط را قليايى مىكند ، آب آلو مسهل است ، آب تمشك از التهاب مىكاهد ، آب سيب آرتريت را از بين مىبرد و . . . » .\r\nاينك صفحات تاريخ را ورق مىزنيم و به عقب برمىگرديم و دانش پزشكى را در ايران از هزار سال پيش تا قرون اخير مورد بررسى قرار مىدهيم .\r\nبا توجه به مندرجات كتب طبى رازى ، اهوازى ، طبرى ، ابن سينا ، جرجانى و ديگران ، با كمال حيرت متوجه مىشويم كه پزشكان قديم ايران با تحقيقات دقيق و موشكاف خود ، قرن‌ها قبل از اروپاييان به خواص دارويى مواد غذايى پى برده بودند و با اصطلاحات خاص علمى خود كليه خواص ويتامينى ، ضدّ سمّى ، و ضدّ عفونى و ساير منافع مواد غذايى و محصولات طبيعى را ذكر كرده و همه آن‌ها توصيه كرده‌اند كه در كليهء بيمارىها تا وقتى كه درمان با غذاهاى گوناگون ميسّر است به دارو متوسل نشوند گرچه تعداد فوق العاده زيادى از دانشمندان اروپا و آمريكا از يك قرن پيش تاكنون با مطالعات شبانه‌روزى خود ، در اين راه گام برداشته و به جايى رسيده‌اند ولى هنوز زود است كه به مقام شامخ علمى قدماى ما برسند و شايد يك قرن ديگر طول بكشد تا مندرجات كتب طب كنونى ( در علم غذاشناسى ) با محتويات كتاب‌هاى پزشكى قديم ايران برابرى كند . براى اثبات و تأييد مطلب صدها نمونه مىتوانيم ذكر كنيم . از جمله درمان كم‌خونى به وسيله جگر گوساله كه كشف آن در كتاب‌هاى پزشكى جديد به نام ويپل ثبت شده ، در قانون ابن سينا ، عينا ذكر شده است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nخاصيت ضدّ سم روغن گاو و گوسفند كه كاشف آن لاسابلير ، غذاشناس معروف فرانسوى ، است و آن را براى مصون ماندن از زهر مار كبرا به حيوانات لابراتوار مىخورانده و هم‌چنين در درمان مسموميت ناشى از زهر مزبور به كار مىبرده است ؛ ابن سينا نيز خوراندن همين روغن‌هاى حيوانى را براى درمان اشخاص مارگزيده و جلوگيرى از آثار سمّى ساير حيوانات زهردار و مهلك تجويز مىكرده و خواص ضدّ سمّى اين ماده غذايى را صريحا ذكر كرده است .\r\nهانسن ، يكى از دانشمندان غذاشناس اروپا در سال 1933 ، براى درمان بيمارىهاى پوست و مو و ناخن مطالعات ريشه‌دارى را شروع كرد و چندين سال در خواص ويتامينى مواد غذايى به تحقيقات دقيق پرداخت . سرانجام ، پى برد كه در سرم خون اطفال مبتلا به اگزما ، مقدار اسيدهاى چرب اشباع نشده از قبيل اسيد لينولئيك و اسيد لينولنيك كاهش مىيابد . اين اسيدها را ويتامين ناميد و به تجربه ثابت كرد كه اگر به پوست بدن اين كودكان ، موادى كه از حيث ويتامين غنى است مالش دهيم اگزما معالجه مىشود و ضمنا مشاهده كرد كه بر اثر فقدان اين ويتامين ( يعنى اسيدهاى چرب اشباع نشده ) پوست بدن زبر و خشن و تيره شده و منجر به توليد پوسته‌ها و بالاخره اگزما مىشود ، موها استعداد شكستگى پيدا كرده و به‌تدريج مىريزد ، ناخن‌ها شكسته شده و تغيير شكل يافته ، اگزما در آن‌ها توليد مىشود . هانسن و ساير دانشمندان با تجزيه‌هاى لابراتورى ثابت كردند كه اسيدهاى جرب اشباع نشده مزبور در بعضى روغن‌هاى به دست آمده از گياهان ، مخصوصا ، در روغن گردو يافت مىشود و پيرمانسو در كتاب مفردات پزشكى ، چاپ 1946 ، در صفحه 912 مىنويسد : براى درمان اگزما بهتر اين است كه به جاى تجويز ويتامين ، از منابع طبيعى ، مثلا ، روغن گردو به‌طور خوراكى و ماليدنى استفاده شود . نكته قابل توجه اينجا است كه هانسن روغن گردو را اگرچه براى درمان اگزما و ريختگى مو به‌طور كلى تجويز مىكرده ولى آن را براى درمان اگزماى كودكان\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبيش‌تر توصيه كرده است زيرا در تحقيقات خود به اين نكته متوجه شده كه مقدار اسيدهاى چرب اشباع نشده در سرم خون كودكان بيش از آنچه كه در افراد بزرگسال كاهش مىيابد ، كم مىشود ، به اين جهت اگزماى كودكان را مخصوصا قيد كرده است . اكنون ملاحظه فرماييد مير محمد مؤمن ، پزشك نامدار و معروف دوران صفويه ، در كتاب خود به نام تحفة المؤمنين ، معروف به تحفهء حكيم مؤمن ، روغن گردو را براى اگزما و شكستگى ناخن و ريختگى موى سر دستور داده و مخصوصا قيد كرده است كه براى اگزماى اطفال مفيد است .\r\nدر اينجا بزرگ‌ترين و مهم‌ترين مسأله‌اى كه بايد مطرح كرد اين است كه چگونه در مدت صد سال گذشته كه ما فرهنگ و تمدن و علم را از اروپاييان اقتباس كرده و در همه شئون زندگى خود نفوذ و رواج داده‌ايم ، حتى يك نفر پيدا نشده است كه به عظمت و اهميت و شخصيت مقام علمى پزشكان قديم ايران پى ببرد و حق مطلب را دربارهء آنان ادا كند . ما با مطالعه كتب طبى مىبينيم آنچه را دانشمندان غذاشناس اروپا در نيم قرن اخير كشف كرده‌اند ، قدماى ما با اصطلاحات و عبارات مخصوص به خودشان در كتاب‌ها ذكر كرده‌اند و هزاران مطلب هنوز در كتاب‌هاى آنان مندرج است كه بعدها اروپاييان به كشف آن‌ها موفق خواهند شد . چرا در مدت اين يك قرن دانشمندان ما ، به‌خصوص فرهنگيان و دانشگاهيان ، متوجه اين معنى نشده و در اين راه به تحقيق نپرداخته‌اند . به نظر ما مهم‌ترين علت اين بوده است كه پس از خاتمهء جنگ‌هاى صليبى ، كه مىتوان آن زمان را دوران ظلمت جهل و بربريت اروپا ناميد ، اروپاى مسيحى دو اسبه راه ترقى و تعالى را پيمود و سلطه و نفوذ معنوى خود را به اقصى نقاط آسيا بسط داد و در همه جا ، به‌خصوص ، كشور ايران كه فرهنگ اصيل و قديمى داشت و يكى از بنيان‌گذاران تمدن جهان به شمار مىرفت با ايادى خاص خود و انواع دسيسه‌ها و حيل باعث وقفه و ركود علم شد . تاريخ صحيح اين نفوذ اروپائيان را در مشرق‌زمين و ريشه‌هاى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nآن را تقريبا از هفت ، هشت قرن پيش بايد جست‌وجو كرد و اگر با نظرى دقيق و موشكاف ، تاريخ گذشته ايران را بررسى كنيم به يك سلسله حوادث تاريخى برمىخوريم كه با توجه به آن‌ها آهى سرد از دل پردرد برخواهيم آورد . چرا و چگونه نفاق و اختلاف دايمى بين سران بزرگ كشورهاى عظيم اسلامى پديد آوردند ؟ به چه علت نفوذ و قدرت امرا و خلفا شكسته شد و ممالك پهناور آن تجزيه گرديد و به‌تدريج ، ملوك الطوايفى به وجود آمد ؟ پس از آن ، چه شد كه در قرون اخير ، اين همه جنگ‌هاى خونين بين كشور ايران و كشورهاى هم‌جوار به بهانه‌هاى مختلف به وقوع پيوست و دايما علل ضعف و پريشان‌حالى و فقر در مشرق‌زمين پديدار شد ؟ اين همه كيش‌هاى من‌درآوردى و دين‌سازىها و مرام‌ها و مسلك‌هاى مختلف و اختلاف آرا و عقايد و تشتت فكر ، تفرقه و نفاق حتى بين پدر و پسر و برادر و خواهر در اين سرزمين به چه كيفيت و چگونه پيدا شد ؟ به چه علت از صدر اسلام تا 700 سال قبل ، دانشمندان و نوابغ بزرگى نظير محمد زكرياى رازى ، ابو ريحان بيرونى ، ابن سينا ، خواجه نصير الدين طوسى ، غياث الدين جمشيد كاشانى و صدها دانشمند ديگر در كشور ما پيدا شدند كه در علوم رياضى و هيأت و نجوم و فيزيك و شيمى و مكانيك و طب و غيره به اكتشافات بزرگ نايل شدند ولى در قرن‌هاى اخير ، مطالعه و بحث در علوم فيزيك ، شيمى و مكانيك كفر محسوب مىشد و از دانشمندان كسى جرأت نمىكرد تحقيقاتى در حكمت طبيعى بكند و در عين حال ، مقارن با همين اوقات ، دانش‌هاى مزبور روز به روز در اروپا ترقى مىكرد و از ايران جلو مىافتاد ؟\r\nريشه اين همه افكار زهرآلود و عقايد ضد و نقيض كه مغز مردم كنونى ايران را تسخير كرده از چه موقع و از كجا سرچشمه گرفته است ؟\r\nمحقق بايد در وراى ظاهر تاريخ ، حقايق را جست‌وجو كند و در زير كاسه‌ها ، نيم‌كاسه‌ها را كشف كند ولى اين به عهده هر فرد است كه شخصا در\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمقام تحقيق برآيد زيرا فريبندگان بسيارند و فريب‌خوردگان بيرون از حد انتظار و آدمى هم طبعا ساده‌درون و تلقين‌پذير است . ما از اين مقوله چيزى نگوييم ، آنچه بايد يادآور شويم اين است كه مقارن يك قرن پيش كه سطح معارف و فرهنگ اروپا نسبت به سطح فرهنگ آسيا بسيار بالا آمد و كفّهء علم در اروپا به ميزان قابل توجهى بر كفّهء علم دانشمندان ايران چربيد ، ناگهان با تأسيس مدرسهء دار الفنون پاى معلمان اروپايى به ايران باز شد و فرهنگ نوين اروپا در ايران بنيان‌گذارى گرديد و برنامه‌هاى آموزشى جديد در مدارس امروزى رواج يافت و كتاب‌هاى دانشمندان اروپا ترجمه و در مدارس ما تدريس شد . از همان اوقات ، به‌طورى كه از نوشته‌هاى معلمان اروپايى و منابع ديگر برمىآيد ، اولين كارى كه اروپاييان در ايران كردند اين بود كه به‌طور مرئى و نامرئى علوم و معارف قديم ايران را در نظرها خوار و بىمقدار و عقايد قدما را عاطل و باطل و پوچ ، جلوه‌گر ساخته و كليه پيشرفت‌ها و اكتشافات علمى را به خود نسبت دادند . اين است كه از همان موقع ، دانش‌پژوهان ما هيچ‌گونه ارزش و شخصيت علمى براى دانشمندان قديم ايران قايل نشده و كليه علوم را زاييدهء فكر دانشمندان چند قرن اروپا دانستند . اين وضعيت كم‌كم به‌طور نامحسوس عقده حقارتى در وجود دانشمندان ما به وجود آورد كه اروپاييان را بزرگ و ايرانيان را حقير دانستند و اين رويه تا زمان حاضر ادامه پيدا كرده و نتيجه مستقيم آن اين بوده كه ملت ايران را كه در زمان‌هاى قديم دانشمندانش محقق ، مبتكر و مكتشف بوده‌اند ، تبديل به جامعه‌اى مقلّد و سطحى و زودباور كرده است . از سوى ديگر ، در چنين جامعهء زودباور و كوته‌فكر كه در زمينه قبول هر نظريه و مطلبى كاملا آماده است ، بسيارى از نويسندگان ايرانى كه يا خود فريب‌خورده يا جيره‌خوار بيگانگان و مأمور هرگونه زهرپراكنى و سم‌پاشى هستند ، هر لحظه در مطبوعات يا جاهاى ديگر نفت به آتش اين بيگانه‌پرستى پاشيده و با نيش زهرآلود قلم خود در مسخره كردن آنچه كه به قديم ايران ارتباط دارد اعم از\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nعلم و غير علم بيداد مىكنند و گوى سبقت را از يكديگر مىربايند . مثلا ، معتقدات پزشكان قديم ايران را در خواص دارويى غذاها كه همهء آن‌ها مستند و مستدل و متكى به موازين علمى دقيق و از همه بالاتر اينكه با گفته دانشمندان بزرگ كنونى اروپا نيز تطبيق مىكند ، به‌طور مسخره براى تفريح و خنداندن خوانندگان ، در ضمن مقالاتى درج مىكنند .\r\nبراى اينكه نمونه‌اى از اين شيرين‌كارى و مسخرگى كه حقّا بايد آن را خيانت به فرهنگ اصيل ايران دانست معلوم شود ، شرحى را كه در يكى از مجلات كثير الانتشار راجع به خواص انجير از كتاب تحفهء حكيم مؤمن نقل كرده است و مدعى است كه آن را براى تفريح خوانندگان ذكر كرده است ذيلا مىنگاريم :\r\n« در اينجا ، چند سطر از خواص انجير اين كتاب نقل مىكنم شايد بىتفريح نباشد :\r\nانجير گرم و تر و مبهى و كثير الغذا و سريع الانحدار ( يعنى زودگذر ) و مسكّن حرارت و معرق و ملين طبع و مسهل با مدارا و كاسر قوهء عصبى ( تسكين دهندهء عصبانيت ) سردكننده قلب و چاق‌كننده بدن ، حتى اگر با انيسون بخورند در تسمين ( چاق ) كردن بىبديل است و مفتح سدّه‌هاى معدى و مقوى جگر و رافع ورم طحال و بواسير و عسر بول و ضعف گرده و خفقان و سعال ( سرفه ) و ربو ، انجير با گردو جهت رهايى از ضرر سموم قتاله بسيار مفيد است . . . و در دنبالهء آن چندين منفعت ديگر نظير همين‌ها براى انجير ذكر كرده كه ما از نقل آن‌ها صرف‌نظر مىنماييم » .\r\nاكنون سؤال مىكنيم كه كدام يك از اين عبارات مسخره‌آميز است كه نويسنده براى تفريح خوانندگان آن را نقل كرده است ؟ اگر ايراد به اصطلاحات علمى پزشكان قديم دارد ، ابتدا بايد معلوم شود كه قدما از اين كلمات و اصطلاحات چه منظورى داشته‌اند و الّا نفهميده و نسنجيده مسخره كردن ،\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nعلامت جهل و تعصب و نادانى است و اگر منظور نويسنده اين است كه اين همه خاصيت براى انجير قايل شدن بر خلاف واقع و حقيقت است و از موهوماتى است كه قدما به آن معتقد بوده‌اند ، اين هم بايد ثابت شود و اگر كسى نتواند ثابت كند و بدون دليل و برهان به مسخرگى پردازد باز هم از روى تعصب و جهل و نادانى سخن گفته است ولى ما خوب مىدانيم كه سازمانى نامرئى در پس پرده وجود دارد كه به هر لباسى درمىآيد و يكى از برنامه‌هايش ريشه‌كن كردن هرآنچه رنگ قديمى دارد است .\r\nما براى اينكه خوانندگان بدانند در قلب متمدن‌ترين كشورهاى اروپا ، دانشمندان طراز اول كه در علم غذاشناسى كار مىكنند و در اين رشته تحقيقات دقيق علمى دارند . نظير همين مطالب و همين خواص را براى انجير در كتاب‌هاى خود ذكر كرده‌اند به نقل از چند سطر از كتاب سبزىها و ميوه‌هاى شفابخش ، تأليف لئونس كارليه ، غذاشناس معروف فرانسوى مىپردازيم . دانشمند مزبور در مقدمهء كتاب خود چنين مىنويسد : « در آمريكا لابراتوار مجهز و علمى تأسيس شده و دانشمندان شب و روز در اين لابراتوارها دربارهء خواص غذايى و درمانى سبزىها و ميوه‌ها ، مطالعه و آزمايش مىكنند و هر روز و ساعتى به يكى از اسرار مكتوم طبيعت پى مىبرند كه هريك از آن اسرار براى جامعه بشرى موجب اعجاب و شگفتى است » و دربارهء خواص انجير چنين مىنويسد :\r\n« انجير سرشار از ويتامين‌هاى آ ، ب ، ث و قند است . انجير مناطق گرمسير ، شيرين‌تر بوده وقتى كاملا برسد سى تا چهل درصد آن قند است . انجير داراى مواد چربى ، ازته ، آهن ، برم ، منگنز و آهك ( كلسيم ) است . اين ميوه خيلى مغذى است . اين خاصيت همان است كه در تحفهء حكيم مؤمن مىنويسد « كثير الغذا است » و جاى ديگر مىنويسد « چاق‌كننده بدن است » ، چون انجير سهل الهضم است ( اين خاصيت را تحفهء حكيم مؤمن چنان‌كه خوانندگان\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nملاحظه فرمودند به اين عبارت مىنويسد « سريع الانحدار ( زودگذر ) است » ) ، مصرف آن براى بچه‌ها و اشخاصى كه از بستر بيمارى برخاسته و دوره نقاهت را مىگذرانند توصيه شده است .\r\nانجير براى نرم كردن سينه و روده‌ها داراى خاصيت معروفى است و اگر چهل تا صد و بيست گرم انجير خشك را با يك ليتر آب بجوشانند جوشانده‌اى به‌دست مىآيد كه براى زكام‌هاى شديد ، تورم حنجره و برونشيت‌هاى كهنه مفيد است . پزشكان قديم ايران به اين خاصيت كاملا واقف بودند و آن را درمان زكام‌ها ، التهاب حنجره و تنگىنفس و برنشيت تجويز مىكردند ، چنان‌كه در تحفهء حكيم مؤمن مىنويسد : اگر يك مشت انجير خشك را در يك ليتر آب و يا بهتر است كه در يك ليتر شير بجوشانند داروى مؤثرى به‌دست مىآيد كه در مورد تحريك گلو و لثه‌هاى دندان مىتوان آن را غرغره و مضمضه كرد و نتايج مؤثرى گرفت . انجير با خرما ، كشمش و عناب تركيب « چهار ميوه مخصوص سينه » را مىدهد كه اگر آن‌ها را مساوى تركيب كنند و در يك ليتر آب بجوشانند عفونت‌هاى ريوى را بر طرف مىسازد و براى غرغره كردن در درمان آنژين مصرف مىشود . كلمه آنژين به زبان يونانى به معنى خفه شدن است و همان كلمه‌اى است كه پزشكان قديم ايران در كتاب‌ها به نام « خفقان » مىناميدند و چنان‌كه ديديم در تحفهء حكيم مؤمن انجير را براى خفقان هم سودمند دانسته است .\r\nانجير چون داراى دانه‌هاى ريزى است بر روى معده و روده‌ها خاصيت تقويت‌كننده و ملين دارد . اين خاصيت را در تحفهء حكيم مؤمن به عبارت « ملين طبع و مسهل با مدارا » نوشته است . لئونس كارليه سپس مىنويسد :\r\n« براى درمان يبوست با انجير مىتوانيد به اين دستور عمل كنيد : در ظرفى كه شير دارد سه انجير خشك را كه چهار قسمت شده با دوازده كشمش\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبيندازيد و بجوشانيد و صبح ناشتا بخوريد يا بهتر است چهار انجير خشك را در ليوانى كه يك چهارم آن با شير يا آب است بپزيد . همين كه محتوى آن به يك چهارم رسيد و با جوشيدن حجم آن كم شد آن را صاف كنيد و شيره آن را مصرف كنيد » .\r\nخوانندگان تصديق دارند كه ما اين مطالب را وقتى كه در يك كتاب خارجى و از زبان يك دانشمند اروپايى مىخوانيم با كمال اطمينان خاطر آن‌ها را مىپذيريم و به صحت آن‌ها ايمان پيدا مىكنيم ، گويا هرچه از زبان اروپايى بيرون آمده ، از آسمان نازل شده و وحى منزل است ولى اگر عين همين مطالب را از كتاب تحفهء حكيم مؤمن بخوانيم آن‌ها را جزو اوهام و خرافات دانسته و مسخره كرده و براى تفريح مىخوانيم و هيچ‌گونه بناى علمى براى آن‌ها قايل نبوده ، از گفته‌هاى مردم عوام به شمار مىآوريم . اين نيست مگر همان سم‌پاشىهاى پنجاه‌ساله اخير كه به‌دست نويسندگان طراز اول اين كشور به هر رنگى و در هر لباسى يا در مطبوعات يا در كتاب‌ها و يا حتى در پيس‌هاى تئاتر ، همه جا منتشر و پراكنده شده و امروزه در اعماق شعور باطن مردم به آن اندازه نفوذ كرده كه جزء اركان معتقدات افراد جامعهء ما درآمده است و حال آنكه اگر اهل تحقيق باشيم و ريشه‌ها را بشكافيم به سهولت درخواهيم يافت كه منابع موثق دانشمندان اروپا و آمريكا براى پى بردن به خواص دارويى مواد غذايى ، نه تنها در قرون متمادى گذشته ، بلكه حتى امروز هم ، همان كتاب تحفهء حكيم مؤمن و كتاب‌هايى مشابه آن است كه از مشرق‌زمين براى آن‌ها به ارمغان رفته است .\r\nما كتاب‌هايى به زبان فرانسوى راجع به خواص گياهان طبى هم‌اكنون در دست داريم كه مؤلفان آن‌ها صريحا به اين مطلب اقرار و اعتراف كرده‌اند .\r\nعلم شيمى جديد متعلق به دانشمندان اروپاست و ما مىتوانيم گفته‌ها و نوشته‌هاى آن‌ها را در لابراتوارهاى خودمان مورد آزمايش قرار داده و به صحت\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nآن‌ها پىبريم ؛ مثلا ، دربارهء خواص اكسيژن مىنويسند : اگر كبريت افروخته را خاموش كنيم به‌طورى كه نوك آن قرمز باشد و سپس آن را در شيشه محتوى اكسيژن داخل كنيم كبريت مشتعل مىشود . همان‌طور كه اين آزمايش ما ، گفتهء اروپايىها را در كتاب‌هاى شيمى تأييد مىكند ، تحقيقات علماى غذاشناسى اروپا و آمريكا نيز هر قدر پيش رود جز تأييد و تصديق گفته‌هاى دانشمندان قديم ايران چيزى نيست زيرا هر روز كه كشف جديدى دربارهء خواص غذايى مىشود مىبينيم قدما آن را در كتاب‌هاى خود نوشته‌اند .\r\nپزشكان قديم متجاوز از بيست خاصيت براى انجير مىشمارند كه امروز غذاشناسان اروپا شش ، هفت خاصيت آن را عملا آزموده و مورد تأييد قرار داده‌اند ، چند ماه يا چند سال بعد مسلّما به خواص ديگر آن پى خواهند برد .\r\nمگر ما در همين مقاله نگفتيم كه لاسابلير ، غذاشناس معروف فرانسوى اخيرا به خاصيت ضدّ سمّى مواد غذايى پىبرده و آن را تروفوفيلاكسى « 1 » ناميده و اين خاصيت را در روغن‌هاى طبيعى گاو و گوسفند و بعضى مواد غذايى ديگر يافته و در آزمايش‌هايى مشاهده كرده است كه اگر اين روغن‌ها را به حيوانات لابراتوار بخورانند و سپس آن‌ها را مار كبرا بگزد ، سمّ مار در آن‌ها هيچ تأثيرى نمىكند .\r\nاگر دانشمندان اروپا تحقيق دربارهء همين خاصيت تروفوفيلاكسى را در مورد كليه مواد غذايى بكنند ، آن‌گاه بر آن‌ها معلوم خواهد شد كه انجير مخلوط با مغز گردو خاصيت ضدّ سمّى دارد و آن وقت نوشته تحفهء حكيم مؤمن به اين عبارت « انجير با گردو جهت رهايى از ضرر سموم قتاله بسيار مفيد است » مورد تأييد آن‌ها قرار خواهد گرفت .\r\nنتيجه‌اى كه از اين بحث مفصل بايد بگيريم اين است كه نه تنها ، ما حق نداريم گفته‌ها و نوشته‌هاى پزشكان قديم ايران را مسخره كنيم بلكه بايد دقيقا\r\n\r\n\r\n","description":"","footnote":"\r\n( 1 ) .  Trophophylaxi \r\n","page_name":" 200 ","page_number":200},
  {"content":"\r\n\r\nدر مقام تحقيق برآمده صحت و سقم آن‌ها را دريابيم و قبل از اين كه اروپاييان در تجسسات علمى خود موفق به اكتشافاتى از آن قبيل كه گفتيم شوند و به نام خود شهرت دهند ، ما بايد به جهانيان اعلام كنيم كه هنوز ما در رشته‌هايى از علوم پرچمدار و پيش قدم هستيم و به مصداق « آنچه ، در آينه ، جوان بيند ، پير در خشت خام ، آن بيند » آنچه امروزه اروپاييان در يك قسمت از علوم كشف مىكنند پدران ما قرن‌ها پيش از اين موفق به كسب آن‌ها شده‌اند و افتخار اين اكتشافات به آن‌ها مىرسد نه دانشمندان اروپا .\r\nبا توجه به اين مطلب ، در مملكت ما هر مؤسسه و سازمانى پيدا شود كه هدف خود را احياى آثار قدما قرار دهد ، بىهيچ شبهه ، بزرگ‌ترين خدمت را به كشور و فرهنگ كشور انجام داده است و اين كارى است كه بزرگ‌تر و گران‌بهاتر و در عين حال ، مشكل‌تر از آن در تصور نمىگنجد .\r\nدر وهلهء نخست ، حق اين بود كه وزارت فرهنگ ( وزارت آموزش و پرورش ) تاكنون به اين امر مهم قيام و اقدام مىكرد ، ولى متأسفانه مىبينيم قضيه درست به عكس است ، زيرا صد سال پيش كه سنگ بناى دار الفنون گذاشته شد ، معلمان اروپايى و ايادى آن‌ها ، در ناچيز جلوه دادن قدما كوشيدند و ساليان دراز نويسندگان و مؤلفان ما به تبعيت كوركورانه از آن‌ها ، يا عالما يا عامدا ، نفت به آتش اين سم‌پاشىها پاشيدند و در اين مدت نه تنها فرهنگ ما در اين راه ، گامى به سوى كشف حقيقت برنداشت ، بلكه در بسيارى از كتاب‌هاى كلاسيك حتى در كتاب‌هايى كه هم‌اكنون در دست دانش‌آموزان است ، پرتوى از ناچيز جلوه دادن عقايد قدما و موهوم بودن آن‌ها منعكس است .\r\nاز سوى ديگر ، تمام نوشته‌ها ، چه در كتاب‌هاى كلاسيك و چه در مطبوعات ، حاكى از بزرگ جلوه دادن كارهاى اروپا است ، گويا فرهنگ باستانى و تمدن قديم و از جمله تمدن قديم ايران در پيشرفت تمدن جديد اسلامى\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nسهمى نداشته و كليه اكتشافات و اختراعات ناشى از مغز متفكر اروپاييان بوده است . اين طرز تفكر كه زاييدهء صد سال تبليغات اروپاخواهان در ايران است ، در حال حاضر ، به‌صورت عقده حقارتى سراسر وجود ايرانيان را فراگرفته است كه حتى نفس كشيدن خود را هم بايد از اروپاييان تقليد كنند و اگر كسى مخالفت كند ، محكوم به كهنه‌پرستى و ارتجاع و امل بودن و خرافه‌پرستى مىشود . در چنين شرايطى ، چگونه مىتوان به مردم ، مخصوصا طبقهء به اصطلاح متجدد و روشنفكر كه تعصب شديد اروپاخواهى به حدى ديوانه‌وار تاروپود وجود آن‌ها را فراگرفته است ، ثابت كرد كه در بسيارى از مباحث علمى ، دنياى امروز راه اشتباه را مىپيمايد و دانشمندان قديم ما ، در اين موارد تحقيقات علمى دقيق‌تر داشته و به حقيقت بيش‌تر نزديك بوده‌اند .\r\nدر وهلهء دوم ، دانشگاه مىبايست در ايران تاكنون قدم‌هاى مؤثرى در اين راه برمىداشت و لااقل دانشكده پزشكى تهران ، مندرجات كتاب قانون ابن سينا را با موازين پزشكى امروز تطبيق و مقايسه مىكرد تا معلوم شود در پىريزى علم طب ، سهم قدما و سهم اروپاييان تا چه اندازه است . اگرچه اين امر تاكنون انجام نگرفته است ولى با تأسيس مركز تحقيقات علمى در دانشگاه كه از سال گذشته با همت و علاقهء رئيس دانشگاه به وجود آمده و پايه‌هاى يك سلسله تحقيقات علمى و فنى در آن طرح‌ريزى شده و كارهايى هم انجام گرفته است ، اميد فراوان مىرود كه در سال جارى چنين اقدام بزرگى در دانشگاه ما جامهء عمل به خود پوشد .\r\nدر اينجا وظيفه وجدانى خود مىدانيم كه از يك سازمان بزرگ كه از سال‌ها پيش آرام و بىسروصدا و بدون كوچك‌ترين تظاهر و تبليغات ، در احياى آثار علمى ، ادبى و تاريخى قدما با تمام قوا تلاش و كوشش داشته و به گران‌بهاترين خدمات اصيل فرهنگى پرداخته است ، تجليل كنيم و آن انجمن آثار ملى است . همهء كسانى كه در جريان كارهاى اين سازمان بزرگ هستند ،\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمىدانند كه پيشرفت‌هاى حاصل شده ، مرهون تلاش‌هاى خستگىناپذير و شبانه‌روزى تيمسار سپهبد آق اولى ، رئيس هيأت مديره اين انجمن است . عشق و علاقه قلبى اين رادمرد نيكوكار و اين خدمتگزار حقيقى كشور به زنده كردن آثار علمى دانشمندان و نوابع قديم ايران به حدى است كه در اين راه ، به راستى خود را فراموش كرده است و تمام زندگى و وجود و سلامت خود را وقف اين كار كرده است . ما موفقيت روزافزون اين شخصيت بزرگ و جليل القدر را در ادامه حيات گران‌بهاى فرهنگى از خداوند مسئلت مىكنيم و اميدواريم وزارت آموزش و پرورش و ساير مؤسسات فرهنگى كشور تا آنجا كه ممكن است ، براى زنده كردن آثار علمى قدما با انجمن آثار ملى همكارى و تشريك مساعى كنند .\r\n\r\nبررسى يك خبر :\r\nدر كنفرانس بزرگ بهداشتى هتل هيلتون : بسته‌هاى صد گرمى روغن نباتى قو و قوطىهاى مجهز به سرپوش پلاستيكى مورد تأييد اعضاى كنفرانس قرار گرفت .\r\nبه دعوت كارخانجات قو ، ساعت 9 بعد از ظهر سه‌شنبه 5 مرداد ماه كنفرانس بزرگى با شركت گروهى از پزشكان ، اساتيد دانشگاه و كارشناسان بهداشت مواد غذايى با حضور ارباب جرايد در هتل هيلتون تشكيل گرديد . آقاى مهندس امير صالح ، مدير عامل كارخانجات قو ، در جريان اين كنفرانس ابتكار جديد كارخانجات قو را در عرضه روغن نباتى با قوطىهاى مجهز به سرپوش پلاستيكى و بسته‌هاى صد گرمى مطرح كرد و در اين مورد چنين اظهار داشت : « با اينكه در صنايع روغن نباتى تحول عظيمى به وجود آمده است ، هم‌اكنون ، روغن نباتى به كمك ماشين‌هاى اتوماتيك و بدون دخالت دست تهيه مىشود ، مع‌هذا هنگامى كه مصرف‌كننده شروع به استفاده از روغن مىنمايد به واسطه باز بودن در قوطى از گرد و غبار و آلودگى مصون نيست و به جز قوطىهاى كليددار كه در آن از پهلو باز مىشود ساير قوطىها در معرض اين آلودگى قرار دارد .\r\nكارخانجات قو پس از كوشش بسيار موفق شد چاره‌اى پيدا كند كه رفع اين نقيصه را بنمايد و امروز خوشوقتم در اين مجلس در برابر كارشناسان بهداشتى مواد غذايى و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nآقايان ارباب مطبوعات اين مژده را به هموطنان عزيز و مصرف‌كنندگان روغن نباتى قو بدهم كه از امروز قوطىهاى روغن نباتى مجهز به درپوش پلاستيكى در سراسر ايران در دسترس مصرف‌كنندگان قرار دارد . مسلم است كه ساختن اين درپوشها براى كارخانجات قو متضمن هزينه گزافى است ولى ما تقليل اين هزينه گزاف را به خاطر تأمين بهداشت عمومى به ديده منت قبول كرديم . ابتكار ديگر كارخانجات قو عرضه بسته‌هاى صد گرمى روغن نباتى است كه مانند كره پاستوريزه توسط ماشين‌هاى اتوماتيك تهيه و در سردخانه نگهدارى مىشود ، بدين ترتيب مشكل گروه عظيمى از مصرف‌كنندگانى كه روغن نباتى را سيرى و گرمى مىخريدند حل شد و از اين به بعد همه مطمئن هستند روغنى كه مصرف مىنمايند سالم و عارى از هرگونه آلودگى است » .\r\nسپس آقايان دكتر الموتى ، مدير مجلهء صبح امروز ، دكتر مصطفوى ، مدير مجلهء روشنفكر و اسماعيل پور والى ، مدير هفته‌نامهء بامشاد ، اقدام كارخانجات قو را مورد تأييد قرار دادند و اظهار اميدوارى كردند كه ساير كارخانجات روغن نباتى نيز از اين اقدامات پيروى كنند تا سلامت جامعه تأمين گردد . در پايان آقاى دكتر حاجى ، استاد دانشگاه و مدير مجلهء پزشك خانواده اظهار داشت : اقتصاد سالم در جامعه سالم است و هنگامى كه بهداشت و سلامت يك جامعه تأمين گرديد آن جامعه ترقى خواهد كرد . ابتكارات كارخانجات قو در تهيه و عرضه قوطىهاى مجهز به سرپوش پلاستيكى و بسته‌هاى صد گرمى روغن نباتى قو از اقداماتى است كه در تضمين سلامت مردم بسيار مؤثر مىباشد و من به سهم خود به مسئولان كارخانجات قو تبريك مىگويم و اميدوارم اين كارخانه قدم‌هاى مؤثر ديگرى در راه تأمين بهداشت و سلامت مردم بردارد . اين كنفرانس عظيم بهداشتى در ساعت 5 / 11 شب پايان پذيرفت .\r\nاين خبرى است كه بدون استثنا در كليه مطبوعات تهران اعم از روزنامه‌ها ، هفته‌نامه‌ها و ماهنامه‌ها و حتى در كيهان ورزشى چاپ و منتشر شد ما نيز عينا به درج آن مبادرت ورزيديم . مطلب شگفت‌آور اينكه با وجود اين همه هياهو و سروصدا و مخارج هنگفت تبليغات كه در هر سال از ميليون‌ها تومان نيز تجاوز مىكند و تسليم جوايز هنگفتى از قبيل 12 قطعه زمرد و 373\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nقطعه برليان و غيره ، باز افكار عمومى حاضر به پذيرفتن روغن‌هاى نباتى نيست و اين مسئله ، نه تنها براى شهرنشينان بلكه در مورد دهقانان نيز صادق است .\r\nمردم دهات و به‌ويژه اهالى كوهپايه كه كارهاى سنگين عضلانى دارند به قول خودشان به روغن‌هاى نباتى لب نمىزنند يا به علت الهام گرفتن از غريزه فطرى است و يا به تجربه بر آن‌ها ثابت شده است كه روغن‌هاى نباتى خاصيت و قوت روغن‌هاى حيوانى را ندارد و ضمنا چون استطاعت خريد روغن‌هاى حيوانى را نيز ندارند غالبا دنبه گوسفند را ذوب كرده و از روغن آن استفاده مىكنند .\r\nاگر گفته شود كه مردم جاهل‌اند و از خواص بهداشتى روغن‌هاى نباتى غافل هستند بهتر اين است كه به گفته متخصصان علم غذاشناسى اروپا استناد شود . اگر منطق علم را ملاك عمل قرار داده و فقط يك خاصيت و فايده را در روغن‌هاى حيوانى ذكر كنيم كه در روغن‌هاى نباتى وجود ندارد ، بايد بگوييم از هنگامى كه روغن‌هاى نباتى در غذاهاى معمولى بشر وارد شده است مقاومت بدن‌ها عليه سموم ميكروبى و انواع زهرهاى حيوانات سمّى كم شده و استعداد بروز بيمارىهاى عفونى واگير و غير واگير به علت ضعف دفاع بدن شدت پيدا كرده است . ما در همين شماره اشاره كرديم كه لاسابلير ، غذاشناس معروف فرانسوى خاصيت ضدّ سمّى بعضى از مواد غذايى از جمله روغن‌هاى حيوانى را كشف كرده ، تا آنجا كه با خوراندن روغن‌هاى گاو و گوسفند به حيوانات لابراتوار مشاهده كرده است كه زهر مار كبرا در آن‌ها بىاثر است و حال آنكه در حيواناتى كه قبلا از اين روغن‌هاى حيوانى به آن‌ها خورانده نشده بود ، از زهر مزبور تلف شده‌اند .\r\nكدام روغن نباتى آن هم پس از تحمل هزار فعل و انفعال شيميايى ، داراى چنين خاصيت شگفت‌آورى است ؟ اصولا از وقتى كه بشر موادى را كه طبيعت\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nدر دسترس او قرار داده ، از غذاهاى خود حذف كرده است دچار انواع اختلالات بدنى و بيمارىها شده است .\r\nممكن است كسانى به اين گفته ايراد بگيرند و بگويند دنيا اين قبيل مسايل را حل كرده و در كشورهاى مترقى و پيش‌افتاده و متمدن كه به بهداشت فوق‌العاده اهميت مىدهند نيز همين روغن‌هاى نباتى را در غذاهاى روزانه خود به كار مىبرند .\r\nبراى اينكه رفع سوءتفاهم بشود خوب است به اين خبرى كه چند سال قبل در تمام مطبوعات دنيا درج و منتشر شده است توجه فرماييد : « از آزمايش‌ها و بحث‌هاى پانصد نفر از دانشمندان علم تغذيه كه اخيرا در شهر هانوور آلمان اجتماع كرده اين‌طور نتيجه گرفته شد كه غذا قاتل اصلى بشر به شمار مىرود و علت آن هم اين است كه مواد غذايى ، همان‌طورى كه در طبيعت هست خورده نمىشود ، بلكه مواد خارجى به آن اضافه مىشود و يا اينكه با طريقه شيميايى مواد غذايى تغيير شكل مىدهد . اعضاى اين كنگره توصيه مىكردند كه نان تهيه شده از آرد خالص بدون اينكه رنگ آن را تغيير دهند خورده شود و به جاى استعمال روغن‌هاى نباتى كنونى از انواع روغن‌هاى طبيعى استفاده شود . هم‌چنين تأكيد كرد كه از خوردن مرباهايى كه با قند طبيعى ساخته نمىشود و از تهيه شيرينى با مواد شيميايى خوددارى شود .\r\nكنگره مزبور توصيه كرد كه شير و ماست زياد مصرف شود » .\r\nآقاى دكتر نصرت اللّه باستان ، در ماهنامهء تندرست ، شماره 10 پس از اينكه مطالب مستدلى در ضررهاى نان سفيد شرح مىدهد ، در دنبال آن چنين مىنويسد : با همه اين احوال در بسيارى از روزنامه‌ها حتى كتاب‌هايى كه با عنوان « براى طولانى كردن عمر » به چاپ رسيده است ، خواص زيادى براى نان سفيد نوشته‌اند ؛ بايد دانست كه آن روزنامه‌ها و كتاب‌ها فقط و فقط به منظور تبليغات و با سرمايه نانواهاى عمده و تجار عمده‌فروش آرد است زيرا آرد سفيد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nرا بهتر مىتوان سال‌ها حفظ كرد و به موقع فروخت و ضمنا پخت‌وپز آن هم آسانتر از نان سبوس‌دار و كامل است . به‌طور كلى بايد دانست كه تبليغات هميشه به نفع فروشنده و ضرر مصرف‌كننده است . نان سفيد ، تجّار آرد را ثروتمند مىسازد و سلامت بشر را به خطر مىاندازد و حالا خوانندگان اين صفحات خود دانند و مختارند هرچه مىخواهند بكنند ، به قول سعدى عليه الرحمه :\r\n من آنچه شرط بلاغ است با تو مىگويم * تو خواه از سخنم پند گير و خواه ملال \r\nهمين قدر بدانيد كه در ايسلند ، قبل از اين كه نان سفيد در آنجا راه يابد مسلول وجود نداشته است . به نوشتهء دكتر الكسيس كارل ، در دنياى مادى امروز تقريبا همه كس خريدنى است . آرى حتى نويسندگان و دانشمندان بزرگ نيز خواهى نخواهى قلم خود را در اختيار مؤسسات بزرگ سرمايه‌دارى گذاشته‌اند و اين است كه علىرغم شهرت كاذبى كه در مورد بهبود سلامت افراد بشر همه جا رواج يافته است ، روز به روز سلامت مردم بر اثر مصرف مواد غذايى مصنوعى و فرآورده‌هاى غير طبيعى دستخوش خطر است ؛ ما بازهم در اين‌باره گفت‌وگو خواهيم كرد .\r\n\r\n","description":"","footnote":"","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\n\r\n[ فصل 
  ] 4 ارزش نان\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n\r\nمقدمه\r\nدكتر الكسيس كارل « 1 » دانشمند و محقق معروف فرانسوى ، در كتاب انسان موجود ناشناخته مىگويد : « از طرفى مجلات و روزنامه‌ها نيز نفوذ و تأثير فراوانى در زندگى ما مىكنند .\r\nمطبوعات منحصرا به سود ايجادكننده ، تبليغ مىنمايند و منافع خوانندگان مصرف‌كننده را در نظر نمىگيرند . به‌طور مثال وانمود كرده‌اند كه نان سفيد ، از نان سبوس‌دار بهتر و سالم‌تر است زيرا اگرچه آرد سفيد از مواد و عناصر سودمند خود عارى شده ولى آن را بيش‌تر مىتوان نگهدارى كرد و پخت آن نيز آسان‌تر است . ازاين‌رو آسيابان و نانوا درآمد بيش‌ترى پيدا مىكنند و مصرف‌كنندگان بىخبر نيز آن را بدون توجه به نامرغوبى آن مىخورند . بالنتيجه در تمام كشورهايى كه نان اساس تغذيه را تشكيل مىدهد ، مردم به سوى انحطاط مىروند . هميشه از طرف صاحبان صنايع وجوه هنگفتى صرف تبليغات و انتشارات مىگردد و به اين ترتيب مقادير زيادى از مواد غذايى و دارويى\r\n\r\n\r\n","description":"","footnote":"\r\n( 1 ) .  Alex ? s Carrel \r\n","page_name":" 211 ","page_number":211},
  {"content":"\r\n\r\nبىفايده و احيانا زيان‌بخش از ضروريات روزانه زندگى انسان متمدن شده است .\r\nبه همين جهت اقدام منفعت طلبانهء كسانى كه در جلب مشترى براى كالاهاى خود ماهر هستند نقش بزرگى در تمدن ما بازى مىكنند » .\r\nاين جملات را از قول دكتر الكسيس كارل از اين جهت انتخاب و نقل كرديم كه موضوع نان را مورد بحث قرار داده است و چون در زندگى كنونى بشر ، نان از لحاظ تغذيه در رديف اول اهميت قرار گرفته است ، بنابراين ، اگر يك نوع نامرغوب از آن را به زور تبليغات ، مفيد و خوب جلوه دهند و از اين راه باعث انحطاط نژاد بشر شوند ، پس واى به حال بشر ، حساب ديگر كالاها و محصولاتى كه در زندگى روزمرهء مردم داخل است ، معلوم است چگونه خواهد بود .\r\nبدون استثنا ، تمام اطباى قديم ايران ضرر نان سفيد و بدون سبوس را در كتاب‌ها شرح داده و مردم را از خوردن آن نهى كرده بودند ، از جمله در كتاب مخزن الادويه مىنويسد : « نانى كه آرد آن را بسيار نرم سوده و در آن مطلق سبوس نباشد و شسته مانند نشاسته شده باشد خوردن آن مضر بوده و توليد بيمارىها مىنمايد » . در تواريخ مذهبى مسطور است كه حضرت ابراهيم به سارا فرمان داد سه نوع آرد تهيه كند كه هركدام داراى ميزان معينى از سبوس گندم باشد و از اينجا معلوم مىشود كه از همان زمان‌هاى قديم ، تأثير نان سبوس‌دار و بىسبوس را در بدن آدمى مىدانسته‌اند .\r\nبسيار جاى تعجب است كه چگونه اروپاييان با تمام دقتى كه در تحقيقات خود دارند ، هنوز به اين قبيل مسائل آن طور كه بايد و شايد توجه نكرده و از دستورهاى قدما سرپيچى كرده‌اند و هنوز هم نانى مىخورند كه براى سلامتى آن‌ها مضر است . علم غذاشناسى منحصر به اين نيست كه ما فوايد و خواص مثلا هويج را بدانيم و انواع ويتامين‌هاى آن را بشناسيم بلكه مهم‌تر از آن ، اين است كه بدانيم فلان ماده غذايى را به چه ترتيب بايد مصرف\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nكنيم زيرا بشر نمىتواند مثل حيوانات عين مواد موجود در طبيعت را براى تغذيهء خود به كار برد و ناچار است بسيارى از آن‌ها را كم‌وبيش تغيير دهد و پس از آن به مصرف برساند .\r\nبراى اثبات مطلب ، لازم مىدانيم كليهء عملياتى را كه در روى گندم صورت مىگيرد تا به صورت نان درآيد و به مصرف آدمى برسد ، به‌طور خلاصه ، شرح دهيم تا عموم خوانندگان عزيز بدانند چگونه در ايران قديم عمليات مزبور طورى انجام مىگرفته كه همه مفيد بوده و سلامتى مردم را تأمين مىكرده است ولى امروزه همهء آن‌ها مضر شده است و انواع اختلالات را در بدن ايجاد مىكند و هم‌چنين بعضى عمليات شيميايى و مكانيكى مربوط به تهيهء گندم و نان را كه امروزه انجام مىگيرد و همهء آن‌ها براى سلامتى بدن مضرند شرح خواهيم داد :\r\n\r\n1 . كودهاى شيميايى\r\n« كودهاى شيميايى كه امروزه در فلاحت به كار مىروند هم خود يكى از عوامل مهم سرطان‌زاى شهرهاى متمدن است . به عقيدهء پاراندل « 1 » بشر با كارهاى غير طبيعى خود ؛ يعنى ، استعمال كودهاى مصنوعى و زيان‌زا ، علاوه بر اينكه زمين خود را بيمار مىكند ، نباتات و حيوانات و حتى وجود خود را هم آزار مىرساند . مىدانيم كه رابطهء نزديكى بين ايجاد سرطان و افزايش غير طبيعى پتاسيم سلولى و خارج سلولى موجود است ، پس با اين كيفيت ، چگونه مىتوانيم از تأثير سوء ميليون‌ها تن پتاسيم كه امروزه در كشورهاى مختلف به عنوان كود به كار مىرود چشم‌پوشى كنيم . در معاينه و بررسى دقيق غلات ، مخصوصا گندم ، سيب‌زمينى ، سبزيجات و گوشت كه با كودهاى\r\n\r\n\r\n","description":"","footnote":"\r\n( 1 ) .  Parandel \r\n","page_name":" 213 ","page_number":213},
  {"content":"\r\n\r\nمصنوعى تهيه مىشود مىبينيم چقدر مواد پتاسيمى آن‌ها فراوان است » ( نقل از كتاب سرطان‌شناسى ، جلد 1 ، صفحهء 424 ) .\r\nنظر به اهميت اين مطلب ، جمله‌اى را كه با عنوان « چه نانى بايد انتخاب كنيد ؟ » در كتاب دكتر اوزر مندرج است ، نقل مىكنيم : « تا ممكن است غذايى را مصرف كنيد كه محصول آن از زمينى به‌دست آمده باشد كه كود طبيعى و حيوانى به آن داده باشند زيرا زمينى كه با يك طبقهء نازك كود شيميايى كشت و زرع مىشود محصولى كه از آن به‌دست مىآيد از لحاظ مواد حياتى ، كاملا ، ضعيف و فقير است و مسلّم است كه چنين محصولى اگر به خورد انسان يا حيوان برسد مواد حياتى لازم را به بدن نمىرساند و جسم را براى حملهء امراض مختلف مستعد مىكند و من مىدانم كسانى كه در شهرهاى بزرگ و صنعتى سكونت دارند ، به آسانى نمىتوانند چنين غذايى را تهيه و مصرف كنند ، ولى روزى خواهد رسيد كه چون اهميت و برترى چنين محصولى مسلّم شود ، همه در پى محصول زراعتى باشند كه با كود طبيعى و حيوانى به‌دست آمده باشد . پس كودهاى شيميايى ، به‌طور مستقيم يكى از عوامل مولد سرطان در شهرهاى بزرگ و متمدن كنونى به شمار مىرود » .\r\n\r\n2 . آسياب كردن گندم\r\nدر زمان قديم كه به كمك آسياب‌هاى آبى و بادى گندم را آرد مىكردند ، تمام عناصر موجود در گندم در آرد وجود داشت ولى با وسايل ماشينى و مكانيكى جديد كه از 120 سال قبل مرسوم شده اگرچه آرد بسيار سفيد كه مورد پسند عموم است به دست مىآيد ولى اين آرد بسيار سفيد تقريبا تماما از نشاسته تشكيل شده و فاقد مواد حياتى گندم است ؛ يعنى ، از دياستازها ،\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nويتامين‌ها و قسمت اعظم املاح معدنى محروم است . ( نقل از دايرة المعارف تغذيه ، تأليف لاسابلير و 70 نفر غذاشناس معروف فرانسوى ) .\r\nروزنامهء اطلاعات ، در شمارهء مورخهء 19 / 7 / 1335 مىنويسد : « نان و غلات :\r\nدر كشورهاى مترقى ارزش غذايى نان ، فداى ترقى و تمدن شده است زيرا طريقه‌هاى نوين آسياب نان را از مغذىترين موادش محروم مىكند . جوانه و پوست گندم كه از نظر آهن ، پروتئين ، ويتامين ب و ويتامين ث غنى است در آسياب از گندم جدا مىشود و آرد سفيد به‌دست مىآيد ، بنابراين ، نان‌هاى سياه ، نان‌هاى سنگك ، تافتون و لواش كه از گندم پوست نگرفته درست شده‌اند به مراتب بهتر از نان‌هاى سفيد هستند » .\r\n\r\n3 . رنگ كردن آرد\r\nسابقا ، آرد به‌طور طبيعى مصرف مىشد و كاملا سالم بود ولى امروزه آن را براى مرغوب و مشترىپسند شدن ، به وسيلهء يك عده مواد شيميايى رنگ مىكنند . اين رنگ‌هاى شيميايى همه براى بدن مضرند لذا به موجب قوانينى در كشورهاى متمدن كنونى ، رنگ كردن آرد قدغن شده است ، با اين حال ، هنوز هم در شهرهاى بزرگ امروز متداول است .\r\n\r\n4 . الك كردن آرد\r\nاطباى قديم ايران مضرات نانى كه كاملا الك كرده و بىسبوس و سفيد باشد مىدانستند و مردم را از خوردن آن نهى كرده و مردم هم آن را نمىخوردند ولى قريب صد سال است نان سفيد به واسطهء مرغوبيت ظاهرى كه دارد ، مورد پسند عمومى قرار گرفته و از اين راه يك سلسله بيمارىهايى در بين مردم رواج يافته است كه يبوست مزاج را بايد در رديف اول محسوب كرد\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nو نيز چنان‌كه قبلا گفتيم كمبود منيزيم در اين نان‌ها يكى از عوامل بروز سرطان‌هاى امروزه است .\r\n\r\n5 . خمير كردن آرد\r\nسابقا ، براى خمير كردن آرد ، مايه خمير به كار مىرفت و آرد را هم با بازو خمير مىكردند ولى اروپاييان به جاى مايه خمير ، مخمر آب جو و به جاى خميرگير ، ماشين‌ها و آلات مكانيكى به كار بردند . پس از مدتى مطالعه و تحقيق ، امروزه معلوم شده است كه همان طريقهء قديمى براى سلامتى بدن از روش جديد خيلى بهتر است . لاسابلير « 1 » در دايرة المعارف تغذيه مىنويسد : « براى عمل تخمير در ايام قديم مايه خمير « 2 » يعنى مقدارى از خمير پخت قبلى را به كار مىبردند » . اين طريقه اگرچه طولانى و پرزحمت بود ولى عمل كاملى انجام مىداد زيرا در مجاورت لوورهاى مايه خمير ، ميكروب‌ها مخصوصا باسيل لاكتيك نمو كرده و خمير را تا اندازه‌اى اسيدى مىكرد و اين امر مانع از نمو ميكروب‌هاى مضر در خمير مىشد و گلوتن را نيز به طريقى كه براى پخت نان مفيد بود تغيير مىداد . از طرف ديگر ، در طول مدتى كه براى پخت نان مىماند ، نشاستهء موجود در آن تغييرات مطلوبى پيدا مىكرد و هم‌چنين موقعى كه خميرگير با بازوهاى خود خمير را بلند مىكرد و در هوا حركت مىداد ، عمل تهويهء لوورها ، به‌خوبى انجام مىشد و كليهء اين اعمال مفيدترين وضعيت را براى تهيهء نان فراهم مىكرد . امروزه كه عمل تخمير را به وسيلهء مخمر آب جو انجام مىدهند ، اگرچه اين طريقه بسيار سريع‌تر از طريقهء مايه خمير انجام مىگيرد و حتى براى تسريع در اين امر مقدار زيادى مخمر به آن اضافه مىكنند ولى به‌طورى كه ژولين مارشان تحقيق كرده است اگر اين رويه تخمير\r\n\r\n\r\n","description":"","footnote":"\r\n( 1 ) .  Lassabliere \r\n( 2 ) .  Levain \r\n","page_name":" 216 ","page_number":216},
  {"content":"\r\n\r\nسريع را با طريقهء تخمير طبيعى مقايسه كنيم خواهيم ديد كه نتيجهء آن‌ها يكى نيست زيرا اعمال حياتى به نظامات خاصى انجام مىگيرند و اگر بخواهيم جريان عمل آن‌ها را تسريع كنيم اساس اين كيفيات حياتى تغيير خواهد كرد .\r\nشكى نيست كه به طريقهء جديد عمل تخمير انجام گرفته و گاز كربنيك نيز به مقدار زياد متصاعد مىشود به‌طورى كه در اولين نظر ، حباب‌هاى برآمدهء نان مشاهده مىشود ولى چه چيز جانشين عمل باسيل‌هايى كه در مايه خمير طبيعى موجود است و هم‌چنين دياستازهاى جوانهء گندم كه طى ساعت‌هاى متوالى مولكول‌هاى آلبومين را شكسته و اسيدهاى آمينه و ليستين را آزاد خواهد كرد ، مىشود ؟ و خلاصه اينكه مرغوب و سالم بودن نان ، بسته به تخمير صحيح و كامل خمير است .\r\n\r\n6 . پخت نان\r\nسابقا ، براى پخت نان ، از بوته‌هاى گياه صحرايى به عنوان سوخت استفاده مىشد ولى امروزه در همه جا كوره‌هاى مازوتى به كار مىبرند . براى آنكه بدانيم كدام‌يك از اين دو طريق بهتر و براى سلامتى بدن مناسب‌تر است به دايرة المعارف جديد تغذيه مراجعه مىكنيم ، مىنويسد : « طبق تجربياتى كه به عمل آمده ، مغز نان تا 100 درجه حرارت مىبيند و اين درجه حرارت عملا براى از بين بردن ميكروب‌هاى موجود در خمير كفايت مىكند ، پس نان موقع خروج از تنور فاقد ميكروب است . مسئله مهم در اينجا ، تبادلاتى است كه از لحاظ ساختمان نان در ضمن طبخ به سرعت انجام مىگيرد . اگر طبخ به سرعت انجام گيرد به واسطهء توليد قشرى در روى نان ، از تبخير آب مغز نان جلوگيرى به عمل آمده و مغز نان خيلى آبدار خواهد بود كه از نظر هضم نان نامناسب خواهد بود و اين كيفيت در كوره‌هاى جديد كه با مازوت كار مىكنند ديده مىشود . طبخ بايد به آهستگى انجام گيرد كه مقدار اضافى آب ، به‌تدريج خارج\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nشود و آب نبايد از 35 درصد وزن نان تجاوز كند . از طرف ديگر ، مغز نان بايد به آهستگى به درجه حرارت 100 برسد تا دياستازها بتوانند روى نشاسته ، به خوبى اثر كرده و به اين ترتيب هضم نان آسان‌تر شود » . پس معلوم مىشود همان سوخت‌هاى قديمى نيز براى طبخ نان بهتر و مناسب‌تر از سوخت‌هاى امروزه بوده است .\r\n\r\nضررهاى نان سفيد\r\nدكتر كارل براى اطلاع بيش‌تر از ضررهاى نان سفيد توضيح مىدهد : « نان سفيد ( نانى كه سبوس گندم آن كاملا گرفته شده باشد ) بزرگ‌ترين لطمه را به سلامتى مردم مىزند . پوست گندم كه به صورت سبوس درمىآيد و به وسيله الك كردن از آرد جدا مىشود ، آن‌قدر مواد لازم و مفيدى براى بدن دارد كه آن را به نام پوسته عجيب و اسرارآميز ناميده‌اند زيرا يكى از مهم‌ترين اعمال حياتى موجودات زنده اكسيداسيون گوگرد آلى است و در بدن انسان ماده‌اى به نام گلوتاتيون وجود دارد كه اين اكسيداسيون را انجام مىدهد و گلوتاتيون از اسيد گلوتاميك ساخته شده و اين اسيد گلوتاميك بايد به وسيله غذاها هر روز وارد بدن گردد و اين ماده در هيچ‌يك از غذاها به اندازه‌اى كه در گندم هست وجود ندارد . عجيب اينجا است كه تمام اسيد گلوتاميك موجود در گندم ، در پوسته ، يعنى سبوس آن جمع شده و در آرد سفيد مطلقا وجود ندارد و آرد سفيد تقريبا از نشاسته خالص ساخته شده است . بنابراين ، نانى كه از آرد سفيد تهيه شده باشد يكى از مهم‌ترين اعمال حياتى بدن را دچار وقفه مىكند و عوارضى از آن ايجاد مىشود » .\r\n\r\n1 . در نان سفيد ، فسفر و منيزيم كه از عناصر حياتى لازم براى بدن هستند وجود ندارد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nگندم بيش از همه غذاهاى نباتى فسفر دارد و هم‌چنين از حيث منيزيم غنىتر از ساير مواد غذايى است . اين دو عنصر كه وجود آن‌ها اهميت حياتى براى بدن انسان دارد فقط در سبوس گندم موجود است نه در آرد سفيد . مولر « 1 » در سال 1935 كتابى نوشته است با عنوان « نان و كمبود مواد غذايى » و در آن تصريح كرده است كه كمبود اسيد فسفريك و ويتامين ب در نان ، علت اصلى كرم‌خوردگى دندان است و مىنويسد : « در سوئيس اطفالى كه نان سفيد مصرف مىكنند مبتلا به كرم‌خوردگى دندان مىشوند ولى اطفالى كه نان كامل ، يعنى نانى كه به مقدار كافى سبوس داشته باشد مصرف مىنمايند و لو اينكه به هيچ وجه رعايت بهداشت دهان و دندان را نكنند مع‌هذا به كرم‌خوردگى دندان مبتلا نمىشوند » . البته كرم‌خوردگى دندان‌ها فقط به اين علت نبوده است و علل ديگرى نيز دارد كه آن‌ها هم به كمبود مواد غذايى در بدن مربوط است .\r\nدلبه « 2 » راجع به كمبود منيزيم در نان مطالعات زيادى كرده و پىبرده است كه اين مسئله در بروز سرطان تأثير دارد و در حيواناتى كه آزمايش كرده ثابت كرده است نان سفيد استعداد بروز سرطان را در آن‌ها زياد مىكند در صورتى كه نان سبوس‌دار اين استعداد را ايجاد نمىكند . دلبه تحقيقات خود را در اين‌باره در فوريهء سال 1936 براى آكادمى طب با عنوان « ضرر نان سفيد » ارسال كرده است .\r\nدر كتاب سرطان‌شناسى ، صفحهء 425 ، جلد اول نيز با عنوان « كمبود منيزيم غذايى و خاصيت سرطان‌زايى آن » ، همين مطلب را تأييد مىكند و مىگويد سابقا نان يكى از غذاهايى بود كه منيزيم زيادى در بر داشت ولى امروزه با طرقى جديد كه براى تهيهء آن متداول است منيزيم آن بسيار كم است .\r\n\r\n\r\n","description":"","footnote":"\r\n( 1 ) .  Muller \r\n( 2 ) .  Delbet \r\n","page_name":" 219 ","page_number":219},
  {"content":"\r\n\r\n\r\n2 . نان سفيد در كاهش نسل بشر تأثير دارد و آدمى را كم‌خون مىكند\r\nويتامين كه در ازدياد نسل كمك مىكند در مردمى كه قوت غالب آن‌ها نان سفيد است كمبود پيدا كرده و از اين راه در كاهش نسل بشر دخالت مىكند زيرا ويتامين در جوانه گندم يافت مىشود كه ضمن نرم الك كردن آرد با سبوس خارج مىشود و هم‌چنين ماده‌اى در جوانهء گندم موجود است كه از كم‌خونى بدن جلوگيرى مىكند و آن هم با سبوس ، خارج شده و در آرد سفيد وجود ندارد .\r\n\r\n3 . يبوست مزاج كه امّ الامراض بوده و خاص تمدن جديد است به وسيله نان سفيد عالم‌گير شده است .\r\nنوئل فيسنژر « 1 » كه يكى از سرشناس‌ترين دانشمندان كنونى است ثابت كرده است كه يبوست مزاج زاييده تمدن جديد است زيرا مردم چون مىخواهند نان خيلى سفيد بخورند ، سبوس آن را حذف مىكنند و علت مستقيم يبوست ، حذف همين سبوس گندم است . به اين جهت براى معالجهء يبوست مزاج ، بعضى از اطبا بيماران خود را با سبوس گندم معالجه مىكنند .\r\nملاحظه فرماييد كار بشر متمدن و دانشمند به كجا رسيده است كه نان سفيد بىسبوس مىخورد و مبتلا به يبوست مزاج مىشود ، ناچار سبوس خالص را روى آن مىخورد كه يبوستش علاج شود !\r\nاگر آرد را به‌طور مناسبى الك كنند كه سبوس گندم به اندازه 15 الى 20 درصد در آن موجود باشد ، باعث مىشود كه به سهولت مايعات را به خود جذب كرده و سپس در روده‌ها به‌تدريج آب را پس داده ، مدفوع را نرم كرده و از طرف\r\n\r\n\r\n","description":"","footnote":"\r\n( 1 ) .  Noel Fissinger \r\n","page_name":" 220 ","page_number":220},
  {"content":"\r\n\r\nديگر به‌طور ملايم روده‌ها را تحريك و به وسيلهء انقباضات ، به دفع مواد كمك مىكند .\r\n\r\n4 . در نان سفيد ، كاتاليزورهاى لازم براى اعمال حياتى بدن وجود ندارد .\r\nبراى اينكه نان گندم خوب هضم و جذب شود و مواد مفيد آن به سلول‌هاى بدن برسد بايد دياستازها و مواد معدنى موجود آن كه حكم كاتاليزور را براى اعمال حياتى بدن دارند در آرد گندم وجود داشته باشند ولى اين‌ها نيز در قشر گندم يعنى در سبوس موجودند .\r\nخلاصه اينكه يك حبّه گندم از مجموعهء موادى ساخته شده كه وجود تمام اين مواد براى خوب انجام شدن اعمال طبيعى بدن لازم است و از اين‌ها گذشته نان سبوس‌دار بو و طعمش نيز بهتر از نان سفيد است و اگر چند روز بماند طراوت خود را حفظ خواهد كرد ، در صورتى كه نان سفيد خيلى زود خشك خواهد شد . با وجود ضررهايى كه نان سفيد دارد ( چون ظاهرا مرغوب و مشترىپسند است و مردم امروز هم عموما ظاهرپسند بوده و آنچه را كه مرغوبيت ظاهرى داشته باشد بدون كوچك‌ترين توجه به ضررهاى آن قبول مىكنند و از طرف ديگر ، چون آرد سفيد را بهتر مىتوان نگهدارى كرد و پخت آن نيز آسان‌تر است و از اين راه ، به قول دكتر الكسيس كارل ، آسيابان و نانوا درآمد بيش‌ترى پيدا مىكنند ) به وسيلهء تبليغاتى كه فروشندگان آن كرده‌اند همه جا عموميت يافته است و مصرف‌كنندگان بىخبر ، بدون توجه به نامرغوبى ، آن را مىخورند و در نتيجه ، در تمام كشورهايى كه نان اساس تغذيه را تشكيل مىدهد مردم به سوى انحطاط مىروند .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nعلل جلوگيرى نكردن از توليد نان سفيد\r\nدر اينجا ممكن است عده‌اى از خوانندگان عزيز با كمال تعجب سؤال كنند ، چرا با وجود اين همه ضررهايى كه دانشمندان دنيا براى نان سفيد كشف كرده‌اند ، اولياى امور بهداشت كشور ، از پخت نان سفيد در نانوايىها جلوگيرى نمىكنند .\r\nدر جواب ، گوييم منحصر به نان سفيد نيست ، عدهء زيادى از مواد غذايى و آشاميدنى و مصرف‌كردنى مضرّ ديگر هم هست كه از فروش آن‌ها به هيچ وجه ، جلوگيرى به عمل نمىآيد .\r\nعلت اين مسئله دو چيز است :\r\n\r\nعلت اول : بىتوجهى دانشمندان به علم غذاشناسى به واسطهء رواج مكتب پاستور\r\nتقريبا از هفتاد سال پيش ، يعنى ، پس از اكتشافات مهم پاستور ، تمام توجه دانشمندان طب و بهداشت ، معطوف مبارزه با ميكروب‌ها و ويروس‌ها شده و به همين علت است كه تقريبا تمام اقدامات مسئولان بهداشت هر كشور ، در كليهء نقاط دنياى امروز منحصر به جلوگيرى از بروز ، شيوع و سرايت بيمارىهاى عفونى ( ميكروبى و ويروسى ) شده و در هر قضيه كه پاى ميكروب‌ها در كار نباشد چندان توجهى به آن نمىشود .\r\nبراى اثبات اين امر ، محتاج به اقامهء دليل و ذكر شواهد و مداركى نيستيم ، بلكه به‌طور ساده مىتوانيم بگوييم ، چنان‌كه همه مىدانند ، كار اساسى وزارت بهدارى و مؤسسات بهداشت در هر كشور ، جلوگيرى از پيدايش بيمارىها است ؛ البته مؤسسات خاصى هم براى معالجهء بيماران اختصاص داده شده است ولى اهميت پيشگيرى ، اصولا بيش‌تر از معالجه است . مثلا ، از آفتاب روشن‌تر است كه خشكاندن باتلاق‌ها و از بين بردن پشهء مالاريا اقدامى است اساسى كه مالاريا را ريشه‌كن مىكند و اين اقدام بسيار مهم‌تر از اين است كه باتلاق‌ها به جاى خود محفوظ باشند و هر سال جمع كثيرى از مردم به مالاريا مبتلا شوند و يك عده طبيب به معالجهء آن‌ها بپردازند ولى بايد سؤال كرد كه مگر\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nبيمارىها در دنيا منحصر به بيمارىهاى عفونى ( ميكروبى و ويروسى ) از قبيل و با ، طاعون ، آبله ، تيفوئيد ، تيفوس ، ديفترى ، مالاريا ، سل ، سيفليس ، آنفلوانزا و غيره است كه اقدامات مؤسسات بهداشت منحصر به ريشه‌كن كردن و جلوگيرى از بروز و شيوع آن‌ها به وسيلهء انجام تلقيحات عمومى در شهرها ، قصبات و دهات ، ايجاد قرنطينه‌ها در مرزها ، خشكاندن باتلاق‌ها براى از بين بردن پشهء مالاريا ، مبارزه با شپش ناقل تيفوس ، جنگ با كك ناقل طاعون ، لوله‌كشى آب براى آلوده‌نشدن به ميكروب و با و تيفوئيد ، گندزدايى منازل و اماكن عمومى ، مثل سربازخانه‌ها ، كارخانه‌ها و آموزشگاه‌ها ، جدا كردن بيماران از اشخاص سالم و اعمال ديگرى از اين قبيل شده است كه همهء اين‌ها هدفشان مبارزه با ميكروب‌ها و ويروس‌ها است .\r\nمگر زخم معده ، مرض قند ، آسم ، ميگرن ، تصلب شرايين ، ازدياد فشار خون ، سنگ كليه ، ورم لوزتين ، پيوره و صدها بيمارى ديگر جزء امراض محسوب نمىشوند كه هيچ‌گونه اقدامى براى ريشه‌كن كردن و يا حد اقل كم كردن آن‌ها به عمل نمىآيد و سال‌به‌سال تعداد آن‌ها در تمام اجتماعات كنونى دنيا زياد مىشود . همه مىدانند كه اگر در اقصى نقاط يك كشور ، در يك قصبه دورافتاده ، بيمارى تيفوئيد ، مثلا شايع شود فورا وزارت بهدارى و مؤسسات كشور از كليه وسايل موجود استفاده كرده و براى خاموش كرن بيمارى مزبور اقدامات جدى معمول خواهند داشت ولى تاكنون مراجع مسئول بهداشت هيچ كشورى در صدد برنيامده است يبوست مزاج را كه ام الامراض است و بيمارى تمدن جديد ناميده شده است ، ريشه‌كن كند و يا علل و عواملى را كه در ميليون‌ها نفر باعث بىخوابى يا بيمارىهاى ناشى از حساسيت از قبيل زكام‌هاى فصلى ، آنژين‌هاى مكرر و آسم و غيره مىشوند از بين ببرد . تنها علت اين امر همان نفوذ مكتب پاستور و اهميت دادن فوق العاده به ميكروب‌ها و ويروس‌ها بوده است و به همين جهت است كه دكتر الكسيس كارل در كتاب\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nانسان موجود ناشناخته مكررا اين موضوع را گوشزد مىكند . مثلا ، در صفحهء 25 مىگويد : « چرا متخصصان بهداشت جز به فكر چاره‌جويى بيمارىهاى عفونى آدمى نيستند » و در صفحهء 19 ، راجع به خطر بيمارىهاى روانى و عصبى مىگويد :\r\nتعداد مبتلايان به بيمارىهاى روانى و ديوانگان روز به روز بيش‌تر مىشود . در بعضى مناطق ، شمار ديوانگان بسترى در تيمارستان‌ها ، حتى از تعداد تمام انواع بيماران ديگر تجاوز مىكند . علاوه بر اين وفور ، اختلالات و عوارض عصبى نيز شايان توجه است و اين هر دو يكى از علل اصلى تيره‌روزى افراد و به‌هم‌پاشيدگى خانواده‌ها بوده و به مراتب از بيمارىهاى عفونى كه امروزه طب و بهداشت اين‌قدر وقت و همت خود را صرف مطالعه و مبارزهء آن‌ها مىكنند ، براى آينده بشريت و تمدن خطرناك‌تراند .\r\nو در صفحهء 302 نيز مىنويسد :\r\nبعد از موفقيت‌هاى بزرگ بهداشت در مبارزه عليه بيمارىهاى عفونى و اپيدمىهاى بزرگ هنگام آن رسيده است كه تحقيقات بيولوژيكى قسمتى از همّ خود را از مطالعهء ويروس‌ها و باكترىها به سوى كيفيات بدنى و روانى معطوف دارد .\r\nهمين چند جمله كافى است نشان دهد كه تاكنون دانشمندان پزشكى و متخصصان بهداشت تمام توجه خود را معطوف ميكروب‌ها ، ويروس‌ها و مبارزه با آن‌ها كرده‌اند و اگرچه علم غذاشناسى اخيرا خيلى پيشرفت كرده است و بر دانشمندان معلوم شده كه علت پيدايش اكثر بيمارىهاى موجود سوءتغذيه و كمبود مواد حياتى در بدن است ولى بايد دانست كه هنوز اين تحقيقات علمى تكميل نشده و علاوه بر اين ، اكثر حقايقى كه كشف شده است از قلمرو كتاب‌ها خارج نشده بنابراين بازرسان بهداشت كه در شهرها به بازرسى مواد خوراكى و آشاميدنى مىپردازند با اين كه از فروش غذاهاى فاسد شده و گنديده و\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nخوراكىهايى كه براى شيرين ، معطر و رنگين كردن آن‌ها از مواد شيميايى مسموم‌كننده استفاده كرده‌اند و هم‌چنين از فروش مواد غذايى تقلبى ، جلوگيرى مىكنند و فروشندگان را هم ، تحت تعقيب قرار مىدهند ولى باز ، اساس بازرسى آن‌ها متكى به امورى است كه براى جلوگيرى از بروز بيمارىهاى عفونى صورت مىگيرد . مثلا ، اگر دكان‌هاى نانوايى مورد بازرسى بهداشتى قرار گيرد ، اين بازرسىها بيش‌تر مربوط است به نظافت تغار و طشتك خمير كه نبايد آلوده به كثافات باشد ، معاينهء خميرگير كه مبتلا به يك بيمارى واگير از قبيل سل ، جرب ، سيفليس و غيره نباشد ، معاينهء آبى كه به مصرف خمير نان مىرسد و بايد تميز ، صاف و پاك باشد و آلودگى نداشته باشد و از اين قبيل امور كه همه مربوط به نظافت و تميزى محوطهء دكان نانوايى است و ديگر چندان توجهى نمىشود به اينكه آرد چند درصد سبوس دارد ، خمير را چگونه ور مىآورند ، آيا اين عمل به وسيلهء مايه خمير انجام مىگيرد يا با لوور يا به كمك مواد شيميايى ، مانند بىكربنات دوسود و غيره ؟ آيا خمير را خميرگير با دست درست مىكند و با بازو آن را مىورزد و براى طبخ حاضر مىكند و يا به وسيلهء آلات مكانيكى و با ماشين تهيه مىشود ؟ موقع طبخ نان آيا خمير ورآمده است يا فطير است ؟ حرارت تنور با چه سوختى تأمين مىشود ؟\r\nحال آنكه اهميت اين‌ها ، به مراتب ، از اهميت تميزى و نظافت محوطه و امورى كه معمولا مورد بازرسى قرار مىگيرد بيش‌تر است و مسلما روزى كه اين نكات در بازرسىها مورد توجه قرار گيرد ، عدهء زيادى از بيمارىهايى كه در جوامع كنونى به وفور ديده مىشود ، به‌تدريج ، ريشه‌كن خواهد شد . همه از ميكروب مىترسند و در بازرسىها مراقبت شديد به عمل مىآورند تا آبى كه براى خمير كردن آرد مصرف مىشود ، آلوده به ميكروب‌ها نباشد . در صورتى كه تنور نانوايى كه حرارت آن از صد درجه متجاوز است ، عملا تمام ميكروب‌ها را\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمىكشد ولى فطير بودن نان با وجود ضررهايى كه دارد مورد توجه احدى واقع نمىشود ، زيرا هيچ‌كس نمىداند كه نان فطير باعث پيدايش سنگ كليه در اشخاص مستعد مىشود يا ممكن است حملات آسم را شدت دهد و روى همين اصل است كه از فروش نان سفيد با وجود مضار بىشمارى كه براى آن گفتيم ، به علت عدم توجه به اين ضررها ، جلوگيرى به عمل نمىآيد .\r\n\r\nعلت دوم : بىوجدانى فروشندگان و ناتوانى دولت‌ها براى جلوگيرى از فروش مواد مضر به مردم\r\nبزرگ‌ترين بدبختى در دنياى كنونى كه باعث هزاران ضرر مالى و جانى براى مردم شده و مىشود اين است كه تعدادى از كالاهاى مورد نياز عمومى ، اعم از مواد غذايى و نوشيدنى يا مواد مصرف كردنى و دارويى كه زيان آن‌ها امروزه محرز شده جزء زندگى عادى افراد بشر كنونى شده و به علت همين امر ، سلامتى مردم كاملا مختل شده است . تعادل مزاج‌ها بر هم خورده و بدن‌ها روز به روز حساس‌تر و استعداد بروز بيمارىها بيش‌تر و عدهء امراض در جوامع بشرى روزافزون شده است و بدبختى بزرگ‌تر اين است كه دولت‌ها قدرت كافى براى جلوگيرى از فروش اين كالاها و مبارزه با فروشندگان آن‌ها را ندارند .\r\nالبته از اين جمله ، تعجب خواهيد كرد ولى قدرى حوصله داشته باشيد تا مقصود روشن شود .\r\nابتدا از كشورهاى اروپا و آمريكا صحبت مىكنيم ، ببينيم اوضاع آن كشورها از اين لحاظ چگونه است .\r\nبحث ما راجع به نان است و نان يكى از اساسىترين غذاهاى بشر كنونى است ، بنابراين ، اگر بر خلاف مقررات بهداشتى تهيه شود ، اهميت آن به علت ضررهاى زيادتر و مصرف زيادترى كه در دنيا دارد ، نسبت به ساير مواد غذايى بيش‌تر خواهد بود .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاولا ، آرد را بلافاصله پس از آسيا كردن گندم ، نبايد براى تهيهء نان به مصرف رساند بلكه يك تا دو ماه بايد بماند تا ، خودبه‌خود ، يك سلسله تغييرات طبيعى در آن پيدا شده و مثل انگور كه تبديل به كشمش مىشود ، نضج پيدا كند و برسد - ماهيت اين تغييرات هنوز به خوبى معلوم نشده است - همين‌قدر مىدانيم كه آن از 6 به 5 مىرسد ، يعنى ، اندكى اسيدى مىشود ولى بيش‌تر از اين نبايد اسيدى شود . در كشور فرانسه ، بازرگانان بزرگ صاحبان آرد ، براى اينكه از وقفه و ركود سرمايه جلوگيرى به عمل آيد « 1 » آرد را به جاى اينكه يكى دو ماه نگهدارند تا خودبه‌خود نضج پيدا كند ، اين عمل را با بعضى فعل و انفعالات شيميايى انجام مىدهند و براى اين كار كلر يا بخارات ترى كلرور و ازت يا پرسولفات و برمات‌هاى قليايى و كلروردامونيم و غيره به آرد مىافزايند ولى تحقيقات دانشمندان نشان داد كه كليه اين‌ها براى تغذيه مضر است .\r\nثانيا براى اينكه آرد كاملا سفيد و مشترىپسند شود ، بعضى مواد شيميايى از قبيل ازن و پراكسيد ازت و غيره از آن عبور مىدهند ولى با اين عمل ، كاروتن و ليپوكرم‌هايى كه در آرد و مخصوصا در جوانهء گندم موجود است از بين رفته و ويتامين‌هاى آن نيز خراب و ضايع مىشود و كيفيت آرد تغيير مىكند و نانى كه با اين آرد تهيه مىشود ، براى سلامتى بدن مضر خواهد بود .\r\nثالثا براى اينكه خمير زودتر ور بيايد ، به جاى مايه خمير كه عمل ورآمدن را چندين ساعت طول مىدهد ، مقدارى لوور اضافه مىكنند كه هر قدر بيش‌تر بيفزايند خمير زودتر ور مىآيد ولى به‌طورى كه در كتاب مفصل بهداشت تأليف روشه « 2 » چاپ 1946 ، جلد 1 ، صفحهء 515 و كتاب دايرة المعارف تغذيه تأليف 70 نفر از دانشمندان غذاشناس فرانسه ، چاپ 1950 ، جلد اول ، صفحه 729 آمده\r\n\r\n\r\n","description":"","footnote":"\r\n( 1 ) .\r\n Evite le stockage et l immobilisation des capitaux , \r\n( مفردات پزشكى ، تأليف پلانشون ، جلد 1 ، صفحه 192 )\r\n( 2 ) .  Rochaix \r\n","page_name":" 227 ","page_number":227},
  {"content":"\r\n\r\nاست : اين عمل براى سلامتى بدن مضر بوده و بايد مايه خمير بيفزايند زيرا در طول چندين ساعت كه خميرگير خمير را با بازو و دست حركت مىدهد ، باسيل‌هاى موجود در مايه خمير باعث تجزيهء آلبومين‌هاى خمير شده و آن‌ها را تبديل به اسيدهاى آمينه و لسيتين و غيره مىكند ، يعنى هضم نان را آسان مىسازد ولى با لوور اين عمليات مفيد انجام نمىگيرد .\r\nبدتر از آن ، اين است كه مقدارى بىكربنات دوسود به خمير مىافزايند و آن را درحالىكه هنوز ور نيامده است مىپزند . در موقع طبخ ، حباب‌هاى گاز كربنيك روى نان را برآمده كرده و به نظر مرغوب مىآيد ، در حالى كه چنين نانى باعث سوءهاضمه و اختلال عمل دستگاه گوارش است . اكنون كه اين ضررها معلوم شد ، گوييم در تمام اين اعمال كه عبارت است از زود حاضر شدن آرد ، كاملا سفيد كردن آن و زود ورآمدن خمير و مجموع آن‌ها ، به علت افزودن مواد شيميايى به نام « نان شيميايى » معروف شده است ، فروشندگان فقط رعايت صرفه و صلاح خود را كرده و سود مصرف‌كنندگان را در نظر نمىگيرند ، چنان‌كه در كتاب مفردات پزشكى تأليف پلانشون ، جلد 1 ، صفحهء 292 ، مىنويسد : « اگر به اين اعمال شيميايى كه مجموع آن‌ها ، نان شيميايى را تشكيل مىدهد فكر كنيم ، معلوم خواهد شد كه به‌ندرت نفع مصرف‌كننده را در نظر مىگيرند » .\r\nكشور متمدن فرانسه ، با آن دانشمندان بزرگ ، با آن تشكيلات منظم بهداشتى ، با آن‌همه شوراها و آكادمىها و انجمن‌ها ، براى مطالعه در امور مربوط به جلوگيرى از بروز بيمارىها ، با آن بازرسىهاى دقيق در بهداشت خوراكىها ، در قرن بيستم ، قرنى كه بحبوحهء ترقيات علمى است ، با چنين وضعيتى روبه‌رو شده است . به قول مورل « 1 » از دانشمندان غذاشناس فرانسوى :\r\n\r\n\r\n","description":"","footnote":"\r\n( 1 ) .  Morel \r\n","page_name":" 228 ","page_number":228},
  {"content":"\r\n\r\n« مىتوان گفت نان غذاى اصلى فرانسويان است كه به مقدار زياد از آن مصرف مىكنند » .\r\nتمام كارهايى كه راجع به نان در كشور فرانسه انجام مىگيرد ، هم طرز آرد كردن ، هم سفيد كردن آرد با مواد شيميايى ، هم الك كردن و سبوس را كاملا جدا كردن ، هم به جاى اينكه آرد را يكى دو ماه نگه دارند با افزودن مواد شيميايى ، در اندك مدتى آن را به مصرف رساندن ، هم به جاى چندين ساعت مجاورت خمير با خميرمايه ، در مدت كوتاه آن را با لوور مجاور كردن ، همه و همه مضرند . در اين صورت ، دولت فرانسه چه تكليفى دارد ؟ بازرسان و مأموران رسمى بهداشت چه وظيفه‌اى دارند ؟ آيا جز سركشى و رسيدگى به امور مربوط و جلوگيرى از خلافكارىهاى بهداشتى وظيفه ديگرى هم دارند ؟ البته خير . آيا اين‌ها به وظايف خود عمل نمىكنند و به بازرگانان فروشندهء آرد و آسيابان و نانوا و غيره مراتب را ابلاغ نمىكنند و در مقام اصلاح نان برنمىآيند ؟ مسلّما ، به وظايف خود عمل مىكنند ؛ ولى آيا عملا از اقدامات خود نتيجه هم گرفته‌اند ؟ البته خير و مسلما شما چنين امرى را باور نخواهيد كرد زيرا به زور تبليغات ، كشورهاى اروپايى را طور ديگرى به ما معرفى كرده‌اند ولى باور بفرماييد كه قضيه همين‌طور است و پس از مدتى جاروجنجال كه اصلا بازرگانان طماع و نانواهاى سودپرست به منظور نفع شخصى خود ، زير بار اصلاح نان نمىرفتند و متخصصان بهداشت هم ناظر و شاهد جريان امر بوده و ضرر اين نان‌ها را براى مردم مىديدند و از هرگونه اقدامات خود كه براى خيرخواهى و خدمت به جامعه انجام مىشد ، نتيجه نمىگرفتند و خون دل مىخوردند ، سرانجام پروفسور مارشوى و پروفسور بروئر ، شوراى عالى بهداشت عمومى و مقامات رسمى دولتى را با نظريه‌هاى علمى و بيانات مؤثر خود تحت تأثير قرار داده و به آن‌ها فشار آوردند كه به هر ترتيب شده ، به‌طور جدى ، در مقام اصلاح وضع نان برآيند و مدتى مديد موضوع نان شيميايى مطرح بود تا\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبالاخره دولت قوانين سختى در اين باب وضع و شوراى عالى بهداشت عمومى فرانسه ، در جلسهء 4 ژوئيه 1927 ، سفيد كردن آرد را رسما قدغن كرد . مطلب بسيار تعجب‌آور اينجا است كه اين موضوع را در مفردات پزشكى « 1 » كه يك كتاب رسمى كلاسيك است و تأليف پلانشون « 2 » دانشمند فرانسوى است درج كرده و ملاحظه شئون ملى و اجتماعى كشور خود را نكرده‌اند و ما ابتدا ترجمه و بعد عين مطالب مزبور را از آن كتاب اقتباس كرده و نقل مىكنيم :\r\nبعد از جنجال و هياهويى كه توأم با شور و احساسات بود ، بعضى از ارباب منافع كه با كمال بىشرمى و وقاحت از منافع خود دفاع مىكردند ، درصدد برآمدند مصالح مربوط به بهداشت عمومى را زير پا بگذارند . عده‌اى از متخصصان بهداشت ، از جمله پرفسور مارشوى « 3 » و پروفسور بروئر « 4 » از نظر خيرخواهى و نوع‌پرورى تصميم گرفتند توجه اولياى امور را به اين مسئله جلب كنند . اين دانشمندان ، به‌تدريج نظريه‌هاى قابل اعتمادى به كميتهء ملى مطالعات اجتماعى و سياسى و شوراى عالى بهداشت عمومى و مخصوصا آكادمى طب عرضه داشته و بالاخره تهيه خمير با وسايل شيميايى را محكوم كردند ، بدين ترتيب ، موضوع نان شيميايى تا مدتى مطرح بود .\r\nولى مسلّما آن تاجر يا پيشه‌ورى كه از روى حرص و آز و با كمال بىشرمى و وقاحت براى پر كردن جيب خود ، مصالح عامه را زير پا مىگذارد و هرگز نداى وجدان را محرك خود در امور قرار نمىدهد ، آن‌هم دربارهء نان كه سلامتى عموم بسته به رعايت موازين بهداشتى در تهيه و طبخ آن است ، محال است قانون شوراى عالى بهداشت بتواند از خلافكارىهاى او جلوگيرى كند و مطمئن باشيد اگر فشارهاى پروفسور مارشوى و بروئر نبود و آن‌ها چندين مرجع\r\n\r\n\r\n","description":"","footnote":"\r\n( 1 ) .  Matiere Medicale \r\n( 2 ) .  Planchon \r\n( 3 ) .  Marchouy \r\n( 4 ) .  Bruere \r\n","page_name":" 230 ","page_number":230},
  {"content":"\r\n\r\nصلاحيت‌دار را توأما تحت تأثير قرار نمىدادند ، غير ممكن بود تا اين اندازه هم موفقيت حاصل شود . با اين حال ، قدر مسلّم اين است كه اكنون نيز هرجا كه پاى مصالح شخصى ارباب منافع مزبور در كار باشد ، خلافكارى و گريز از قانون امرى سهل است و طبق اين اطلاعات به‌دست آمده ، هنوز هم نان شيميايى در كشورهاى اروپا رواج دارد .\r\nاينكه ما مىگوييم اروپاييان به واسطهء غوطه‌ور شدن در مظاهر تمدن جديد ، به خود مغرور شده و به دستورهاى ابن سينا و ساير اطباى قديم اعتنا نكرده و بر اثر انحرافاتى كه پيدا كرده‌اند افراد بشر را دچار بيمارىهايى مىكنند ، يكى از غرض‌هاى اصلى ما همين بيمارىهايى است كه امروزه در اثر سوءتغذيه در جوامع كنونى به وفور ديده مىشود .\r\nنتيجه : از آنچه تاكنون ، دربارهء نان گفتيم ، به‌طور كلى ، معلوم شد كه نان‌هاى سابق به مراتب سالم‌تر از نان‌هاى فعلى بوده است و طبق اعتراف خود دانشمندان اروپا هر تغييرى كه تاكنون براى تهيه نان در گندم ، آرد ، خمير و پخت نان داده‌اند همه به ضرر افراد بشر تمام مىشود و انواع بيمارىها در مردم به‌وجود آورده است و بالاخره ، لاسابلير ، غذاشناس معروف فرانسوى ، در دايرة المعارف تغذيه ، راجع به نان‌هاى امروزى به‌طور خلاصه مىنويسد :\r\nدر حقيقت ، ترقيات تكنيك و صنعت و علم و تغييرات اقتصادى و اجتماعى ، طرز تهيه نان را كه طى قرن‌هاى متمادى ، به‌تدريج تكميل شده بود ، امروزه به كلى تغيير داده است ؛ نتيجه اينكه ارزش غذايى نان‌هاى امروز مسلّما خيلى كم‌تر از نان‌هاى سابق مىباشد زيرا به‌طور ماشينى و اتوماتيك با آردى كه فاقد ماده حياتى است ساخته شده و يك سلسله دقائق فنى كه نانواهاى قديم از آن اطلاع داشتند امروزه در نظر گرفته نشده است . براى رفع اين نقص چاره منحصر به فرد اين است كه يك مكتب نانوايى تأسيس شود .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nخلاصه اينكه در بين انواع نان‌هايى كه امروزه در همه جاى دنيا معمول است ، مسلّما ، هيچ نانى بهتر و سالم‌تر از نان سنگك خودمان نيست كه اگر از طرف مقامات مسئول بهداشت ، براى كنترل نظافت محوطهء دكان نانوايى ، تميزى آبى كه براى تهيه خمير مصرف مىشود ، معاينه خميرگير و شاطر بازرسىهاى مرتب بشود ، كوچك‌ترين نقص و عيبى در اين نان وجود نخواهد داشت .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\n[ فصل 
  ] 5 بيمارى سرطان از نظر ابن سينا و تطبيق آن با موازين علمى امروزى\r\n\r\n","description":"","footnote":"","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\n\r\nمقدمه\r\nبه واسطهء اهميت روزافزون بيمارى سرطان در دنياى كنونى ، مجله « دنياى علم » كه همواره مىكوشد حقايقى را براى اطلاع عموم مردم انتشار دهد ، [ مناسب دانست بخشى از مجله را به موضوع سرطان اختصاص دهد 
  ] و چون همه جا ، صحبت از داروهاى گياهى براى معالجهء سرطان شده و مىشود و مردم خيلى مايلند بدانند آيا بيمارى سرطان را ممكن است اصولا به وسيلهء دارو و مخصوصا با داروهاى گياهى معالجه كرد يا نه و نيز گاهى از طرز معالجاتى كه اطباى قديم ايران دربارهء سرطان مىكرده‌اند ، صحبت مىشود ، لذا موضوع بحث را « بيمارى سرطان از نظر ابن سينا و تطبيق آن با موازين علمى امروزى » قرار داده و مطالب مربوط را در دو بخش با عناوين زير بيان مىكنيم :\r\n* آيا بيمارى سرطان را مىتوان با دارو معالجه كرد ؟\r\n* بيمارى سرطان از نظر ابن سينا و تطبيق آن با موازين علمى امروزى\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nبخش اول آيا بيمارى سرطان را مىتوان با دارو معالجه كرد ؟\r\nبيمارى سرطان يكى از بزرگ‌ترين آفات و بلاياى اجتماعى عصر حاضر و يكى از خطرناك‌ترين امراض كنونى به شمار مىرود و تجسسات و تحقيقات دربارهء علل پيدايش اين بيمارى يكى از مهم‌ترين كارهاى علمى امروز است .\r\nبراى توجه به اهميت آن ، همين بس كه دولت آمريكا سال گذشته مبلغ شصت و پنج ميليون دلار براى مطالعات و كشف داروهاى معالج سرطان در بودجهء سالانه خود منظور كرد ( اين مقاله در سال 1336 ه ش . به چاپ رسيده است ) .\r\nاز زمان بسيار قديم تاكنون ، اطبا براى معالجه سرطان دو وسيله در دست داشتند يكى معالجات دارويى و ديگرى عمل جراحى ، ولى بدون استثنا ، كليهء اطباى قديم و جديد تذكر داده‌اند كه بايد هرچه زودتر بيمارى سرطان را تشخيص داد تا قابل معالجه باشد و اگر مدتى از شروع مرض بگذرد و\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nتشخيص دير انجام گيرد و سرطان در بدن منتشر شود ( كه آن را امروز متاستاز گويند ) ديگر قابل علاج نخواهد بود .\r\nابن سينا در كتاب قانون مىنويسد اگر سرطان را زود تشخيص دهند ، معالجه‌پذير است و يا حد اقل از سير آن مىتوان جلوگيرى كرد و سپس اضافه مىكند كه متأسفانه علايم اين بيمارى در ابتداى بروز ، واضح و مشخص نيست و به اين جهت ، اكثر اوقات سرطان ، موقعى تشخيص داده مىشود كه معالجهء آن يا بسيار مشكل يا غير قابل علاج است .\r\nاكنون پس از هزار سال ، كه از زمان ابن سينا مىگذرد ، به جرأت ، مىتوان گفت با وجود كليه وسايل آزمايشگاهى ، راديولوژيك و ساير وسايل تشخيصى كه در دست داريم ، با اين همه ، هنوز آن‌قدرها در اين راه پيشرفت نكرده‌ايم و اگر كسى غير از اين فكر كند فقط گول تبليغات دروغين را خورده و اغفال شده است . متأسفانه ، مدت‌ها است از طرف مؤسسات بزرگ ، دايما تحت عناوين اكتشافات محير العقول پزشكى و كشفيات معجزه‌آسا ، تبليغات فريبنده‌اى با مقاصد خاص اجرا مىشود كه عموم مردم را فريب مىدهد ، به‌طورى كه ، در حال حاضر ، تفكيك حق از باطل در بسيارى از امور مربوط به دانش پزشكى كار بسيار مشكلى شده است .\r\n\r\nمشكلات تشخيص سرطان در مراحل اوليه\r\nدر اينجا قسمتى از مقاله دكتر لئوريگلر « 1 » استاد بخش پرتوشناسى و فيزيك طبى دانشكدهء پزشكى مينه سوتا « 2 » كه جزو هيأت اعزامى سازمان جهانى بهداشت در سال 1330 به ايران آمده و در دانشكده پزشكى تهران با عنوان\r\n\r\n\r\n","description":"","footnote":"\r\n( 1 ) .  Leo Rigler \r\n( 2 ) .  Minnesota \r\n","page_name":" 238 ","page_number":238},
  {"content":"\r\n\r\n« تشخيص امراض به وسيله پرتو رنتگن ( اشعهء ايكس ) پيش از پيدايش علايم ، سخنرانى كرده بود ، نقل مىكنيم :\r\nبا وجود كوشش‌هاى فراوانى كه براى تشخيص و يا درمان جراحى سرطان معده به وسيلهء راه‌هاى بهتر انجام گرفته است ، باز هم نتايج به‌دست آمده رضايت‌بخش نيست . امروزه ، سرطان معده بيش از تومورهاى ديگر سبب مرگ‌ومير مىشود و غالب كسانى كه براى درمان ، به وسيله جراحى مراجعه مىكنند مراحل سخت بيمارى را طى مىكنند و درمان جراحى در آن‌ها اكثرا بىحاصل است .\r\nبراى اينكه بتوان در اين مورد نيز درمان جراحى را با نتيجهء خوب اجرا كرد بايد تشخيص بيمارى در اولين مراحل بيمارى داده شود تا برداشتن تومور آسان شود ؛ يعنى ، زمانى كه تومور هنوز به غده‌هاى لنفاوى سرايت نكرده و آسيب آن كوچك و در مرحلهء اول رشد و نمو است ، تشخيص داده شود .\r\nنظر به اينكه شروع حمله مرض مخفى است و علايم آن خيلى دير به ظهور مىرسد ، لذا معمولا تومورهاى معده ، موقعى تشخيص داده مىشود كه بزرگ شده باشد ، از طرف ديگر ، با مطالعات زيادى كه انجام شده است چنين نتيجه گرفته‌اند كه هرگاه رشد تومور زياد باشد ، تشخيص بايد پيش از پيدايش علايم بيمارى داده شود .\r\nبراى تشخيص سرطان معده در مراحل اوليه ، كوشش بسيار به عمل آمده است كه به وسيلهء آزمايش‌هاى پوست و خون تشخيص انجام شود و متعاقب آن براى اطمينان بيش‌تر آزمايش‌هاى ديگرى اجرا شود . البته اگر اين وسايل فراهم شده بود به آسانى مىتوانستيم مبتلايان را پيدا كرده و بدين وسيله تشخيص بدهيم ولى متأسفانه آزمايش‌هاى فوق ، فعلا عملى نيست و با پيشرفت علم بايد راه‌هاى ديگرى براى آن پيدا كرد . تنها راهى كه نسبتا عملىتر است ، همانا آزمايش معده به وسيلهء پرتو رونتگن ( اشعهء\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nايكس ) است . با اين حال آزمايش‌ها به وسيلهء رونتگن نيز غالبا مواجه با عدم موفقيت مىشود و امتحان‌كننده را مأيوس مىكند .\r\nدكتر لئوريگلر ، هم‌چنين در جلسهء ديگرى راجع به تشخيص به موقع سرطان ريه شرحى بيان كرده است كه قسمتى از آن را عينا نقل مىكنيم :\r\nتا سى سال پيش ، سرطان ريه چندان قابل توجه نبود اما امروزه آن را يكى از بيمارىهايى مىدانند كه غالبا پس از 40 سالگى سبب مرگ مىشود و به‌طور تقريب ، حساب كرده‌اند كه ده درصد كليهء سرطان‌ها از انشعابات ريه شروع مىشود .\r\nدر سال 1912 تنها مجموعه بين المللى كه داراى 274 مورد سرطان ريه بود در دسترس ادلر قرار داشت ولى امروزه هزاران نمونه از همان موارد گزارش مىشود ، به‌طورى كه ، در ماه مارس سال پيش ، 624 مورد سرطان ريه كه در جريان سال‌هاى 1944 - 1948 ديده شده گزارش گرديده است ، اورهولت پيش‌بينى مىكند كه پزشكانى كه بر اين بيمارى به مطالعه و تحقيق و تمرين اشتغال دارند ، شايد بتوانند 3500 مورد ديگر از اين بيمارى را به اين ارقام بيفزايند و بر طبق گزارش جديدى كه انتشار يافته است ، تلفات بيمارى سرطان ريه در سال 1947 ، در انگلستان و ويلز ، 15 برابر سال 1922 بوده است .\r\nبنابراين ، اين سؤال خودبه‌خود به ذهن مىآيد كه دلايل افزايش روزافزون اين بيمارى و حتى وجود آن به چه عواملى مربوط است . برخى از كارشناسان معتقدند كه افزايش نسبى توأم با پير شدن افراد جامعه مىتواند مؤثر باشد ، البته اين درست است كه غالب اين اشخاص به سنى رسيده‌اند كه استعداد بيش‌ترى به ابتلاء سرطان‌هاى احشايى دارند ولى با دلايل ديگر مىتوان ثابت كرد كه افزايش تعداد موارد اين بيمارى در مردان رو به افزايش است و از هشتمين مرحله به مرحلهء اول يا دوم شيوع رسيده است . جاى تأسف است كه در قرن اخير ، پزشكان بزرگ نتوانسته‌اند تومورهاى سرطانى را بشناسند و هم‌چنين نبايد قبول كنيم\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكه امروزه هم بايد مانند سابق تومورهاى سرطانى را به وسيله پرتوشناسى و يا عمل جراحى تشخيص دهند و با در نظر گرفتن اين نكات كثرت موارد سرطان درست به نظر مىرسد .\r\nخوانندگان عزيز ، با مطالعه موارد بالا توجه فرموديد كه هم‌اكنون با وسايل گوناگونى كه در دست است ، تشخيص سرطان‌هاى معده و ريه در مراحل اوليه بيمارى تا چه اندازه مشكل است . در بخش دوم اين مقاله خواهيم ديد كه تشخيص سرطان رحم و ساير سرطان‌هاى داخلى بدن نيز بسيار مشكل و سخت است .\r\n\r\nدرمان سرطان در قرن بيستم\r\nاز زمان بسيار قديم تا اوايل قرن بيستم ، معالجه سرطان‌ها به وسيله دارو و عمل جراحى انجام مىگرفت كه چنان‌كه گفتيم اگر زود تشخيص داده مىشد به نتيجه مىرسيد ولى متأسفانه ، به واسطه عدم امكان تشخيص به موقع ، اكثر اوقات ، سرطان علاج‌ناپذير مىشد . از آنجايى كه بشر كنجكاو ، براى پى بردن به رازهاى نهفته طبيعت ، مخصوصا آنجا كه پاى حيات و ممات در كار است ؛ آنى فارغ و آسوده نمىنشيند ، لذا همواره درصدد بوده است وسيله‌اى براى معالجه سرطان بيابد .\r\nدر اوايل قرن بيستم ، با پيدايش پرتو رونتگن ( اشعه ايكس ) و كشف اثرات عجيب آن در موجودات زنده ، نور اميدى در دل پزشكان و جراحان تابيد و اين وسيله قوى و نيرومند را براى معالجه انواع سرطان‌ها به كار بردند و در بعضى موارد كم‌وبيش نتايج درخشانى نيز گرفتند ، پس از كشف اجسام راديو اكتيو ، از قبيل راديوم و . . . ، پزشكان و جراحان براى معالجه غدد سرطانى بيش از پيش اميدوار و قوىدل شدند ولى اكنون كه قريب نيم قرن است از اين وسايل درمانى نيرومند براى معالجه سرطان استفاده مىكنند ، متأسفانه ، بر محققان و\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمتخصصان فن كاملا ثابت شده كه نه تنها آن نتايج درخشانى را كه انتظار داشته‌اند به‌دست نيامده است بلكه اگر تمام منافع حاصل از راديوتراپى و راديوم تراپى ( به اصطلاح عوام ، برق گذاشتن ) را در يك كفه ترازو بگذاريم و ضررهاى آن‌ها را در كفه ديگر ، مسلّما ، كفه ضرر خواهد چربيد زيرا امروزه ، به خوبى مسلّم شده است كه اولا ، نتايج رضايت‌بخشى ، كه از معالجه سرطان‌ها به‌وسيلهء اشعهء ايكس و راديوم به‌دست مىآيد ، كاملا ظاهرى و موقتى و گول‌زننده است و دير يا زود باعث تشديد مرض و وخامت حال بيمار مىشود ؛ ثانيا ، خطر مهم‌تر اين است كه اشعهء نيرومند مزبور براى بافت‌هاى سالم بدن بيش‌تر ضرر دارد تا براى غدد سرطانى ، زيرا نسوج سالم را تحريك كرده آن‌ها را تبديل به نسوج سرطانى مىكند ؛ به اين جهت ، امروزه در كتاب‌هاى سرطان‌شناسى ، اشعهء ايكس و راديوم را در رديف عوامل مولد سرطان به شمار مىبردند و همه جا خطرات مسلّم آن را گوشزد كرده‌اند !\r\nاينجا با كمال تعجب ، سؤالى پيش مىآيد و آن اينكه پس اين همه هياهو و سروصدا ، تعريف و تمجيد و ستايش بىحد از خواص معجزه‌آساى اشعهء ايكس و راديوم و اخيرا نيروى اتم براى درمان بيمارىها ، به‌ويژه سرطان در جرايد و مجلات و راديوها و مؤسسات فيلم‌بردارى ، بنا بر كدام اصل و روى چه مجوزى است ؟ جواب اين سؤال در نظر محققان بسيار ساده و روشن است و آن اين است كه در قرن بيستم همه چيز حتى علم ، تحت الشعاع سياست و تجارت قرار گرفته و به راستى در ميان انبوه قضاياى سحرآميز كنونى تميز حق از باطل از عهده هركس خارج است ؛ ولى استادان و متخصصان فن كه بدون كوچك‌ترين شائبه و بىهيچ‌گونه فريب و ريا در كلينيك‌ها و بيمارستان‌ها به تحقيقات و تجسسات علمى مشغول‌اند ، نمىتوانند از ابراز حقايق خوددارى كنند و در كتاب‌هاى پزشكى ناچار نتيجه مشاهدات خود را شرح مىدهند .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nاينك براى تأييد مطلب و اطمينان خاطر خوانندگان عزيز ، قسمت‌هايى از مطالب مفصل كه در كتاب سرطان‌شناسى ، تأليف استاد دكتر كمال الدين آرمين ، راجع به ضررهاى اشعهء ايكس و راديوم نوشته شده است ، اقتباس كرده و نقل مىكنيم :\r\n1 . ضررهاى اشعهء ايكس : در ابتدا كه اشعه ايكس متداول شد ، به واسطهء عدم بىاحتياطى و يا ناآشنايى به خطرات آن ، قربانىهاى زيادى گرفت و ازاين‌رو پزشكان فن دربارهء چگونگى آن مطالعات شايانى كردند . پس از شناسايى كامل و تحقيقات زياد ، آنچه امروزه معلوم شده اين است كه اشعه ايكس ، هم از نظر تجربه روى حيوانات و هم از نظر درمان سرطان‌ها ، در سلول‌هاى عادى آشفتگىهايى ايجاد مىكند و خطراتى به وجود مىآورد .\r\nفورث « 1 » براى مطالعهء تأثير اشعهء ايكس در موش‌ها تجربياتى كرد و به خاصيت سرطان‌زايى آن پى برد .\r\nفيشر « 2 » نيز پس از يك سلسله آزمايش‌ها ، چنين استنباط كرد كه اشعهء ايكس بدون هيچ چون‌وچرايى ، به واسطه تأثير همگانى كه بر روى بدن و يا سلول‌هايى كه تكثير يافته‌اند ، دارد زمينه را براى ايجاد سرطان آماده مىكند .\r\nهولتوزان « 3 » در بيمارانى كه به عوارض پوستى مبتلا بودند اشعهء ايكس گذاشت و پس از چندى ، در همان موضع ، سرطان پوست مشاهده كرده است .\r\nگريگوروف « 4 » در زبان چهار بيمار مبتلا به اپيتليوما پس از آزمايش اشعهء ايكس ، ساركوم مشاهده كرده است .\r\n\r\n\r\n","description":"","footnote":"\r\n( 1 ) .  Furth \r\n( 2 ) .  Fisher \r\n( 3 ) .  Holthusan \r\n( 4 ) .  Grigouroff \r\n","page_name":" 243 ","page_number":243},
  {"content":"\r\n\r\nدنك « 1 » در 1932 ، گزارش داد كه پس از تابش اشعهء ايكس بر روى استخوان و مفاصل بيماران مختلف غير سرطانى ، 12 مورد ساركوم مشاهده كرده است .\r\nماير « 2 » معتقد است كه استعمال اشعهء ايكس در شروع سرطان‌ها و مخصوصا در اولين مرحلهء متاساز و اواخر سرطان مفيد نيست . « 3 »\r\nاشعهء ايكس ، استئوساركوم را درمان نمىكند و برعكس ، در بيماران عوارض به وجود مىآورد كه مهم‌ترين آن‌ها عبارت‌اند از تب ، دردهاى مختلف ، اختلالات خونى ، علايم ضعف و سستى بدن و در بعضى بيماران كه به واسطهء شدت كسالتشان مجبور مىشويم ، زمانى طولانى اشعهء ايكس بتابانيم علايمى سخت و خطرناك نمودار مىشود كه گونست « 4 » بيمارى اشعه ناميده است و به همين جهت است كه امروزه در استئوساركوم به جاى راديوتراپى ، با داروهاى شيميايى و هورمون‌ها درمان مىكنند .\r\nسرطان رحم يكى از مواردى است كه اشعهء ايكس تنها يا همراه كورى تراپى ( معالجه با راديوم ) غالبا عوارض خطرناكى به وجود مىآورد . به اين جهت ، همه معتقدند با خطراتى كه اشعهء ايكس در رحم دارد ، براى معالجه بايد از قدرت ضد سرطانى غدد ترشح شدهء داخلى و خواص احياكنندهء كاتاليزورها استفاده شود .\r\nسرطان پستان با اشعهء ايكس خيلى سخت درمان مىشود و تازه ملشار « 5 » ، پس از يك سلسله آزمايش ، به اين نتيجه رسيده است كه اشعهء ايكس ممكن است ، به‌طور موضعى ، بر روى تومورهاى پستان اثر كند و آن را در ظاهر\r\n\r\n\r\n","description":"","footnote":"\r\n( 1 ) .  Denk \r\n( 2 ) .  Mayer \r\n( 3 ) . در اول و وسط و آخر سرطان مفيد نيست ، پس در چه موقع مفيد است ؟\r\n( 4 ) .  Gunset \r\n( 5 ) .  Melchart \r\n","page_name":" 244 ","page_number":244},
  {"content":"\r\n\r\nكوچك كند ولى از نظر بافت‌شناسى بر روى آن تأثيرى ندارد و از پيشرفتش جلوگيرى نمىكند .\r\nبه عقيدهء بوراك « 1 » آدنوكارسينوم‌هاى پستان از نظر راديولوژيك درمان‌ناپذير هستند ، بدين معنى كه اگر هر قدر مقدار اشعه را زياد كنند باز هم سلول‌هاى سرطانى تخريب پيدا نمىشوند .\r\nلين‌هام « 2 » معتقد است كه معالجهء سرطان پستان با اشعهء ايكس ، آشفتگىهاى موضعى و همگانى در بدن ايجاد مىكند و پس از مطالعات زياد ، اثبات كرد كه سلول‌هاى سرطانى زود و سريع در غدد لنفاوى تمركز مىيابند و هيچ درمان موضعى هر قدر هم كه زود و به موقع انجام شود ، نمىتواند از پيشرفت آن جلوگيرى كند .\r\nفيك « 3 » كه 670 بيمار مبتلا به سرطان پستان را با اشعهء ايكس معالجه كرده ، در اغلب آن‌ها پلوروپنومونيت « 4 » ديده است ، در اين بيماران كولاپس عظيم ريوى و بىحركتى نصف ديافراگم به وجود آمده و پس از سه تا شش ماه تصلب نسج ريه نمودار شده است .\r\nدر سرطان‌هاى حنجره ، حلق ، لوزه ، روده و . . . هم معالجه با اشعهء ايكس آن‌قدرها كه پزشكان متوقع بودند نتيجه نداده است بلكه در بعضى موارد هم نكروز شديدى ( فساد بافت‌هاى بدن ) ايجاد مىكند .\r\nدر بيمارىهاى غير سرطانى رحم كه با اشعهء ايكس معالجه كرده‌اند ، پس از چندى سرطان نمودار شده است ، زيرا پس از ورود اشعه ، استعداد بروز سرطان در نسج رحم به وجود مىآيد . جديدا ، متيوه « 5 » شرح‌حال زنى را انتشار داد كه ساليان دراز فيبرومى داشته است ولى در اين اواخر ، به علّت خونريزى\r\n\r\n\r\n","description":"","footnote":"\r\n( 1 ) .  Borak \r\n( 2 ) .  Lynham \r\n( 3 ) .  Fike \r\n( 4 ) .  Pleuro - pneumonite \r\n( 5 ) .  Metivet \r\n","page_name":" 245 ","page_number":245},
  {"content":"\r\n\r\nزياد ، بنا به دستور پزشك خود ، دو ماه راديوتراپى كرده است . بر اثر راديوتراپى خونريزى قطع ولى رحم حجيم شده و كم‌كم تغيير حالت داده است ، در آزمايش بافت‌شناسى معلوم شده بود كه بيچاره دچار سرطان غير قابل عمل گرديده است .\r\nروى هم رفته ، بر عموم متخصصان ثابت شده است كه اشعهء ايكس بر روى بدن اثر خوب ندارد و آشفتگىهاى فيزيولوژيك و بيولوژيك روى محيط خلطى ، سيستم خونى ، دستگاه خون‌ساز ، غدد مترشحه داخلى و فرمان‌ها به وجود مىآورد .\r\nمخصوصا ، اشعهء ايكس مكانيسم اعمال غدد مترشحه داخلى را چنان تغيير مىدهد كه ديگر هيچ‌يك از داروهاى ضد سرطان نمىتوانند براى بيمار كارى از پيش ببرند .\r\n2 . ضررهاى راديوم و ساير اجسام راديو اكتيو : راديوم و ساير اجسام راديو اكتيو كه براى معالجهء سرطان‌ها به‌كارمىروند ، خود داراى قدرت مولد سرطان بوده و عموما عوارضى در بدن ايجاد مىكنند كه مهم‌تر از همه كم‌خونى است ولى در اغلب موارد اين كم‌خونى بىسروصدا است و هيچ علامتى آن را آشكار نمىسازد ، ولى بعدا كه ضعف و تنگى نفس و درد در اعضا ايجاد مىكند علايم كم‌خونى هم مشخص مىشود .\r\nمارتلاند « 1 » در كارخانهء ساعت‌سازى نيوجرزى براى جلاى رنگ قاب ساعت به اسيد فسفوريك فسفورسانت ، كمى راديوم يا مزونوريوم اضافه كرد و مشاهده كرد كه كارگران كارخانه به عوارضى دچار شدند . از 1917 تا 1924 در كارخانه نيوجرزى 800 كارگر مورد بررسى و آزمايش قرار گرفتند و مشاهده شد ضايعات ، بيش‌تر در دخترانى بروز مىكند كه يك يا دو سال\r\n\r\n\r\n","description":"","footnote":"\r\n( 1 ) .  Martland \r\n","page_name":" 246 ","page_number":246},
  {"content":"\r\n\r\nبيش‌تر كار كرده‌اند . در سال 1931 در كالبدشكافى 18 بيمارى كه در همين قبيل كارخانه‌ها كار مىكرده‌اند و فوت كرده بودند بدين نتيجه رسيدند كه همهء آن‌ها بر اثر مواد راديو اكتيو مسموم شده‌اند و كسى هم عليه رئيس كارخانه اعلام جرم نكرد .\r\nاز آنچه ذكر شد چنين نتيجه مىگيريم :\r\nمواد راديو اكتيو كه در درمان بعضى بيمارىها متداول شده است ، به خوبى مىتواند موجد ضايعات سرطانى شوند . اين مسئله هم به‌طور تجربى روى حيوانات و هم در مورد انسان به تحقيق پيوسته است .\r\nراديوم و ساير مواد راديو اكتيو موجب اختلالات عملى دستگاه نوروگلاندولر ( اعصاب و غدد داخلى ) و اعضاى خون‌ساز بدن مىشوند .\r\nكم‌خونى و ضعف اعصاب كه از استعمال راديوم ناشى مىشود ، به خوبى اين نظريه را تأييد مىكند و هميشه در مورد بيمارانى كه با راديوم معالجه مىكنند ، ديده مىشود .\r\nدر اين مدت 45 ساله كه راديوم را در درمان سرطان استعمال مىكنند ، تجربه نشان داده است راديوم ، به استثناى سرطان جلدى و بعضى سرطان‌هاى ديگر كه كم‌وسعت هستند ، در موارد ديگر ، علاوه بر اينكه درمان نمىكند ، موجب وخامت مرض هم مىشود . اما اين را هم بايد دانست كه سرطان‌هاى پوست هم هميشه با راديوم درمان‌پذير نيستند و چه‌بسا اتفاق مىافتد كه سرانجام بازگشت مىكنند .\r\nاين نتايج مشكوك و بازگشت‌هاى ديررس ، به خوبى ثابت مىكند كه تخريب موضعى هر قدر هم كه كامل انجام يابد قادر نيست سرطان را ريشه‌كن سازد و بايد فكرى ديگر كرد تا به حال بيمار مفيد واقع شود و بالاخره ، پس از تحقيقات خيلى زياد كه دانشمندان و متخصصان فن در مورد بيماران مبتلا به\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nسرطان رحم و مثانه و درمان آن‌ها با راديوم به عمل آورده‌اند ، به اين نتيجه رسيده‌اند :\r\nعوارض ناشى از راديوم تراپى فراوان و خطرناك است و مواردى را هم كه درمان مىكنند نتيجهء كار طورى نيست كه بتوانيم آن را معالجهء حقيقى بدانيم .\r\nدر سرطان‌هاى مرى و بعضى قسمت‌هاى ديگر دستگاه گوارش نيز درمان به وسيلهء راديوم را به كار برده و نتايج مختلفى گرفته‌اند . در بعضى از بيماران بهبود مشاهده شده و در بعضى ديگر پس از چند سالى كه مريض راحت بوده باز بيمارى عود كرده است و واسربورگ « 1 » هر هفت بيمارى را كه تحت درمان داشته است ، مرده‌اند .\r\nاين دلايل كه در مورد ضررهاى سرطان با اشعه ايكس و راديوم آورديم ، آن‌قدر قاطع و محكم است كه كسى كوچك‌ترين شكى نمىتواند دربارهء آن‌ها داشته باشد زيرا فقط يكى ، دو دانشمند ، آن هم در مدت يكى دو سال اين مطالب را تحقيق نكرده‌اند و مطالعه هم بر روى چند بيمار انجام نگرفته است بلكه صدها دانشمند بزرگ در مدت 50 سال و روى هزاران بيمار مبتلا به سرطان‌هاى گوناگون ، در كشورهاى مختلف دنيا آزمايش كرده‌اند . بنابراين ، اكنون بر خوانندگان عزيز به خوبى معلوم شد كه چرا از 50 سال قبل تاكنون كه سرطان را با اشعهء ايكس و راديوم معالجه مىكرده‌اند امروز عقيدهء دانشمندان بزرگ و متخصصان فن از اين وسايل درمانى قوى و نيرومند سست شده و در جست‌وجوى راه‌هاى ساده‌تر و سهل‌تر و بىضررترى برآمده‌اند زيرا روىهم‌رفته ، عوارض و خطرات اشعه ايكس و راديوم را بيش از فوايد و منافع آن ديده‌اند .\r\n\r\n\r\n","description":"","footnote":"\r\n( 1 ) .  Wasserburg \r\n","page_name":" 248 ","page_number":248},
  {"content":"\r\n\r\nدر نتيجه كاوش‌ها و تحقيقات زيادى كه در سال‌هاى اخير به عمل آمده ، كم‌كم بر دانشمندان معلوم شده است كه غدد مترشحه داخلى ، دستگاه عصبى ، ويتامين‌ها ، دياستازها ، تعداد زيادى از مواد سمّى و معدنى ، بعضى ويروس‌ها ، عوامل فيزيكى طبيعى يا مصنوعى در بروز بيمارى سرطان دخالت دارند ؛ به اين جهت ، علم سرطان‌شناسى ، كم‌كم از منطقه اختصاصى خود خارج شده و به علت دخالت اين عوامل ، داخل در طب عمومى شده است .\r\nمخصوصا ، پس از اثبات اينكه بين تكثير سلول‌ها و دستگاه عصبى و غدد مترشحهء داخلى از نظر فيزيوپاتولوژى روابط كاملا صميمى و نزديك موجود است ، مسئله سرطان‌شناسى با نوروآندوكرينو لوژى ( علم مربوط به بيمارىهاى اعصاب و غدد مترشحه داخلى ) ارتباط كامل پيدا كرد و بيش از پيش جزء طب عمومى شد . ادامهء تحقيقات و پيشرفت اكتشافات در اين زمينه باعث كشف داروهايى شد كه با تجويز آن رشد غده سرطانى متوقف مىشود و از ازدياد حجم آن جلوگيرى به عمل مىآيد ؛ اين داروها را به نام متوقف‌كنندهء سرطان « 1 » ناميدند .\r\nدر رأس اين داروها ، ماده‌اى به نام دى اتيل استيل بسترول قرار گرفته بود كه در معالجه بسيارى از سرطان‌هاى پروستات تأثير واضحى داشت و حتى قادر بود عوارض سرطان و متاستازهاى ( انتشارهاى سرطان در بدن ) آن را نيز معالجه كند . اين اكتشاف روزنه اميدى در محافل پزشكى ايجاد كرد ، زيرا امكان معالجهء سرطان را با داروهاى گياهى ثابت مىكرد . از آن پس ، تمام توجه متخصصان فن معطوف به معالجات دارويى سرطان شد و تجربيات زيادى در اين‌باره انجام شد و اجسام مختلفى مورد آزمايش قرار گرفت كه در بين آن‌ها ، بعضى گياهان هم وجود داشت . مثلا ، ثابت شد كه سورنجان\r\n\r\n\r\n","description":"","footnote":"\r\n( 1 ) .  Carcino - inhibiteur \r\n","page_name":" 249 ","page_number":249},
  {"content":"\r\n\r\nمصرى « 1 » متوقف‌كنندهء سرطان است و از بزرگ شدن و توسعهء غده جلوگيرى مىكند .\r\nاين اكتشاف باعث شد كه در تمام كشورهاى دنيا به جست‌وجو و تحقيق پردازند تا شايد براى معالجه سرطان به وسيله گياهان طبى راهى پيدا كنند .\r\nچون اطباى قديم ايران و يونان انواع بيمارىها را با گياهان طبى و ساير عوامل طبيعى معالجه مىكردند لذا دانشمندان سرطان‌شناس دنيا به معالجه بيمارى سرطان طبق آنچه كه از قرن‌ها به اين طرف بر اطبا به تجربه معلوم شده بود مشغول گرديدند و عجيب اينجا است كه اين نوع معالجات قديمى را در رديف اول اهميت قرار داده و بيش از ساير روش‌هاى درمانى معمول داشتند و همين مسئله دليل است بر اينكه تا چه اندازه معتقدات آن‌ها در مورد معالجات جديد و مخصوصا راديوتراپى و راديوم‌تراپى سست شده است .\r\nالبته اين موضوع از وقتى شروع شد كه با كشف دى اتيل استيل بسترول بر دانشمندان ثابت شد ، مىتوان سرطان را با دارو هم معالجه كرد .\r\nبراى تأييد مطلب و اطمينان كامل عموم مردم كه كوچك‌ترين شك و ترديد براى احدى باقى نماند يك جمله از كتاب پاتولوژى مديكال ، تأليف بزانسون و 15 نفر از دانشمندان ديگر فرانسوى ، چاپ 1946 ، جلد 7 ، صفحهء 458 در اينجا نقل مىكنيم :\r\nمعالجه دارويى سرطان كه از قرن‌هاى قبل به‌طور تجربى معمول بود امروزه در رديف اول اهميت قرار گرفته و علت آن كشف مواد متوقف‌كننده سرطان و اولين نتايج درمان‌بخشى است كه مخصوصا از دى اتيل استيل بسترول در معالجه سرطان پروستات گرفته شده است .\r\n\r\n\r\n","description":"","footnote":"\r\n( 1 ) .  Colchique \r\n","page_name":" 250 ","page_number":250},
  {"content":"\r\n\r\nبه اين جهت است كه امروزه در كليه كشورهاى دنيا مشغول تحقيق و آزمايش براى معالجه سرطان به وسيله گياهان طبى هستند .\r\nچندى قبل در روزنامهء « داد » نوشته شده بود : راديو مسكو خبر داده است كه « پزشكان شوروى دارويى تهيه كرده‌اند كه با آن مىتوان مرض مهلك سرطان را علاج كرد . اين دارو تركيبى است از شيره گياهى كه در كوه‌هاى قفقاز مىرويد . اين دارو مىتواند بدون اينكه به سلامت بدن لطمه بزند سرطان را معالجه كند » .\r\nچندى پيش دانشمندان فرانسوى كه از شوروى بازديد به عمل آورده بودند تصديق كردند كه دانشمندان شوروى در خصوص مطالعات خود در مورد بيمارى سرطان به پيشرفت‌هاى فراوانى نايل شده‌اند .\r\nولى مسلّما اگر دانشمندان شوروى از تحقيقات خود نتايج كاملا رضايت‌بخشى مىگرفتند به تمام دنيا رسما اعلام مىكردند .\r\nناگفته نماند كه يكى از مؤسسات طبى سرطان‌شناسى آمريكا با نماينده علمى خود در ايران ، راجع به همين موضوع مكاتبه داشته است و آن نماينده ايرانى خواص بعضى از گياهان را از روى كتاب‌هاى طبى قديم ايران ( مخزن الادويه و تحفهء حكيم مؤمن ) مطالعه و به ضميمهء نمونه‌هايى از خود گياهان براى آزمايش به آمريكا مىفرستد ولى هنوز هم از تحقيقات مؤسسه نتايج رضايت‌بخشى گرفته نشده است .\r\nخلاصه اينكه امروزه انتظار متخصصان سرطان‌شناس دنيا به يافتن داروهاى گياهى براى معالجه سرطان بوده و همه منتظر هستند كه از يك نقطهء دنيا سروصداى كشف معالجه قطعى اين مرض بلند شود .\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nبخش دوم بيمارى سرطان از نظر ابن سينا و تطبيق آن با موازين علمى امروزى\r\nدر كتاب قانون ابن سينا ، فصل خاصى با عنوان « سرطان » موجود است كه فقط كلياتى درباره اين بيمارى مىنويسد و سرطان هر عضو از اعضاى بدن را جداگانه در فصل مربوط به بيمارىهاى همان عضو شرح مىدهد .\r\nضمنا ، بايد بدانيم كه چون ابن سينا خواسته است تمام علم طب را در يك كتاب جمع كند و آن را يك كتاب كلاسيك ( درسى ) قرار دهد و قطر كتاب هم از اندازه معينى تجاوز نكند ، بنابراين ، در هر مبحث مطالب را به اختصار نوشته و به جزئيات نپرداخته است ؛ ولى اطباى قديم ، اصولا در كتب متعددى كه تأليف مىكرده‌اند ، براى بعضى از بخش‌هاى دانش پزشكى كه مورد توجه و علاقهء خاص آن‌ها قرار مىگرفته است ، جداگانه رساله يا كتاب مفصّلى مىنوشته‌اند ، مثلا جالينوس ( 131 - 200 بعد از ميلاد ) كتاب مستقل و مفصّلى فقط درباره تومورها ( غده‌هاى سرطانى و غير سرطانى ) نوشته است\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nكه البته از حيث شرح و بحث و طول و تفصيل با آنچه كه ابن سينا تمامى سرطان را فقط در سه صفحه از كتاب قانون گنجانده بسيار فرق دارد و دانشمندان كنونى ، براى پى بردن به ميزان معلومات و تحقيقات قدما بايد به اين قبيل كتاب‌هاى مفصل رجوع كنند ؛ زيرا بدون شك ، مطالب متنوع و متعددى در اين كتاب‌ها هست كه در كتب موجز و مختصر ديده نمىشود .\r\nمتأسفانه امروزه كسى به اين قبيل كتاب‌ها دسترسى ندارد و ناچار بايد به خلاصه‌ها رجوع كرد .\r\nذكر توضيح بالا ، براى اين بود كه ما به علت دسترسى نداشتن به كتب مفصّل سرطان‌شناسى قديم ، فقط به تشريح مطالب در قانون ابن سينا اكتفا كرديم . ضمنا ، در مواردى كه توضيحى لازم باشد ، عقايد ساير اطباى قديم ايران ، مخصوصا ، على بن ربن طبرى ، صاحب فردوس الحكمه و سيد اسماعيل جرجانى ، صاحب ذخيرهء خوارزمشاهى را نيز خواهيم نگاشت .\r\n\r\nكلمهء سرطان از كى و كجا پيدا شده است ؟\r\nسرطان كلمه‌اى عربى است ، فارسى آن خرچنگ است . شيخ در قانون مىنويسد :\r\n« يسمى سرطان لاحد امرين اعنى اما التشبثه بالعضو كتشبث السرطان بما يصيده و اما الصورته فى الاستداره فى الاكثر مع لونه و خروج عروق كالا رجل حوله منه » .\r\nيعنى : « ناميده مىشود سرطان به سبب يكى از دو امر ، يا به سبب چسبيدن آن به عضو ، مثل چسبيدن خرچنگ به صيد خود يا به علت اينكه اكثر اوقات شكل آن گرد است و نيز به سبب رنگ آن و خروج رگ‌هايى مثل پاهاى خرچنگ از اطراف او » .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nدر كتاب‌هاى امروز سرطان را كانسر « 1 » مىنويسند كه كلمه‌اى است لاتين و واضع آن سلس ، پزشك مشهور رومى است كه در حدود 100 سال قبل از ميلاد مسيح مىزيسته است . اين كلمه را گى دو شولياك « 2 » از سال 1503 ميلادى وارد طب كرده است .\r\nدر يونان قديم سرطان را كاركينوس « 3 » مىناميدند و واضع آن بقراط ، طبيب معروف يونانى ( 460 - 375 قبل از ميلاد ) است و به معنى خرچنگ است .\r\nبقراط كليهء تومورهاى بدخيم را كارسينوما « 4 » ناميده و آمبروازپاره در قرن شانزدهم ميلادى اين كلمه را در طب اروپا داخل كرده است .\r\nقبل از بقراط هم اين مرض را مىشناخته‌اند ، چنان‌كه در بعضى نوشته‌هاى هند و مصر قديم مخصوصا در پاپيروس به سال 1500 قبل از ميلاد براى اولين‌بار اشاره به تومورهاى بدخيم شده است .\r\n\r\nطبقه‌بندى سرطان‌ها ( از گذشته تا حال )\r\nدر زمان‌هاى قديم نيز مثل امروز ، سرطان‌ها را تقسيم‌بندى كرده بودند .\r\nاگر درست دقت كنيم همان طبقه‌بندى است كه به مرور زمان باقى مانده و اساس تقسيم‌بندى امروز را تشكيل داده است ؛ از قبيل سرطان بافت همند ، سرطان عصب ، سرطان استخوان و . . . حتى بعضى اصطلاحات از زمان قديم تاكنون باقى مانده است و در آن هيچ تغييرى نداده‌اند ، يكى از آن‌ها كلمهء ساركوم است كه از كلمهء لاتين  Sarcoma  و آن هم از لغت يونانى  Sarkoma \r\n\r\n\r\n","description":"","footnote":"\r\n( 1 ) .  Cancer \r\n( 2 ) .  Guy de Chauliac \r\n( 3 ) .  Karkinos \r\n( 4 ) .  Carcinoma \r\n","page_name":" 255 ","page_number":255},
  {"content":"\r\n\r\nگرفته شده و ريشهء آن  Sarks  به معنى گوشت است . كلمه ساركوم در سال 1762 ميلادى داخل طب اروپا شد .\r\nجالينوس در كتاب مفصّلى كه راجع به تومورها نوشته ، آن‌ها را به‌طور كلى به سه دسته تقسيم كرده است :\r\n1 . تومورهايى كه مرضى نبوده بلكه طبيعى هستند و آن‌ها عبارت‌اند از رشد فوق‌العاده زياد بعضى از اعضاى بدن در زمان‌هاى معين و مخصوص ، مثل رشد رحم و پستان در زن هنگام حاملگى .\r\n2 . آن‌هايى كه خارج از طبيعت بدن نيستند ولى طبيعى هم نيستند .\r\nكليهء ورم‌هاى اعضا در بيمارىهاى گوناگون از اين قبيل‌اند مثل ورم كليه ، ورم كبد ، ورم طحال و . . .\r\n3 . آن‌هايى كه بر خلاف طبيعت بدن هستند و انواع تومورها را به وجود مىآورند مثل سرطان ، سقيروس « 1 » ، زگيل ، ميخچه و . . .\r\nهنوز هم اين طبقه‌بندى كلى به قوت خود باقى است : اولى را پوس دو كروسان « 2 » و دومى را هيپرپلاسى « 3 » گويند و سومى نيز همان تومورها از قبيل سرطان و . . . هستند .\r\n\r\nتشخيص سرطان\r\nامروزه در كتاب‌هاى پزشكى ، تشخيص هر بيمارى را اصولا به دو طريق تعيين مىكنند : يكى با ذكر علامت‌هاى خاص هر بيمارى و ديگرى با تشخيص افتراقى كه در اين مبحث ، اختلاف بين بيمارى مزبور و بيمارىهاى مشابه شرح داده مىشود . اين طرز تشخيص ، يادگار طب قديم ايران و يونان است كه به علّت اهميت آن هنوز به قوت خود باقى مانده و تغيير نكرده است .\r\n\r\n\r\n","description":"","footnote":"\r\n( 1 ) .  Squirrhe \r\n( 2 ) .  Pousseee de croissance \r\n( 3 ) .  Hyperplasie \r\n","page_name":" 256 ","page_number":256},
  {"content":"\r\n\r\nدر مورد سرطان ، ابن سينا هم علايم خاص و هم علايم افتراقى با ساير تومورها و ورم‌ها و فلگمون و . . . را ذكر مىكند . نكتهء قابل توجه در بيان شيخ اين است كه مىگويد اكثر اوقات ، تشخيص سرطان در ابتداى بروز ، مشكل است و بعدا علايم آن آشكار مىشود و عبارت كتاب در اين‌باره چنين است :\r\n« فانه اذا ظهر السرطان اشكل امره اول ما يظهر فى اكثر الامر ثم يظهر اعلامه » .\r\nشايد بعضىها تصور كنند كه چون در زمان قديم ، علم طب دوران كودكى خود را مىپيموده و وسايل تشخيص بيمارىها ناقص و محدود بوده است لذا اطباى قديم ايران راهى براى تشخيص اين بيمارى در دورهء ابتدايى مرض نداشتند ولى اين طرز تفكر ناشى از عدم تحقيق است ، زيرا امروزه نيز با وجود هزاران وسيلهء تشخيص و انواع وسائل آزمايشگاهى ، راديولوژيك و كلينيكى ، با اين همه تشخيص سرطان در ابتداى بروز آن اكثر اوقات بسيار مشكل است و اين مسئله از آن جهت اهميت دارد كه سرطان در ابتدا قابل علاج است ولى همين كه مدتى از سير بيمارى گذشت و بيمارى توسعه پيدا كرد ، صعب العلاج يا غير قابل علاج خواهد شد .\r\nبراى تأييد اينكه امروزه نيز مثل هزار سال قبل ، تشخيص سرطان در ابتداى امر مشكل است به كتاب سرطان‌شناسى تأليف آقاى دكتر كمال آرمين استاد دانشكدهء پزشكى تهران مراجعه مىكنيم . در جلد اول ، صفحهء 314 چنين مىنويسد :\r\nبهترين راه براى مبارزه با سرطان ، شناختن مراحل نخستين آن مىباشد ولى متأسفانه معلومات امروزى ما در اين زمينه ناقص است و قادر نيستيم چنان‌كه شايد و بايد آن را بررسى كنيم . بنابراين ، هر روشى را كه دريچه‌اى به سوى اين وادى باز كند بايد با آغوشى باز استقبال كرد . اين موضوع مخصوصا دربارهء بيمارىهاى بدخيم رحم كاملا صدق مىكند ، چه به علت روش‌هاى مختلف كه براى معالجهء سرطان رحم ابداع شده است بسيارى از بيماران را شفا بخشيده است ولى نمىتوان منكر شد كه در\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nايالات متحدهء آمريكا در اين 25 سال اخير ، در مرگ‌ومير بيماران تقليل فاحشى مشاهده نگرديده است ، اين عدم رضامندى از نتيجه ، بيش‌تر به علت اشكالاتى مىباشد كه در تشخيص ابتدايى با آن مواجه هستيم و همين مراحل آغازى بيمارى است كه بيش از هر موقع در مقابل درمان‌ها حساس است . روش بيوپسى كه براى تشخيص بيمارى ، عمل روزمره‌اى است در حقيقت يك عمل جراحى مىباشد كه نيازمند به تكنيك و وسائل خاصى است و از سوى ديگر با صرف وقت و مخارجى توأم مىباشد و پيداست چنين روشى در تمام موارد براى بيمارانى كه به سن سرطانى رسيده‌اند چندان قابل تحمل نيست ؛ بدين ترتيب واضح است هر نوع كمكى كه به تشخيص آغازى بيمارى بشود با اشتياق فراوان قبول خواهد شد .\r\n\r\nعلت بروز سرطان چيست ؟\r\nتمام سعى و كوشش دانشمندان سرطان‌شناس دنيا ، تاكنون اين بوده است كه علت و عامل اصلى بروز سرطان را بشناسند شايد با شناسايى علت آن راهى براى درمان اين بيمارى خطرناك پيدا شود . بالاخره ، پس از تحقيقات و تفحصات بسيار كم‌كم پى بردند كه يك سلسله علل و عوامل متعدد و خيلى زياد در بروز و پيدايش سرطان دخالت دارند . براى كشف اين راز ، مدت‌هاى طولانى دانشمندان به تجربه بر روى حيوانات پرداختند و پس از پژوهش‌هاى زياد ، بالاخره براى اولين‌بار در سال 1918 ميلادى دو نفر دانشمند ژاپنى موفق شدند در خرگوش ، با مالش قطران زغال‌سنگ ( مايع غليظى كه از تقطير چوب و زغال‌سنگ به‌دست مىآيد ) به پوست بدنش سرطان توليد كنند . چرا دانشمندان ژاپنى قطران را براى ايجاد سرطان مصنوعى انتخاب كردند ؟\r\nبراى فهم علت آن بايد به يك حادثهء تاريخى توجه كرد . آقاى دكتر حسين رحمتيان ، استاد كرسى سرطان دانشكده پزشكى تهران ، در كتاب\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمعماى سرطان ، صفحهء 168 با عنوان « مواد شيميايى مولد سرطان » چنين مىنويسد :\r\nاز قديم الايام ، مردم انگلستان را عادت بر اين جارى بود كه روزهاى مرطوب و سرد زمستان را در كنار آتش ملايم و دلچسب بخارىهاى ديوارى كه با كنده‌هاى جنگلى برافروخته مىشوند لميده و به كارهاى روزانه بپردازند .\r\nلطف و زيبايى اين كانون‌هاى ملتهب در طى قرون متمادى شهرت جهانى به خود گرفته و كم‌كم اين عادت كهن‌سال جزء سنن و عادات انگليسىها قرار گرفت ولى چون دود غليظ درون دودكش‌ها را فرامىگرفت هرچند يك‌بار مجبور بودند بچه‌هاى 10 - 12 ساله را بدون آن‌ها فرستاده و دودكش‌ها را پاك نمايند . به تجربه ديده شده بود كه اين اطفال در سنين 20 - 25 سالگى در ناحيهء پوست بيضه ، مبتلا به زخم دهشتناكى گرديده كه بر اثر بسط و توسعهء آن ، ضعف و كم‌خونى مفرط ايجاد شده و مبتلايان پس از اندك مدتى زندگى را بدرود مىگفتند .\r\nدر سال 1775 براى نخستين‌بار ، پوت « 1 » متوجه عارضهء سرطانى اين زخم‌ها گرديد و ازاين‌رو بخش جديدى به نام « سرطان‌هاى حرفه‌اى » در تاريخ پزشكى آغاز گرديد .\r\nدر حال حاضر اين‌گونه بخارىهاى ديوارى كم‌تر در كشور انگلستان ديده مىشود ولى در همان روزها ، مبحث سرطان‌هاى حرفه‌اى بر اثر تحقيق و تفحص علما بسط و توسعه فوق العاده پيدا نمود به‌طورى كه امروز يكى از مباحث مهم سرطان‌ها را تشكيل مىدهد . علت را مىتوان چنين توجيه كرد كه بر اثر اصطكاك طولانى و ممتد بدن با البسهء آلوده به دوده ، غدد چربى پوست به‌تدريج مواد نامبرده را جذب نموده و مخصوصا در نقاطى كه اصطكاك شديدتر باشد زودتر عارضه سرطان پديدار مىشود .\r\n\r\n\r\n","description":"","footnote":"\r\n( 1 ) .  Pott \r\n","page_name":" 259 ","page_number":259},
  {"content":"\r\n\r\nبين مواد مختلفى كه در نتيجه سوخت و يا تقطير زغال چوب به‌دست مىآيند ، گودرن ( قطران ) عامل مؤثر براى ايجاد سرطان شناخته شده ، بدين مناسبت در اشخاصى كه با قير كار مىكنند هم‌چنين در كارخانه‌هاى كاغذسازى ، مقواسازى ، كارخانه‌هاى مخصوص پارچه‌هاى قيراندود و كبريت‌سازى عارضهء فوق نسبتا زياد ديده مىشود .\r\nدسته دوم موادى كه در پيدايش سرطان‌هاى حرفه‌اى مؤثرند به ترتيب عبارت‌اند از : روغن‌هاى چرب‌كننده ماشين ، مازوت ، پارافين ، آسفالت ، روىهم‌رفته ، فرآورده‌هاى تقطيرى زغال‌سنگ و نفت ، محتوى مواد مولد سرطان مىباشند .\r\nپس از آن براى اينكه بفهمند چه ماده يا چه موادى در قطران موجود است كه ايجاد سرطان مىكند به تحقيق و تجسس پرداختند . البته مشكلات زيادى در اين راه وجود داشت ولى دانشمندان از پاى ننشستند و سال‌هاى متمادى تفحصات را ادامه دادند تا بالاخره در سال 1932 ميلادى پى بردند كه ماده‌اى به نام آنتراسن « 1 » كه يكى از كربورهاى موجود در قطران است ايجاد سرطان مىكند . البته مواد متعددى از قطران به‌دست آمده كه به وسيلهء آن‌ها توانستند مصنوعا در خرگوش سرطان توليد نمايند ولى در اكثر اين مواد آنتراسن به عنوان هستهء مركزى وجود داشت .\r\nيكى از مشتقات آنتراسن ، ماده‌اى است به نام متيل كلانترن « 2 » كه فوق‌العاده مولد سرطان مىباشد كه دانشمندان موفق شده‌اند با استعمال مقدار بىنهايت كم از آن ( 0004 / 0 ميلى گرم ) در موش ايجاد سرطان نمايند .\r\nاز اين تجربيات نتايج بسيار درخشانى عايد علم طب گرديد زيرا تعداد كربورهاى مولد سرطان در طبيعت بىاندازه فراوان است لذا دانشمندان به اين\r\n\r\n\r\n","description":"","footnote":"\r\n( 1 ) .  Anthracene \r\n( 2 ) .  Me thylcholanthrene \r\n","page_name":" 260 ","page_number":260},
  {"content":"\r\n\r\nفكر افتادند كه فرآورده‌هاى گودرونى نه تنها مولد سرطان‌هاى حرفه‌اى هستند بلكه ممكن است در كليه سرطان‌ها عامل مؤثر به شمار روند و از خود سؤال كردند كه آيا بدن مىتواند خودبه‌خود كربورهاى مولد سرطان بسازد ؟ پس از طرح اين سؤال بلادرنگ به تحقيق و تجسس پرداختند و چون متيل كلانترن قوىترين مادهء مولد سرطان بود آن را انتخاب نموده و اين ماده را مصنوعا در لابراتوار به كمك اسيد كوليك « 1 » و اسيد دزاكسى كوليك « 2 » ساختند و چون اين اسيدها جزء مواد تركيبى صفراى طبيعى انسان است لذا دانشمندان معتقد شدند به اينكه صفرا در بدن انسان متحمل تغييراتى شده و به متيل كلانترن تبديل مىشود و سرطان ايجاد مىكند و امروزه اين عقيده مورد قبول كليه محافل پزشكى است و در تمام كتاب‌هاى سرطان‌شناسى مندرج است چنان‌كه در مجموعه پاتولوژى مديكال بزانسون ، جلد 7 ، چاپ 1946 ، صفحه 520 مىنويسد :\r\nبدون هيچ شكى ، مهم‌ترين مواد مولد سرطان در بدن انسان تركيبات فنانترنى ( كه هسته اصلى آنتراسن را تشكيل مىدهند ) هستند و اسيدهاى صفرا جزء اين دسته به شمار مىروند .\r\n\r\nعامل بروز سرطان در كتب قديم\r\nاكنون كه بر عموم خوانندگان عزيز معلوم شد اروپاييان پس از چند قرن مطالعه و تحقيق و پس از تحمل رنج‌ها و كوشش‌هاى فراوان تازه پى بردند كه تغييرات غير طبيعى صفرا در بدن ايجاد سرطان مىكند ، گوييم 2000 سال قبل در آكادمى علوم اسكندريه ، نظير اين تحقيقات و تجسسات پزشكى وجود داشته است و دانشمندان قديم نيز به اين نتيجه رسيدند كه يكى از علل بروز\r\n\r\n\r\n","description":"","footnote":"\r\n( 1 ) .  Acide cholique \r\n( 2 ) .  Acide desoxycholique \r\n","page_name":" 261 ","page_number":261},
  {"content":"\r\n\r\nسرطان تغييراتى است كه در صفراى طبيعى بدن انسان پيدا مىشود و آن را به مادهء مولد سرطان تبديل مىكند .\r\nشيخ در قانون مىنويسد :\r\n« السرطان ورم سوداوى تولد من السوداء الاحتراقيه عن ماده صفراويه او عن ماده بلغميه فيها ماده صفراويه احترق عنها ليس عن الصرف العكرى » .\r\nيعنى ، « سرطان تومورى است سوداوى كه از سوختن صفرا و تبديل آن به سوداى صفراوى ، يا از مادهء بلغمى مخالط با صفراى سوخته به وجود مىآيد و از سوداى صرف توليد نمىگردد » .\r\nبراى روشن شدن مطلب توضيحات زير لازم است :\r\n1 . بدن انسان ، اصولا ، از دو قسمت ساخته شده است ؛ يكى اجزاى جامد و نيمه‌جامد مثل پوست ، گوشت ، استخوان ، غضروف ، عصب ، رگ ، . . . و ديگرى مايعاتى كه در درون بدن جا دارند . اين مايعات را امروزه امر « 1 » و در زمان‌هاى قديم اخلاط مىگفتند و عدهء آن‌ها چهار است : خون ، بلغم ، صفرا ، سودا .\r\n- خون در درون قلب و رگ‌ها ( شرايين ، وريدها و مويرگ‌ها ) جا دارد .\r\n- بلغم ، آن را لنف « 2 » گويند و عروق لنفاوى را پر كرده است .\r\n- صفرا در كبد به وجود آمده و كم‌كم در كيسهء صفرا جمع شده و گاهى با انقباضات كيسهء صفرا به روده‌ها مىريزد .\r\n\r\n\r\n","description":"","footnote":"\r\n( 1 ) .  Humeur \r\n( 2 ) .  Lymphe \r\n","page_name":" 262 ","page_number":262},
  {"content":"\r\n\r\n- سودا ذرات جامد معلق در خون است كه اكثرا از جنس املاح و معدنيات بوده و چون در حال عادى در خون غوطه‌ور است ، جزء اخلاط و مايعات بدن محسوب مىشود ولى در حقيقت آن را بايد جزء جامدات به حساب آورد .\r\nاين چهار خلط اهميت اساسى در بدن دارند و در بيمارىها تغييراتى پيدا مىكنند كه اساس طب اخلاطى بقراط مبتنى بر تغييرات كمى و كيفى اين اخلاط چهارگانه است .\r\nقدما به ساير مايعات بدن از قبيل عرق ، ادرار ، اشك چشم و ساير ترشحات ، كلمهء خلط را اطلاق نمىكردند .\r\n2 . همان‌طور كه ما نيز امروزه مىگوييم ، غذا در بدن مىسوزد و حرارت ايجاد مىكند كه بر حسب كالرى اندازه‌گيرى مىشود . اگر اين سوخت‌وساز ناقص باشد ، مواد نيم‌سوخته در خون و مايعات بدن جمع شده و رسوب‌هايى در اعضا و اجزاى بدن ايجاد مىكند و از اين راه بيمارىهاى گوناگونى به وجود مىآيد . قدما هم مىگفتند اخلاط در بدن مىسوزد و جزء لطيف آن‌ها بخار مىشود و جزء غليظ و معدنى آن‌ها به شكل رسوب در اعضاى بدن جاىگير شده ، بيمارىهايى را به وجود مىآورد . اين رسوب كه البته در حال عادى ، وجود ندارد و غير طبيعى است به نام سوداى غير طبيعى ناميده مىشود ، بنابراين ، سوداى طبيعى مواد ارضى معمولى موجود در خون است و سوداى غير طبيعى ، خاكسترى است كه از سوختن اخلاط در بدن به وجود مىآيد . از سوختن خون سوداى دموى ، از سوختن صفرا سوداى صفراوى ، از سوختن\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبلغم سوداى بلغمى و از سوختن سودا ، سوداى سوداوى به وجود مىآيد .\r\nاين‌ها را مىتوان كم‌وبيش با اصول علمى امروزه تطبيق كرد ؛ مثلا سوداى بلغمى عبارت است از اسيد اوريك و اورات‌ها زيرا اين مواد از سوختن نوكلئوپروتئيدها به وجود آمده و نوكلئوپروتئيدها جزء اصلى هسته گلبول‌هاى سفيد بوده و گلبول‌هاى سفيد قسمت اعظم لنف را تشكيل مىدهد و لنف چنان‌كه گفتيم همان بلغم است پس وقتى كه مىگوييم بلغم مىسوزد و سوداى بلغمى از آن به وجود مىآيد معنى و مفهوم آن اين است كه گلبول‌هاى سفيد خراب شده و نوكلئوپروتئيدهاى آن بر اثر يك سلسله فعل و انفعالاتى كه از نوع اكسيد اكسيون يعنى سوختن هستند به اسيد اوريك و اورات‌ها تبديل مىشود .\r\nصفرا نيز پس از سوختن در بدن به سوداى صفراوى تبديل مىشود و متيل كلانترن يا مواد ديگرى نظير آن كه مولد سرطان است در حين سوختن به وجود مىآيد . بنابراين ، عقيدهء قدما كه مىگفتند سرطان از احتراق صفرا در بدن به وجود مىآيد كاملا منطبق با حقيقت بوده است .\r\nمطلب قابل توجه ديگر اينكه در كتاب سرطان‌شناسى ، تأليف آقاى دكتر آرمين ، صفحه 265 نوشته است :\r\n« چون در سرطان‌ها لكوسيتوز پيدا مىشود ميزان نسبى اسيد اوريك افزايش مىيابد » .\r\nاين عقيده را شيخ و ساير اطباى قديم نيز داشته‌اند ، منتها ، به اين عبارت آن را ادا كرده‌اند كه بلغم و سوداى بلغمى مخلوط با صفراى سوخته در سرطان زياد مىشود و در بالا گفتيم كه بلغم همان لنف است كه شامل مقدار زيادى لكوسيت است و سوداى بلغمى همان اسيد اوريك است كه در مايعات و بافت‌ها جمع مىشود .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاطباى قديم از اين تئورى و هر تئورى ديگرى كه در علم الامراض به كار مىبردند نتايج عملى گرفته و در درمان‌شناسى از آن‌ها استفاده مىكردند و چون از طرف ديگر ، با تجسسات و تحقيقات زياد از خواص كلّيه مواد حياتى و نباتى و معدنى كه طبيعت در دسترس آن‌ها قرار داده بود آگاه بودند ، در هر مورد ، به مقتضاى وضعيت بيمار ، درمان مناسبى به كار مىبردند . مثلا ، براى دفع سوداى بلغمى ، يعنى ، اسيد اوريك از بدن سورنجان مصرى « 1 » تجويز مىكردند و امروز مىدانيم كه سورنجان بهترين دافع اسيد اوريك از بدن است و مخصوصا در مورد سرطان معلوم شده است كه اين گياه از بزرگ شدن غده سرطانى جلوگيرى مىكند و به اصطلاح كارسينو اينى بيتور « 2 » است و نيز پنير آب يا شير بريده كه به عربى ماء الجبن و به فرانسه پتى له « 3 » گويند تجويز مىكردند كه ملين و مدر است و فضولات و رسوب را از بدن دفع و خون را تصفيه مىكند و براى كليّه بيمارىهاى سوداوى نافع است .\r\nروزى با يكى از اطباى وزارت بهدارى كه اهل تحقيق است صحبت مىكردم ، مىگفت :\r\nاطباى قديم ايران در معالجهء امراض ، مهارت بسيار داشتند و درمان‌شناسى آن‌ها سرشار از كليه مواد و فرآورده‌هايى بود كه طبيعت در اختيار آدمى گذاشته است ولى عقايد و تئورىهايى كه در علم الامراض و بيان علت بيمارىها داشتند چندان پايه و مايهء علمى نداشت و مستدل و منطقى نبود . به او جواب دادم ، اگر مطالعات دقيق‌ترى در طب قديم داشتيد ، به خوبى بر شما معلوم مىشد كه علت موفقيت قدما در معالجهء امراض ، همانا آشنايى كامل به وضع بدن و اطلاعات صحيح و دقيق در تشريح ، فيزيولوژى ، اتيولوژى و پاتولوژى بود و در هر لحظه هر كارى مىكردند كاملا منطبق با اصول علمى\r\n\r\n\r\n","description":"","footnote":"\r\n( 1 ) .  Colchique \r\n( 2 ) .  Carcino - inhibiteur \r\n( 3 ) .  Petit lait \r\n","page_name":" 265 ","page_number":265},
  {"content":"\r\n\r\nو متكى به دلايل منطقى و مستدل بود و خلاصه همان‌طور كه ما امروز براى تشخيص و معالجهء بيمارىها خود را مجهز به يك سلسله معلومات پزشكى مىدانيم و هر لحظه به اتكاء علم قدم برمىداريم و از اين راه حوادثى را مىتوانيم كاملا پيش‌بينى كنيم ، قدما نيز در هر لحظه به استناد يك سلسله حقايق مستدل عمل مىكردند و وضع حال و آتيهء بيمار كاملا بر آن‌ها روشن بود و مخصوصا در پيش‌آگهى بيمارى مهارت كاملى داشتند كه امروزه مسلّما چنين مهارتى وجود ندارد .\r\n\r\nدرمان سرطان در قديم\r\nهمان‌طور كه امروز سرطان را از خطرناك‌ترين بيمارىها مىدانند ، اطباى قديم نيز آن را از كليهء بيمارىها خطرناك‌تر مىدانستند ، مخصوصا ، نوشته‌اند كه حتى خطر جذام از سرطان كم‌تر است . به اين جهت ، قدما به محض تشخيص اين بيمارى سعى مىكردند با تدابير غذايى و دارويى خاص از پيشرفت آن جلوگيرى كنند و رشد آن را متوقف سازند و بيش‌تر غذاهايى كه به بيماران مىدادند از غذاهاى سرد و تر ( به اصطلاح قدما ) تشكيل مىشد .\r\nتأثير اين غذاها اين بود كه ترشح انسولين لوز المعده را زياد مىكرد و امروزه ثابت شده است كه انسولين از رشد و نمو سرطان جلوگيرى مىكند . پس عجيب نبوده است اگر با اين تدابير كم‌كم در حال بيمار مبتلا به سرطان پيدا بهبود مىشد و نيز قدما سعى داشتند كه سرطان ريش نشود يعنى به قرحه تبديل نگردد زيرا از قرحه سرطانى مىترسيدند و عاقبت آن را خطرناك مىدانستند .\r\nو اگر سرطان طول مىكشيد و مستحكم مىشد و مخصوصا اگر مادهء مرض به اعضاى مختلف بدن انتقال پيدا مىكرد ( كه امروز متاستاز گويند ) اطباى قديم معتقد بودند علاج ندارد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nشيخ در قانون مىنويسد : « ان يبرء المبتدى فاما المستحكم فكلا » ، يعنى :\r\n« سرطان اگر در ابتدا باشد معالجه مىشود ولى اگر مستحكم شود علاج ندارد » .\r\nسيد اسماعيل جرجانى نيز در كتاب ذخيرهء خوارزمشاهى مىنويسد :\r\nببايد دانست كه تدبير صواب اندر علاج اين علت آن است كه او را نگاه دارند تا آنچه پديد آمده هم‌چنان و هم چندان بماند و زيادت نشود و ريش نگردد و ممكن است كه از اول چون پديد آيد اگر زود علاج كنند علت به جملگى زايل شود لكن آنچه محكم شده باشد زايل شدن آن ممكن نيست .\r\nولى چون حد و مرزى بين حالات خفيف و شديد مرض وجود ندارد ، معلوم نيست موفقيت قدما در معالجه سرطان به وسيلهء داروها و رژيم‌هاى خاص غذايى كه به كار مىبرده‌اند تا چه اندازه بوده است .\r\nمطلب ديگرى كه لازم است خوانندگان عزيز از آن مطلع شوند اين است كه هم‌چنان كه امروز بيمار مبتلا به سرطان را به‌دست جراح مىسپارند ، در زمان‌هاى قديم نيز جراحان چيره‌دستى بوده‌اند كه غده سرطانى را عمل مىكردند و قابل توجه است كه جراح دقت مىكرده تا تمام عروق خونى و لنفاوى اطراف غده را نيز بردارد و كليهء قسمت‌هاى ناسالم را از نسج طبيعى جدا كند و بلافاصله پس از عمل جراحى زخم را نمىبستند بلكه اندكى به حال خود باقى مىگذاشتند تا مقدارى خون فاسد خارج شود . تمام اين دقت‌ها براى اين بود كه چيزى از مادهء سرطان باقى نماند و بيمارى عود نكند .\r\nابن سينا شرح حال يك نفر بيمار را بيان مىكند كه سرطان پستان داشته است و جراح او را عمل كرده و پستانش را از بيخ برداشته بود ، ولى چندى بعد ، سرطان در پستان ديگر او پيدا شده است و ابن سينا مىگويد علت اين امر ، انتقال مادهء سرطان از پستان مبتلا به پستان سالم بوده است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nنكتهء ديگرى كه حائز اهميت است و امروز بايد به آن توجه شود ، اين است كه قدما ضمن معالجهء سرطان ، از معالجات كبدى نيز غافل نبودند .\r\nچرا كه عقيده داشتند حرارت كبد ، باعث سوختن مواد صفراوى موجود در خون مىشود و مادهء مولد سرطان از همين راه به وجود مىآيد ، اكنون نيز ما به اختلال عمل كبد براى توليد متيل كلانترن يا ساير مواد مولد سرطان از اسيدهاى صفرا قايل هستيم .\r\nجرجانى در كتاب ذخيره مىنويسد :\r\nو حرارت جگر را به غذا موافق و به شربت‌ها و ضمادها ساكن بايد داشت و به اعتدال بازآورد تا سوخته شدن خون باز دارد .\r\nچنان‌كه قبلا گفتيم ، به‌طور كلى پزشكان قديم هر عملى كه براى معالجهء بيماران انجام مىداده‌اند ، مستدل و منطقى و به استناد موازين علمى و قواعد و قوانين پزشكى بوده است . داروهايى كه براى معالجهء سرطان به كار مىبرده‌اند ، هر كدام خواصى داشت كه طى قرن‌ها مطالعه و تحقيق ، به فوايد آن پىبرده بودند . اين داروها ، هم از داخل ، به صورت خوراكى و هم از خارج به صورت مرهم و ضماد ، روى غده سرطانى تجويز مىشده است . براى نمونه ، يك نسخه از اين داروها ذكر مىشود و آن حبّ طبرى است . على بن ربن طبرى در 235 ه . ق زندگى مىكرده و در طبرستان زاييده شده است . ابو بكر محمد بن زكرياى رازى ، معروف‌ترين پزشك و شيمىدان قديم ايران ، شاگرد او بوده است . طبرى پزشكى دانشمند و زبردست بود و كتاب فردوس الحكمه ، تحفه الملوك ، كناش الحضرع ، منافع الاطعمه ، ترتيب الاغذيه ، كتاب الحجامه و حفظ الصحه از نگارش‌هاى اوست . طبرى با آن مقام فضل و دانش ، ابدا غرور و خودپسندى نداشت و اغلب در مسافرت‌ها و سياحت‌هايى كه در شهرها و قصبات مىكرده ، بعضى معالجات عجيب از پيرزن‌ها مىديده كه مورد دقت و تحقيق قرار مىداده و به خوبى مىدانسته است قسمتى از علم طب ، در كتاب‌ها\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nتدوين نشده و از چندين هزار سال قبل سينه به سينه نقل شده است . البته آن پيرزن‌ها طبيب نبوده و از علوم به كلى بىبهره بوده‌اند ولى يك نسخه ، مثلا براى فلان بيمارى داشته‌اند كه بسيار مفيد واقع مىشده است و طبرى آن‌ها را در كتاب‌هاى خود نقل كرده است . اينك ، حبّ طبرى براى معالجهء سرطان :\r\n« خربق اسود در شير بز خيسانده و خشك نموده ، ماهيز هرج ، حب الغار از هركدام سه طسوج ، حب النيل نيم دانگ ، شحم حنظل يك دانگ و نيم ، افسنتين رومى ، غاريقون از هريك دو دانگ ، ايارج فيقرا نيم درم ، نمك نفطى ، سقمونيا هر يك دانگ و دو شعيره كوفته بيخته به آب كرنب بنطى بسرشند و حب‌ها به اندازهء فلفل سازند . ابتدا ، مدت هفت روز بشورباى اسفيد باج پرهيز دارند سپس از اين حب به مقدار سه درم و ثلث درم بخورند و بعد ده روز صبر كنند ، پس از آن يك شربت مطبوخ افتيمون بنوشند و بعد از شرب دوا باز مانند و بدن را راحت دهند و در ايام راحت اطريفل كبير استعمال نمايند » .\r\n\r\nوضعيت كنونى بيمارى سرطان\r\nتا آنجا كه تاريخ پزشكى نشان مىدهد از زمان بسيار قديم تاكنون ، بشر در معرض ابتلا به سرطان بوده و پنجهء بىرحم اين بيمارى جان‌گداز ، هيچ‌گاه دست از گريبان آدمى برنداشته است . چون تمام دانشمندان ، چه قديم و چه جديد ، از معالجهء اين بيمارى عاجز شدند با تمام قوا كوشيدند ، به وسيله تبليغات و نشريه‌هاى بهداشتى ، مردم را به قواعد و قوانينى كه سلامتى آن‌ها را تأمين مىكند و از ابتلا به سرطان محفوظ مىدارد ، آگاه سازند .\r\nبه‌طور كلى در نظر پزشكان و متخصصان بهداشت ، جلوگيرى از بروز بيمارى ، خيلى مهم‌تر از معالجه آن بوده و اين اصل هميشه و در كليه نقاط دنيا مورد نظر دانشمندان بوده است ؛ به اين دليل پزشكان قديم ايران و يونان دستورهاى بسيار مفيد و مؤثرى براى تأمين سلامتى مردم وضع كرده بودند و\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nامروزه نيز مؤسسات بسيار عظيمى با بودجه‌هاى هنگفت ، براى همين منظور داير است .\r\nبا كمال تأسف ، بايد اقرار كنيم بر خلاف آنچه كه انتظار مىرود تمدن جديد هر قدمى كه برداشته ، بيمارى سرطان نيز هماهنگ با آن ، رو به ازدياد گذاشته است به‌طورى كه در كتاب‌ها و مجلات پزشكى و روزنامه‌ها مىخوانيم اين بيمارى ، روز به روز در دنيا زيادتر مىشود ؛ مثلا در كتاب سرطان‌شناسى تأليف آقاى دكتر كمال آرمين استاد دانشكده پزشكى تهران « 1 » جلد اول ، صفحه 422 آمده است :\r\nجاى هيچ شكى نيست كه سرطان انسانى از شروع اين قرن به‌طور محسوسى رو به افزايش گذاشته و بيش‌تر از پيش اشخاص جوان ، كودكان ، و حتى شيرخواران را گرفتار مىسازد . اين حقيقت را چگونه تفسير مىكنيم ؟\r\nآيا جز اينكه شرايط زندگى امروزى را مقصر بدانيم ، تفسير آن به طرزى ديگر براى ما مقدور خواهد بود ؟ خير . . . .\r\nروزنامهء اطلاعات ، در تاريخ 7 / 12 / 1335 با عنوان « هزينه معالجه سرطان » مىنويسد :\r\nدولت آمريكا در بودجه سال جارى خود مبلغ شصت و پنج ميليون دلار براى مطالعات و كشف داروهاى معالج سرطان و هم‌چنين معالجه سرطان اختصاص داده است . كنگره آمريكا مبلغ چهل و هشت ميليون دلار از اين مبلغ را تصويب نمود و بقيه را هيئت‌ها و بنگاه‌هاى طبى ديگر خواهند پرداخت .\r\nاز اختصاص دادن اين بودجه گزاف ، اهميت بيمارى سرطان در دنياى كنونى معلوم مىشود .\r\n\r\n\r\n","description":"","footnote":"\r\n( 1 ) . هرجا بعد از اين ، نام كتاب سرطان‌شناسى را مىبريم منظور همين كتاب است .\r\n","page_name":" 270 ","page_number":270},
  {"content":"\r\n\r\nهم‌چنين ، در روزنامهء اطلاعات ، شمارهء 9422 ، مورخ 2 / 7 / 1336 مىنويسد :\r\nيكى از دانشمندان سرطان در اسلو اظهار داشت كه بر قربانيان سرطان دوازده برابر و نيم درصد طى بيست و پنج سال گذشته اضافه شده است .\r\nدكتر اينار بيدرسن گفت كه فعلا سالانه 250 نفر در نروژ به علت ابتلا به مرض سرطان درمىگذرند ، در صورتى كه اين تعداد در سال 1932 بيست نفر بود . اغلب اين قربانيان مرد هستند و بيش‌تر آن‌ها از ساكنين شهر و معتاد به سيگار مىباشند .\r\n\r\nعلل ازدياد ابتلا به سرطان\r\nبه علت اهميت روزافزون سرطان در دنياى كنونى - به‌ويژه ، نظر به اينكه امروزه همه جا در كليه محافل اجتماعى ، از اين بيمارى خطرناك صحبت مىشود - براى اطلاع عموم مردم ، علل ازدياد روزافزون اين بيمارى را ، ابتدا به‌طور خلاصه ، سپس به صورت مشروح ذكر مىكنيم :\r\n1 . از دو قرن به اين طرف ، كه پزشكان دنيا براى تأمين سلامتى مردم از اجراى دستورهاى ابن سينا و به‌طور كلى ، از قواعد و قوانين طب قديم ايران خوددارى كرده و مخصوصا در علم تغذيه از مسير طبيعى منحرف شده‌اند ، روز به روز بر تعداد مبتلايان به سرطان در افزوده شده است .\r\n2 . از وقتى كه اعتقادات مذهبى مردم سست شده و بىدينى در دنيا رواج پيدا كرده است علل و عوامل بروز سرطان در دنيا رو به افزايش گذاشته است .\r\n3 . از زمانى كه ماديت و پول‌پرستى ، هدف نهايى و كعبهء آمال آدميان قرار گرفته ، مخصوصا ، از وقتى كه تفنن و فانتزى در زندگى مردم ريشه دوانيده است ، صاحبان كارخانه‌ها و مؤسسات\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nعظيم صنعتى ، سلامتى عموم افراد بشر را فداى سودجويى و تأمين منافع شخصى خود كرده و با تهيه يك مشت مواد دارويى ، غذايى و آشاميدنى كه اكثر آن‌ها زيان‌بخش است و ترويج آن‌ها در بين مردم به وسيلهء تبليغات قوى ، زمينه را براى ابتلا به بيمارىها ، از جمله بيمارى سرطان ، كاملا فراهم كرده‌اند .\r\n4 . از زمانى كه بشر به فكر افتاد از سوزاندن ذغال ، مخصوصا ، بنزين و گازها ، نيازمندىهاى زندگى خود را تهيه كند ، روز به روز ، خود را بيش‌تر به دام بلاى مهيب سرطان گرفتار ساخت .\r\n\r\nانحراف علم طب از مسير اصلى خود و اهميت غذاشناسى نزد ابن سينا و ساير اطباى قديم ايران\r\nاگر به كتب پزشكى نيمهء دوم قرن نوزدهم ميلادى مراجعه كنيم ، بدون استثنا ، در تمام آن‌ها خواهيم ديد دانشمندان اروپا براى مواد غذايى گوناگون ، فقط خواص غذايى قايل بودند و شيمىدان‌هاى آن زمان با تجزيه‌هاى شيميايى پىبرده بودند كه غذاها فقط از مواد سفيده‌اى ، مواد نشاسته‌اى و مواد چربى به اضافه مقدارى املاح و آب ساخته شده‌اند ، بنابراين ، هيچ‌گونه خواص دارويى براى غذاها قايل نبوده و مىگفتند غذا چيزى است كه رشد و نموّ بدن و ترميم بافت‌ها را باعث مىشود و در بدن انرژى ايجاد مىكند .\r\nبه عبارت ساده‌تر ، غذا را فقط براى پر كردن شكم و سير شدن مىدانستند و اصلا ، به‌هيچ‌وجه ، از پيدايش بيمارىها ، به علت كمبود يا نامناسبى مواد غذايى صحبتى در ميان نبود . پس از كشف ويتامين‌ها ، پزشكان دريافتند كه در سبزىها ، ميوه‌ها ، گوشت ، تخم‌مرغ و . . . موادى موجودند كه اگرچه مقدار آن‌ها فوق‌العاده كم است ، نبود آن‌ها آثار جبران‌ناپذيرى دارد و اختلالات عميقى در بافت‌هاى بدن ايجاد مىكنند و از اين راه كم‌كم پى بردند كه علت\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nبروز بسيارى از بيمارىها ، خالى بودن غذاها از موادى است كه اهميت حياتى در بدن دارند .\r\nل . راندوان فرانسوى كه يكى از بزرگ‌ترين فيزيولوژيست‌هاى تجربى در علم تغذيه بوده و قوانين او دربارهء ويتامين‌ها ، مورد قبول كليهء محافل پزشكى دنياى متمدن امروزه است ، علل اصلى بيمارىهاى وحشتناكى ، هم‌چون سل ، مرض قند و سرطان را در بعضى اشتباهات و خطاهاى ممتد غذايى مىداند كه چندين نسل ادامه داشته باشد و براى بروز بيمارىها ، كمبود مواد غذايى را عاملى مؤثرتر از هر عامل ديگر به‌حساب مىآورد .\r\nهم‌چنين ، به‌تدريج ، بر دانشمندان معلوم شد كه بسيارى از مواد غذايى را مىتوان به‌عنوان ضد سم و ضد زهر حيوانات به كار برد و نتيجه كاملا مفيدى از آن‌ها گرفت . تا اين اواخر ، كسى تصور نمىكرد كه كمبود بعضى مواد غذايى در بدن ، شخص را براى ابتلا به بيمارىهاى ميكروبى مستعد مىكند . ممكن است امراض عفونى را با غذاهاى مناسب معالجه كرد تا اينكه طى تجارب مفصلى كه در انستيتو روكفلر آمريكا به عمل آمد ، معلوم شد تغييرات نوع غذا ، وضعيت دفاع طبيعى موش‌ها را در برابر ذات الريه عوض مىكند . عده‌اى از موش‌هاى مورد آزمايش ، تلفاتشان بر اثر ذات الريه به 52 درصد رسيد ، با تغيير رژيم غذايى آنان مرگ‌ومير به 32 درصد و با تغيير ديگرى به 14 درصد كاهش يافت و به اين ترتيب ، خواص آنتىبيوتيك غذاها كشف شد .\r\nخلاصه اينكه تا اول قرن بيستم ، به‌هيچ‌وجه ، صحبتى از خواص دارويى غذاها نبود ولى امروزه دانشمندان غذاشناس دنيا معتقدند فقر بدن از بعضى مواد غذايى و عدم تعادل در غذاها ، زمينه را براى بروز بيمارىها مساعد كرده و نيز هر مرضى را مىتوان با غذاهاى مناسب ، كم‌وبيش معالجه كرد و كتاب‌هاى متعددى كه در اروپا و آمريكا ، اخيرا در ايران ، با عنوان خواص درمان‌بخش سبزىها و ميوه‌ها ، اعجاز خوراكىها ، اسرار خوراكىها و . . . چاپ و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمنتشر شده است همه حاكى از توجه عمومى محافل پزشكى به خواص دارويى مواد غذايى است .\r\nاكنون كه اين مقدمه معلوم شد ، گوييم علم طب ، تازه به دو هزار سال قبل برگشته است ، زيرا اگر به كتب پزشكى قديم ايران و يونان مراجعه كنيم خواهيم ديد تمام خواصى را كه دانشمندان اروپا ، امروزه براى انواع مواد غذايى قايل‌اند همه را قدما در كتاب‌ها نوشته‌اند . كتاب درمان‌شناسى ، تأليف آرنوزان كه يكى از كتب رسمى كلاسيك امروزى است ، در جلد اول ، صفحهء 109 ، آنجا كه از رژيم غذايى در امراض بحث مىكند ، مىگويد : « غذاها از نظر كميت و كيفيت در معالجه بيمارىها مقام اول اهميت را دارند » و اين جملهء قصار سلس ( پزشك معروف رومى دو هزار سال قبل ) كه هنوز كهنه نشده است : « بهترين معالجه ، غذاى مناسب و به هنگام است » .\r\nاگر در قرن بيستم ، دكتر بيرشر ، در سويس ، مطبى باز كرد كه در آنجا تمام بيماران را فقط با سبزىها ، ميوه‌ها و ساير مواد غذايى معالجه مىكرد ، يازده قرن قبل ، همين كار را محمد زكرياى رازى نيز انجام داده و كتابى نوشته است كه در آن تمام بيمارىها را مىتوان به كمك سبزىها ، ميوه‌ها و محصولات مختلف غذايى معالجه كرد .\r\nاگر دكتر گيلرداوزر پزشك معروف آمريكايى كه شهرت جهانى دارد ، كتابى به نام گذرنامه براى يك زندگانى نوين نوشته و در تمام صفحات اين كتاب قيد كرده است كه كليه امراض از اختلالات تغذيه به وجود مىآيد و براى معالجهء بيمارىها بايد متوسل به غذاهاى مناسب شد نه دوا . حكيم صالح قائنى نيز كه از متأخّران اطباى قديم ايران است كتابى نوشته به نام قرابادين صالحى و در مقدمهء آن كتاب ، همين توصيه را مىكند و مىگويد تا ممكن است بايد امراض را با غذا علاج كرده نه با دوا .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nدر اينجا ممكن است بسيارى از اشخاص كه از نيم قرن به اين طرف ، تحت تأثير تبليغات قوى بيگانگان و بيگانه‌پرستان قرار گرفته‌اند چنين تصور كنند كه گفته‌هاى قدما دربارهء به علم غذاشناسى ، در مقابل عقايد دانشمندان كنونى ، پوچ و مسخره بوده است و هيچ‌گونه ارزش علمى ندارد و ابدا قابل اعتنا نيست ، ما براى اينكه اين اشخاص را از اشتباه درآوريم ، مىگوييم شما هر خاصيتى كه در سبزىها ، ميوه‌ها و ساير محصولات طبيعى ، در كتاب‌هاى جديد اروپايى ، سراغ داريد به ما بگوييد ، ما عين آن خواص را از كتب طب قديم استخراج كرده ، براى شما شرح مىدهيم و علاوه بر آن‌ها ، خواص متعدد ديگرى را ، كه مربوط به همين مواد غذايى است و دانشمندان اروپا هنوز آن‌ها را نيافته‌اند در كتب قديم نشان مىدهيم تا ملاحظه فرماييد اگر اروپاييان يك قدم اين راه را برداشته‌اند ، دانشمندان قديم ده قدم برداشته‌اند و در مواردى كه اروپاييان از گفته‌هاى قدما منحرف شده‌اند پس از چندى به خطا و اشتباه خود واقف شده و همان گفته‌ها را پذيرفتند . خلاصه اينكه اگر علم غذاشناسى ، مدت 50 سال است كه در طب جديد وارد شده ، مدت 50 قرن در طب قديم ايران و يونان وجود داشته است و عموم مردم از آن استفاده كرده‌اند .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nيك مثال : گردو و درمان اگزماى پوستى در طب قديم و جديد\r\nيك نمونه كوچك براى تأييد مطلب و اطمينان خاطر خوانندگان عزيز ذكر مىكنم و صدها نمونه نظير آن را نيز در موقع لزوم بيان خواهم داشت . در كتاب تحفة المؤمنين معروف به تحفهء حكيم مؤمن ، در خواص جوز يا گردو ، شرحى آمده است كه مختصرى از آن را نقل مىكنم :\r\nمغز كهنهء او را چون ناشتا بخايند و طلا كنند « 1 » جهت قوباى « 2 » اطفال و داء الثعلب « 3 » مفيد و ضماد پوست تازهء او جهت قوبا و روغن گردكان را خواص مثل كهنه خاييدهء اوست و آشاميدن او روزى سه درهم تا يك هفته جهت قوبا و داء الثعلب مجرب است .\r\nخلاصهء اين مطلب اين است كه روغن گردو ، هم به‌طور ماليدنى و هم به‌طور خوراكى براى اگزماى خشك و ريختگى مو مجرب است ، مخصوصا ، براى اگزماى كودكان ولى اگر به دايرة المعارف مفصل پزشكى ، جلد سيزدهم كه در اواخر قرن نوزدهم تهيه و تدوين شده است ، مراجعه كنيم ، خواهيم ديد اين مطالب را دانشمندان اروپا قبول نداشته و رد كرده و هيچ‌گونه خاصيتى براى روغن گردو قايل نشده‌اند ، اما در قرن بيستم ، پس از اينكه ويتامين‌ها يكى پس از ديگرى كشف شد ، از جمله ويتامين بود كه از اسيدهاى چرب اشباع نشده از قبيل اسيد لينولئيك و اسيد لينولنيك ساخته شده است ، هانسن « 4 » در سال 1933 ، ثابت كرد كه در سرم خون اطفال مبتلا به اگزما اين اسيدهاى چرب اشباع نشده كم مىشود و اگر به پوست بدن آن‌ها ، موادى كه از حيث ويتامين غنى است بماليم ، اگزما معالجه مىشود . از آن به بعد ، پزشكان با مطالعه در اين‌باره كرده و مشاهده كردند كه بر اثر فقدان اين ويتامين ، پوست\r\n\r\n\r\n","description":"","footnote":"\r\n( 1 ) . بمالند\r\n( 2 ) . اگزماى خشك\r\n( 3 ) . ريختگى مو\r\n( 4 ) .  Hansen \r\n","page_name":" 276 ","page_number":276},
  {"content":"\r\n\r\nبدن زبر و خشن و تيره شده ، منجر به توليد پوسته‌ها و بالاخره اگزما مىشود ، موها استعداد شكستگى پيدا كرده و به‌تدريج ، مىريزند ، ناخن‌ها شكسته شده و تغيير شكل يافته ، اگزما در آن‌ها توليد مىشود و امروزه براى معالجهء اين اگزماها ، ويتامين را هم به صورت پماد و هم به صورت خوراكى تجويز مىكنند . اكنون آيا مىدانيد اين ويتامين را كه براى معالجهء اگزما و ريختگى مو به‌كارمىرود از كجا و كدام منبع طبيعى استخراج مىكنند ؟ از روغن گردو !\r\nپس مىبينيم ، اروپاييان پس از چند قرن انحراف از گفته‌هاى قدما ، مجددا ، از روى علم و تجربه ، به صحت معتقدات آن‌ها اقرار كرده‌اند . ممكن است باز عده‌اى از خوانندگان عزيز تصور كنند كه امروزه خود روغن گردو را به عنوان دارو به كار نمىبرند بلكه اسيدهاى چرب اشباع نشده را از آن استخراج و به نام ويتامين تجويز مىكنند ، براى رفع شبهه بايد عرض كنم ، به‌طورى كه در كتاب‌هاى طبى مىنويسند ، خود روغن گردو را ، از لحاظ خاصيت ، بهتر از ويتامين شناخته‌اند چنان‌كه در كتاب مفردات پزشكى ، تأليف پيرمانسو ، چاپ 1946 ، در صفحهء 912 آمده است براى معالجه اگزما بهتر اين است كه به جاى تجويز ويتامين از منابع طبيعى استفاده شود ، مثلا ، روغن گردو را به‌صورت خوراكى به كار برند .\r\n\r\nتغذيه و سرطان\r\nدكتر گيلرداوزر ، در كتاب گذرنامه براى يك زندگانى نوين ، مىنويسد :\r\n« روز به روز بر دامنهء تجربيات و مطالعات دربارهء پيدايش بيمارى سرطان افزوده مىشود و همهء كسانى كه در اين راه كار مىكنند ، جملگى معتقدند كه سرطان ، عاقبت شوم يك تغذيه بد است » و سپس اضافه مىكند : « در آمريكا ، دسته مورمون‌ها كه اصول مذهبى آنان را وادار مىكند رژيم غذايى خاصى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nداشته باشند ، هيچ‌وقت ، مبتلا به سرطان نمىشوند و حال آنكه بسيارى از آمريكاييان چون رژيم غذايى را رعايت نمىكنند ، سرطان مىگيرند » . پس از هزاران آزمايش كه در حيوانات به عمل آمد بر دانشمندان محقق شد كه يكى از علل و عوامل پيدايش سرطان ، كمبود منيزيم در بدن است و اين مطلب ، نه تنها در مورد حيوانات ، بلكه در آدمى نيز صدق مىكند . در كتاب سرطان‌شناسى ( صفحهء 425 ، جلد اول ) نيز با عنوان « كمبود منيزيم غذايى و خاصيت سرطان‌زايى آن » ، همين مطلب را تأييد مىكند و مىگويد : « سابقا ، نان يكى از غذاهايى بود كه منيزيم زيادى در بر داشت ولى امروزه با طرقى جديد كه براى تهيهء آن متداول است ، منيزيم آن بسيار كم است » .\r\nدر مجلهء دنياى علم ، شماره 2 و 3 ، صفحه 12 نيز نوشتيم كه در بين كليه غذاهاى نباتى ، گندم بيش از همه منيزيم دارد و كمبود آن در زنان ، در بروز سرطان مؤثر است . اين ماده كه اهميت حياتى آن براى بدن محرز است فقط در سبوس گندم موجود است نه در آرد سفيد . دلبه « 1 » كه روى حيوانات تجربه كرده ، ثابت كرده است نان سفيد استعداد بروز سرطان را در آن‌ها زياد مىكند ، در صورتى كه نان سبوس‌دار اين استعداد را ايجاد نمىكند . بدون استثنا ، تمام اطباى قديم ايران ضرر نان سفيد و بدون سبوس را در كتاب‌ها شرح داده و مردم را از خوردن آن نهى كرده‌اند . از جمله ، در كتاب مخزن الادويه مىنويسد : « نانى كه آرد آن را بسيار نرم سوده و در آن مطلق سبوس نباشد و شسته مانند نشاسته شده باشد خوردن آن مضر بوده و توليد بيمارىها مىنمايد » .\r\nاصولا ، مسئله از زمان بسيار قديم مورد توجه بوده و در تواريخ مذهبى نوشته شده است كه حضرت ابراهيم به سارا فرمان داد سه نوع آرد تهيه كند كه هركدام داراى ميزان معينى از سبوس گندم باشد و از اينجا معلوم مىشود\r\n\r\n\r\n","description":"","footnote":"\r\n( 1 ) .  Delbet \r\n","page_name":" 278 ","page_number":278},
  {"content":"\r\n\r\nكه از همان زمان قديم ، تأثير نان سبوس‌دار و بىسبوس را در بدن آدمى مىدانسته‌اند و بسيار جاى تعجب است كه چگونه اروپاييان با تمام دقتى كه در تحقيقات خود دارند هنوز به اين قبيل مسائل ، آن‌طور كه بايد و شايد توجه نمىكنند و از دستورهاى قدما سرپيچى مىكنند و هنوز هم نانى مىخورند كه براى سلامتى آن‌ها مضر است ، چنان‌كه كمبود منيزيم در نان‌هاى امروزى را يكى از عوامل بروز سرطان مىدانند ، با اين همه ، در مقام رفع اين نقيصه برنمىآيند .\r\nعلم تغذيه منحصر به اين نيست كه ما فوايد و خواص هويج را مثلا بدانيم و انواع ويتامين‌هاى آن را بشناسيم ، بلكه مهم‌تر از آن اين است كه بدانيم فلان ماده غذايى را به چه ترتيب بايد مصرف كنيم ، زيرا بشر نمىتواند مثل حيوانات عين مواد موجود در طبيعت را براى تغذيهء خود به كار برد و ناچار است بسيارى از آن‌ها را كم‌وبيش تغيير دهد و پس از آن به مصرف برساند .\r\n\r\nسستى اعتقادات مذهبى در جوامع كنونى و تأثير آن بر ازدياد روزافزون سرطان در دنيا\r\nاين عبارت به نظر بسيار عجيب مىآيد ، چگونه بىدينى و سستى در معتقدات مذهبى باعث زياد شدن سرطان در دنيا مىشود ؟ چون آنچه ما مىگوييم به استناد مطالعات و تحقيقات دانشمندان و مخصوصا پزشكان متخصص در بيمارىهاى سرطان است ، براى اثبات اين مطلب نيز بايد به كتب مربوط مراجعه كنيم .\r\nدر كتاب سرطان‌شناسى ( جلد اول ، صفحه 352 ) چنين مىنويسد : « يكى از علل بروز سرطان ، اضطراب روحى و انقلابات و هيجانات اجتماعى است » و پس از بحث مفصّلى چنين نتيجه مىگيرد : « به‌طور خلاصه بايد گفت تألم و هيجان‌هاى شديد چون بىدرنگ ، به‌طور دايم بر روى مكانيسم عملى دستگاه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nنوروگلاندولر ( سلسله اعصاب و غدد مترشحه داخلى ) تأثير مىكنند اختلالاتى عميق در متابوليسم همگانى ( تحولات شيميايى بدن ) به وجود مىآورند و در نتيجه آشفتگىهاى شيميايى متعدد نمايان مىشود ، بالا مىرود ، عناصر فسفردار نقصان مىيابند ، اختلالات كلسيم ، افزايش تدريجى پتاسيم و كلسترول به ظهور مىرسد . تمام اين اختلالات عوامل نيرومندى هستند كه استعداد بروز سرطان را در بدن به سهولت ايجاد مىكنند » .\r\nاكنون مىخواهيم ببينيم ، اضطراب روحى و هيجانات عصبى كه بدن را مستعد ابتلا به سرطان مىكند ، از كجا پيدا مىشود و چرا مردم ، امروزه ، آرامش روحى ندارند . دكتر گليرداوزر در كتاب گذرنامه يك زندگى نوين مىنويسد : « ما در زندگانى ، به اعتدال و ايمان احتياج داريم و من با ژوشوالوت ليبمان « 1 » بزرگ‌ترين فيلسوف عصر حاضر هم‌عقيده‌ام آنجا كه مىگويد : دين و مذهب در زندگانى به انسان اطمينان و تكيه‌گاه روحى مىبخشد » . دكتر كارل يونگ ، دكتر در طب ، حقوق ، ادبيات از دانشكده آكسفورد و عضو انجمن سلطنتى علماى انگلستان و استاد كرسى روان‌شناسى كه در زوريخ مطب دارد و يكى از روان‌شناسان نامى جهان به شمار مىرود ، روزى ضمن صحبت ، به من گفت : « بين هزاران كسانى كه پيش من مىآيند و از من كمك مىخواهند ، آن‌هايى كه به اصولى پايبندند و يا به دين خود ايمان دارند خيلى زود و سريع معالجه شده و شفا مىيابند » .\r\nدكتر الكسيس كارل ، در كتاب راه و رسم زندگى مىگويد : « الهام مذهبى و توجه به خداوند و ايمان ، براى نياكان ما موجد يقين و آرامش بود ولى امروز اين آرامش خاطر وجود ندارد زيرا پايه‌هاى مذهب متزلزل گشته است » .\r\n\r\n\r\n","description":"","footnote":"\r\n( 1 ) .  Joshua Loth Liebman \r\n","page_name":" 280 ","page_number":280},
  {"content":"\r\n\r\nاز مجموع مطالب بالا ، چنين استنباط مىكنيم كه هيچ عاملى براى ايجاد آرامش درونى و تأمين سلامت فكر و روح در آدمى ، به اندازهء توجه و پايبند بودن به دين و ايمان و معتقدات مذهبى مؤثر نيست و مهم‌ترين علت اضطراب‌هاى روحى و هيجان‌هاى عصبى مردم را بايد در بىدينى و سستى اعتقادات مذهبى آنان جست‌وجو كرد . تقريبا دو قرن پيش ، اروپاييان پايبند اعتقادات مذهبى و دين بودند ولى با پيدايش علوم جديد و آيين صنعتى و سودجويى ، كم‌كم پايه‌هاى مذهب سست شد . دكتر كارل در كتاب راه و رسم زندگى ، صفحه 137 به اين مسئله اشاره مىكند و مىگويد : « نزديك به دو قرن است كه مذهب كم‌كم جاى خود را به آيين سود و علم داده است و از مدارس عمومى تبعيد و عملا از ياد رفته است » .\r\nچون ريشه دين در اروپا كنده شد ، فساد و انحطاط اخلاقى ، به حد اعلى ، همه جا و در كليه كشورها نفوذ پيدا كرد . دكتر الكسيس كارل اوضاع اخلاقى امروزهء اروپاييان را در كتاب راه و رسم زندگى ، به‌خوبى نشان داده است و ما لازم مىدانيم شمه‌اى از آن را در اينجا نقل كنيم . در صفحه 6 مىنويسد : در عين حال ما تمام مقررات داخلى خود را مانند دستورات مذهبى از دست داده‌ايم . نسل‌هاى امروزى حتى از وجود چنين مقرراتى در گذشته بىخبرند .\r\nاعتدال ، شرافت ، درستى ، مسئوليت ، پاكى ، تملك نفس ، محبت به همنوع و شهامت ، گويى جملات بىمعنى و كلماتى است كه مورد تمسخر جوانان امروزى است . در صفحهء 78 مىنويسد : « از وقتى كه اخلاق لذت جاى اخلاق مذهبى را گرفته است در ديدهء مردم متمدن ، فضيلت امرى ضرورى نمىآيد .\r\nبه‌طورى كه رومن « 1 » حتى مىانديشيد كه براى ما الزامى در متّقى بودن نيست ، اختيار فضيلت ، منحصرا بستگى با نفع و لذت فردى خواهد داشت ولى امروز ما مىدانيم كه فضيلت امرى اجبارى است ، زيرا راهى جز پيروى از قوانين زندگى\r\n\r\n\r\n","description":"","footnote":"\r\n( 1 ) .  Rumen \r\n","page_name":" 281 ","page_number":281},
  {"content":"\r\n\r\nنيست . به اين قوانين انسانى نمىتوان پشت پا زد مگر آنكه خود و نسل و كشور را در معرض انحطاط و مرگ رها كرد . عظمت يك ملت از اطاعت قوانين زندگىاش سرچشمه مىگيرد و حكومت‌هاى امروز منحط شده‌اند زيرا با خشكاندن سرچشمه‌هاى تقوى و فضيلت در خود ، از اطاعت اوامر زندگى سرپيچى كرده‌اند » . در صفحهء 84 مىنويسد : « هم‌چون كودك خردسالى كه در جنگل انبوهى گم گشته باشد ، انسان امروزى در دنيايى كه خود ايجاد كرده سرگردان است » و بالاخره ، در صفحه 58 مىنويسد : « در حقيقت تمدن غربى از ياد برده كه از خون مسيح به وجود آمده و خدا را نيز فراموش كرده است » .\r\nبه اين ترتيب ، مىتوان اروپا را به درخت تنومندى تشبيه كرد كه در لجن‌زار فساد و انحطاط فرورفته و بىدينى و خدانشناسى آن را به وجود آورده و شاخه‌هاى انبوه اين درخت عظيم ، همه جا به صورت فساد اخلاق ، ماديت و پول‌پرستى گسترده شده است و از هر برگ آن شراب ، الكل ، سيفليس و سوزاك تراوش كرده و بالاخره ، ميوهء اين درخت عبارت از فجايع و جناياتى است كه در تمام آن قاره‌ها به وقوع مىپيوندد . اين‌ها دست‌به‌دست هم مىدهند و سرطان ايجاد مىكنند كه روز به روز ، بر تعدادش در دنياى غرب افزوده مىشود و اين بيمارى هولناك پنجه‌هاى خطرناك خود را بيش از پيش در دل بشريت فرومىبرد . براى تأييد مطلب و اطمينان خاطر خوانندگان عزيز به كتاب سرطان‌شناسى ، تأليف آقاى دكتر كمال آرمين مراجعه مىكنيم . در جلد اول ، صفحه 379 ، ضمن بحث از تأثير سيفليس در ايجاد مرض سرطان مىنويسد :\r\nاسپيروكت‌ها ( يك دسته از ميكروب‌ها هستند كه ميكروب سيفليس نيز از اين نوع است و آن را ترپونم هم مىگويند ) ، چون در بدن وارد گردند با سرعت زيادى پرورش مىيابند و ازاين‌رو ، مىتوان آن‌ها را بهترين نمونهء انگل‌هايى دانست كه قادرند در بدن انسان شرايط سرطان‌زايى را به وجود\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nآورند . به واسطهء قدرت تكثير ، اختلاف نوع ، خواص و مدت ضايعاتى كه در دستگاه گردش خون ، غدد مترشحه داخلى ، دستگاه همولنفوپوئيتيك و مراكز عصبى ارگانوژتاتيو ايجاد مىكنند ، ترپونم پاليدم ( نام ميكروب سيفليس است ) را مىتوان يكى از عوامل خيلى فعال سرطان‌ها انگاشت .\r\nدر علم الامراض انسانى هيچ عامل بيمارىزايى را نمىشناسيم كه به اندازهء ترپونم بتواند زمينهء مساعدى براى توليد سرطان به وجود آورد ، چه در كليهء اعضا و دستگاه‌هاى بدن كه در تنظيم متابوليسم بدن دخالت دارند تأثير مىبخشد و كار آن‌ها را مختل مىسازد و بالنتيجه راه را براى پيدايش سرطان باز مىكند . انتشار و سرايت بىحد و اندازهء سيفليس در دنياى كنونى كه از مظاهر برجسته تمدن و تجدد و خودسرى و بىعفتى و بىبندوبارىهاى زندگى امروزه است نه تنها مهم‌ترين عامل پيدايش و ازدياد سرطان به شمار مىرود ، بلكه داروهايى هم كه اكنون براى معالجه سيفليس به كار مىبرند ، خود مولد سرطان هستند .\r\nدر كتاب سرطان‌شناسى ، صفحه 401 با عنوان « داروهاى ضد سيفليسى هم در ايجاد سرطان مؤثرند » مىنويسد :\r\nغير از عوامل داخلى ، عوامل ديگرى هم مانند مواد شيميايى كه خاصيت سرطان‌زايى آن‌ها به‌طور تجربى ثابت شده است ، به سبب توليد كردن آشفتگىهاى موضعى و همگانى در پيدايش سرطان مؤثرند .\r\nمخصوصا درمان ضد سيفليسى در مبتلايان به سيفليس حالت هومورى ( خلطى ) مخصوصى ايجاد مىكند و اين حالت در ظهور بعضى سرطان‌ها تأثير بسزايى دارد . به‌طور كلى داروهايى كه در درمان سيفليس به كار مىبرند هريك سبب اختلالاتى در بدن مىشوند .\r\nمؤلف كتاب ابتدا از آرسنيك ، كه يكى از داروهاى ضد سيفليسى كنونى مىباشد شروع كرده و پس از شرح تجربياتى كه دانشمندان در حيوانات كرده‌اند چنين نتيجه مىگيرد :\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاز آنچه شرح داديم معلوم مىشود كه آرسنيك قدرت سرطان‌زايى دارد و به هيچ وجه نمىتوان وجود سرطان‌هاى آرسنيكى را كتمان كرد .\r\nو سپس به تركيبات جيوه كه براى معالجه سيفليس به‌كارمىرود پرداخته است و آن را نيز مولد سرطان مىداند و مىگويد :\r\nدر سال 1921 ، وان ديرشدن « 1 » در كنگرهء وين ، پزشكان را به وفور سرطان در ضايعات استوماتيت مركوريل ( ورم مخاط دهان كه ضمن معالجهء سيفليس با جيوه به وجود مىآيد ) متوجه ساخته و چند گزارش جالب توجه بيان كرده است .\r\nبالاخره ، بيسموت را نيز كه يكى ديگر از داروهاى ضد سيفليسى است در بسيارى از موارد مولد سرطان مىداند .\r\nمتأسفانه ، امروزه كم‌تر كسى پيدا مىشود كه به عمق قضايا فرورود و حوادث و وقايع را تجزيه و تحليل كند ، زيرا تمدن جديد در همه عدم مسئوليت تلقين مىكند و كسى معمولا به سرنوشت جامعه نمىانديشد و لذا خوب و بد قضايا را مورد مطالعه قرار نمىدهد .\r\nدر خاتمهء اين بحث مفصّل ، بايد عرض كنم كه آدمى با نيروى عقل و علم و پشتكار خود موفق شده است حيوانات درنده و خونخوار را رام كند و گربه را طورى تربيت كند كه با موش بازى كرده ولى كوچك‌ترين گزندى به آن نرساند ، تا آنجا كه موش طورى جسور شود كه از سر و گوش گربه هم بالا رود اما همين بشر عاقل و دانشمند ، به هيچ وجه موفق نشده است جلوى شهوات بىپايان خود را بگيرد و بر تمايلات حيوانى و بهيمى خود لگام بزند . بلكه برعكس ، هر قدر تمدن بشر بالاتر مىرود موازين اخلاقى تنزل مىكند و افسار گسيختگى بيش‌تر مىشود و فضيلت و تقوى و ملكات فاضلهء انسانى در زمره اوهام و خرافات تلقى مىشود و امرى مسخره و پوچ به حساب مىآيد و\r\n\r\n\r\n","description":"","footnote":"\r\n( 1 ) .  Van Direysden \r\n","page_name":" 284 ","page_number":284},
  {"content":"\r\n\r\nعكس العمل چنين وضعيتى جز سقوط و سرنگون شدن تمدن ، چيز ديگرى نيست ، چنان‌كه در جريان طولانى تاريخ بشر چندين بار تكرار شده است .\r\nولى در چنين وضعيتى هم هركس مىتواند ، اگر بخواهد حتى در ميان هياهوى شهرهاى بزرگ ، خود و خانواده و فرزندان خود را از گزند آثار مخرب تمدن جديد مصون و محفوظ نگاه دارد و راه را بر بيمارىهاى مهلك جسمى و روحى ببندد .\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n\r\n[ فصل 
  ] 6 تنها راه نجات\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\nاگر پيشرفت علم ژنتيك اسرارى از ژن‌ها را ، كه اكنون بر ما پوشيده است ، روشن كند و مسئله توارث ، به‌خوبى حل شود ، باعث تحول و انقلابى عميق در اصول فارماكولوژى خواهد شد و اساس صنعت داروسازى را تغيير خواهد داد و در آن هنگام مؤسسات داروسازى را از حالت يكنواختى و يكسان بودن براى كليه افراد بشر ، بيرون خواهد آورد و اين كارخانه‌ها ، داروهايى بر حسب شرايط اقليمى و نژادى هر منطقه خواهند ساخت .\r\nهم‌اكنون كه اين سطور را مطالعه مىفرماييد ، سى و پنج تن از دانشمندان آلمان غربى و صد نفر همكار زبده‌شان ، با استفاده از ميكروسكوپ‌هاى الكترونيكى و مدرن‌ترين سانتريفوژ و ابزارهاى پژوهشى ، به دنبال كسب معماها و اسرار ژن ، يعنى ، عامل بسيارى از رويدادهاى توارث در انسان و حيوان هستند و به اين ترتيب ، دانش ژنتيك با سرعت هرچه تمام‌تر ، به سوى پيشرفت و حل اسرار ژن‌ها گام برمىدارد ولى به فرض اينكه روزى علم ژنتيك دخالت كامل خود را در اصول فارماكولوژى و داروسازى تحميل كند ( كه آن هم با شرايط فعلى و اوضاع و احوال موجود ، امكان عملى شدنش بعيد است ) تازه اين نخستين گام براى رفع مشكلات داروسازى است زيرا علم ژنتيك در حد اعلاى كامل و دخالتش در داروسازى ، جز اين كارى نخواهد كرد كه از پيدايش نوزادان ناقص الخلقه و بروز سكل‌هاى « 1 » دارويى كه در حال حاضر ، مدتى پس از مصرف\r\n\r\n\r\n","description":"","footnote":"\r\n( 1 ) .  Sequelae \r\n","page_name":" 289 ","page_number":289},
  {"content":"\r\n\r\nداروها ، به‌طور ناگهانى پيدا مىشوند جلوگيرى خواهد كرد و نيز از پيدايش بعضى عوارض دارويى كه ارتباط مستقيم با شرايط اقليمى دارد مانع خواهد شد ولى علم ژنتيك ، به هيچ وجه ، نخواهد توانست از سمّيت و عوارض جانبى داروها و خطرات جبران‌ناپذير آن‌ها جلوگيرى كند .\r\nاين مشكل اساسى و بزرگ را ، كه در رأس همه مشكلات صنايع داروسازى مدرن قرار گرفته است و كليه محافل صلاحيت‌دار پزشكى داروسازى جهان را به زانو درآورده است ، ما مىخواهيم از ميان برداريم ، به عبارت ديگر ، مىخواهيم مسئله حل نشده دارو را حل كنيم و اين طلسم جادويى را بشكنيم .\r\nاگر از طريق دانشكده‌هاى پزشكى و داروسازى دانشگاه تهران و با نظارت عالى سازمان نظام‌پزشكى ايران ، موفق به چنين امر خطيرى شويم ، كه به يارى خداوند بزرگ خواهيم شد ، بدون ترديد ، دانشگاه‌هاى جهانى يكى پس از ديگرى از كار ما تقليد خواهند كرد و كليه محافل عالم از سمّيت و عوارض جانبى داروها نجات خواهند يافت و بعدها در تاريخ خواهند نوشت كه دانشگاه تهران بزرگ‌ترين خدمت را براى كليه ملل جهان انجام داده و با يك انقلاب عميق علمى ، به اصلاحات اساسى در صنايع داروسازى و علوم داروشناسى و درمان‌شناسى موفق شده است .\r\nو اينك طرحى كه ما تقديم دانشگاه تهران براى حل مسئله دارو در ايران و جهان مىكنيم شامل دو اصل است :\r\nاصل اول : همه چيز سمّ است ، در صورتى كه به اندازه مصرف نشود .\r\nاصل دوم : چگونه مىتوان به جاى داروهاى سمّى ، مضر و خطرناك ؛ داروهاى سودمند و بدون ضرر به جامعه پزشكى عرضه كرد .\r\nاصل اول : همه چيز سمّ است ، در صورتى كه به اندازه مصرف نشود . اگر به كتاب‌هاى پزشكى و داروسازى مراجعه كنيم ، خواهيم ديد دانشمندان در\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nتعريف غذا ، دارو ، سم و تفكيك آن‌ها از يكديگر ، دچار مشكلاتى شده و نتوانسته‌اند تعريف دقيقى از لحاظ علمى براى آن‌ها پيدا كنند . از نظر مردم عامى ، كلمات غذا ، دارو و سم مفهوم معين و روشنى را دارد ولى اگر بخواهيم ، از روى موازين علمى ، آن‌ها را تعريف كنيم ، به اشكال برخواهيم خورد ، به اين جهت ، دانشمندان در تعريف آن‌ها موافق و هم صدا نيستند و هركس ، بنا به سليقه خود ، تشخيص و تعريفى براى آن‌ها قايل مىشود كه هيچ‌كدام جامع و كامل نيست . توضيح آنكه غذا ممكن است به‌عنوان دارو به كار برده شود يا دارو خاصيت غذايى نيز داشته باشد يا مانند سم اثر كند ؛ مثلا ، ويتامين‌ها و بعضى اسيدهاى آمينه ، همه‌روزه در جيره غذايى ما وارد شده و حكم غذا را دارند ، در عين حال ، براى بدن‌هاى ضعيف كه دچار كمبود غذايى هستند از عناصر دارويى به شمار مىروند . هم‌چنين ، بعضى از اجسام معدنى از قبيل يد ، آرسنيك ، فسفر و آهن ، ظاهرا جزو داروها هستند ولى در حقيقت ، آن‌ها را بايد در رديف مواد غذايى به شمار آورد ، زيرا اين اجسام در سازمان و تركيب پروتوپلاسم زنده داخل مىشوند و از نظر ضرورتى كه براى بافت‌هاى بدن دارند ، بايد جزو جيره روزانه غذايى باشند . در عين حال ، همين مواد ، يعنى ، يد آرسنيك ، فسفر و آهن اگر به مقدار زياد داخل بدن شوند از سموم واقعى محسوب مىشوند و موجب اختلالات گوناگون خواهند شد . بنابراين ، هر نوع تعريف دربارهء غذا ، دارو و اجسام سمّى را بايد با احتياط تلقى كرد . با اين حال ، دانشمندان همگى بر اين عقيده‌اند كه :\r\n1 . هر چيزى كه بتواند ، پس از دخول و جذب در بدن ، بافت‌هاى از بين رفته را ترميم يا تعادل سازمانى و نيرويى بدن و رشد و نمو آن را تأمين كند ، غذا ناميده مىشود .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n2 . هر ماده‌اى كه در نتيجه تأثير روى مايعات يا اجزاى كالبدى بدن ، بتواند از بروز اختلالات مرضى جلوگيرى كند يا آن‌ها را تخفيف دهد يا به كلى درمان كند دارو ناميده مىشود .\r\n3 . هر چيزى كه تحت تأثير آن ، ضايعاتى در اعضاى بدن پيدا شود ، يا اختلالاتى در عمل اعضا به وجود آورد ، كه در صورت شدت تأثير آن ، به مرگ منجر شود سم ناميده مىشود .\r\nبا توجه به توضيحاتى كه داده شد ، تعريف سه‌گانه بالا ، براى غذا ، دارو و سم ، بهترين و منطقىترين تعريف است .\r\nاين مطالب از كتاب درمان‌شناسى و فارماكولوژى تأليف دكتر احمد عطايى ، استاد دانشگاه تهران ، اقتباس و كتاب مزبور نيز از تأليف رانى هازارد ، چاپ 1953 و كتاب‌هاى ديگر ترجمه شده است .\r\nبه‌طورى كه گذشت ، تعريف دارو در اين كتاب عبارت است : هر ماده‌اى كه در نتيجه تأثير روى مايعات و يا اجزاى كالبدى بدن بتواند از بروز اختلالات مرضى جلوگيرى كند يا آن‌ها را تخفيف دهد يا به كلى درمان كند .\r\nدر اينجا ، چنان‌كه مىبينيم ابدا ، به زيان داروها اشاره‌اى نشده است ولى قبلا گفتيم كه بعضى اجسام معدنى از قبيل يد ، آرسنيك ، فسفر و آهن ظاهرا جزء داروها هستند اما چون اين مواد در سازمان و تركيب پروتوپلاسم زنده وجود دارند ، همه‌روزه بايد در جيره غذايى وارد بدن شوند ، بنابراين ، حكم غذا را نيز دارند . در عين حال ، اگر همين مواد ، كه هم به‌منزله غذا و هم در حكم دارو هستند ، به مقدار زياد داخل بدن شوند از سموم واقعى محسوب مىشوند و موجب اختلالات گوناگون خواهند شد . پس يك ماده غذايى يا يك ماده دارويى ممكن است بر حسب مقدارى كه وارد بدن مىشود ، حكم سم را داشته باشد و اين جمله ما را به ياد ضرب المثل معروف « همه چيز سم است در صورتى كه به اندازه مصرف نشود » مىاندازد . حال ، ببينيم آيا داروهايى كه در كتاب‌هاى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nفارماكولوژى درج شده‌اند و براى درمان بيمارىها به‌كارمىروند ، از نظر مقدارى كه معمولا تجويز مىشوند ، براى بافت‌ها و اعضاى بدن زيان‌بخش‌اند يا نه ؟\r\nبراى پاسخ دادن به اين سؤال ، به كتاب فارماكولوژى پزشكى گيتى ، تأليف دكتر ناصر گيتى ، استاد دانشگاه ، مراجعه مىكنيم . در صفحه 52 اين كتاب چنين مىخوانيم :\r\nمقدار حد اقل يا آستانه درمانى يك دارو ، كمترين مقدار دارو است كه در صددرصد موارد مؤثر واقع شود . مقدار حد اكثر بيش‌ترين مقدارى [ است 
  ] كه بدن مىتواند تحمل كند و از آن به بعد موجب بروز عوارض جانبى و سمّى مىشود . فاصله بين دو مقدار حد اقل و حد اكثر به ميدان درمانى « 1 » موسوم است .\r\nنتيجه‌اى كه يك دانشجو يا پزشك از اين مطلب مىگيرد ، اين است كه اولا ، طبيب بايد براى درمان بيمارىها بين دو مقدار حد اقل و حد اكثر دارو را انتخاب كند زيرا اگر كم‌تر از حد اقل به كار برد ، نتيجه نمىگيرد و اگر زيادتر از حد اكثر تجويز كند موجب بروز عوارض جانبى و سمّى مىشود و به همين جهت است كه اين فاصله را ميدان درمانى گفته‌اند ؛ يعنى ، مقدار داروهاى تجويز شده براى درمان بيمارىها بايد بين اين دو ( حد اقل و حد اكثر ) باشد ، ثانيا ، عبارت : « از آن به بعد موجب بروز عوارض جانبى و سمّى مىشود » صراحت دارد به اينكه داروها فقط هنگامى زيان‌بخش‌اند كه مقدار آن‌ها از حد اكثر تجاوز كند ، بنابراين ، بيمار مىتواند بين دو مقدار حد اقل و حد اكثر را تحمل كند بدون اينكه زيانى متوجه او شود .\r\nاگر اين مطلب درست است ، پس صدها بلكه هزاران مقاله‌اى كه محققان و صاحب‌نظران در مطبوعات علمى و غير علمى دربارهء زيان داروهاى رايج كنونى ،\r\n\r\n\r\n","description":"","footnote":"\r\n( 1 ) .  Therapeutics Range \r\n","page_name":" 293 ","page_number":293},
  {"content":"\r\n\r\nمرتبا ، همه‌ساله در سراسر جهان منتشر مىكنند براى چيست ؟ و اين همه كنگره‌ها و سمپوزيوم‌ها و كنفرانس‌هاى بين المللى كه استادان علوم پزشكى و داروسازى در اروپا و آمريكا ، براى جلب توجه جهانيان به خطرات داروها منعقد مىكند چه معنى دارد ؟ اگر داروها ، منحصرا ، از مقدار حد اكثر به بالا ، ايجاد عوارض و مسموميّت مىكنند و در فاصله بين حد اقل و حد اكثر يعنى مقدار مجاز دارو « 1 » بىضرر است ، پس سلسله مقالات دكتر ابو تراب نفيسى ، استاد دانشكده پزشكى دانشگاه اصفهان ، كه پانزده سال پيش ، از مجله لانست ، كه يكى از معروف‌ترين مجلات پزشكى ، انگلستان است و ساير مجلات پزشكى ترجمه و در ماهنامه پزشكى و جراحى ايران با عنوان « بيمارىهايى كه پيشرفت‌هاى جديد پزشكى براى بشر به ارمغان آورده است » درج و منتشر كرده است چه مفهومى دارد ؟ اين استاد دانشمند در مقدمه مقاله خود چنين مىنويسد :\r\nتقريبا با پيدايش هر داروى جديد ، بيمارى تازه‌اى در بين افراد بشر به ظهور رسيده كه پيش از استعمال آن دارو موجود نبوده است .\r\nغرض از اين تذكر ، آن دسته داروهايى است كه به جا و به موقع ، با تشخيص روشن و مشخص و با مقدار مجاز استعمال شده باشد و الّا خطرات و عوارضى كه از استعمال نابه‌جا و مقادير غير مجاز دارو توليد مىشود ، اساسا قابل بحث نيست . به عبارت ديگر ، بحث بر سر پيدايش بيمارىها و عوارضى است كه اگر آن دارو استعمال نشده بود ، توليد نمىشد . اين عوارض مخصوصا از سى سال پيش به اين طرف كه پيشرفت دانش پزشكى هم‌زمان با ساير علوم طبيعى بسيار سريع بوده و تعداد فوق‌العاده زيادى داروهاى اختصاصى يكى پس از\r\n\r\n\r\n","description":"","footnote":"\r\n( 1 ) .  Therapeutique Dose \r\n","page_name":" 294 ","page_number":294},
  {"content":"\r\n\r\nديگرى ، كشف و براى درمان در اختيار پزشكان گذاشته شده است خيلى زياد ديده مىشود . خاصّه آنكه بسيارى از داروهاى كشف شده فوق العاده مؤثر بوده و به مقادير كم داراى اثرات شديد و قابل توجه مىباشند از قبيل هورمون‌هاى استروئيد ، آنتى بيوتيك‌هاى جديد و داروهاى راديو اكتيو و غيره . البته در اين نوشته توجه ما بيش‌تر معطوف به نوع عارضه‌اى است كه اغلب مصنفين با مدارك و دلايل متقن آن‌ها را مربوط به استعمال داروى مورد بحث دانسته و احيانا توانسته‌اند در حيوانات لابراتوار از آن نوع بيمارى يا شبيه آن را با آن دارو به وجود آورند ولى ممكن است بعضى از آن‌ها تا حال قابل تعبير نباشد و همان‌طور كه متذكر شديم ، بايد آن‌ها را از مسموميت دارويى جدا دانست .\r\nملاحظه فرموديد كه مىنويسد بيمارىهاى تازه‌اى در بين افراد به علت تجويز داروها به مقدار مجاز پيدا شده است كه حساب آن‌ها از حساب مسموميت غذايى جداست . مسموميت دارويى ، طبق تعريفى كه در كتاب‌هاى فارماكولوژى شده ، اين است كه هرگاه ، مقدار داروى تجويز شده از مقدار حد اكثر مجاز تجاوز كند آثار سمّى آن ظاهر مىشود و تلفاتى در حيوانات آزمايشگاهى به وجود مىآيد . بديهى است ، هر قدر مقدار دارو از اين حد ( از حد اكثر مجاز ) بالاتر رود سمّيت آن بيش‌تر و درصد تلفات حيوان افزون‌تر مىشود .\r\nنه تنها ، در كتاب فارماكولوژى پزشكى گيتى بلكه در كليه كتب كلاسيك فارماكولوژى براى مقادير مجاز داروها ، هيچ‌گونه اشاره‌اى به ضرر و خطر و احيانا سمّيت آن‌ها نشده است و فقط مىنويسند داروها از مقدار حد اكثر به بالا ناراحتى ، عوارض و مسموميّت ايجاد مىكنند ، در صورتى كه تمام بحث‌ها ، در كنگره‌هاى پزشكى ، بر سر اين است كه همان مقادير مجاز داروها نيز داراى\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nضرر ، خطر و سمّيت هستند و حتى گاهى باعث مرگ بيمار هم مىشوند و به همين جهت است كه هرچند سال يك مرتبه ، عده‌اى از داروهاى رايج را از فارماكوپه‌ها خارج مىكنند .\r\nوانگهى ، در بيمارىها به‌ويژه ، بيمارىهاى مزمن كه بيمار بايد مدت‌ها دارو مصرف كند ، سيستم دفع بدن ، به‌ويژه ، كليه‌ها بر اثر دفع تدريجى داروها ، سلامت خود را از دست مىدهند و كم‌وبيش دچار ضايعاتى مىشوند ، دفع داروها به تأخير مىافتد ، در نتيجه مقدار سمّ آن‌ها در خون افزايش پيدا مىكند و در ساير اندام‌ها نيز عوارضى به وجود مىآيد به‌طور كلى ، چنان‌كه در كتاب درمان‌شناسى و فارماكولوژى ، تأليف دكتر احمد عطايى ( صفحه 57 ) ذكر شده است :\r\nاگر دارويى را مدت طولانى تجويز كنيم ، نه فقط موجب بروز اختلالات اعمال فيزيولوژيكى بدن شده بلكه باعث ظاهر شدن ضايعاتى در اعضا نيز مىگردد ، مثلا تجويز طولانى ديژيتالين موجب بزرگ شدن حجم قلب و يا مقادير زياد ويتامين سبب توليد رسوب مواد آهكى در عروق خونى مىگردد .\r\nدر صفحه 30 كتاب فارماكولوژى پزشكى گيتى نيز چنين مىخوانيم :\r\nنظر به اينكه بسيارى از داروها از كليه دفع مىشوند و يا اينكه به توسط كبد خنثى و بىاثر مىشوند ، بنابراين بىكفايتى يكى از اين دو عضو موجب افزايش ميزان دارو در خون مىشود ، مثلا تجويز نمك طعام كه ماده بىضررى است در موارد بىكفايتى قلب يا كليه موجب توليد ورم مىشود . همين‌طور تجويز مقادير معمولى املاح پتاسيم و منيزيم در بىكفايتى كليه موجب مسموميت مىگردد .\r\nاز اينجا مىتوان به‌خوبى پى برد كه در بيمارىهاى مزمن دژنراتيو كه مسلما كبد و كليه سلامت خود را كم‌وبيش از دست داده است ، همان مقدار مجاز داروها نيز براى بيماران حكم سم را پيدا مىكند و اختلالات و ضايعات\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nتازه‌اى به وجود مىآورند . اين است كه بسيارى از پزشكان ، مخصوصا ، در اروپا تا آنجا كه بتوانند از تجويز داروها خوددارى مىكنند زيرا عملا به اندازه‌اى از داروها زيان ديده‌اند كه واقعا به تنگ آمده‌اند و ناچار ، حتى در كتاب‌هاى رسمى و كلاسيك داروشناسى جديد ، يك عده تذكرات اخلاقى را در جهت هشدار به پزشكان ، درج كرده‌اند كه ما معتقديم مطالعه آن‌ها براى پزشكان ايران سودمند است ، از جمله در كتاب فارماكولوژى بالينى ، تأليف پروفسور استانلى آلسند ( صفحه 53 كتاب ترجمه ) چنين مىخوانيم :\r\nمسائل اخلاقى : چون واكنش حيوانات به داروها يكسان نيست براى يافتن اثر واقعى دارو در انسان ، ناچار بايد آن را بر روى انسان آزمايش كنيم و اين يكى از مشكلات اخلاقى فارماكولوژى است زيرا غرض واقعى از آزمايش‌هاى بالينى ، فهميدن اثر دارو است و در عين حال ، نمىتوان انسان‌ها را مانند حيوانات آزمايشگاهى تلقى نمود . براى بيان گرفتارىهاى اخلاقى كه به واسطه ثابت نبودن اثر داروها در حيوانات مختلف گريبان‌گير بشر شده است ، به حوادث غم‌انگيز بعد از مصرف داروى مسكن و خواب‌آور تاليدوميد اشاره مىكنيم . با وجود اينكه اين دارو را متمايل به ايجاد سرگيجه و حتى نوريت محيطى دانستند ، مع‌هذا ، بنا بر تحقيقات و آزمايش‌هاى پيشين ، مصرف آن را آزاد نمودند و بدين ترتيب ، در درمان‌شناسى به كار رفت . پس از اطلاع از ايجاد ناهنجارىهاى شديد در جنين كه در نتيجه تجويز دارو به زنان حامله ايجاد گرديد ، حيرت جهان را فراگرفت . سپس امتحانات [ ( آزمايش‌هاى ) 
  ] دقيق و مجدد دارو نشان داد كه اين آثار غير مترقبه صفاتى وابسته به نوع هستند .\r\nدارو بر روى جنين مرغ و موش خاكسترى اثرى ندارد ولى در مورد خرگوش مانند انسان اختلالات شديدى توليد مىگردد . اگر اين اطلاعات پيش از شروع به استفاده از تاليدوميد كسب مىشد قدرت دارو را در ايجاد اختلالات جنبى روشن مىكرد ، ولى اين اطلاعات كسب نشد زيرا قبل از مصرف تاليدوميد ، اگرچه اين دارو را نيز مانند همه داروها در\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nجانوران آزمايش كردند ولى لازم نمىدانستند كه سمّيت دارو را بر روى جنين داخل رحم آن‌ها نيز امتحان كنند . چنين گسترشى در كارهاى تجربى ايجاب مىكند كه سمّيت داروها را نسبت به تركيبات مختلف و تغييرات عوامل محيطى مطالعه نماييم . انجام اين وظيفه مستلزم مطالعات نامحدود بوده و باعث وحشت داروسازان مىگردد . در عمل ، آزمايش بسيار دقيق است و لذا چنان گران تمام مىشود كه عده كمى جرأت داروسازى مىكنند . بايد حد وسط را انتخاب نمود ، شايد درسى كه از حادثه ناگوار مصرف تاليدوميد گرفته شده [ است 
  ] اين باشد كه تا زمانى كه داروهاى آزمايش شده و قابل اعتماد قديمى هستند نبايد از داروهاى جديدى كه همان خواص فرآورده‌هاى قديمى را دارند استفاده نمود ؛ ديگر اينكه تا زمانى كه واقعا دارويى انديكاسيون نداشته باشد نبايد آن را تجويز كرد و در اوايل حاملگى ، به‌هيچ‌وجه ، نبايد دارويى تجويز شود مگر آنكه كاملا به مورد باشد ؛ تمايلى كه در سنوات اخير در عده‌اى از كشورها ، به مصرف لاقيدانه آرام‌بخش‌ها و قرص‌هاى محرك پيدا شده است بايد تقبيح گردد . مصرف خودسرانه اين نوع داروها را بايد تحريم كرد ، خصوصا بدان علت كه مغاير با هدف دارودرمانى است .\r\nاين تذكرات در پزشكان اروپا مفيد واقع شده است و حتىالامكان در تجويز داروها احتياط مىكنند ولى متأسفانه در ايران چنين نيست و پزشكان ايرانى غالبا در مصرف داروها افراط مىكنند به‌طورى كه مشاهده اين امر براى پزشكانى كه از اروپا به ايران مىآيند ، مايه تعجب مىشود ، چنان‌كه آكادميسين پتروفسكى ، وزير بهدارى شوروى ، كه به دعوت وزارت بهدارى به ايران آمده بود و پس از چند روز توقف در تاريخ 9 / 10 / 1350 ايران را ترك گفت ، در يكى از مصاحبه‌هاى خود به خبرنگاران اظهار داشت : « پزشكان ايران دارو زياد تجويز مىكنند و من با تجربه چهل ساله‌اى كه در زمينه طب دارم ، مىخواهم به پزشكان شما توصيه كنم كه زياد دارو تجويز نكنند » .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمتأسفانه اين وضع نامطلوب حتى در خود محافل پزشكى نيز انعكاس بدى پيدا كرده است . بارها در محفلى كه از چند پزشك تشكيل شده بود ، شركت داشته‌ام و مثلا گفته شده است فلان طبيب از بالا تا پايين نسخه و حتى پشت نسخه را نيز از داروها سياه مىكند و دامنه اين بحث به محافل اجتماعى و مطبوعات نيز كشيده شده است . از جمله مقاله انتقادى و كوبنده‌اى به قلم تواناى استاد عبد الرحمن فرامرزى كه مانند ساير مقالات ايشان تند ، آتشين ، مؤثر ، در عين حال ، آموزنده و منعكس‌كننده حقايق است ، كه در روزنامه كيهان ، شماره 8550 ، مورخ 22 ، دى ماه 1350 درج شده است . قسمتى از آن را كه مربوط به افراط در تجويز داروها است ، نقل مىكنيم :\r\nاطباى ايرانى بيش از اطباى مجرب فرنگى ، دوا تجويز مىكنند ، زيرا تقريبا اطباى مجرب و مسن فرنگ هيچ دوا نمىدهند . من خودم در انگلستان و فرانسه مكرر براى معالجه رفته‌ام . در انگلستان هيچ به من دوا ندادند و يك پروفسور پيرمرد به من گفت كه من هم مىتوانم مقدارى به شما دوا بدهم ولى هيچ طبيب با وجدانى به شما دوا نمىدهد . بعد چند قرص به من داد و گفت اگر ديديد خيلى احساس احتياج به دارو مىكنيد گاهى از اين قرص‌ها بخوريد و من آن قرص‌ها را به ايران آوردم ولى اصلا نخوردم . در فرانسه دارو دادند ولى بسيار كم و يك‌بار كه از من خون مىرفت در بيمارستان فوش ، بيست روز بلكه چيزى زيادتر زير آزمايش قرار دادند ولى آخر دوا ندادند و گفتند براى اين كه نفهميديم چيست . در ايران زياد دوا مىدهند و گاهى وقتى نسخه دكتر را به داروخانه مىبرند ، داروخانه يك صندوق به شما دوا مىدهد .\r\nولى البته همان‌طور كه تجويز افراطى داروها زيان‌هايى در بر دارد ، خوددارى از تجويز داروها نيز ، هنگامى كه مصرف آن‌ها لازم باشد ، مسلّما زيان‌آور است . اينكه اروپاييان ، حتىالامكان ، از دادن دارو خوددارى مىكنند و به اين ترتيب ، بيماران را كم‌وبيش به طبيعت وامىگذارند ، فقط و فقط به علت\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nترس از عوارض جانبى و سمّيت داروها است كه عملا خطرات نامحدود آن‌ها را مشاهده كرده‌اند و اگر جز اين بود اين همه سمپوزيوم‌ها و كنگره‌هاى بين المللى براى جلب توجه جهانيان به زيان داروها تشكيل نمىشد و هرچند سال يك بار تعدادى ، از داروها از فارماكوپه‌ها خارج نمىشد ولى اين تحريم كردن‌ها و اين عدم تجويز داروها جز يك مبارزه منفى ، چيز ديگرى نيست و به هيچ وجه ، علاج واقعى درد نيست و معماى لاينحل دارو را حل نمىكند .\r\nتنها راه نجات از اين بن‌بست عجيب ، كه به راستى همه محافل پزشكى جهان را به زانو درآورده است ، اين است كه با تمهيداتى ، زهر داروها را بگيرند و كارى كنند كه دارو اصولا ضرر و خطر و اثر سمّى نداشته باشد و براى انجام اين امر ، هيچ چاره‌اى جز تجديدنظر در مقدار خوراك داروها وجود ندارد .\r\nدر اينجا ، باز اين ضرب‌المثل معروف « همه چيز سم است ، در صورتى كه به اندازه مصرف نشود » را به ياد مىآوريم كه براى توضيح مطلب ، به كتاب فارماكولوژى پزشكى گيتى مراجعه مىكنيم ، درست توجه فرماييد . در صفحه 29 مىنويسد :\r\nداروها را از نظر چگونگى تأثير به دو دسته مىتوان تقسيم كرد :\r\n1 . با اثر برگشت‌كننده و موقتى : در صورتى كه دارو با مرگ بافتى و تشريحى سلول يا عضله يا بدن توأم نباشد ، مجددا با خنثى و دفع شدن تدريجى دارو عمل از دست‌رفته عضو برگشت مىكند « 1 » .\r\n2 . با اثر غير قابل برگشت و دايمى : در صورتى كه تحريك شديد سلول « 2 » موجب تحليل و تجزيه و مرگ بافتى شود ( سموم ، شيمىدرمانى در بيمارىهاى ميكروبى ) ، ديگر زندگى سلول غير قابل برگشت « 3 » است ،\r\n\r\n\r\n","description":"","footnote":"\r\n( 1 ) .  Reversible \r\n( 2 ) .  Irritation \r\n( 3 ) .  Irreversible \r\n","page_name":" 300 ","page_number":300},
  {"content":"\r\n\r\nچه سلول يا به شكل ماده چركى به خارج باز مىشود يا به جاى آن بافت ليفى جانشين مىشود .\r\nپس به‌طورى كه ملاحظه مىفرماييد ، داروى بىضرر و بىخطر ، به عبارت ديگر ، داروى ايده‌آل ، دارويى است كه اثر برگشت‌كننده داشته باشد ، يعنى ، دارو پس از اينكه اثر كرد ، سپس ، تدريجا ، از بدن دفع شد ، عمل از دست رفته برگشت كند . خلاصه اينكه اثر مفيد دارو ظاهر شود ، بدون اينكه لطمه‌اى به عمل اعضا زند و يا ضايعه تشريحى و بافتى ايجاد كند . ولى هرگاه دارو اثر بازگشت‌كننده نداشته باشد به‌منزله سم محسوب مىشود و ضرر و خطر خواهد داشت كه اگر حاد و شديد باشد باعث مرگ مىشود و اگر به‌طور تدريجى ، اثر كند بافت ليفى و تصلب تدريجى اعضاى بدن و پيرى زودرس يا خطرات جبران‌ناپذير ديگرى ايجاد مىكند و آثار شومى از خود به جا مىگذارد .\r\nضمنا مىدانيم كه داروها براى اينكه در بدن تأثير كنند بايد روى بافت‌ها تثبيت شوند . با در نظر گرفتن اين مطلب ، توجه خوانندگان را به عبارت مندرج در صفحه 30 همان كتاب ( فارماكولوژى ) جلب مىكنيم : « تثبيت بعضى داروها به مقدار كم قابل برگشت و به مقدار زياد غير قابل برگشت است » .\r\nچنان‌كه ملاحظه مىشود ، براى اينكه دارو تأثير بازگشتنى داشته باشد و هيچ‌گونه زيانى متوجه بيمار نكند ، بايد مقدار استعمالش كم باشد . متأسفانه ، تقريبا كليه داروهاى رايج كنونى ، كه مقدار مصرفشان در كتاب‌هاى فارماكولوژى نوشته شده است و پزشكان معمولا در حدود آن مقدار تجويز مىكنند و به آن مقدار مجاز « 1 » مىگويند ، به اندازه‌اى است كه مخصوصا بر اثر تكرار و طول مدت استعمال ( در بيمارىهاى مزمن ) ضايعات جبران‌ناپذير و غير قابل بازگشت در بافت‌ها ايجاد مىكند و بنابراين زيان‌بخش‌اند . پس باز مسئله مقدار مطرح\r\n\r\n\r\n","description":"","footnote":"\r\n( 1 ) .  Dose therapeutique \r\n","page_name":" 301 ","page_number":301},
  {"content":"\r\n\r\nمىشود و ناگزير يكى از بزرگ‌ترين راه‌ها براى از بين بردن ضرر داروها ، كم كردن از مقدار مجاز آن‌ها است .\r\nدر ضمن ، راه ديگرى هم براى از بين بردن ضرر داروها وجود دارد و آن ، اين است كه هر دارو را با ماده مناسبى كه مصلح مىنامند مخلوط كنند و آن‌ها را با هم به كار برند كه در اين صورت ، ضرر دارو گرفته مىشود . بنابراين ، كم كردن از مقدار مجاز داروها و افزودن ماده مصلح به آن‌ها تنها ، راه چاره براى از بين بردن زيان داروها است و ما اينك در اصل دوم خواهيم ديد كه چگونه مىتوان به اين دو كار بزرگ توفيق يافت :\r\nاصل دوم : چگونه مىتوان به جاى تعداد زيادى از داروهاى كنونى كه سمّى و مضر و خطرناك هستند ، داروهاى سودمند و بىضررى به جامعه پزشكى عرضه كرد ؟\r\nتنها راه براى از بين بردن سمّيت ، ضرر و خطر داروهاى رايج كنونى و جانشين كردن داروهاى مفيد و بىضرر به جاى آن‌ها ، استفاده از يكى از مهم‌ترين قوانين فارماكولوژى است كه از نظر علمى و تجربى كاملا به اثبات رسيده است ، آن عبارت است از قانون اجتماع و همكارى .\r\nاجتماع « 1 » : عبارت است از استعمال چند دارو با هم .\r\nهمكارى « 2 » : عبارتست از تشديد و تقويت اثرات يك دارو به توسط اثرات داروى ديگر از همان گروه و اين خاصيت تقويت اثر را به اصطلاح علمى پوتانسياليزاسيون نامند . در كتاب فارماكولوژى پزشكى گيتى راجع به محسّنات اجتماع چند دارو با يكديگر در صفحه 46 چنين مىنويسد :\r\n1 . تقليل مقدار استعمال هركدام از آن‌ها\r\n\r\n\r\n","description":"","footnote":"\r\n( 1 ) .  Association \r\n( 2 ) .  Synergisme \r\n","page_name":" 302 ","page_number":302},
  {"content":"\r\n\r\n2 . حذف اثرات غير مطلوب ثانوى\r\n3 . تطويل اثر دارو\r\n4 . جلوگيرى از پيدايش كيفيت عادت\r\nهريك از محسنات چهارگانه بالا به نوبت خود بسيار مهم است ولى از همه مهم‌تر نخستين آن‌ها است كه عبارت از « تقليل مقدار استعمال هركدام از آن‌ها » مىباشد زيرا اجازه مىدهد كه مقدار هريك از داروها را كم كنيم بدون اين كه اثر دارو از بين برود يا كم شود و بديهى است كه از راه كم كردن مقدار استعمال دارو ، سمّيت ، ضرر و خطر آن هم كم مىشود .\r\nمثال : آستيل كولين به مقدار صد گاما موجب انقباض عضله پشت زالو مىشود . حال اگر مقدارى ازرين با آن مخلوط كنيم ، همان اثر انقباضى را با يك‌دهم گاما آستيل كولين به‌دست خواهيم آورد يعنى به مقدار هزار مرتبه كم‌تر .\r\nحذف اثرات غير مطلوب ثانوى نيز كه يكى از محسّنات اجتماع داروها است اهميت فوق‌العاده زياد دارد ، زيرا تقريبا بدون استثنا كليه داروهاى رايج كنونى داراى عوارض جانبى و سمّيت مىباشند و كمال مطلوب پزشكان و داروسازان اين است كه داروهايى كه براى درمان به كار مىبرند عوارضى ايجاد نكند و زيانى به بيمار نرساند ولى با كمال تأسف بايد بگوييم كه تمام مطالعات و تحقيقات دانشمندانى كه براى خنثى كردن زيان داروها از راه اجتماع‌هاى دارويى رنج‌هاى فراوان برده‌اند ، نقش بر آب شده بلكه مىتوان گفت ضرر بسيارى از داروها را بيش‌تر هم كرده‌اند بنابراين بايد اذعان كنيم كه شيمىدرمانى نتوانسته است از طريق اجتماع‌هاى دارويى براى خنثى كردن ضرر استفاده كند .\r\nبراى اثبات اين كه دانشمندان كنونى از عهده حل اين مسئله برنيامده‌اند و ضمنا جهت پيدا كردن يك راه حل منطقى و عقلايى براى رفع اين مشكل\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nكه از نظر علمى كاملا قابل قبول باشد بايد ببينيم كه اجتماع‌هاى دارويى بر چند قسم است .\r\nبا مراجعه به كتاب فارماكولوژى پزشكى ، صفحه 45 چنين مىخوانيم :\r\nاجتماع‌هاى دارويى دو قسمند :\r\n* طبيعى ( مواد مؤثر مختلف در گياهان )\r\n* مصنوعى ( استعمال چند نوع مسهل يا چند نوع ماده بىهوش‌كننده و غيره ) .\r\nگياهان دارويى تا اواخر قرن نوزدهم در سراسر جهان براى درمان بيمارىها به كار مىرفت ولى كم‌كم ، شيمىدرمانى كه از اوايل قرن نوزدهم شروع شده بود جاى آن را گرفت و به مرور زمان ، از تعداد گياهان دارويى كم و به تعداد داروهاى شيميايى افزوده شد . ابتدا مواد مؤثر گياهان دارويى ، يعنى ، آلكالوئيدها و گلوكوزيدها را از گياهان استخراج مىكردند و در طب به كار مىبردند ، سپس همين مواد را از راه سنتز در لابراتوارها ساختند و علاوه بر اين‌ها ، كم‌كم بعضى از داروهاى شيميايى ديگر را نيز به طريق سنتز در لابراتوارها به‌دست آوردند و در نيمه دوم قرن بيستم ، تعداد داروهاى ساخت لابراتوارها ، بىنهايت زياد شد و در بعضى از كشورهاى اروپا رقم آن از سىهزار هم تجاوز كرد .\r\nانگيزه اوليه براى استخراج مواد مؤثر گياهان دارويى ، اشتياق عجيبى بود كه شيمىدان‌هاى اروپا تقريبا از 150 سال پيش به اين طرف ، براى كشف اجسام تازه داشتند و چون در آن ايام رقابت‌هاى علمى بسيار شديدى بين ملل مختلف اروپا وجود داشت شيمىدان‌ها در هر كشور سعى مىكردند ، زودتر از شيمىدان‌هاى ساير كشورها اجسام جديدى را كشف كنند . خلاصه ، به اين ترتيب بود كه مرفين را از ترياك ، كينين را از كنكينا ، ديژيتالين را از ديژيتال ، آتروپين را از بلادن ، ساليسين را از پوست بيد سفيد ، كوكائين را از برگ‌هاى\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nكوكا و چندين آلكالوئيد و گلوكزيد را از گياهان ديگر استخراج كردند و هرگاه كه ماده مؤثر تازه‌اى را از يك گياه كشف مىكردند ، آن‌قدر به هيجان مىآمدند كه حدى بر آن متصور نبود . بىانصافى است اگر گفته شود كه دانشمندان آن زمان ، در كارهاى خود ، انگيزه مادى داشتند ولى كم‌كم جهان داروسازى رنگ ديگرى به خود گرفت و شركت‌هايى از سرمايه‌داران براى تهيه و فروش دارو ، نه تنها در بازارهاى اروپا بلكه در سراسر جهان تشكيل شد و از اين راه بهره‌هاى گزاف بردند .\r\nبراى اينكه نمونه‌اى از فعاليت‌هاى اوليه لابراتوارهاى داروسازى كه انگيزه سودجويى در آن‌ها كاملا به چشم مىخورد ، معلوم شود ، بايد گفت كه يك مرد سرمايه‌دار آلمانى ، به نام فردريك باير ، يك كارخانه رنگ‌سازى در شهر البرفلد آلمان داشت كه تا سال 1888 ، منحصرا به تهيه و فروش رنگ مىپرداخت .\r\nچون شيمىدان‌هاى معروفى در اين كارخانه براى تهيه رنگ‌هاى مختلف به كار مشغول بودند ، قسمت كوچكى از اين كارخانه را نيز به تهيه دارو اختصاص دادند و شيمىدان‌ها در آن به ساختن دارو مشغول شدند و نخستين فرآورده دارويى اين كارخانه به نام فناستين در سال 1888 وارد بازار شد .\r\nدر نوزدهم فوريه همين سال ، در يكى از مهمانخانه‌هاى برلين ، هشت تن از اعضاى شوراى ادارى كارخانه ، به رياست فردريك باير ، تشكيل جلسه دادند و با علاقه خاصى به گزارش باير ، مؤسس و مدير اين كارخانه ، دربارهء كشف فناستين كه از راه سنتز ساخته شده بود گوش مىدادند . انعكاس كشف فناستين كه ضد تب و ضد درد بود سروصدايى در محافل پزشكى و داروسازى به وجود آورده بود و باير در اين جلسه ، پيشنهاد كرد كه فعلا روزى 20 كيلوگرم از اين داروها ساخته شود و اظهار اميدوارى كرد كه به زودى ، اين دارو شهرت جهانى خواهد يافت و واقعا هم همين‌طور شد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nزيرا هنوز هم پس از گذشت هشتاد سال از آن تاريخ و كشف هزاران داروى گوناگون ، باز فناستين در همه كشورها ، همراه قرص‌هاى  A . P . C  به عنوان مسكن و تب‌بر مصرف مىشود .\r\nكارخانه باير ، رقيب سرسختى به نام هوخست داشت . مدير اين لابراتوار داروسازى وقتى كه ديد باير دارويى به نام فناستين ساخته و شهرت پيدا كرده است به فعاليت پرداخت . او هم داروى ضد تب و ضد دردى به نام آنتى پيرين به بازار وارد كرد . در اپيدمى گريپ كه به سال 1889 همه اروپا را فراگرفت ، آنتى پيرين و فناستين مصرف عمومى در سراسر كشورهاى اروپا پيدا كرد و سپس به همه نقاط جهان راه يافت .\r\nيك داروساز آلمانى در آن عصر ، مشاهدات خود را دربارهء آنتىپيرين چنين مىنويسد :\r\nدر مدت هشت الى ده روز ، از صبح خيلى زود تا چند ساعت از شب گذشته ، من در قسمت عقب داروخانه خود ، واقع در شهر اشتوتگارت ، به پيچيدن نسخه‌ها براى بيماران مشغول [ بودم 
  ] و كارم فقط منحصر به اين بود كه روزى 700 الى 800 بسته آنتىپيرين بدهم ، در آخر شب هم موجودى آنتىپيرين در داروخانه به اتمام رسيده بود .\r\nچون فناستين و آنتىپيرين مصرف روزافزون پيدا كرد ، كارخانه‌هاى باير و هوخست ناچار شدند تشكيلات و ابزار و دستگاه لابراتوارهاى خود را براى تهيه مقادير زيادى از اين داروها توسعه دهند و چون سودهاى هنگفتى از اين دو دارو بردند ، لذت بهره‌بردارى از سرمايه زير دندان آن‌ها مزه كرد و با تلاش‌هاى پيگير و فعاليت‌هاى شبانه‌روز ، به ساختن داروهاى شيميايى و سنتتيك ، يكى پس از ديگرى ، اقدام كردند و اين بود كه به يك‌باره علم طب و صنعت داروسازى ، تحت الشعاع تجارت و اسير سرپنجه صاحبان ليره و دلار شد و كاملا رنگ مادى به خود گرفت .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nآيا اگر فردريك باير امروزه زنده بود و در مطبوعات علمى مىخواند كه 250 تن از پزشكان معروف اروپا عضو مجمع اروپايى مطالعه در مسموميت داروها در استكهلم ، پايتخت سوئد ، گرد هم آمده‌اند و مىگويند ؛ فناستين سم كليه است و طبق آمارهاى دقيق معلوم شده است كه در بين سال‌هاى 1963 تا 1965 يعنى در مدت 2 سال بيست نفر در سوئد به علت عوارض كليوى درگذشتند كه مرگ آنان بر اثر مصرف فناستين تشخيص داده شده است . اگر او امروز زنده بود و كتاب فارماكولوژى بالينى ، تأليف گروه استادان دانشگاه گلاسكو را مىخواند كه در آن نوشته شده است : طبق مدارك موجود ، فناستين آنمى هموليتيك ايجاد مىكند و در بعضى موارد نيز صدمات كليوى غير قابل جبران بر جاى مىگذارد ، آرى اگر اين‌ها را مىخواند آيا احساس ندامت و پشيمانى و فشار روحى از اينكه چنين داروى مضر و مسموم‌كننده‌اى را ساخته و در جهان رواج داده است نمىكرد ؟\r\nبارى ، از همان اواسط قرن نوزدهم ، به موازات پيشرفت سريع علم شيمى و ترقى صنايع داروسازى ، يك عده از محققان و صاحب‌نظران بزرگ در رشته پزشكى ، زنگ خطر را دربارهء ضررهاى داروهاى شيميايى و برترى گياهان دارويى به صدا درآورده بودند ، يكى از آن‌ها تروسو ، استاد علوم پزشكى و داروسازى ، از كشور فرانسه است كه در سال 1867 ، يعنى متجاوز از صد سال پيش ، به علت اكتشافات بزرگى كه داشته است ، هنوز هم نامش در كتاب‌هاى پزشكى باقى است . اين دانشمند بزرگ در يكى از سخنرانىهايش مىگويد در گياهان دارويى خواصى وجود دارد كه در مواد استخراج شدهء آن‌ها ديده نمىشود و بايد عين آن گياهان دارويى را تجويز كرد و از خواص درمان‌بخش آن‌ها بهره برد و مىگويد مرفين غير از ترياك و كينين غير از كنكينا و ديژيتالين غير از ديژيتال است و خواص گياهان دارويى بيش از خواص موادى است كه از آن‌ها گرفته مىشود . تصور نفرماييد كه اين سخن متعلق به صد سال پيش است و كهنه شده و از ارزش افتاده است ، بلكه امروز هم به قوت خود باقى است زيرا\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nرنه هازارد استاد دانشكده پزشكى پاريس ، در كتاب كلاسيك درمان‌شناسى و فارماكولوژى ، مطلبى در اين‌باره مىگويد كه ما ترجمه آن را در كتاب درمان‌شناسى و فارماكولوژى ، تأليف دكتر احمد عطايى از انتشارات دانشگاه تهران به اين عبارت مىخوانيم :\r\nدرمان‌شناسى جديد يك عده از عناصر درمانى خود را از عالم گياه مىگيرد و هر قدر طرق صنعتى و وسايل شيميايى و شيمى ساختگى تكميل مىگردد به جاى گياه اصلى ، عصاره يا جوهر آن را مانند آلكالوئيدها و گلوكزيدها به كار مىبرند ولى اين نكته را بايد در نظر داشت كه اين قبيل عصاره‌هاى مؤثر فقط يك جز از كل گياهى كه از آن عصاره‌كشى شده تشكيل مىدهد ، مثلا مرفين تمام ترياك و يا ديژتالين تمام برگ ديژيتال را تشكيل نمىدهد .\r\nدكتر ابو تراب نفيسى ، استاد دانشگاه پزشكى دانشگاه اصفهان ، نيز در يكى از مقالات خود مىنويسد :\r\nبا پيشرفت‌هاى طب جديد ، مسلم شده است كه داروهاى موجود در طبيعت اعم از گياهى يا حيوانى به صورت قابل جذب‌تر ، طبيعىتر و موافق‌تر با طبع موجود بوده و مسلّما اثراتش با اثرات مواد سنتزى كه اكثرا مغاير با طبع مىباشند اختلاف دارد . وانگهى در بسيارى از مواد طبيعى ، ماده عامل يكى نبوده و متعدد است و از مجموع عوامل مزبور اثر درمانى مستفيد مىشود بنابراين براى شناساندن داروهاى شقّ اخير است كه بايستى كوشش نمود .\r\nاكنون مىخواهيم ببينيم ، پس از صد سال ، كه از آغاز غوغاى سرسام‌آور صنايع عظيم داروسازى جهان مىگذرد و در تمام اين مدت دراز ، هزاران دانشمند بزرگ مجهز به انواع وسايل علمى و متكى به ميلياردها دلار و ليره سرمايه كه براى انجام تحقيقات علمى ، به منظور تهيه فرآورده‌هاى صنعتى و سنتز مواد شيميايى ، به جنگ طبيعت و محصولات طبيعى رفته و ده‌ها هزار\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nدارو به جهان پزشكى عرضه كرده‌اند ، امروز حاصل كارشان چيست ؟ و نتيجه نهايى عمليات دسته‌جمعى اين همه مديران فنى لابراتوارهاى بزرگ دنيا در برابر يگانه مدير فنى كارگاه گياهان دارويى كه طبيعت صامت است از نظر مقايسه در كفه سود و زيانى كه به بشريت رسانده‌اند چگونه و بر چه منوال است ؟\r\nبراى انجام اين امر ما آسپيرين را انتخاب كرده ، خواص آن را با خواص يك گياه دارويى ، كه آن هم مانند آسپيرين اثر مىكند و همان موارد استعمال را دارد ، از نظر سود و زيان مىسنجيم . علت انتخاب آسپيرين در بين همه داروها به دو دليل است :\r\nدليل اول : آسپيرين دارويى است كه 72 سال پيش ساخته شده و در اين مدت طولانى ، بيش از هر داروى ديگرى ، در همه كشورهاى جهان مصرف داشته است به‌طورى كه در قوطى هر عطارى و در هر خانه‌اى پيدا مىشود و ميليون‌ها نفر از افراد بشر آن را خورده و مىخورند و چنان‌كه در مجله لانست ، مورخ اول نوامبر 1968 ، درج شده مصرف است ، قرص آسپيرين ، فقط در انگلستان ، هر سال ، به مقدار 4 ميليارد قرص است كه به‌طور متوسط ، هر فردى 90 قرص در سال مصرف مىكند . وقتى كه مصرف آن فقط در انگلستان اين اندازه زياد باشد ، معلوم است كه تعداد كل مصرفى آن در سراسر جهان چقدر خواهد بود . داروى مسكن و ضد دردى كه اين همه مصرف دارد ، آن هم در طول مدتى به اين درازى ، عده زيادى از محققان علوم پزشكى و داروساز آن را مورد مطالعه و تحقيق قرار داده‌اند ؛ امروز مىتوان كاملا به نتايج مطالعات آنان از نظر سود و زيان اين دارو استناد كرد .\r\nدليل دوم : آسپيرين نسبت به داروهاى ديگر كم‌ضررتر است و به اين جهت در طول مدت 70 سال از فارماكوپه‌ها خارج نشده است ، در حالى كه صدها دارو كه مدتى كم‌وبيش طولانى رايج بوده‌اند ، به علت ضرر و خطرشان از\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nگردونه خارج شده‌اند . با اين حال ، مقايسه آسپيرين ، كه داروى نسبتا كم‌ضررى است ، با يك گياه دارويى كه اثرش مشابه اثر آسپيرين است جالب خواهد بود .\r\nاگر بخواهيم بدانيم كه منشأ اصلى آسپيرين چيست و اين دارو از چه ماده‌اى درست شده است بايد به « پوست بيد » توجه كنيم .\r\nپوست بيد قرن‌ها همان موارد استعمالى را داشت كه آسپرين را ، به مدت 70 سال پيش تاكنون ، درست براى همان منظور به كار مىبردند . در سال 1805 يك نفر شيمىدان به نام به لاگرانژ پوست بيد را تجزيه كرد و مواد زير را در آن يافت :\r\nاسيد گاليك ، تانن ، رزين ، يك ماده تلخ و يك ماده سبز رنگ . در سال 1825 فونتانا ، داروساز ايتاليايى ماده تلخ محتوى در پوست بيد را كه يك گلوكزيد است جدا كرد و به نام ساليسين ناميد . در سال 1838 پيريا از ساليسين ماده‌اى به نام اسيد ساليسيليك به‌دست آورد . در سال 1874 كولبه ، شيمىدان آلمانى ، اسيد ساليسيليك را از راه سنتز در لابراتوار تهيه كرد . مقارن با همين اوقات ، شيمىدان‌هاى فرانسوى ، ملح سديم اسيد ساليسيليك يعنى ساليسيلات دوسود را به‌دست آوردند . در سال 1899 درزر ، شيمىدان آلمانى ، در كارخانه باير از اسيد ساليسيليك ماده‌اى به نام اسيد آستيل ساليسيليك به دست آورد و نام آن را آسپيرين گذاشت .\r\nكليه اين مواد ؛ يعنى پوست بيد ، ساليسين ، اسيد ساليسيليك ، ساليسيلات دوسود و اسيد آستيل ساليسيليك ( آسپيرين ) در طب به عنوان ضد درد و التهاب رماتيسمى مصرف شده است ولى پوست بيد پس از كشف ساليسين خودبه‌خود از گردونه خارج شد و ساليسين و اسيد ساليسيليك نيز به علت ضررهايى كه داشتند پس از مدت كوتاهى كه براى درمان رماتيسم به كار رفتند ، از مصرف افتادند و فقط ساليسيلات دوسود و آسپيرين باقى ماند كه هنوز هم براى درمان رماتيسم در همه كشورها متداول و معمول است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاكنون ما مىخواهيم اين دو دارو ، يعنى ، آسپيرين و ساليسيلات دوسود را با پوست بيد از نظر خواص درمان‌بخش و سود و زيانى كه براى بشريت دارند ، بسنجيم ولى قبلا بايد يادآور شويم كه روشن شدن اين موضوع به‌منزله كليد حل معماى لاينحل همه داروها خواهد بود . هم‌چنان كه اگر اسرار درونى اتم ، فقط يك اتم ( يعنى آن جزء بىنهايت كوچك و ناچيز از ماده كه در حساب نمىآيد ) كشف شود ، در حقيقت ، اسرار همه كائنات كشف شده است . پس موضوع فقط مربوط به مقايسه بين پوست بيد و آسپيرين يا ساليسيلات دوسود نيست بلكه اگر اين مقايسه آن‌طور كه بايد و شايد به عمل آيد ، راه براى ارزشيابى كليه گياهان دارويى باز خواهد شد .\r\nمىگويند دنياى امروز ، دنياى منطق و براهين عقلى و استدلالات علمى است . اگر در دوران جاهليت عرب ، يا در ميان اقوام نيمه‌وحشى جنگل‌هاى آفريقاى مركزى ، افراد هر قبيله ايمان راسخ و محكمى به رئيس قبيله خود يا جادوگر قبيله داشتند و هرچه آن‌ها مىگفتند . بدون چون‌وچرا و از روى تعصب مىپذيرفتند ( به علت همين تعصب جاهلانه و بدون منطق علم و عقل بوده است كه جنايت‌هاى هولناك و قتل عام‌هاى بزرگى در اثر اختلافات و دو دستگىهاى مذهبى و مسلكى در تاريخ گذشته بشر به وقوع پيوسته است ) ، امروز در دنياى متمدن كنونى چنين شهرت دارد كه ديگر از آن تعصب‌ها اثرى نمانده است و دنياى امروز ، دنياى منطق و عقل است و تا مطلبى از روى دليل و برهان و مستندات علمى بر كسى معلوم نشود ، به آن ايمان پيدا نمىكند .\r\nولى با يك بررسى دقيق در جامعه‌شناسى و روان‌شناسى به اين نتيجه مىرسيم كه امروز گرچه دوران آن تعصب‌هاى وحشيانه سپرى شده است ، سادگى طبع غرايز فطرى بشر كه تغيير نكرده است . امروز نيز مانند هزاران سال پيش ، بلكه به مراتب بيش از زمان‌هاى قديم ، علل و عواملى در كليه جوامع بشرى وجود\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nدارد كه از نظر روان‌شناسى ، حجاب عقل مىشوند و چشم را كور مىكنند و مانع درك حقيقت شوند .\r\nيكى از موانعى كه بر سر راه درك حقيقت قرار گرفته است همانا يك سلسله افكار و احساسات و اعتقادات نادرست و غير منطقى است كه متأسفانه از راه تلقين و تبليغات در اذهان جا داده‌اند و اين عقايد باطل طورى افكار عمومى را تسخير كرده كه محلى براى درك حقايق باقى نگذاشته است و به‌طورى كه استاد ابراهيم خواجه نورى ، روانشناس نامى ، گفته است ( در روزنامه اطلاعات ، شماره 13614 ، 12 مهرماه 1350 ، مكتوب پانصدودهم ) :\r\nاين ، به‌هيچ‌وجه ، كافى نيست كه مطلب ما درست و صحيح و منطقى و مفيد باشد تا مردم هم حرف ما را درست و صحيح و منطقى و مفيد بشنوند و به آن اعتقاد پيدا كنند . اين نكته‌اى است كه در فن و هنر تبليغ به اثبات رسيده است كه هركس هرچه مىشنود تا آن را با پيش‌داورى خود و معتقدات مخلوط و ممزوج نكند و آن را با زمينه ذهنى خود هم‌رنگ نسازد ممكن نيست اجازه بدهد به قلب و احساسش وارد شود .\r\nمتأسفانه ، همين پيش‌داورىها در جهان سراپا دروغ و خدعه و نيرنگ كنونى حجاب عقل و مانع درك حقايق شده است . يكى از محققان بزرگ ، به نام آبل جونز ، در كتاب باارزش خود به نام جست‌وجوى حقيقت مىنويسد :\r\nروزگار كنونى دوران دروغ‌ها است . در تاريخ جهان هرگز رخ نداده است كه مردان و زنان و جوانان و كودكان دروغ‌هاى بسيارى مانند آنچه كه در دوران ما به ايشان گفته شده است شنيده و خوانده باشند . در روزگاران گذشته ، دروغ‌ها به كندى از انسانى به انسان ديگر منتقل مىشد ولى امروز بزرگ‌ترين دروغ‌گويان جهان ممكن است در سراسر كره زمين ، شنوندگان و خوانندگان فراوان داشته باشند اما در عين حال ، آنان كه از شنيدن و خواندن دروغ اشباع شده يا به جان آمده‌اند ، مشتاق معرفت\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nحقيقت‌اند و ازاين‌رو ، به‌جا است كه ببينيم حقيقت را چگونه و كجا و تا چه اندازه مىتوان شناخت .\r\nاين همه مقدمه طول و تفصيل و زمينه‌سازى براى اين است كه هرچه فكر مىكنم مىبينم به اين سهولت و سادگى نمىتوانم حقايقى را كه متكى به منطق عقل و دلايل علمى غير قابل انكار و مستند به مداركى روشن‌تر از آفتاب است بيان كنم ، زيرا مىبينم همان پيش‌داورىهاى باطل كه بر اثر تبليغات سراپا دروغ مانند علف‌هاى هرز در اذهان عمومى رخنه كرده و در تاروپود وجود مردم ريشه دوانيده است ، هم‌چون سد اسكندر مانع درك حقيقت است .\r\nشما را به خدا ، به من بگوييد چگونه و با چه نيرويى مىتوانم ثابت كنم كه آن سكه‌هاى قلبى كه در دست شما است و آن‌ها را به تصور اينكه طلاى ناب است به جان خود چسبانده‌ايد و يك لحظه از خود دور نمىكنيد ، از مس هم بىارزش‌تر است و آن سكه‌هاى طلاى حقيقى را كه همسنگ با جواهرات قيمتى است به تصور اين كه بىارزش است دور ريخته‌ايد .\r\nاگر حاضر به شنيدن حقيقت هستيد ، پس مىگويم كه آسپيرين و ساليسيلات همان سكه‌هاى قلبى هستند كه نه تنها ارزش مس را ندارند بلكه قاتل جان شما هم به شمار مىروند ؛ در حالى كه پوست بيد در حكم آن جواهر گران‌بهايى است كه به هيچ وجه ، نمىتوان روى آن قيمت گذاشت ، ولى شما آن را از بىخبرى و بىاطلاعى دور انداخته‌ايد و ارزشى براى آن قايل نيستيد .\r\nمسئله اين است كه بين دو دارو كه منفعتشان از لحاظ درمان بيمارىها يكسان باشد ولى يكى از آن‌ها سمّ و عوارض جانبى زيان‌بخش دارد و ديگرى بىضرر است ، كدام را بايد انتخاب كرد ؟ مسلّما ، آن را كه بىضرر است بايد انتخاب كرد . حال ، سود و زيان آسپيرين ، ساليسيلات دوسود را با سود و زيان پوست بيد مىسنجيم تا ببينيم كدام‌يك براى درمان سزاوارترند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nالف ) خواص درمان‌بخش آسپيرين\r\nآسپيرين داراى خواص ضد درد ، ضد تب عمومى و ضد التهاب رماتيسمى است ( فارماكولوژى پزشكى گيتى ، صفحه 124 ) .\r\n\r\nب ) خواص درمان‌بخش ساليسيلات دوسود\r\n1 . اثر ضد التهاب و احتقان : ساليسيلات دوسود اثر ضد التهاب رماتيسمى دارد ، در ظرف 24 ساعت ، موجب رفع علايم آن ( دردى ، قرمزى ، تورم ، تب ) مىشود . اين اثر به واسطه خاصيت ضد هيالورونيداز انجام مىگيرد .\r\nساليسيلات بيمارى رماتيسم را درمان اساسى نمىكند و مانع از بروز عوارض قلبى آن نمىشود .\r\n2 . اثر ضد درد و حرارت : اثر عمومى ضد تب و ضد درد عمومى ساليسيلات دوسود ناشى از اثر روى مراكز عصبى تالامو هيپوتالاموس است و اين اثر اصلى آن بسيارى از علايم مسموميت ناشى از آن را توجيه مىكند ، ولى چون ساليسيلات‌ها بر روى درد و تب بيمارىهاى غير رماتيسمى نيز مؤثرند ، بنابراين نمىتوان آن‌ها را به عنوان محك درمانى رماتيسم مفصلى حاد به كار برد .\r\n3 . اثر دفع اسيد اوريك : ساليسيلات موجب جلوگيرى از جذب مجدد اسيد اوريك در لوله‌هاى ادرارى و بنابراين افزايش دفع آن از ادرار و نقصان اورات خون در نقرسىها مىشود ( فارماكولوژى پزشكى گيتى ، صفحه 584 ) .\r\nچنان‌كه قبلا گفتيم لاگرانژ پوست بيد را تجزيه كرده و در آن يك ماده مؤثر تلخ پيدا كرد . فونتانا ماده تلخ را كه يك گلوكزيد است از پوست بيد جدا كرد و نام آن را ساليسين گذاشت ، سپس از ساليسين ، اسيد ساليسيليك و ساليسيلات دوسود و آسپرين را به‌طور صنعتى در لابراتوارها ساختند . خلاصه آنكه اگر قدرى پوست بيد را در آب جوشانده و صاف كنيم در اين جوشانده ضمن مواد مختلفى كه موجود است ساليسين هم وجود دارد كه مادر تركيبات ساليسيله است .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nدر قرن نوزدهم ، پزشكان اروپا تب و التهاب رماتيسمى را با پوست بيد درمان مىكردند و پس از اينكه ساليسين را از پوست بيد استخراج كردند ، رماتيسم را به وسيله ساليسين معالجه كردند و نيز پس از به‌دست آوردن اسيد ساليسيليك رماتيسم را با اين ماده شيميايى درمان مىكردند ولى چون عوارض جانبى و سمّيت ساليسين و اسيد ساليسيليك زياد بود ، پس از تهيه ساليسيلات دوسود ( و پس از آن آسپرين ) تجويز ساليسين و اسيد ساليسيليك متروك و به جاى آن‌ها دوسود و آسپرين جانشين شد .\r\nاگر به دايرة المعارف علوم پزشكى « 1 » كه در اواخر قرن نوزدهم ، 700 تن از معروف‌ترين دانشمندان فرانسه در صد جلد تدوين كرده‌اند ، مراجعه كنيم ؛ در مبحث مربوط به ساليسين چنين مىخوانيم :\r\nدو تن از پزشكان آلمان به نام مكلگانو و سناتور در سال 1877 ، ساليسين را براى درمان رماتيسم حاد مفصلى تجويز كردند و مطالعاتى روى آن انجام دادند و نتايجى گرفتند . آن‌ها دريافتند كه هر قدر رماتيسم بيش‌تر حاد باشد ساليسين بيش‌تر نتيجه مىدهد و در 24 ساعت الى 48 ساعت ، علايم آن را تخفيف مىدهد ، درد تسكين مىيابد سپس قطع مىشود . اگر ساليسين را در ابتداى مرض و هرچه زودتر تجويز كنيم مرض را با سرعت بيش‌ترى درمان مىكند همان‌طور كه كينين مالاريا را درمان مىكند . استعمال مفيد و مؤثر اسيد ساليسيليك و ساليسيلات‌هاى قليايى در رماتيسم پديده‌اى است كه نزديك به عمل ساليسين است « 2 » .\r\nو اين جمله نيز از دايرة المعارف علوم پزشكى ، جلد 85 ، صفحه 270 شنيدنى است :\r\n\r\n\r\n","description":"","footnote":"\r\n( 1 ) .\r\n Dictionnaire Encyclopediaque des Sciences Medicales \r\n( 2 ) . به مناسبت اهميت مطلب ، عين جمله اخير را به زبان فرانسوى كه در متن دايرة المعارف مندرج است نقل مىكنيم :\r\n \" L ? Emloi utile de l , acide salicylique et des salicylates alcalins contre le rhumatisme est un fait a rapprocher de cette indication de la salicine \r\n","page_name":" 315 ","page_number":315},
  {"content":"\r\n\r\n« آنچه دربارهء ساليسين شرح دادم با تمام جزئياتش در مورد پوست بيد هم صدق مىكند ، زيرا خواص سودمند پوست بيد مربوط به اين گلوكزيد است » .\r\nاين اقرار صريح نشان مىدهد كه پوست بيد درست مانند ساليسين اثر مىكند و ساليسين نيز چنان‌كه قبلا گفتيم همانند اسيد ساليسيليك و ساليسيلات دوسود براى درمان رماتيسم حاد مفصلى سودمند و مؤثر است و بسيار جالب توجه است كه آنچه سناتور ، در سال 1877 ، پيش در مورد خواص ساليسين شرح داده است كه در طى 25 تا 48 ساعت ورم ، درد و تب رماتيسمى را قطع مىكند ، همان مطلب را ما امروز در كتاب فارماكولوژى پزشكى گيتى ، صفحه 124 راجع به ساليسيلات دوسود مىخوانيم :\r\n« ساليسيلات دوسود در ظرف 24 ساعت درد ، قرمزى ، تورم و تب را قطع مىكند » . بنابراين ، پوست بيد به علت وجود ساليسين خواص ضد التهاب رماتيسمى و ضد درد و تب عمومى دارد .\r\nتصور نفرماييد كه فقط در قرن نوزدهم دانشمندان اروپا اثرات درمان‌بخش پوست بيد را در كتاب‌ها نوشته و به خواص ضد درد و تب عمومى و ضد رماتيسمى آن اشاره كرده‌اند ، بلكه در قرن بيستم - حتى در نيمه دوم اين قرن و زمانى نزديك به دوران ما - هم همين اعتراف ، صريحا ، در كتاب‌ها ديده مىشود . از جمله ، استاد دانشكده پزشكى پاريس در كتاب كلاسيك درمان‌شناسى و داروشناسى چاپ 1953 ، صفحه 800 ، دربارهء پوست بيد چنين مىنويسد :\r\nپوست بيد سفيد از زمان‌هاى قديم براى درمان رماتيسم حاد مفصلى تجويز مىشده است . بافته‌هاى علمى جديد حقانيت اين امر را تأييد مىكند ، زيرا پوست بيد داراى يك گلوكزيد ساليسيله به نام ساليسين است كه تحت تأثير عوامل هيدراتاسيون به گلوكز و الكل اسيد ساليسيليك تجزيه مىشود .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nما امروز مىدانيم كه مواد ساليسيله ( اسيد آستيل ساليسيليك و ساليسيلات دوسود ) نيز مانند ساير مواد دارويى ، پس از ورود به بدن ، در مايعات بافت‌ها و اعضا تأثير مىگذارد سپس از راه‌هاى مختلف و بيش‌تر از راه كليه دفع مىشود . لاوران - كه به واسطه كشف پشه مالاريا شهرت جهانى به‌دست آورد - نخستين دانشمندى بود كه كشف كرد ساليسين ( ماده مؤثر پوست بيد ) پس از ورود به بدن ، در گردش خون تجزيه و به اسيد ساليسيليك تبديل و از بول خارج مىشود ( دايرة المعارف علوم پزشكى ، جلد 85 ، صفحه 270 ) . پس از لاوران دانشمندان ديگر ، مخصوصا ، سناتور و ميلان گوبلر و چند تن ديگر اين مطلب را تأييد كردند و به اثبات رساندند كه پس از خوردن ساليسين و ورود آن در خون ، به اسيد ساليسليك تبديل و به زودى از بول خارج مىشود ، به‌طورى كه 15 تا 20 دقيقه پس از خوردن ساليسين اسيد ساليسيليك در بول ظاهر مىشود . امروزه نيز انجام اين آزمايش بسيار آسان است و براى اينكه به درستى آن اطمينان حاصل كنند ، ممكن است مقدارى ساليسين يا جوشانده پوست بيد به شخصى خورانده شود و پس از 15 تا 20 دقيقه بول او را آزمايش كنند ، مسلّما ، وجود مواد ساليسيله در بول او تأييد خواهد شد .\r\n« آنچه خوبان همه دارند تو تنها دارى ! » نه تنها ، در قرن نوزدهم گروهى از دانشمندان اروپا كه مهم‌ترين آن‌ها عبارت‌اند از ، مرات ، لنز ، اتنر ، استون ، گونز ، كاست ، ويلمت ، گيلبرت ، وائوتر ، برمر و . . . دربارهء خواص درمان‌بخش پوست بيد مطالعه و تحقيق كرده‌اند بلكه در قرن بيستم نيز عده زيادى از پزشكان اروپا كه كارشان ، منحصرا ، مطالعه و بررسى در خواص گياهان دارويى است ، به اين كار مشغول بوده‌اند و هستند ولى ما با بررسى دقيقى كه از يك سو ، در كتب پزشكى قديم ايران * 1 و از سوى ديگر در كتب گياهان دارويى تأليف استادان طب گياهى اروپا بررسى دقيقى كرديم * 2 معلوم شد كه اطلاعات قدما دربارهء\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nخواص گياهان دارويى ، به مراتب بيش از اطلاعات دانشمندان اروپا است و هر قدر زمان پيش مىرود و اكتشافات تازه‌اى توسط دانشمندان اروپا دربارهء خواص گياهان دارويى صورت مىگيرد ما مىبينيم كه پزشكان قديم ايران آن‌ها را در كتاب‌هاى خود شرح داده‌اند * 3 . مخصوصا ، اين راز پوشيده و عجيب بر ما آشكار مىشود كه پوست بيد به تنهايى ، كليه خواص درمان‌بخش اسيد سياليسيليك ، ساليسيلات دوسود و اسيد آستيل ساليسيليك ( آسپيرين ) را داراست .\r\nچنان‌كه مىدانيم اين سه دارو داراى خواص مشتركى هستند كه عبارت است از خاصيت ضد درد ، ضد التهاب رماتيسمى و ضد تب عمومى ، ولى هر كدام نيز جداگانه براى خود داراى خواصى هستند . مثلا ، اسيد سياليسيليك خاصيت ضد عفونى دارد كه ساليسيلات دوسود و آسپيرين اين خاصيت را ندارند . آسپيرين بيش از ساليسيلات دوسود ، خاصيت تسكين‌دهنده دردها را دارد ، سالسيلات دوسود بيش از ساليسيلات آن دو دارو خاصيت ضد نقرس دارد ولى پوست بيد ، از نظر ضد درد بودن مانند آسپيرين و از نظر ضد التهاب رماتيسمى و ضد نقرس مانند ساليسيلات دوسود و از نظر ضد عفونى و خواص كراتوليتيك همچون اسيد ساليسيليك است و اين‌ها را مىتوان با مراجعه به كتب پزشكى قديم ايران و تطبيق آن‌ها با كتب جديد ، به‌خوبى ، معلوم و مبرهن كرد و روشن شدن اين موضوع ، علاوه بر اينكه وسعت معلومات قدما را دربارهء خواص درمان‌بخش داروها نشان مىدهد ، دارا بودن چندين خاصيت درمانى را در پوست بيد آشكار مىسازد .\r\nناگفته نماند كه پزشكان اروپا تا اوايل قرن بيستم براى پوست بيد خواصى سواى ضد رماتيسم و ضد تب عمومى نمىشناختند و در قرن بيستم پس از مطالعاتى كه در زمينه مواد ساليسيله انجام گرفت ، بعضى خواص ديگر نيز براى اين گياه طبى قايل شدند . با اين حال ، هنوز هم از اين لحاظ به پاى قدما نمىرسند و كليه پزشكان قديم علاوه بر اينكه خواص ضد رماتيسم و ضد تب\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nعمومى بيد را ذكر كرده‌اند ، خواص ديگرى نيز براى آن بيان كرده‌اند كه البته به علت وجود مواد مؤثر گوناگون در اين گياه است . براى توضيح مطلب مىگوييم :\r\n1 . اسيد ساليسيليك ، چنان‌كه مىدانيم داراى خاصيت ضد عفونى است . در كتاب فارماكولوژى پزشكى گيتى ، ضمن شرح خواص اسيد ساليسيليك چنين مىنويسد : « اسيد ساليسيليك مانند فنل پنتوتنات ( از نظر مكانيسم اثر و وقفه توليد ) داراى اثر ضد عفونى است » .\r\nاين خاصيت ، پس از اينكه كولبه ، شيمىدان آلمانى ، به سال 1874 اسيد ساليسيليك را از راه سنتز به‌دست آورد ، بر دانشمندان معلوم شد . كولبه از مجاور كردن اسيد كربنيك با اسيدفنيك و سود محرق و فعل و انفعال آن‌ها ، اسيد سياليسيليك به‌دست آورد . به عقيده تيچبرن اسيد سياليسيليك در بدن تجزيه مىشود و اسيدفنيك جديد الولاده توليد مىكند ( هر ماده‌اى كه در حين فعل و انفعالات شيميايى توليد شود آن را جديد الولاده گويند مثل ئيدروژن جديد الولاده كه در شيمى زياد به آن برمىخوريم ) . اثر ماده جديد الولاده خيلى بيش‌تر و شديدتر از همان ماده است كه مدتى از توليد آن گذشته باشد .\r\nاز خاصيت ضد عفونى بودن اسيد سياليسيليك و اسيدفنيك ، هميشه در پزشكى استفاده مىشده است و هنوك كه مقاله اصلى دربارهء اسيد ساليسيليك در دايرة المعارف پزشكى نوشته ، آن را براى درمان اتيت چركى مؤثر دانسته است و مىنويسد : « چيشلم بيزلد « 1 » اسيد سياليسيليك را براى درمان اتيت و التهاب چركى گوش به كار مىبردند و من حتى محلول‌هاى غليظ آن را براى اين امر قابل تحمل مىدانم » . آيا فقط اسيد سياليسيليك اين خاصيت\r\n\r\n\r\n","description":"","footnote":"\r\n( 1 ) .  Chisholm Bezold \r\n","page_name":" 319 ","page_number":319},
  {"content":"\r\n\r\nضد عفونى را دارد يا ممكن است اجزاى درخت بيد سفيد نيز چنين خاصيتى را دارا باشند ؟\r\nتاكنون در هيچ‌يك از نوشته‌هاى اروپايى به چنين خاصيتى در بيد سفيد اشاره نشده است ، و حال آنكه ابن سينا در كتاب قانون ، آنجا كه خواص خلاف برى ( بيد ) را شرح مىدهد ، مىنويسد : « عصير ورقه لا شىء ابلغ منه فى علاج المده التى تسيل من الاذن » ؛ يعنى « آب برگ بيد براى درمان چرك گوش يكى از بهترين داروها است » و در كتاب تحفة المؤمنين نيز چنين مىخوانيم :\r\n« قطور آن در گوش جهت پاك كردن چرك آن بسيار مفيد است » .\r\n2 . اسيد ساليسيليك خاصيت كراتوليتيك دارد . در كتاب درمان‌شناسى و فارماكولوژى ، تأليف هازارد ، صفحه 589 ، دربارهء اثر موضعى اسيد ساليسيليك چنين مىنويسد : « اسيد ساليسيليك روى پوست به اندازه‌اى اثر تحريك‌كننده دارد كه طبقه شاخى و حتى درم را نيز فاسد كرده و از بين مىبرد و به اين جهت آن را براى درمان ميخچه و زگيل و غيره به كار مىبرند » .\r\nآيا در اجزاى بيد نيز چنين خاصيتى وجود دارد ؟ در هيچ‌يك از كتب اروپايى اين مطلب قيد نشده است ولى در كتاب قانون دربارهء اين موضوع چنين مىخوانيم : « ماده يقلع الثواليل طلا بالخل » ؛ يعنى ، « ماليدن خاكستر آن ( منظور خاكستر بيد است ) مخلوط با سركه ، زگيل‌ها و ميخچه را از بين مىبرد » و در كتاب تحفه نيز همين مطلب را مىنويسد ( توضيح آنكه ثواليل يا ثآليل بر وزن غضاريف جمع ثؤلول بر وزن غضروف به معنى زگيل و ميخچه است ) .\r\n3 . اسيد سياليسليك خاصيت جذب اكسوداها را دارد . در كتاب فارماكولوژى پزشكى گيتى ، صفحه 584 ، ضمن شرح خواص\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nفارماكوديناميك اسيد ساليسيليك مىنويسد : ( اثر جذب اكسوداها ) ( جنب - پشت شبكيه ) .\r\nدر هيچ‌يك از كتاب‌هاى اروپايى به چنين خاصيتى در اجزاى بيد برنمىخوريم ولى در كتاب قانون مىنويسد : « يوضع ثمرته و ماؤه على ضربت الحدقه » ، يعنى ، « استعمال موضعى ميوه بيد مخلوط با آب آن در ضربه‌اى كه به حدقه چشم وارد شده باشد مفيد است » . ناگفته پيداست كه در اثر ضربه وارد شده بر حدقه چشم ، ممكن است ترشحاتى در پشت شبكيه پيدا شود ، در اين صورت ، كمپرس آب برگ بيد مخلوط با آب كوبيده ميوه آن به علت وجود تركيبات ساليسيله در آن كه خاصيت جذب اكسوداها را دارند مؤثر مىشود .\r\nاز آنچه ذكر شد معلوم مىشود كه اجزاى درخت بيد ، عينا ، خواص اسيد ساليسيليك را دارند .\r\nحال مىگوييم از نظر ضد درد نيز خاصيت آسپيرين را دارد و حال آنكه براى اسيد سياليسيليك در كتاب‌ها خاصيت ضد درد قيد نشده است . ابن سينا ، در قانون ، دربارهء اين موضوع چنين مىنويسد : « مسكن للصداع » ؛ يعنى ، « مسكّن سردرد است » و در كتاب تحفه هم مىنويسد : « بيد رافع صداع است » ، هم‌چنين در كتاب تحفه دربارهء يكى ديگر از خواص بيد چنين مىخوانيم :\r\n« رافع تب‌هاى محرقه و صفراويه » . منظور از تب‌هاى صفراويه تب‌هايى است كه عفونت صفرا در آن دخيل باشد مانند عفونت مجارى صفراوى داخل كبدى ( آنژيوكوليت ) . در اين صورت ، بيد علاوه بر خاصيت ضد عفونى ، چون خاصيت مترشح صفرا و نيز خاصيت ضد احتقانى دارد مفيد واقع مىشود .\r\nپروفسور پارتوريه ، ضمن شرح خواص بيد سفيد ، در اين‌باره چنين مىنويسد : « در حالات احتقانى كبد چنين به نظر مىرسد كه بيد خاصيت مترشح صفرا دارد » . در كتاب مفصل داروسازى تأليف پروفسور و چند تن از استادان دانشكده داروسازى پاريس ، صفحه 1027 مىنويسد : « قابليت نفوذ\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمشتقات اسيد سياليسيليك در بدن فوق العاده زياد بوده و به سرعت از راه بزاق و صفرا و بول خارج مىگردد و به همين علت است كه پس از مصرف بيد سفيد تركيبات ساليسيله آن ضمن دفع از مجارى صفراوى ، سلول‌هاى كبدى را تحريك كرده و باعث ترشح صفرا و دفع آن از بدن مىشوند » . در كتاب تحفة المؤمنين نيز مىنويسد : « بيد مسهل صفرا و مدرّ بول است » ( مسهل صفراء يعنى ، دفع صفرا از بدن ) .\r\nدر كتاب معالجه بيمارىهاى كبد و كيسه صفرا ، به‌وسيله گياهان دارويى ، تأليف پروفسور پارتوريه ، چاپ 1943 ، ضمن شرح خواص بيد سفيد چنين مىنويسد : « در تظاهرات يك عده از بيمارىها ، موسوم به آرتريتيسم « 1 » ، كه عبارت‌اند از نقرس ، سنگ كليه ، سنگ كيسه صفرا ، چاقى و غيره ، بيد سفيد مفيد واقع مىشود » . يكى از علل مفيد واقع شدن بيد سفيد در اين بيمارىها ، وجود مواد ساليسيله در آن است ، زيرا به‌طورى كه در كتاب فارماكولوژى گيتى ، صفحه 584 مىنويسد : « ساليسيلات موجب جلوگيرى از جذب مجدد اسيد اوريك در لوله‌هاى ادرارى و بنابراين افزايش دفع آن از ادرار و نقصان اورات خون در نقرسىها مىشود » .\r\nقدما مواد غير محلولى مانند اسيد اوريك ، اورات‌ها ، اگزالات كالسيم فسفات ترى كالسيك و غيره را كه بعضى اوقات تحت شرايطى در بافت‌ها و اعضاى بدن رسوب كرده و ايجاد اختلالات و ضايعات مرضى مىكنند ، سودا مىگفتند و هر گياه دارويى كه باعث دفع اين مواد از بدن مىشوند به نام مسهل سودا مىناميدند و در كتاب تحفة المؤمنين ، اولا ، ضمن شرح خواص بيد ، آن را براى درمان نقرس مفيد مىداند و در ثانى ، مىگويد بيد مسهل سودا ( يعنى ، دفع اسيد اوريك از بدن ) است .\r\n\r\n\r\n","description":"","footnote":"\r\n( 1 ) .  Arthritisme \r\n","page_name":" 322 ","page_number":322},
  {"content":"\r\n\r\nنتيجه : از آنچه تاكنون ذكر شد به‌طور خلاصه ، چنين نتيجه مىشود كه آسپيرين و ساليسيلات دوسود از حيث خواص درمان‌بخش هيچ‌گونه اختلافى با خواص درمان‌بخش پوست بيد ندارند زيرا پوست بيد نيز مانند آن‌ها خواص ضد درد ، ضد تب عمومى و ضد التهاب دارد و براى درمان نقرس هم مفيد است .\r\nاكنون ، بايد زيان آن‌ها را با يكديگر مقايسه كنيم و براى اينكه زودتر به بحث خود خاتمه داده و نتيجه‌گيرى كنيم فقط به شرح ضررهاى آسپيرين كه امروزه در سراسر جهان از همه داروها بيش‌تر مصرف عمومى دارد مىپردازيم .\r\nزيان‌هاى آسپيرين : هر قدر سطح يك داروى زيان‌آور در جوامع بشرى بالاتر رود اهميت آن بيش‌تر محسوس مىشود ، زيرا زيان آن شامل حال تعداد زيادى از مردم مىشود تا آنجا كه ممكن است رنگ ملى به خود بگيرد . مثلا اگر مصرف الكل يا ترياك ، در يك جامعه ، چنان بالا باشد كه اكثريت افراد جامعه مزبور به آن معتاد باشند ، انعكاس آن در اخلاقيات ، روحيات و اختلالات جسمى و روانى آن جامعه با كمال وضوح نمايان خواهد شد .\r\nمصرف قرص‌هاى مسكن كه ماده اصلى اكثر آن‌ها آسپيرين است ، امروزه در سراسر جهان چنين حكمى را پيدا كرده است ، زيرا تقريبا بيش از هر داروى ديگرى مصرف عمومى دارد . از سوى ديگر ، هر دارو نسبت به مصرف زيادترى كه پيدا مىكند ، مطالعه و تحقيق پيرامون منافع و ضررهاى آن بيش‌تر خواهد شد و از اين لحاظ هم مىتوان گفت كه آسپيرين ، تقريبا ، مقام اول را حائز بوده و مطالعات زيادى اطراف آن صورت گرفته است . خوشبختانه ، چنين دارويى كه به وفور در سطح جهانى مىتوان آن را يافت ، سمّيتش كم است و كسى را مسموم نمىكند و نمىكشد مگر به ندرت ، يا اينكه به قصد خودكشى ، مقدار زيادى از آن بخورند * 4 ولى متأسفانه با مقدار خوراك معمولى با مصرف معمولى روزانه نيز عوارض جانبى آن و لطمات عميقى كه به مصرف‌كنندگان\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىزند ، فوق العاده زياد است . البته اين عوارض جانبى ، گاهى جنبه حاد به خود مىگيرند ، مثلا ديده شده است كه با خوردن سى سانتى گرم آسپيرين ، نشانه‌هاى شديد آلرژيك ، مخصوصا خيز پيدا شده و گاهى نيز ، به ندرت ، با خوردن پانزده سانتى گرم مسموميت بروز كرده است ولى خوشبختانه تعداد افرادى كه اين حساسيت‌هاى شديد را دارند نيز كم است . اما آنچه كه خيلى زياد و در كمال وفور ديده مىشود و اهميت فوق العاده‌اى دارد :\r\nعبارت است از كم‌خونىهاى تدريجى و نامحسوس . به علت مداومت در مصرف آسپيرين در تعداد بىاندازه زيادى از مردم مىباشد و نيز آسپيرين ، ويتامين موجود در بدن ، تدريجا ، از راه بول دفع مىشود و بدون كوچك‌ترين شك ، اين دو عامل ؛ يعنى ، كم‌خونى و كمبود ويتامين ، اساس يك سلسله اختلالات بدنى و روانى هستند و لطمات جبران‌ناپذيرى به جسم و جان مردم مىزند .\r\nدر هيچ‌يك از كتاب‌هاى فارماكولوژى كلاسيك ، كه امروزه در دانشكده‌هاى پزشكى جهان تدريس مىشود ، زيان‌هاى آسپيرين را آن‌طور كه بايد و شايد ، ذكر نكرده‌اند ؛ و از جمله ، همين كم‌خونىهاى تدريجى و دفع ويتامين ( اين قبيل مطالب و نظاير آن بيش‌تر در مطبوعات پزشكى چاپ و منتشر مىشود ) .\r\nبا اين حال ، عموم فارماكولوژيست‌ها و استادان علوم پزشكى اتفاق‌نظر دارند كه به اين كه :\r\nاولا ، آسپيرين مخاط معده را تحريك كرده و به مقدار زياد زخم معده ايجاد مىكند و به اين جهت ، براى جلوگيرى از اثر تحريكى موضعى ، آسپيرين را با يك گرد بىخاصيت مخلوط مىكنند و به شكل قرص درمىآورند يا به شكل كپسول به كار مىبرند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nثانيا ، آسپيرين به مقدار كم ، موجب تقويت انقباضات قلب و به مقدار زياد ، موجب نقصان آن مىشود ( به اين دليل آن را با كافئين يا افدرين يا آمفتامين به كار مىبرند ) .\r\nثالثا ، مهم‌ترين عارضه آسپيرين نشانه‌هاى آلرژى و ايديوسنكرازى است ( كهير ، اريتم ، ورم صورت ) * 5 .\r\nرابعا ، آسپيرين ممكن است عرق زياد و ضعف مفرط به حد بىهوشى ايجاد كند . * 6\r\nولى چون در كتاب‌ها ، اشاره‌اى به كم‌خونى ، يكى از مهم‌ترين عارضه‌هاى آسپيرين ، نشده است لذا ما شرحى را كه در اين‌باره ، در مجله لانست ، شماره مورخ اول نوامبر سال 1968 ميلادى درج شده است نقل مىكنيم . ناگفته نماند كه مجله لانست ، تقريبا 140 سال سابقه انتشار دارد و امروز با داشتن 300000 تيراژ يكى از بزرگ‌ترين و معتبرترين مجلات پزشكى انگلستان است .\r\nدر اين مجله ، در مقاله‌اى با عنوان « آسپيرين ، قرصى كه مونس شب و روز اغلب مردم است يكى از عوامل اصلى زخم معده و سوءهاضمه و كم‌خونى است » چنين مىنويسد :\r\nپزشكان انگليسى مدت 5 سال است هرچه كوشش كردند نتوانستند كم‌خونى دو تن از بيماران خود را علاج كنند ، پس از تحقيق زياد به اين نتيجه رسيدند كه كم‌خونى زمانى در بيماران مزبور پيدا شد كه براى مبارزه با سردرد خود ، به‌طور متوسط ، هفته‌اى 8 تا 30 عدد قرص آسپيرين مصرف كرده‌اند . پزشكان مزبور مدفوع بيماران را آزمايش كردند و مشاهده نمودند كه در آن خون وجود دارد ، لذا دستور دادند از مصرف آسپيرين خوددارى شود . پس از قطع آسپيرين ، خون مدفوع از بين رفت اما پزشكان مزبور مجددا به آن‌ها قرص آسپيرين دادند و باز مشاهده كردند كه در مدفوع آن‌ها خون پيدا شد پس از تحقيقات به اين نتيجه رسيدند كه بر اثر جذب آسپيرين ، معده و روده آن‌ها مجروح شده و سبب\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nخونريزى مىگردد و بالنتيجه مدفوع آن‌ها با خون آلوده مىگردد . پزشكان مزبور قرص آسپيرين را قطع كردند و بالنتيجه كم‌خونى بيماران مداوا شد اما پزشكان فقط به اين مورد قانع نشده بررسى خود را دنبال كرده 35 نفر از بيماران را كه دچار كم‌خونى و زخم‌هاى معده و روده بودند مورد مشاهده قرار دادند ، از اين 35 نفر 20 نفر دچار سوءهاضمه و زخم‌هاى معده و روده بوده و 15 نفر ديگر هرگز در تمام دوران زندگى خود به امراض جهاز هاضمه دچار نشده بودند .\r\nدر دورانى كه افراد مزبور تحت كنترل قرار گرفته بودند هيچ‌گونه قرص و دارويى به آن‌ها داده نشد . در آزمايشى كه در مدفوع آن‌ها به عمل آمد ، اثرى از خون در مدفوع ديده نشد ، پس از اين آزمايش ، پزشكان مزبور شروع به دادن قرص آسپيرين به آن‌ها كردند ، ناگهان متوجه شدند كه از بين 35 نفر 18 نفر دچار خونريزى معده و روده شده و مقدار قابل توجهى خون در مدفوع آن‌ها وجود دارد . از 15 مريض كه هرگز در تمام مدت عمر خود به بيمارى جهاز هاضمه دچار نشده بودند در مدفوع يازده نفر خون ديده شد ( 6 نفر خيلى زياد و 5 نفر كم‌تر ) . به اين ترتيب ، با آزمايش‌هاى ديگر براى پزشكان مزبور محقق گشت كه جذب آسپيرين در معده و روده ، توليد زخم كرده و سبب خونريزى خواهد شد . پزشكان انگليسى نتايج مشاهدات خود را طى گزارشى به اطلاع مجمع پزشكان انگلستان رسانيدند و اكنون پزشكان سراسر دنيا مشغول رسيدگى به اين مسئله هستند تا علت حقيقى اين موضوع روشن شود اما واضح است تا نتيجه قطعى هيچ مريض و پزشكى از استعمال يك دانه قرص آسپيرين براى رفع ( سردرد ) خوددارى نخواهد كرد .\r\nگزارش مربوط به بروز كم‌خونى بر اثر مصرف آسپيرين منحصر به مجله لانست نيست ، در ساير مطبوعات نيز اين خبر درج شده است . از جمله ، روزنامه اطلاعات در شماره 13124 ، پنجشنبه 30 بهمن 1348 ، مقاله‌اى با عنوان\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n« آسپيرين مغز استخوان را از كار مىاندازد » از مطبوعات پزشكى جهان نقل كرده است كه قسمتى از آن درج مىشود :\r\nنيو ارلئان - دكتر ريچارد فار ، رئيس بخش آلرژى در بيمارستان ملى نيو ارلئان گفت آسپيرين كه يكى از پرمصرف‌ترين داروهاى جهان مىباشد يكى از داروهاى مضر است و ميليون‌ها نفر از مصرف‌كنندگانش را به ضايعاتى دچار كرده است . وى گفت آسپيرين بدون نظارت طبى مصرف مىشود و مصرف‌كنندگان آن كه سالى 5 / 6 ميليون گرم مصرف مىكنند از مضار آن خبر ندارند ، ضمنا اضافه كرد كه تا حالا هم مىدانستند كه ممكن است آسپيرين معده را ناراحت كند و در آن زخم و خونريزى به وجود بياورد . حالا معلوم شده كه آسپيرين مىتواند كم‌خونى آپلاستيك ( از كار افتادن مغز استخوان كه توليدكننده گويچه‌هاى سرخ خون است ) و هم‌چنين اختلال در انعقاد خون به وجود بياورد . وى گفت طى يك مطالعه در دنور دريافته است كه 20 درصد مبتلايان به آسم ريوى نمىتوانند آسپيرين را تحمل كنند و با مصرف آن بيماريشان شديدتر مىشود و گاه علت بروز آسم به شمار مىرود .\r\nناگفته نماند چنان‌كه قبلا هم يادآور شديم دكتر عباس پوستى ( از گروه فارماكولوژى دانشكده پزشكى دانشگاه تهران ) در مقاله‌اى كه در مجله علمى نظام پزشكى ، شماره 1 درج كرده ، تذكر داده است كه عده‌اى از داروها و از جمله آسپيرين ايجاد آنمى هموليتيك ( يك نوع كم‌خونى ) در بسيارى از افراد مىكند كه مربوط به اثر ژنتيك داروها است و به هيچ وجه نه در آزمايش روى جانوران و نه در آزمايش‌هاى بالينى پيش‌بينى نمىشده است .\r\nمهم‌ترين مطلبى كه ما از مقالات بالا استنباط مىكنيم ، اين است كه آن گرد بىخاصيتى كه در صنايع داروسازى به آسپيرين اضافه مىكنند تا از تحريك و ايجاد زخم در معده و در نتيجه ، از خونريزى آن جلوگيرى كند واقعا بىبو و خاصيت است و الّا از بروز زخم معده و خونريزى روده و كم‌خونى\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nممانعت مىكرد . پس كو آن كوس و كرناى گوشخراش غول صنايع داروسازى مدرن كه با تبليغات پرسروصداى خود گوش فلك را كر كرده است ؟ اگر دانشمندان نتوانند جلوى ضرر آسپيرين را ، كه يكى از رايج‌ترين و پرمصرف‌ترين داروها در جهان كنونى است ، بگيرند چگونه مىتوان در مورد اصلاح ساير داروها به آنان اميدوار شد ؟\r\nپس آن قانون اجتماع داروها كه اثرات توأم داروها را در بدن مورد مطالعه قرار مىدهد چرا در اين مورد و هزاران مورد نظير آن عملا به كار نمىآيد و به درد نمىخورد ؟ شكى نيست كه آسپيرين داروى بسيار خوبى است و بيمار را از رنج و درد مىرهاند و براى كسى كه در نيمه‌هاى شب از درد دندان به خود مىپيچد و خواب و آرام بر او حرام شده است ، به‌منزله يكى از بزرگ‌ترين نعمت‌ها و موهبت‌ها است ولى مشروط بر آنكه زخم معده و خونريزى روده و كم‌خونى به وجود نياورد ، خاصّه آنكه غالبا كسانى به علت دردهاى دايم و طولانى ، آن را مثل نقل و نبات مىخورند . بنابراين ، چنين داروى خوب و مرغوبى را بايد اصلاح كرد و جلوى ضررش را گرفت تا واقعا بتوان بدون كوچك‌ترين ترس از ضرر و زيان ، آن را مصرف كرد . عده‌اى از دانشمندان با مطالعات فراوان خود كوشيدند كه با افزودن يك ماده شيميايى به آسپيرين از اثر تحريكى آن روى مخاط معده و بروز زخم و خونريزى مانع شوند . اين ماده عبارت است از دى هيدروكسى آمينواستات آلومينيوم « 1 » ولى هيهات كه نه تنها نتيجه مطلوبى از اين ماده ، كه نامش به اين درازى است ، عايد نشد بلكه اگر نتيجه‌بخش هم باشد پس از ده سال يا بيست سال ديگر ، در مطالعات بعدى كه دانشمندان به عمل خواهند آورد ، ثابت خواهد شد كه اين هم يك اشتباه بيش نبوده است ، همان‌طور كه مدت هفتاد سال است آسپيرين را با فناستين و\r\n\r\n\r\n","description":"","footnote":"\r\n( 1 ) .  Dihyd roxyaminoacetate d ' aluminium \r\n","page_name":" 328 ","page_number":328},
  {"content":"\r\n\r\nكافئين مخلوط مىكنند و از آن قرصى به نام  A . P . C  مىسازند ، غافل از اين كه آسپيرين را با فناستين نبايد با هم و در يك قرص به كار برد ، زيرا فناستين با آسپيرين متضاد و در عين حال ، ناسازگار است . باز تكرار مىكنيم كه در كتاب مفصل داروى شيميايى « 1 » ، چاپ 1956 ، تأليف پروفسور لبو « 2 » كه با همكارى هفت تن از استادان دانشكده داروسازى پاريس در مجلد بزرگ تأليف شده ، در صفحه 1509 ، جلد سوم چنين آمده است : « اجتماع فناستين ، آسپيرين و كدئين آثار ضديت ظاهر مىسازد ولى اجتماع ورونال ، آسپيرين و كدئين ايجاد همكارى مىكند » و در صفحه 1510 نيز چنين مىنويسد : « فناستين با آسپيرين ناسازگارى دارد » و در ضمن ، ما از عين سند عكس‌بردارى كرده ، در اينجا چاپ مىكنيم .\r\nعجيب اينجا است كه كشف پديده ضديت و ناسازگارى فناستين با آسپيرين به‌طورى كه در تصوير ملاحظه مىشود ، متعلق به سه تن از دانشمندان است كه در نشريه‌اى به تاريخ 1937 چاپ شده است ؛ بنابراين ، چهل و پنج سال پيش ، سه تن از استادان فن كشف كردند كه فناستين با\r\n\r\n\r\n","description":"","footnote":"\r\n( 1 ) .  Pharmacie Chimique \r\n( 2 ) .  Lebeau \r\n","page_name":" 329 ","page_number":329},
  {"content":"\r\n\r\nآسپيرين ناسازگارى دارد و آن‌ها را نبايد با هم در يك قرص مخلوط كرد و اين مطلب در كتاب مفصل و كلاسيك داروسازى كه مأخذ استادان داروساز است در تاريخ 1956 ، يعنى ، 16 سال پيش ، به چاپ رسيده و در دسترس همگان قرار گرفته است . با اين حال ، در سراسر جهان كنونى نه يك طبيب و نه يك استاد دانشكده پزشكى و نه يك استاد دانشكده داروسازى از اين مطلب اطلاع ندارد و نمىداند كه ساخت قرص‌هاى  A . P . C  از نظر اصول و قوانين پزشكى و داروسازى خطا است . اگر چنين مطلبى بر دانشمندان معلوم بود ، هيچ لابراتوارى در جهان به ساختن اين قرص‌ها اقدام نمىكرد و در هيچ كتاب فارماكولوژى ، دستور ساخت آن داده نمىشد . حال آنكه امروز در همه لابراتوارها آن را مىسازند و در كليه كتاب‌هاى فارماكولوژى ، از جمله در كتاب فارماكولوژى پزشكى گيتى ، صفحه 125 ، فرمول قرص و كپسول  A . P . C  به شرح زير مندرج است :\r\nفناستين 30 درصد گرم\r\nآسپيرين 50 درصد گرم\r\nكافئين 10 درصد گرم\r\nكدئين 3 درصد گرم\r\nتازه اگر آسپيرين و فناستين با يكديگر سازش و همكارى هم داشتند ضرر مجموعه هر دو دارو براى بدن انسان بيش‌تر مىشد ، زيرا فناستين سم كليه است . 250 تن از پزشكان معروف اروپا ، عضو مجمع اروپايى مطالعه در مسموميت داروها در استكهلم ، پايتخت سوئد ، گرد آمدند و مصرف چند دارو از جمله فناستين را تحريم كردند زيرا طبق آمارهاى دقيق معلوم شد كه در بين سال‌هاى 1963 و 1965 ، يعنى ، در مدت دو سال ، بيست نفر در سوئد به علت عوارض كليوى درگذشتند كه مرگ آنان بر اثر مصرف فناستين تشخيص داده شد و آسپيرين هم ، با شرحى كه اكنون داديم ، معلوم شد كه به علت تحريك\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمخاط معده و ايجاد زخم ، و لو ميكروسكوپيك باشد ( همين‌قدر كه بتواند ، تدريجا ، خونريزى دهد ) ، كم‌خونى تدريجى در مصرف‌كنندگان ايجاد مىكند .\r\nبارى ، اين است هنر پزشكى و صنعت داروسازى در قرن بيستم كه مثلا آسپيرين را مىسازند و ضررش گرد بىخاصيتى به آن اضافه مىكنند كه واقعا بىخاصيت است زيرا نمىتواند از بروز زخم در معده و پيدايش خونريزى و كم‌خونى جلوگيرى كند . * 7\r\nضرر ساليسيلات دوسود از ضرر آسپيرين هم بيش‌تر است و در بسيارى از مصرف‌كنندگانش ، اختلالات عصبى و خونروى ناشى از نقصان پروترومبين خون و نشانه‌هاى آلرژيك و عوارض كليوى ايجاد مىكند . به اين جهت ، براى ممانعت از بروز اختلالات عصبى كه بيش‌تر به علت اسيدوستوز پس از مصرف ساليسيلات دوسود به وجود مىآيد ، مقدارى بيكربنات دوسود به ساليسيلات\r\nدوسود اضافه مىكنند ولى اين عمل نه تنها نتوانسته است جلوى اين اختلالات عصبى را بگيرد ، بلكه قوزبالاقوز هم شده و از تأثير مثبت ساليسيلات دوسود نيز كم‌وبيش كاسته است .\r\nعلت اين پديده در كتاب داروى شيميايى « 1 » ، صفحه 1027 چنين بيان شده است : « ساليسيلات دوسود به سرعت از مخاط روده‌ها جذب مىشود و سپس در همه بافت‌ها و مخصوصا مفاصل و به‌طور انتخابى روى اوتار آپونوروزها ، غضروف‌ها و عضلات كه معمولا ويروس روماتيسم روى آن‌ها جايگزين مىشود تثبيت مىگردد . فيكسر و مقدار زيادى از آن در كبد و ريتين جاى گرفته و عيار ساليسيلات را در خون منظم مىسازد . فابر و همكارانش ضمن مطالعه دربارهء اهميت نسبى راه‌هاى خونى و لنفاوى از نظر جذب مواد دارويى و سمّى متوجه شدند كه افزودن بىكربنات دوسود به ساليسيلات\r\n\r\n\r\n","description":"","footnote":"\r\n( 1 ) .  Pharmacie Chimique \r\n","page_name":" 331 ","page_number":331},
  {"content":"\r\n\r\nدوسود ، اولا ، جذب ساليسيلات را در روده بطئى مىكند و در ثانى ، باعث مىشود كه اين ماده دارويى به مقدار كم‌ترى در بافت‌ها تثبيت گردد بنابراين از لحاظ خواص درمان‌بخش آثار كم‌ترى از آن به ظهور مىرسد » .\r\nاين بود زيان‌هاى جبران‌ناپذير آسپيرين و ساليسيلات دوسود كه چنان‌كه مفصلا گفتيم هيچ‌كدام از اين زيان‌ها را دانشمندان عملا نتوانسته‌اند بر طرف سازند .\r\nپوست بيد : چنان‌كه قبلا شرح داديم در پوست بيد گلوكزيدى ( در كتاب‌ها گاهى گليكوزيد و گاهى گلوكزيد مىنويسند ) به نام ساليسين وجود دارد كه مادر تركيبات ساليسيله ( اسيد ساليسيليك ، ساليسيلات دوسود ، اسيد آستيل ساليسيليك يا آسپيرين ) است و با اسناد و مداركى كه ارائه داديم ، ثابت شد كه ساليسين يا خود پوست بيد ، از نظر خواص ضد درد ، ضد تب عمومى و ضد التهاب رماتيسمى ، عينا ، همان خواص آسپيرين و ساليسيلات دوسود را دارد و نيز بيان كرديم كه پس از كشف ساليسين و سپس اسيد ساليسيليك ، آن‌ها را نيز به عنوان ضد درد ، ضد تب عمومى و ضد رماتيسم مصرف مىكردند و كاملا هم مؤثر واقع مىشد ، ولى چون اثر تحريكى شديد روى مخاط معده داشتند ، مصرف آن‌ها ترك شد و دانشمندان دو تركيب ديگر ساليسيله ( ساليسيلات دوسود و آسپيرين ) را تهيه كردند و به كار بردند . پس ساليسين نيز كه مخاط معده را تحريك و ايجاد زخم ، خونريزى و كم‌خونى مىكند ، از لحاظ زيان ، هيچ فرقى با آسپيرين يا ساليسيلات دوسود ندارد . به اين ترتيب ، پوست بيد نيز كه محتوى ساليسين است ، بايد قاعدتا همان ضرر را داشته باشند و زخم ، خونريزى و كم‌خونى ايجاد كند . آيا چنين است ؟\r\nنه ، اى استادان دانشگاه‌هاى جهان ! اين نوشته را به دقت بخوانيد و از شگفتىهاى عالم طبيعت ، انگشت حيرت به دندان بگيرند و با كمال عجز و فروتنى در برابر آثار معجزه‌آساى جهان آفرينش زانو بزنيد ! اين نوشته را\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبخوانيد و ببينيد چگونه خدا يا طبيعت يا هر نام ديگرى كه مىخواهيد به آن بدهيد در پوست بيد ، موادى خلق كرده است كه زهر ساليسين را مىگيرد و ضرر آن را خنثى مىكند و مانع مىشود كه به بدن انسان صدمه بزند !\r\nاى پزشكان جهان ! اى داروسازان ! و اى شيمىدان‌ها ! اين نوشته را دقيقا مطالعه فرماييد ، ببينيد چگونه پوست بيد با اينكه داراى ماده تند و گزنده ساليسيله است ، نه تنها ، زخم معده توليد نمىكند ، بلكه زخم معده را معالجه هم مىكند ؛ نه تنها ، باعث خونريزى نمىشود بلكه يكى از بهترين داروها براى درمان خونروىها است ؛ نه تنها ، كم‌خونى ، ضعف و غش « 1 » به وجود نمىآورد بلكه بالعكس تقويت‌كننده عمومى بدن و معده هم هست و آن را مىتوان به عنوان يك تونيك واقعى تجويز كرد و بالاخره ، نه تنها ، مسموميت دارويى ايجاد نمىكند بلكه خود به‌منزله ترياق سموم ( مخصوصا مسموميت حاصل از آلكالوئيدها ) و پادزهر زهرها ( مثلا زهر عقرب ) ، ضد توكسين ميكروب‌ها است و توكسين‌ها را به شكل يك كمپلكس خيلى پايدار و بىضرر به خود جذب مىكند و ثابت نگاه مىدارد و مصونيت نيز توليد مىكند . سخن كوتاه كنم ، دو ماده شيميايى در پوست بيد وجود دارد كه اين آثار و خواص از آن‌ها به ظهور مىرسد : يكى تانن است و ديگرى اسيد گاليك .\r\nقبلا ، گفتيم كه در سال 1805 دانشمندى به نام لگ رنج « 2 » پوست بيد را تجزيه كرد و اين مواد را در آن يافت : تانن ، اسيد گاليك رزين ، يك ماده تلخ ( كه اين ماده تلخ را فونتانا به سال 1825 از پوست بيد جدا كرد و آن را ساليسين ناميد ) و يك ماده سبزرنگ . اينك خواص تانن كه سردسته داروهاى قابض است ، به نقل از كتاب فارماكولوژى پزشكى گيتى ، صفحه 402 :\r\n« داروهاى قابض ( جمع‌كننده ) موادى هستند كه موجب جمع كردن بافت‌ها و\r\n\r\n\r\n","description":"","footnote":"\r\n( 1 ) .  Lipothymie \r\n( 2 ) .  Lagrange \r\n","page_name":" 333 ","page_number":333},
  {"content":"\r\n\r\nرسوب پروتئين و جذب آن سلول‌ها مىشوند و به اين ترتيب ، تشكيل يك طبقه نازك غير محلول تلخ پروتئينى را روى سطح پوست يا مخاط ملتهب موجب مىشود و در نتيجه :\r\nاولا ، آن را از اثر تحريك مواد محرك حفظ مىكند ،\r\nثانيا ، موجب وقفه ترشحات غدد مخاطى مىشود ،\r\nثالثا ، موجب وقفه خونروىهاى كوچك مخاطى مىشود .\r\nموارد استعمال تانن : از داخل ، اولا ، به عنوان قابض در اسهال و خونروىهاى معدى ثانيا ، به عنوان پادزهر در مسموميت‌هاى به توسط الكالوئيدها و فلزات سنگين » .\r\nدر كتاب درمان‌شناسى و فارماكولوژى ، تأليف دكتر احمد عطايى ، صفحه 452 و 443 دربارهء داروهاى قابض چنين آمده است : « بعضى از داروهاى قابض ( تانن ) را از داخل ، به عنوان خون‌بند در نزف‌الدم‌هاى دستگاه گوارش به كار مىبرند و اگر آن‌ها را به مقدار كم تجويز كنند ، اشتها را زياد نموده و گوارش معدى را نيز آسان مىنمايد . تانن با محلول‌هاى آلكالوئيدى رسوب مىدهد و به اين جهت آن را به عنوان ترياق مسموميت‌هاى مختلف تجويز مىنمايند . تانن داراى خاصيت ضد عفونى خيلى قوى مىباشد » .\r\nدر كتاب داروى شيميايى « 1 » ، صفحه 3605 نيز دربارهء تانن آمده است : « تانن را از داخل به عنوان تونيك ، قابض و هموستاتيك به كار مىبرند . به مقدار كم اگر تجويز شود فعاليت قلب را زياد مىكند . تانن اثر مستقيمى روى انعقاد خون ندارد بلكه بالعكس انعقاد خون را به تأخير مىاندازد ولى در روى نسوجى كه خونريزى دارد بند مىآورد » .\r\n\r\n\r\n","description":"","footnote":"\r\n( 1 ) .  Pharmacie Chimique \r\n","page_name":" 334 ","page_number":334},
  {"content":"\r\n\r\nدربارهء خاصيت اسيد گاليك ، باز در همان كتاب صفحه 3605 آمده است :\r\n( اسيد گاليك را از داخل به عنوان قابض و هموستاتيك به كار مىبرند ، از خارج به عنوان ضد عفونى و قابض در پمادها و محلول‌ها تجويز مىنمايند ) .\r\nبا اين اسناد و مدارك غير قابل انكار ، به خوبى ، ثابت و آشكار مىشود كه پوست بيد نه تنها ، زخم معده ، خونريزى و كم‌خونى توليد نمىكند بلكه براى معالجه التهاب معده و وقفه ترشحات غدد مخاطى و در نتيجه درمان زخم معده نيز مؤثر است و به‌علاوه ، در بافت‌هايى كه خونروى دارد خون را بند مىآورد ( در كتاب تحفه ، خاكستر چوب بيد را براى درمان خونروى سودمند مىداند ) و علاوه بر اين‌ها ، بر خلاف تركيبات ساليسيله كه هم كم‌وبيش مسموميت ايجاد مىكنند ( آسپيرين توليد اسيدوز و ساليسيلات دوسود اسيدوستوز توليد مىكند ) خود پوست بيد ترياق سموم مختلف است ( در كتاب تحفه ، بيد را نه تنها براى رفع اثر ادويه سمّى بلكه براى عقرب‌زدگى نيز مفيد مىداند ) و نيز پوست بيد مقوى ( تقويت‌كننده ) معده و وضعيت عمومى بدن است ، درحالىكه ، آسپيرين مضعف ( ضعيف‌كننده ) است . دايرة المعارف علوم پزشكى را در جلد 86 ، صفحه 84 صريحا قيد كرده است كه پوست بيد اشتهاآور و مقوى بدن است و از اين لحاظ به پوست كنكينا شباهت دارد .\r\nاز آنچه ذكر شد ، چنين استنباط مىشود كه تانن و اسيد گاليك دو جسمى هستند كه به عنوان مصلح براى جلوگيرى از اثر تحريكى مواد ساليسيله در پوست بيد ، خلق شده‌اند و به خوبى ، از عهده انجام وظايفى كه به آن‌ها محول شده است ، برمىآيند .\r\nنكته جالب اينكه اين اجسام مصلح به هيچ وجه ، به مصلح ديگرى احتياج ندارند درحالىكه چنان‌كه قبلا گفتيم در صنايع داروسازى ، جسمى را كه به عنوان مصلح و براى رفع ضرر يك دارو به آن اضافه مىكنند ، خود اين جسم ،\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nزيان‌هايى دارد كه باز به مصلح ديگرى محتاج است و اين رشته سر دراز خواهد داشت .\r\nبراى اينكه ثابت شود تانن به مقدارى كه در پوست بيد موجود است ، ضررى به بدن نمىرساند ، به صفحه 484 كتاب درمان‌شناسى و فارماكولوژى ، تأليف دكتر احمد عطايى مراجعه مىكنيم . در آنجا چنين مىنويسد : « روزانه مقدارى تانن به وسيله مواد غذايى مختلف داخل بدن مىشود ، بنابراين ، جسمى است كه در اغلب مواد غذايى يافت شده و براى بدن ضررى ندارد » .\r\nاين همه طول و تفصيل ، دربارهء پوست بيد نه فقط براى خود پوست بيد است بلكه براى حد اقل هزار گياه دارويى مفيد ، نظير پوست بيد موجود در ايران است كه مىتوان ، به‌خوبى ، از آن‌ها براى درمان بيمارىها بهره‌بردارى كرد و علاوه بر اينكه از اين راه جان مردم از مخاطرات داروهاى شيميايى و سنتيتك نجات مىيابد ، سالى ميليون‌ها دلار ارز هم از كشور ما براى خريد چنين داروهايى خارج نخواهد شد .\r\nعجيب اينجا است كه قسمت مهمى از برنامه‌هاى آموزشى دانشكده داروسازى دانشگاه تهران شامل بررسى در گياهان دارويى مىشود كه داراى دو قسمت است : يكى گياه‌شناسى و ديگرى مفردات پزشكى ، در رشته گياه‌شناسى ، دانشجويان فصول مربوط به بيولوژى ، فيزيولوژى و تشريح گياهان را آموخته مىآموزند و در زمينهء تشخيص گياهان گلدار ، دارويى و شناسايى گياهان بىگل دارويى ، صنعتى و غذايى اطلاعات لازم را كسب مىكنند .\r\nدر رشته مفردات پزشكى ، به‌طور كلى ، از منشأ جغرافيايى ، طرز كاشت و برداشت گياهان دارويى ، مواد مؤثر موجود در گياهان ( از قبيل آلكالوئيدها ، هيتروزيدها ، مواد آنتراكينونيك ، فلاونيك ، اسانس و غيره ) و نيز طرز تشكيل مواد مؤثر در گياه و طرز استخراج اين مواد بحث مىشود . در آزمايشگاه خرده‌نگارى ( ميكروگرافى ) ، دانشجويان به ساختمان داخلى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nقسمت‌هايى از گياه كه در جهان داروسازى مورد بحث و استفاده است از قبيل ريشه ، ساقه ، برگ ، پوست و ميوه پى مىبرند و اين قسمت‌ها ، به‌طور مقطع‌هاى گياهى و يا پودرهاى گياهى در زير ميكروسكوپ مورد آزمايش قرار مىگيرد و دانشجويان روش‌هاى تشخيص و شناسايى گياهان دارويى و تشخيص تقلبات آن‌ها را نيز فرامىگيرند .\r\nبراى تدريس علمى و عملى گياهان دارويى ، در سال تحصيلى 1346 - 1345 ، طبق مندرجات راهنمايى دانشگاه تهران كه به چاپ رسيده و در دسترس نگارنده اين سطور است ، سيزده تن از استادان و دانشياران و رئيس بخش ، استاديار و دبير به شرح زير مشغول خدمت بوده‌اند :\r\n1 . دكتر مهدى نامدار ، كه مرحوم شده است ، استاد مفردات پزشكى\r\n2 . دكتر حسين گل گلاب ، استاد گياه‌شناسى\r\n3 . دكتر على زرگرى ، استاد گياه‌شناسى\r\n4 . دكتر مرتضى شاهرخ ، استاد مفردات پزشكى\r\n5 . خانم دكتر اختر فردوس ، دانشيار استاد مفردات پزشكى\r\n6 . دكتر محسن مجتبايى ، دانشيار مفردات پزشكى\r\n7 . دكتر مصطفى اوليايى ، رئيس بخش مفردات پزشكى\r\n8 . دكتر بديع اللّه مشيدى ، رئيس بخش مفردات پزشكى\r\n9 . دكتر مهدى سمسار ، رئيس درمانگاه مفردات پزشكى\r\n10 . خانم دكتر فاطمه عرفان ، رئيس درمانگاه گياه‌شناسى\r\n11 . دكتر امان اللّه صالحيان ، استاديار گياه‌شناسى\r\n12 . دكتر فريدون مهديون ، دبير گياه‌شناسى\r\n13 . خانم مرضيه ذاكرى ، دبير گياه‌شناسى\r\nخلاصه آنكه چند سال وقت دانشجويان دانشكده داروسازى براى فراگرفتن معلوماتى دربارهء گياهان دارويى صرف مىشود و هر سال مبالغ\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nهنگفتى از حقوق بيت المال ملت براى تدريس اين رشته به سيزده تن استاد و دانشيار و استاديار پرداخت مىشود كه سرانجام چه بشود ؟ دانشجو همين كه در داروسازى ، دكتر شد ؛ يا كيفى زير بغل مىگيرد و ويزيتور كارخانه‌هاى داروسازى مىشود يا با هزاران خون دل داروخانه باز كرده و به اسپسياليته‌فروشى هم امرش نمىگذرد ، ناچار به فروش مسواك ، خميردندان ، لوازم آرايش ، عروسك و اسباب‌بازى كودكان روز را به شب مىگذراند ؛ يعنى ، هنر واقعى داروساز و فن داروسازى پس از بيست سال تحصيل مداوم به صفر تنزل مىيابد و من تاكنون يك داروساز را كه از شغل خود راضى باشد نديده‌ام .\r\nاز سوى ديگر ، دكتر على زرگرى ، استاد دانشگاه و رئيس پيشين دانشگاه داروسازى ، دو جلد كتاب بزرگ به نام گياهان دارويى ايران تأليف كرده است در 1898 صفحه ( گويا جلدهاى بعدى هم دارد ) كه كليه گياهان دارويى ايران در آن‌ها با تمام خصوصيات از حيث مواد مؤثر موجود در گياه و خواص درمانى و طرز استعمال ( دم‌كرده ، جوشانده و . . . ) مندرج است و مؤلف براى تهيه ، تدوين و چاپ اين اثر نفيس ، مفتخر به دريافت جايزه سلطنتى كتاب نيز شده است . چند جمله از مطالبى كه در ديباچه اين كتاب درج شده است نقل مىشود :\r\nضمنا ، سعى شده است كه گياهان بومى ايران با نام‌هاى محلى كه در محل رويش خود مشهورند معرفى گردند تا بهره‌بردارى از آن‌ها با راهنمايى اهالى هر بخش كشور سهل‌تر ميسر شود . بديهى است با اين روش ، نه تنها امكان استفاده از اعضاى مفيد گياهان دارويى براى همه افراد فراهم مىگردد ، از خارج شدن بخشى از ثروت كشور نيز براى وارد ساختن اين‌گونه كالاها يا فرآورده‌هاى آن‌ها كه معلوم نيست دقت كافى در موقع جمع‌آورى و تهيه آن‌ها به عمل آمده است يا نه جلوگيرى به عمل مىآيد . با آنكه امروزه درمان بيمارىها ، بيش‌تر از طريق مصرف داروهايى صورت مىگيرد كه منشأ صنعتى دارند و اختصاصا در آزمايشگاه\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nتهيه مىشوند ، مع‌هذا چون با مصرف بعضى از اين داروها ، زيان‌هايى به بدن مىرسد ، روز به روز به اهميت گياهان دارويى و فرآورده‌هاى آن‌ها ، بيش‌تر توجه مىشود و اعتقاد عمومى دربارهء استفاده از آن‌ها پيوسته تقويت مىگردد .\r\nپرواضح است كه عامه مردم از هر طبقه و هر صنف ، به‌علت عدم اطلاع از معلومات پزشكى و اينكه نمىتوانند خواص گياهان دارويى را با نوع بيمارىهاى خود تطبيق دهند ، به استفاده از كتاب گياهان دارويى قادر نيستند ، حتى گاهى به‌واسطهء دخالت‌هاى نابه‌جاى خود ، نتيجه معكوس هم مىگيرند . اين فقط پزشكان مملكت‌اند كه علاوه بر معلومات پزشكى ، تنها مرجع صلاحيت‌دار براى درمان بيماران هستند كه بايد از طب گياهى اطلاع داشته باشند و بيماران را با گياهان دارويى معالجه كنند ؛ پزشكان همان گونه كه اساس معتقدات پزشكى را ، كه به آن پايبندند ، در دانشكده پزشكى ، هنگام تحصيل ، مستقيما ، از استادان خود فراگرفته‌اند ، استفاده از گياهان دارويى را نيز بايد از آنان فراگيرند ، همه مىدانيم تا چه اندازه سخنان استاد در دانشجويان ( آن هم دانشجويان جوان و حساس كه لوح ضميرشان مانند آيينهء صافى آماده پذيرفتن تلقينات استادان است ) تأثير دارد ، پس تنها راه براى استفاده از گياهان دارويى ايران اين است كه استادان دانشكده‌هاى پزشكى به خواص درمانى آن‌ها معتقد باشند .\r\nحال ببينيم آيا اين استادان بر چنين اعتقادى هستند ؟ يكى از مبرزترين استادان دانشكده‌هاى پزشكى ايران كه سى سال به‌طور مداوم در دانشكده تدريس كرده است و هزاران دانشجو معلومات پزشكى خود را براى درمان بيمارىها ، مستقيما ، از او فراگرفته‌اند ، دكتر صادق پيروز عزيزى است كه يكى از كتاب‌هاى درسى او كه رسما در دانشكده پزشكى تدريس مىشود كتاب سميولوژى است . در جلد سوم اين كتاب ، در صفحه 633 ، پند و اندرزهايى به دانشجويان مىدهد كه قسمتى از آن‌ها اين است :\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاول بايد بدانيد كه گوش اشخاص از خرافات علمى پر است . بيماران مايلند كه دواهاى شما گياهى باشد ! ايرانى باشد ! . . . به عقيده ما اگر سروكار شما با اشخاصى فهميده يعنى اغلب مردم بود به آنان نصيحت‌هاى لازم را بدهيد و گوشزد نماييد كه عقايدشان متعلق به زمانى است كه مردم خرسوارى مىكردند و لهذا در ايامى كه الكتريسيته و نيروى اتم حكمفرما است و از ميكروگرم دارو صحبت است ، خروار علف چاره هيچ دردى را نمىكند و لهذا از كاروان عقايد خيلى دور افتاده و عقب‌اند و گياه و دواى ايرانى عقايد سخيفى است كه در ترازوى علوم امروز هيچ وزنى ندارد .\r\nمن خدا را گواه مىگيرم كه منظورم از اين نوشته ابدا و مطلقا خرده‌گيرى و انتقاد و يا دفاع از اين عقيده نيست بلكه تنها منظورم توجه به يك بحث اصولى است و آن اينكه اگر سخن اين استاد درست است و گياهان دارويى متعلق به زمانى بوده است كه مردم خرسوارى مىكرده و از كاروان تمدن فرهنگ‌ها عقب بوده‌اند و گياه ايرانى عقايد سخيفى است كه در ترازوى علوم امروز هيچ وزنى ندارد ، پس تدريس گياهان دارويى در دانشكده داروسازى و هدر دادن بودجه گزافى همه‌ساله براى تدريس اين رشته علمى و اتلاف چندين سال اوقات گران‌بهاى دانشجويان و تأليف دو جلد كتاب گياهان دارويى ايران ، مشتمل بر 1898 صفحه ، مخصوصا تأكيد بليغ مؤلف اين كتاب به اينكه بايد گياهان دارويى را همگان بشناسند و از آن‌ها استفاده كنند چه صيغه‌اى است و اين تناقض‌گويى عجيب و اين يك بام و دو هوا آن هم در دانشگاهى كه مرجعيت و مركزيت علمى دارد و در دو دانشكده ديواربه‌ديوار يكديگر چه معنى دارد ؟ و كدام مقام دلسوز و صلاحيت‌دارى براى خاتمه دادن به اين هرج‌ومرج و ايجاد هماهنگى و وحدت نظر بين همه استادان دانشگاه به نفع ملت و مملكت ، مسئوليت مستقيم دارد ؟\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nبا اين حال ، من با كمال بىطرفى ، يك سؤال از استاد صادق پيروز عزيزى ، كه حقا يكى از بزرگ‌ترين دانشمندان و از اساتيد پيش‌كسوت ايران هستند دارم و اگر جوابى بدهند با كمال ميل ، عينا ، در همين مجله درج خواهم كرد و آن در باب نوشته ايشان با اين مضمون است كه « در ايامى كه از ميكروگرم صحبت است ، خروار علف چاره هيچ دردى را نمىكند » اولا مگر ميكروگرم دارو هنرى به خرج مىدهد و امتيازى بر وزن‌هاى بالاتر دارد كه براى آن اهميت خاصى قايل شده و لفظ ميكروگرم را در برابر خروار آورده‌اند ؟ چنين به نظر مىرسد اين هم يكى از فريب‌هايى است كه منشأ آن تبليغات صاحبان صنايع داروسازى است كه در اروپا نيز آن را به‌منزله امتيازى براى داروهاى قرن اتم به‌شمار مىآورند . اگر غير از اين بود در كتاب فارماكولوژى بالينى ، تأليف گروه استادان دانشكده پزشكى گلاسكو ، اشاره به آن نمىشد . در اين كتاب ( در صفحه 55 ترجمه آن ) بحثى با عنوان « مسايل اقتصادى » پيش كشيده و از صاحبان صنايع داروسازى انتقادهايى كرده و چنين نوشته است :\r\nمؤسسات داروسازى همواره سعى مىكنند داروهاى جديدى بسازند و لو اينكه هيچ‌گونه مزيتى نسبت به داروهاى قبلى نداشته باشد ، به همين جهت است كه براى بيمارىهاى خاصى تعداد زيادى داروهاى مشابه وجود دارد ( از جمله داروهاى ضد هيستامينى و ضد اسپاسم ) . احتمال ساختن داروهايى با ريشه كاملا نو ، بسيار كم است لذا مؤسسات داروسازى به وسيله سازمان‌هاى تبليغاتى خود ، غالبا روى قدرت دارو تكيه مىنمايند و آن را مزيتى مىدانند . در حالى كه توليد و معرفى داروى جديد ، صرفا به خاطر آن كه مثلا چهار برابر داروى موجود قدرت دارد كار صحيحى نيست ، زيرا به كار بردن يك ميلى گرم ماده مؤثر در يك قرص 300 ميلى گرمى نسبت به قرصى كه 4 ميلى گرم از ماده ديگرى با همين قدرت را داشته باشد به خودى خود امتيازى محسوب نمىشود .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nدر ثانى ، اگر منظور از عبارت « خروار علف چاره هيچ دردى را نمىكند » تخطئه كردن طب گياهى و باطل شمردن خواص گياهان دارويى است ، چرا همين گياهان دارويى با برنامه وسيع در دانشكده داروسازى تدريس مىشود و استادى مانند دكتر حسين گل گلاب ، مدت 50 سال تمام عمر خود را صرف تدريس اين رشته كرده است و اگر طب گياهى و گياهان دارويى در زمانى و دورانى معمول بود كه مردم خرسوارى مىكردند ، آيا چند صد ميليون مردم چين ، هندوستان و پاكستان كنونى هم كه قسمت اعظم درمان بيمارىهاى خود را در مطب پزشكان و درمانگاه‌ها و بيمارستان‌ها به وسيلهء گياهان دارويى انجام مىدهند و در دانشكده‌هاى پزشكى و داروسازى به تدريس اين رشته اشتغال دارند خرسوارى مىكنند ؟ گرفتيم كه مردم چين و هندوستان و پاكستان هم مانند ايران بنا به نوشته شما از كاروان عقايد خيلى دور افتاده و عقب‌اند ، آيا مردم اروپاى امروز نيز كه دنبال طب گياهى قرن‌هاى پيش را علىرغم وسعت روزافزون داروهاى اختصاصى و سنتتيك هنوز رها نكرده‌اند عقب مانده‌اند ؟ آيا ده‌ها استاد نظير پروفسور پارتوريه و پروفسور شابرول در پاريس كه متخصص و استاد در بيمارىهاى كبد و كيسه صفرا هستند و درمان بيماران را بر اساس گياهان دارويى انجام مىدهند و نيز استادان دانشكده‌هاى داروسازى در كشورهاى اروپا كه به مراتب بيش از ايران به مطالعه در گياهان دارويى مىپردازند همه عقب‌مانده هستند ؟\r\nبراى اينكه معلوم شود نگارنده سطور بدون دليل و مدرك چيزى نمىنويسد قسمتى از سخنرانى دكتر عباس نفيسى ، استاد دانشگاه ، را كه در جشن هزاره ابن سينا ايراد كرده است ، نقل مىكنم :\r\nكاسنى در همه جاى ايران فراوان است و گل‌هاى آبىرنگ و زيباى آن را همه مىشناسند و همه مىدانيم كه خوردن شيره برگ كاسنى مخصوصا در فصل بهار ، در خانواده‌هاى ايرانى تا چه اندازه متداول است .\r\nمطالعات جديد پروفسور شابرول و شاگردانش نشان مىدهد كه اگر\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nجوشانده كاسنى را در داخل وريد حيوان تزريق كنند حجم صفرا را چهار يا پنج برابر مىكند . پروفسور پارتوريه هم خواص مدرّ اين گياه را نشان داده است و در كم شدن ترشح ادرار كه در نتيجه بيمارىهاى قلبى ، كبدى و كليوى و افزايش فشار خون كه در وريد باب عارض مىشود ، بسيار مفيد دانسته است .\r\nهمين پروفسور پارتوريه در كتاب درمان بيمارىهاى كبد و كيسه صفرا ، به وسيله گياهان دارويى ، چاپ 1943 دربارهء كليه گياهان دارويى كه براى درمان بيمارىهاى كبد و كيسه صفرا مفيد واقع مىشوند شرحى نوشته و از جمله دربارهء خواص ضد سم پوست بيد كه قبلا مورد بحث ما بود چنين مىنويسد :\r\nتحقيقات جديد ونسان ( آكادمى علوم 7 ، سپتامبر 1931 ) دربارهء اشباع مفرط توكسين‌ها به وسيله يون ساليسيليك مؤثر بودن بيد سفيد را كه مولد اسيد ساليسيليك است ، به عنوان سمّ قوى محرز مىسازد بنابراين ، بيد سفيد توكسين‌ها را به شكل يك كمپلكس ( كريپتوتوكسين ساليسيليك ) خيلى پايدار و بىضرر به خود جذب و تثبيت مىنمايد و در عين حال توليد مصونيت هم مىكند و از اينجا اهميت بيد سفيد در بدن‌هايى كه به علت ضعف عمل ضد سم‌سازى دايما در معرض مسموميت‌هاى مختلف قرار گرفته‌اند آشكار مىشود .\r\nنيز قسمتى از سخنرانى دكتر حسين گل گلاب را كه در تاريخ 6 آذرماه 1337 در انجمن بيولوژى ايران دربارهء بررسى خواص دارويى گياهان در اروپا ايراد كرده‌اند براى تأييد مطلب مىنگاريم :\r\nباغ گياهان شهر ليون كه زير نظر پروفسور دوئن رئيس دانشگاه ليون اداره مىشود و وابسته به شهردارى است از نظر گياهان زنده و مطالعاتى كه در آن‌ها به عمل مىآيد قابل ملاحظه است زيرا در اين باغ رده‌بندىهاى مختلف از نظر علمى خالص و كشاورزى و دارويى و صنعتى هريك جداگانه مورد نظر قرار گرفته و گرمخانه‌هاى متعدد با درجات\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nحرارت متناسب براى كشت گياهان تهيه شده كه افرادى مطلع در آن‌ها مرتبا به كار مشغولند . پروفسور تايلور رئيس باغ معروف و بسيار عالى گياهان كيو ( لندن ) گياهان كوهستانى را شخصا نزديك منزل مسكونى خود در محل كوچكى مىپروراند و گياهان نمونه دارويى آن باغ در بيمارستان چلسى مورد مطالعه قرار مىگرفت . البته نمونه‌هاى گياهان دارويى و مفيد چلسى قابل اهميت است ولى وسايل مطالعه در مقدار زياد آن‌ها گويا فراهم نيست و ظاهرا به آن اهميت داده نمىشود زيرا داروهاى شيميايى به‌تدريج جاى داروهاى صنعتى و گياهى را گرفته و با وضع اقتصادى امروز جهان اين مطالعات كه از نظر بيولوژى بسيار مهم است از نظر تجارى مقرون به صرفه نيست و سرمايه‌ها از اين راه سودى نخواهند آورد .\r\nاين نوشته ، به‌خوبى ، نشان مىدهد كه اگر مصرف گياهان دارويى در اروپا و ساير نقاط دنيا عقب زده شده‌اند ، علتش اين نيست كه خواص درمانى ندارند بلكه براى اين است كه سرمايه‌ها از اين راه سودى نخواهند آورد . كدام سند از اين معتبرتر براى اثبات اينكه در دنياى كنونى علم طب و درمان بيمارىها مستقيما تحت الشعاع اقتصاد دارو و سرمايه‌دارى قرار گرفته است مىتوان يافت ؟\r\nبالاخره ، خروار علف براى چه ؟ اكثر گياهان دارويى را مىتوان به صورت عصاره خشك يا عصاره مايع كه محتوى كليه مواد گياه باشد درآورد ، هم‌چنان كه شركت گل ، مدت چهل سال است اين كار را مىكند و براى لابراتوارهاى داروسازى و داروخانه‌ها تنتورها و اكستره‌ها را از گياهان دارويى ايران تهيه مىكند . از پوست بيد نيز كه خواص آن را به تفصيل در اين شماره بيان كردم ، مىتوان عصاره خشك يا مايع تهيه و به مقدار 2 - 4 گرم در شبانه‌روز تجويز كرد . كليه لابراتوارهاى داروسازى ايران مىتوانند به جاى قرص‌هاى مسكن و نيز به جاى انواع تركيبات كراتينيزه ساليسيلات دوسود كه\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nحاوى ويتامين براى درمان رماتيسم است ، شربتى از عصاره بيد تهيه كنند كه در هر قاشق سوپخورى آن 1 گرم از اين عصاره باشد و بيمار روزى سه قاشق سوپخورى از آن به عنوان ضد درد ، ضد تب عمومى و ضد التهاب روماتيسمى بخورد ، بدون كوچك‌ترين ترس از اينكه زخم معده ، خونريزى روده و مسموميت كليه يا عوارض آلرژى پيدا كند بلكه در عين حال مقوى عمومى بدن مخصوصا قلب و معده هم هست و هر لابراتوارى كه زودتر شروع به تهيه اين قبيل فرآورده‌هاى گياهى اقدام كند ، گوى سبقت را از همگان ربوده است و ديگران از او تقليد خواهند كرد و چند سال نخواهد گذشت كه فرآورده‌هاى متعددى از گياهان دارويى توسط لابراتوارهاى داروسازى ايران ساخته شده و در همه داروخانه‌ها فروخته خواهد شد . براى اينكه لابراتوارهاى داروسازى اطمينان پيدا كنند كه اين كار صددرصد عملى است ، به اطلاع مىرسانم كه در شهر هريسايو واقع در سوئيس يك لابراتوار داروسازى گياهى به نام فيتريا وجود دارد كه تاكنون 39 قلم داروهاى مختلف صرفا از گياهان دارويى به شكل قطره و شربت و غيره ساخته و براى اكثر بيمارىها آن را به فروش مىرساند ؛ از جمله فرآورده‌اى به نام گاستروفيت ساخته كه مخلوطى از بابونه ، بومادران ، سنبل خطايى ، خارشتر ، قنطوريون ، كبير ، جنطيانا ، وج ، زيره سياه ، رازيانه ، انيسون ، افسنتين رومى و ماميران است و مقدار خوراكش در شبانه‌روز بيش از 60 قطره نيست زيرا طبق اصول علمى و فنى ، عصاره‌هاى كامل اين گياهان را تهيه مىكند كه مقدار خوراكشان كم است ( و هر قدر هم زياد باشد به يك خروار ! نمىرسد ) .\r\nتعداد زيادى از گياهان دارويى را مىتوان مانند چاى دم كرده ميل كنند .\r\nدر اينجا ، موضوعى به خاطرم رسيد كه نقل آن بىفايده نيست . روزى به ديدن آقاى مهدى نراقى رئيس اداره ثبت شركت‌ها ( مترجم زبردست كتاب‌هاى گل‌ها و گياهان شفابخش ، نسخه‌هاى شفابخش و كتاب‌هاى دكتر گيلرداورز و . . . ) كه\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاز مسافرت اروپا برگشته و قرار بود چند جلد كتاب ( درمان بيمارىها به وسيلهء گياهان دارويى ) از فرانسه براى من بياورد ، رفتم . كتاب‌هايى از تأليفات پروفسور پارتوريه و هانرى لكلر را آورده بود ، و به من داد .\r\nبدين وسيله از ايشان تشكر مىكنم .\r\nدر ضمن ، دستور داد دو فنجان آب جوش آوردند و در آن‌ها قدرى شكر ريختند و به جاى چاى دو بسته كوچك ظريف كه محتوى گياه مخصوصى بود در آن‌ها انداخت ، پس از دو دقيقه مايع قرمز خوشرنگى به‌دست آمد ، يكى را خود ايشان و يكى را هم من خوردم ، بسيار معطر ، مفرّح و خوش‌طعم بود ، گفتم اين‌ها چيست ؟ گفت ميوه نسترن وحشى است . نسترن وحشى را به زبان فرانسوى اگلانتير و ميوه آن را سينررهودون نامند و هر 15 بسته آن را در يك پاكت سربسته گذاشته‌اند و اين گياه را كه سرشار از ويتامين ث طبيعى است در لابراتوارهاى فرانسه بسته‌بندى مىكنند و در كافه رستوران‌ها و قهوه‌خانه يا در خانه‌ها به جاى چاى دم كرده مىآشامند .\r\nگفتم قرص‌هاى ويتامين مصنوعى ، به وفور در همه جا هست ديگر چه احتياجى به ميوه نسترن وحشى است . گفت : اولا ، آنچه مصنوع دست بشر است و لو متعلق به كامل‌ترين فرمول‌ها و منطبق با دقيق‌ترين موازين علمى و تهيه شده در بهترين لابراتوارهاى جهان باشد ، هرگز با آنچه ساخته و پرداخته طبيعت است ، برابرى نخواهد كرد ، اعم از اينكه اين مصنوع دست بشر فقط يك جسم شيميايى مثلا تنها ويتامين مصنوعى باشد و يا مخلوط و تركيبى از 30 جسم مختلف شيميايى . يكى از محققانى كه براى اثبات اين مطلب\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nساليان دراز رنج برده و خون‌دل‌ها خورده و سرانجام توانسته است حرفش را به كرسى بنشاند ، دكتر هانس هوسكه پزشك مشهور مؤسسه تحقيق تغذيه در كلن آلمان است كه در هزار نفر افراد مختلف تأثير ويتامين طبيعى را با ويتامين مصنوعى ساخت لابراتوارها مقايسه كرده و با دقت هرچه تمام‌تر در دو دسته اشخاصى كه به كمبود اين ويتامين مبتلا بودند آزمايشى به اين ترتيب انجام داد كه به يك دسته آن‌ها ، هر روز مقدارى ويتامين مصنوعى و به دسته ديگر مقدارى معادل آن ، ويتامين پرتقال مىخورانيد . پس از 41 روز آزمايش ، ملاحظه كرد كه يك اختلاف فاحش بين اين دو گروه ملاحظه مىشود . توضيح آنكه پس از چند روز تجويز ويتامين مصنوعى و طبيعى ، كمبود ويتامين در هر دو گروه بر طرف شد ولى پس از قطع مصرف اين ويتامين ملاحظه كرد كه در كسانى كه ويتامين مصنوعى مصرف كرده‌اند اثر آن از بين رفته و مجددا به كمبود ويتامين مبتلا شده‌اند ولى در دسته ديگر كه ويتامين طبيعى مصرف كرده‌اند اين كمبود مشاهده نشد و معلوم شد كه ويتامين ث مصنوعى اگر به مقدار زياد هم مصرف شود در بدن ذخيره نمىشود و حال آنكه ويتامين طبيعى در بدن به مقدارى كافى ذخيره مىشود و مدتى طولانى براى احتياجات بعدى اثر آن در بدن باقى مىماند و سرانجام چنين نتيجه گرفت كه كمبود اين ويتامين را نبايستى به وسيله قرص و آمپول ، بلكه بايد به وسيلهء ويتامين طبيعى بر طرف كرد . از شما چه پنهان كه من نتوانستم تعجب خود را از شنيدن اين مطلب پنهان كنم و گفتم كه شما طبيب نيستيد اين خبر را از كجا به‌دست آورده‌ايد ، گفت احتياج به اين نيست كه كسى حتما طبيب باشد و اين مطالب را بداند و سپس كشو ميز را كشيد و يك شماره مجله تندرست بيرون آورد ( شماره 10 ، سال 17 ، تيرماه 1343 بود ) و گفت خدا به آقاى سناتور دكتر احمد سيد امامى ، مدير دانشمند مجله تندرست ، توفيق بدهد كه در مدت بيست و پنج سال انتشار مرتب اين مجله\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nماهانه با مقالات سودمند پزشكى كه به زبان ساده در آن مندرج است ، معلومات عمومى و بهداشتى و پزشكى مردم را خيلى بالا برده است و من اين مطلب را از آن مجله فراگرفته‌ام و الان مدت چند سال است كه حتى يك قرص ويتامين مصنوعى نخورده و در مواقع احتياج از سبزىها و ميوه‌هاى مختلف كه ويتامين‌هاى طبيعى دارند استفاده كرده‌ام .\r\nثانيا ، ميوه نسترن وحشى يا سينورودون فقط ويتامين ندارد ، بلكه مواد ديگرى نيز دارد كه خواص متعددى به آن مىدهد ، از جمله ضد اسهال كودكان ، ضد كرم آسكاريس ، مقوى عمومى بدن و در عين حال ، آرام‌بخش .\r\nپس از اينكه به خانه آمدم در كتاب گياهان دارويى ، تأليف دكتر على زرگرى جلد 1 ، صفحه 589 ، گياه نسترن را مطالعه كردم كه قسمتى از آن نقل مىشود :\r\nتركيبات شيميايى : قسمت گوشت‌دار جدار سنيورودون داراى اسيدهاى مختلفى مانند اسيد سيتريك ، اسيد ماليك ، قند ، تانن و به مقدار زياد ويتامين است .\r\nخواص درمانى : قسمت گوشت‌دار و كوزه‌اى شكل ( سينورودون ) به علت دارا بودن تانن ، ويتامين و مواد مختلف ديگر ، اثر ضد اسكوربوت ، قابض و مدر دارد ، از اين جهت براى رفع اسهال مخصوصا در مسلولان و درمان اخلاط خونى و انقباض غير ارادى ماهيچه‌هاى معده و بيمارىهاى ناشى از التهاب كليه‌ها و دردهايى كه به علت پيدايش سنگ كليه عارض مىشود ، مىتواند به كار رود . بر اثر مدر بودن اينكه نيز مىتوان از آن در موارد مختلف بدون آنكه عمل تحريك‌كننده بر روى مجارى بول داشته باشد ، استفاده كرد . جوشانده قسمت گوشت‌دار سينورودون ، مشروط بر آنكه عمل جوشاندن بيش از 10 دقيقه طول نكشد ، به علت دارا بودن مقدار كافى از ويتامين در رفع عوارض ناشى از كمبود اين ويتامين در بدن اثر بسيار مفيد دارد . از قسمت گوشت‌دار سينورودون به صور مختلف كمپوت ، مارمالاد و غيره استفاده مىكنند . تارهاى درون سينورودون جهت\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nدفع آسكاريس كودكان مفيد است . دم كرده 50 در هزار تارهاى درون سينورودون به عنوان آرام‌بخش ، مدر و مقوى نيز مصرف مىشود .\r\nمحل رويش : نواحى البرز ، كرج ، قصر شيرين ، اشتران كوه ، نهاوند ، تبريز ، كلاردشت .\r\nنخستين لابراتوار داروسازى در ايران كه موفق شود همين سينورودون را در فصول مربوط هر سال تهيه و آن را طبق نمونه‌هاى موجود به شكل بسته‌هاى كوچك و ظريف در بياورد ، بايد مطمئن باشد كه حتى بدون تبليغات ، فورا ، مصرف عمومى پيدا مىكند و مانند چاى در سراسر كشور به فروش خواهد رسيد زيرا تصور نمىكنم كسى وجود داشته باشد كه لذت عطر و طعم مطبوع و آثار تقويتى و شادابى آن را پس از مصرف درك كند و بتواند از ادامه مصرف آن خوددارى كند و به‌طور مسلم ، تهيه يكى دو نمونه از اين فرآورده‌ها ، راه را براى تهيه ساير فرآورده‌هاى گياهى باز خواهد كرد .\r\nتقريبا براى تمام بيمارىها داروهايى از تركيبات گياهى وجود دارد كه خوشبختانه در بعضى از كشورهاى اروپا و از جمله كشور سوئيس ، آن‌ها را در لابراتوارهاى مجهزى با اصول علمى و فنى مىسازند و ما مىتوانيم عين همان فرآورده‌ها را طبق همان فرمول‌ها با گياهان دارويى كشور خودمان بسازيم بدون اينكه به آزمايش روى جانوران يا انسان بيمار ، براى اطمينان از تأثير آن‌ها احتياج داشته باشيم ، زيرا علاوه بر اينكه اين گياهان قرن‌ها مورد آزمايش پزشكان قديم ايران بوده و در كتب پزشكى قديم خواص درمان‌بخش آن‌ها دقيقا ذكر شده است ، از چند قرن پيش تاكنون ، در اروپا نيز روى تك‌تك اين گياهان دارويى ، به اندازهء كافى ، مطالعه و تحقيق شده و تركيبات شيميايى و خواص دارويى آن‌ها كاملا معلوم و مشخص گرديده و در كتاب‌هاى مربوط ثبت شده است . بنابراين ، حكم داروهاى تازه كشف شده‌اى را ندارند كه ما ناچار باشيم با احتياط آن‌ها را براى بيماران تجويز كنيم يا مورد آزمايش قرار دهيم .\r\nگرچه پس از رواج اسپساليته‌هايى براساس گياهان دارويى ، مردم ، كم‌وبيش ، به\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nخواص درمان‌بخش اين گياهان آشنا و مأنوس شده ، خودشان هم خواهند توانست مستقيما آن‌ها را از عطارىها و فروشگاه‌ها بخرند و مصرف كنند . من معتقدم كه اين كار بايد به عهده لابراتوارهاى داروسازى ايران محول شود كه براى درمان بيمارىهاى مختلف ، داروهايى با فرمول‌هاى مشخص بسازند ( همان‌طور كه تركيبات سنتتيك را براى درمان بيمارىها تهيه مىكنند ) و اين پيشنهاد به خودى خود نشان مىدهد كه نگارنده اين سطور با لابراتوارهاى داروسازى هيچ‌گونه مخالفتى ندارم مشروط بر اينكه داروهاى مفيد براى مردم بسازند نه اينكه با داروهاى مضر ، جان و مال مردم را به خطر اندازند و براى اين كه ثابت شود اينجانب با آن دسته داروهاى شيميايى و سنتتيك ، كه منفعتشان بيش از ضررشان است ، نيز مخالف نيستم ، با كمال صراحت ، اعتراف مىكنم كه من با دكتر ابو تراب نفيسى ، استاد دانشكده پزشكى دانشگاه اصفهان ، دربارهء اينكه چه داروهايى را بايد براى درمان بيمارىها به كار برد ، كاملا هم‌عقيده هستم . ايشان سيزده سال پيش ، مقاله‌اى دربارهء اين موضوع براى درج در مجله دنياى علم فرستادند كه در شماره 10 ، مورخ تيرماه 1337 درج شد و قسمتى از آن نقل مىشود :\r\n« من معتقدم كه هم بايد از داروهاى سنتزى كه فوق العاده مؤثر بوده و ضرر كم‌تر و اثر مشخص دارند استفاده نمود ، هم از داروهاى قديمى بومى خودمان كه سال‌هاى دراز مورد تجربه بوده است ، استفاده شود . زيرا با پيشرفت‌هاى طب جديد مسلم شده است كه داروهاى موجود در طبيعت اعم از گياهى يا حيوانى ، به صورت قابل جذب‌تر ، طبيعىتر ، موافق‌تر با طبع موجود بوده و مسلما اثراتشان با اثرات مواد سنتزى كه اكثرا مغاير طبع مىباشند اختلاف دارد ؛ وانگهى در بسيارى از مواد طبيعى ماده عامل يكى نبوده و متعدد است و از مجموع عوامل مزبور اثر درمانى مستفيد مىشود بنابراين فقط براى شناساندن داروهاى اخير است كه بايستى كوشش نمود . به نظر من اگر\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nبخواهيد تحولى در زمينه معالجات طبيعى بيمارىها پديد آوريد ، بهتر است از راه‌هاى زير استفاده فرماييد :\r\n1 . داروهاى صددرصد مؤثر را كه جانشينى هم نداشته باشد ، اعم از سنتزى يا غير آن بايد حتما به نفع بيمار استعمال كرد ؛ البته در طرز استعمال داروها كه حتما به جا و به موقع مصرف شود بايد دقت كافى به عمل آورد و سعى كرد بىموقع و بىجا مصرف نشود .\r\n2 . سبك پيروى كوركورانه استعمال داروهاى خارجى كه بعضى از آن‌ها هنوز در مملكت سازنده آن‌ها خيلى مورد قبول عامه پزشكان نشده بايد به كلى متروك و قدغن شود و مملكت ما كمتر از آن ، ميدان تجربه كارخانجات داروسازى گردد .\r\n3 . خواص داروهاى طبيعى اعم از حيوانى ، گياهى يا جمادى ، آن‌طور كه در طبيعت موجود است بايد دقيقا مورد مطالعه قرار گيرد و در آن قسمت كه مخصوصا در سابق و طى قرون و اعصار تجويز شده [ است 
  ] بيش‌تر تحقيق شود تا طرز اثر آن‌ها كاملا معلوم گردد و فقط به اين طريق است كه مىتوان مورد استعمال آن‌ها را حقيقتا فهميد زيرا با اعصار مختلف و مكتب‌هاى متفاوت مفهوم بيمارىها و نام‌گذارى آن‌ها مختلف خواهد بود ، مثلا گل بنفشه در ازمنه قديم به علت داشتن مزاج سرد و تر در بيمارىهايى استعمال مىشد كه مزاج بيمار گرم و خشك بوده و يا بيمارى در اثر غلبه حرارت و يبوست توليد شده بود و در قرن نوزدهم به علت داشتن تركيبات پتاس و مدر و خلطآور در بيمارىهاى ريه و كليه مصرف مىشد و حالا ممكن است به علت داشتن تركيبات ديگرى كه سابقا شناخته نشده بود در بعضى بيمارىهاى ديگر مفيد باشد و قس على هذا ؛ ولى مسلما گل بنفشه با اندك تغييرى همان است\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nكه بود و بيمارى هم تقريبا همان است كه بوده [ است 
  ] منتها اسم آن و مفهوم آن براى پزشكان با مكتب‌هاى مختلف و در زمان‌هاى مختلف تغيير كرده و خواهد كرد ، يعنى به عبارت ديگر ، اين طبّ ما است كه تغيير مىكند نه اصول بيمارىها و چون تمام داروهاى مذكور در كتب قديمى طب ايرانى و يونانى از جنبه طرز استعمال و موارد استعمال با همان مكتب‌هاى قديمى وفق مىداده حالا با مكتب جديد قابل فهم نبوده و نمىتوان آن‌ها را به موقع استعمال نمود ؛ ولى اگر خواص فارماكوديناميك داروها كاملا مورد رسيدگى قرار گرفته و ساختمان مواد طبيعى كه سابقه مصرف درمانى داشت معين شود ، ديگر راه براى استعمال آن‌ها كاملا باز خواهد بود » .\r\nملاحظه مىفرماييد كه اين مقاله سيزده سال پيش چاپ شده و پس از آن هم در طول اين مدت نسبتا طولانى ، براى اصلاح اوضاع پزشكى و داروسازى به‌طور مداوم كوشش شده است ولى متأسفانه كوچك‌ترين نتيجه مفيد و مثبتى از اين نوشته‌ها عايد نشده است تصور نفرماييد كه تنها كشور ما اين چنين است ، كليه كشورهاى متمدن مغرب‌زمين نيز همين حال را دارند ، زيرا طبق اسناد و مدارك مثبت و غير قابل انكارى كه در دست است ، از بيست سال پيش تا كنون ، صدها مقاله در مطبوعات پزشكى و داروسازى آمريكا و اروپا ، براى هشدار دادن به پزشكان جهان دربارهء خطرات داروهاى جديد ، چاپ و منتشر و ده‌ها سمپوزيوم و كنگره‌هاى بين المللى منعقد شده است ، ولى همه بىنتيجه بوده است ، تا آنجا كه در كنفرانس ژنو اظهار شد كه حتى مقامات سازمان ملل متحد هم از عهده اصلاح امور پزشكى و داروسازى برنمىآيند .\r\nآنچه براى نگارنده اين سطور پس از مطالعات بسيار و بررسىهاى دقيق ، مسلم شده اين است كه علت مؤثر نبودن نوشته‌ها و عدم موفقيت‌ها تاكنون اين\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nبوده است كه هيچ‌كس از راهش وارد نشده است . زيرا اساس امور پزشكى و درمان بيمارىها مطلقا در قبضه اختيار لابراتوارهاى بزرگ داروسازى جهان است و آنان نيز نه براى كنفرانس‌هاى بين المللى و نه براى اين قبيل نوشته‌ها تره هم خورد نمىكنند و مانند آن مگسى كه روى شاخ گاو نشسته بود و به گاو مىگفت اصلا من وزن تو را حس هم نمىكنم چه رسد به اين كه خسته شوم ؛ على التحقيق واكنش لابراتوارهاى داروسازى جهان نيز در برابر اين هشدارها نظير همين داستان است . بنابراين ، هرگونه تلاش و كوشش و حرص‌وجوش خوردن و گريبان چاك كردن در اين زمينه به‌منزله آهن سرد كوفتن است .\r\nتنها راه نجات و رهايى از اين بن‌بست عجيب ، يعنى ، حل معماى دارو ، كه به راستى از شكستن طلسم جادو هم مشكل‌تر است ، اين است كه هرچه زودتر و بدون كم‌ترين درنگ ، هر تصميمى كه در سازمان‌ها گرفته مىشود ، علاوه بر شرايط و مصالح خاص همان سازمان بايد متضمن هماهنگى و تطبيق آن با عمليات دستگاه‌هايى باشد كه هدف مشترك يا مشابه دارند و براى اين منظور بايد فواصل موجود و موانعى كه در راه ارتباط مستمر ميان سازمان‌ها وجود داشته باشد برداشته شود و توجه و اشتياق مسئولان آن‌ها بر نتيجه نهايى و حاصل كار دسته‌جمعى متمركز شود . نتيجه مستقيمى كه از اين دستور عمل در مورد دانشگاه مىتوانيم بگيريم اين است كه دانشگاه در مجموعه خود ، حكم بدن انسان را دارد و دانشكده‌ها اعضاى اين بدن هستند . همان‌طور كه اگر هماهنگى بين اعضاى مختلف بدن وجود نداشته باشد ، كار مجموعه ، يعنى ، بدن انسان مختل مىشود ، هم‌چنان اگر بين دانشكده‌ها هماهنگى موجود نباشد دانشگاه به هدف واقعى خود نمىرسد . بنابراين ، براى حل مسئله دارو بايد بين دو دانشكده پزشكى و داروسازى كه هدف مشترك و مشابه ( براى درمان بيمارىها ) دارند هماهنگى لازم برقرار شود ، هماهنگى كه نه تنها در\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nحال حاضر ، مطلقا وجود ندارد ، بلكه حتى استادان اين دو دانشگاه يكديگر را هم نمىشناسند ، چه رسد به اينكه ارتباط متقابل علمى داشته باشند . اين است كه مىبينيم تدريس فارماكوگنوزى در برنامه دانشكده داروسازى گنجانده شده است و در حالى كه استادان اين دانشكده خواص درمان‌بخش گياهان دارويى را به دانشجويان تدريس مىكنند ، استادان دانشكده پزشكى نه تنها اين برنامه‌ها را قبول ندارند بلكه به ديده تمسخر مىنگرند و آن را متعلق به دورانى مىدانند كه مردم خرسوارى مىكردند و در نتيجه ، قاطبهء پزشكان كشور كه دست‌پرورده اين استادان هستند ، طب گياهى را تخطئه مىكنند و حتى به مسخره مىگيرند . حال آنكه فارماكوگنوزى يا علم به خواص درمان‌بخش گياهان دارويى و به كار بردن آن در مورد معالجه بيماران بايد به‌منزله يكى از اركان اساسى علوم فارماكولوژى و درمان‌شناسى به‌شمار آيد . جاى نهايت تعجب و شگفتى است با اينكه در نخستين صفحه از كتاب فارماكولوژى پزشكى گيتى ؛ يعنى ، تنها كتاب كلاسيك داروشناسى كه در دانشكده پزشكى به دانشجويان تدريس مىشود ، علم فارماكولوژى را شامل پنج قسمت دانسته كه يكى از آن‌ها مفردات طبى ( فارماكوگنوزى ) است ، چگونه عملا هيچ بحثى دربارهء خواص گياهان دارويى در اين كتاب نشده است ؟ علتش كاملا واضح و روشن است و آن اينكه از نيم قرن پيش به اين طرف ، علم داروشناسى در قبضه مصرف تجار دارو و سازندگان داروهاى اختصاصى قرار گرفته است كه به قول دكتر گل گلاب : « داروهاى شيميايى ، به‌تدريج ، جاى داروهاى گياهى را گرفته زيرا تجارت گياهان دارويى مقرون به صرفه نيست و سرمايه‌ها از اين راه سودى نخواهند آورد » . عجيب آنكه در همان نخستين صفحه كتاب فارماكولوژى پزشكى گيتى آمده است : « در سال‌هاى اخير ، به علت بسط شديد داروهاى اختصاصى تهيه شده در كارخانه‌ها ( و مخصوصا داروهاى شيميايى ) كه ديگر احتياج به دستكارى به توسط داروساز ندارد و در نتيجهء نقصان احتياج به\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nتجويز و تهيه داروهاى مركب ، از اهميت دو قسمت فوق ( مفردات طبى و داروهاى جالينوسى ) كاسته شده است » .\r\nيك نفر نيست بپرسد كه آيا گسترش داروهاى اختصاصى ، خواص سودمند گياهان دارويى را هم از بين برده است يا خواص اين گياهان به قوت خود باقى است و اگر گياهان دارويى خواص درمانى ندارند ، از سوى ديگر ، داروهاى شيميايى هم عوارض جانبى و دارند ، چرا نبايد از وجود اين گياهان براى درمان بيمارىها استفاده كرد ؟ اگر پزشكان در مطب خود ، تحت تأثير و زور ويزيتورها قرار مىگيرند و از اين راه ، هزاران داروى ساخت لابراتوارهاى داروسازى جهان به‌دست آن‌ها رواج مىيابد ( داروهايى كه عمرشان كوتاه است و دير يا زود آثار زيان‌بخش آن‌ها باعث مىشود كه از فارماكوپه‌ها خارج شوند ) ، چرا استادان فارماكولوژى دنيا در كتاب‌هاى كلاسيك خود سنگ اين داروها را به سينه مىزنند ؟\r\nبهتر است در اينجا مثالى ذكر كنيم . در صفحه 162 ، فارماكولوژى پزشكى گيتى يك گياه دارويى به نام روولفيا سرپانتينا « 1 » ذكر شده و مىنويسد اين گياه در هندوستان ، به علت خاصيت مسكن براى درمان بسيارى از كسالت‌ها مثلا ديوانگى و مارگزيدگى و ساكت كردن كودكان شيرخوار از زمان‌هاى قديم استعمال مىشده است و اضافه مىكند كه در روولفيا ، بيش از 24 آلكالوئيد موجود است و هجده‌تاى آن‌ها را به تفصيل شرح مىدهد و خواص آن‌ها را ، كه روى دستگاه عصبى مركزى تأثير مىكنند يا اثر سمپاتوليتيك و آدرنوليتيك دارند ، بيان مىكند و تعدادى از اين آلكالوئيدها نيز هنوز اثرشان معين و مشخص نشده است .\r\n\r\n\r\n","description":"","footnote":"\r\n( 1 ) .  Rauwolfia Serpentina \r\n","page_name":" 355 ","page_number":355},
  {"content":"\r\n\r\nخدا مىداند چقدر بودجه و فعاليت‌هاى مغز انسانى از گروه محققان و دانشمندان مختلف براى جدا كردن اين آلكالوئيدها و تعيين خواص آن‌ها صرف شده است تا يك مشت آلكالوئيدهايى به‌دست آيد كه يك‌يك آن‌ها داراى زيان‌هاى مسلمى است و حال آنكه مجموعه آن‌ها چون واجد همه آلكالوئيدهاى مزبور است بايد قاعدتا از همه زيان‌بخش‌تر باشد با اين همه ، بىضرر يا بسيار كم‌ضررند ، با اين وجود خود اين گياه را كه طبيعت به رايگان در اختيار آدميان گذاشته است ، تجويز نمىكنند و آلكالوئيدهاى مضر آن را به مصرف مىرسانند .\r\nبراى اثبات اينكه آلكالوئيدهاى مزبور زيان‌بخش‌اند ولى خود روولفيا بىضرر است به نوشته پروفسور هانرى باروك مراجعه مىكنيم . همه پزشكان و مخصوصا روانپزشكان مىدانند كه پروفسور باروك نخستين روان‌پزشكى است كه در جانوران ، بيمارى كاتاتونى تجربى به‌وسيله يك سلسله مواد ايجاد كرد .\r\nدر رساله‌اى كه اين دانشمند بزرگ تأليف و ترجمهء آن در روزنامه روان‌پزشكى ، سال 2 ، شماره 7 بهمن و اسفند 1349 ( شماره مخصوص كاتاتونى ) درج شده است ، چنين مىنويسد :\r\n« عصاره كامل روولفيا ، كاتاتونى ايجاد نمىكند ، برعكس رزپين ( كه يكى از آلكالوئيدهاى روولفيا است ) كاتاتونى خاصى به وجود مىآورد همراه با خم شدن و پيچيدن حيوان در قسمت قدامى هيكل ؛ رسينامين ( كه يكى ديگر از آلكالوئيدهاى روولفيا است ) كاتاتونى تجربى بسيار پيشرفته خيلى نزديك به كاتاتونى انسانى مىدهد توأم با نگهدارى وضع اعضا كه بر خلاف قانون مركز ثقل نيز وضع را نگه مىدارد و اين چيزى است كه در حيوانات ، به‌ندرت ، مشاهده مىشود و اين ماده سمّىتر از ساير مواد است » .\r\nهمان‌طور كه در مورد پوست بيد به تفصيل شرح داديم خدا يا طبيعت يا هرچه نامش را بگذاريد در گياهان موادى خلق كرده است كه ضرر و سمّيت\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمواد مؤثر آن را مىگيرد و حتى گاهى خود گياه ، نه تنها ، سمّى نيست بلكه ضد سم نيز است . اتفاقا ، مؤلف كتاب فارماكولوژى پزشكى منكر خواص درمان‌بخش روولفيا نيست ، منتها مىنويسد : « مطالعه اثرات فارماكوديناميك عصاره كامل گياه به علت آنكه مجموعى از آلكالوئيدهاى مختلف الاثر است مشكل مىباشد » .\r\nولى به نظر ما اشكال اصلى اين است كه نمىخواهند ، نه اينكه نمىتوانند و علت اينكه نمىخواهند اين است كه از گياه روولفيا نمىتوان بهره‌بردارى كنند ولى آلكالوئيدهاى آن پس از اينكه از طرف لابراتوارهاى داروسازى به صورت دارو درآمد در سراسر جهان پخش مىشود و بهره‌هاى گزاف مىدهد .\r\nاگر جز اين است چرا عده‌اى از اساتيد علم پزشكى در اروپا كه به درمان بيمارىها به وسيله خود گياهان دارويى علاقه دارند ، خواص درمان‌بخش گياهان مزبور را از راه‌هاى گوناگون كشف مىكنند ؟ از جمله پروفسور پارتوريه كه به وسيله تزريق جوشانده كاسنى به وريد حيوان خاصيت شولگوگ « 1 » آن را معلوم كرد و پروفسور شابرول خاصيت مدر بودن آن را اعلام كرد . تازه اين‌ها با وسايل امروزى اين خواص را در گياهان دارويى كشف مىكنند ، ابن سينا از چه راهى به كشف اين خواص نايل شد كه در كتاب قانون مىنويسد : « كاسنى دافع صفرا و مدر بول است » .\r\nپس مسلما يك سلسله راه‌هاى علمى براى كشف خواص گياهان دارويى وجود دارد . به‌هرحال ، همان‌طور كه قبلا ذكر شد براى اصلاح وضع دارو بايد استادان دانشكده‌هاى پزشكى و داروسازى با يكديگر همكارى كنند تا برنامه‌هاى آموزشى آن‌ها با يكديگر هماهنگى كامل داشته باشد و توجه و اشتياق مسئولان مربوط ، بر نتيجه نهايى و حاصل كار دسته‌جمعى متمركز شود تا براى بيماران نتيجه‌بخش باشد ؛ پرواضح است كه منظور ما از همكارى صميمانه اين دو دانشكده آموختن خواص گياهان دارويى ايران به دانشجويان است . دانشجويان\r\n\r\n\r\n","description":"","footnote":"\r\n( 1 ) .  Cholagogue \r\n","page_name":" 357 ","page_number":357},
  {"content":"\r\n\r\nداروسازى در شناختن جنس ، نوع و گونه‌هاى مختلف و به عبارت ديگر ، رده‌بندى گياهان و دانشجويان پزشكى در شناسايى خواص درمان‌بخش آن‌ها خبره و استاد شوند و سرانجام تعداد نسبتا زيادى از گياهان دارويى در فارماكولوژى وارد شود .\r\nچه اشكالى دارد همان گونه كه دانشجويان داروسازى ، سالى يك‌بار ، با راهنماى خود براى مشاهده گياهان دارويى به مناطق مختلف كشور سفر مىكنند ، دانشجويان پزشكى نيز آنان را در آن سفر همراهى كنند و در حدّ امكان ، بعضى از استادان اين دو دانشكده هم با آن‌ها همسفر باشند .\r\nمطلب ديگرى كه در اينجا بايد يادآورى كرد ، اين است كه ما وارث گنجينه گران‌بهايى از موازين علمى و فرهنگى اصيل ايران قديم هستيم كه تاكنون دست‌نخورده و ناشناخته مانده است . پزشكان قديم ايران معلومات بسيار وسيعى در خواص درمان‌بخش گياهان دارويى داشتند كه كتاب مخزن الادويه مظهر تمام عيار از آن است .\r\nو هم‌چنين دربارهء فن تركيب اين گياهان و ساختن انواع مختلف شربت‌ها ، قرص‌ها ، معجون‌ها ، مفرحات و . . . كه شرح آن‌ها در كتب قرابادين منعكس است ، هنرنمايى خود را به حد اعجاز رسانده بودند و به هيچ وجه نبايد به بهانه كهنه بودن و متروك شدن ، اين ذخاير قيمتى را ناديده بگيريم . در كتاب قانون ابن سينا ، دستور ششصد نوع سكنجبين از داروهاى گوناگون براى درمان بيمارىهاى مختلف داده شده است ؛ اين‌ها را بايد با موازين علمى كنونى تطبيق دارد و در تهيه داروهايى به نفع بيماران از آن‌ها استفاده كرد و به‌طور مسلّم اگر عده‌اى از افراد كادر آموزشى دانشكده‌هاى پزشكى و داروسازى چند سال به بررسى و تحقيق در اين‌باره مشغول شوند و حقايقى را به‌دست آورند و به جهانيان اعلام كنند ، همان اعجاب و شگفتى براى محققان پزشكى دنيا حاصل خواهد شد كه از مشاهده آثار كهن ملى و ريزه‌كارىهاى حيرت‌آور\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمعماران نازك‌انديشه ما در استوار كردن بناهاى قديمى مانند مسجد شاه و مسجد شيخ لطف اللّه پيدا مىشود كه در آن‌ها واقعا حد اعلاى هنر و صنعت و ابتكار به خرج داده شده است و از اين راه به يارى خداوند ، علاوه بر اينكه يك خدمت بزرگ و گران‌بهاى پزشكى در سطح جهانى انجام خواهد گرفت ، بار ديگر مجد و عظمت فرهنگ و تمدن اصيل و قديم ايران تجديد خواهد شد .\r\nمؤسسه تحقيقات علمى دانشگاه تهران ، كه به تازگى تأسيس شده است ، هر برنامه‌اى دارد ، داشته باشد ؛ ما آرزومنديم كه از آن برنامه‌ها نتايج مثبتى عايد ملت و مملكت شود . ما براى انجام و اجراى طرحى كه به منظور حل مسئله دارو در ايران و جهان ، در اين مجله ، تقديم كرده‌ايم ، پيشنهاد مىكنيم انجمنى به نام « انجمن تحقيقات پزشكى » در دانشكده پزشكى زير نظر مستقيم رئيس اين دانشكده و انجمنى به نام « انجمن تحقيقات داروسازى » در دانشكده داروسازى ، مستقيما زير نظر رئيس دانشكده ، هرچه زودتر تشكيل شود كه هدف اين دو انجمن ، منحصرا ، حل مسئله دارو باشد و ، نه چيزى غير از آن و اين دو انجمن با هدف‌هاى مشترك ، با يكديگر همكارى نزديك داشته باشند .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nپىنوشت‌هاى فصل ششم\r\n( * 1 ) . دكتر حسين گل گلاب استاد گياه‌شناسى طبى دانشگاه تهران ، در كتاب گياه‌شناسى ، از انتشارات دانشگاه تهران كه به سال 1326 شمسى چاپ شده است ، دربارهء كتب پزشكى و داروسازى ايران چنين مىنويسد :\r\nدانشمندان ايرانى از دوران قديم شرح نباتات مختلف را با خواص دارويى آن‌ها در كتاب‌هاى بسيار شرح داده‌اند ولى رده‌بندى نكرده‌اند و آن‌ها را به ترتيب حروف الفبا مانند فرهنگ‌ها مرتب نموده‌اند . در گياه‌شناسى ، كتاب‌هاى پربهايى به زبان فارسى تأليف شده ولى هميشه آن‌ها را در رديف كتب پزشكى قرار داده‌اند . بسيارى از آن‌ها هنوز به‌صورت نسخه‌هاى خطى مانند كتاب الابنيه فى حقايق الادويه ، تأليف موفق بن على هروى كه كتاب عكسى آن به خط اسدى طوسى ، در كتابخانه ملى ايران و دانش‌سراى عالى موجود است و كتاب ذخيره خوارزمشاهى ، تأليف سيد اسماعيل جرجانى كه نسخه‌هاى متعدد آن در كتابخانه مدرسه سپهسالار تهران و كتابخانه‌هاى ديگر ديده مىشود و كتاب تحفة المومنين حكيم مؤمن كه بسيارى از نباتات را با نام‌هاى عربى و محلى فارسى شرح داده و به چاپ رسيده است و كتاب مخزن الادويه تأليف مير محمد حسين خان علوى كه در قرن دوازدهم هجرى تأليف شده و براى تطبيق با اسامى فارسى بسيار مفيد است » .\r\n( * 2 ) . كتاب‌هايى كه پزشكان اروپا دربارهء خواص گياهان دارويى و درمان بيمارىها تأليف كرده‌اند از صد مجلد نيز متجاوز است و بعضى از آن‌ها كه در كتابخانه شخصى اين نگارنده موجود است و از آن‌ها استفاده شايانى كرده‌ام ، به قرار زير است :\r\n1 . دوره كامل دايرة المعارف مفصل علوم پزشكى ، در صد جلد كه ضمن مباحث مختلف پزشكى گياهان دارويى را نيز به ترتيب حروف الفبا ، مفصلا شرح داده است و مجموعه بسيار نفيس و بسيار كميابى است .\r\n2 . گياه‌شناسى ، تأليف دكتر حسين گل گلاب ، استاد دانشگاه تهران\r\n3 . گياهان دارويى ايران ، تأليف دكتر على زرگرى ، استاد دانشگاه تهران در 2 جلد\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n4 . گل‌ها و گياهان شفابخش ، تأليف لئونس كارليه ، اريك نيژل ، پروفسور لهامور ريموند دكسترت ، ترجمه مهدى نراقى ( ضمنا كتاب‌هاى ديگرى كه اين مترجم زبردست ترجمه كرده و به علت اقبال عمومى مردم به آن‌ها ، چندين بار تجديد چاپ شده است ، به قرار زير است :\r\nالف ) گذرنامه براى يك زندگى نوين ؛ ب ) چه بايد خورد و چگونه بايد پخت ؛ ج ) رمز شادى و تندرستى ؛ د ) چه كنيم كه هرگز خسته نشويم ؛ ه ) سبزىها و ميوه‌هاى شفابخش ؛ و ) معالجه با انگور ، ليمو و پرتقال ؛ ز ) نسخه‌هاى شفابخش .\r\n5 . معالجه بيمارىهاى كبد و كيسه صفرا ، به وسيلهء گياهان دارويى ، تأليف پروفسور پارتوريه\r\n6 . سلامتى و تغذيه ، به وسيلهء گياهان ، تأليف درومر\r\n7 . معالجه بيمارىهاى مزاجى ، به‌وسيلهء گياهان دارويى ، تأليف فرانسوا دكو\r\n8 . فرمولر درمان به‌وسيلهء گياهان دارويى ، تأليف فرانسوا دكو\r\n9 . گياه‌شناسى طبى ، تأليف برناردن\r\n10 . گياهان سودمند ، تأليف لينل\r\n11 . گياهانى كه شفا مىبخشند ، تأليف كنت\r\n12 . فرهنگ گياهان طبى ، تأليف هرو\r\n13 . مفردات پزشكى ، تأليف پلانشون ، 2 جلد\r\n14 . فرهنگ روستايى ، تأليف دكتر تقى بهرامى\r\n15 . تيره‌شناسى ، تأليف دكتر احمد پارسا ، 3 جلد\r\n( * 3 ) . دكتر عباس نفيسى ، استاد درمان‌شناسى دانشكده پزشكى دانشگاه تهران ، در جشن هزاره ابن سينا ، كه به سال 1333 شمسى با حضور هشتاد تن از خاورشناسان جهان و گروهى از استادان دانشگاه ، فضلا و دانشمندان ايران در تهران منعقد شد ، روز پنجشنبه ، دوم ارديبهشت ماه 1333 ، سخنرانى بسيار جالبى با عنوان « بعضى از گياهان صفراوى كه در كتاب دوم قانون ابن سينا از آن نام برده شده است و تطبيق آن با داروشناسى جديد » ايراد كرد كه قسمتى از آن ذيلا نقل مىشود :\r\n« پس از ظهور دين مبين اسلام ، مكتب قديم از رونق ديرين نيفتاد بلكه تحت تأثير عواملى خاص ، توسعه بيش‌ترى يافت و به صورت مكتب ايران و عرب توانست در رشته پزشكى ، نام نوابغى چون على بن ربن طبرى ، محمد بن زكرياى رازى ، على بن عباس مجوسى اهوازى ، ابو على سينا و ديگران را در پى استادان يونانى مانند بقراط و جالينوس ثبت كند و به همين جهت بود كه در طى قرون متمادى مكتب طب ايران و عرب يگانه مرجع و مأخذ صالح براى آموزش و پرورش پزشكان جهان به شمار مىرفت . نكته مهم ديگرى كه بسيار جلب توجه مىكند و با شواهد تاريخى به‌دست مىآيد ، آن است كه در مكتب طبى يونان ، بيش‌تر به شرح علايم بيمارى و سبب و تشخيص و سير آن‌ها اهميت داده مىشد و حال آنكه پزشكان ايرانى مخصوصا به فن درمان‌شناسى و شرح داروها و اصول تداوى رغبت مىكرده‌اند و چنان‌كه مورخان مىنويسند حتى در دانشگاه جندى شاپور درحالىكه قسمت‌هاى مختلف طب و جراحى در آغاز كار به توسط يونانيان و سريانيان تدريس مىشد بخش درمان‌شناسى و داروشناسى را استادان ايرانى كه در اين رشته بيش از ايشان آگاه بودند به عهده داشته‌اند » .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nهمچنين وى در جاى ديگر مىفرمايد :\r\n« لازم است اين نكته را به عرض برساند كه هرچند در زمان‌هاى اخير علم پزشكى ترقيات محسوس و آشكار كرده است و مخصوصا در علم تراپوتيك و تهيه و استخراج مواد مؤثر گياهان مانند آلكالوئيدها و گلوكزيدها و غيره و ساختن آن‌ها به طريق سنتز سبب ويرانى و كساد مكاتب قديم شده و در اين زمينه جاى هيچ‌گونه سخن نيست ، مع ذالك با توجه به مشاهدات و تجاربى كه در اين سال‌هاى اخير استادان و پزشكان نامور جهان كرده‌اند به اين نتيجه مىرسيم كه مشاهدات و تجارب علماى قديم پزشكى و مخصوصا ابن سينا را در قلمرو مفردات پزشكى ناديده نمىتوان گرفت زيرا به تجربه رسيده است كه اولا خود گياه طبى و اصلى داراى خواصى است كه گاهى برترى و امتياز آن را بر مواد مستخرجه و عصاره‌ها و اسانس‌ها مسلّم مىكند و چه‌بسا نتايج درخشانى در معالجه بيماران به ما مىدهد كه با تجويز مواد مؤثر سنتتيك نمىتوان به‌دست آورد ، ثانيا در بيش‌تر موارد تجارب فيزيولوژيكى و شيميايى كه اخيرا در گياهان طبى به عمل آمده اغلب نتيجه آن‌ها تأييد نظر علماى قديم است .\r\n( * 4 ) . كسانى را ديده‌ايد كه براى خودكشى 30 گرم آسپيرين خورده‌اند و علايم مسموميت شديدى پيدا كرده ولى نمرده‌اند اما كسانى هم ديده شده‌اند كه 20 گرم آسپيرين سبب مرگ آن‌ها شده است . يك حادثه بسيار عجيب اين بوده است كه شخصى 128 گرم آسپيرين خورده و توانسته‌اند او را نجات دهند .\r\n( * 5 ) . فارماكولوژى پزشكى گيتى ، صفحه 574\r\n( * 6 ) . درمان‌شناسى ، تأليف آرنوزان ، جلد 1 ، صفحه 590\r\n( * 7 ) . تصور نفرماييد كه اين امر فقط مربوط به آسپيرين است ، بلكه غالب داروهايى كه امروزه ساخته شده همين حكم را دارند ، مثلا قرصى به نام وانتيلات در سوئيس براى درمان آسم ساخته شده است كه مخلوطى است از تئوفيلين ، افدرين ، فنوباربيتال ( - لومينال ) . در خواص آن مىنويسد : « وانتيلات اسپاسم برونش‌ها را از بين مىبرد و به اين جهت آن را براى درمان آسم مزمن به كار مىبرند ولى چون تئوفيلين و افدرين مراكز عصبى را كمى تحريك مىكنند به اين جهت آن‌ها را با فنوباربيتال كه در برابر تحريك مراكز اعصاب اثر تسكينى دارد مخلوط كرده‌اند » .\r\nدر اينجا فنوباربيتال به‌منزله مصلح اثر مىكند ولى بايد دانست كه همين مصلح و بسيارى از نظاير آنكه در صنايع داروسازى مدرن به‌كاررفته مصلح واقعى نيستند زيرا آن‌ها نيز به نوبه خود داراى مضارى هستند و دانشمندان هنوز موفق نشده‌اند كه حتى يك مصلح بىعيب و نقص براى هريك از داروها بسازند چنان‌كه خود همين فنوباربيتال ( لومينال ) در قرص وانتيلات كه به عنوان مصلح به‌كاررفته ، زيان‌آور است زيرا در آسم مزمن كه بايد مدتى كم‌وبيش طولانى قرص مزبور را مصرف كنند خطراتى شبيبه به نورلپتيك‌ها ايجاد مىكند و مىدانيم كه رانندگان وسايط نقليه اگر ليبريوم يا واليوم خورده باشند نمىتوانند آن‌طور كه بايد و شايد كنترل خود را حفظ كنند ، خاصّه هرگاه مشروبات الكلى آشاميده باشند و اتفاقا در بروشور وانتيلات نيز همين مطلب قيد شده و مىنويسد : « توجه فرماييد كه وانتيلات چون خاصيت مسكن دارد ( به علت وجود فنوباربيتال ) واكنش رانندگان وسايط نقليه را مخصوصا پس از مصرف مشروبات الكلى كم مىكند » ، پس اين چه مصلحى است كه خود احتياج به مصلح ديگر دارد تا آن را از بين ببرد يا كم كند .\r\n\r\n","description":"","footnote":"","page_name":" 362 ","page_number":362},
  {"content":"\r\n . \r\n","description":"","footnote":"","page_name":" 363 ","page_number":363},
  {"content":"\r\n . \r\n\r\n","description":"","footnote":"","page_name":" 364 ","page_number":364}
  ]