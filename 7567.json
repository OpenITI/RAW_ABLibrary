[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n.\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعهء آثار\r\n17\r\n( جلد دوم از بخش سيرهء معصومين عليهم السلام )\r\nحماسهء حسيني\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n.\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n17\r\nمجموعهء آثار\r\nاستاد شهيد مطهرى\r\nانتشارات صدرا\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمطهرى ، مرتضى ، 1299 - 1358 .\r\nمجموعه آثار استاد شهيد مطهرى . - تهران : قم : صدرا ، 1368 -\r\nج .\r\n2000 ريال ( ج . 1 ) : بهاى هر جلد متفاوت .\r\nفهرستنويسى بر اساس اطلاعات فيپا .\r\nهر جلد عنوان خاص خود را دارد\r\nISBN - 964 - 5600 - 06 - 5 ( دوره )\r\nج . 17 ( چاپ هفتم : 1384 ) . 29000 ريال :\r\nISBN 964 - 5600 - 81 - 2\r\n1 . اسلام - بررسى وشناخت . 2 . اسلام - مسائل متفرقه . الف . عنوان .\r\n3 م 6 م / 7 / 233 BP 48 / 297\r\nكتابخانه ملى ايران 2890 - 68 م *\r\nمجموعه آثار استاد شهيد مطهري ( 17 )\r\nچاپ هفتم : فروردين 1384 مطابق صفر 1426\r\nتعداد : 3000 نسخه\r\nحروفچينى ، ليتوگرافي ، چاپ صحافى : مؤسسه چاپ فجر ( 1001395 ) . تلفن : 3119796\r\nناشر : انتشارات صدرا ( با كسب اجازه از شوراى نظارت بر نشر آثار استاد شهيد )\r\nكليهء حقوق چاپ و نشر مخصوص ناشر است .\r\n* تهران : خيابان ناصر خسرو ، مقابل دار الفنون ، كوچهء دكتر مسعود ، تلفن : 3915130 - دورنگار : 3119796\r\n* قم : خيابان ارام ، تلفن 7731522 ، دور نگار : 7747314\r\nشابك دوره : 964 - 5600 - 06 - 5\r\nISBN 964 - 5600 - 06 - 5\r\nشابك جلد هفدهم : 964 - 5600 - 06 - 5\r\nISBN 964 - 5600 - 81 - 2\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n.\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n.\r\n\r\n","description":"","footnote":"","page_name":" 8 ","page_number":8},
  {"content":"\r\n مقدمه \r\n","description":"","footnote":"","page_name":" 9 ","page_number":9},
  {"content":"\r\n مقدمه \r\n","description":"","footnote":"","page_name":" 10 ","page_number":10},
  {"content":"\r\n فهرست مطالب \r\n","description":"","footnote":"","page_name":" 11 ","page_number":11},
  {"content":"\r\n فهرست مطالب \r\n","description":"","footnote":"","page_name":" 12 ","page_number":12},
  {"content":"\r\n فهرست مطالب \r\n","description":"","footnote":"","page_name":" 13 ","page_number":13},
  {"content":"\r\n فهرست مطالب \r\n","description":"","footnote":"","page_name":" 14 ","page_number":14},
  {"content":"\r\n فهرست مطالب \r\n","description":"","footnote":"","page_name":" 15 ","page_number":15},
  {"content":"\r\n فهرست مطالب \r\n","description":"","footnote":"","page_name":" 16 ","page_number":16},
  {"content":"\r\n فهرست مطالب \r\n","description":"","footnote":"","page_name":" 17 ","page_number":17},
  {"content":"\r\n فهرست مطالب \r\n","description":"","footnote":"","page_name":" 18 ","page_number":18},
  {"content":"\r\n فهرست مطالب \r\n","description":"","footnote":"","page_name":" 19 ","page_number":19},
  {"content":"\r\n فهرست مطالب \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nجلد هفدهم\r\n\r\nبخش اول : سخنرانيها\r\n\r\nفصل اول حماسه حسينى\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n1 . دو چهرهء حادثهء كربلا\r\nبسم الله الرحمن الرحيم .\r\nالحمد للَّه ربّ العالمين بارئ الخلائق اجمعين و الصلاة و السّلام على عبد اللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلّى اللّه عليه و آله و سلّم و على آله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ  « 1 » .\r\nموضوع بحث « حماسهء حسينى » است . اول بايد كلمهء « حماسه » را كه در زبان فارسى زياد استعمال مىشود ، براى شما توضيح بدهم .\r\n\r\n\r\n\r\n\r\n","description":"","footnote":"\r\n( 1 ) . يونس / 71 .\r\n","page_name":" 23 ","page_number":23},
  {"content":"\r\n\r\n\r\nمعنى حماسه\r\nكلمهء « حماسه » به معنى شدت و صلابت است و گاه به معنى شجاعت و حميّت استعمال مىشود . علماى شعرشناس ، منظومه‌هاى شعرى را از نظر محتوا يعنى از نظر نوع معنى و هدف شعر به اقسامى تقسيم مىكنند ؛ بعضى از منظومه‌ها را منظومه‌هاى غنايى ، بعضى را منظومه‌هاى حماسى ، بعضى را منظومه‌هاى وعظى و اندرزى ، بعضى را منظومه‌هاى رثايى و بعضى ديگر را منظومه‌هاى مدحى مىگويند . ديوان و غزليات حافظ ، غزليات سعدى و ديوان شمس تبريزى ، منظومه‌هاى غنايى است ؛ يعنى اگر چه هدف در اينها عرفان است ولى لااقل از نظر تشبيب ، زبانْ عاشقانه است ، سخن از حسن و بىاعتنايى محبوب است ، سخن از درد فراق و درازى شب فراق و كوتاهى ايام وصال است .\r\n فكر بلبل همه آن است كه گل شد يارش * گل در انديشه كه چون عشوه كند در كارش \r\n دلربايى همه آن نيست كه عاشق بكشند * خواجه آن است كه باشد غم خدمتكارش \r\nاين يك شعر غنايى است ، گرچه در آخر به يك معنى عرفانى بسيار لطيف و عالى مىرسد ، و حافظ هميشه اين‌طور است . در آخر همين شعر مىگويد :\r\n صوفى سر خوش از اين دست كه كج كرد كلاه * به دو جام دگر آشفته شود دستارش \r\nاشعار غنايى زياد است .\r\nشعر رثايى يا مرثيه كه براى بزرگان دين و ساير بزرگان دنيا و كسانى كه منشأ خير و بركتى بوده‌اند گفته شده است ، نوع ديگر شعر است . وقتى برامكه منقرض شدند ، شعرايى كه از دستگاه آنها استفاده مىكردند قصايدى در رثاى آنها گفتند . خود همين حافظ ، فرزند جوانش كه مىميرد با همان زبان مخصوص خودش مرثيه مىگويد :\r\n بلبلى خون دلى خورد و گلى حاصل كرد * باد غيرت به صدش خار پريشان دل كرد \r\n طوطيى را به هواى شكرى دل خوش بود * ناگهش سيل فنا نقش امل باطل كرد \r\n آه و فرياد كه از چشم حسود مه و مهر * در لحد ماه كمان‌ابروى من منزل كرد \r\nاشعار رثايى زياد است . مدح و ستايش هم كه الى ما شاء اللَّه ، خصوصاً تملّق و چاپلوسى .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاشعار حماسى اشعار ديگرى است كه معمولًا آهنگ خاصى را مىپذيرد . شعر حماسى شعرى است كه از آن بويى از غيرت و شجاعت و مردانگى مىآيد ، شعرى است كه روح را تحريك مىكند و به هيجان مىآورد ، مثلًا :\r\n تن مرده و گريهء دوستان * به از زنده و طعنهء دشمنان \r\n مرا عار آيد از اين زندگى * كه سالار باشم كنم بندگى \r\nاين تقسيم‌بندى اختصاص به شعر ندارد ، نثر هم همين‌طور است ؛ نثرهاى حماسى داريم ، نثرهاى غنايى داريم ، نثرهاى رثايى داريم ، انواع نثرها داريم .\r\nدر جنگ صفّين در اولين برخوردى كه ميان سپاه على عليه السلام و سپاه معاويه رخ مىدهد ، على روى حساب خودش حاضر نيست كه شروع كنندهء جنگ باشد و تمام كوشش او اين است كه تا حد ممكن مشكلات و اختلافات را حل بكند ، بلكه بتواند معاويه و يارانش را به اصطلاح روبراه بكند ، ولى يك وقت متوجه مىشود كه آنها پيشدستى كرده‌اند و شريعه يعنى جايى را كه مىشود از فرات آب برداشت گرفته‌اند .\r\nعلى عليه السلام سعى مىكند با مذاكره مسأله را حل كند ، پيغام مىدهد كه هنوز بناى جنگ نيست و مىخواهيم مذاكره كنيم بلكه مسأله با مذاكره حل بشود ، ولى طرف مقابل قبول نكرد . بنابراين يا بايد اصحابش از تشنگى از پا دربيايند و يا بايد جنگيد ، جنگى كه دشمن شروع كرده است .\r\nدر نهج البلاغه است كه على عليه السلام در مقابل جمعيت ، ناراحت و عصبانى از اين كار مىايستد و يك خطبهء چند سطرى مىخواند . مىفرمايد : « قَدِ اسْتَطْعَموكُمُ الْقِتالَ » اينها گرسنهء جنگند و از شما غذا مىخواهند اما از دم شمشير . « فَاقِرّوا عَلى مَذَلَّةٍ وَ تَأْخيرِ مَحَلَّةٍ أَوْ رَوُّوا السُّيوفَ مِنَ الدِّماءِ تَرْووا مِنَ الْماءِ » لشكريانم ! نمىگويم برويد بجنگيد ، برويد يكى از اين دو راه را انتخاب كنيد : يا تن به ذلت بدهيد كه آب را ببرند و شما نگاه كنيد ، يا اينكه اين تيغها را از خون اين ناكسان سيراب كنيد تا خودتان سيراب شويد . « فَالْمَوْتُ فى حَياتِكُمْ مَقْهورينَ وَ الْحَياةُ فى مَوْتِكُمْ قاهِرينَ » « 1 » زندگى اين است كه بميريد ولى فائق باشيد و مردن اين است كه زنده باشيد ولى توسرىخور .\r\nبا اين سخنان خود آنچنان هيجان ايجاد كرد كه در كمتر از دو ساعت ، دشمن را به كلى از كنار شريعهء فرات دور كردند كه ديگر دشمن از تشنگى له له مىزد . ولى\r\n\r\n\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، خطبهء 51 ، ص 138 .\r\n","page_name":" 25 ","page_number":25},
  {"content":"\r\n\r\nعلى عليه السلام به سپاهيان خود گفت : شما هر روز اجازه بدهيد كه بيايند و آب بردارند .\r\nلشكريان گفتند : آنها به ما آب ندادند ، پس ما هم به آنها آب نمىدهيم . ولى على فرمود :\r\nخير ، اين يك كار غير انسانى است ؛ آب يك چيزى است كه هر جاندارى حق دارد از آن استفاده كند . به آنها آب بدهيد .\r\nپس معلوم شد سخن مىتواند سخن حماسى باشد و سخن حماسى يعنى سخنى كه در آن بويى از غيرت و شجاعت و مردانگى باشد ، بويى از ايستادگى و مقاومت باشد .\r\nاگر شعر يا نثرى داراى اين خصوصيات باشد ، آن را « حماسى » مىگويند .\r\nسرگذشتها و حادثه‌ها و تاريخچه‌ها هم اقسامى دارند . حادثه‌هايى داريم غنايى ، حادثه‌هايى داريم اندرزى ، حادثه‌هايى داريم رثايى و حادثه‌هايى داريم حماسى .\r\nيك سرگذشت تمامش فقط غناست ، بوى غنا مىدهد ، عشق است . مجلات را شايد كم و بيش مىخوانيد ؛ در اينها ، چه حكايت واقعى ، چه افسانه ، چه مخلوطى از واقعيت و افسانه ، همه داستان غنايى است . حالا اين همه داستان غنايى به گوش اين ملت برود چه از آب در مىآيد ، من نمىدانم « 1 » . داستانهاى رثايى و به اصطلاح تراژديها هم زياد است . صفحات حوادث روزنامه‌ها را اگر بخوانيد ، اغلب از اينجور قضايا مىبينيد . داستانهاى اندرزى هم داستانهايى هستند كه در آنها پند و اندرز است . داستان راستان « 2 » همه‌اش داستانهاى اندرزى است .\r\nحتى شخصيتها هم اقسامى دارند . بعضى از شخصيتها شخصيت حماسى هستند و روحشان حماسه است ، بعضى روحشان غنايى است ، بعضى روحشان رثايى است ، آه و ناله است ، بعضى شكل روحشان شكل پند و اندرز و موعظه است .\r\nحالا كه به طور اجمالى معنى حماسه را فهميديم ، مىتوانيم در اطراف حماسهء حسينى بحث كنيم .\r\n\r\nحسين عليه السلام يك شخصيت حماسى\r\nآيا حسين بن على حادثهء حماسى دارد يا ندارد ؟ آيا شخصيت حسين بن على يك شخصيت حماسى هست يا نيست ؟ ما بايد شخصيت حسين بن على را كه براى ما يك\r\n\r\n\r\n\r\n\r\n","description":"","footnote":"\r\n( 1 ) . [ اشاره به مجلات زمان طاغوت است . 
  ]\r\n( 2 ) . [ اشاره به كتاب داستان راستان نوشتهء استاد شهيد است . 
  ]\r\n","page_name":" 26 ","page_number":26},
  {"content":"\r\n\r\nشخصيت انسانى است بشناسيم . اين مرد كه ما هر سال به نام او وقتها صرف مىكنيم ، پولها خرج مىكنيم ، روزها تعطيل مىكنيم ، بايد خصوصياتش براى ما شناخته شود ، و از جمله خصوصيات او همين است كه آيا حسين عليه السلام يك شخصيت حماسى هست يا نه ؟ آيا ما بايد با وجود حسين و سرگذشت او يك احساس حماسى داشته باشيم يا يك احساس تراژدى ، مصيبت ، رثا و نفله شدن ؟ .\r\nدر اينجا لازم است مختصرى توضيح بدهم :\r\nشخصيتهاى حماسى كه اغلب در منظومه‌هاى حماسى از آنها ياد شده است ، جنبهء نژادى و قومى دارند و اين اعمّ است از شخصيتهاى افسانه‌اى مثل رستم و اسفنديار و يا شخصيتهاى واقعى مثل جلال الدين خوارزمشاه در تاريخ ايران . غالباً قهرمانان يك قوم ، اعمّ از واقعى و افسانه‌اى ، از آن نظر كه انتساب به آن قوم دارند ، احساسات آن مردم را تحريك مىكنند . اصولًا قهرمان دوستى و قهرمان‌پرستى جزء سرشت بشر است ، مخصوصاً وقتى كه قهرمان ، تعلقى هم به انسان داشته باشد كه انسان بخواهد به او افتخار كند . اين قهرمانهاى كشتى كه موفقيتى به دست مىآورند براستى مردم براى آنها ابراز احساسات مىكنند ، يا قهرمانى كه هالتر بلند كرده و ركورد را شكسته و مثلًا سه كيلو بيشتر از ركورد جهانى بالا برده است چقدر تاج گل نثارش مىكنند ، و يا براى كسى كه كشتى گرفته و با يك فن حريف خود را ضربه فنى كرده است براستى ابراز احساسات مىكنند .\r\nاينها به خاطر اين است كه قهرمان دوستى و قهرمان‌پرستى در سرشت بشر است و ضمناً او از قهرمان ملت و قوم خودش تجليل مىكند نه از قهرمان ديگرى . در كشتيهاى بين المللى ، افراد هر ملت ( چه آنهايى كه آنجا حاضرند و چه آنهايى كه از راديوها گوش مىكنند ) احساساتشان متوجه هموطنان خودشان است كه افتخارى براى وطن و قوم خودشان كسب كنند . ما وقتى داستان رستم و اسفنديار و افراسياب و اين‌طور چيزها را مىخوانيم ، چون مىگويند افراسياب از ما وراء النّهر و از يك ملت ديگرى بوده و رستم از ملت ايران بوده است قهراً دلمان مىخواهد كه هميشه تفوّق با رستم باشد ، و افسانه ساز هم افسانه‌ها را چنان ساخته است كه با ذائقهء ما جور دربيايد ، يعنى هميشه آن طرف مغلوب و محكوم و اين طرف غالب و قاهر باشد . اين حماسه‌ها حماسه‌هاى قومى است ، يعنى اختصاص به يك قوم و نژاد معين و يك آب و خاك معين دارد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاما مطلب در مورد حسين عليه السلام غير از اين است . حسين يك شخصيت حماسى است اما نه آن‌طور كه جلال الدين خوارزمشاه يك شخصيت حماسى است و نه آن‌طور كه رستم افسانه‌اى يك شخصيت حماسى است . حسين يك شخصيت حماسى است اما حماسهء انسانيت ، حماسهء بشريت ، نه حماسهء قوميت . سخن حسين ، عمل حسين ، حادثهء حسين ، روح حسين ، همه چيز حسين هيجان است ، تحريك است ، درس است ، القاء نيروست ، اما چه جور القاء نيرويى ؟ چه جور درسى ؟ آيا از آن جهت كه مثلًا به يك قوم بخصوصى منتسب است ؟ يا از آن جهت كه شرقى است ؟ يا از آن جهت كه مثلًا عرب است و غير عرب نيست ؟ يا به قول بعضى از ايرانيها از آن جهت كه زنش ايرانى است ؟ ! .\r\nاساساً در وجود حسين عليه السلام يك چنين حماسه‌هايى نمىتواند وجود داشته باشد و علت شناخته نشدن حسين هم همين است . چون حماسهء او بالاتر و ما فوق اين گونه حماسه‌هاست ، كمتر افراد مىتوانند او را بشناسند . حالا ببينيم كه واقعاً چگونه است .\r\nشما در جهان يك شخصيت حماسى مانند شخصيت حسين بن على از نظر شدت حماسى بودن و از نظر علوّ و ارتفاع حماسه يعنى جنبه‌هاى انسانى نه جنبهء قومى و ملى ، پيدا نخواهيد كرد . حسين سرود انسانيت است ، نشيد انسانيت است و به همين دليل نظير ندارد ، و به جرأت عرض مىكنم كه نظير ندارد . شما در دنيا حماسه‌اى مانند حماسهء حسين بن على پيدا نخواهيد كرد ، چه از نظر قدرت و قوّت حماسه و چه از نظر علوّ و ارتفاع و انسانى بودن آن ، و متأسفانه ما مردم اين حماسه را نشناخته‌ايم .\r\n\r\nدو صفحهء تاريخچهء كربلا\r\nحادثهء عاشورا و تاريخچهء كربلا دو صفحه دارد : يك صفحهء سفيد و نورانى ، و يك صفحهء تاريك ، سياه و ظلمانى كه هر دو صفحه‌اش يا بىنظير است و يا كم نظير .\r\nاما صفحهء سياه و تاريكش از آن نظر سياه و تاريك است كه در آن فقط جنايت بىنظير و يا كم نظير مىبينيم . يك وقت حساب كردم و ظاهراً در حدود بيست و يك نوع پستى و لئامت در اين جنايت ديدم ، و خيال هم نمىكنم در دنيا چنين جنايتى پيدا بشود كه تا اين اندازه تنوّع داشته باشد . البته در تاريخچهء جنگهاى صليبى ، جنايتهاى اروپاييها خيلى عجيب است . و اينكه جرأت نمىكنم كه بگويم حادثهء كربلا از نظر زيادى جنايت نظير ندارد ، چون توجه من يكى به جنگهاى صليبى و جنايتهايى است\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nكه مسيحيها در آن مرتكب شدند و يكى هم به جنايتهايى است كه همين اروپاييها در اندلس اسلامى مرتكب شدند كه آن هم عجيب است . تاريخ اندلس مرحوم آيتى را كه دانشگاه تهران چاپ كرده است بخوانيد ؛ كتابى است بسيار تحقيقى و آموزنده . در اين كتاب نوشته است : اروپاييها به صد هزار زن و مرد و بچه اجازه دادند كه هر جا مىخواهند بروند . بعد كه اينها راه افتادند ، پشيمان شدند و شايد هم از اول حقّه زدند كه اجازهء حركت دادند . به هر حال تمام اين صد هزار نفر را كشتند و سر بريدند .\r\nشرقى هرگز از نظر جنايت به غربى نمىرسد . شما اگر در تمام تاريخ مشرق زمين بگرديد ، دو جنايت را حتى در دستگاه اموى پيدا نمىكنيد : يكى آتش زدن زنده زنده و ديگر قتل عام كردن زنان ، ولى در تاريخ مغرب زمين اين دو نوع جنايت فراوان ديده مىشود . زن كشتن در تاريخ مغرب زمين يك امر شايعى است . هنوز هم باور نكنيد كه اينها روح انسانى داشته باشند . آنچه در ويتنام صورت مىگيرد ادامهء روحيهء جنگهاى صليبى و جنگهاى اندلس آنهاست . اين كار كه چندصدهزار نفر را زنده زنده در كورهء آتش بگذارند - و لو اين افراد جانى هم باشند - كار مشرق زمينى نيست و از عهدهء مشرق زمينى چنين جنايتى برنمىآيد . اين كار فقط از عهده مغرب زمينى قرن بيستم برمىآيد . اين جنايت كه در صحراى سينا دهها هزار سرباز را آب و نان ندهند تا از گرسنگى بميرند براى اينكه اگر اسير بگيرند بايد به آنها نان بدهند ، فقط مال غربى است . شرقى اينجور جنايت نمىكند . يهودى فلسطينى صد درجه شريفتر از يهودى غربى است . اگر مردم فلسطين يهوديهاى ملى اهل همان فلسطين بودند كه اين جنايتها واقع نمىشد . اين جنايتها همه مال يهودى غربى است .\r\nبه هر حال من جرأت نمىكنم بگويم جنايتى مثل جنايت كربلا در دنيا وجود نداشته است ، ولى مىتوانم بگويم در مشرق زمين وجود نداشته است .\r\nاز اين نظر حادثهء كربلا يك جنايت و يك تراژدى است ، يك مصيبت است ، يك رثاء است . اين صفحه را كه نگاه مىكنيم ، در آن كشتن بىگناه مىبينيم ، كشتن جوان مىبينيم ، كشتن شيرخوار مىبينيم ، اسب بر بدن مرده تاختن مىبينيم ، آب ندادن به يك انسان مىبينيم ، زن و بچه را شلّاق زدن مىبينيم ، اسير را بر شتر بىجهاز سوار كردن مىبينيم . از اين نظر قهرمان حادثه كيست ؟ واضح است ، وقتى كه حادثه را از جنبهء جنايى نگاه كنيم ، آن كه مىخورد قهرمان نيست ، آن بيچاره مظلوم است . قهرمان حادثه در اين نگاه يزيد بن معاويه است ، عبيد الله بن زياد است ، عمر سعد است ، شمر بن\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nذى الجوشن است ، خولى است و يك عدهء ديگر . لذا وقتى كه صفحهء سياه اين تاريخ را مطالعه مىكنيم ، فقط جنايت و رثاء بشريت را مىبينيم . پس اگر بخواهيم شعر بگوييم چه بايد بگوييم ؟ بايد مرثيه بگوييم و غير از مرثيه چيز ديگرى نيست كه بگوييم . بايد بگوييم :\r\n زان تشنگان هنوز به عيّوق مىرسد * فرياد العطش ز بيابان كربلا « 1 » \r\nاما آيا تاريخچهء عاشورا فقط همين يك صفحه است ؟ آيا فقط رثاء است ؟ فقط مصيبت است و چيز ديگرى نيست ؟ اشتباه ما همين است . اين تاريخچه يك صفحهء ديگر هم دارد كه قهرمان آن صفحه ، ديگر پسر معاويه نيست ، پسر زياد نيست ، پسر سعد نيست ، شمر نيست . در آنجا قهرمان حسين است . در آن صفحه ، ديگر جنايت نيست ، تراژدى نيست ، بلكه حماسه است ، افتخار و نورانيت است ، تجلى حقيقت و انسانيت است ، تجلى حق‌پرستى است . آن صفحه را كه نگاه كنيم ، مىگوييم بشريت حق دارد به خودش ببالد . اما وقتى صفحهء سياهش را مطالعه مىكنيم مىبينيم كه بشريت سرافكنده است و خودش را مصداق آن آيه مىبيند كه مىفرمايد :  « قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ »  « 2 » . مسلّماً جبرئيل امين در مقابل اعلام خدا كه فرمود :  « إِنِّي جاعِلٌ فِي الْأَرْضِ خَلِيفَةً »  « 3 » سؤالى نمىكند ، بلكه آن دسته از فرشتگان كه فقط صفحهء سياه بشريت را مىديدند و صفحهء ديگر آن را نمىديدند ، از خدا اين سؤال را كردند كه آيا مىخواهى كسانى را در زمين قرار دهى كه فساد كنند و خونها بريزند ؟ و خدا در جواب آنها فرمود :  « إِنِّي أَعْلَمُ ما لا تَعْلَمُونَ »  « 4 » من چيزى را مىدانم كه شما نمىدانيد .\r\nآن صفحه صفحه‌اى است كه ملك اعتراض مىكند ، بشر سرافكنده است ، و اين صفحه صفحه‌اى است كه بشريت به آن افتخار مىكند . چرا بايد حادثهء كربلا را هميشه از نظر صفحهء سياهش مطالعه كنيم و چرا بايد هميشه جنايتهاى كربلا گفته شود ؟ چرا هميشه بايد حسين بن على از آن جنبه‌اى كه مورد جنايت جانيان است مورد مطالعهء ما قرار بگيرد ؟ چرا شعارهايى كه به نام حسين بن على مىدهيم و مىنويسيم ، از صفحهء\r\n\r\n\r\n\r\n\r\n","description":"","footnote":"\r\n( 1 ) . ديوان محتشم .\r\n( 2 ) . بقره / 30 .\r\n( 3 ) بقره / 30 .\r\n( 4 ) بقره / 30 .\r\n","page_name":" 30 ","page_number":30},
  {"content":"\r\n\r\nتاريك عاشورا گرفته شود ؟ چرا ما صفحهء نورانى اين داستان را كمتر مطالعه مىكنيم ، درحالىكه جنبهء حماسى اين داستان صد برابر بر جنبهء جنايى آن مىچربد و نورانيت اين حادثه بر تاريكى آن خيلى مىچربد . پس بايد اعتراف كنيم كه يكى از جانيهاى بر حسين بن على ما هستيم كه از اين تاريخچه فقط يك صفحه‌اش را مىخوانيم و صفحهء ديگرش را نمىخوانيم . جانيهاى بر امام حسين آنهايى هستند كه اين تاريخچه را از نظر هدف منحرف كرده و مىكنند .\r\nحسين را يك روز كشتند و سر او را از بدن جدا كردند ، اما حسين كه فقط اين تن نيست ، حسين كه مثل من و شما نيست ؛ حسين يك مكتب است و بعد از مرگش زنده‌تر مىشود . دستگاه بنى اميه خيال كرد كه حسين را كشت و تمام شد ، ولى بعد فهميد كه مردهء حسين از زندهء حسين مزاحمتر است ، تربت حسين كعبهء صاحب‌دلان است . زينب هم به يزيد همين را گفت ، گفت : اشتباه كردى ، « كِدْ كَيْدَكَ وَ اسْعَ سَعْيَكَ ، ناصِبْ جَهْدَكَ ، فَوَ اللَّهِ لا تَمْحوا ذِكْرَنَا وَ لا تُميتُ وَحْيَنا » « 1 » هر نقشه‌اى كه دارى به كار ببر ولى مطمئن باش تو نمىتوانى برادر مرا بكشى و بميرانى ؛ برادر من زندگىاش طور ديگر است ، او نمرد بلكه زنده‌تر شد .\r\nدر آن وقت مرثيه‌گوها مثل مرثيه‌گوهاى حالا نبودند . كُمَيت مرثيه‌گو بود ، دِعبل خُزاعى مرثيه‌گو بود ؛ همان دعبل خزاعى كه گفت : پنجاه سال است كه من دار خودم را به دوش كشيده‌ام . او طورى مرثيه مىگفت كه تخت خلفاى اموى و عباسى را متزلزل مىكرد . او كه محتشم نبود . شعراى ما چرخ و فلك را مسئول شهادت حسين دانسته‌اند . كميت كه اينجور نبوده ؛ يك قصيده كه مىگفت دنيا را متزلزل مىكرد ، ولى با تاريخچهء حسين ، با نام حسين ، با مرثيهء حسين .\r\nديدند عجب ! قبر حسين هم مصيبتى براى ما شده است . تصميم گرفتند كه قبرش را از بين ببرند . قبرش را خراب كردند ، تمام آثار آن را محو كردند ، پستى و بلنديهاى زمين را يكسان كردند ، به محل قبر آب انداختند به طورى كه احدى در آن سرزمين نفهمد كه قبر حسين در كدام نقطه بوده است . اما مگر شد ؟ حتى روى آوردن مردم به آن بيشتر هم شد .\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 135 .\r\n","page_name":" 31 ","page_number":31},
  {"content":"\r\n\r\nخود متوكل يك سر مغنّيه « 1 » دارد . يك وقتى با او كار داشت و سراغ او را گرفت .\r\nگفتند نيست . گفت كجاست ؟ گفتند به مسافرت رفته است . بعد از مدتى كه آمد ، متوكل از او سؤال كرد : كجا رفته بودى ؟ جواب داد : براى زيارت به مكه رفته بودم . متوكل گفت : الآن كه وقت زيارت مكه نيست ؛ نه ماه ذى الحجّه است كه وقت حج باشد و نه ماه رجب است كه وقت عمره باشد ، و اصرار كرد كه بايد بگويى كجا رفته بودى .\r\nبالأخره معلوم شد اين زن به زيارت حسين بن على رفته بود ، كه متوكل آتش گرفت ، فهميد نام حسين را نمىشود فراموشاند .\r\n\r\nتحريف هدف امام حسين عليه السلام\r\nمن نمىدانم كدام جانى يا جانيهايى جنايت را به شكل ديگرى بر حسين بن على وارد كردند و آن اينكه هدف حسين بن على را مورد تحريف قرار دادند و همان چرندى را كه مسيحيها در مورد مسيح گفتند دربارهء حسين گفتند كه حسين كشته شد براى آنكه بار گناه امّت را به دوش بگيرد ، براى اينكه ما گناه بكنيم و خيالمان راحت باشد ، حسين كشته شد براى اينكه گنهكار تا آن زمان كم بود ، بيشتر بشود .\r\nلذا بعد از اين انحراف ، چاره‌اى نبود جز اينكه ما فقط صفحهء سياه و تاريك اين حادثه را بخوانيم ، فقط رثاء و مرثيه ببينيم . من نمىگويم آن صفحهء تاريك را نبايد ديد بلكه بايد آن را ديد و خواند ، اما اين مرثيه هميشه بايد مخلوط با حماسه باشد . اينكه گفته‌اند رثاى حسين بن على بايد هميشه زنده بماند ، حقيقتى است و از خود پيغمبر گرفته‌اند و ائمهء اطهار نيز به آن توصيه كرده‌اند . اين رثاء و مصيبت نبايد فراموش بشود ، اين ذكرى ، اين يادآورى نبايد فراموش بشود و بايد اشك مردم را هميشه بگيريد ، اما در رثاى يك قهرمان . پس اول بايد قهرمان بودنش براى شما مشخص بشود و بعد در رثاى قهرمان بگرييد ، و گرنه رثاى يك آدم نفله‌شدهء بيچارهء بىدست و پاى مظلوم كه ديگر گريه ندارد ، و گريهء ملتى براى او معنى ندارد . در رثاى قهرمان بگرييد براى اينكه احساسات قهرمانى پيدا كنيد ، براى اينكه پرتوى از روح قهرمان در روح شما پيدا شود و شما هم تا اندازه‌اى نسبت به حق و حقيقت غيرت پيدا كنيد ، شما هم عدالتخواه بشويد ، شما هم با ظلم و ظالم نبرد كنيد ، شما هم آزاديخواه باشيد ، براى\r\n\r\n\r\n\r\n\r\n","description":"","footnote":"\r\n( 1 ) . سر مغنّيه يعنى يك خانم خوانندهء رقاصه كه ساير رقاصه‌ها را تهيه مىكند و رئيس آنهاست .\r\n","page_name":" 32 ","page_number":32},
  {"content":"\r\n\r\nآزادى احترام قائل باشيد ، شما هم سرتان بشود كه عزت نفس يعنى چه ، شرف و انسانيت يعنى چه ، كرامت يعنى چه . اگر ما صفحهء نورانى تاريخ حسينى را خوانديم ، آن وقت از جنبهء رثائىاش مىتوانيم استفاده كنيم و گرنه بيهوده است . خيال مىكنيم حسين بن على در آن دنيا منتظر است كه مردم برايش دلسوزى كنند يا - العياذ باللَّه - حضرت زهرا عليه السلام بعد از هزار و سيصد سال ، آن هم در جوار رحمت الهى منتظر است كه چهار تا آدم فكسنى براى او گريه كنند تا تسلّى خاطر پيدا كند ! .\r\nچند سال پيش در كتابى ديدم كه نويسنده مقايسه‌اى ميان حسين بن على و عيسى مسيح كرده بود ؛ نوشته بود كه عمل مسيحيها بر عمل مسلمين ( شيعيان ) ترجيح دارد ، زيرا آنها روز شهادت عيسى مسيح را جشن مىگيرند و شادمانى مىكنند ولى اينها در روز شهادت حسين بن على مرثيه‌خوانى و گريه مىكنند . عمل آنها بر عمل اينها ترجيح دارد ، زيرا آنها شهادت را براى عيسى مسيح موفقيت مىدانند نه شكست ، و چون موفقيت مىدانند شادمانى مىكنند ، اما مسلمين شهادت را شكست مىدانند و چون شكست مىدانند گريه مىكنند . خوشا به حال ملتى كه شهادت را موفقيت بشمارد و جشن بگيرد ، و بدا به حال ملتى كه شهادت را شكست بداند و به خاطر آن مرثيه‌خوانى كند .\r\nجواب اين است كه اولًا دنياى مسيحى كه اين شهادت را جشن مىگيرد ، روى همان اعتقاد خرافى است كه مىگويد عيسى كشته شد تا بار گناه ما بريزد ، و چون به خيال خودش سبكبال شده و استخوانش سبك شده آن را جشن مىگيرد . درحقيقت او جشن سبكى استخوان خودش را به خيال خودش مىگيرد ، و اين يك خرافه است .\r\nثانياً اين همان فرق اسلام و مسيحيت تحريف شده است كه اسلام يك دين اجتماعى و مسيحيت دينى است كه همهء آن چيزى كه دارد اندرز اخلاقى است . گاه به يك حادثه از نظر فردى نگاه مىكنيم و گاه از نظر اجتماعى . از نظر اسلام ، شهادت حسين بن على از ديدگاه فردى يك موفقيت بود . براى شخص حسين بن على اين شهادت شكست بود يا موفقيت ؟ هر مسلمانى مىگويد موفقيت ، و خود حضرت هم روز اول فرمود : « خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جيدِ الْفَتاةِ ، وَ ما اوْلَهَنى الى اسْلافى اشْتِياقَ يَعْقوبَ الى يوسُفَ » « 1 » . از نظر يك انسان و از نظر خود شهيد ، شهادت موفقيت\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 366 .\r\n","page_name":" 33 ","page_number":33},
  {"content":"\r\n\r\nاست . لازم نيست مسيحيها بگويند ؛ در هزار و سيصد و پنجاه سال پيش ، خود پيشوايان اسلام گفته‌اند . على بن أبي طالب آن وقتى كه تيغ بر فرقش فرود آمده و تا نزديك ابرويش شكافته است ، اين‌طور حرف مىزند : « وَ اللَّهِ ما فَجَأَنى مِنَ الْمَوْتِ واردٌ كَرِهْتُهُ اوْ طالِعٌ انْكَرْتُهُ ، وَ ما كُنْتُ الَّا كَقارِبٍ وَرَدَ وَ طالِبٍ وَجَدَ » « 1 » به خدا قسم ، مرگ ناگهانى و ضربت ناگهانىاى كه بر من خورد ، يك ذره مورد كراهت من نيست . من افتخار مىكنم و آرزوى چنين روزى را داشتم . به خدا قسم ، مثَل من مثَل آن عاشقى است كه به معشوق خود رسيده باشد . به قول شاعر :\r\n ديدار يار غايب ، دانى چه ذوق دارد * ابرى كه در بيابان بر تشنه‌اى ببارد \r\nمثَل من در حال اين ضربت خوردن مثَل همان مردمى است كه در شبهاى تاريك دنبال آب مىگردند و ناگهان به آب مىرسند .\r\n دوش وقت سحر از غصّه نجاتم دادند * واندر آن ظلمت شب آب حياتم دادند \r\nاين از نظر شخصى و فردى . اما اسلام يك طرف ديگر هم دارد ؛ قضايا را هميشه از جنبهء شخصى مطالعه نمىكند ، از جنبهء اجتماعى هم مطالعه مىكند . حادثهء عاشورا از جنبهء اجتماعى و نسبت به كسانى كه مرتكب آن شدند ، مظهر يك انحطاط در جامعهء اسلامى بود . لذا دائماً بايد يادآورى بشود كه ديگر چنين كارى را مرتكب نشوند . اين همان « آخى » است كه يك ملت مىگويد : ما مسلمانها چنين كارى كرديم ؟ ! لعنت به كسانى كه چنين كارى كردند ، پس ديگر چنين كارى نكنيم .\r\nثالثاً اين موضوع براى صيقل دادن احساسات اسلامى و انسانى است ، اما به شرط اينكه ما اين را درست درك بكنيم . امروز روزى نيست كه آدم سرش را زير آب بكند .\r\nما بايد در اوضاع مذهبى خودمان رفرم ايجاد كنيم ؛ البته نه در مذهب بلكه در كار خودمان . اشتباهات ما كه به مذهب مربوط نيست . مگر محتشم كاشانى هم يكى از اركان مذهب است ؟ ! بايد اين شعارهاى مفت . . . « 2 »\r\n\r\n\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، ص 875 .\r\n( 2 ) . [ متأسفانه بقيهء بيانات آن شهيد بزرگوار در نوار ضبط نشده است . 
  ]\r\n","page_name":" 34 ","page_number":34},
  {"content":"\r\n\r\n\r\n2 . نهضت حسينى ، حماسه‌اى مقدس\r\nگفتيم يك سخن يا منظومه ، يك شعر يا نثر حماسى آن است كه در روح انسانى جولان و هيجانى در جهت سلحشورى و مقاومت و ايستادگى و دفاع از عقيده ايجاد كند ، و يك شخصيت حماسى آن كسى است كه در روحش اين موج وجود دارد ؛ يك روحيهء متموّجى از عظمت ، غيرت ، حميّت ، شجاعت ، حس دفاع از حقوق و حس عدالتخواهى دارد . و باز عرض كرديم كه تاريخچهء عاشورا تاريخچه‌اى است كه دو صفحه دارد . يك صفحهء آن صفحه‌اى است سياه و تاريك ، نمايشى است از جنايت بشريت ، جنايت بسيار بسيار عظيمى ، يك داستان جنايى و يك ظلم بىحد و حساب است و بنابراين ، داستان جنايى ما قهرمانانى دارد كه قهرمانان جنايتند . پسر معاويه ، پسر زياد ، پسر سعد و يك عده افراد ديگر ، قهرمان اين داستان جنايى هستند . اما تمام اين داستان جنايت نيست ؛ يعنى داستان ما يك صفحه ندارد ، دو صفحه دارد . تنها اين نيست كه يك عده جنايتكار بر يك عده مردم پاك و بىگناه جنايت وارد كردند . بله ، داستانهايى هست كه فقط و فقط جنايى است ، يك صفحه بيشتر ندارد و آن هم مملوّ از جنايت است .\r\nمثلًا داستان پسران مسلم بن عقيل فقط يك داستان جنايى است و بس ، كه دو تا طفل نابالغ بىگناه پدركشتهء غريب در يك شهر به دست يك آدم جانى مىافتند و او به\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nطمع اينكه به پولى برسد ، به شكل فجيعى آنها را به قتل مىرساند . وقتى ما اين تاريخچه را مطالعه مىكنيم ، از يك طرف جنايت مىبينيم و از طرف ديگر دو تا طفل معصوم نابالغ غريب كه جنايت بر آنها وارد شده است كه اينها حرفى هم نداشته‌اند و نمىتوانسته‌اند حرفى داشته باشند چرا كه بچه‌هايى در سنين ده‌ساله و دوازده‌ساله يا كمتر بوده‌اند . اين فقط يك داستان جنايى است و از نظر آن دو طفل ، رثاء است ، مصيبت است ، مظلوميت است .\r\nاما داستان كربلا اين‌طور نيست ؛ يك داستان دو صفحه‌اى است كه از نظر آن صفحهء ديگر بيشتر قابل مطالعه است . از نظر آن صفحه ، جنبهء مثبت دارد ، صورت فعالى دارد ، نمايشگاهى است از عظمت و علوّ بشريت ، از رفعت بشريت ، نمايشگاه معالى و مكارم انسانيت است ، سراسر حماسه است ، عظمت و شجاعت و حق خواهى و حق‌پرستى در آن موج مىزند . از اين نظر ، ديگر قهرمان داستان ما پسر معاويه و پسر زياد و پسر سعد و ديگران نيستند . از اين نظر قهرمان داستان پسران على هستند ، حسين بن على است ، عباس بن على است ، دختر على زينب است ، يك عده از مردان فداكار درجهء اوّلى هستند كه خود حسين كه حاضر نيست يك كلمه مبالغه و گزاف در سخنش باشد آنها را ستايش مىكند .\r\nامام حسين در شب عاشورا اصحاب خودش را ستايش كرد ؛ نگفت يك عده مردم بىگناه و بيچاره فردا كشته مىشويد و به عمر شما خاتمه داده مىشود ، بلكه آنها را ستايش كرد و فرمود : « فَانّى لا اعْلَمُ اصْحاباً اوْفى وَ لا خَيْراً مِنْ اصْحابى » « 1 » من يارانى در جهان بهتر از ياران خودم سراغ ندارم ؛ يعنى من شما را بر ياران « بدر » ( كه ياران پيغمبر بودند ) ترجيح مىدهم ، بر ياران پدرم على ترجيح مىدهم ، بر يارانى كه قرآن كريم براى انبياء ذكر مىكند  ( وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ )  « 2 » ترجيح مىدهم ، يعنى اعتراف مىكنم كه همهء شما قهرمان هستيد . سخنش اين‌طور آغاز مىشود : « مرحبا ، مرحبا به گروه قهرمانان ! » .\r\nبنابراين حالا كه فهميديم اين داستان دو صفحه دارد ، مىخواهيم صفحهء دوم آن\r\n\r\n\r\n\r\n\r\n","description":"","footnote":"\r\n( 1 ) . ارشاد شيخ مفيد ، ص 231 .\r\n( 2 ) . آل عمران / 146 .\r\n","page_name":" 36 ","page_number":36},
  {"content":"\r\n\r\nرا هم مورد مطالعه قرار دهيم و اعتراف كنيم كه ما در گذشته اين اشتباه را مرتكب شده‌ايم كه اين داستان را فقط از يك طرف آن مطالعه كرده‌ايم و غالباً آن طرف ديگر داستان را مسكوتٌ عنه گذاشته‌ايم ؛ يعنى ما نمايشگر قهرمانيهاى جنايتكارانهء پسر معاويه و پسر زياد و پسر سعد بوده و هستيم .\r\nمن براى اين دسته‌ها « 1 » حقيقتاً احترام قائل هستم چون ابراز احساسات است ، احساساتى صددرصد طبيعىِ ناشى از عقيده و ايمان . آنهايى كه مىدانند اگر در يك ملت احساسات طبيعى ناشى از عقيده و ايمان دربارهء قهرمانان بزرگ آن ملت وجود داشته باشد چقدر ارزش دارد ، مىدانند كه من چه مىگويم . نبايد اينها را نسخ كرد ، نبايد با اينها مبارزه كرد ، بايد اينها را اصلاح كرد . بايد اين احساسات بسيار بسيار عظيم را كه فقط ناشى از قدرت عقيده و ايمان است ، اصلاح كرد . آيا اگر شما ميلياردها دلار خرج كنيد ، مىتوانيد يك چنين احساساتى در ملت به وجود بياوريد ؟ ! .\r\nاينكه آن بابا از جيب خودش پول خرج مىكند ، خودش را بيكار مىكند ، زنجير برمىدارد پشت خودش را سياه مىكند و اشك او هم متصل جارى است ، ارزش دارد و نبايد با آن مبارزه كرد و گفت اين كارها وحشيگرى است . ابراز احساسات براى قهرمانان بزرگ تاريخ وحشيگرى نيست . فقط اشتباه او در اين است كه وقتى مىخواهد ابراز احساسات كند ، به شكلى ابراز احساسات مىكند كه نمايشگر قهرمانى جنايتكارانهء جنايتكاران و نمايشگر مظلوميت آن كسى است كه به او عشق مىورزد و علاقه دارد . او نمىداند حالا كه مىخواهد نمايشگرى بكند بايد طورى نمايشگرى بكند كه نمايشگر حماسهء حسينى باشد ، نمايشگر آن جنبهء نورانى و روشن تاريخ عاشورا باشد ، نمايشگر روح حسين بن على باشد . خوشبختانه كم و بيش اين بيدارى پيدا شده است و گاهى انسان به چشم مىبيند كه بعضى از دستجات توجه كرده‌اند كه چه بايد بكنند و چه مىكنند .\r\nمرد بزرگ ، روحش صاحب حماسه است ، خواه براى خودش كار كرده باشد يا براى يك ملت و يا براى بشريت و انسانيت كار كرده باشد و يا حتى بالاتر از انسانيت فكر كند و خودش را خدمتگزار هدفهاى كلى خلقت بداند ، كه اسم آن را « رضاى خدا » مىگذارد ، بدين معنى كه خداوند اين خلقت را آفريده و براى آن يك مسير و هدف كلى\r\n\r\n\r\n\r\n\r\n","description":"","footnote":"\r\n( 1 ) . [ دسته‌هاى عزادارى 
  ]\r\n","page_name":" 37 ","page_number":37},
  {"content":"\r\n\r\nقرار داده است ؛ اين راه ، راه رضاى خداست .\r\nمرد بزرگ كسى است كه در روحش حماسه وجود داشته باشد ؛ غير از اين نمىتواند باشد . نادر شاه افشار اگر يك حماسه در روحش وجود نمىداشت ، نمىتوانست افاغنه را از ايران بيرون كند و نمىتوانست هندوستان را فتح كند ؛ اين خودش يك حماسه است . اما اينكه بعد كارش به يك ماليخوليا كشيد و خودش دشمن جان ملت خودش شد ، مطلب ديگرى است .\r\nاسكندر ، خواه ناخواه در روحش يك حماسه ، يك موج وجود داشته است ، شاه اسماعيل همين‌طور ، ناپلئون همين‌طور . اسكندر ، نادر شاه و شاه اسماعيل ، همهء اينها يك ارادهء بزرگ هستند ، يك همت بزرگ هستند ، يك حماسهء بزرگ هستند ولى حماسهء مقدس نيستند ، براى اينكه هر يك از اينها مىخواهد شخصيت خودش را توسعه بدهد ، مىخواهد همه چيز را در خودش هضم كند ، مىخواهد ملتها و مملكتهاى ديگر را در مملكت خويش هضم كند ؛ و لذا از نظر يك ملت ، يك قهرمان ملى است ولى از نظر ملت ديگر يك جنايتكار است . اسكندر براى يونانيان يك قهرمان است و براى ايرانيان يك جنايتكار ؛ براى يونانى يك قهرمان است چون به يونان عظمت داد ، چون قدرتهاى ديگر ، ثروتهاى ديگر ، عظمتهاى ديگر را خرد كرد و پرچم يونان را در مملكتهاى ديگر به اهتزاز درآورد . اما از نظر قوم مغلوب ، او نمىتواند يك قهرمان باشد . ناپلئون براى فرانسويها قهرمان است ، اما آيا براى روسيه يا براى انگلستان هم قهرمان است ؟ البته نه . آنها حماسه هستند ، ولى يك حماسهء فردى از نوع خودخواهى . يك حماسهء بزرگ است يعنى يك خودخواهى بزرگ است ، يك خودپرستى بزرگ است ، يك جاه طلبى بزرگ است . ( در مقابل جاه طلبىهاى كوچك ، جاه طلبىهاى بزرگ هم در دنيا پيدا مىشود . ) اما اين حماسه‌ها حماسه‌هاى مقدس شمرده نمىشوند .\r\n\r\nمشخصات حماسهء مقدس\r\nحماسهء مقدس مشخصات ديگرى دارد كه عرض مىكنم ، مشخصاتى كه به موجب آنها ديگر ناپلئون و اسكندر نمىتوانند حماسهء مقدس باشند . حماسهء مقدس آن كسى است كه روحش براى خود موج نمىزند ، براى نژاد خود موج نمىزند ، براى ملت خود موج نمىزند ، براى قاره يا مملكت خود موج نمىزند ؛ او اساساً چيزى را كه\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنمىبيند شخص خود است ، او فقط حق و حقيقت را مىبيند و اگر خيلى كوچكش بكنيم بايد بگوييم بشريت را مىبيند . اين آيهء قرآن يك آيهء حماسى است :  « قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ »  « 1 » اى اهل كتاب ، اى كسانى كه ادعاى مذهب داريد ! بياييد با همديگر يك سخن داشته باشيم ، بياييد خودمان را فراموش كنيم و فقط عقيده را ببينيم ، بياييد در راه يك عقيده خود را فراموش كنيم ، بياييد يك سخن را ايدهء خودمان قرار بدهيم :  « أَلَّا نَعْبُدَ إِلَّا اللَّهَ »  جز خدا هيچ موجودى را قابل پرستش ندانيم ،  « وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ »  بياييد استثمار را ملغى كنيم ، استعباد را ملغى كنيم ، بشرپرستى را ملغى كنيم ، عدل و مساوات را در ميان بشريت بياوريم . نگفت قوم من ، قوم تو ، با هم همدست شويم و پدر يك قوم ديگر را دربياوريم ؛ اين حرفها نيست .\r\nپس يك جهت كه اين حماسه مقدس مىشود اين است كه هدفش مقدس و پاك و منزّه است ؛ مثل خورشيد عالمتاب است كه بر همهء مردم و بر همهء جهانيان مىتابد .\r\nدومين جهت تقدس اين گونه قيامها و نهضتها اين است كه در شرايط خاصى كه هيچ كس گمان نمىبرد قرار گرفته‌اند ؛ يعنى يك مرتبه در يك فضاى بسيار بسيار تاريك و ظلمانى يك شعله روشن مىشود ، شعله‌اى در يك ظلمت مطلق ؛ فرياد عدالتى است در يك استبداد و ستم مطلق ، جنبشى است در يك سكون و درحالىكه همه ساكن و مرعوبند ، كلام و سخنى است در يك خاموشى مرگبار .\r\nبه عنوان مثال نمرودى پيدا مىشود كه يك مرد باقى نمىگذارد ، و در همين زمان نهضت مقدس ابراهيم صورت مىگيرد :  « إِنَّ إِبْراهِيمَ كانَ أُمَّةً قانِتاً »  « 2 » . يا فرعونى پيدا مىشود و همان طورى كه قرآن مىفرمايد :  « إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ وَ يَسْتَحْيِي نِساءَهُمْ »  « 3 » و در همين عصر موسايى پيدا مىشود . و يا در عصر بعثت خاتم الانبياء كه تمام دنيا در ظلمت و خاموشى و هرج و مرج و فساد فرو رفته است ناگهان فرياد « قولوا لا الهَ الَّا اللَّهُ تُفْلِحوا » بلند مىشود .\r\nدولت اموى است ، تمام نيروها را به نفع خودش تجهيز كرده است حتى نيروى مذهب را ، به اين ترتيب كه محدّثين از خدا بىخبر را استخدام كرده و به آنها پول\r\n\r\n\r\n\r\n\r\n","description":"","footnote":"\r\n( 1 ) . آل عمران / 64 .\r\n( 2 ) . نحل / 120 .\r\n( 3 ) . قصص / 4 .\r\n","page_name":" 39 ","page_number":39},
  {"content":"\r\n\r\nمىدهد تا به نفع او حديث جعل كنند . مىگويند يك عالم اموى گفته است : « انَّ الْحُسَيْنَ قُتِلَ بِسَيْفِ جَدِّهِ » « 1 » حسين با شمشير جدّش كشته شد ، و منظور او اين بوده است كه حسين به حكم دين جدّش كشته شد . ولى من مىگويم اين حرف به معنى ديگرى درست است و آن اينكه بنى اميّه توانسته بودند اسلام را آنچنان استثمار و استخدام و منحرف كنند كه يك عده مردم از خدا بىخبر به عنوان جهاد و خدمت به اسلام ، به جنگ حسين بيايند ( وَ كُلٌّ يَتَقَرَّبونَ الَى اللَّهِ بِدَمِهِ ) « 2 » . بعد از شهادت أبا عبد اللَّه به شكرانهء اين عمل چندين مسجد ساخته شد . ببينيد ظلمت و تاريكى چقدر بوده است ! .\r\nآن وقت شعله‌اى مانند شعلهء حسينى در يك چنين شرايطى پيدا مىشود ، شرايطى كه نوشته‌اند اگر يك نفر مىخواست يك جمله دربارهء على عليه السلام روايت بكند مثلًا بگويد من از پيغمبر چنين چيزى را دربارهء على شنيدم يا مىخواهم فلان قضيه يا فلان خطبه را از على نقل بكنم ، مىرفتند در صندوق‌خانه‌ها ، درها را از پشت مىبستند ، بعد كسى كه مىخواست جمله را نقل كند ، طرف را قسمهاى مؤكّد مىداد كه من به اين شرط براى تو نقل مىكنم كه آن را براى احدى نقل نكنى مگر براى كسى كه به اندازهء خودت قابل اعتماد باشد ، و تو هم او را به همين اندازه قسم بدهى كه براى شخص غير قابل اعتماد نقل نكند .\r\nسومين جهت تقدس نهضت حسينى اين است كه در آن يك رشد و بينش نيرومند وجود دارد ؛ يعنى اين قيام و حماسه از آن جهت مقدس است كه قيام‌كننده چيزى را مىبيند كه ديگران نمىبينند ، همان مثل معروف : « آنچه را كه ديگران در آينه نمىبينند او در خشت خام مىبيند » ، اثر كار خودش را مىبيند ، منطقى دارد ما فوق منطق افراد عادى ، ما فوق منطق عقلايى كه در اجتماع هستند . ابن عباس ، ابن حنفيّه ، ابن عمر و عدهء زيادى در كمال خلوص نيّت ، حسين بن على را از رفتن به كربلا نهى مىكردند . آنها روى منطق خودشان حق داشتند ، ولى حسين چيزى را مىديد كه آنها نمىديدند . آنها نه به اندازهء حسين بن على خطر را احساس مىكردند و نه مىتوانستند بفهمند كه چنين قيامى در آينده چه آثار بزرگى دارد ، اما او به طور واضح مىديد . چندين بار گفت : به خدا قسم اينها مرا خواهند كشت ، و به خدا قسم كه با كشته شدن من اوضاع اينها\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرّم ، ص 6 . عبارتى است از أبو بكر بن ابن العربى اندلسى در عواصم ، ص 232 .\r\n( 2 ) . بحار الأنوار ، ج 44 / ص 298 .\r\n","page_name":" 40 ","page_number":40},
  {"content":"\r\n\r\nزيرورو خواهد شد . اين بينش قوى اوست .\r\n\r\nروح بزرگ\r\nحسين بن على عليه السلام يك روح بزرگ و يك روح مقدس است . اساساً روح كه بزرگ شد تن به زحمت مىافتد ، و روح كه كوچك شد تن آسايش پيدا مىكند . اين خود يك حسابى است . ابن عباس‌ها بيايند نهى كنند ، مگر روح حسين اجازه مىدهد ؟ ! متنبّى ، شاعر معروف عرب شعر خوبى دارد ، مىگويد :\r\n وَ اذا كانَتِ النُّفوسُ كِباراً * تَعِبَتْ فى مُرادِهَا الْأجْسامُ « 1 » \r\nمىگويد وقتى كه روح بزرگ شد جسم و تن چاره‌اى ندارد جز آنكه به دنبال روح بيايد ، به زحمت بيفتد و ناراحت شود . اما روح كوچك به دنبال خواهشهاى تن مىرود ، هرچه را كه تن فرمان بدهد اطاعت مىكند . روح كوچك به دنبال لقمه براى بدن مىرود اگر چه از راه دريوزگى و تملّق و چاپلوسى باشد . روح كوچك دنبال پست و مقام مىرود و لو با گرو گذاشتن ناموس باشد . روح كوچك تن به هر ذلت و بدبختى مىدهد براى اينكه مىخواهد در خانه‌اش فرش يا مبل داشته باشد ، آسايش داشته باشد ، خواب راحت داشته باشد .\r\nاما روح بزرگ به تن نان جو مىخوراند ، بعد هم بلندش مىكند و مىگويد شب‌زنده‌دارى كن . روح بزرگ وقتى كه كوچكترين كوتاهى در وظيفهء خودش مىبيند ، به تن مىگويد اين سر را توى اين تنور ببر تا حرارت آن را احساس كنى و ديگر در كار يتيمان و بيوه‌زنان كوتاهى نكنى ! « 2 » روح بزرگ آرزو مىكند كه در راه هدفهاى الهى و هدفهاى بزرگ خودش كشته شود ؛ فرقش شكافته مىشود ، خدا را شكر مىكند « 3 » . روح وقتى كه بزرگ شد ، خواه ناخواه بايد در روز عاشورا سيصد زخم به بدنش وارد شود . آن تنى كه در زير سم اسبها لگدمال مىشود ، جريمهء يك روحيهء بزرگ را مىدهد ، جريمهء يك حماسه را مىدهد ، جريمهء حق‌پرستى را مىدهد ، جريمهء\r\n\r\n\r\n\r\n\r\n","description":"","footnote":"\r\n( 1 ) . ديوان متنبّى ، جزء دوم ، ص 267 ، چاپ مكتب دار البيان بغداد .\r\n( 2 ) . [ اشاره به على عليه السلام و آن داستان معروف است كه در كتاب داستان راستان تحت عنوان « مرد ناشناس » آمده است . 
  ]\r\n( 3 ) . [ اشاره به على عليه السلام است كه پس از شكافته شدن فرق مباركش ندا در داد : « فُزتُ بِرَبِّ الْكَعْبَة » قسم به خداى كعبه كه رستگار شدم . 
  ]\r\n","page_name":" 41 ","page_number":41},
  {"content":"\r\n\r\nروح شهيد را مىدهد .\r\nوقتى كه روح بزرگ شد ، به تن مىگويد من مىخواهم به اين خون ارزش بدهم .\r\nشهيد به چه كسى مىگويند ؟ روزى چقدر آدم كشته مىشوند ؟ مثلًا هواپيما سقوط مىكند و عده‌اى كشته مىشوند ، چرا به آنها شهيد نمىگويند ؟ چرا دور كلمهء « شهيد » را هاله‌اى از قدس گرفته است ؟ چون شهيد كسى است كه يك روح بزرگ دارد ، روحى كه هدف مقدس دارد ، كسى است كه در راه عقيده كشته شده است ، كسى است كه براى خودش كار نكرده است ، كسى است كه در راه حق و حقيقت و فضيلت قدم برداشته است .\r\n\r\nكار « شهيد »\r\nشهيد به خون خودش ارزش مىدهد . يك نفر به ثروت خودش ارزش مىدهد و به جاى آنكه ثروتش در بانكها ذخيره باشد ، آن را در يك راه خير مصرف مىكند كه هر يك ريالش با مقياس معنا بيش از صدها هزار ريال ارزش داشته باشد ؛ ثروت خود را به صورت يك مؤسسهء عامّ المنفعهء مفيد فرهنگى ، مذهبى و اخلاقى درمىآورد و با اين عمل به آن ارزش مىدهد . ديگرى به فكر خودش ارزش مىدهد ؛ به خودش زحمت مىدهد و يك كتاب مفيد و اثر علمى به وجود مىآورد . ديگرى به ذوق فنى خودش ارزش مىدهد و صنعتى را در اختيار بشر قرار مىدهد . ديگرى به خون خودش ارزش مىدهد ؛ در راه بشريت خون خودش را فدا مىكند . كداميك بيشتر خدمت كرده‌اند ؟\r\nشايد خيال كنيد علما يا مخترعين و مكتشفين و ثروتمندان بيشتر به بشر خدمت كرده‌اند ؛ خير ، هيچ كس به اندازهء شهدا به بشريت خدمت نكرده است ، چون آنها هستند كه راه را براى ديگران باز مىكنند و براى بشر آزادى را به هديه مىآورند ، آنها هستند كه براى بشر محيط عدالت به وجود مىآورند كه دانشمند به كار دانش خود مشغول باشد ، مخترع با خيال راحت به كار اختراع خودش مشغول باشد ، تاجر تجارت كند ، محصل درس بخواند و هر كسى كار خودش را انجام بدهد . اوست كه محيط [ مناسب 
  ] را براى ديگران به وجود مىآورد . مثَل آنها مثل چراغ و مثل برق است ؛ اگر چراغ يا برق نباشد ما و شما چه‌كار مىتوانيم انجام دهيم ؟ .\r\nقرآن كريم پيغمبر را تشبيه به يك چراغ مىكند ؛ بايد چراغ باشد تا ظلمتها از ميان برود و هر كسى بتواند به كار خودش مشغول باشد . چقدر عالى گفته است اين\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nشاعرهء زمان ما پروين اعتصامى ، خدايش بيامرزد ! از زبان شاهدى و شمعى مىگويد : يك شاهد ، يك محبوب ، يك زيباروى مورد توجه ، يك شب تا صبح در كنار شمعى نشست ، هنرنمايىها كرد ، گلدوزيها كرد ، صنعتى به خرج داد . همين‌كه از كارهايش فارغ شد ، رو كرد به شمع و گفت : نمىدانى من ديشب چه كارها كردم !\r\n شاهدى گفت به شمعى كامشب * در و ديوار مزيّن كردم \r\n ديشب از شوق نخفتم يكدم * دوختم جامه و بر تن كردم \r\n كس ندانست چه سحرآميزى * به پرند از نخ و سوزن كردم \r\n تو به گَرد هنر من نرسى * زان كه من بذل سر و تن كردم \r\nيعنى براى سر و تن خودم هنر بذل كردم . شمع هم به او جواب داد :\r\n شمع خنديد كه بس تيره شدم * تا ز تاريكيت ايمن كردم \r\n پى پيوند گهرهاى تو بس * گهر اشك به دامن كردم \r\nتو مىگويى كه من تا صبح گوهرها را بهم دوختم ، ولى اين گوهر اشك من بود كه تا صبح ريخت تا تو توانستى آن گوهرها را در يك رشته بكشى و به گردن خود بيندازى .\r\n خرمن عمر من ار سوخته شد * حاصل شوق تو خرمن كردم \r\nمن آن كسى هستم كه تا صبح سوختم و تابيدم تا تو به هدف و مقصدت رسيدى . بعد مىگويد :\r\n كارهايى كه شمردى بر من * تو نكردى ، همه را من كردم « 1 » \r\nابن سينا قانون ننوشت ، محمد بن زكريا الحاوى ننوشت ، سعدى ذوق خودش را در بوستان و گلستان نشان نداد ، مولوى همين‌طور ، مگر از پرتو شهدا ، آنهايى كه تمدن عظيم اسلامى را پايه‌گذارى كردند ، موانع را از سر راه بشريت برداشتند ، آنهايى كه مثل شعله‌هايى در يك ظلمتهايى درخشيدند و جان خودشان را فدا كردند ، آنهايى كه سراسر وجودشان حماسهء الهى بود ، حق خواهى و حق‌پرستى بود ، آنهايى كه پرچم توحيد را در دنيا به اهتزاز درآوردند و مستقر كردند ، آنهايى كه منادى عدالت بودند ، منادى حريّت و آزادى بودند . ما و شما كه اينجا نشسته‌ايم مديون قطرات خون آنها هستيم ، مديون حماسه‌هاى آنها هستيم . حسين بن على سراسر وجودش حماسه است .\r\n\r\n\r\n\r\n\r\n","description":"","footnote":"\r\n( 1 ) . ديوان پروين اعتصامى ، چاپ هفتم ، ص 163 .\r\n","page_name":" 43 ","page_number":43},
  {"content":"\r\n\r\n\r\nكليد شخصيت افراد\r\nروانشناسها ، خصوصاً كسانى كه بيوگرافى مىنويسند ، كوشش مىكنند براى روحيه‌ها يك كليد شخصيت پيدا كنند . مىگويند شخصيت هركس يك كليد معين دارد ؛ اگر آن را پيدا كنيد سراسر زندگى او را مىتوانيد توجيه كنيد . البته به دست آوردن كليد شخصيت افراد خيلى مشكل است ، خصوصاً شخصيتهاى خيلى بزرگ . عباس محمود عَقّاد ، دانشمند متفكر مصرى ، كتابى نوشته به نام « عبقريّة الامام » و در اين كتاب اظهار نظر مىكند كه من كليد شخصيت على را در فروسيّت جستجو و پيدا كردم . على مردى است كه در سراسر زندگىاش ( چه در ميدان جنگ ، چه در محيط خانواده ، چه در محراب عبادت ، چه در مسند حكومت و در هر جايى ) روح مردانگى وجود دارد .\r\n« فروسيّت » يعنى مردانگى ، و مردانگى ما فوق شجاعت است . او مىگويد كليد شخصيت على مردانگى است .\r\nملّاى رومى حدود هفتصد سال قبل از او به اين نكته پى برده بوده است كه در على چيزى بالاتر از شجاعت وجود دارد . در آن داستان معروف ، وقتى على عليه السلام دشمنش را به زمين زد و خواست او را بكشد ، آن مرد آب دهان خود را به صورت على انداخت و على در آن لحظه او را نكشت و برخاست و قدم زد و بعد كه آمد سر او را ببرد ، آن مرد سؤال كرد : چرا اول مرا نكشتى ؟ گفت : چون من تحت تأثير غضب خودم قرار گرفتم و نمىخواستم دستم حركت كند درحالىكه خشم خودم هم تأثير داشته باشد ، بلكه مىخواستم تو را در راه رضاى خدا و هدفهاى كلى خلقت كشته باشم . مولوى اين داستان را خيلى عالى به نظم درآورده است . اين نظم دو بيت دارد كه به نظر من بهتر از اين در مدح على گفته نشده است . مىگويد :\r\n تو ترازوى احد خو بوده‌اى * بل زبانهء هر ترازو بوده‌اى \r\n در شجاعت شير ربّانيستى * در مروّت خود كه داند كيستى \r\nدر بيت دومش كه مورد نظر من است مىگويد : در شجاعت ، تو اسد اللَّه هستى اما در مروّت و مردانگى كه ما فوق شجاعت است هيچ كس نمىتواند تو را توصيف كند ، تو ما فوق توصيف هستى .\r\nاين مرد مصرى هم به اينجا رسيده است كه به عقيدهء او كليد شخصيت على مروّت ، مروءت و فروسيّت است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nكليد شخصيت امام حسين عليه السلام\r\nادعاى اينكه كسى بگويد من كليد شخصيت كسى مانند على يا حسين بن على را به دست آورده‌ام ، انصافاً ادعاى گزافى است و من جرأت نمىكنم چنين سخنى بگويم ، اما اين قدر مىتوانم ادعا كنم كه در حدودى كه من حسين را شناخته و تاريخچهء زندگى او را خوانده‌ام و سخنان او را - كه متأسفانه بسيار كم به دست ما رسيده است « 1 » - به دست آورده‌ام ، و در حدودى كه تاريخ عاشورا را - كه خوشبختانه اين تاريخ مضبوط است - مطالعه كرده و خطابه‌ها و نصايح و شعارهاى حسين را به دست آورده‌ام ، مىتوانم اين‌طور بگويم كه از نظر من كليد شخصيت حسين حماسه است ، شور است ، عظمت است ، صلابت است ، شدت است ، ايستادگى است ، حق‌پرستى است .\r\nسخنانى كه از حسين بن على عليه السلام نقل شده نادر است ولى همان مقدارى كه هست از همين روح حكايت مىكند . از حسين بن على پرسيدند : شما سخنى را كه با گوش خودت از پيغمبر شنيده باشى ، براى ما نقل كن . ببينيد انتخاب حسين از سخنان پيغمبر چگونه است ! از همين جا شما مىتوانيد مقدار شخصيت او را به دست آوريد . حسين عليه السلام گفت آنچه كه من از پيغمبر شنيده‌ام اين است : « انَّ اللَّهَ تَعالى يُحِبُّ مَعالِىَ الْامورِ وَ اشْرافَها وَ يُكْرِهُ سَفْسافَها » « 2 » خدا كارهاى بزرگ و مرتفع را دوست مىدارد ، از چيزهاى پست بدش مىآيد . رفعت و عظمت را ببينيد كه وقتى مىخواهد سخنى از پيغمبر نقل كند اينچنين سخنى را انتخاب مىكند ؛ در واقع دارد خودش را نشان مىدهد . از حسين عليه السلام اشعارى هم به دست ما رسيده است كه باز همين روح در آن متجلّى است :\r\n سَبِقَتِ الْعالَمينَ الَى الْمَعانى * بِحُسْنِ خَليقَةٍ وَ عُلُوِّ هَمِّهِ \r\n وَ لاحَ بِحِكْمَتى نورُ الْهُدى فى * لَيالٍ فِى الضَّلالَةِ مُدْلِهَمَّه \r\n يُريدُ الْجاحِدونَ لِيُطْفِؤُنَ * وَ يَأْبَى اللَّهُ الّا انْ يُتِمَّه « 3 » \r\n\r\n\r\n\r\n\r\n","description":"","footnote":"\r\n( 1 ) . علت اينكه مقدار كمى از سخنان حسين عليه السلام به دست ما رسيده اين است كه عصر اموى عصر اختناق و سانسور دربارهء على و فرزندان على بود و كسى جرأت نمىكرد كه با آنها تماس بگيرد و يا سخنى از آنها نقل كند .\r\n( 2 ) . جامع الصغير ، ج 1 / ص 75 .\r\n( 3 ) . بحار الأنوار ، ج 44 / ص 194 .\r\n","page_name":" 45 ","page_number":45},
  {"content":"\r\n\r\nسخنان بسيار محدودى كه از حسين عليه السلام به ما رسيده همين‌طور است . اينها مربوط به حادثهء عاشورا هم نيست ، مربوط به قبل از آن است و ربطى به آنجا ندارد .\r\nسخن ديگر از او اين است : « مَوْتٌ فى عِزٍّ خَيرٌ مِنْ حَياةٍ فى ذُلٍّ » مردن با عزت و شرافت ، از زندگى با ذلت بهتر است .\r\nجملهء ديگرى كه باز از او نقل كرده‌اند اين است : « انَّ جَميعَ ما طَلَعَتْ عَلَيْهِ الشَّمْسُ فى مَشارِقِ الْأرْضِ وَ مَغارِبِها ، بَحْرِها وَ بَرِّها وَ سَهْلِها وَ جَبَلِها عِنْدَ وَلِىٍّ مِنْ اوْلِياءِ اللَّهِ وَ اهْلِ الْمَعْرِفَةِ بِحَقِّ اللَّهِ كَفَيْئِ الظِّلالِ » . ضمناً شما از اينجا بفهميد يك مردى كه حماسهء الهى است فرقش با ديگران چيست . مىگويد : جميع آنچه خورشيد بر آن طلوع مىكند ، تمام دنيا و ما فيها ، درياى آن و خشكى آن ، كوه و دشت آن در نزد كسى كه با خداى خودش آشنايى دارد و عظمت الهى را درك كرده و در پيشگاه الهى سر سپرده است ، مثل يك سايه است . بعد اين‌طور ادامه مىدهد : « أَ لا حُرٌّ يَدَعُ هذِهِ اللُّماظَةَ لِاهْلِها » « 1 » آيا يك آزادمرد پيدا نمىشود كه به دنيا و مافيهاى آن بىاعتنا باشد ؟ دنيا و ما فيها براى انسانى كه بخواهد خود را برده و بندهء آن كند ، به آن طمع داشته باشد و آن را هدف كار خودش قرار بدهد ، مثل لُماظَه است . مىدانيد لُماظَه چيست ؟ انسان وقتى غذا مىخورد ، لاى دندانهايش يك چيزهايى مثلًا يك تكه گوشتى باقى مىماند كه با خلال آن را درمىآورد . همان را لُماظَه مىگويند . يزيد و مُلك يزيد و دنيا و مافيهايش در منطق حسين عليه السلام لُماظه هستند . بعد مىگويد : أيها النّاس ! در دنيا بجز خدا چيزى پيدا نمىشود كه اين ارزش را داشته باشد كه شما جان و نفس خودتان را به آن بفروشيد ؛ خودتان را نفروشيد ، آزادمرد باشيد ، خودفروش نباشيد .\r\nجمله‌اى ديگر : « النّاسُ عَبيدُ الدُّنْيا » . مردم را به حالت بردگى و بندگىشان اين‌طور تحقير مىكند كه عيب مردم اين است كه بندهء دنيا هستند ، برده صفت هستند ، بندهء مطامع خودشان هستند . روى همين جهت ، دين - كه جوهر آزادى است و انسان را از غير خدا آزاد و بندهء حقيقت مىكند - در عمق روحشان اثر نگذاشته است . « وَ الدّينُ لَعقٌ عَلى الْسِنَتِهِمْ يَحوطونَهُ ما دَرَّتْ مَعائِشُهُمْ ، فَاذا مُحِّصوا بِالْبَلاءِ قَلَّ الدَّيّانونَ . » « 2 » .\r\nعثمان ابو ذر غفارى را تبعيد و اعلام مىكند كه احدى حق ندارد اين مرد را كه از\r\n\r\n\r\n\r\n\r\n","description":"","footnote":"\r\n( 1 ) . لمعة من بلاغة الحسين ، ص 95 ، به نقل از نفَس المهموم حاج شيخ عباس قمى .\r\n( 2 ) . تحف العقول ، ص 250 .\r\n","page_name":" 46 ","page_number":46},
  {"content":"\r\n\r\nنظر حكومت مجرم است مشايعت كند . ولى على اعتنا به اين فرمان خليفه نمىكند و خودش و حسن و حسين او را مشايعت مىكنند . هر كدام از آنها جمله‌هايى دارند ، حسين بن على هم جمله‌اى دارد كه مبيّن پرتو روحش است . ابو ذر شيعهء على است و در سنين عمرى مانند سنين على ، و شايد از على بزرگتر باشد . لذا حسين عليه السلام او را عمو خطاب مىكند و مىگويد : عمو جان ! نصيحت من به تو اين است : « أَسْأَلُ اللَّهَ الصَّبْرَ وَ النَّصْرَ ، وَ اسْتَعِذْ بِهِ مِنَ الْجَشَعِ وَ الْجَزَعِ » « 1 » عمو جان ! از خدا مقاومت و يارى بخواه و از اينكه حرص بر تو غالب بشود - كه بدبخت مىشوى - بر خدا پناه ببر ، از جزع بترس .\r\nعمو جان ! توصيهء من به تو اين است كه مبادا در مقابل فشارها و ظلمها اظهار جزع و ناتوانى كنى .\r\nاين چه روحيه‌اى است كه در تمام سخنانش اين روح كه ما از آن غافل هستيم متجلّى است ! .\r\n[ همين‌طور است 
  ] آن سخن اولش كه گفت : « خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جيدِ الْفَتاةِ وَ ما اوْلَهَنى الى اسْلافى اشْتِياقَ يَعْقوبَ الى يوسُفَ » « 2 » .\r\nدر بين راه كه به كربلا مىروند ، بعضيها با او صحبت مىكنند كه نرو خطر دارد ، و حسين عليه السلام در جواب ، اين شعرها را مىخواند :\r\n سَامْضى وَ ما بِالْمَوْتِ عارٌ عَلَى الْفَتى * اذا ما نَوى حَقّاً وَ جاهَدَ مُسْلِماً \r\n وَ واسَى الرِّجالَ الصّالِحين بِنَفْسِهِ * وَ فارَقَ مَثْبوراً وَ خالَفَ مُجْرِماً \r\n اقَدِّمُ نَفسى لا اريدُ بَقاءَها * لِتَلْقى خَميساً فِى الْهَياجِ عَرَمْرَماً \r\n فَانْ عِشْتُ لَمْ انْدَمْ وَ انْ مِتُّ لَمْ الَمْ * كَفى بِكَ ذُلًّا انْ تَعيشَ وَ تُرْغَما « 3 » \r\nبه من مىگوييد نرو ، ولى خواهم رفت . مىگوييد كشته مىشوم ؛ مگر مردن براى يك جوانمرد ننگ است ؟ مردن آن وقت ننگ است كه هدف انسان پست باشد و بخواهد براى آقايى و رياست كشته بشود كه مىگويند به هدفش نرسيد ، اما براى آن كسى كه براى اعلاى كلمهء حق و در راه حق كشته مىشود كه ننگ نيست چرا كه در راهى قدم برمىدارد كه صالحين و شايستگان بندگان خدا قدم برداشته‌اند . پس چون در راهى قدم برمىدارد كه با يك آدم هلاك‌شدهء بدبخت و گناهكار مثل يزيد مخالفت مىكند ،\r\n\r\n\r\n\r\n\r\n","description":"","footnote":"\r\n( 1 ) . الغدير ، ج 8 / ص 302 .\r\n( 2 ) . بحار الأنوار ، ج 44 / ص 366 .\r\n( 3 ) . فى رحاب أئمّة اهل البيت ، ج 3 / ص 97 .\r\n","page_name":" 47 ","page_number":47},
  {"content":"\r\n\r\nبگذار كشته بشود . شما مىگوييد كشته مىشوم ؛ يكى از اين دو بيشتر نيست : يا زنده مىمانم يا كشته مىشوم . « فَانْ عِشْتُ لَمْ انْدَمْ » اگر زنده ماندم كسى نمىگويد تو چرا زنده ماندى « وَ انْ مِتُّ لَمْ الَمْ » و اگر در اين راه كشته بشوم احدى در دنيا مرا ملامت نخواهد كرد اگر بداند كه من در چه راهى رفتم . « كَفى بِكَ ذُلًّا انْ تَعيشَ وَ تُرْغَما » براى بدبختى و ذلت تو كافى است كه زندگى بكنى اما دماغت را به خاك بمالند . باز مىبينيد كه حماسه است .\r\nدر بين راه نيز خطابه مىخواند و مىفرمايد : « أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ » . بعد در آخرش مىفرمايد : « انى لا ارَى الْمَوْتَ الا سَعادَةً وَ لَا الْحَيوةَ مَعَ الظّالِمينَ الّا بَرَماً » « 1 » من مردن را براى خودم سعادت ، و زندگى با ستمگران را موجب ملامت مىبينم .\r\nاگر بخواهم همهء سخنان او را بيان كنم طولانى مىشود . مىپردازم به شب عاشورا و به نكته‌اى اشاره مىكنم كه معمولًا به اين نكات كمتر توجه مىكنيم .\r\n\r\nزبان به شكايت نگشودن\r\nهركس ديگرى ، هر شخصيت تاريخى در شرايطى قرار بگيرد كه حسين بن على عليه السلام در شب عاشورا قرار گرفت ، يعنى در شرايطى كه تمام راههاى قوّت و غلبهء ظاهرى بر دشمن بر او بسته باشد و قطعاً بداند كه خود و اصحابش به دست دشمن كشته مىشوند ، در چنين شرايطى زبان به شكايت باز مىكند و اين را تاريخ گواهى مىدهد . جملاتى مىگويند نظير « تف بر اين روزگار » ، « افسوس كه طبيعت با من مساعدت نكرد » . مىگويند وقتى ناپلئون در مسكو دچار آن حادثه شد ، گفت : افسوس كه طبيعت چند ساعت با من مخالفت كرد . ديگرى دستش را بهم مىزند و مىگويد :\r\nروى تو اى روزگار سياه باد كه ما را به اين شكل درآوردى .\r\nاما حسين بن على اصحابش را جمع مىكند چنان كه گويى روحش از هر شخص موفقى بيشتر موج مىزند ، و مىفرمايد : « اثْنى عَلَى اللَّهِ احْسَنَ الثَّناءِ وَ احْمَدُهُ عَلَى السَّرّاءِ وَ الضَّرّاءِ ، اللَّهُمَّ انّى احْمَدُكَ عَلى انْ اكْرَمْتَنا بِالنُّبُوَّةِ وَ عَلَّمْتَنَا الْقُرْآنَ وَ فَقَّهْتَنا فِى الدّين » « 2 » . مثل\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 381 .\r\n( 2 ) . همان ، ص 392 .\r\n","page_name":" 48 ","page_number":48},
  {"content":"\r\n\r\nاينكه تمام محيط برايش مساعد است و واقعاً هم مساعد بود ؛ آن شرايط براى كسى نامساعد است كه هدفش حكومت دنيوى باشد . براى كسى كه حتى حكومت و همه چيز را در راه حق و حقيقت مىخواهد ، و مىبيند در راه خودش قدم برداشته ، محيط مساعد است . او جز سپاس و شكر چيز ديگرى نمىبيند .\r\nاز شعارهاى روز عاشوراى حسين عليه السلام يكى اين است :\r\n الْمَوْتُ اوْلى مِنْ رُكوبِ الْعارِ * وَ الْعارُ اوْلى مِنْ دُخولِ النّارِ « 1 » \r\nتا آخرين لحظه‌ها عملش ، حركاتش ، سكناتش ، سخنانش ، تمامْ حق خواهى ، حق‌پرستى و موجى از حماسه است . شب تاسوعا كه براى آخرين بار به او عرضه مىدارند : يا كشته شدن يا تسليم ! اظهار مىدارد : « وَ اللَّهِ لا اعْطيكُمْ بِيَدى اعْطاءَ الذَّليلِ وَ لا افِرُّ فِرارَ الْعَبِيدِ » « 2 » به خدا قسم كه من هرگز نه دست ذلت به شما مىدهم و نه مثل بردگان فرار مىكنم ؛ مردانه مقاومت مىكنم تا كشته بشوم .\r\nآن ساعتهاى آخر ، أبا عبد اللَّه باز همان است . باور نكنيد كه أبا عبد اللَّه اين جمله را گفته باشد : « اسْقونى شَرْبَةً مِنَ الْماءِ فَقَدْ نَشَطَتْ كَبِدى » . من كه اين جمله را در جايى نديده‌ام . حسين اهل اينجور درخواستها نبود ، بلكه او در مقابل لشكر دشمن مىايستد و فرياد مىكند : « الا وَ انَّ الدَّعِىَّ ابْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ وَ هَيْهاتَ مِنَّا الذِّلَّةُ ! يَأْبَى اللَّهُ ذلِكَ لَنا وَ رَسولُهُ وَ الْمُؤْمِنونَ وَ حُجورٌ طابَتْ وَ طَهُرَتْ » « 3 » مردم كوفه ! آن ناكس پسر ناكس ، آن زنازادهء پسر زنازاده ، امير شما ، فرمانده كلّ شما ، آن كسى كه شما به فرمان او آمده‌ايد ، به من گفته است كه از اين دو كار يكى را انتخاب كن :\r\nيا شمشير يا تن به ذلت دادن . آيا من تن به ذلت بدهم ؟ هيهات كه ما زير بار ذلت برويم ! ما تن خودمان را در جلوى شمشيرها قرار مىدهيم ولى روح خودمان را در جلوى شمشير ذلت هرگز فرود نمىآوريم . خداى من كه در راه رضاى او قدم برمىدارم راضى نيست و مىگويد نكن ، پيغمبر كه وابسته به مكتب او هستم مىگويد نكن ، آن دامنهايى كه من در آنها بزرگ شده‌ام ، دامن على كه روى زانوى او نشسته‌ام به من مىگويد تن به ذلت نده .\r\nاين يك حماسه است اما نه يك حماسهء شخصى يا قومى . در آن منيّت نيست ،\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 50 .\r\n( 2 ) . ارشاد شيخ مفيد ، ص 235 .\r\n( 3 ) . اللهوف ، ص 47 .\r\n","page_name":" 49 ","page_number":49},
  {"content":"\r\n\r\nخودپرستى نيست ، خداپرستى است .\r\nدر روز عاشورا حسين عليه السلام حدّ آخر مقاومت را هم مىكند . ديگر وقتى است كه به كلى توانايى از بدنش سلب شده است . يكى از تيراندازان ستمكار ، تير زهرآلودى را به كمان مىكند و به سوى أبا عبد اللَّه مىاندازد كه در سينهء أبا عبد اللَّه مىنشيند و آقا ديگر بىاختيار روى زمين مىافتد . چه مىگويد ؟ آيا در اين لحظه تن به ذلت مىدهد ؟ آيا خواهش و تمنّا مىكند ؟ نه ، بلكه بعد از گذشت اين دورهء جنگيدن رويش را به سوى همان قبله‌اى كه از آن هرگز منحرف نشده است مىكند و مىفرمايد : « رِضاً بِقَضائِكَ وَ تَسْليماً لِامْرِكَ وَ لا مَعْبودَ سِواكَ يا غِياثَ الْمُسْتَغيثينَ » « 1 » . اين است حماسهء الهى ، اين است حماسهء انسانى .\r\nو لا حول و لا قوّة الّا باللَّه العلى العظيم و صلّى اللَّه على محمّد و آله الطاهرين\r\n\r\n\r\n\r\n\r\n","description":"","footnote":"\r\n( 1 ) . [ نظير اين عبارت در قمقام زخار ، ص 463 و مقتل الحسين مقرم ، ص 357 ذكر شده است . 
  ]\r\n","page_name":" 50 ","page_number":50},
  {"content":"\r\n\r\n\r\n3 . نهضت حسينى ، عامل شخصيت يافتن . جامعهء اسلامى\r\n يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  « 1 » .\r\nاين مطلب را مكرر بر زبان مىآوريم كه حسين بن على عليه السلام با آن جانبازى كه كرد اسلام را تجديد حيات و درخت اسلام را با ريختن خون خود آبيارى نمود : « اشهَدُ انَّكَ قَدْ اقَمْتَ الصَّلوةَ وَ آتَيْتَ الزَّكاةَ وَ امَرْتَ بِالْمَعْروفِ وَ نَهَيْتَ عَنِ الْمُنْكَرِ وَ جاهَدْتَ فِى اللَّهِ حَقَّ جِهادِهِ » « 2 » شهادت مىدهم كه تو اقامهء نماز كردى و زكات دادى و امر به معروف و نهى از منكر كردى و در راه خدا جهاد نمودى و حقّ جهاد را بجا آوردى .\r\nلازم است ما از خود سؤال كنيم كه چه رابطه‌اى ميان شهادت حسين بن على و نيرو گرفتن اسلام و زنده شدن اصول و فروع دين وجود دارد ؟ زيرا مىدانيم صرف اينكه خونى ريخته بشود منشأ اين امور نمىشود . بنابراين ميان قيام و نهضت و شهادت حسين بن على و اين آثارى كه ما مىگوييم و مدعى آن هستيم و واقعاً تاريخ هم نشان مىدهد كه حقيقت دارد ، چه رابطه‌اى وجود دارد ؟ اين رابطه را ما وقتى\r\n\r\n\r\n\r\n\r\n","description":"","footnote":"\r\n( 1 ) . انفال / 24 .\r\n( 2 ) . مفاتيح الجنان ، زيارت امام حسين عليه السلام در عيد فطر و قربان .\r\n","page_name":" 51 ","page_number":51},
  {"content":"\r\n\r\nمىتوانيم درك بكنيم كه موضوع گفته شده در دو گفتار پيشين را كاملًا در نظر بگيريم .\r\nاگر شهادت حسين بن على صرفاً يك جريان حزن‌آور مىبود ، اگر صرفاً يك مصيبت مىبود ، اگر صرفاً اين مىبود كه خونى بناحق ريخته شده است و به تعبير ديگر صرفاً نفله شدن يك شخصيت مىبود و لو شخصيت بسيار بزرگى ، هرگز چنين آثارى را به دنبال خود نمىآورد . شهادت حسين بن على از آن جهت اين آثار را به دنبال خود آورد كه - به تعبيرى كه عرض كرديم - نهضت او يك حماسهء بزرگ اسلامى و الهى بود ؛ از اين جهت كه اين داستان و تاريخچه ، تنها يك مصيبت و يك جنايت و ستمگرى از طرف عده‌اى جنايتگر و ستمگر نبود ، بلكه يك قهرمانى بسيار بسيار بزرگ از طرف همان كسى بود كه جنايتها را بر او وارد كردند .\r\nشهادت حسين بن على حيات تازه‌اى در عالم اسلام دميد و - همان‌طور كه در گفتار اول گفتيم - اثر و خاصيت يك سخن يا تاريخچه و يا شخصيت حماسى اين است كه در روحْ موج به وجود مىآورد ، حميّت و غيرت به وجود مىآورد ، شجاعت و صلابت به وجود مىآورد ؛ در بدنها ، خونها را به حركت و جوشش درمىآورد و تن‌ها را از رخوت و سستى خارج مىكند و چابك و چالاك مىنمايد .\r\nچه بسيار خونها در محيطهايى ريخته مىشود كه چون فقط جنبهء خونريزى دارد ، اثرش مرعوبيت مردم است ، اثرش اين است كه از نيروى مردم و ملت مىكاهد و نفسها بيشتر در سينه‌ها حبس مىشود . اما شهادتهايى در دنيا هست كه به دنبال خودش روشنايى و صفا براى اجتماع مىآورد . شما در حالت فرد امتحان كرده و ديده‌ايد كه بعضى از اعمال است كه قلب انسان را مكدّر مىكند ولى بعضى ديگر از اعمال است كه قلب انسان را روشن مىكند ، صفا و جلا مىدهد . اين حالت عيناً در اجتماع هم هست . بعضى از پديده‌هاى اجتماعى ، روح اجتماع را تاريك و كدر مىكند ، ترس و رعب در اجتماع به وجود مىآورد ، به اجتماع حالت بردگى و اسارت مىدهد ، ولى يك سلسله پديده‌هاى اجتماعى است كه به اجتماع صفا و نورانيت مىدهد ، ترس اجتماع را مىريزد ، احساس بردگى و اسارت را از او مىگيرد ، جرأت و شهامت به او مىدهد .\r\nبعد از شهادت امام حسين يك چنين حالتى به وجود آمد ، يك رونقى در اسلام پيدا شد . اين اثر در اجتماع از آن جهت بود كه امام حسين عليه السلام با حركات قهرمانانهء خود روح مردم مسلمان را زنده كرد ، احساسات بردگى و اسارتى را كه از اواخر زمان\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nعثمان و تمام دورهء معاويه بر روح جامعهء اسلامى حكمفرما بود ، تضعيف كرد و ترس را ريخت ، احساس عبوديت را زايل كرد و به عبارت ديگر به اجتماع اسلامى شخصيت داد . او بر روى نقطه‌اى در اجتماع انگشت گذاشت كه بعداً اجتماع در خودش احساس شخصيت كرد .\r\n\r\nاحساس شخصيت\r\nمسألهء احساس شخصيت مسألهء بسيار مهمى است . از اين سرمايه بالاتر براى اجتماع وجود ندارد كه در خودش احساس شخصيت و منش كند ، براى خودش ايده‌آل داشته باشد و نسبت به اجتماعهاى ديگر حس استغنا و بىنيازى داشته باشد ، يك اجتماع اين‌طور فكر كند كه خودش و براى خودش فلسفهء مستقلّى در زندگى دارد و به آن فلسفهء مستقلّ زندگى خودش افتخار و مباهات كند ، و اساساً حفظ حماسه در اجتماع يعنى همين كه اجتماع از خودش فلسفه‌اى در زندگى داشته باشد و به آن فلسفه ايمان و اعتقاد داشته باشد و او را برتر و بهتر و بالاتر بداند و به آن ببالد . واى به حال آن اجتماعى كه اين حس را از دست بدهد ! اين يك مرض اجتماعى است ، و اين غير از آن « خودى » اخلاقى است كه بد است و نفس‌پرستى و شهوت‌پرستى است .\r\nاگر اجتماعى اين منش را از دست داد و احساس نكرد كه خودش فلسفهء مستقلّى دارد كه بايد به آن فلسفه متكى باشد ، و اگر به فلسفهء مستقلّ زندگى خودش ايمان نداشته باشد ، هرچه داشته باشد از دست مىدهد ، ولى اگر اين يكى را داشته باشد ولى همهء چيزهاى ديگر را از او بگيرند ، بازروى پاى خودش مىايستد ؛ يعنى يگانه نيرويى كه مانع جذب شدن ملتى در ملت ديگر و يا فردى در فرد ديگر مىشود ، همين احساس منش و شخصيت است .\r\nمعروف است كه آلمانها گفته‌اند ما در جنگ دوم همه چيز را از دست داديم مگر يك چيز را كه همان شخصيت خودمان بود ، و چون شخصيت خودمان را از دست نداديم همه چيز را دوباره به دست آورديم ، و راست هم گفته‌اند . اما اگر ملتى همه چيز داشته باشد ولى شخصيت خودش را ببازد ، هيچ چيز نخواهد داشت و خواه ناخواه در ملتهاى ديگر جذب مىشود . واى به حال اين خودباختگى كه متأسفانه در جامعهء امروز ما وجود دارد .\r\nدر گفتارهاى اقبال لاهورى خواندم كه موسولينى گفته است : انسان بايد آهن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nداشته باشد تا نان داشته باشد ؛ يعنى اگر مىخواهى نان داشته باشى ، زور داشته باش .\r\nولى اقبال مىگويد : اين حرف درست نيست . اگر مىخواهى نان داشته باشى ، آهن باش . ( نمىگويد آهن داشته باش ، بلكه آهن باش ) يعنى شخصيت تو شخصيتى محكم به صلابت آهن باشد . مىگويد شخصيت داشته باش ؛ چرا به زور متوسل مىشوى ، چرا به اسلحه متوسل مىشوى ، چرا مىگويى اگر مىخواهى نان داشته باشى بايد اسلحه داشته باشى ؟ بگو اگر مىخواهى هرچه داشته باشى خودت آهن باش ، خودت فولاد باش ، خودت شخصيت داشته باش ، خودت صلابت داشته باش ، خودت منش داشته باش . اگر يك ملت بيچاره و بدبخت ، ايمانش را به آنچه كه خودش از فلسفهء زندگى دارد از دست بدهد و مرعوب يك ملت ديگر بشود ، در تمام مسائل آن جور فكر مىكند كه ديگران فكر مىكنند و اصلًا نمىتواند شخصاً در مسائل قضاوت كند . هر موضوعى را فقط به دليل اينكه مد است يا پديدهء قرن است ، به دليل اينكه در جامعهء آمريكا و در جامعهء اروپا پذيرفته شده است ، مىپذيرد و ديگر منطق سرش نمىشود .\r\nدر يكى دو سال قبل در كتابى از يك نفر از متجددين ايرانى - كه كتاب بدى هم نيست - مىخواندم كه در زمانى كه من در لندن بودم حادثهء خيلى جالبى پيش آمد و آن اينكه دختر سفير كبير سابق انگلستان در مسكو كه قهراً از شخصيتهاى خيلى معتبر انگلستان بود ، عاشق يك سياه پوست شده بود و با اين سياه پوست ازدواج كرد و باعث غوغايى در انگلستان شد كه چرا اين دختر سفيدپوست ، آن هم دختر يكى از شخصيتهاى بزرگ انگلستان با يك سياه پوست ازدواج كرده است ؟ مدتها اين مطلب سوژه شده بود و يك روزنامه نوشت كه اين موضوع اين همه سر و صدا ندارد ، دنيا دارد به طرف تساوى مىرود و دنياى امروز ميان نژادها تساوى قائل است و بعلاوه در چهارده قرن پيش دين اسلام كه يكى از مذاهب بزرگ جهان است اختلاف سفيد و سياه را برداشته است . در آن كتاب نوشته بود در يك مجلسى كه عده‌اى از انگليسيها در آن بودند ، چند جوان ايرانى هم بودند . صحبت اين موضوع مىشود كه فلان روزنامه چنين حرفى نوشته و به اسلام استناد كرده است كه اسلام در چهارده قرن پيش ، از سياهان حمايت كرده و آنها را همدوش سفيدها قرار داده است و يك مرد انگليسى گفته بود يك دين كثيف بايد هم از كثيفها حمايت كند . و بعد نوشته بود دو نفر جوان ايرانى كه در آن مجلس بودند خيلى افسرده شده و گفته بودند چرا ما بايد يك دينى داشته باشيم كه اسباب سرشكستگى ما باشد ، و بعد هم ماجراى اين مجلس را\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتعريف كرده بودند كه ما در جلسه‌اى بوديم و چنين حرفى زدند و گفتند يك دين كثيف بايد هم از يك نژاد كثيف حمايت كند . آن دو جوان اظهار كرده بودند كه واقعاً چطور اسلام نتوانسته درك كند كه ميان سفيد و سياه فرق است ! .\r\nاين را مىگويند شخصيت باختگى . اينها چون در محيطى قرار گرفته‌اند كه آن محيط اين‌طور فكر مىكند ، به جاى اينكه يك ذره استقلال فكرى داشته باشند و بر دهان گويندهء آن سخن بكوبند و بگويند حرف تو حرف مفت و مزخرفى است و مگر اختلاف رنگ مىتواند سبب امتياز فضيلت در ميان افراد بشر باشد ، آن‌طور افسرده مىشوند و خود را مىبازند . زيرا او مىگويد وقتى فرنگى اين‌طور فكر مىكند لا بد اين‌طور درست است !\r\n\r\nحسن و عيب ما مردم ايران\r\nما مردم ايران يك حسن داريم و يك عيب . حسن ما مردم اين است كه در مقابل حقيقت ، تعصب كمى داريم و شايد مىتوانيم بگوييم بىتعصب هستيم ؛ يعنى اگر با حقايقى برخورد كنيم و آنها را درك كنيم ، شايد از هر ملت ديگر زودتر تسليم آن حقايق مىشويم . ولى يك عيب بزرگى در ما ملت ايران هست كه به موازات اينكه در مقابل حقايق تسليم مىشويم ، به حماسه‌ها و اركان شخصيت خودمان زياد پايبند نيستيم و با يك حرف پوچ ، زود آن را از دست مىدهيم و رها مىكنيم . هيچ ملتى به اندازهء ما نسبت به شعائر خودش بىاعتنا نيست . شما هنديها و ژاپنىها و اعراب را ديده‌ايد ؛ آنها هم مثل ما مشرق زمينى هستند ، لكن از اين نظر مثل ما نيستند . به اندازه‌اى كه ما در مقابل لغات و عادات اجنبى تسليم هستيم ، هيچ ملتى تسليم نيست .\r\nبه عكسهايى كه در كتابهاى تاريخ علوم هست نگاه كنيد ، مىبينيد دانشمندان درجهء اول هند با همان عمامه و لباس خودشان هستند . نهرو كه يك سياستمدار بزرگ و يك وزنهء جهانى بود ، با همان لباس هندى در همه جا حركت مىكرد . بلندى و كوتاهى لباس و يا سفيد و سياه بودنش اهميت ندارد ، اما اينكه آن دانشمند عمامهء خودش را سرش مىگذارد و يا نهرو با آن شلوار سفيد و گشاد و پالتوى مخصوص همه جا مىرود ، مىخواهد به همهء مردم دنيا بگويد كه من هندى هستم و بايد هندى باقى بمانم و در مقابل علم و صنعت تعصب ندارم ، كه علم و صنعت مربوط به كشور خاصى نيست ؛ در مقابل عقايد بزرگ فلسفى و دينى تعصب ندارم اما در مورد شعارهاى ملى ،\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nهر كسى به شعارهاى خودش پايبند است ، من چرا بايد شعار يك ملت ديگر را بپذيرم ؟ ولى ما ، اگر فرنگى يك زُنّار ببندد ، ما دو تا زنّار مىبنديم ، با اينكه او روى حساب شعار خودش اين كار را مىكند . در جامعهء ما اين حسابها نيست .\r\nهر روز يك زمزمه‌اى بلند مىشود و هر چند صباحى يك بار مسألهء تغيير خط مطرح مىشود كه اين خط به درد نمىخورد و بايد خط لاتين به كار ببريم و كلمات خودمان را با حروف لاتين بنويسيم ، حالا در اثر اين تغيير چه بر سر معارف و فرهنگ و تمدن و شخصيت و حماسهء ملى ما مىآيد ، اين حسابها ديگر در كار نيست . ما آثار نفيسى داريم كه در دنيا نظير ندارد . مگر دنيا كتابى مثل مثنوى مولوى دارد ؟ مگر دنيا كتابى مثل كتاب سعدى دارد ؟ اينها در قالب همين خطوط گفته و نوشته شده است . اگر شما اين خط را كه صادش با سينش و با ث سه نقطه‌اش ، و نيز حرف زاء آن با ضادش و با ظينش فرق مىكند منسوخ كنيد ، اگر شما اين قالب را برداريد ، در ظرف صد سال ديگر اصلًا مثنوى را نمىشود خواند ! ولى من نمىدانم چرا ما اين‌طور هستيم ؟ ! .\r\nپيغمبر اسلام به مردم عرب چه داد ؟ و اساساً يك آدم فقير و يتيم و كسى كه تمام قوم و قبيله‌اش با او دشمن هستند ، چه داشت كه به آنها بدهد و چطور شد كه آنها را از آن حضيض پستى به اوج عزت رساند ؟ ايمانى به آنها داد كه آن ايمان به آنها شخصيت داد ؛ يك مرتبه آن عرب سوسمارخور ، شيرشترخور ، عرب غارتگرى كه دخترش را زنده زنده به خاك مىكرد ، اين احساس در او پيدا شد كه من بايد دنيا را از اسارت و از پرستش و اطاعت غير خدا نجات بدهم ، و هيچ اهميت نمىداد كه اعتراف كند كه در گذشته چطور بوده است ، و حتى افتخار مىكرد كه بگويد من در گذشته پست بودم ، آن‌طور فكر مىكردم ، هيچ سابقهء درخشان ملى ندارم ، ولى امروز اين‌طور فكر مىكنم ، از شما عاليتر فكر مىكنم . اين را مىگويند شخصيت . آيا كلمه‌اى هست كه از كلمهء « لا إله إلا الله » بيشتر به روح انسان حماسه و شخصيت بخشد ؟ معبودى ، مُطاعى ، قابل پرستشى غير از خدا نيست . يك جرم فلكى ، يك حيوان ، يك سنگ ، يك درخت كجا و سر تعظيم فرود آوردن يك بشر كجا ! من در مقابل غير خدا ، هرچه هست ، سر تعظيم فرود نمىآورم . من طرفدار عدالتم ، طرفدار حق و احسانم ، طرفدار فضيلتم . به اين مىگويند شخصيت .\r\nامويين كارى كردند كه شخصيت اسلامى را در ميان مسلمين ميراندند . كوفه مركز ارتش اسلام بود و اگر امام حسين به كوفه نمىرفت امروز تمام مورخين دنيا او را\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nملامت مىكردند ، مىگفتند عراق كه مركز ارتش اسلامى بود از تو دعوت كرده بود و هجده هزار نفر با نمايندهء تو بيعت كردند و دوازده هزار نامه براى تو فرستادند ، چرا به آنجا نرفتى ؟ مگر از عراق جايى بهتر و بالاتر هم بود ؟ ! اساساً كوفه شهرى است كه بعد از جنگهايى كه در صدر اسلام واقع شد ، به دستور عمر بن خطّاب توسط ارتش اسلام ساخته شد ، و از كوفيها و مردم عراق شجاع‌تر و سلحشورتر وجود نداشت . در عين حال همين مردمى كه هجده هزار بيعت‌كننده داشتند و دوازده هزار نامه نوشته بودند ، به مجرد اينكه سر و كلّهء پسر زياد پيدا شد همه فرار كردند ، چرا ؟ چون زياد بن أبيه سالها در كوفه حكومت كرده بود ، آن قدر چشم درآورده بود ، آن قدر دست و پاها بريده بود ، آن قدر شكمها سفره كرده بود ، آن قدر افراد را در زندانها كشته بود كه اينها به كلى احساس شخصيت خودشان را از دست داده بودند . لذا تا شنيدند پسر زياد آمد ، زن دست شوهرش را مىگرفت و او را از پيش مسلم كنار مىكشيد ، مادر دست بچهء خودش را مىگرفت ، خواهر دست برادر خودش را مىگرفت ، پدر دست فرزند خودش را مىگرفت و از مسلم جدا مىكرد ، و بىشك مردم كوفه از شيعيان على بن أبي طالب بودند و امام حسين را شيعيانش كشتند . لذا در همان زمان هم مىگفتند :\r\n« قُلوبُهُمْ مَعَهُ وَ سُيوفُهُمْ عَلَيْهِ » « 1 » ، چرا كه امويها شخصيت ملت مسلمان را لِه كرده كوبيده بودند و ديگر كسى از آن احساسهاى اسلامى در خودش نمىديد .\r\n\r\nحسين عليه السلام شخصيت اسلامى مسلمين را زنده كرد\r\nاما همين كوفه بعد از مدت سه سال انقلاب كرد و پنج هزار نفر توّاب از همين كوفه پيدا شد و سر قبر حسين بن على رفتند و در آنجا عزادارى كردند ، گريه كردند و به درگاه الهى از تقصيرى كه كرده بودند توبه كردند و گفتند ما تا انتقام خون حسين بن على را نگيريم از پاى نمىنشينيم ، يا بايد كشته بشويم يا انتقام بگيريم ، و عمل كردند و قتلهء كربلا را همينها كشتند . و شروع اين نهضت از همان عصر عاشورا و از روز دوازدهم محرم بود . چه كسى اين كار را كرد ؟ حسين بن على . شخصيت دادن به يك ملت به اين است كه به آنها عشق و ايده‌آل داده شود و اگر عشقها و ايده‌آلهايى دارند كه رويش را غبار گرفته است ، آن گرد و غبار را زدود و دومرتبه آن را زنده كرد .\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرّم ، ص 203 .\r\n","page_name":" 57 ","page_number":57},
  {"content":"\r\n\r\n\r\nدرسهاى آموزندهء قيام حسينى\r\nحسين بن على در سخنان و خطابه‌هاى خودش ، آنجا كه از امر به معروف و نهى از منكر صحبت مىكند ، همواره صحبتش اين است : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 1 » ، « انّى لَمْ اخْرُجْ اشِراً وَ لا بَطِراً وَ لا مُفْسِداً وَ لا ظالِماً وَ انَّما خَرَجْتُ لِطَلَبِ الْاصْلاحِ فى امَّةِ جَدّى » « 2 » . بعد از بيست سى سال كه اين حرفها فراموش شده بود ، حسين بن على به نام يك نفر مصلح و اصلاح طلب كه بايد در امت اسلام اصلاح ايجاد كرد ، قيام كرد و به مردم عشق و ايده‌آل داد . ركن اول حماسهء زنده شدن يك قوم همين است . ملتى شخصيت دارد كه حس استغنا و بىنيازى در او باشد . اينهاست درسهاى آموزنده‌اى كه از قيام حسين بن على بايد آموخت . او حس استغنا و بىنيازى به مردم داد . روزى كه مىخواهد از مكه حركت كند ، يك ذرّه قيام خودش را مشروط نمىكند و اين‌طور مىفرمايد : « خُطَّ الْمَوْتُ عَلى وُلْدِ آدَمَ » و در آخر خطبه مىفرمايد : « فَمَنْ كَانَ فينا باذِلًا مُهْجَتَهُ مُوَطِّناً عَلى لِقاءِ اللَّهِ نَفْسَهُ ، فَلْيَرْحَلْ مَعَنا فَانَّنى راحِلٌ مُصْبِحاً انْ شاءَ اللَّهُ تَعالى » « 3 » من فردا صبح حركت مىكنم ؛ هركس كه آمادهء جانبازى است و حاضر است خون قلب خودش را در راه ما بريزد و تصميم به ملاقات حق گرفته است ، فردا صبح حركت كند كه من رفتم . ديگر بيش از اين حرفى نيست . اين مقدار استغنا قطعاً در دنيا نظير ندارد .\r\nاز اين بالاتر شب عاشوراست كه اصحاب و اهل بيتش را جمع مىكند و از آنها تمجيد و تشكر مىكند . بعد به آنها مىگويد : بدانيد از همهء شما متشكر و ممنونم ، ولى بدانيد كه دشمنان با شما كارى ندارند و اگر بخواهيد برويد مانع شما نمىشوند ؛ من هم از نظر شخص خودم كه با من بيعت كرده‌ايد بيعت خودم را از دوش شما برداشتم و محظور بيعت هم با من نداريد ، هركس مىخواهد برود آزاد است . حسين عليه السلام از اهل بيت و اصحابى كه دربارهء آنها گفته است كه اهل بيتى بهتر و باوفاتر از اينها سراغ ندارم ، اين مقدار استغنا نشان مىدهد و هرگز سخنانى از اين قبيل كه من را تنها نگذاريد ، من غريبم ، مظلومم ، بيچاره‌ام ، نمىگويد . البته تكليف دين خدا را برنمىدارد ؛ لذا با افراد كه اتمام حجت مىكرد ، اگر در آنها تمايل به ماندن نمىديد به آنها مىگفت از اين صحنه دور بشويد زيرا من نمىخواهم شما به عذاب الهى گرفتار شويد ، چون اگر\r\n\r\n\r\n\r\n\r\n","description":"","footnote":"\r\n( 1 ) . اللهوف ، ص 11 .\r\n( 2 ) . مقتل الحسين مقرم ، ص 156 .\r\n( 3 ) . بحار الأنوار ، ج 44 / ص 366 .\r\n","page_name":" 58 ","page_number":58},
  {"content":"\r\n\r\nاز كسى استمداد كنم و او صداى استمداد مرا بشنود و مرا مدد نكند ، خداوند او را به عذاب جهنم مبتلا خواهد كرد . اين درس استغنا درس كوچكى نبود . همين استغنا بود كه بعدها روحيهء استغنا به وجود آورد و چقدر قيامها و نهضتها به وجود آمد ! .\r\nحسين بن على درس غيرت به مردم داد ، درس تحمل و بردبارى به مردم داد ، درس تحمل شدايد و سختيها به مردم داد . اينها براى ملت مسلمان درسهاى بسيار بزرگى بود . پس اينكه مىگويند حسين بن على چه كرد و چطور شد كه دين اسلام زنده شد ، جوابش همين است كه حسين بن على روح تازه دميد ، خونها را به جوش آورد ، غيرتها را تحريك كرد ، عشق و ايده‌آل به مردم داد ، حس استغنا در مردم به وجود آورد ، درس صبر و تحمل و بردبارى و مقاومت و ايستادگى در مقابل شدايد به مردم داد ، ترس را ريخت ؛ همان مردمى كه تا آن مقدار مىترسيدند ، تبديل به يك عده مردم شجاع و دلاور شدند .\r\nاين داستان معروف است ، مىگويند : نادر در يكى از جنگهايش سربازى را ديد كه فوق العاده شجاع و دلير بود و از شجاعت و دلاورى او اعجاب مىكرد . يك روز او را خواست ، گفت : تو با اين شجاعت و دلاورىات ، آن روزى كه افاغنه ريختند به اصفهان غارت كردند و كشتند كجا بودى ؟ گفت : من اصفهان بودم . گفت : تو اصفهان بودى و افاغنه آمدند و آن همه جنايت كردند ؟ گفت : بله بودم . گفت : پس آن روز شجاعتت كجا بود ؟ گفت : آن روز نادرى نبود ؛ مقدارى از شجاعتى كه امروز من دارم از روحيهء نادر دارم ، تو را كه مىبينم غيرت من تحريك مىشود ، شجاع و دلير و دلاور مىشوم .\r\nاينكه من تأكيد مىكنم كه حماسهء حسينى و حادثهء كربلا و عاشورا بايد بيشتر از اين جنبه مورد استناد ما قرار بگيرد ، به خاطر همين درسهاى بزرگى است كه اين قيام مىتواند به ما بياموزد . من مخالف رثاء و مرثيه نيستم ، ولى مىگويم اين رثاء و مرثيه بايد به شكلى باشد كه در عين حال آن حس قهرمانى حسينى را در وجود ما تحريك و احيا كند . حسين بن على يك سوژهء بزرگ اجتماعى است . حسين بن على در آن زمان يك سوژهء بزرگ بود ؛ هر كسى كه مىخواست در مقابل ظلم قيام كند ، شعارش « يا لَثاراتِ الْحُسَيْن » « 1 » بود . امروز هم حسين بن على يك سوژهء بزرگ است ، سوژه‌اى براى\r\n\r\n\r\n\r\n\r\n","description":"","footnote":"\r\n( 1 ) . مسند الامام الرضا ، ج 1 / ص 148 .\r\n","page_name":" 59 ","page_number":59},
  {"content":"\r\n\r\nامر به معروف و نهى از منكر ، براى اقامهء نماز ، براى زنده كردن اسلام ، براى اينكه احساسات و عواطف عاليهء اسلامى در وجود ما احيا بشود .\r\nبا وجود اينكه عرايض ديگرى در اين باره دارم ، در همين جا به عرايضم خاتمه مىدهم و برمىگردم به آيه‌اى كه در ابتدا خواندم . آيهء عجيبى است :  « يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ »  « 1 » أيها النّاس ! اين دعوت پيغمبر را اجابت كنيد ؛ مىخواهد شما را زنده كند . حيات يك ملت به داشتن ثروت زياد نيست ، حتى به علم هم نيست ( علم به تنهايى كافى نيست كه يك ملت را زنده كند ) ، بلكه حيات ملت به اين است كه آن ملت شخصيتى را در خودش احساس كند . اى بسا ملتهاى عالِم كه شخصيت ندارند ، واى بسا ملتهاى جاهل كه شخصيت خودشان را حفظ كرده‌اند . اگر الجزايريها بعد از صد و پنجاه سال مبارزه توانستند استعمار فرانسه را به زانو درآورند و به استقلال برسند ، براى اين بود كه در آنها يك حماسه و يك احساس منش وجود داشت . اگر در آن طرف مشرق زمين ، ملت ديگرى « 2 » دارد با قويترين و ثروتمندترين ملتهاى جهان مبارزه مىكند ، چرا مبارزه مىكند ؟ آيا عدد يا ثروتش با آنها مبارزه مىكند ؟ ابداً ؛ احساس شخصيت و منش آن ملت مبارزه مىكند ، مىگويد : من تو را به آقايى قبول ندارم ، من يا بايد زنده باشم روى پاى خودم باشم و كسى بر من حكومت نكند و يا بايد نباشم .\r\n\r\nزينب ( سلام اللَّه عليها ) و احساس شخصيت\r\nدر حماسهء حسينى آن كسى كه بيش از همه اين درس را آموخت و بيش از همه اين پرتو حسينى بر روح مقدس او تابيد ، خواهر بزرگوارش زينب ( سلام اللَّه عليها ) بود .\r\nراستى كه موضوع عجيبى است : زينب با آن عظمتى كه از اول داشته است - و آن عظمت را در دامن زهرا عليها السلام و از تربيت على عليه السلام به دست آورده بود - در عين حال زينبِ بعد از كربلا با زينب قبل از كربلا متفاوت است ، يعنى زينب بعد از كربلا يك شخصيت و عظمت بيشترى دارد .\r\nما مىبينيم در شب عاشورا زينب يكى دو نوبت حتى نمىتواند جلوى گريه‌اش را\r\n\r\n\r\n\r\n\r\n","description":"","footnote":"\r\n( 1 ) . انفال / 24 .\r\n( 2 ) . [ منظور ملت ويتنام است . 
  ]\r\n","page_name":" 60 ","page_number":60},
  {"content":"\r\n\r\nبگيرد . يك بار آن قدر گريه مىكند كه بر روى دامن حسين بيهوش مىشود و حسين عليه السلام با صحبتهاى خودش زينب را آرام مىكند : « لا يُذْهِبَنَّ حِلْمَكَ الشَّيْطانُ » « 1 » خواهر عزيزم ! مبادا وساوس شيطانى بر تو مسلط بشود و حلم را از تو بربايد ، صبر و تحمل را از تو بربايد . وقتى حسين به زينب مىفرمايد كه چرا اين‌طور مىكنى ، مگر تو شاهد و ناظر وفات جدم نبودى ؟ جد من از من بهتر بود ، پدر ما از ما بهتر بود ، برادر همين‌طور ، مادر همين‌طور ، زينب با حسين اينچنين صحبت مىكند : برادر جان ! همهء آنها اگر رفتند بالأخره من پناهگاهى غير از تو داشتم ، ولى با رفتن تو براى من پناهگاهى باقى نمىماند .\r\nاما همين‌كه ايام عاشورا سپرى مىشود و زينب ، حسين عليه السلام را با آن روحيهء قوى و نيرومند و با آن دستورالعمل‌ها مىبيند ، زينب ديگرى مىشود كه ديگر احدى در مقابل او كوچكترين شخصيتى ندارد . امام زين العابدين فرمود : ما دوازده نفر بوديم و تمام ما دوازده نفر را به يك زنجير بسته بودند كه يك سر زنجير به بازوى من و سر ديگر آن به بازوى عمه‌ام زينب بسته بود .\r\nمىگويند تاريخ ورود اسرا به شام دوم ماه صفر بوده است . بنابراين بيست و دو روز از اسارت زينب گذشته است ؛ بيست و دو روز رنج متوالى كشيده است كه با اين حال او را وارد مجلس يزيد بن معاويه مىكنند ، يزيدى كه كاخ اخضر او ( يعنى كاخ سبزى كه معاويه در شام ساخته بود ) آنچنان بارگاه مجلّلى بود كه هركس با ديدن آن بارگاه و آن خدم و حشم و طنطنه و دبدبه ، خودش را مىباخت . بعضى نوشته‌اند كه افراد مىبايست از هفت تالار مىگذشتند تا به آن تالار آخرى مىرسيدند كه يزيد روى تخت مزيّن و مرصّعى نشسته بود و تمام اعيان و اشراف و اعاظم سفراى كشورهاى خارجى نيز روى كرسيهاى طلا يا نقره نشسته بودند . در چنين شرايطى اين اسرا را وارد مىكنند و همين زينب اسير رنج‌ديده و رنج كشيده ، در همان محضر چنان موجى در روحش پيدا شد و چنان موجى در جمعيت ايجاد كرد كه يزيدِ معروف به فصاحت و بلاغت را لال كرد . يزيد شعرهاى ابن زبعرى را با خودش مىخوانَد و به چنين موقعيتى كه نصيبش شده است افتخار مىكند . زينب فريادش بلند مىشود : « اظَنَنْتَ يا يَزيدُ حَيْثُ اخَذْتَ عَلَيْنا اقْطارَ الْأرْضِ و آفاقَ السَّماءِ فَاصْبَحْنا نُساقُ كَما تُساقُ\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 2 .\r\n","page_name":" 61 ","page_number":61},
  {"content":"\r\n\r\nالْاسارى انَّ بِنا عَلَى اللَّهِ هَواناً وَ بِكَ عَلَيْهِ كَرامَةً ؟ » اى يزيد ! خيلى باد به دماغت انداخته‌اى ( شَمَخْتَ بِانْفِكَ ! ) « 1 » . تو خيال مىكنى اينكه امروز ما را اسير كرده‌اى و تمام اقطار زمين را بر ما گرفته‌اى و ما در مشت نوكرهاى تو هستيم ، يك نعمت و موهبتى از طرف خداوند بر توست ؟ ! به خدا قسم تو الآن در نظر من بسيار كوچك و حقير و بسيار پست هستى و من براى تو يك ذره شخصيت قائل نيستم .\r\nببينيد ، اينها مردمى هستند كه بجز ايمان و شخصيت روحى و معنوى همه چيزشان را از دست داده‌اند . آن وقت شما توقع نداريد كه شخصيتى مانند شخصيت زينب چنين حماسه‌اى بيافريند و در شام انقلاب به وجود بياورد ؟ همان‌طور كه انقلاب هم به وجود آورد .\r\nيزيد مجبور شد در همان شام روش خودش را عوض كند و اسرا را محترمانه به مدينه بفرستد ، بعد تبرّى كند و بگويد : « خدا لعنت كند ابن زياد را ، من چنان دستورى نداده بودم ، او از پيش خود اين كار را كرد . » چه كسى اين كار را كرد ؟ زينب چنين كارى را كرد .\r\nدر آخر جمله‌هايش اين‌طور فرمود : « يا يَزيدُ ! كِدْ كَيْدَكَ وَ اسْعَ سَعْيَكَ ناصِبْ جَهْدَكَ فَوَ اللَّهِ لا تَمْحوا ذِكْرَنا وَ لا تُميتُ وَحْيَنا » « 2 » . زينب عليها السلام به كسى كه مردم با هزار ترس و لرز به او « يا امير المؤمنين » مىگفتند ، خطاب مىكند كه يا يزيد ! به تو مىگويم : هر حقّه‌اى كه مىخواهى بزن و هر كارى كه مىتوانى انجام بده اما يقين داشته باش كه اگر مىخواهى نام ما را در دنيا محو كنى ، نام ما محو شدنى نيست ؛ آن كه محو و نابود مىشود تو هستى .\r\nچنان خطبه‌اى در آن مجلس خواند كه يزيد لال و ساكت باقى ماند و خشم سراسر وجود آن مرد شقى و لعين را فرا گرفت و براى اينكه دل زينب را آتش بزند و زبان او را ساكت كند و براى اينكه زينب منقلب بشود ، دست به يك عمل ناجوانمردانه زد : با عصاى خيزران خود به لب و دندان ابا عبد الله اشاره كرد .\r\nوَ لا حول و لا قوّة الّا باللَّه العلى العظيم\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 133 .\r\n( 2 ) . همان ، ص 135 .\r\n","page_name":" 62 ","page_number":62},
  {"content":"\r\n\r\n\r\nفصل دوم تحريف در واقعه تاريخى كربلا\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\n1 . معنى تحريف و انواع آن\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين و الصلاة و السّلام على عبد اللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلّى اللّه عليه و آله و سلّم و على آله الطّيّبين الطّاهرين المعصومين ، اعوذ باللَّه من الشّيطان الرّجيم :\r\n فَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ  « 1 » .\r\nموضوع بحث ما « تحريفات در واقعهء تاريخى كربلا » است . مىخواهيم در اطراف اين مطلب بحث كنيم كه در نقل و بازگويى واقعهء بزرگ تاريخى عاشورا تحريفاتى صورت گرفته است ؛ لهذا بحث خودمان را در چهار فصل خلاصه مىكنيم :\r\n\r\n\r\n\r\n\r\n","description":"","footnote":"\r\n( 1 ) . مائده / 13 .\r\n","page_name":" 65 ","page_number":65},
  {"content":"\r\n\r\nفصل اول در اطراف معنى تحريف و انواع تحريفهايى كه در دنيا وجود دارد و اشاره به اينكه انواع اين تحريفها در حادثهء تاريخى عاشورا واقع شده است .\r\nبحث دوم ما دربارهء عوامل تحريف است ؛ يعنى به طور كلى در ساير قضاياى دنيا كه تحريف صورت مىگيرد ، به چه علت صورت مىگيرد ؟ چرا بشر حوادث و قضايا و احياناً شخصيتها را تحريف مىكند ؟ و مخصوصا در نقل حادثهء كربلا چه عواملى دخالت داشته است كه تحريفاتى در اين قضيه واقع بشود ؟ .\r\nفصل سوم عبارت است از توضيحى در بارهء خصوص تحريفهايى كه در همين داستان و حادثهء تاريخى صورت گرفته است .\r\nبحث چهارم ما در اطراف وظايف ماست اعمّ از علماى ما و تودهء مسلمان ما .\r\n\r\nمعنى تحريف\r\nاما بحث اول دربارهء معنى تحريف كه تحريف يعنى چه ؟ تحريف كه از مادهء « حرف » در زبان عربى است ، يعنى متمايل كردن يك چيز از آن مسير اصلى و وضع اصلى كه داشته است يا بايد داشته باشد . به عبارت ديگر ، تحريف نوعى تغيير و تبديل است ، ولى تحريف مشتمل بر چيزى است كه كلمهء « تغيير » و « تبديل » نيست . شما اگر كارى بكنيد كه يك جمله‌اى ، يك نامه‌اى ، يك شعرى ، يك عبارتى آن مقصودى را كه بايد بفهماند نفهماند ، يك مقصود ديگرى را بفهماند ، اينجا مىگويند شما اين عبارت را تحريف كرده‌ايد . مثلًا شما گاهى يك مطلبى را به يك نفر مىگوييد ، بعد آن شخص سخن شما را در جاى ديگرى نقل مىكند ، بعد كسى به شما مىگويد كه فلانى از قول تو چنين چيزى نقل كرد ؛ شما مىبينيد آنچه كه شما گفته‌ايد با آنچه كه او نقل كرده خيلى متفاوت است ، او در سخنهاى شما كم و زياد كرده است ، قسمتى از گفته‌هاى شما را كه مفيد مقصود شما بوده حذف كرده است و يك قسمتهايى از خودش بر آنها افزوده است و در نتيجه سخن شما مسخ شده و چيز ديگرى از آب درآمده است . آن وقت شما مىگوييد : خير ، من گفته‌ام ، اما اين آدم حرف مرا تحريف كرده است . مخصوصاً اگر كسى در سندهاى رسمى قلم ببرد ، دست ببرد ، مىگويند كه تحريف كرده است . كلمهء « تحريف » بيش از اين احتياج به توضيح ندارد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nانواع تحريف\r\nتحريف انواعى دارد و از همه مهمتر اين است كه تحريف يا لفظى است و يا معنوى .\r\nتحريف لفظى اين است كه ظاهر يك چيز را عوض كنند . مثلًا شخصى سخنى به شما گفته است ، شما يك چيزى از گفتهء او كم كنيد ، يا يك چيزى روى گفتهء او بگذاريد ، و يا جمله‌هاى او را پس و پيش كنيد كه معنىاش فرق كند . بالاخره در ظاهر و در لفظ سخن او تصرّف كنيد ؛ اين را مىگويند « تحريف لفظى » .\r\nاما تحريف معنوى اين است كه شما در لفظ تصرّف نمىكنيد ، لفظ همين است كه هست ، ولى اين لفظ را طورى مىشود معنى كرد كه همان معنى صاف و راست و مستقيم آن است ، مقصود گوينده هم همين بوده است ، و طور ديگرى مىتوان معنى كرد كه خلاف مقصد و مقصود گوينده است . وقتى كه مىخواهيد اين كلام را براى او شرح بدهيد آن را طورى معنى مىكنيد كه مطابق مقصود خود شما باشد نه مطابق مقصد اصلى گوينده . اين را مىگويند « تحريف معنوى » .\r\nدر قرآن كريم كلمهء « تحريف » [ به كار رفته است ، 
  ] مخصوصاً در مورد يهوديها كه اينها قهرمان تحريف در جهان‌اند ، نه امروز ، از وقتى كه تاريخ يهوديت در دنيا به وجود آمده است . نمىدانم اين نژاد چه نژادى است كه تمايل عجيبى به قلب حقايق و تحريف كردن دارد و لهذا هميشه كارهايى را در اختيار مىگيرند كه در آن كارها بشود حقايق را تحريف و قلب كرد . من شنيده‌ام بعضى از همين خبرگزاريهاى معروف دنيا ( داعى ندارم اسم ببرم ) كه راديوها و روزنامه‌ها هميشه از اينها نقل مىكنند ، منحصراً مال يهوديهاست ، چرا ؟ براى اينكه بتوانند قضايا را در دنيا آن طورى كه دل خودشان مىخواهد منعكس كنند و قرآن چه عجيب دربارهء اينها حرف مىزند ! اين خصيصهء يهوديگرى كه تحريف است ، در قرآن به صورت يك خصيصهء نژادى شناخته شده است .\r\nدر يكى از آيات قرآن در سورهء بقره مىفرمايد :  « أَ فَتَطْمَعُونَ أَنْ يُؤْمِنُوا لَكُمْ »  مسلمانان ! شما طمع بسته‌ايد كه اينها به شما راست بگويند ؟ اينها همانها هستند كه با موسى مىرفتند ، سخن خدا را مىشنيدند ، از همان جا كه برمىگشتند ، در ميان قومشان كه مىخواستند نقل كنند ، زير و رويش مىكردند .  « أَ فَتَطْمَعُونَ أَنْ يُؤْمِنُوا لَكُمْ وَ \r\n\r\n","description":"","footnote":"","page_name":" 67 ","page_number":67},
  {"content":"\r\n\r\n قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ »  « 1 » تحريف هم كه مىكردند نه از باب اينكه نمىفهميدند و عوضى بازگو مىكردند ؛ نه ، ملت باهوشى هستند ، خوب هم مىفهميدند . در عين اينكه خوب مىفهميدند مع ذلك سخنان را كج مىكردند ، برعكس براى مردم بيان مىكردند . تحريف همين است ؛ پيچ دادن ، كج كردن يك چيز ، آن را از مسير اصلى منحرف كردن . اينها در كتابهاى الهى تحريف كردند .\r\nقرآن بسيارى از جاها كلمهء « تحريف » را [ آورده 
  ] ، يا اين كلمه را هم نياورده به صورت ديگرى مطلب را بيان كرده است ، ولى مفسرين ذكر كرده‌اند كه تحريفى كه قرآن ذكر مىكند ، اعمّ است از تحريف لفظى و تحريف معنوى ؛ يعنى بعضى از اين تحريفها كه صورت گرفته است ، در لفظ بوده است و بعضى در تفسير و معنى نه در لفظ ، كه چون از مطلب خيلى خارج مىشوم ، نمىخواهم در اطراف اين مطلب زياد بحث بكنم .\r\nپس تحريف لفظى داريم و تحريف معنوى . الآن چيزى يادم افتاد ، بد نيست عرض بكنم . يك نفر از علماى تهران در ايام جوانىاش نقل مىكرد ، مىگفت يك مداحى از همين تهران آمده بود مشهد ؛ روزها مىآمد داخل مسجد گوهرشاد ، در صحن مىايستاد و شعر و مديحه مىخواند . اين شخص رفته بود آن بيچاره را دست انداخته بود . مىگفت آن غزل معروف منسوب به حافظ را مىخواند :\r\n اى دل غلام شاه جهان باش ، شاه باش * پيوسته در حمايت لطف إله باش \r\nتا آنجا كه :\r\n قبر امام هشتم و سلطان دين رضا * از جان ببوس و بر در آن بارگاه باش \r\nرفته بود به او گفته بود چرا اين شعر را غلط مىخوانى ؟ ( حالا آن بيچاره درست مىخواند . ) گفته بود : مگر چطور بايد بخوانم ؟ گفته بود : نه ، اين شعر اين‌طور است :\r\n قبر امام هشتم و سلطان دين رضا * از جان ببوس و بر در آن بارِ كاه باش \r\nگفت : بارِ كاه باش يعنى چه ؟ گفت : يعنى وقتى رسيدى به دم در حرم ، فوراً خودت را مثل يك بارِ كاه كه از روى الاغ مىاندازند زمين ، بينداز زمين . گفت : عجب ! معنايش اين است ؟ گفت : آرى . ديگر بعد از اين ، اين شعر به اينجا كه مىرسيد ، اين مداح بيچاره مىگفت « چون بارِ كاه باش » و خودش را هم مىانداخت . اين را مىگويند « تحريف » .\r\n\r\n\r\n\r\n\r\n","description":"","footnote":"\r\n( 1 ) . بقره / 75 .\r\n","page_name":" 68 ","page_number":68},
  {"content":"\r\n\r\n\r\nتحريف از نظر موضوع\r\nگذشته از اينكه تحريف لفظى داريم و تحريف معنوى ، تحريف از نظر موضوع نيز فرق مىكند . يك وقت هست تحريف در يك سخن عادى است ؛ ما دو نفر با همديگر حرف مىزنيم ، حرف عادى ، يك كسى نقل مىكند ، تحريف مىكند .\r\nيك وقت هست تحريف در يك موضوع بزرگ اجتماعى است . مثلًا تحريف كردن در شخصيتها . شخصيتهايى هستند كه قولشان حجّت است ، عملشان براى مردم حجت است ، خُلقشان براى مردم نمونه است . يك كسى تحريف مىكند ، سخنى به على عليه السلام نسبت مىدهد كه نگفته است يا مقصودش چيز ديگر بوده است . اين ديگر خيلى خطرناك است . خُلقى ، خويى را به پيغمبر ، به امام - كه مردم از آنها پيروى مىكنند - نسبت مىدهد در صورتى كه خُلق او جور ديگرى بوده است . تحريف در يك حادثهء تاريخى كه اين حادثه از نظر اجتماع يك سند است ، سند اجتماعى است ، پشتوانهء اخلاق است ، پشتوانهء تربيت است ؛ اين ديگر چقدر اهميت دارد ! واى به حال آنكه تحريفات ، چه تحريف لفظى و چه تحريف معنوى ، در موضوعاتى صورت بگيرد كه آن موضوعات موضوع عادى نيست . حالا يك وقت كسى در شعر حافظ يك تحريفى مىكند ، البته نبايد بشود . نبايد در يك كتاب ادبى با ارزش كسى تحريف كند . در موش و گربه هم نبايد تحريف كرد . يادم هست يكى از استادها مقاله‌اى دربارهء همين كتاب موش و گربه نوشته بود . اتفاقاً خود اين كتاب از نظر ادبى بسيار كتاب با ارزشى است .\r\nثابت كرده بود كه به قدرى مردم در همين موش و گربه دست برده‌اند ، شعرهايش را كم و زياد و كلمه‌ها را عوض كرده‌اند كه حد ندارد . بعد نوشته بود كه به نظر من قومى در دنيا به اندازهء قوم ايرانى بىامانت نيست ، كه اينهمه در آثار خودش دخل و تصرفها و تحريفهاى بى جا بكند . البته اينها نبايد بشود ، اما اينها به حيات و سعادت اجتماع ضربه نمىزند ، در مسير اجتماع انحرافى ايجاد نمىكند . ولى آن چيزهايى كه به اخلاق و تربيت و دين مردم بستگى دارد ، تحريف در اينها خطرناك است .\r\nدر مثنوى هم نبايد تحريف بشود . ولى مگر نكردند ؟ اين قدر شعر الحاقى در مثنوى هست كه خدا مىداند ! يك شعرى در مثنوىهاى اصل بوده است ، و چه شعر عالىاى ، راجع به اثر محبت ؛ گفته است :\r\n از محبت تلخها شيرين شود * وز محبت مسها زرين شود \r\nحرف حسابى است . محبت و عشق ، چيزى است كه تلخها را شيرين مىكند ، محبت\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nحكم كيميا را دارد ، مس وجود انسان را تبديل به زر مىكند . بعد ديگران آمدند مرتب الحاق كردند ، بدون اينكه اصلًا تناسب داشته باشد ، مثلًا گفتند از محبت مار مورى مىشود ، از محبت سقف ديوار مىشود ، از محبت خربزه هندوانه مىشود . اينها ديگر ربطى به موضوع ندارد . ولى واى به آن جايى كه در اسناد و پشتوانه‌هاى زندگى بشر تحريف صورت بگيرد . مقدمات را مجبورم كوتاه كنم .\r\nحادثهء كربلا براى ما مردم خواهى نخواهى يك حادثهء بزرگ اجتماعى است ؛ يعنى اين حادثه در تربيت ما ، در خُلق و خوى ما اثر دارد ، حادثه‌اى است كه خود به خود ، بدون اينكه هيچ قدرتى ما مردم را مجبور كرده باشد ، ميليونها نفر و قهراً ميليونها ساعت براى شنيدن و استماع قضاياى مربوط به آن صرف مىكنيم . ميليونها تومان پول براى اين كار صرف مىشود . اين قضيه را ما بايد همان طورى كه بوده است ، بدون كم و زياد تلقى كنيم و اگر كوچكترين دخل و تصرفى از طرف ما در اين حادثه صورت بگيرد ، حادثه را منحرف مىكند ، بجاى اينكه ما از اين حادثه استفاده كنيم قطعاً ضرر خواهيم كرد .\r\nحال بحث من اين است كه در نقل و بازگو كردن حادثهء عاشورا ما هزاران تحريف وارد كرده‌ايم ، هم تحريفهاى لفظى - يعنى شكلى و ظاهرى - راجع به اصل قضايا ، مقدمات قضايا ، متن و حواشى مطلب ، و هم [ تحريفهاى معنوى كه 
  ] در تفسير اين حادثه ما تحريف كرده‌ايم . با كمال تأسف اين حادثه ، هم دچار تحريفهاى لفظى است و هم دچار تحريفهاى معنوى ، هر دو . و باز تحريفهايى كه مىشود ، گاهى لااقل هماهنگى با اصل مطلب دارد ، ولى گاهى تحريف نه تنها كوچكترين هماهنگى ندارد بلكه قضيه را مسخ و به كلى واژگون مىكند ، به شكلى در مىآورد كه به صورت ضد خودش در مىآيد . بازهم با كمال تأسف بايد عرض كنم تحريفهايى كه به دست ما مردم در اين حادثه صورت گرفته است ، همه در جهت پايين آوردن و مسخ كردن قضيه بوده است ، در جهت بىخاصيت كردن و بىاثر كردن قضيه بوده است و در اين امر ، هم گويندگان و علماى امت تقصير داشته‌اند و هم مردم . همهء اينها را ان شاء اللَّه براى شما توضيح مىدهم .\r\nنمونه‌هايى از بعضى تحريفهايى كه در لفظ و ظاهر شده است ، يعنى در شكل قضيه ، در چيزهايى كه نسبت داده‌اند ، ذكر مىكنم . مطلب آن قدر زياد است كه قابل بيان كردن نيست . اگر بخواهند روضه‌هاى دروغ را جمع كنند ، روضه‌هايى كه مىخوانند و\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nدروغ است ، شايد چند جلد كتاب پانصد صفحه‌اى بشود ، من فقط به طور نمونه عرض مىكنم ، و عرض خواهم كرد كه من اينها را از چه كتابى در همين مطلب استفاده كرده‌ام .\r\n\r\nكتاب « لؤلؤ و مرجان »\r\nمرحوم حاج ميرزا حسين نورى ( اعلى اللَّه مقامه ) استاد مرحوم حاج شيخ عباس قمى و مرحوم حاج شيخ على اكبر نهاوندى در مشهد و مرحوم حاج شيخ محمد باقر بيرجندى محدث - كه مرحوم حاج شيخ عباس را همه مىشناسيم - بسيار مرد فوق العاده‌اى بوده است ، مُحدّث است ، ولى در فن خودش فوق العاده متبحّر است ، عجيب متبحّر است . از آن حافظه‌هاى بسيار قوى بوده است و مرد با ذوقى هم بوده است و مرد بسيار با شور ، با حرارت ، با ايمان . گواينكه اين مرد بعضى از كتابها نوشت كه شأن او نبود و علماى وقت هم ملامتش كردند ، ولى معمولا كتابهايش خوب است .\r\nمخصوصاً كتابى در همين موضوع منبر نوشته است به نام « لؤلؤ و مرجان » . اين كتاب با اينكه كتاب كوچكى است ، فوق العاده كتاب خوبى است . در اين كتاب راجع به وظايف اهل منبر سخن گفته است . همهء اين كتاب در دو فصل است : يك فصل [ در 
  ] اخلاص ، يعنى خلوص نيت ، كه شرط اول گوينده ، خطيب ، واعظ ، روضه‌خوان خلوص نيت است ، كه وقتى منبر مىرود ، روضه مىخواند به طمع پول نباشد ، به طمع ديگرى نباشد ، و چقدر عالى در اين موضوع بحث كرده است ، كه من وارد بحثش نمىشوم .\r\nپايهء دوم صدق و راستى است و در اينجاست كه موضوع راست گفتن و موضوع دروغ گفتن [ را مطرح كرده است . 
  ] انواع دروغها [ را بيان كرده ، 
  ] كه من خيال نمىكنم در هيچ كتابى در بارهء دروغ به طور كلى ، به اندازه‌اى كه در اين كتاب بحث شده است [ بحث شده باشد . 
  ] اخبار و رواياتش و انواع دروغ آنجا ذكر و تشريح شده است .\r\nچنين كتابى شايد در دنيا وجود نداشته باشد . عجيب اين مرد تبحّر به خرج داده است ! اين مردِ بزرگ ، در همين كتاب خودش نمونه‌هايى ، آن هم نمونه‌هايى از دروغهايى كه معمول است و اينها را به اين حادثهء بزرگ ، حادثهء تاريخى كربلا ، نسبت مىدهند ذكر كرده است . آنچه كه من عرض مىكنم غالباً يا همهء آن همانهايى است كه مرحوم حاجى نورى هم از آنها ناله كرده است ، و حتى اين مرد بزرگ صريحاً مىگويد : امروز بايد عزاى حسين را گرفت ، اما براى حسين در عصر ما يك عزاى جديدى است كه در گذشته نبوده است و آن عزاى جديد اين همه دروغهاست كه دربارهء حادثهء كربلا گفته\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمىشود و احدى جلو اين دروغها را نمىگيرد . امروز بر اين مصيبت حسين بن على بايد گريست ، نه بر آن شمشيرها و نيزه‌هايى كه در آن روز بر پيكر شريفش وارد شد .\r\nو در مقدمهء كتاب نوشته است كه فلان عالم بزرگ از علماى هندوستان نامه‌اى به من نوشته است و از روضه‌هاى دروغى كه در هندوستان خوانده مىشود شكايت كرده و از من خواهش كرده است كه يك كارى بكنم ، كتابى بنويسم كه جلوى روضه‌هاى دروغ در آنجا گرفته بشود . بعد مرحوم حاجى به اين عبارت ذكر مىكند ، مىنويسد :\r\nاين عالم هندى خيال كرده كه روضه‌خوانها وقتى به هندوستان مىروند دروغ مىگويند ، نمىداند كه آب از سرچشمه گل‌آلود است ، مركز روضه‌هاى دروغ ، كربلا و نجف و ايران است . همان مراكز تشيع مركز روضه‌هاى دروغ است .\r\nمن به طور نمونه قسمتهايى را عرض مىكنم . بعضى از اينها مربوط به وقايع قبل از عاشوراست ، بعضى مربوط به وقايع بين راه است ، بعضى مربوط به ايام اقامت در محرم است و اغلب مربوط به روز عاشوراست ، بعضى مربوط به ايام اسارت اهل بيت است و بعضى مربوط به ائمه است بعد از قضاياى كربلا . حال براى هر كدام يكى دو نمونه عرض مىكنم .\r\n\r\nدو مسئوليت بزرگ مردم\r\nاين مطلب را هم در مقدمه بايد عرض بكنم : در همهء اينها مردم مسئول‌اند ؛ يعنى شما مردمى كه اينجا نشسته‌ايد ، هيچ خيال نمىكنيد كه در اين قضيه مسئول هستيد و خيال مىكنيد كه مسئول فقط گويندگان هستند . دو مسئوليت بزرگ ، مردم دارند . يك مسئوليت اين است كه نهى از منكر بر همه واجب است . وقتى كه مىفهميد و مىدانيد - و مردم اغلب هم مىدانند - كه دروغ است ، نبايد در آن مجلس بنشينيد ، كه حرام است ، بلكه بايد مبارزه كنيد . و ديگر اين تمايلى است كه صاحب مجلسها و مستمعين به گيراندن مجلس دارند ، مجلس بايد بگيرد ، بايد كربلا بشود . روضه‌خوان بيچاره مىبيند كه اگر بنا بشود هرچه مىگويد از آن راستها باشد مجلسش نمىگيرد ، بعد همين مردم هم دعوتش نمىكنند ، ناچار يك چيزى هم اضافه مىكند . اين انتظار را مردم بايد از سر خودشان بيرون كنند ، [ نگويند 
  ] فلان روضه‌خوانى كه مجلس او مىگيرد ، فلان روضه‌خوانى كه كربلا مىكند . كربلا مىكند يعنى چه ؟ ! شما بايد روضهء راست را بشنويد و معارف و سطح فكرتان بالا بيايد ، به طورى كه اگر در يك كلمه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nروحتان اهتزاز پيدا كرد ، يعنى با روح حسين بن على هماهنگى كرد ، و اشكى و لو ذره‌اى ، و لو به قدر بال مگس [ جارى شد ، 
  ] اگر يك چنين اشكى در حالت هماهنگى روح شما با حسين بن على از چشم شما بيرون بيايد ، واقعاً مقام بزرگى براى شماست .\r\nاما اشكى كه از راه قصّابى كردن بخواهد از چشم شما بيايد ، اگر يك دريا هم باشد ارزش ندارد . « داد بكشيد » يعنى چه ؟ ! چرا داد بكشيد ؟ ! .\r\nنقل كردند يكى از علماى بزرگ در يكى از شهرستانها تا اندازه‌اى درد دين داشت و هميشه ايراد مىگرفت ، مىگفت : چرا اين حرفهاى دروغ را مىگوييد ؟ و مىگفتند تعبيرش هم اين بود ، مىگفت : اين زهر مارها چيست كه بالاى اين منبرها مىگوييد ؟\r\nيك وقت به يك واعظى گفت : آقا اين زهر مارها چيست كه مىگوييد ؟ او گفت : غير از اين نمىشود ، اگر اينها را نگوييم اصلًا بايد در دكان را تخته كنيم و برويم . گفت : خير ، اينها دروغ است . تا اينكه آن آقا خودش در مسجد خودش مجلسى بپاكرد و همان واعظ را دعوت كرد ، خودش هم بانى شد . به او گفت : من مىخواهم به عنوان نمونه يك مجلسى ترتيب بدهم ، تو هم بايد مقيد باشى جز از كتابهاى معتبر هيچ روضه‌اى نخوانى ، فقط روضهء راست بخوانى ( گفتند تكيه كلامش هم اين بود كه از آن زهرمارىها نگو ، يعنى از آن دروغها ) ، از آن زهرمارىها چيزى نگويى . گفت : چَشم ، چون مجلس مال شماست من هم همين‌طور [ عمل مىكنم . 
  ] شب اول خود آقا در محراب رو به قبله نشسته بود . منبر را هم كنار محراب گذاشته بودند . آن آقا رفت صحبتهايش را كرد ، نوبت روضه شد . او مقيد بود كه جز روضهء راست چيزى نخواند .\r\nخواند و خواند ، مجلس هيچ تكان نخورد و همين‌طور يخ كرده بود . اين آقا ديد عجب ! اين مجلس مال خودش هم هست ، بعد مردم چه مىگويند ، زنها مىگويند لا بد آقا نيتش پاك نيست كه مجلسش نمىگيرد ، اگر آقا خودش نيتش درست بود ، اخلاص نيت داشت حالا كربلا شده بود . ديد آبرويش دارد مىرود . چه بكند ؟ آرام و زيرچشمى به او گفت : كمى از آن زهرمارىها قاطى كن .\r\nيك مسئوليت بزرگ اين مسئوليت است ، [ مقاومت در برابر 
  ] اين انتظارى كه مردم براى كربلا شدن دارند . اين خودش دروغ ساز است و لهذا غالب جعلياتى كه شده است ، مقدمهء گريز زدن بوده است ؛ يعنى جعل شده است براى اينكه بشود از آن جعل يك گريزى زد و اشك مردم را جارى كرد ، و غير از اين چيزى نبوده است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nنمونه‌هايى از تحريفات در شكل اين حادثه :\r\n\r\nنمونهء اول\r\nدر مقدمات قضايا ايشان [ قضيه‌اى 
  ] نقل مىكنند و من هم شنيده‌ام ، مكرر هم شنيده‌ام . يكى از قضايايى كه همهء ما شنيده‌ايم [ اين است كه 
  ] راجع به روابط حضرت أبو الفضل و حضرت سيد الشهداء مىگويند : روزى امير المؤمنين على عليه السلام در بالاى منبر بود و خطبه مىخواند . امام حسين عليه السلام فرمود : من تشنه‌ام ، آب مىخواهم ، حضرت فرمود : كسى براى فرزندم آب بياورد . اول كسى كه از جا برخاست ، كودكى بود كه همان حضرت أبو الفضل العباس بود . ايشان رفتند و از مادرشان يك كاسه آب گرفتند و آمدند ( آن هم با چه طول و تفصيلى ) . در حالى وارد شد كه [ آن را 
  ] روى سرش گرفته بود و آب هم مىريخت . امير المؤمنين على عليه السلام چشمشان كه به اين منظره افتاد ، اشكشان جارى شد . به آقا عرض كردند : آقا شما چرا گريه مىكنيد ؟ فرمود : بله ، قضاياى كربلا يادم افتاد . معلوم است كه اين گريز به كجاها منتهى مىشود .\r\nحاجى نورى در اينجا بحث عالىاى دارد ، مىگويد : شما مىگوييد على در بالاى منبر بود و خطبه مىخواند . على فقط در زمان خلافتش بود كه منبر مىرفت و خطبه مىخواند ، پس در كوفه بوده است . خلافت حضرت امير در كوفه در چه سالى بود ؟ بين سال 36 و 41 . در آن وقت امام حسين در چه سنى بود ؟ مردى بود تقريباً 33 ساله .\r\nمىگويد : آيا اصلا اين حرف معقول است كه يك مرد 33 ساله در حالى كه پدرش دارد مردم را موعظه مىكند ، خطابه مىخواند ، يك‌دفعه وسط خطابه بدود : آقا من تشنه‌ام ، آب مىخواهم ؟ ! اگر يك آدم معمولى اين كار را بكند ، مىگوييد : چه آدم بىادب بىتربيتى است ! و تازه حضرت أبو الفضل در آن وقت كودك نبوده ، يك جوان در حدود پانزده‌ساله بوده است . يك چنين جعلى ، تحريفى [ كردند . 
  ] حالا غير از موضوع دروغ بودنش ، از نظر ارزش آيا اين شأن امام حسين را بالا مىبرد يا پايين مىآورد ؟ مسلم است كه پايين مىآورد . يك دروغى به امام نسبت داديم و آبروى امام را برديم ، طورى حرف زديم كه امام را در سطح بىادب ترين افراد مردم تنزل داديم كه در حالى كه پدرى مثل على دارد حرف مىزند تشنه‌اش مىشود ، طاقت نمىآورد كه جلسه تمام شود ، حرف آقا را قطع مىكند : من تشنه‌ام ، بگوييد براى من آب بياورند !\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nنمونهء دوم\r\nدربارهء اين ماجرا كه قاصدى از قاصدهاى كوفه براى أبا عبد اللَّه نامه آورده بود اين‌طور نقل كرده‌اند - يعنى اين‌طور بسته‌اند ، تحريف و جعل كرده‌اند - كه آمد خدمت آقا جواب خواست ، آقا فرمود : سه روز ديگر بيا از من جواب بگير . سه روز ديگر كه سراغ گرفت ، گفتند آقا امروز عازم به رفتن‌اند . اين هم گفت : پس حالا كه آقا بيرون مىروند ، من بروم جلال و كوكبهء پادشاه حجاز را ببينم كه چگونه است ؟ رفت ديد آقا خودشان روى يك كرسى مثلًا مرصّعى نشسته‌اند ، بنى هاشم روى كرسيهاى چنين و چنان نشسته‌اند ، بعد محملها و عَماريهايى آوردند ، چه حريرها ، چه ديباجها ، چه چيزها در آنجا بود ! بعد مخدرات را آوردند با چه احترامى سوار اين محملها كردند .\r\nاينها را مىگويند و مىگويند ، بعد مىگويند اما عصر روز يازدهم اينها كه چنين محترمانه آمدند ، آن وقت ديگر چه حالى داشتند ! .\r\nحاجى نورى مىگويد : اين حرفها يعنى چه ؟ ! اين تاريخ است ، امام حسين در حالى كه بيرون آمد اين آيه را مىخواند :  « فَخَرَجَ مِنْها خائِفاً يَتَرَقَّبُ »  « 1 » يعنى خودش را در اين بيرون آمدن تشبيه مىكرد به موسى بن عمران در وقتى كه از فرعون فرار مىكرد و [ از شهر 
  ] بيرون مىآمد  « قالَ عَسى رَبِّي أَنْ يَهْدِيَنِي سَواءَ السَّبِيلِ »  « 2 » . يك قافلهء بسيار بسيار ساده‌اى حركت كرده بود . مگر عظمت ابا عبد الله به اين است كه يك كرسى مثلا زرّين برايش گذاشته باشند ؟ يا عظمت خاندان او به اين است كه سوار محملهايى شده باشند كه آنها را از ديباج و حرير پوشانده باشند ، اسبهايشان چطور باشد ، شترهايشان چطور باشد ، نوكرهايشان چطور باشند ؟ ! كجا بوده يك چنين چيزهايى ؟ ! .\r\nحالا من به طور نمونه بعضى از قضايايى را كه در كربلا نسبت مىدهند ، عرض مىكنم .\r\n\r\nنمونهء سوم\r\nيكى از معروف ترين قضايا كه حتى يك تاريخ به آن گواهى نمىدهد ، قصهء ليلا مادر حضرت على اكبر است . البته ايشان مادرى به نام ليلا داشته‌اند ، ولى يك مورخ\r\n\r\n\r\n\r\n\r\n","description":"","footnote":"\r\n( 1 ) . قصص / 21 .\r\n( 2 ) . قصص / 22 .\r\n","page_name":" 75 ","page_number":75},
  {"content":"\r\n\r\nنگفته است كه ليلا در كربلا بوده است . اما چقدر ما روضهء ليلا و على اكبر خوانديم ، روضهء آمدن ليلا به بالين على اكبر ! حتى من در قم در مجلسى كه به نام آية اللَّه بروجردى تشكيل شده بود ، البته خود ايشان نبودند ، همين روضه را شنيدم كه على اكبر رفت به ميدان ، حضرت به ليلا فرمود : از جدم شنيدم كه دعاى مادر در حق فرزند مستجاب است ، برو در فلان خيمهء خلوت ، موهايت را پريشان كن و در حق فرزندت دعا كن ، بلكه خداوند اين فرزند را سالم به ما برگرداند ! .\r\nاصلًا ليلايى در كربلا نبوده . بعلاوه اين منطق منطق حسين نيست . منطق حسين در روز عاشورا منطق جانبازى است . دربارهء على اكبر تمام مورخين نوشته‌اند كه دربارهء هركس كه آمد اجازه خواست ، اگر به نحوى مىشد حضرت عذرى برايش ذكر كند ذكر مىكرد الّا براى على اكبر « فَاسْتَأْذَنَ اباهُ فَأَذِنَ لَهُ » يعنى تا اجازه خواست ، گفت : برو .\r\nحالا چه شعرها [ خوانده مىشود : 
  ]\r\n خيز اى بابا از اين صحرا رويم * نك به سوى خيمهء ليلا رويم \r\nمطلبى الآن يادم افتاد ، آن خيلى عجيب بود . چند سال پيش در همين تهران ، در منزل يكى از علماى بزرگ اين شهر ، يكى از اهل منبر روضهء ليلا خواند . يك چيزى من آنجا شنيدم كه به عمرم نشنيده بودم . گفت وقتى كه حضرت ليلا رفت در آن خيمه و موهايش را پريشان كرد ، بعد نذر كرد كه اگر خدا على اكبر را سالم به او برگرداند و در كربلا كشته نشود ، از كربلا تا مدينه ريحان بكارد ! ( سيصد فرسخ راه است . ) اين را گفت ، يك مرتبه زد زير آواز : « نَذْرٌ عَلَىَّ لَإنْ عادوا وَ انْ رَجَعوا - لَأَزْرَعَنَّ طَريقَ الطَّفِّ رَيْحاناً » ( من نذر كردم كه اگر اينها برگردند ، راه طفّ را ريحان بكارم . ) اين بيشتر براى من اسباب تعجب شد كه اين شعر عربى از كجا پيدا شد ؟ بعد رفتيم دنبالش گشتيم ، ديديم اين طفّى كه در اين شعر آمده كربلا نيست ، « طف » آن سرزمينى بوده كه ليلا [ معشوق 
  ] مجنون عامرى ، همين عاشق معروف ، در آن سرزمين سكونت مىكرده و اين شعر از مجنون است براى ليلى ، و اين آدم اين شعر را براى ليلاى مادر على اكبر و براى كربلا مىخوانْد . آخر اگر يك مسيحى يا يك يهودى يا يك آدم لامذهب در آنجا باشد ، او كه نمىفهمد كه اينها را اين بابا از خودش جعل كرده ؛ مىگويد تاريخ اينها چه مزخرفاتى دارد ! العياذ باللَّه اينها زنهايشان شعور نداشتند ؟ « نذر مىكنم از كربلا تا مدينه ريحان بكارم » يعنى چه ؟ !\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nنمونهء چهارم\r\nاز اين بالاتر ، مىگويند : در همان گرماگرم روز عاشورا كه مىدانيم مجال نماز خواندن هم نبود و امام نماز خوف خواند « 1 » ، امام فرمود حجلهء عروسى راه بيندازيد ، من مىخواهم عروسى قاسم را با يكى از دخترهايم ، لااقل شبيهش هم شده ، در اينجا ببينم . ( حالا قاسم يك بچهء سيزده‌ساله است . ) چرا ؟ آخر آرزو دارم ، آرزو را كه نمىتوانم به گور ببرم . شما را به خدا ببينيد ، يك حرفى است كه اگر به زن دهاتى بگويى ، به او برمىخورد . گاهى از يك افراد خيلى سطح پايين [ مىشنويم كه 
  ] من آرزو دارم عروسى پسرم را ببينم ، عروسى دخترم را ببينم . حالا در يك چنين گرماگرم زدوخورد كه مجال نماز خواندن نيست ، مىگويند حضرت فرمود كه من در همين جا مىخواهم دخترم را براى پسر برادرم عقد كنم و يك شكل عروسى هم شده است در اينجا راه بيندازم . يكى از چيزهايى كه از تعزيه‌خوان‌هاى قديم ما هرگز جدا نمىشد ، عروسى قاسم بود ، قاسم نوكدخدا ، يعنى نوداماد ، قاسم نوداماد ؛ در صورتى كه اين قضيه در هيچ كتابى از كتابهاى تاريخى معتبر وجود ندارد .\r\nاين مرد عالم ، حاجى نورى ، مىگويد : اول كسى كه اين [ قضيه 
  ] را در كتابش نوشته است ، ملا حسين كاشفى بوده در كتابى به نام « روضة الشهداء » و اصل قضيه دروغ و صددرصد دروغ است . سبحان اللَّه ! گفت :\r\n بس كه ببستند بر او برگ و ساز * گر تو ببينى نشناسيش باز \r\nاگر سيد الشهداء عليه السلام بيايد و ببيند ( او در عالم معنا كه مىبيند ، اگر در عالم ظاهر هم بيايد ببيند ) چه مىبيند ؟ مىبيند ما براى او اصحاب و يارانى ذكر كرده‌ايم كه او اصلًا يك چنين اصحاب و يارانى نداشته است . مثلًا در كتاب مُحرِق القلوب - كه اتفاقاً نويسنده‌اش عالم و فقيه بزرگى است ولى در اين موضوعات اطلاع نداشته - نوشته است يكى از اصحابى كه در روز عاشورا از زير زمين جوشيد هاشم مرقال بود و يك نيزهء هجده ذرعى هم دستش بود . آخر يك كسى هم گفته بود سنان ابن أنس كه به قول بعضى سر امام حسين را بريد ( بيشتر هم مىگويند او سر حضرت را بريد ) نيزه‌اى\r\n\r\n\r\n\r\n\r\n","description":"","footnote":"\r\n( 1 ) . حتى دو نفر از اصحاب آمدند خودشان را براى امام سپر قرار دادند كه امام بتوانند اين دو ركعت نماز خوف را بخوانند . ( نماز خوف يعنى همين نماز فريضه را به صورت قصر مىخوانند . ) قطعاً امام با عجله هم مىخوانده‌اند . تا امام اين دو ركعت نماز را خواندند ، اين دو نفر در اثر تيرهاى پياپى كه مىآمد ، از پا درآمدند . مجالى براى نماز خواندن به اينها نمىدادند .\r\n","page_name":" 77 ","page_number":77},
  {"content":"\r\n\r\nداشت كه شصت ذرع بود . گفتند آخر نيزهء شصت ذرعى كه نمىشود ! گفت خدا از بهشت برايش فرستاده بود ! محرق القلوب نوشته است كه هاشم بن عتبهء مرقال با نيزهء هجده ذرعى پيدا شد . درحالىكه اين هاشم بن عتبه از اصحاب حضرت امير بوده و در بيست سال پيش كشته شده بود . براى امام حسين يارانى ذكر مىكنيم كه نداشته است .\r\n\r\nچند نمونهء ديگر\r\nزعفر جنّى جزء ياران امام حسين است ؛ دشمنانى ذكر مىكنند كه [ امام چنين يارى 
  ] نداشته است . در كتاب اسرار الشهاده نوشته است كه در كربلا يك ميليون و ششصد هزار نفر لشكر عمر سعد بود . آخر اينها از كجا پيدا شدند ؟ اينها هم همه از كوفه بودند . مگر چنين چيزى مىشود ؟ در آن كتاب نوشته است امام حسين در روز عاشورا سيصد هزار نفر را با دست خودش كشت . با بمبى كه روى هيروشيما انداختند ، تازه شصت هزار نفر كشته شد . من چند روز پيش حساب كردم كه اگر فرض كنيم كه شمشير مرتب بيايد و در هر ثانيه يك نفر كشته شود ، سيصد هزار نفر ، هشتاد و سه ساعت و بيست دقيقه وقت مىخواهد . ديدند كه جور درنمىآيد ، چه بكنند ؟ گفتند روز عاشورا هم هفتاد ساعت بود . [ همچنين نوشته است 
  ] حضرت أبو الفضل بيست و پنج هزار نفر را كشت . حساب كردم شش ساعت و پنجاه و چند دقيقه و چند ثانيه وقت مىخواهد اگر در هر ثانيه يك نفر كشته شده باشد .\r\nپس باور كنيم حرف اين مرد بزرگ حاجى نورى را كه مىگويد : امروز اگر كسى بخواهد بگريد ، اگر كسى بخواهد ذكر مصيبت كند ، بر مصائب جديدهء أبا عبد اللَّه بايد بگريد ، بر اين دروغهايى كه به أبا عبد اللَّه عليه السلام نسبت داده مىشود . اينها كه عرض مىكنم نمونه‌هاى كوچكى است .\r\nاربعين مىرسد ، همهء مردم اين روضه را گوش مىكنند كه اسرا از شام كه برمىگشتند ، آمدند به كربلا و در آنجا با جابر ملاقات كردند ، امام زين العابدين با جابر ملاقات كرد ، در صورتى كه اين مطلب جز در كتاب لهوف كه آن هم خود سيد بن طاووس در كتابهاى ديگرش آن را تكذيب كرده و لااقل تأييد نكرده است ، در هيچ كتابى نيست و هيچ دليل عقلى هم قبول نمىكند . ولى مگر مىشود اين را از مردم گرفت . در اربعين تنها موضوعى كه مطرح است موضوع زيارت امام حسين است چون اولين زائرش جابر بوده است و در اين روز زيارت امام حسين سنت شده است . اربعين\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nجز موضوع زيارت امام حسين هيچ چيز ديگرى ندارد ، موضوع تجديد عزاى اهل بيت نيست ، موضوع آمدن اهل بيت به كربلا نيست ، اصلًا راه شام از كربلا نيست ، راه شام به مدينه از خود شام جدا مىشود . بازهم اگر بخواهم نمونه ذكر كنم هنوز نمونه‌هايى دارد . اگر جلسهء بعد وقت كردم باز از اين نمونه‌ها عرض مىكنم ؛ اگر ديدم مجالى نيست ، مىپردازم به تحريفهاى معنوى ، ديگر تحريفهاى لفظى را كوتاه مىكنم .\r\n\r\nغناى حادثهء كربلا از نظر نقلهاى معتبر\r\nآن چيزى كه بيشتر دل انسان را به درد مىآورد اين است كه اتفاقاً در ميان وقايع تاريخى ، كمتر واقعه‌اى است كه از نظر نقلهاى معتبر به اندازهء حادثه كربلا غنى باشد .\r\nمن در سابق خيال مىكردم كه اساساً علت اينكه اين همه دروغ اينجا پيدا شده است اين بوده كه وقايع راستين را كسى نمىداند چه بوده است ؟ بعد كه مطالعه كردم ، ديدم اتفاقاً هيچ قضيه‌اى در تاريخ - در تاريخهاى دور دست مربوط به مثلًا سيزده يا چهارده قرن پيش - به اندازهء حادثهء كربلا تاريخ معتبر ندارد . معتبرين مورخين اسلامى از همان قرن اول و دوم قضايا را با سندهاى معتبر نقل كردند و اين نقلها با يكديگر انطباق دارد و به هم نزديك است ؛ و قضايايى در كار بوده است كه سبب شده است جزئيات اين تاريخ بماند . يكى از چيزهايى كه سبب شده كه متن اين حادثه محفوظ بماند و هدفش شناخته بشود اين است كه در اين حادثه خطبه زياد خوانده شده است .\r\nخطبه در آن عصرها حكم اعلاميه را در اين عصر داشت . همين طورى كه در اين عصر در وقايع ، مخصوصاً در جنگها ، اعلاميه‌هاى رسمى بهترين چيز است براى اينكه متن تاريخ را نشان بدهد ، در آن زمان هم خطبه چنين بوده است . خطبه زياد است ، چه قبل از حادثهء كربلا چه در خلال حادثهء كربلا و چه خطبه‌هايى كه بعد اهل بيت در كوفه ، در شام و در جاهاى ديگر ايراد كردند و اصلًا هدف آنها از اين خطبه‌ها اين بود كه مىخواستند به مردم اعلام كنند كه چه گذشت و قضايا چه بود و هدف چه بود ؟ اين يكى از منابع ؛ يعنى خودش انگيزه‌اى بوده است كه قضايا نقل شود .\r\nدر قضيهء كربلا سؤال و جواب زياد شده است . همينها در متن تاريخ ثبت است كه ماهيت قضيه را به ما نشان مىدهد . در خود كربلا رجز زياد خوانده شده است ، مخصوصاً شخص ابا عبد الله . ماهيت قضيه را همان رجزها مىتواند نشان بدهد . در قضيهء كربلا ، در قبل و بعد از قضيه ، نامه‌هاى زيادى مبادله شده است ، نامه‌هايى كه ميان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nامام و اهل كوفه مبادله شده است ، نامه‌هايى كه ميان امام و اهل بصره مبادله شده است ، نامه‌هايى كه خود امام قبلًا براى معاويه نوشته است ، كه از آنجا معلوم مىشود كه امام خودش را براى قيام بعد از معاويه آماده مىكرده است ، نامه‌هايى كه خود دشمنان براى يكديگر نوشته‌اند ، يزيد براى ابن زياد ، ابن زياد براى يزيد ، ابن زياد براى عمر سعد ، عمر سعد براى ابن زياد . متن اينها در تاريخ اسلام مضبوط است .\r\nقضاياى كربلا قضاياى روشنى است و سراسر اين قضايا هم افتخارآميز است ، ولى ما آمده‌ايم چهرهء اين حادثه تابناك تاريخى را تا اين مقدار مُشوَّه كرده‌ايم ! بزرگترين خيانتها را ما به امام حسين عليه السلام كرده‌ايم . اگر امام حسين عليه السلام در عالم ظاهر هم بيايد ببيند ، به ما چه مىگويد ؟ مىگويد : آن كه در آنجا بود كه اين نيست ؟ شما كه به كلى قيافه را تغيير داده و عوض كرده‌ايد ، آن امام حسينى كه شما در خيال خودتان رسم كرده‌ايد كه من نيستم ! آن قاسم بن الحسنى كه شما در خيال خودتان رسم كرده‌ايد كه آن برادرزادهء من نيست ! آن على اكبرى كه شما در مخيلهء خودتان درست كرده‌ايد كه جوان با معرفت من نيست ! آن يارانى كه شما درست كرده‌ايد كه آنها نيستند ، پس شما چه مىگوييد ؟ ! ما آمده‌ايم قاسمى درست كرده‌ايم كه آرزويش فقط دامادى بوده ، آرزوى عمويش هم دامادى او بوده است . اين را شما مقايسه كنيد با قاسمى كه در تاريخ بوده است .\r\nتواريخ معتبر اين قضيه را نقل كرده‌اند كه در شب عاشورا امام عليه السلام اصحاب خودش را در خيمه‌اى « عِنْدَ قِرَبِ الْماءِ » جمع كرد . معلوم مىشود خيمه‌اى بوده است كه آن را به مشكهاى آب اختصاص داده بودند و از همان روزهاى اول آبها را در آن خيمه جمع مىكردند . امام اصحاب خودش را در آن خيمه يا نزديك آن خيمه جمع كرد . آن خطابهء بسيار معروف شب عاشورا را در آنجا امام القاء كرد ، كه حالا نمىخواهم آن خطابه را براى شما به تفصيل نقل كنم . خلاصه به آنها مىگويد شما آزاديد ( آخرين اتمام حجت به آنها ) . امام نمىخواهد كسى رودربايستى داشته باشد ، كسى خودش را مجبور ببيند ، حتى كسى خيال كند به حكم بيعت لازم است بماند ؛ خير ، همه‌تان را آزاد كردم ، همهء يارانم ، همهء خاندانم ، حتى برادرانم ، فرزندانم ، برادرزادگانم ؛ اينها هم جز به شخص من به كسى كارى ندارند ؛ امشب شب تاريكى است ؛ اگر مىخواهيد ، از اين تاريكى استفاده كنيد برويد و آنها هم قطعاً به شما كارى ندارند . اول از آنها تجليل مىكند : منتهاى رضايت را از شما دارم ، اصحابى از اصحاب\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nخودم بهتر سراغ ندارم ، اهل بيتى از اهل بيت خودم بهتر سراغ ندارم . در عين حال اين مطالب را هم حضرت به آنها مىفرمايد . همه‌شان به طور دسته جمعى مىگويند : مگر چنين چيزى ممكن است ؟ ! جواب پيغمبر را چه بدهيم ؟ وفا كجا رفت ؟ انسانيت كجا رفت ؟ محبت و عاطفه كجا رفت ؟ آن سخنان پرشورى كه آنجا گفتند ، كه واقعاً انسان را به هيجان مىآورد . يكى مىگويد مگر يك جان هم ارزش اين حرفها را دارد كه كسى بخواهد فداى مثل تويى كند ؟ ! اى كاش هفتاد بار زنده مىشدم و هفتاد بار خودم را فداى تو مىكردم . آن يكى مىگويد هزار بار . يكى مىگويد : اى كاش امكان داشت بروم و جانم را فداى تو كنم ، بعد اين بدنم را آتش بزنند ، خاكستر كنند ، خاكسترش را به باد بدهند ، باز دومرتبه مرا زنده كنند ، بازهم و بازهم .\r\nاول كسى كه به سخن درآمد برادرش أبو الفضل بود و بعد همهء بنى هاشم . همين‌كه اينها اين سخنان را گفتند ، آن وقت امام مطلب را عوض كرد ، از حقايق فردا قضايايى گفت ، فرمود : پس بدانيد كه قضاياى فردا چگونه است . آن وقت به آنها خبر كشته شدن را داد . درست مثل يك مژدهء بزرگ تلقى كردند . آن وقت همين نوجوانى كه ما اين قدر به او ظلم مىكنيم ، آرزوى او را دامادى مىدانيم ، تاريخ مىگويد خودش گفته آرزوى من چيست . يك بچهء سيزده‌ساله معلوم است در جمع مردان شركت نمىكند ، پشت سر مردان مىنشيند . مثل اينكه پشت سر نشسته بود و مرتب سر مىكشيد كه ديگران چه مىگويند ؟ وقتى كه امام فرمود همهء شما كشته مىشويد ، اين طفل با خودش فكر كرد كه آيا شامل من هم خواهد شد يا نه ؟ با خود گفت آخر من بچه‌ام ، شايد مقصود آقا اين است كه بزرگان كشته مىشوند ، من هنوز صغيرم . يك وقت رو كرد به آقا و عرض كرد :\r\n« وَ أَنَا فى مَنْ يُقْتَلُ ؟ » آيا من جزء كشته‌شدگان هستم يا نيستم ؟ حالا ببينيد آرزويش چيست ؟ آقا جوابش را نداد ، فرمود : اول من از تو يك سؤال مىكنم جواب مرا بده ، بعد من جواب تو را مىدهم . شايد ( من اين‌طور فكر مىكنم ) آقا مخصوصاً اين سؤال را كرد و اين جواب را شنيد ، خواست اين سؤال و جواب پيش بيايد كه مردم آينده فكر نكنند اين نوجوان ندانسته و نفهميده خودش را به كشتن داد ، ديگر مردم آينده نگويند اين نوجوان در آرزوى دامادى بود ، ديگر برايش حجله درست نكنند ، جنايت نكنند .\r\nآقا فرمود كه اول من سؤال مىكنم . عرض كرد : بفرماييد . فرمود : « كَيْفَ الْمَوْتُ عِنْدَكَ » ؟\r\nپسركم ، فرزند برادرم ، اول بگو مردن ، كشته شدن در ذائقه تو چه طعمى دارد ؟ فوراً گفت : « احْلى مِن\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nالْعَسَلِ » از عسل شيرين‌تر است ؛ من در ركاب تو كشته بشوم ، جانم را فداى تو كنم ؟\r\nاگر از ذائقه مىپرسى ( چون حضرت از ذائقه پرسيد ) از عسل در اين ذائقه شيرين‌تر است ، يعنى براى من آرزويى شيرين‌تر از اين آرزو وجود ندارد . ببينيد چقدر منظره تكان‌دهنده است ! .\r\nاينهاست كه اين حادثه را يك حادثهء بزرگ تاريخى كرده است كه تا زنده‌ايم ما بايد اين حادثه را زنده نگه بداريم ، چون ديگر نه حسينى پيدا خواهد شد نه قاسم بن الحسنى . اين است كه اين مقدار ارزش مىدهد كه بعد از چهارده قرن اگر يك چنين حسينيه‌اى « 1 » به نامشان بسازيم كارى نكرده‌ايم ، و الا آن كه آرزوى دامادى دارد ، كه همهء بچه‌ها آرزوى دامادى دارند ، ديگر اين حرفها را نمىخواهد ، وقت صرف كردن نمىخواهد ، پول صرف كردن نمىخواهد ، برايش حسينيه ساختن نمىخواهد ، سخنرانى نمىخواهد . ولى اينها جوهرهء انسانيت‌اند ، مصداق  « إِنِّي جاعِلٌ فِي الْأَرْضِ خَلِيفَةً »  « 2 » هستند ، اينها بالاتر از فرشته هستند . فرمود : بله فرزند برادرم ، پس جوابت را بدهم ، كشته مىشوى « بَعْدَ انْ تَبْلَو بِبَلاءٍ عَظيمٍ » اما جان دادن تو با ديگران خيلى متفاوت است ، يك گرفتارى بسيار شديدى پيدا مىكنى . ( چون مجلس آماده شد اين ذكر مصيبت را عرض مىكنم . ) اين آقا زاده اصلًا باك ندارد . روز عاشوراست . حالا پس از آنكه با چه اصرارى به ميدان مىرود ، بچه است ، زرهى كه متناسب با اندام او باشد وجود ندارد ، خُود مناسب با اندام او وجود ندارد ، اسلحه و چكمهء مناسب با اندام او وجود ندارد . لهذا نوشته‌اند همين‌طور رفت ، عمامه‌اى به سر گذاشته بود « كَأَنَّهُ فَلْقَةُ قَمَرٍ » همين قدر نوشته‌اند به قدرى اين بچه زيبا بود ، مثل يك پارهء ماه . اين جمله‌اى است كه دشمن در بارهء او گفته است . گفت :\r\n بر فرس تندرو هر كه تو را ديد گفت * برگ گل سرخ را باد كجا مىبرد ؟ \r\nراوى گفت نگاه كردم ديدم كه بند يكى از كفشهايش باز است ، يادم نمىرود كه پاى چپش هم بود . معلوم مىشود كه چكمه پايش نبوده است .\r\nحالا آن روح و آن معنويت چه شجاعتى به او داد ، به جاى خود ، نوشته‌اند كه امام [ كنار 
  ] درِ خيمه ايستاده بود . لجام اسبش به دستش بود ، معلوم بود منتظر است .\r\n\r\n\r\n\r\n\r\n","description":"","footnote":"\r\n( 1 ) . [ حسينيهء ارشاد 
  ]\r\n( 2 ) . بقره / 30 .\r\n","page_name":" 82 ","page_number":82},
  {"content":"\r\n\r\nيك مرتبه فريادى شنيد . نوشته‌اند مثل يك باز شكارى - كه كسى نفهميد به چه سرعت امام پريد روى اسب - حمله كرد . مىدانيد آن فرياد چه بود ؟ فرياد يا عمّاه ، عمو جان ! عمو جان ! وقتى آقا رفت به بالين اين نوجوان ، در حدود دويست نفر دور او را گرفته بودند . امام كه حركت كرد و حمله كرد ، آنها فرار كردند . يكى از دشمنان از اسب پايين آمده بود تا سر جناب قاسم را از بدن جدا كند ، خود او در زير پاى اسب رفقاى خودش پايمال شد . آن كسى كه مىگويند در عاشورا در زير سم اسبها پايمال شد در حالى كه زنده بود ، يكى از دشمنان بود نه حضرت قاسم .\r\nحضرت خودشان را رساندند به بالين قاسم ، ولى در وقتى كه گرد و غبار زياد بود و كسى نمىفهميد قضيه از چه قرار است . وقتى كه اين گرد و غبارها نشست ، يك وقت ديدند كه آقا به بالين قاسم نشسته است ، سر قاسم را به دامن گرفته است . اين جمله را از آقا شنيدند كه فرمود : « يَعِزُّ عَلى عَمِّكَ انْ تَدْعوهُ فَلا يُجيبُكَ اوْ يُجيبُكَ فَلا يَنْفَعُكَ » يعنى برادر زاده ! خيلى بر عموى تو سخت است كه تو بخوانى ، نتواند تو را اجابت كند ، يا اجابت كند و بيايد اما نتواند براى تو كارى انجام بدهد . در همين حال بود كه يك وقت فريادى از اين نوجوان بلند شد و جان به جان آفرين تسليم كرد .\r\nو لا حول و لا قوّة الّا باللَّه العلى العظيم .\r\nو صلّى اللَّه على محمّد و آله الطاهرين ، باسمك العظيم الاعظم الاعز الاجل الاكرم يا اللَّه . . . .\r\nخدايا عاقبت امر همهء ما را ختم به خير بفرما ! ما را به حقايق اسلام آشنا كن ! اين جهلها و نادانيها را به كرم و لطف خودت از ما دور بگردان ! توفيق عمل و خلوص نيت به همهء ما عنايت بفرما ! حاجات مشروعهء ما را برآور ! اموات همهء ما ببخش و بيامرز ! .\r\nرحم اللَّه من قرء الفاتحة مع الصلوات .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\n2 . عوامل تحريف\r\n[ گفتيم در واقعهء تاريخى كربلا تحريفاتى صورت 
  ] گرفته است ، چه از نوع لفظى و چه از نوع تحريف معنوى ، و همين تحريفها سبب شده است كه اين سند بزرگ تاريخى و اين منبع بزرگ تربيتى براى ما بىاثر و يا كم اثر بشود و احياناً در مواقعى اثر معكوس ببخشد . عموم ما اين وظيفه را داريم كه اين سند مقدس را از اين تحريفها كه آن را آلوده كرده است ، پاك و منزه كنيم . وعده دادم كه امشب دربارهء عاملهاى تحريف بحث كنم و در فردا شب ، ان شاء اللَّه ، بحث ما در اطراف تحريفهاى معنوى اين حادثه خواهد بود .\r\n\r\nعوامل تحريف :\r\n\r\n1 . اغراض دشمنان\r\nعاملهاى تحريف بر دو قسم است . يك نوع از عاملهاست كه عاملهاى عمومى است ، يعنى به طور كلى در تواريخ دنيا اين عوامل وجود دارد و تواريخ را دچار تحريف مىكند ، اختصاص به حادثهء عاشورا ندارد . مثلًا هميشه اغراض دشمنان خود يك عاملى است براى اينكه حادثه‌اى را دچار تحريف كند . دشمن براى اينكه به هدف و غرض خودش برسد ، تغيير و تبديلهايى در متن تاريخ مىدهد و يا توجيه و\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nتفسيرهاى ناروايى از تاريخ مىكند كه اين مطلب نمونه‌هاى زيادى دارد و من نمىخواهم از نمونه‌هاى آن بحثى كرده باشم . همين قدر عرض مىكنم كه در حادثهء كربلا هم اين نوع از عامل دخالت داشت ، يعنى دشمنان در صدد تحريف نهضت حسينى برآمدند . همان طورى كه در دنيا معمول است كه دشمنان ، نهضتهاى مقدس را به افساد و اخلال و تفريق كلمه و ايجاد اختلاف و امثال اينها متهم مىكنند ، حكومت اموى خيلى كوشش كرد براى اينكه چنين رنگى به نهضت حسينى بدهد .\r\nاز همان روز اول چنين تبليغاتى شروع شد . مسلم كه به كوفه آمده بود ، يزيد ضمن ابلاغى كه براى ابن زياد براى حكومت كوفه صادر مىكند ، اين گونه مىنويسد : « مسلم پسر عقيل به كوفه آمده است و هدفش اخلال و افساد و ايجاد اختلاف در ميان مسلمانان است ، پس برو و او را سركوب كن » . وقتى هم كه مسلم گرفتار مىشود و او را به دارالامارهء ابن زياد مىبرند ، ابن زياد همين جمله‌ها را به مسلم مىگويد : « پسر عقيل ! تو را چه شد كه به اين شهر آمدى ؟ مردم وضع آرام و مطمئنى داشتند . آمدى در اين شهر آشوب كردى ، ايجاد اختلاف كردى ، فتنه‌انگيزى كردى » . مسلم هم مردانه جواب داد ، گفت : اولًا آمدن ما به اين شهر ابتدائى نبود . مردم اين شهر از ما دعوت كردند ، نامه‌هاى فراوان نوشتند ، نامه‌هايشان هست و در آن نامه‌ها نوشتند كه پدر تو زياد در سالهايى كه در اينجا حكومت كرده است نيكان اين مردم را كشته است ، بدان را بر نيكان مسلّط كرده است ، انواع ظلمها و اجحافها به مردم كرده است ؛ از ما دعوت كرده‌اند براى اينكه عدالت را برقرار كنيم ، ما براى برقرارى عدالت آمده‌ايم ؛ از پيش خودمان هم نيامده‌ايم ، مردم هم ما را براى اين منظور خواسته‌اند .\r\nبعد هم حكومت اموى براى اينكه [ در اين واقعه 
  ] تحريف معنوى كرده باشد ، از اين جور قضايا زياد گفت ، ولى به اصطلاح نگرفت ، يعنى تاريخ اسلام تحت تأثير اين تحريف واقع نشد . شما يك نفر مورخ و يك نفر صاحب نظر را در دنيا پيدا نمىكنيد كه اين گونه اظهار نظر كرده و گفته باشد حسين بن على ، العياذ بالله ، قيام نابجايى كرد ، آمد تا كلمهء مردم را تفريق كند ، اتحاد را از ميان ببرد ؛ خير ، اين تحريف اثر نكرد كه نكرد .\r\nپس دشمن نتوانست در حادثهء كربلا تحريفى ايجاد كند . در حادثهء كربلا با كمال تأسف هرچه تحريف شده است ، از ناحيهء دوستان است .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n2 . تمايل بشر به اسطوره‌سازى\r\nعامل دوم ، تمايل بشر است به اسطوره‌سازى و افسانه‌سازى . اين هم باز در تمام تواريخ دنيا وجود دارد . در بشر يك حس قهرمان‌پرستى هست ، يك حسى هست كه دربارهء قهرمانهاى ملى و قهرمانهاى دينى افسانه مىسازد . ( در شبهاى عيد غدير كه آقاى دكتر شريعتى صحبت مىكردند ، يك بحث بسيار عالى راجع به اين حسى كه در همهء افراد بشر براى اسطوره‌سازى و افسانه‌سازى و قهرمان‌سازى و قهرمان‌پرستى - آن هم به يك شكل خارق العاده و فوق العاده‌اى - هست ، ايراد كردند . ) بهترين دليلش اين است كه مردم براى نوابغى مثل بوعلى سينا و شيخ بهائى چقدر افسانه جعل كردند ! بوعلى سينا بدون شك نابغه بوده است ، قواى جسمى و قواى روحىاش ، يك جنبهء فوق العادگى داشته است . ولى همينها سبب شده است كه مردم براى بوعلى سينا افسانه‌هايى بسازند ، مثلًا بگويند بوعلى سينا دربارهء مردى كه از فاصلهء يك فرسخى مىآمد گفت اين مردى كه مىآيد دارد نان چرب مىخورد . گفتند تو از كجا فهميدى كه او نان مىخورد ، و از كجا فهميدى كه نانش هم چرب است ؟ در سر يك فرسخى چگونه ديدى ؟ مىگويند بله ، نور چشمش آن قدر كارگر بود كه گفت من پشه‌هايى را ديدم كه دور اين نان مىگردند ، فهميدم كه نانش چرب است كه پشه دور آن پرواز مىكند . معلوم است كه اين داستان افسانه است . آدمى كه پشه را از فاصلهء يك فرسخى ببيند ، چربى نان را زودتر از خود آن پشه‌ها مىبيند . يا مثلًا [ گفته‌اند بوعلى سينا 
  ] در مدتى كه در اصفهان تحصيل مىكرد ، گفت من نيمه‌هاى شب كه براى مطالعه حركت مىكنم ، صداى چكش مسگرهاى كاشان نمىگذارد كه من مطالعه كنم . رفتند تجربه كردند ، يك شب دستور دادند كه مسگرهاى كاشان چكش نزنند ، آن شب را گفت من آرام مطالعه كردم . معلوم است كه اينها افسانه است .\r\nبراى شيخ بهائى مردم چقدر افسانه‌ها ساخته‌اند ! اختصاص به حادثهء عاشورا ندارد . ولى همان‌طور كه جلسهء پيش عرض كردم ، فرق است ميان افسانه‌اى ، داستانى ، جعلى ، تحريفى كه در يك حادثهء عادى باشد [ و تحريفى كه در يك حادثهء مهم تاريخى باشد . 
  ] حالا مردم دربارهء بوعلى سينا هرچه مىخواهند بگويند ، بگويند ، به كجا ضرر مىزند ؟ به هيچ جا . دربارهء شيخ بهائى هرچه مىخواهند بگويند ، بگويند ، به كجا ضرر مىزند ؟ به هيچ جا . اما افرادى كه شخصيت آنها شخصيت پيشوايى است و قول آنها ، فعل و عمل آنها ، قيام و نهضت آنها سند و حجت است ، در اينها نبايد تحريفى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nواقع بشود ، در سخنشان ، در شخصيتشان ، در تاريخچه‌شان . دربارهء امير المؤمنين على عليه السلام چقدر افسانه خود ما شيعيان بافته‌ايم ! در اينكه على مرد خارق العاده‌اى است ، بحثى نيست . مثلًا شجاعت على . دوست و دشمن اعتراف كرده‌اند كه شجاعت على يك شجاعت فوق افراد عادى بوده است . على با هيچ پهلوانى نبرد نكرد مگر آنكه آن پهلوان را كوبيد و به زمين زد . اين چيزى نيست كه در آن ، جاى انكار باشد .\r\nفوق العادگى داشته ، ولى در حد يك بشر فوق العاده ، يك بشرى كه در ميدان جنگ هيچ كس حريفش نبود . اما مگر افسانه‌سازها و اسطوره‌سازها به همين مقدار قناعت كردند ؟ شما ببينيد چه حرفها در همين زمينه‌ها گفتند ! مثلًا على عليه السلام در جنگ خيبر با مرحب خيبرى روبرو شد . مرحب چقدر فوق العادگى داشت ! بسيار خوب . مورخين هم نوشته‌اند كه در آنجا على عليه السلام ضربتش را كه فرود آورد ، اين مرد را دونيم كرد .\r\nحالا من نمىدانم اين دونيم ، دونيم كامل بود يا مثلًا تا سينه‌اش رسيد . ولى در اينجا افسانه‌هايى است كه دين را خراب مىكند . گفته‌اند به جبرئيل وحى شد : جبرئيل ! فوراً به زمين برو ، برو كه آن غضبى كه ما در على مىبينيم ، اگر شمشيرش فرود بيايد ، زمين را دونيم مىكند ، به گاو و ماهى خواهد رسيد ؛ برو بال خودت را در زير شمشير على بگير ، رفت و گرفت . على عليه السلام هم شمشيرش چنان آمد كه مرحب آنچنان دونيم شد كه اگر در ترازوى مثقالى مىگذاشتند ، اين نيمه‌اش با آن نيمه برابر بود . بال جبرئيل كه زير زين اسب [ قرار 
  ] گرفته بود ، از شمشير على آسيب ديد و مجروح شد . تا چهل شبانه روز جبرئيل نتوانست به آسمان برود ، كه وقتى به آسمان رفت ، خدا از او سؤال كرد : جبرئيل ! تو اين چهل روز كجا بودى ؟ خدايا در زمين بودم ، تو به من مأموريت داده بودى . چرا زود برنگشتى ؟ شمشير على كه فرود آمد بال مرا مجروح كرد ، من اين چهل روز مشغول پانسمان بال خودم بودم ! .\r\nديگرى مىگويد : شمشير على آنچنان سريع و نرم آمد ، از فرق مرحب گذشت ، تا به نمد زين اسب رسيد و على شمشيرش را بيرون كشيد كه خود مرحب هم نفهميد . خيال كرد ضربت كارى نشد . گفت : على ! همهء زور تو همين بود ؟ همهء پهلوانى تو همين بود ؟\r\nگفت : اگر راست مىگويى خودت را تكان بده . تا مرحب خودش را تكان داد ، يك قسمت از اين طرف افتاد ، يك قسمت از آن طرف . اين‌طور افسانه‌ها ! .\r\nحاجى نورى ، اين مرد بزرگ ، در كتاب لؤلؤ و مرجان انتقاد مىكند ، مىگويد : براى شجاعت أبو الفضل در جنگ صفّين - كه اصل شركت حضرت هم معلوم نيست ، اگر هم\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشركت كرده يك بچهء پانزده‌ساله بوده است - نوشته‌اند أبو الفضل العباس مردى را پرتاب كرد به هوا ، يكى ديگر را پرتاب كرد ، يكى ديگر را ، تا هشتاد نفر . هشتادمى را كه پرتاب كرد ، هنوز اولى به زمين نيامده بود . اولى كه آمد به زمين دونيمش كرد ، دومى را دونيم كرد ، سومى را و . . . از اين افسانه‌ها ! .\r\nدر حادثهء كربلا ، يك قسمت از تحريفاتى كه صورت گرفته است معلول حس اسطوره‌سازى است . مبالغه‌ها و اغراقهايى شده است . مخصوصاً اروپاييها مىگويند در تاريخ مشرق زمين [ مبالغه و اغراق 
  ] زياد است ، و راست هم مىگويند .\r\nملّا آقاى دربندى در اسرار الشهادة نوشته است عدد لشكريان عمر سعد سوارهء آنها ششصد هزار نفر بود ، پيادهء آنها دو كرور و مجموعشان يك ميليون و شش‌صد هزار نفر بود ، همه هم اهل كوفه بودند . آخر كوفه مگر چقدر بزرگ بود ؟ كوفه يك شهر تازه‌سازى بود . هنوز سى و پنج سال بيشتر از عمر كوفه نگذشته بود ، چون كوفه را در زمان عمر بن الخطّاب ساختند و كوفه مركز سپاهيان اسلام بود . عمر دستور داد اين شهر را در اينجا بسازند براى اينكه لشكريان اسلام در نزديكى ايران يك مركزى داشته باشند . همهء جمعيت كوفه معلوم نيست در آن وقت آيا به صد هزار نفر مىرسيده يا نمىرسيده است . آن وقت يك ميليون و ششصد هزار نفر سپاهى در آن روز جمع بشود و حسين بن على عليه السلام هم سيصد هزار نفر آنها را بكشد ، اين با عقل جور درنمىآيد . اين [ سخن 
  ] اين قضيه را به طور كلى از ارزش مىاندازد ؛ حرف همان آدمى مىشود كه مىگويند دربارهء هرات اغراق و مبالغه مىكرد ، مىگفت هرات يك وقتى خيلى بزرگ بود . گفتند چقدر بزرگ بود ؟ گفت در يك وقت در آنِ واحد در هرات بيست و يك هزار احمدِ يك چشمِ كله‌پز وجود داشت . چقدر ما بايد آدم داشته باشيم و چقدر احمد داشته باشيم و چقدر احمد يك چشم داشته باشيم و چقدر احمد يك چشم كله‌پز داشته باشيم كه بيست و يك هزار احمد يك چشم كله‌پز وجود داشته باشد .\r\nاين حس اسطوره‌سازى خيلى كارها كرده است . ما كه نبايد يك سند مقدس را در اختيار افسانه‌سازها قرار بدهيم . « وَ انَّ لَنا فى كُلِّ خَلَفٍ عُدولًا يَنْفونَ عَنّا تَحْريفَ الْغالينَ وَ انْتِحالَ الْمُبْطِلينَ » . ما وظيفه داريم اينها را از چنگ اين افسانه‌سازها بيرون بياوريم .\r\nحالا براى هرات هر كه هرچه مىخواهد بگويد . اما براى حادثهء عاشورا ، حادثه‌اى كه ما دستور داريم هر سال آن را به صورت يك مكتب زنده بداريم ، آيا صحيح است كه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدر اين داستان اين همه افسانه وارد بشود ؟ !\r\n\r\n3 . عامل خصوصى\r\nعامل سوم يك عامل خصوصى است . اين دو عاملى كه عرض كردم ، يعنى غرضها و عداوتهاى دشمنان و حس اسطوره‌سازى و افسانه‌سازى ، در تمام تواريخ دنيا وجود دارد . ولى در خصوص حادثهء عاشورا يك عامل بالخصوصى هست كه اين عامل سبب شده است كه در اين داستان بالخصوص ، جعل واقع بشود . آن عامل چيست ؟ .\r\nپيشوايان دين از زمان پيغمبر اكرم و زمان ائمهء اطهار دستور اكيد و بليغ داده‌اند كه بايد نام حسين بن على زنده بماند ، بايد مصيبت حسين بن على هر سال تجديد بشود ، چرا ؟ بحث در اين « چرا » است . اين چه دستورى است در اسلام ؟ چرا اين همه ائمهء دين به اين موضوع اهتمام داشتند ؟ چرا براى زيارت حسين بن على اين همه اهتمام و ترغيب است ، اين همه تشويق است ؟ ما بايد به اين « چرا » دقت كنيم . ممكن است كسى بگويد : « اين براى اين است كه تسلى خاطرى براى حضرت زهرا باشد . » آيا اين حرف مسخره نيست كه بعد از هزار و چهار صد سال ، هنوز حضرت زهرا احتياج به تسليت داشته باشد ؟ در صورتى كه به نصّ خود امام حسين و به حكم ضرورت دين ، بعد از شهادت امام حسين ديگر امام حسين و حضرت زهرا نزد يكديگر هستند . اين چه حرفى است ؟ ! مگر حضرت زهرا بچه است كه بعد از هزار و چهار صد سال هنوز هم دائماً به سر خودش بزند ، گريه كند ، بعد ما برويم به ايشان سرسلامتى بدهيم ! اين حرفها دين را خراب مىكند . حسين مكتب عملى در اسلام تأسيس كرد . حسين عليه السلام نمونهء عملى قيامهاى اصلاحى است . خواستند مكتب حسين زنده بماند ، خواستند حسين سالى يك بار با آن نداهاى شيرين و عالى و حماسه انگيزش ظهور پيدا كند ، فرياد كند : « أَ لا تَرَوْنَ أَنَّ الْحَقَّ لا يُعْمَلُ بِهِ وَ الْباطِلَ لا يُتَناهى عَنْهُ لِيَرْغَبِ الْمُؤْمِنُ فى لِقاءِ اللَّهِ مُحِقّاً » « 1 » . خواستند « الْمَوْتُ اوْلى مِنْ رُكوبِ الْعارِ » « 2 » ( مرگ از زندگى ننگين بهتر است ) براى هميشه زنده بماند . خواستند « لا ارَى الْمَوْتَ الّا سَعادَةً وَ الْحَياةَ مَعَ الظّالِمينَ الّا بَرَماً » « 3 » براى هميشه\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 381 .\r\n( 2 ) . همان ، ج 45 / ص 50 .\r\n( 3 ) . همان ، ج 44 / ص 381 .\r\n","page_name":" 89 ","page_number":89},
  {"content":"\r\n\r\nزنده بماند . زندگى با ستمكاران براى من خستگىآور است ؛ مرگ در نظر من جز سعادت چيزى نيست . خواستند آن جمله‌هاى ديگر حسين : « خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جِيدِ الْفَتاةِ » « 1 » زنده بماند ، « هَيْهاتَ مِنَّا الذِّلَّةُ » « 2 » زنده بماند . مردى كه مىآيد آنجا در مقابل يك دريا [ انسان 
  ] ، سى هزار نفر ، مىايستد ، آن طور مردانه ، در حالى كه در نهايت شدت گرفتار است از ناحيهء شخص خودش ، از ناحيهء خاندان خودش ، مرد و مردوار - كه چنين مردى دنيا به خودش نديده است - و مىگويد : « الا وَ انَّ الدَّعِىَّ بْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ هَيْهاتَ مِنَّا الذِّلَّةُ يَأْبَى اللَّهُ ذلِكَ لَنا وَ رَسولُهُ وَ حُجورٌ طابَتْ وَ طَهُرَتْ » « 3 » ، خواستند اينها زنده بماند ، مكتب حسين زنده بماند ، تربيت حسينى زنده بماند ، پرتوى از روح حسينى در اين ملت بتابد . فلسفه‌اش خيلى روشن است . گفتند نگذاريد اين حادثه فراموش بشود . حيات و زندگى شما بستگى به اين حادثه دارد ، انسانيت و شرف شما بستگى به اين حادثه دارد ، اسلام را با اين وسيله مىتوانيد خوب زنده نگه داريد .\r\nپس ترغيب كردند به اين كه مجلس عزاى حسينى را زنده نگه داريد . راست است .\r\nعزادارى حسين بن على واقعاً فلسفه دارد ، واقعاً فلسفهء صحيح دارد ، فلسفهء بسيار بسيار عالى هم دارد . هرچه ما در اين راه كوشش كنيم ، به شرط اينكه هدف اين كار را تشخيص بدهيم بجاست . اما متأسفانه عده‌اى اين را نشناختند ، خيال كردند كه بدون اينكه مردم را به مكتب حسين عليه السلام آشنا كنيم ، به فلسفهء قيام حسينى آشنا كنيم ، عارف به مقامات حسينى كنيم ، همين قدر كه مردمى آمدند و نشستند و يك گريه‌اى را نفهميده و ندانسته كردند ، ديگر كفارهء گناهان است !\r\n\r\nاستفاده از وسيلهء نامقدس براى هدف مقدس\r\nاز اين [ مطلب 
  ] يك مطلب بالاترى پيدا شد ، كه اين نكته را باز مرحوم حاجى نورى در لؤلؤ و مرجان كاملًا ذكر كرده است و آن اين است كه عده‌اى آمدند گفتند گريهء بر امام حسين ثوابش آن قدر زياد است كه از هر وسيله‌اى براى اين كار مىشود استفاده كرد . يك حرفى را امروزيها در آورده‌اند - در مكتب ماكياول و امثال او - كه مىگويند\r\n\r\n\r\n\r\n\r\n","description":"","footnote":"\r\n( 1 ) . همان ، ج 44 / ص 366 .\r\n( 2 ) . اللهوف ، ص 41 .\r\n( 3 ) . همان .\r\n","page_name":" 90 ","page_number":90},
  {"content":"\r\n\r\nهدف وسيله را مباح مىكند ؛ هدفت خوب باشد وسيله‌ات هرچه شد ، شد . اينها هم گفتند : ما اينجا يك هدف مقدس و منزه داريم و آن گريستن بر امام حسين عليه السلام است .\r\nحالا اين گريستن روى چه فلسفه‌اى است ، كارى به آن ندارند ؛ بايد گريست . بسيار خوب ، بايد گريست . به چه وسيله بگريانيم ؟ به هر وسيله كه شد . هدف كه مقدس است ، وسيله هرچه شد ، شد . اگر يك تعزيه‌هاى اهانت‌آور هم بسازيم درست است يا درست نيست ؟ گفتند : اشكى جارى مىشود يا جارى نمىشود ؟ همين قدر كه اشك جارى مىشود ، هر كارى كرديد كرديد . شيپور بزنيم ، طبل بزنيم ، معصيت كارى كنيم ، به بدن مرد لباس زن بپوشانيم ، عروسى قاسم درست كنيم ، جعل و تحريف كنيم . گفتند :\r\nدر دستگاه امام حسين اين حرفها مانعى ندارد . دستگاه امام حسين عليه السلام از دستگاه ديگران جداست . اگر اينجا دروغ گفتى ، بخشيده است ؛ جعل كردى ، بخشيده است ؛ تحريف كردى ، بخشيده است ؛ شبيه‌سازى كردى ، بخشيده است ؛ به تن مرد لباس زن كردى ، بخشيده است ؛ هر گناهى كه اينجا كردى ، بخشيده است . هدف خيلى مقدس است . در نتيجه يك افرادى در اين قضيه دست به جعل و تحريف زده‌اند كه انسان تعجب مىكند .\r\nدر ده پانزده سال پيش رفته بودم اصفهان . مرد بزرگى آنجا بود ، مرحوم آقا شيخ محمد حسن نجف‌آبادى اعلى الله مقامه . من تازگى در جايى يك روضه‌اى شنيده بودم كه تا آن وقت نشنيده بودم و آن روضه‌خوان - كه اتفاقاً ترياكى هم بود - اين روضه را كه خواند ، به قدرى مردم را گرياند كه حد نداشت ، و خيلى هم عجيب بود . داستان يك پيرزنى [ است 
  ] كه در زمان متوكّل مىخواهد به زيارت امام حسين عليه السلام برود و آن وقت دستها مىبريدند و چنين و چنان مىكردند . اين زن بارها مىآيد و خلاصه آخرش رساند به آنجا كه اين زن را بردند در دريا انداختند تا او را غرق كنند . در همان حال اين زن فرياد كرد : يا أبا الفضل العباس ! عن قريب كه داشت غرق مىشد ، سوارى آمد در همان دريا و گفت كه ركاب اسب مرا بگير . ركابش را گرفت . پيرزن گفت تو چرا دستت را دراز نمىكنى ؟ گفت آخر من دست در بدن ندارم . خيلى مفصل گفت و خيلى هم گريه گرفت .\r\nمن اين را براى مرحوم آقا شيخ محمد حسن نجف‌آبادى نقل كردم . ايشان گفت كه بيا تاريخچهء اين [ داستان 
  ] را من به تو بگويم كه از كجاست . گفت يك روزى در اصفهان در حدود بازار و مدرسهء صدر مجلس روضه‌اى بود كه بزرگترين مجالس\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاصفهان بود ، حتى مرحوم حاج ملا اسماعيل خواجويى كه از علماى بزرگ اصفهان بود در آنجا شركت مىكرد . ( اين قصه قبل از زمان ايشان بوده ، ايشان هم از اشخاص معتبرى نقل كردند . ) واعظى را اسم برد ، از معاريف هم بود ، گفته بود كه من در آن جلسه خاتِم بودم و قرار بود آخرى باشم . منبريها كه مىآمدند ، هنر خودشان را براى گرياندن مردم اعمال مىكردند . هركس كه مىآمد روى دست ديگرى مىزد ، و بعد هم كه از منبر پايين مىآمد ، مىنشست ، مىخواست هنر شخص بعد از خودش را ببيند . تا ظهر طول كشيد . من ديدم هر كسى هر هنرى داشت به كار برد ، اشك مردم را گرفتند ، فكر كردم من چه بكنم ؟ همان جا نشستم و اين قصه را جعل كردم . رفتم گفتم ، كربلا كردم ، بالا دست همه زدم . عصر همان روز وقتى كه رفتم در چهارسوق ، مجلس روضه ، ديدم آن كه قبل از من است ، همين داستان را دارد بالاى منبر مىگويد ، همين كه من پيش از ظهر جعل كردم . طولى نكشيد كه در كتابها هم نوشتند و چاپ كردند .\r\nاين موضوع كه دستگاه حسينى يك دستگاه جدايى است و از هر وسيله‌اى براى گرياندن مىشود استفاده كرد ، اين خيال ، اين توهم دروغ و غلط ، يك عامل بزرگى شد براى جعل و تحريف . مرحوم حاجى نورى كه اين موضوع را در كتاب خودشان طرح كرده‌اند ، اين مرد بزرگوار ، استاد مرحوم حاج شيخ عباس قمى - كه حتى بر حاج شيخ عباس ترجيح داشته به اعتراف خود حاج شيخ عباس و ديگران ، و مرد فوق العاده متبحّر و باتقوايى است - اين مرد بزرگ مىگويد : اگر اين حرف درست باشد كه هدف وسيله را مباح مىكند ، پس ديگر اساساً چيزى در دنيا باقى نمىماند ؛ من اينجور مىگويم : يكى از هدفهاى اسلامى ادخال سرور در قلب مؤمن است ، يعنى انسان كارى بكند كه يك مؤمنى خوش‌حال بشود . اين هست يا نه ؟ مىگوييم : بله . مىگوييم هدف وسيله را مباح مىكند ؛ من براى اينكه فلان مؤمن خوش‌حال بشود ، در حضورش غيبت مىكنم چون از غيبت خيلى خوشش مىآيد . به من مىگويند : دارى گناه مرتكب مىشوى ! مىگويم : خير ، هدف من مقدس است . من كه غيبت مىكنم مىخواهم كه او را سر گرم كرده باشم ، مىخواهم خوش‌حالش كرده باشم . بالاتر ( اين مثال را هم مرحوم حاجى نورى ذكر مىكند ) ، يك كسى يك زن بيگانه را مىگيرد و مىبوسد . مىگوييم حرام است ، چرا اين كار را مىكنى ؟ مىگويد : نه ، من با اين كار اين خانم را خوش‌حال كردم . ادخال سرور در قلب مؤمن مستحب است . ديگر به زنا هم مىشود گفت ، به شراب هم مىشود گفت ، به لواط هم مىشود گفت . مىگويد اين چه غوغايى است ؟ !\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاين چه حرف شريعت خراب كنى است كه از هر وسيله‌اى جايز است براى گرياندن بر امام حسين استفاده كرد ؟ به خدا قسم بر خلاف گفتهء امام حسين است . امام حسين عليه السلام شهيد شد كه اسلام بالا برود ( وَ اشْهَدُ انَّكَ قَدْ اقَمْتَ الصَّلاةَ و آتَيْتَ الزَّكاةَ وَ امَرْتَ بِالْمَعْروفِ وَ نَهَيْتَ عَنِ المُنْكَرِ وَ جاهَدْتَ فِى اللَّهِ حَقَّ جِهادِهِ ) « 1 » ، امام حسين كشته شد كه سنن و مقررات و قوانين اسلامى زنده شود ، نه اينكه بهانه‌اى شود كه پا روى سنن اسلامى بگذارند . ما امام حسين را به صورت - العياذ باللَّه - اسلام خراب كن درآورده‌ايم . امام حسينى كه ما در خيال خودمان درست كرده‌ايم اسلام خراب كن است .\r\nحاجى نورى در كتابش نوشته است يكى از علماى نجف كه اهل يزد بود براى من نقل كرد ، گفت من در جوانى يك سفرى پياده و از راه كوير به خراسان مىرفتم . ( شايد محرم بوده است . ) در يكى از دهاتِ حدود نيشابور و تربت مسجدى بود ، من چون جايى نداشتم به مسجد رفتم . يك مردى آمد آنجا پيش نمازى كرد ، مردم هم نماز خواندند . بعد رفت منبر براى مردم صحبت كند . يك وقت من با كمال تعجب ديدم كه فراش مسجد يك دامن سنگ آورد بالاى منبر تحويل اين آقا داد . حيرت كردم كه براى چيست ؟ تا رسيد به روضه و گريز . دستور داد چراغها را خاموش كردند . چراغها را كه خاموش كردند ، ديدم شروع كرد به سنگ پراندن به مستمعين . فرياد آخ سرم ، آخ دستم ، آخ سينه‌ام بلند شد ، غوغا شد . بعد چراغها را روشن كردند . ديدم سرها مجروح شده و باد كرده و مردم در حالى كه اشكشان مىريزد ، بيرون مىروند . رفتم سراغ او و گفتم آقا اين چه كارى بود كردى ؟ ! گفت من امتحان كرده‌ام ، اينها با هيچ روضه‌اى گريه نمىكنند . چون گريه كردن بر امام حسين عليه السلام اجر و ثواب زيادى دارد و من ديدم راهش منحصر به اين است كه با سنگ به سر اينها بزنم ، از اين راه اينها را مىگريانم ؛ چون هدف وسيله را مباح مىكند . هدف ، گريه بر امام حسين است و لو اينكه آدم يك دامن سنگ به سر مردم بزند ! .\r\nپس اين يك عامل خصوصى در اين قضيه بوده است كه در اين جعلها و تحريفها دخالت داشته است .\r\nاينها بوده است كه انسان وقتى كه در تاريخ نگاه مىكند ، مىبيند كه به سر اين حادثه چه‌ها آورده‌اند ! به خدا قسم حرف حاجى حرف راستى است . مىگويد امروز\r\n\r\n\r\n\r\n\r\n","description":"","footnote":"\r\n( 1 ) . مفاتيح الجنان ، زيارت امام حسين عليه السلام در شبهاى عيد فطر و قربان .\r\n","page_name":" 93 ","page_number":93},
  {"content":"\r\n\r\nاگر كسى بخواهد بر امام حسين عليه السلام بگريد ، بر اين مصيبتهايش بايد بگريد ، بر اين تحريفها و مسخها و دروغها بايد بگريد .\r\n\r\nملا حسين كاشفى و كتاب « روضة الشهداء »\r\nقبلًا عرض كردم ، كتابى است معروف به نام « روضة الشهداء » از ملا حسين كاشفى .\r\nحاجى فرموده بود كه اين داستان زعفر جنّى و داستان عروسى قاسم ، اول بار در كتاب اين مرد آمده است . حقيقت اين است كه من اين كتاب را نديده بودم . خيال مىكردم در آن يكى دو تا از اين حرفهاست . بعد كه اين كتاب را - كه به فارسى هم هست و تقريباً در پانصد سال پيش تأليف شده است - [ خواندم ديدم از اين داستانها زياد است . 
  ] ملا حسين كاشفى مردى است كه واعظ هم هست ، اتفاقاً اين بىانصاف مرد باسوادى هم بوده است ، كتابهايى هم دارد ، صاحب انوار سهيلى [ است 
  ] كه خيلى عبارت‌پردازى كرده و مىگويند كليله و دمنه را خراب كرده است . به هر حال مرد باسوادى بوده است .\r\nتاريخش را كه انسان مىخواند ، معلوم نيست كه او شيعه بوده يا سنى ، و مثل اينكه اساساً يك مرد بوقلمون صفتى هم بوده است ، در ميان شيعه‌ها خودش را يك شيعهء صد در صد متصلّبى نشان مىداده و در ميان سنىها خودش را حنفى نشان مىداده است . اصلًا اهل بيهق و سبزوار است . سبزوار مركز تشيّع بوده است و مردم آن هم فوق العاده متعصب در تشيّع . اينجا كه در ميان سبزواريها بود ، يك شيعهء صد در صد شيعه بود . بعد مىرفت هرات . ( مىگويند شوهر خواهر عبد الرحمن جامى يا باجناق او بود . ) آنجا كه مىرفت ، به روش اهل تسنن بود .\r\nاين مرد ، واعظ هم بوده است . چون در سبزوار بود ، ذكر مصيبت مىكرد . كتابى نوشته است به فارسى . اولين كتابى كه در مرثيه به فارسى نوشته شده همين كتاب روضة الشهداء است كه در پانصد سال پيش نوشته شده است ، چون وفات كاشفى در 910 ، اوايل قرن دهم ، بوده است و اين كتاب يا در اواخر قرن نهم هجرى نوشته شده است يا در اوايل قرن دهم . قبل از اين كتاب مردم به منابع اصلى مراجعه مىكردند .\r\nشيخ مفيد ( رضوان اللَّه عليه ) ارشاد را نوشته است و چقدر متقن نوشته است . ما اگر به ارشاد شيخ مفيد خودمان مراجعه كنيم ، احتياج به منبع ديگر نداريم . [ در 
  ] تواريخ اهل تسنن ، طبرى نوشته است ، ابن اثير نوشته است ، يعقوبى نوشته است ، ابن عساكر نوشته است ، خوارزمى نوشته است . من نمىدانم اين بىانصاف چه كرده است ! من وقتى اين\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكتاب را خواندم ، ديدم حتى اسمها جعلى است ؛ يعنى در ميان اصحاب امام حسين اسمهايى را مىآورد كه اصلًا چنين آدمهايى وجود نداشته‌اند ؛ در ميان دشمنها اسمهايى مىبرد كه همه جعلى است ؛ داستانها را به شكل افسانه در آورده است . چون اين كتاب اولين كتابى بود كه به زبان فارسى نوشته شد ، [ مرثيه‌خوانها 
  ] كه اغلب بىسواد بودند و به كتابهاى عربى مراجعه نمىكردند ، همين كتاب را مىگرفتند و در مجالس از رو مىخواندند . اين است كه امروز مجلس عزادارى امام حسين را ما « روضه‌خوانى » مىگوييم . در زمان امام حسين روضه‌خوانى نمىگفتند ، در زمان حضرت صادق هم روضه‌خوانى نمىگفتند ، در زمان امام حسن عسكرى هم روضه‌خوانى نمىگفتند ، بعد در زمان سيد مرتضى هم روضه‌خوانى نمىگفتند ، در زمان خواجه نصير الدين طوسى هم روضه‌خوانى نمىگفتند . از پانصد سال پيش به اين طرف اسم اين كار شده « روضه‌خوانى » . روضه‌خوانى يعنى خواندن كتاب روضة الشّهداء ، همان كتاب دروغ . از وقتى كه اين كتاب در دست و بالها افتاد ، ديگر كسى تاريخ واقعى امام حسين را مطالعه نكرد و شد افسانه‌سازىِ روضة الشهداء خواندن . ما شديم روضه‌خوان ، يعنى روضة الشهداء خوان ، يعنى افسانه‌ها را نقل كردن و به تاريخ امام حسين توجه نكردن .\r\n\r\nملا آقاى دربندى و « اسرار الشهادة »\r\nگفت : « وَ زادَتِ التَّنْبورُ نَغْمَةً اخْرى » ؛ بعد در شصت هفتاد سال پيش ، مرحوم ملا آقاى دربندى پيدا شد . تمام حرفهاى روضة الشهداء را به اضافهء يك چيزهاى ديگر ، همه را يك جا جمع كرد كه ديگر وا ويلاست ! واقعاً به اسلام بايد گريست . حاجى نورى نوشته‌اند ما در درس مرحوم حاج شيخ عبد الحسين تهرانى بوديم - كه مرد بسيار بزرگوارى و استاد حاجى نورى بوده است - و از محضر ايشان استفاده مىكرديم ، يك سيد روضه‌خوانى اهل حِلّه آمد و يك كتاب مقتلى به ايشان نشان داد كه ايشان ببينند معتبر هست يا معتبر نيست . اين كتاب نه اول داشت و نه آخر ، فقط يك جايش نوشته بود كه تأليف فلان ملّاى جبل عاملى از شاگردان صاحب معالم است . مرحوم آقا شيخ عبد الحسين اين كتاب را گرفت كه مطالعه كند . اولًا در احوال آن عالم نگاه كرد ، ديد چنين كتابى به نام او ننوشته‌اند . ثانياً خود كتاب را مطالعه كرد ، ديد مملوّ از اكاذيب است . به آن سيّد گفت اين كتاب همه‌اش دروغ است ، مبادا اين كتاب را بيرون بياورى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nيا از اين كتاب چيزى نقل كنى كه جايز نيست و اساساً اين كتاب از آن عالم نيست ، مطالبش هم همه دروغ است . حاجى مىنويسد همين كتاب به دست صاحب اسرار الشهادة افتاد ، از اول تا آخرش را نقل كرد .\r\nاينها گريه دارد ، خدا مىداند گريه دارد . اين حكايت را هم برايتان نقل كنم ، كه تأثرآور است . باز ايشان نقل مىكنند ، نوشته‌اند يك مردى رفت خدمت مرحوم صاحب مقامع « 1 » و گفت من ديشب خواب وحشتناكى ديدم . گفت چه خواب ديدى ؟\r\nگفت : خواب ديدم كه با اين دندانهاى خودم گوشتهاى بدن امام حسين عليه السلام را دارم مىكَنم . اين مرد عالم لرزيد ، سرش را پايين انداخت ، يك مدتى فكر كرد ، گفت : شايد تو مرثيه خوان هستى ؟ گفت : بله آقا . گفت : ديگر بعد از اين يا اساساً مرثيه‌خوانى را ترك كن يا از كتابهاى معتبر نقل كن . تو با اين دروغهايت دارى گوشت بدن امام حسين را با اين دندانهاى خودت مىكَنى . اين لطف خدا بوده كه لااقل در اين رؤيا به تو نشان بدهد .\r\nقبلًا عرض كردم ، اگر كسى تاريخ عاشورا را بخواند ، مىبيند از زنده ترين و مستندترين و پرمنبع ترين تاريخهاست . ما احتياجى [ به اين دروغها 
  ] نداريم . حالا گذشته از اين كه اصلًا دروغ جعل كردن كار غلطى است ، احتياجى نيست ، آن قدر راست هست كه همانها را اگر بگوييم كافى است . مرحوم آخوند خراسانى مىگفته است اينهايى كه دنبال روضهء نوِ نشنيده هستند بروند روضه‌هاى راست را پيدا كنند كه آنها را احدى نشنيده است ؛ و اين‌طور است . باز عرض كردم ، خطبه‌هايى كه امام حسين در مكه و در حجاز به طور كلى ، در بين راه و در كربلا خوانده است ، خطابه‌هايى كه اصحابش خوانده‌اند ، سؤال و جوابهايى كه با حضرت شده است ، نامه‌هايى كه ميان ايشان و ديگران مبادله شده است ، نامه‌هايى كه ميان خود دشمنان مبادله شده است ، علاوه بر نقل كسانى كه حاضر وقعهء عاشورا بوده‌اند ، چه از دشمنان و چه از دوستان ، [ همهء اينها جزئيات اين حادثه را روشن كرده است . 
  ] سه چهار نفر از دوستان امام حسين بودند كه جان به سلامت بيرون بردند . از جمله غلامى است به نام عَقبة بن سمعان ( يا عُقبة بن سمعان ) و اين مرد از مكه همراه امام بود و وقايع‌نگار قضيهء كربلا\r\n\r\n\r\n\r\n\r\n","description":"","footnote":"\r\n( 1 ) . مرحوم آقا محمد على ، پسر مرحوم وحيد بهبهانى ، كه ظاهراً جد اين آقايانِ آل آقا است . مرد بزرگى بوده است ، پدر و پسر . در كرمانشاه بوده . مرحوم آقا محمد على به كرمانشاه آمد ، خيلى هم نفوذ و اقتدار پيدا كرد .\r\n","page_name":" 96 ","page_number":96},
  {"content":"\r\n\r\nبوده است از لشكريان ابا عبد الله . در روز عاشورا هم گرفتار شد ولى چون گفت غلام هستم ، آزادش كردند . اين مرد وقايع را نوشته است . مرد ديگرى است به نام حميد بن مسلم كه وقايع‌نگار لشكر عمر سعد بوده است ، او هم نوشته است . همچنين ديگران كه حاضر وقعه بوده‌اند ، نوشته‌اند .\r\nيكى از حاضرين وقعه شخص امام زين العابدين عليه السلام است . ايشان خودشان از حاضرين وقعه بودند . تمام جزئيات را از اول تا آخر [ شاهد 
  ] بوده‌اند و همهء قضايا را نقل كرده‌اند . نقطهء ابهامى در تاريخ امام حسين وجود ندارد . متأسفانه يك داستان جعلى و تحريفى در بارهء امام زين العابدين عليه السلام هست كه حاجى نورى نقل [ و انتقاد 
  ] مىكند ، به آن هم اشاره كنم . معمولًا مىگويند كه در روز عاشورا ، در وقتى كه هيچ كس براى ابا عبد الله نماند ، حضرت رفتند به خيمهء امام زين العابدين براى خداحافظى . آن وقت حضرت امام زين العابدين عليه السلام فرمود : پدر جان ، كار شما و اين مردم به كجا كشيد ؟ ( يعنى اينها مىگويند اصلًا تا آن وقت امام زين العابدين عليه السلام كاملًا بىخبر بوده است ! ) فرمود پسر جان به جنگ كشيد . عجب ! جنگ واقع شد ؟ بله جنگ واقع شد .\r\nيكى يكى اصحاب را ياد كرد : حبيب بن مظهّر چطور شد ؟ فرمود قُتِلَ . زهير بن القين چطور شد ؟ قُتِلَ . برير بن خضير چطور شد ؟ قُتِلَ . هر كه از اصحاب را نام برد ، فرمود كشته شد . بعد بنى هاشم را نام برد : قاسم بن الحسن چطور شد ؟ قُتِلَ . برادرم على اكبر چطور شد ؟ قُتِلَ . عمويم أبو الفضل ؟ قُتِلَ . اين ، جعل و دروغ است . امام زين العابدين كه آنجا - العياذ باللَّه - مريض و بىهوش نبود كه اصلًا نفهمد چه گذشته است . حتى تاريخ مىنويسد در همان حال امام حركت كرد ، به عمه‌اش فرمود : عصاى من را با يك شمشير بياور . غرض اينكه يكى از كسانى كه حاضر واقعه بوده و آن را نقل كرده است شخص امام زين العابدين عليه السلام است .\r\nپس بياييم توبه كنيم ، واقعاً بايد توبه كنيم . بياييم از اين جنايت و خيانتى كه نسبت به ابا عبد الله الحسين عليه السلام و اصحاب بزرگوارش و يارانش و خاندانش مرتكب مىشويم و همهء افتخارات اينها را از ميان مىبريم ، توبه كنيم و پس از اين ، طور ديگرى باشيم كه از اين مكتب تربيتى استفاده كنيم .\r\n\r\nعظمت أبو الفضل عليه السلام\r\nچه كم‌وكسرى در زندگى عباس بن على ، همان طورى كه مقاتل معتبر نوشته‌اند ،\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nوجود دارد ؟ قبلًا اگر نبود براى أبو الفضل جز همين يك افتخار ، با أبو الفضل كسى كارى نداشت . با هيچ كس غير از امام حسين كارى نداشتند . خود امام حسين هم فرمود اينها فقط به من كار دارند و اگر مرا بكشند به هيچ كس ديگر كارى ندارند . وقتى كه شمر بن ذى الجوشن از كوفه مىخواهد حركت كند بيايد به كربلا ، يكى از حضارى كه در آنجا بود و از طرف مادر [ با أبو الفضل عليه السلام 
  ] خويشاوندى داشت ، به ابن زياد اظهار كرد كه بعضى از خويشاوندان مادرى ما همراه حسين بن على هستند ، خواهش مىكنم امان نامه‌اى براى آنها بنويس . ابن زياد هم نوشت . شمر خودش هم در يك فاصلهء دور [ با أبو الفضل عليه السلام نسبت داشت ، 
  ] يعنى از قبيله‌اى بود كه قبيله‌ام البنين با آنها نسبت داشتند . در عصر عاشورا اين پيام را شخص او آورد . حالا عظمت را ببينيد ، ادب را ببينيد ! اين مرد پليد آمد كنار خيمهء حسين بن على عليه السلام فريادش را بلند كرد :\r\n« ايْنَ بَنو اختِنا ، ايْنَ بَنو اختِنا » خواهرزادگان ما كجا هستند ؟ خواهرزادگان ما كجا هستند ؟ أبو الفضل در حضور ابا عبد الله نشسته بود و برادرانش همه آنجا بودند . اصلًا جوابش را ندادند تا امام فرمود : « اجيبوه وَ ان كانَ فاسِقاً » جوابش را بدهيد هر چند آدم فاسقى است . آقا كه اجازه داد ، جواب دادند . آمدند گفتند : « ما تقول ؟ » چه مىگويى ؟\r\nشمر گفت : مژده و بشارتى براى شما آورده‌ام ، از امير عبيد الله براى شما امان آورده‌ام ، شما آزاديد ، الآن كه برويد جان به سلامت مىبريد . گفتند : خفه شو ! خدا تو را لعنت كند و آن اميرت ابن زياد و آن امان نامه‌اى كه آورده‌اى . ما امام خودمان ، برادر خودمان را اينجا رها كنيم به موجب اينكه ما تأمين داريم ؟ ! .\r\nدر شب عاشورا اول كسى كه نسبت به ابا عبد الله اعلام يارى كرد ، همين برادر رشيدش أبو الفضل بود . بگذريم از آن مبالغات احمقانه‌اى كه مىكنند ، ولى آنچه كه در تاريخ مسلم است ، أبو الفضل بسيار رشيد ، بسيار شجاع ، بسيار دلير ، بلند قد و خوش‌رو و زيبا بود ( وَ كان يُدْعى قَمَرَ بنى هاشم ) كه او را « ماه بنى هاشم » لقب داده بودند . اينها حقيقت است . شجاعتش را البته از على عليه السلام به ارث برده است . داستان مادرش حقيقت است كه على به برادرش عقيل فرمود : عقيل ! زنى براى من انتخاب كن كه « وَلَدَتْهَا الْفُحولَةُ » از شجاعان به دنيا آمده باشد . « لِتَلِدَ لى فارِساً شُجاعاً » دلم مىخواهد از آن زن فرزند شجاع و دليرى به دنيا بيايد . عقيل ، امّ البنين را انتخاب مىكند و مىگويد اين همان زنى است كه تو مىخواهى . تا اين مقدار حقيقت است . آرزوى على در أبو الفضل تحقق يافت .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nروز عاشورا مىشود ، بنابر يكى از دو روايت ، أبو الفضل مىآيد جلو ، عرض مىكند برادر جان ، به من هم اجازه بفرماييد ، اين سينهء من ديگر تنگ شده است ، ديگر طاقت نمىآورم ، مىخواهم هرچه زودتر جان خودم را قربان شما كنم . من نمىدانم روى چه مصلحتى - خود ابا عبد الله بهتر مىدانست - فرمود : برادرم ! حالا كه مىخواهى به روى ، پس برو بلكه بتوانى مقدارى آب براى فرزندان من بياورى . ( اين را هم عرض كنم :\r\nلقب « سقّا » ( آب‌آور ) قبلًا به حضرت أبو الفضل داده شده بود ، چون يك نوبت يا دو نوبت ديگر در شبهاى پيش أبو الفضل توانسته بود برود ، صف دشمن را بشكافد و براى اطفال ابا عبد الله آب بياورد . اينجور نيست كه سه شبانه روز آب نخورده باشند ؛ خير ، سه شبانه روز بود كه [ از آب 
  ] ممنوع بودند ، ولى در اين خلال توانستند يكى دو بار آب تهيه كنند . از جمله در شب عاشورا تهيه كردند ، حتى غسل كردند ، بدنهاى خودشان را شستشو دادند ) . فرمود : چَشم .\r\nحالا ببينيد چه منظرهء با شكوهى است ، چقدر عظمت است ، چقدر شجاعت است ، چقدر دلاورى است ، چقدر انسانيّت است ، چقدر شرف است ، چقدر معرفت است ، چقدر فداكارى است ! يكتنه خودش را به اين جمعيت مىزند . مجموع كسانى را كه دور اين آب را گرفته بودند چهار هزار نفر نوشته‌اند . خودش را وارد شريعهء فرات مىكند . اسب خودش را داخل آب مىبرد . اين را همه نوشته‌اند : اول ، مشكى را كه همراه دارد پر از آب مىكند و به دوش مىگيرد . تشنه است ، هوا گرم است ، جنگيده است ، همين طورى كه سوار است تا زير شكم اسب را آب گرفته است ، دست مىبَرد زير آب ، مقدارى آب با دو مشت خودش تا نزديك لبهاى مقدس مىآورد . آنهايى كه از دور ناظر بوده‌اند گفته‌اند اندكى تأمل كرد ، بعد ديديم آب نخورده بيرون آمد . آبها را روى آب ريخت . آنجا كسى ندانست كه چرا أبو الفضل آب نياشاميد ، اما وقتى بيرون آمد يك رجزى خواند كه در اين رجز مخاطبْ خودش بود نه ديگران . از اين رجز فهميدند چرا آب نياشاميد . ديدند در رجزش دارد خودش را خطاب مىكند ، مىگويد :\r\n يا نَفسُ مِن بَعدِ الحُسينِ هونى * وَ بَعدَهُ لا كُنْتُ انْ تَكونى \r\n هذَا الْحُسَيْنُ شارِبُ الْمَنونِ * وَ تَشْرَبينَ باردَ الْمَعينِ \r\n هيهاتَ ما هذا فِعالُ دينى * و لا فعالُ صادقِ الْيَقينِ « 1 » \r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 41 .\r\n","page_name":" 99 ","page_number":99},
  {"content":"\r\n\r\nاى نفس أبو الفضل ! مىخواهم ديگر بعد از حسين زنده نمانى . حسين دارد شربت مرگ مىنوشد ، حسين با لب تشنه در كنار خيمه‌ها ايستاده است و تو مىخواهى آب بياشامى ؟ ! پس مردانگى كجا رفت ؟ شرف كجا رفت ؟ مواسات كجا رفت ؟ همدلى كجا رفت ؟ مگر حسين امام تو نيست ؟ مگر تو مأموم او نيستى ؟ مگر تو تابع او نيستى ؟\r\nهرگز دين من به من اجازه نمىدهد ، هرگز وفاى من به من اجازه نمىدهد . أبو الفضل در برگشتن مسير خودش را عوض كرد ، خواست از داخل نخلستان برگردد ( قبلًا از راه مستقيم آمده بود ) چون مىدانست همراه خودش يك امانت گرانبها دارد . تمام همّتش اين است كه اين آب را به سلامت برساند ، براى اينكه مبادا تيرى بيايد و به اين مشك بخورد و آبها بريزد و نتواند به هدف خودش نائل شود . در همين حال بود كه يك مرتبه ديدند رجز أبو الفضل عوض شد . معلوم شد حادثهء تازه‌اى پيش آمده است . فرياد كرد :\r\n وَ اللَّهِ انْ قَطَعْتُموا يَمينى * انّى احامى ابَداً عَنْ دينى \r\n وَ عَنْ امامٍ صادِقِ الْيَقينِ * نَجْلُ النَّبِىِّ الطّاهِرِ الْامينِ \r\nبه خدا قسم اگر دست راست مرا هم قطع كنيد ، من دست از دامن حسين برنمىدارم .\r\nطولى نكشيد كه رجز عوض شد :\r\n يا نَفسُ لا تَخْشَ مِنَ الْكُفّارِ * وَ ابْشِرى بِرَحْمَةِ الْجَبّارِ \r\n مَعَ النَّبِىِّ السَّيِّدِ الْمخْتارِ * قَدْ قَطَعوا بِبَغْيِهِمْ يَسارى « 1 » \r\nدر اين رجز فهماند كه دست چپش هم بريده شده است . اين گونه نوشته‌اند : با آن هنر فروسيّتى كه [ در او 
  ] وجود داشته است ، به هر زحمت بود اين مشك آب را چرخاند و خودش را روى آن انداخت . ديگر من نمىگويم چه حادثه‌اى پيش آمد ، چون خيلى جانسوز است . ولى اشعارى است از مادرش امّ البنين ، چون شب تاسوعا معمول است كه ذكر مصيبت اين مرد بزرگ مىشود ، آن را هم عرض مىكنم .\r\nامّ البنين مادر حضرت أبو الفضل در حادثهء كربلا زنده بود ولى در كربلا نبود ، در مدينه بود . در مدينه بود كه خبر به او رسيد كه در حادثه كربلا قضايا به كجا ختم شد و هر چهار پسر تو شهيد شدند . اين بود كه اين زن بزرگوار به قبرستان بقيع مىآمد و در آنجا براى فرزندان خودش نوحه‌سرايى مىكرد . نوشته‌اند اين قدر نوحه‌سرايى اين زن دردناك بود كه هر كه مىآمد گريه مىكرد ، حتى مروان حكم كه از دشمن ترين\r\n\r\n\r\n\r\n\r\n","description":"","footnote":"\r\n( 1 ) . همان ، ص 40 .\r\n","page_name":" 100 ","page_number":100},
  {"content":"\r\n\r\nدشمنان بود .\r\nاين زن گاهى در نوحه‌سرايى خودش همهء بچه‌هايش را ياد مىكند و گاهى بالخصوص ارشد فرزندانش را . أبو الفضل ، هم از نظر سنى ارشد فرزندان او بود ، هم از نظر كمالات جسمى و روحى .\r\nمن يكى از دو مرثيه‌اى را كه از اين زن به خاطر دارم براى شما مىخوانم . به طور كلى عربها مرثيه را خيلى جانسوز مىخوانند . اين مادر داغديده در اين مرثيهء جانسوز خودش گاهى اين گونه مىخواند ، مىگويد :\r\n يا مَنْ رَأَى الْعَبّاسَ كَرَّ عَلى جَماهيرِ النَّقَدِ * وَ وَراهُ مِنَ ابْناءِ حَيْدَرَ كُلُّ لَيْثٍ ذى لَبَدٍ \r\n انْبِئْتُ أنَّ ابْنى اصيبَ بِرَأْسِهِ مَقْطوعَ يَدٍ * وَيْلى عَلى شِبْلى امالَ بِرَأْسِهِ ضَرْبُ الْعَمَدِ \r\nلَوْ كانَ سَيْفُكَ فى يَدَيْكَ لَما دَنى مِنْكَ احَدٌ « 1 » .\r\nمىگويد اى چشم ناظر ، اى چشمى كه در كربلا بودى و آن مناظر را مىديدى ، اى كسى كه در كربلا بودى و مىديدى ، اى كسى كه آن لحظه را تماشا كردى كه شير بچهء من أبو الفضل از جلو ، شيربچگان ديگر من پشت سرش بر اين جماعت پست حمله برده بودند ، اى چنين شخصى ، اى حاضر وقعهء كربلا ، براى من يك قضيه‌اى نقل كرده‌اند ، من نمىدانم راست است يا دروغ ، آيا راست است ؟ به من اينجور گفته‌اند ، در وقتى كه دستهاى بچهء من بريده بود ، عمود آهنين به فرق فرزند عزيز من وارد شد ، آيا راست است ؟ بعد مىگويد أبو الفضل ، فرزند عزيزم ! من خودم مىدانم اگر تو دست مىداشتى مردى در جهان نبود كه با تو روبرو بشود . اينكه آمدند چنين جسارتى كردند براى اين بود كه دستهاى تو از بدن بريده شده بود .\r\nو لا حول و لا قوة الا بالله العلى العظيم .\r\nو صلّى اللَّه على محمّد و آله الطاهرين\r\n\r\n\r\n\r\n\r\n","description":"","footnote":"\r\n( 1 ) . منتهى الآمال ، ج 1 / ص 386 .\r\n","page_name":" 101 ","page_number":101},
  {"content":"\r\n\r\n\r\n3 . تحريفات معنوى حادثهء كربلا\r\nدر اين بحثى كه در بارهء « تحريفات در واقعهء تاريخى عاشورا » كرديم ، در جلسهء اول عرض كرديم كه به طور كلى تحريف بر دو قسم است : تحريف لفظى و قالبى ، و ديگر تحريف معنوى و روحى ؛ و عرض كرديم اين تاريخچهء با عظمت كربلا كه به دست ما افتاده است ، هم دچار تحريف لفظى شده است ، يعنى ما از خودمان برگ و سازهايى بر پيكرهء اين تاريخ بسته‌ايم كه چهرهء اين تاريخ با عظمت و نورانى را تاريك و ظلمانى و قيافهء زيباى آن را زشت كرده‌ايم ، و نمونه‌هايى در اين زمينه عرض كردم ، و هم متأسفانه اين حادثهء تاريخى در دست ما تحريف معنوى پيدا كرده است ، كه تحريف معنوى از تحريف لفظى صد بار خطرناكتر است . آنچه كه سبب شده است كه اين حادثهء بزرگ براى ما از اثر و خاصيت بيفتد تحريفات معنوى است نه تحريفات لفظى ؛ يعنى اثر سوء تحريفات معنوى از اثر سوء تحريفات لفظى بيشتر است .\r\n\r\nمعنى « تحريف معنوى »\r\nتحريف معنوى يعنى چه ؟ مثلًا در يك جمله ممكن است ما از لفظ نه كم كنيم و نه زياد ، ولى آنجا كه مىخواهيم توجيه و تفسير كنيم ، طورى آن را توجيه و تفسير كنيم كه درست بر خلاف و بر ضد معنى واقعى اين جمله باشد . من براى اين مطلب فقط يك\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمثل كوچك عرض مىكنم تا مطلب روشن شود .\r\nنقل كرده‌اند - از نقلهاى مسلّم است - در روزى كه مسجد مدينه را بنا مىكردند و عمار ياسر فوق العاده تلاش صادقانه مىكرد ، پيغمبر اكرم به او فرمود : « يا عَمّارُ تَقْتُلُكَ الْفِئَةُ الْباغِيَةُ » « 1 » اى عمار ! تو را آن دسته‌اى مىكشند كه سركش‌اند ؛ اشاره به آيهء قرآن كه اگر دو دسته از مسلمانان با يكديگر جنگيدند ، شما در ميان آنها اصلاح كنيد ، اگر يك دسته سركشى كرد ، شما به نفع آن دستهء ديگر عليه دستهء سركش وارد بشويد . اين جمله‌اى كه پيغمبر اكرم در بارهء عمار فرمود ، شخصيت بزرگى به عمار دارد و لهذا عمار كه در صفّين در خدمت امير المؤمنين بود ، وزنهء بزرگى در لشكر على شمرده مىشد و حتى بودند افراد ضعيف الايمانى كه تا وقتى كه عمار كشته نشده بود ، هنوز مطمئن نبودند كه عملى كه در ركاب على انجام مىدهند به حق است يعنى كشتن معاويه و سپاهيان او جايز است . روزى كه عمار در لشكر امير المؤمنين به دست اصحاب معاويه كشته شد ، يك مرتبه فرياد از همه جا بلند شد كه حديث پيغمبر صادق آمد ، بهترين دليل براى اين كه معاويه و يارانش بر باطل هستند اين است كه اينها قاتل عمارند و پيغمبر اكرم در گذشته خبر داد كه « يا عَمّارُ تَقْتُلُكَ الْفِئَةُ الْباغِيَةُ » ؛ يعنى [ مصداق آيهء 
  ]  « وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ »  « 2 » امروز ديگر مثل آفتاب روشن شد كه لشكر معاويه لشكر باغى يعنى سركش و ظالم و ستمگر است و حق با لشكريان على است . پس به نصّ قرآن بايد به نفع لشكريان على عليه لشكريان معاويه وارد جنگ شد .\r\nاين قضيه تزلزلى در لشكر معاويه ايجاد كرد . معاويه كه هميشه با حيله و نيرنگ كار خودش را پيش مىبرد ، اينجا دست به يك تحريف معنوى زد ، چون نمىشد انكار كرد و گفت پيغمبر دربارهء عمار چنين سخنى نگفته است ، چون شايد پانصد نفر آدم در همان جا بودند كه شهادت مىدادند كه ما اين جمله را از پيغمبر شنيديم يا از كسى شنيديم كه او از پيغمبر شنيده بود . بنابراين ، اين جملهء پيغمبر دربارهء عمار قابل انكار نبود . معاويه و اصحابش تصميم گرفتند دست به يك تحريف معنوى بزنند . وقتى شاميها مىآمدند اعتراض مىكردند ، مىگفتند معاويه چه مىگويى ؟ ما عمار را كشتيم !\r\n\r\n\r\n\r\n\r\n","description":"","footnote":"\r\n( 1 ) . سيرهء حلبى ، ج 2 / ص 77 .\r\n( 2 ) . حجرات / 9 .\r\n","page_name":" 103 ","page_number":103},
  {"content":"\r\n\r\nو پيغمبر فرمود : « تَقْتُلُكَ الْفِئَةُ الْباغِيَةُ » ، مىگفت اشتباه كرده‌ايد ؛ درست است ، پيغمبر فرمود كه عمار را آن فئهء سركش ، طايفهء سركش ، لشكر سركش مىكشد ، ولى عمار را كه ما نكشتيم ! مىگفتند : ما كشتيم ، لشكريان ما كشتند . مىگفت : نه ، عمار را على كشت كه او را به اينجا آورد و موجبات كشتنش را فراهم كرد . هركس كه مىآمد اعتراض مىكرد ، معاويه و عمرو عاص با چنين توجيهى ذهن او را راضى مىكردند و او را به لشكر برمىگرداندند .\r\nعمرو عاص دو پسر دارد . يكى از آنها تيپ خودش است ، دنيادار و دنياپرست ، و ديگرى نسبتاً جوان مؤمن و با ايمانى بود و با پدرش هماهنگى نمىكرد . اسم او عبد الله است . در يك جلسه كه عبد الله حاضر بود و همين مغلطهء معنوى را به كار بردند ، عبد الله گفت اين چه حرفى است كه شما مىزنيد ؟ اين چه مغلطه كارى است كه شما مىكنيد ؟\r\nچون عمار در لشكر على بود پس عمار را على كشت ؟ ! گفتند بله . گفت بنابراين حمزهء سيّد الشّهداء را هم پيغمبر كشت ، چون حمزهء سيّد الشّهداء هم در لشكر پيغمبر بود كه كشته شد . معاويه ناراحت و عصبانى شد ، رو كرد به عمرو عاص و گفت : عمرو عاص ! چرا جلوى اين پسر بىادب را نمىگيرى ؟ اين را مىگويند تحريف معنوى .\r\nاگر بخواهيم حوادث و قضايا را تحريف معنوى كنيم ، چگونه تحريف مىكنيم ؟\r\nحوادث و قضاياى تاريخى ، از يك طرف علل و انگيزه‌ها دارد ، از طرف ديگر منظور و هدفها دارد . تحريف يك حادثهء تاريخى به اين است كه يا علل و انگيزه‌هاى آن حادثه را چيزى بگوييم غير از آنچه كه بوده است و يا هدف و منظور را طورى تفسير كنيم غير از آنچه كه بوده است . باز يك مثال كوچك : شما به منزل كسى مىرويد به عنوان اينكه از مكه آمده است . انگيزهء شما اين است كه زيارت كردن حاجى مستحب است .\r\nفردى مىگويد مىدانى فلان كس چرا به خانهء فلان شخص رفت ؟ مىگوييم چرا ؟\r\nمىگويد او فلان منظور را دارد ؛ مىخواهد دختر او را براى پسرش خواستگارى كند يا مىخواهد دخترش را به بال پسر فلان كس بچسباند ، موضوع مكه را بهانه كرده است .\r\nاين‌طور منظور شما را تحريف مىكنند . اين را مىگويند تحريف معنوى .\r\nدر حادثهء تاريخى عاشورا كه از يك طرف علل و انگيزه‌هايى دارد و از طرف ديگر هدفها و منظورهاى عالى ، ما مسلمانها ، ما شيعيان حسين بن على تحريف كرديم ، همان طورى كه معاوية بن ابى سفيان جملهء پيغمبر را كه در بارهء عمار فرمود : « تَقْتُلُكَ الْفِئَةُ الْباغِيَةُ » تحريف كرد ؛ يعنى حسين يك انگيزه‌اى داشت ، ما چيز ديگرى برايش\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nتراشيديم ؛ حسين هدف و منظور خاصى داشت ، ما يك هدف و منظور ديگرى براى او تراشيديم . أبا عبد اللَّه نهضتى كرده است فوق العاده با عظمت و مقدس . تمام شرايط تقدس يك نهضت در نهضت أبا عبد اللَّه هست كه نظيرش در دنيا وجود ندارد . آن شرايط چيست ؟\r\n\r\nشرايط تقدس يك نهضت\r\nاولين شرط تقدس يك نهضت اين است كه منظور و هدف آن نهضت ، شخصى و فردى نباشد ، بلكه كلى ، نوعى ، انسانى باشد . يك وقت يك كسى نهضت مىكند به خاطر شخص خودش . يك وقت كسى نهضت مىكند به خاطر اجتماع ، به خاطر انسانيت ، به خاطر حقيقت ، به خاطر حق ، به خاطر توحيد ، به خاطر عدالت و مساوات ، نه به خاطر خودش ، و در واقع به خاطر همهء انسانها . در آن وقتى كه او نهضت مىكند ، ديگر خودش ، خودش به عنوان يك فرد نيست ، اوست و همهء انسانهاى ديگر .\r\nبه همين جهت كسانى كه در دنيا ، حركاتشان ، اعمالشان ، نهضتهايشان به خاطر شخص خودشان نبوده است ، بلكه به خاطر بشريت بوده است ، به خاطر انسانيت بوده است ، به خاطر حق و عدالت و مساوات بوده است ، به خاطر توحيد و خداشناسى و ايمان بوده است ، همهء افراد بشر آنها را دوست دارند . همه مىگويند : « حُسَيْنٌ مِنّى وَ انَا مِنْ حُسَيْنٍ » .\r\nهمين طورى كه پيغمبر فرمود : « حُسَيْنٌ مِنّى وَ انَا مِنْ حُسَيْنٍ » ما اينطور مىگوييم : « حُسَيْنٌ مِنّا وَ نَحْنُ مِنْ حُسَيْنٍ » چرا ؟ مىگوييم براى اينكه حسين در 1328 سال پيش براى ما و به خاطر ما و به خاطر همهء انسانهاى عالم قيام كرد ؛ قيامش قيام مقدس و پاك بود و از منظورهاى شخصى بيرون بود .\r\nشرط دوم اينكه قيامى مقدس باشد اين است كه آن قيام با يك بينش و درك قوى و با يك بصيرت نافذ توأم باشد ؛ يعنى چه ؟ يك وقت هست مردمى ، اجتماعى ، خودشان در غفلتند ، بىخبرند ، نمىفهمند ، جاهلند ؛ يك آدمى پيدا مىشود بصير ، چيزفهم ، با درك ، درد اين مردم را از خود اين مردم صد درجه بهتر مىفهمد ، دواى اين مردم را از خود اين مردم بهتر مىفهمد . در وقتى كه ديگران هيچ نمىفهمند و هيچ چيزى را درك نمىكنند ، در ظاهر هم نمىبينند و به اصطلاح آن چيزى را كه مردم ديگر در آينه نمىبينند او در خشت خام مىبيند ، قيام و نهضت مىكند . پنجاه سال مىگذرد ، تازه ملت بيدار مىشوند كه فلان شخص قيام كرد ، حركت كرد ، فلان اقدام را\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكرد ، نهضت كرد چون منظورهاى مقدسى داشت ، ولى ما در سى سال پيش و پدران ما در پنجاه سال پيش ارزش اين [ كار 
  ] را درك نمىكردند .\r\nمثلًا مرحوم سيد جمال الدين اسدآبادى كه در حدود هفتاد سال پيش ( ظاهراً فوت اين مرد در 310 است ، 14 سال قبل از مشروطيت ) قيام كرد و يك نهضت اسلامى در كشورهاى اسلامى بپاكرد ، شما امروز كه تاريخ اين مرد را مىخوانيد ، مىبينيد اين مرد واقعاً غريب و تنها بوده است . درد اين ملت مسلمان را احساس مىكرد ، دواى اين ملت مسلمان را احساس مىكرد ، ولى خود ملت نمىفهميد ، خود ملت به او دهن كجى مىكرد ، خود ملت او را مسخره مىكرد ، ملت از او حمايت نمىكرد ( اريدُ حياتَهُ وَ يُريدُ قَتلى - عَبيرُكَ مِنْ خَليلِكَ مِنْ مُرادى ) . اما هفتاد سال گذشته است ، تاريخ پشت سر تاريخ [ نوشته مىشود . 
  ] وقتى كه درست زواياى تاريخ روشن مىشود ، مىبينيم عجب ! اين مرد چه چيزهايى را در آن روز مىفهميده كه اكثريت نود و نه درصد ملت ايران نمىفهميده‌اند . شما لااقل آن دو نامه‌اى را كه اين مرد بزرگ ، يكى به مرحوم آيت اللّه ميرزاى شيرازى بزرگ ( اعلى اللَّه مقامه ) نوشته است و يكى هم به عموم علماى ايران به عنوان يك متحد المآل ، مثلًا يكى براى مرحوم حاج شيخ محمد تقى بجنوردى در مشهد ، يكى براى فلان عالم بزرگ در اصفهان و يكى براى فلان عالم بزرگ در شيراز ، اين نامه‌ها را بخوانيد ، ببينيد اين مرد چقدر خوب مىفهميده است ! چقدر درك مىكرده است ! استعمار را چقدر خوب مىشناخته است و چقدر خوب در صدد بيدار كردن اين ملت بوده است ! بگذريد از اين مزخرفاتى كه بعضى از ابزارهاى استعمار هنوز هم دارند مىگويند ، ديگر اين حناها رنگ ندارند . اين نهضت ، مقدس است چون مردى در زمانى پيدا مىشود ، در پشت اين ظواهر حقايقى را مىبيند كه مردم عصر خودش نمىفهميدند و درك نمىكردند .\r\nنهضت حسينى چنين نهضتى است . امروز است كه ما درست مىفهميم حكومت يزيد يعنى چه ، معاويه چه كرد و نقشهء امويها چه بود ؟ ولى صدى نود و نه ملت مسلمان در آن روز درك نمىكردند ، مخصوصاً با نبودن وسائل اطلاعاتى كه امروز هست و در گذشته نبود . همان مردم مدينه درك نمىكردند . مردم مدينه روزى فهميدند يزيد چه كسى است و خلافت يزيد يعنى چه كه حسين بن على كشته شد . بعد كه حسين بن على كشته شد ، اينها تكان خوردند : چرا حسين بن على كشته شد ؟ يك هيئت اعزامى از اكابر مردم مدينه به شام فرستادند . در رأسشان مردى است به نام عبد الله بن حنظلهء\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nغسيل الملائكه . اينها وقتى فاصلهء ميان مدينه و شام را طى كردند و به دربار يزيد رفتند و مدتى ماندند ، تازه فهميدند قضيه از چه قرار است . وقتى كه برگشتند مردم گفتند چه ديديد ؟ گفتند : اين قدر ما به شما بگوييم در مدتى كه ما در شام بوديم مىگفتيم خدايا نكند كه از آسمان به سر ما سنگ ببارد . گفتند چه خبر بود ؟ گفتند ما با خليفه‌اى روبرو شديم كه شراب را علنى مىخورد ، قمار مىكرد ، سگبازى مىكرد ، يوزبازى مىكرد ، ميمون بازى مىكرد ، حتى با محارم خودش هم زنا مىكرد . بعد براى اينكه ثابت كنند كه از روى حقيقت مىگفتند ، همان عبد الله بن حنظلهء غسيل الملائكه هشت پسر داشت ، رو كرد به مردم مدينه و گفت مردم مدينه ! من چيزى فهميدم ، شما قيام بكنيد يا نكنيد من قيام مىكنم و لو با همين هشت پسر خودم باشد ، و همين‌طور هم بود ، در قيام حرّه عليه يزيد ، اين هشت پسرش را قبل از خودش [ به ميدان 
  ] فرستاد و شهيد شدند ، بعد خود اين مرد شهيد شد . اين عبد الله بن حنظلهء غسيل الملائكه سه سال پيش از آن ، كه ابا عبد الله از مدينه خارج مىشد ، آن روزى كه حسين مىگفت : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 1 » ( من مىدانم اگر يزيد خلافت اسلامى را به دست بگيرد چه بر سر اسلام مىآيد ) كجا بود ؟ آن روز نبود ؛ بايد حسينى كشته بشود ، جهان اسلام تكان بخورد تا تازه آقاى عبد اللّه بن حنظلهء غسيل الملائكه و صدها نفر ديگر مثل او در مدينه و در كوفه و در جاهاى ديگر چشمهايشان را بمالند و باز كنند ، بگويند حسين حق داشت كه چنين حرفى زد .\r\nشرط سوم اينكه يك نهضت مقدس باشد اين است كه تك و فرد باشد ؛ يعنى برقى باشد كه در يك ظلمت كامل بدرخشد ، ندايى باشد در ميان سكوتها ، حركتى باشد در ميان سكونهاى مطلق ؛ يعنى در يك شرايطى كه خفقان به طور كامل حكمفرماست ، تمام مردم ديگر قدرت حرف زدن ندارند ، تاريكى مطلق ، يأس مطلق ، نااميدى مطلق ، سكوت مطلق ، سكون مطلق است ، يك مرتبه يك مرد پيدا مىشود ، اين سكوتها را مىشكند ، اين سكونها را از ميان مىبرد ، حركتى مىكند ، برقى مىشود و در ميان يك ظلمت مىدرخشد ، تازه ديگران پشت سرش راه مىافتند . آيا نهضت حسينى اينچنين بود يا نبود ؟ اينچنين بود .\r\nامام حسين چنين نهضتى كرده است . امام حسين در اين نهضت چه هدفى داشت ؟\r\n\r\n\r\n\r\n\r\n","description":"","footnote":"\r\n( 1 ) . اللهوف ، ص 11 .\r\n","page_name":" 107 ","page_number":107},
  {"content":"\r\n\r\nما بعد هم مىبينيم ائمهء دين گفته‌اند عزاى چنين حسينى و چنين حادثه‌اى تا ابد بايد زنده بماند . حسين چه هدفى از اين نهضت داشت ؟ ائمهء اطهار چرا اين همه اصرار داشتند كه عزاى حسين زنده بماند ؟ اين دو را ما مىخواهيم بفهميم .\r\nامّا حسين چرا نهضت كرد ؟ چه احتياجى دارد كه ما بخواهيم از خودمان دليل ذكر كنيم ؟ حسين بن على خودش دليل نهضتش را بيان كرد ، نه يك جا ، نه دو جا و نه ده جا .\r\nاگر نگفته بود ما حق داشتيم از پيش خودمان ببافيم . فرمود : « انّى ما خَرَجْتُ أَشِراً وَ لا بَطِراً وَ لا مُفْسِداً وَ لا ظالِماً انَّما خَرَجْتُ لِطَلَبِ الْاصْلاحِ فى امَّةِ جَدّى » در كمال صراحت مىگويد دنياى ما را مفاسد گرفته است ، امت جدم فاسد شده‌اند ، قيام كردم براى اصلاح ، من يك مرد اصلاح طلبم ، « اريدُ انْ آمُرَ بِالْمَعْروفِ وَ أَنْهى عَنِ الْمُنْكَرِ وَ اسيرَ بِسيرَةِ جَدّى وَ أَبي » « 1 » هدفى جز امر به معروف و نهى از منكر ندارم . امام حسين هدف نهضت خودش را روشن كرده است ، در كمال روشنايى . همچنين فرمود : « أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ لِيَرْغَبِ الْمُؤْمِنُ فى لِقاءِ اللَّهِ مُحِقّاً » « 2 » . پس خودش بيان كرده است .\r\n\r\nدو تحريف معنوى در هدف امام حسين عليه السلام\r\nآن وقت ما آمديم چه گفتيم ؟ اينجاست كه تحريف معنوى پيدا مىشود . حسين مىگويد من نهضت كردم براى امر به معروف ، براى اينكه دين را زنده كنم ، براى اينكه با مفاسد مبارزه كنم . نهضت من يك نهضت اصلاحى اسلامى است . ما آمديم يك چيز ديگرى گفتيم . دو تا تحريف معنوى بسيار عجيب و ماهرانه در اينجا كرديم . ( نمىدانم بگويم ماهرانه يا جاهلانه ) . يك جا گفتيم حسين بن على قيام كرد كه كشته بشود براى اينكه كفارهء گناهان امّت باشد ، كشته شد براى اينكه گناهان ما آمرزيده شود . حالا اگر بپرسند آخر اين در كجاست ؟ خود حسين چنين چيزى گفت ؟ پيغمبر گفت ؟ امام گفت ؟\r\nچنين حرفى را چه كسى گفت ؟ مىگوييم ما به اين حرفها چه كار داريم ؟ امام حسين كشته شد براى اينكه گناهان ما بخشيده شود . نمىدانيم كه اين فكر را ما از دنياى مسيحيت گرفته‌ايم . ملت مسلمان خيلى چيزها را ندانسته از دنياى مسيحيت بر ضد اسلام گرفت . يكى همين است . يكى از اصول معتقَدات مسيحى مسألهء [ به 
  ] صليب\r\n\r\n\r\n\r\n\r\n","description":"","footnote":"\r\n( 1 ) . مقتل الحسين ، ص 156 .\r\n( 2 ) . بحار الأنوار ، ج 44 / ص 381 .\r\n","page_name":" 108 ","page_number":108},
  {"content":"\r\n\r\nرفتن مسيح است براى اينكه فادى باشد . الآن « الفادى » لقب مسيح است . اين از نظر مسيحيت جزء متن مسيحيت است . مىگويند عيسى به دار رفت و اين به دار رفتن عيسى كفارهء گناه امت شد ، يعنى گناهان خودشان را به حساب عيسى مىگذارند . فكر نكرديم اين حرف مال دنياى مسيحيت است و با روح اسلام سازگار نيست ، با سخن حسين سازگار نيست . به خدا قسم تهمت به ابا عبد الله است . و اللَّهِ اگر كسى در روز ماه رمضان روزه داشته باشد و اين حرف را به حسين بن على نسبت بدهد و بگويد شهادت حسين براى چنين كارى بود و از او نقل كند ، روزه‌اش باطل است . دروغ بر حسين است . ابا عبد الله كه براى مبارزه با گناه كردن قيام كرد ، ما گفتيم قيام كرد كه سنگرى براى گنهكاران بشود . ما گفتيم حسين يك شركت بيمه تأسيس كرد ، بيمهء گناه .\r\nگفت شما را از نظر گناه بيمه كردم . در عوض چه مىگيرم ؟ شما براى من اشك بريزيد ، من در عوض گناهان شما را جبران مىكنم ، اما شما هرچه مىخواهيد باشيد ، ابن زياد باشيد ، عمر سعد باشيد . ما مىگوييم يك ابن زياد در دنيا كم بود ، يك عمر سعد در دنيا كم بود ، يك سنان بن انس در دنيا كم بود ، يك خولى در دنيا كم بود ، امام حسين خواست خولى در دنيا زياد شود ، عمر سعد در دنيا زياد شود ، گفت أيها الناس هرچه مىتوانيد بد باشيد كه من بيمهء شما هستم ! .\r\nتحريف معنوى دومى كه از نظر تفسير و توجيه حادثهء كربلا رخ داد اين بود كه گفتند مىدانيد چرا امام حسين رفت و كشته شد ؟ يك دستور خصوصى فقط براى او بود و به او گفتند تو برو خودت را به كشتن بده . معلوم است ، اگر يك چيزى دستور خصوصى باشد ، به ما و شما ديگر ارتباط پيدا نمىكند ، يعنى قابل پيروى نيست . اگر بگويند حسين چنين كرد ، تو چنين بكن ! مىگويد حسين از يك دستور خصوصى پيروى كرد ، به ما مربوط نيست ، به دستورات اسلام كه دستورات كلى و عمومى است مربوط نيست ! آن يك دستور خصوصى مخصوص خودش بود . حال تفاوت اين دو چگونه است ؟ امام حسين خودش فرياد كشيده است كه علل و انگيزهء قيام من مسائلى است كه بر اصول كلى اسلام منطبق مىشود ، احتياجى به دستور خصوصى نيست .\r\nدستور خصوصى در جايى مىگويند كه دستورهاى عمومى وافى نباشد . امام حسين در كمال صراحت فرمود اسلام دينى است كه به هيچ مؤمنى - حتى نفرمود به امام - اجازه نمىدهد كه در مقابل ظلم و ستم ، مفاسد و گناه بىتفاوت بماند . امام حسين مكتب به وجود آورد ولى مكتب عملى اسلامى . مكتب او همان مكتب اسلام است ،\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nولى اسلام بيان كرد و حسين عمل كرد . در درجهء اول بيش از هركس ديگر عمل كرد .\r\nمكتب عملى اسلام . ماهرانه [ تحريف كرديم 
  ] براى اينكه اين حادثه را از مكتب بودن خارج كنيم و قهراً از قابل پيروى بودن خارج كنيم . وقتى از مكتب بودن خارج شد ، ديگر قابل پيروى نيست . وقتى كه قابل پيروى نشد ، پس ديگر از حادثهء كربلا نمىشود استفاده كرد .\r\nاز اينجا ما حادثه را از نظر اثر مفيد داشتن عقيم كرديم . خيلى به نظر كوچك مىآيد كه بگويند دستور خصوصى بود . ولى مىگوييم وقتى گفتى دستور خصوصى ، معنايش اين است كه دستورهاى عمومى در اين زمينه‌ها كافى و وافى نيست ، يعنى اگر دستور خصوصى نمىرسيد اسلام دستورى نداشت كه بگويد در چنين شرايطى بايد حركت و قيام كرد ، بلكه اسلام مىگفت هرچه [ به نظرتان مىرسد عمل كنيد . اين 
  ] « 1 » خيانتى است به حسين بن على عليه السلام . آيا خيانتى از اين بالاتر هم در دنيا صورت گرفته است ؟ .\r\nاين است كه عرض كردم اين تحريف معنوى كه در حادثهء عاشورا صورت گرفته است ، از آن تحريفات لفظى صد درجه خطرناكتر است . در تحريف لفظى مثلًا كسى مىگويد من حدس مىزنم روز عاشورا هفتاد و دو ساعت بود ، بعد هم اصرار مىكند كه هفتاد و دو ساعت بود . خوب يك چرندى گفته است . آن كه مىگويد سيصد هزار نفر را حسين بن على كشت ، آن كه مىگويد عروسى قاسم ( درست است كه به حسين بن على اهانت كرده ) ، آن كه مىگويد زعفر جنى آمد ، آن كه مىگويد زينب آمد به أبا عبد اللَّه چنين گفت ، أبا عبد اللَّه فرمود كيست براى من اسب بياورد ، اعوان و انصارى نداشت ، زينب رفت اسب أبا عبد اللَّه را آورد ، و از اين دروغها ، اينها براى هدف حسين بن على آن قدر خطر ندارد كه اين تحريفهاى معنوى خطرناك است . بنابراين ما آمديم نهضت حسين بن على را كه خود هدف و منظورى داشته است مسخ و تحريف كرديم .\r\n\r\nفلسفهء دستور ائمهء اطهار عليهم السلام\r\nعرض كرديم كه ائمهء اطهار حتى به روايت از پيغمبر اكرم گفتند كه اين [ حادثه 
  ] بايد زنده بماند ، فراموش نشود ، مردم بنشينند و بگريند . چرا چنين گفتند ؟ هدف آنها از\r\n\r\n\r\n\r\n\r\n","description":"","footnote":"\r\n( 1 ) . [ چند ثانيه‌اى نوار افتادگى دارد . 
  ]\r\n","page_name":" 110 ","page_number":110},
  {"content":"\r\n\r\nاين دستور چه بوده است ؟ اينجا هم باز يك هدف واقعى است و يك هدف مسخ شده : يك بار آمديم گفتيم اين فقط به خاطر اين است كه تسلّى خاطرى براى حضرت زهرا سلام اللَّه عليها باشد . ايشان با اينكه در بهشت هستند ، با اينكه همراه فرزند بزرگوارشان هستند و خود امام حسين هم فرمود : « وَ هِىَ مَجْموعَةٌ لَهُ فى حَضيرَةِ الْقُدْسِ » و در روز اول فرمود : « وَ ما اوْلَهَنى الى اسْلافى اشْتِياقَ يَعْقوبَ الى يوسُفَ » من آرزو دارم كشته شوم چون به پدرم ، به جدم و به مادرم ملحق مىشوم ؛ با اينكه امام حسين ملحق به مادرش هست ، مع ذلك حضرت زهرا در بهشت نشسته دائماً بىتابى مىكند و ما مردم ىسروپا بايد بياييم يك مقدار گريه كنيم كه حضرت زهرا تسلى خاطر پيدا كند . آيا شما توهينى بالاتر از اين براى حضرت زهرا پيدا مىكنيد ؟ گفتند ائمه كه دستور دادند گريه كنيد ، هدف از اين دستور اين بوده كه حضرت زهرا تسلى خاطر پيدا كند .\r\nديگر ، گفتند [ علت دستور ائمه عليهم السلام 
  ] چيز ديگرى است . امام حسين بىتقصير در كربلا به دست يك عده مردم تجاوزكار كشته شد ، پس اين تأثرآور است ، بايد متأثر بود . من هم قبول دارم ، امام حسين بىتقصير كشته شد . من هم قبول دارم ، امام حسين به دست يك عده مردم ظالمِ متجاوز كشته شد . اما همين ؟ يك آدم بىتقصير به دست يك عده مردم متجاوز كشته شد ؟ روزى هزار نفر آدم بىتقصير به دست آدمهاى با تقصير كشته مىشوند . روزى هزار نفر آدم در دنيا به اصطلاح نفله مىشوند . تأثرآور هم هست ، اما آيا اين نفله شدنها ارزش دارد كه قرنهاى زياد ، ده قرن ، بيست قرن ، سى قرن ادامه پيدا كند ؟ دائماً ما بنشينيم و اظهار تأثر كنيم كه حيف ! حسين بن على نفله شد ! خونش هدر رفت ! بىتقصير كشته شد ! به دست يك عده افراد متجاوز كشته شد ! .\r\nحسين بن على بىتقصير كشته شد ، به دست افراد متجاوز كشته شد ، اما چه كسى گفته حسين بن على نفله شده است ؟ چه كسى گفته خون حسين بن على هدر رفت ؟ اگر در دنيا انسانى شما پيدا كنيد كه نگذاشت يك قطرهء خونش هدر برود حسين بن على است . اگر كسى در دنيا پيدا كنيد كه نگذاشت شخصيتش يك ذره هدر برود ، حسين بن على است ! مردى كه براى قطره‌قطره خون خودش آنچنان ارزش قائل شد كه اگر ثروتهاى دنيا را كه براى او مصرف مىشود تا دامنهء قيامت حساب كنيم ، بشر براى هر قطره خونش ميلياردها ميليارد تومان پول خرج كرده است ؛ آدمى كه كشته شدنش سبب شد كه نام او پايهء كاخ ستمكاران را ، يك قرن ، دو قرن ، سه قرن ، ده قرن ، بيست قرن بلرزاند ، اين آدم نفله شد ؟ ! هدر رفت ؟ ! ما حالا غصه بخوريم كه حسين بن على\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nنفله شد ؟ ! تو نفله شدى بيچارهء نادان ! من و تو نفله هستيم ، من و تو عمرمان هدر رفت . حسين بن على نفله شد ؟ ! كه ما بياييم غصهء نفله شدن او را بخوريم ؟ ! غصه براى خودت بخور ! تو به حسين بن على توهين مىكنى كه مىگويى نفله شد . حسين بن على كسى است كه [ به او 
  ] گفتند : « انَّ لَكَ دَرَجَةً عِنْدَ اللَّهِ لَنْ تَنالَها الّا بِالشَّهادَةِ » « 1 » . پس وقتى حسين بن على آرزوى شهادت مىكرد آرزوى نفله شدن را مىكرد كه بعد من و شما بياييم اظهار تأثر كنيم كه نفله شد ، هدر رفت ؟ ! خير ، آنها كه آمدند توصيه كردند كه بايد عزاى حسين بن على زنده بماند ، چون او يك مكتب به وجود آورد ، مىخواستند مكتبش زنده بماند ، براى اينكه در دنيا شما هرگز يك مكتب عملى كه نمونهء مكتب حسين بن على باشد پيدا نمىكنيد . اگر شما نمونه‌اى مانند نمونهء حسين بن على پيدا كرديد آن وقت بگوييد چرا ما هر سال بايد ياد حسين بن على را تجديد كنيم ؟ آنچه كه در حسين بن على در اين حادثهء عاشورا و در آن ابتلاء و مصيبت پيدا شد از توحيد ، از جلوهء ايمان ، از جلوهء خداشناسى ، از ايمان كامل به جهان ديگر ، از رضا ، از تسليم ، از صبر ، از استقامت ، از مردانگى ، از طمأنينهء نفس ، از ثبات ، از عزت نفس ، از كرامت نفس ، از آزادى خواهى و آزادى طلبى ، از اينكه در فكر انسانها باشد ، از اينكه در خدمت انسانها باشد ، اگر شما نمونه‌اى در دنيا پيدا كرديد ، آن وقت بگوييد چرا ما نام حسين بن على را زنده كنيم . بديل و مثل ندارد .\r\n[ دستور آنها 
  ] براى اين است كه بلكه پرتوى از روح حسين بن على در روح ما و شما بتابد . اگر اشكى كه ما براى او مىريزيم - قبلًا عرض كردم - در مسير هماهنگى روح ما باشد ، روح ما پرواز كوچكى با روح حسينى بكند ، ذره‌اى از همت او ، ذره‌اى از غيرت او ، ذره‌اى از حريّت او ، ذره‌اى از ايمان او ، ذره‌اى از تقواى او ، ذره‌اى از توحيد او در ما بتابد و چنين اشكى از چشم ما جارى شود ، آن اشك هرچه دلتان بخواهد قيمت دارد . اگر گفتند به اندازهء يك بال مگسش هم يك دنيا ارزش دارد ، باور كنيد . اما نه اشكى كه براى نفله شدن حسين باشد ، بلكه اشكى كه براى عظمت حسين باشد ، براى شخصيت حسين باشد . اشكى كه نشانه‌اى از هماهنگى كردن و پيروى كردن از حسين بن على باشد ، بله يك بال مگسش هم يك دنيا ارزش دارد . خواستند كه هميشه مردم اين مكتب عملى را ببينند . اولًا ببينند خاندان پيغمبر دليل بر صدق و گواه\r\n\r\n\r\n\r\n\r\n","description":"","footnote":"\r\n( 1 ) . نفايس الاخبار ، ص 21 ، به نقل از ابن شهرآشوب .\r\n","page_name":" 112 ","page_number":112},
  {"content":"\r\n\r\nخود پيغمبر هستند . اگر گفتند فلان مسلمان در جنگى كه مثلًا در روم يا ايران كرد آن مقدار شهامت و ايمان نشان داد ، آن قدر دليل بر حقانيت پيغمبر نيست كه بگويند فرزند پيغمبر چنين كرد ؛ چون مىگويند هميشه خاندان يك نفر ، از هركس ديگر سوء ظن و بدگمانىاش به او بيشتر است . ولى وقتى كه خاندان پيغمبر را مىبينيم كه در نهايت صفا و ايمان هستند ، بهترين گواه بر صدق اين پيغمبر است . هيچ كس مانند على عليه السلام با پيغمبر نبوده است ، با پيغمبر بزرگ شده است ، و هيچ كس هم مانند على مؤمن به اين پيغمبر و فدايى اين پيغمبر نيست . اين خودش ادلّ دليل بر صدق اين پيغمبر است . حسين فرزند اين پيغمبر است . وقتى كه ايمان خودش را به تعليمات او نشان مىدهد پيغمبر جلوه مىكند و پيغمبر در عالم متجلى مىشود . [ مردم مىگويند 
  ] ببينيد [ اين پيغمبر 
  ] چقدر راستگوست كه فرزندش وقتى سر دوراهى قرار مىگيرد : در يك طرف مال و ثروت هست ، وعده هست ، هزار جور خوشى هست ، همه گونه وعده‌ها به او مىدهند ، ولى در آنجا حقيقت و دين از ميان رفته است ، مظلومها زياد هستند ، ثروتهاى ملتها همه در اختيار يك افراد خاصى قرار گرفته است ؛ آن طرف ديگر را نگاه مىكنند ، در آنجا كشته شدن هست ، شهيد شدن جوانان هست ، اسير شدن زن و فرزند هست ، تشنگى هست ، تير و شمشير هست ، ولى حق زنده شد ، حقيقت زنده شد ، عدالت زنده شد ، اسلام زنده شد ؛ مىبينند فرزند پيغمبر اين راه را در پيش مىگيرد . از اينجا مىفهمند اين پيغمبر چقدر راستگو بود ! .\r\nآن چيزهايى كه بشر هميشه به زبان مىآورَد ولى در عمل كمتر ديده مىشود ، در وجود حسين ديده مىشود ؛ چطور ؟ روح بشر اين مقدار شكست‌ناپذير باشد ؟\r\nسبحان اللَّه ! بشر به كجا مىرسد ، روح بشر چقدر شكست‌ناپذير مىشود كه بدنش قطعه‌قطعه مىشود ، جوانانش جلوى چشمش قلم قلم مىشوند ، در منتها درجه تشنه مىشود كه حتى به آسمان كه نگاه مىكند به نظرش تيره و تار است . خاندانش را مىبيند كه الآن دارند اسير مىشوند . هرچه دارد از دست داده است ، ولى يك چيز براى او باقى مانده و آن روحش است . روحش هرگز شكست نمىخورد ، يك ذره شكست نمىخورد . شما يك چنين صحنهء نمايشى از فضائل انسانيت ، در غير كربلا سراغ داريد كه آن وقت بگوييم به جاى كربلا از آن حادثه ياد كنيد ؟ .\r\nپس چنين حادثه‌اى را بايد زنده نگه داشت . حادثه‌اى كه يك جمعيت هفتاد و دو نفرى ، از نظر روحى يك جمعيت سى هزار نفرى را شكست دادند . چطور شكست\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدادند ؟ اولًا با اينكه اينها در اقليت بودند و كشته شدنشان قطعى بود ، يك نفر از اينها به دشمن ملحق نشد ، اما از آن سى هزار نفر به اينها ملحق شدند ، يكى از سردارانشان حر بن يزيد رياحى و سى نفر ديگر . اين ، دليل بر اين است كه از نظر روحى اينها برده‌اند و آنها باخته‌اند . عمر سعد در كربلا كارهايى كرده است كه دليل بر شكست روحى خودش است . تاريخ را بخوانيد . چرا در كربلا اينها از جنگ تن به تن پرهيز داشتند ؟\r\nاول حاضر شدند . طبق معمولى كه در آن دوره‌ها بوده است ، قبل از اينكه به اصطلاح جنگ مقلوبه بشود و يا تيراندازى بشود ، مثل اينكه يك نوع زورآزمايى بوده است ، يك نفر از اين طرف مىرود ، يك نفر از آن طرف مىآيد . چند نفر كه آمدند با اصحاب حسين مبارزه كردند ، اين قدر به اينها نيروى روحى دادند كه عمر سعد دستور داد جنگ تن به تن ديگر موقوف !\r\n\r\nقدرت روحى أبا عبد اللَّه عليه السلام\r\nمخصوصاً خود أبا عبد اللَّه كه به ميدان آمد در چه وقتى آمد ؟ فكر كنيد ، عصر روز عاشوراست ، چون تا ظهر شد هنوز عده‌اى از اصحاب بودند كه نماز هم خواندند . از صبح تا عصر تلاش كرده است ، چه تلاشهايى ! بدن هر يك از اصحابش را غالباً خودش آورده در خيمهء شهدا گذاشته است . بدن يارانش را خودش آورده است ، به بالين يارانش خودش آمده است ، اهل بيتش را خودش تسلّى داده است . اين قدر تلاش كرده كه خدا مىداند ! گذشته از آن داغهايى كه ديده است . آخرين كسى كه به ميدان مىآيد خودش است . خيال كردند كه ديگر در يك چنين شرايطى مىتوانند با حسين مبارزه كنند . هر كسى كه جلو آمد لحظه‌اى مهلتش نداد كه فرياد عمر سعد بلند شد ، گفت خدا مرگتان بدهد ، مادرهايتان به عزايتان بنشينند ، به مبارزهء چه كسى رفته‌ايد ؟ ! « هذَا ابْنُ قَتّالِ الْعَرَبِ » « 1 » اين ، پسر كشندهء عرب است ، پسر على بن ابى طالب است « وَ اللَّهِ لَنَفْسُ ابيهِ بَيْنَ جَنْبَيْهِ » « 2 » به خدا روح پدرش على در كالبد اين است ، به جنگ اين نرويد . اين علامت شكست بود يا نه ؟ سى هزار نفر از جنگ تن به تن كردن با يك مردِ تنهاى غريبِ آن همه مصيبت‌ديده ، آن همه زحمت كشيده و آن همه تلاش كردهء تشنهء گرسنه\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 50 .\r\n( 2 ) . همان ، ج 44 / ص 390 ، با اندكى اختلاف .\r\n","page_name":" 114 ","page_number":114},
  {"content":"\r\n\r\nعقب‌نشينى مىكنند .\r\nنه تنها در مقابل شمشير ابا عبد الله شكست خوردند ، در مقابل منطقش هم شكست خوردند . ابا عبد الله در روز عاشورا قبل از شروع جنگ دو سه بار خطابه انشاء كرد .\r\nواقعاً خود آن خطابه‌ها عجيب است . كسانى كه اهل سخن هستند مىدانند ممكن نيست در حال عادى انسان بتواند سخنى بگويد كه تا حد اعلى اوج بگيرد . بايد روح بشر به اهتزاز بيايد . مخصوصاً اگر سخن از نوع مرثيه باشد بايد دل آدم خيلى سوخته باشد تا يك مرثيهء خوب بگويد . اگر بخواهد غزل بگويد بايد سخت دچار احساسات عشقى باشد تا غزل خوبى بگويد . اگر بخواهد حماسه بگويد ، بايد سخت احساسات حماسى داشته باشد تا يك سخن حماسه بگويد .\r\nوقتى آن خطبه‌هاى أبا عبد اللَّه را مىبينيم ، مخصوصاً مفصل ترين خطبه‌اش ، همان كه در روز عاشورا آمد از اسب پياده شد ، سوار شتر شد ، براى اينكه شتر بلندتر است ، مىخواست يك جاى مرتفعترى باشد تا صدايش بهتر به جمعيت برسد . فرمود : « تَبّاً لَكُمْ ايَّتُهَا الْجَماعَةُ وَ تَرَحاً حينَ اسْتَصْرَخْتُمونا والهِينَ فَاصْرَخْناكُمْ موجِفينَ . » « 1 » راستى نمونه‌اى از خطبه‌هاى على عليه السلام است . اگر خطبه‌هاى على را كنار بگذاريم ديگر خطبه‌اى به اين پرشورى در دنيا پيدا نمىشود . يك بار و دو بار و سه بار صحبت كرد ، عمر سعد بر لشكريان خودش ترسيد كه مبادا نطق حسين اينها را تحت تأثير قرار بدهد . نوبت ديگر كه أبا عبد اللَّه آمد صحبت كند ( ببينيد چقدر نامردى كردند ، چقدر روحشان شكست خورده بود ! ) دستور داد سروصدا كنيد ، دستتان را به دهانتان بزنيد كه كسى صداى حسين را نشنود . آيا اين علامت شكست نيست ؟ آيا اين علامت پيروزى حسين نيست ؟ آيا اين نبايد براى ما درس باشد كه يك بشر اگر با ايمان باشد ، اگر موحد باشد ، اگر به خدا پيوند داشته باشد ، اگر به آن دنيا ايمان داشته باشد ، اگر نفس مطمئنه باشد ، يكتنه سى هزار نفر را از نظر روحى شكست مىدهد ؛ آيا اين‌طور نيست ؟\r\nنمونهء اينها را شما ديگر كجا پيدا مىكنيد ؟ شما چه كسى را در دنيا پيدا مىكنيد كه در شرايطى مثل شرايط حسين بن على قرار بگيرد ، دو كلمه از آن خطابهء حسين بن على را بتواند بخواند ؟ دو كلمه از آن خطابهء زينب ( سلام اللَّه عليها ) آن زينب داغ‌ديده را در دم دروازهء كوفه بخواند ؟ اينها درس است . گفته‌اند اين عزا را احيا كنيد و زنده نگه\r\n\r\n\r\n\r\n\r\n","description":"","footnote":"\r\n( 1 ) . اللهوف ، ص 41 .\r\n","page_name":" 115 ","page_number":115},
  {"content":"\r\n\r\nداريد كه اين نكته‌ها را بفهميد و دريابيد ، براى اينكه عظمت حسين را درك كنيد ، براى اينكه اشكى اگر مىريزيد ، از روى معرفت باشد . معرفت حسين شما را بالا مىبرد ، شما را انسان مىكند ، شما را آزاد مرد مىكند ، شما را اهل حق و حقيقت مىكند ، اهل عدالت مىكند ، يك مسلمان واقعى مىكند . مكتب حسين ، مكتب انسانسازى است نه مكتب گنهكارسازى . حسين سنگر عمل صالح است نه سنگر گناهكارى .\r\nپس اين است فلسفهء اين كه گفته‌اند عزاى حسين بن على را زنده نگه داريد . ببينيد چه مصيبتى براى حسين بن على پيش نيامد ، چه سختى پيش نيامد ، چه بلا و گرفتارى پيش نيامد ؟ ببينيد در مقابل همهء اينها آيا حسين بن على سرفراز بيرون آمد يا نه ؟ پس شما هم يك ذره شيعهء او باشيد ، يك ذره پيرو او باشيد . توحيد را ببينيد ! ايمان به معاد و آخرت را ببينيد ! در صبح روز عاشورا جمله‌اى گفت كه در آن وقت شايد انسان باور نكند كه اين جمله چقدر از روى حقيقت گفته شده است . نوشته‌اند همين كه نماز صبح را با اصحاب خودش خواند ، رو به اصحاب خودش كرد و فرمود : اصحاب من ! آماده باشيد . مردن جز يك پلى نيست كه شما را از دنيايى به دنياى ديگر عبور مىدهد ، از يك دنياى بسيار سخت به يك دنياى بسيار عالى و شريف و لطيف . اين سخنش بود ، اما عملش را ببينيد . اين را كه حسين بن على نگفته است ، ديگران گفته‌اند ، حضار گفته‌اند ، كسانى كه وقايع‌نگار بوده‌اند گفته‌اند . حتى حميد بن مسلم كه وقايع‌نگار عمر سعد است اين قضيه را گفته است . مىگويد من تعجب مىكنم از حسين بن على كه هر چه شهادتش نزديكتر و كار بر او سخت‌تر مىشد چهره‌اش برافروخته‌تر مىشد . مثل آدمى كه به وصل دارد نزديك مىشود . كأنه خوش‌حالتر مىشود . حتى يك جمله‌اى دارد ، مىگويد آن لحظات آخر كه من به سراغ حسين بن على عليه السلام رفتم ، وقتى رسيدم كه آن لعين ازل و ابد سر مقدسش را از بدن جدا كرده بود . چشمم كه افتاد ، آن بشاشت و روشنى چهره‌اش آنچنان مرا گرفت كه كشته شدنش را فراموش كردم : « لَقَدْ شَغَلَنى نورُ وَجْهِهِ عَنِ الْفِكْرَةِ فى قَتْلِهِ » « 1 » . آيا شما براى اين نمونه پيدا مىكنيد ؟ اگر نمونه پيدا كرديد ، بعد به جاى عزاى حسينى عزاى او را مىگيريم ، به جاى ياد حسين از او ياد مىكنيم .\r\nنوشته‌اند أبا عبد اللَّه در حملات خودش نقطه‌اى را در ميدان مركز قرار داده بود .\r\n\r\n\r\n\r\n\r\n","description":"","footnote":"\r\n( 1 ) . همان ، ص 53 ، با اندكى اختلاف .\r\n","page_name":" 116 ","page_number":116},
  {"content":"\r\n\r\nمركز حملاتش آنجا بود . مخصوصاً نقطه‌اى را امام انتخاب كرده بود كه نزديك خيام حرم باشد و از خيام حرم خيلى دور نباشد ، به دو منظور . يك منظور اين كه مىدانست كه اينها چقدر نامرد و غير انسانند . اينها همين مقدار حميّت ندارند كه لااقل بگويند كه ما با حسين طرف هستيم ، پس متعرض خيمه‌ها نشويم . مىخواست تا جان در بدن دارد ، تا اين رگ گردنش مىجنبد ، كسى متعرض خيام حرمش نشود . حمله مىكرد ، از جلو او فرار مىكردند ، ولى زياد تعقيب نمىكرد ؛ برمىگشت مبادا خيام حرمش مورد تعرض قرار بگيرد . ديگر اينكه مىخواست تا زنده است اهل بيتش بدانند كه او زنده است . نقطه‌اى را مركز قرار داده بود كه صداى حضرت مىرسيد . وقتى كه بر مىگشت ، در آن نقطه مىايستاد ، فرياد مىكرد : « لا حَوْلَ وَ لا قُوَّةَ الّا بِاللَّهِ الْعَلِىِّ الْعَظيمِ » . وقتى كه اين فرياد حسين بلند مىشد اهل بيت سكونت خاطرى پيدا مىكردند ، مىگفتند آقا هنوز زنده است . امام به اهل بيت فرموده بود تا من زنده هستم هرگز از خيمه‌ها بيرون نياييد .\r\nاين حرفها را باور نكنيد كه اينها دم به دم بيرون مىدويدند ، ابداً ! دستور آقا بود كه تا من زنده هستم در خيمه‌ها باشيد ، حرف سستى از دهان شما بيرون نيايد كه اجر شما ضايع مىشود . مطمئن باشيد عاقبت شما خير است ، نجات پيدا مىكنيد و خداوند دشمنان شما را عذاب خواهد كرد ، به زودى هم عذاب خواهد كرد . اينها را به آنها فرموده بود . آنها اجازه نداشتند و بيرون هم نمىآمدند . غيرت حسين بن على اجازه نمىداد . غيرت و عفّت خود آنها اجازه نمىداد كه بيرون بيايند ، بيرون هم نمىآمدند .\r\nصداى آقا را كه مىشنيدند : « لا حَوْلَ وَ لا قُوَّةَ الّا بِاللَّهِ الْعَلِىِّ الْعَظيمِ » يك اطمينان خاطرى پيدا مىكردند . چون آقا وداع كرده بودند و يك بار يا دو بار ديگر هم بعد از وداع آمده بودند و خبر گرفته بودند ، اين بود كه اهل بيت امام هنوز انتظار آمدن امام را داشتند .\r\nاسبهاى عربى براى ميدان جنگ تربيت مىشدند . اسب حيوان تربيت‌پذيرى است .\r\nاينها وقتى كه صاحبشان كشته مىشد عكس العملهاى خاصى از خودشان نشان مىدادند .\r\nاهل بيت أبا عبد اللَّه در داخل خيمه هستند ، همين‌طور منتظر ببينند كى صداى آقا را مىشنوند يا شايد يك بار ديگر جمال آقا را زيارت مىكنند كه يك وقت صداى همهمهء اسب أبا عبد اللَّه بلند شد . آمدند درِ خيمه . خيال كردند آقا آمده‌اند . يك وقت ديدند اين اسب آمده است ولى در حالى كه زين او واژگون است . اينجاست كه اولاد أبا عبد اللَّه ، خاندان أبا عبد اللَّه فرياد و احسينا و وا محمّدا را بلند كردند . دور اين اسب را\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nگرفتند . نوحه‌سرايى طبيعت بشر است . انسان وقتى مىخواهد درد دل خودش را بگويد به صورت نوحه‌سرايى مىگويد ؛ آسمان را مخاطب قرار مىدهد ، زمين را مخاطب قرار مىدهد ، درختى را مخاطب قرار مىدهد ، خودش را مخاطب قرار مىدهد ، انسان ديگرى را مخاطب قرار مىدهد ، حيوانى را مخاطب قرار مىدهد . هر يك از افراد خاندان أبا عبد اللَّه به نحوى نوحه‌سرايى را آغاز كردند . آقا به آنها فرموده بود تا من زنده هستم حق گريه كردن هم نداريد . من كه از دنيا رفتم البته نوحه‌سرايى كنيد .\r\nگريه است ، انسان وقتى غصه دارد بايد گريه كند تا عقدهء دلش خالى شود . اجازهء گريه كردن را بعد از اين جريان يافته بودند . در همان حال شروع كردند به گريستن .\r\nنوشته‌اند حسين بن على عليه السلام دختركى دارد كه خيلى هم اين دختر را دوست مىداشت ؛ سُكَينه خاتون كه بعد هم يك زن اديبهء عالمه‌اى شد و زنى بود كه همهء علما و ادبا براى او اهميت و احترام قائل بودند . ابا عبد الله خيلى اين طفل را دوست مىداشت .\r\nاو هم به آقا فوق العاده علاقه‌مند بود . نوشته‌اند اين بچه به صورت نوحه‌سرايى جمله‌هايى گفت كه دلهاى همه را كباب كرد . به حالت نوحه‌سرايى اين اسب را مخاطب قرار داده است ، مىگويد : « يا جَوادَ ابى هَلْ سُقِىَ ابى امْ قُتِلَ عَطْشاناً ؟ » اى اسب پدرم ، پدر من وقتى كه رفت تشنه بود ، آيا پدر من را سيراب كردند يا با لب تشنه شهيد كردند ؟ اين در چه وقت بود ؟ وقتى است كه ديگر أبا عبد اللّه از روى اسب به روى زمين افتاده است . اين جنگ با يك تير شروع شد و با يك تير خاتمه پيدا كرد . پيش از ظهر عاشورا كه شد ، بعد از آن اتمام حجتهاى امام ، عمر سعد كسى بود كه تيرى به كمان كرد و فرستاد به « 1 » . . . .\r\n\r\n\r\n\r\n\r\n","description":"","footnote":"\r\n( 1 ) . [ چند ثانيه‌اى نوار افتادگى دارد . 
  ]\r\n","page_name":" 118 ","page_number":118},
  {"content":"\r\n\r\n\r\nوظيفهء ما در برابر تحريفها\r\nدر جلسات گذشته كه در اطراف « تحريفات در واقعهء تاريخى عاشورا » بحث كردم ، بحث خودم را در چهار قسمت قرار دادم : قسمت اول در معنى تحريف و انواع تحريف به طور كلى . قسمت دوم در بيان تحريفاتى كه در خصوص واقعهء تاريخى عاشورا صورت گرفته است و نمونه‌هايى از آن تحريفات . بخش سوم ، عوامل تحريف ، موجبات و اسبابى كه منجر به تحريف مىشوند به طور عموم و عاملهاى خاصى كه در اين حادثهء تاريخى دخالت كرده‌اند . بخش چهارم ، راجع به وظيفهء ما مردم در برابر اين تحريفها ، هم وظيفهء علماى امت و هم وظيفهء تودهء مردم .\r\nاز اين چهار بخش ، سه بخش اول را قبلًا صحبت كرديم . ولى بخش چهارم باقى ماند كه امشب به فضل الهى شايد موفق بشويم آنچه كه لازم است در بارهء اين مطلب صحبت كنيم .\r\nبه طور قطع و يقين ، همين طورى كه عرض كردم ، تحريفاتى در اين حادثهء بسيار بزرگ تاريخى تدريجاً در طول زمان پيدا شده است و بدون شك در اينجا وظيفه‌اى هست كه بايد با اين تحريفها مبارزه كرد . بلكه به تعبير بهتر ، اگر بخواهيم از خودمان ستايش كنيم و تعبير احترام‌آميزى دربارهء خودمان به كار ببريم ، بايد بگوييم كه ما اين نسل در اين زمينه رسالتى داريم براى مبارزه با اين تحريفات . ولى قبل از آنكه اين\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nوظيفه و رسالت را ، چه براى علماى امت و به تعبير ديگر خواص و چه براى تودهء مردم و به تعبير ديگر عوام ، عرض بكنم ، دو مطلب ديگر را مقدمتاً عرض مىكنم : يكى اينكه نگاهى به گذشته بكنيم ، ببينيم مسئول اين تحريفات چه كسانى هستند ؟ آيا خواص و علما مسئول اين تحريفات‌اند يا توده و عوام الناس ؟ امروز وظيفه چيست و وظيفهء كيست يك مطلب است ، در گذشته مقصر و مسئول كيست مطلب ديگرى است .\r\nمعمولًا در اين گونه قضايا علما تقصير را به گردن عوام مىاندازند و عوام به گردن علما .\r\nعلما معمولًا مىگويند تقصير اين عوام الناس است ، تقصير جهالت اين مردم است ، از بس كه اين مردم جاهل و نادانند و از بس كه اين مردم نالايق و ناشايسته هستند ! اينها سزاوار همين مهملات‌اند ، شايستهء حقايق نيستند .\r\nداستانى است ، من از مرحوم آية اللَّه صدر ( اعلى اللَّه مقامه ) شنيدم ، كه تاج نيشابورى حرفهاى مفت در منبر مىگفت . كسى به او اعتراض كرد كه اينها چيست ؟ ! اين همه اجتماع مىشود چرا دو كلمه حرف حسابى نمىزنى ؟ گفت مردم لايق نيستند . بعد هم با يك دليلى به اصطلاح ثابت كرد . ولى مردم عوام هم يعنى تودهء مردم هم منطقى در برابر خواص دارند و اين منطق را اغلب به كار مىبرند ؛ مىگويند ماهى از سر گَنده گردد نى ز دُم ؛ علما به منزلهء سر ماهى هستند و ما دُم ماهى .\r\n\r\nهم خواص مسئولند و هم عوام\r\nولى حقيقت اين است كه در اين تقصير هم خواص مسئول هستند و هم عوام ، هر دو . راجع به مسئول بودن و مقصر بودن خواص و علما شايد چندان احتياجى به توضيح نباشد ، بعد ضمن بيان وظيفهء علما خواهم گفت ، ولى اين را بدانيد كه عامهء مردم و تودهء مردم هم در اين مسائل شريك‌اند ، به همان اندازه و شايد احياناً بيشتر . بلكه در اين‌طور مسائل ، اين تودهء مردم هستند كه حقايق كُشى مىكنند و خرافات را اشاعه مىدهند .\r\nحديث معروفى است و علما براى آن اعتبار قائل شده‌اند . شخصى از امام صادق عليه السلام دربارهء آيهء شريفهء :  « وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ »  « 1 » كه خدا از عوام يهود در آنجا انتقاد مىكند ( با اينكه خدا اين عوام را بىسواد ، امّى و درس ناخوانده معرفى\r\n\r\n\r\n\r\n\r\n","description":"","footnote":"\r\n( 1 ) . بقره / 78 .\r\n","page_name":" 120 ","page_number":120},
  {"content":"\r\n\r\nمىكند ، در عين حال از همين عوام در قرآن انتقاد مىكند و اينها را مسئول مىشناسد ) سؤال مىكند علماى يهود مسئول بودند درست ، عوام ديگر چه مسئوليتى دارند ؟ اينها ديگر عوام بودنشان عذرشان است . حديث مفصل است . امام فرمود : خير ، اين‌طور نيست ؛ بله ، يك مسائلى هست كه احتياج به درس خواندن دارد ، فقط درس‌خوانده‌ها آنها را درك مىكنند ، درس ناخوانده‌ها درك نمىكنند . در اينجا مىتوان گفت كه عوام مسئول نيستند چون درس خوانده نيستند ، گواينكه گاهى عوام مسئوليتشان اين است كه چرا درس نمىخوانند . آن هم خودش يك منطقى است .\r\nاحياناً اگر عوام مسئوليت نداشته باشند ، در مسائلى است كه احتياج به تحصيل و درس و كتاب و معلم دارد . اين شخص ، معلم نديده ، مدرسه نديده ، كتاب نخوانده است ، چرا مسئول باشد ؟ فرمود اما بعضى از مسائل است كه بشر به فطرت سليم آن را درك مىكند . اين ديگر مدرسه و كتاب و معلم نمىخواهد ، ديپلم داشتن - به تعبير من - نمىخواهد ، سلامت عقل كافى است . بعد امام مثال زد ، فرمود اينكه يك عالمى مردم را به زهد و تقوا دعوت كند ولى همان كه مردم را به زهد و تقوا دعوت مىكند خودش بر خلاف زهد و تقوا عمل كند ، توبه فرما باشد اما توبه فرمايان خود توبه كمتر كنند ، و مردم عوام هم اينها را ببينند كه مىگويند و بر ضد گفتهء خودشان عمل مىكنند ، آيا اين آدم بايد درس خوانده و معلم ديده باشد و كلاس طى كرده باشد تا بفهمد كه يك چنين آدمى لايق پيروى نيست ؟ عوام يهود اينها را به چشم خودشان مىديدند و به عقل خودشان درك مىكردند ، « وَ اضْطُرّوا بِمَعارِفِ قُلوبِهِمْ » با يك معرفت فكرى اين را درك مىكردند كه از چنين كسانى نبايد پيروى كرد ، مع ذلك پيروى مىكردند ، پس مسئولند .\r\nپس يك سلسله مسائل است كه احتياج به درس خواندن ندارد ، هر گونه درسى .\r\nبه قول معروف خط سياه و سفيد خواندن نمىخواهد ، عربى دانستن نمىخواهد ، فارسى دانستن هم نمىخواهد ، صرف و نحو نمىخواهد ، فقه و اصول نمىخواهد ، منطق و فلسفه نمىخواهد ، فطرت سليم مىخواهد و فطرت سليم را هم همه دارند ، فطرتشان درك مىكند . در آن گونه مسائل شما چه مىگوييد ؟ پيغمبر اكرم جمله‌اى دارد كه از پخته ترين جمله‌هاست ، چون از فطرى ترين جمله‌هاست . فرمود : « انَّمَا الْاعْمالُ بِالنِّيّاتِ وَ انَّما لِكُلِّ امْرِئٍ ما نَوى » « 1 » عمل بستگى به قصد و نيت دارد . اگر شما كارى\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 70 / ص 225 .\r\n","page_name":" 121 ","page_number":121},
  {"content":"\r\n\r\nرا انجام دهيد ، چه خوب و چه بد ، اما قصد نداشته‌ايد و بدون قصد آن كار از شما صادر شده است ، اگر بد است مسئول نيستيد ، اگر خوب است پاداش نداريد . اين يك مطلب خيلى واضحى است و هر كسى مىفهمد . حال اگر كسى آمد و مثلًا خوابى را نقل كرد ، داستانى را نقل كرد ، گفت فلان كس در يك جريان اضطرارى ، در يك عالم بىخبرى ، در يك كارى كه كوچكترين قصدى نداشته است بلكه قصد خلاف داشته است ، در عين حال همين كار بدون قصد ، او را به اعلى علّيّين بالا برد ، تمام گناهانش را محو كرد ، آيا ما بايد قبول كنيم ؟ بايد كتاب خوانده باشيم ، عربى دانسته باشيم ، سياه و سفيد خوانده باشيم كه [ بدانيم 
  ] گناهان انسان را فقط يك توبه و يك بازگشت به حق پاك مىكند ،  « إِنَّ الْحَسَناتِ يُذْهِبْنَ السَّيِّئاتِ »  « 1 » كار نيك است كه اثر كار بد را مىبرد ، اما كار بدون اختيار نه ؟ .\r\nولى ما از همين فطرت خدادادى خودمان هرگز استفاده نمىكنيم . يكى مىآيد مىگويد يك دزدى بود ( در كتابها هم نوشته‌اند ) راه را بر مردم مىبست ، چقدر مال مردم را چاپيده بود ، چقدر آدمها را كشته بود ، چقدر زنها را بيوه كرده بود ، چقدر بچه‌ها را يتيم كرده بود ! يك بار اطلاع پيدا كرد كه قافله‌اى از زوار مىخواهند بروند كربلا .\r\nآمد سر گردنه‌اى كمين كرد كه آنها كى از آنجا عبور مىكنند ، براى اينكه راه را بر زوّار امام حسين ببندد ، مالشان را بگيرد ، عند اللزوم آنها را بكشد ، جنايت كند . منتظر بود . تا قافله برسد ، دو سه ساعت وقت بود . كنار راه خوابش برد . قافله آمد و رد شد ، او بيدار نشد . ولى در همين حال صحنهء قيامت را خواب ديد ؛ ديد او را كشان‌كشان به جهنم مىبرند . چرا به جهنم مىبرند ؟ حسابش روشن است . كوچكترين عمل صالح در نامهء عمل او نيست ، هرچه هست گناه و جنايت است . بردند و بردند تا لبهء پرتگاه جهنم ، ولى جهنم او را نپذيرفت ؛ گفت نه ، اين را من نمىپذيرم . نپذيرفت و برگشت . آخر ، قضيه اينطور كشف شد كه اين مرد چون در كنار راهى خوابيده است كه در آنجا قافلهء زوار مىرفتند و گرد زوار بر لباس او نشسته است ، بدون اينكه خودش قصدى داشته باشد ، بلكه قصد كشتن اين زوار را داشته است و قصد بردن مال اينها را داشته است ، و علىرغم گفتهء پيغمبر كه « انَّمَا الْاعْمالُ بِالنِّيّاتِ » و « لِكُلِّ امْرِئٍ ما نَوى » ، اين عمل بدون اختيار تمام گناهانش را محو كرد :\r\n\r\n\r\n\r\n\r\n","description":"","footnote":"\r\n( 1 ) . هود / 114 .\r\n","page_name":" 122 ","page_number":122},
  {"content":"\r\n\r\n فَانَّ النّارَ لَيْسَ تَمُسُّ جِسْماً * عَلَيْهِ غُبارُ زُوّارِ الْحُسَيْنِ \r\nاز جنبهء شعرى خيلى خوب است ، اما از جنبه مكتب امام حسين متأسفانه نه . حالا اين ديگر درس خواندن مىخواهد كه مردم عوام بگويند ما كه خط سياه و سفيد نخوانده‌ايم كه بفهميم ، ما چه مىفهميم ، ما اين حرفها را قبول مىكنيم . مىگوييم : اينها از بديهيات عقل است ، از فطريات بشر است . پس خيال نكنيد كه اگر شما پذيرفتيد ، مسئول نيستيد .\r\n\r\nخطر تحريف\r\nمطلب دومى كه قبل از بيان اين رسالت و وظيفه مىخواهم عرض بكنم ، خطراتى است كه در اين تحريفات وجود دارد . مىخواهم يك شرح مختصرى راجع به خطر تحريف بحث كرده باشم . بسيار خوب ، تحريف در دنيا واقع مىشود . انواع تحريفها ما در واقعهء تاريخى عاشورا به دست آورديم . عوامل تحريف را هم شناختيم . حالا كسى بگويد تحريف بشود ، مگر چه عيبى دارد ، چه ضررى دارد ، چه خطرى دارد ؟ خطر تحريف فوق العاده زياد است . تحريف ضربت غير مستقيم است كه از ضربت مستقيم كارىتر است . اگر كتابى تحريف بشود ، چه تحريف لفظى و چه تحريف معنوى ، اگر كتاب هدايت باشد تبديل به كتاب ضلالت مىشود ، اگر كتاب سعادت باشد تبديل به كتاب شقاوت مىشود . اگر كتابى باشد كه انسان را رو به بالا مىبرد ، در اثر تحريف رو به پايين مىآورد . اساساً به كلى آن حقيقت را عوض مىكند ؛ نه تنها بدون خاصيت مىكند ، بلكه اثر معكوس مىبخشد .\r\nهر چيزى آفتى متناسب با خودش دارد . اين كه هر چيزى آفتى دارد ، تعبير من نيست ، تعبير پيغمبر اكرم است . مىفرمايد : « آفَةُ الدّينِ ثَلاثَةٌ : فَقيهٌ فاجِرٌ ، امامٌ جائِرٌ ، مُجْتَهِدٌ جاهِلٌ » « 1 » ، سه چيز آفت دين است : اول دانشمند بد عمل ، فاسق و فاجر . دوم زعيم و پيشواى ستمكار . سوم مقدس نادان . اينها را پيغمبر اكرم به عنوان آفتهاى دين مىشمارد . همين طورى كه شما مىگوييد جمادات مثلًا آهن آفتى دارد ، نباتات ، آفات دارند ، كرم خاردار آفت فلان گياه است ، سن و ملخ آفت است براى نباتات ، حيوانات آفتهاى مخصوص به خود دارند ، بدن انسانها آفتهاى مخصوص به خود دارد ؛ دين ،\r\n\r\n\r\n\r\n\r\n","description":"","footnote":"\r\n( 1 ) . جامع الصغير ، ج 1 / ص 4 .\r\n","page_name":" 123 ","page_number":123},
  {"content":"\r\n\r\nآيين ، مسلك ، آفت مخصوص به خود دارد : « تحريف » كه به وسيلهء دو صنف از آن سه صنفى كه پيغمبر اكرم فرمود ايجاد مىشود ، يكى فقيه فاجر ، عالم بدعمل فاسق ، و ديگرى مقدس نادان . تحريف آفت دين است ، دين را مىخورد . دين را كه كرم خاردار نمىتواند از ميان ببرد ، دين را كه سن و ملخ از ميان نمىبرد . دين را تحريف از ميان مىبرد ، چون موضوع را عوض مىكند ، مردم به نام حقيقت آن را مىپذيرند اما نتيجهء معكوس مىگيرند .\r\nشما ببينيد على عليه السلام ، شخصيتى به اين عظمت ، در نظر بعضى از ما مردم يك شخصيت تحريف‌شدهء عجيبى است . بعضى از مردم على را فقط و فقط به پهلوانى مىشناسند و بس . و گاهى من نمىدانم به وسيلهء چه اشخاصى - حتماً به وسيلهء اشخاص بسيار مغرضى - يك عكسهايى از على عليه السلام منتشر مىشود ، يك شمشيرى كه مثل زبان مار دو تا زبانه دارد ، بازوهايى ، قيافه‌اى كه انسان نمىفهمد آخر اينها از كجا [ گرفته شده است ؟ 
  ] اولًا عكس و مجسمهء على عليه السلام و پيغمبر صلى الله عليه و آله قطعاً در دنيا نبوده است . مىآيند مىگويند در فلان موزه‌اى كه در پاريس است پيدا شد . اولًا چون اسلام جلو اينها را گرفته بود براى اينكه مبارزه با انسان‌پرستى كرده باشد ، خود مسلمانها چنين كارى نكردند . اين دنياى اروپايى كه شما امروز مىبينيد اين‌طور در تمدن ترقى كرده‌اند ، آن زمانها از وحشى ترين ملتهاى دنيا بودند . عكس على كجا بود كه كسى بردارد ، نقاشى على كجا بود كه كسى بردارد ؟ يك قيافه‌هاى عجيب ، كه انسان هيچ باور نمىكند اين همان على عابد است ، اين همان على است كه شبها از خوف خدا مىگريسته است ؛ چون سيماى يك عابد ، سيماى يك متهجد ، سيماى يك كسى كه شبها استغفار مىكرده است ، سيماى يك حكيم ، سيماى يك قاضى ، سيماى يك اديب يك جور ديگر است . هر يك از بزرگان دين را كه ما در نظر بگيريم سيما و چهره‌اى كه براى آنها ترسيم مىكنند غير از آن چيزى است كه بوده است .\r\n\r\nتحريف مخصوص ما ايرانيها\r\nيك چيزى كه مخصوص ما ايرانيهاست من عرض مىكنم [ و آن اين است كه مىگوييم 
  ] « امام زين العابدين بيمار » . شما در غير زبان فارسى در جاى ديگر اين كلمهء « بيمار » را دنبال اسم امام زين العابدين نمىبينيد . مثلًا در زبان عربى . ايشان القاب زيادى دارند . « السّجاد » يكى از القابشان است ، « ذو الثَّفَنات » يكى از القابشان است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nشما ببينيد يك كتاب در دنيا پيدا مىكنيد كه يك لقبى به زبان عربى به امام داده باشند كه مفهوم بيمار را برساند ؟ من نمىدانم چطور شده كه ما فارسى زبانها اين لقب را به امام داده‌ايم ؟ ! البته علتش معلوم است . امام زين العابدين تنها در ايام حادثهء عاشورا - بگويم من الاتفاق ، بگويم تقدير الهى بود براى اينكه امام زنده بماند و نسل امام حسين از اين طريق محفوظ بماند - بيمار بودند و همان بيمارى ايّام عاشورا سبب نجات ايشان شد . چند بار تصميم گرفتند امام را بكشند ، چون بيمارى ايشان در آن وقت شديد بود ، گفتند : « انَّهُ لِما بِهِ » « 1 » يعنى اين كه دارد مىميرد ، چرا ديگر او را بكشيم ؟ كيست در دنيا كه در عمرش بيمار نشود ؟ هر كسى در عمرش يك بار ، دو بار بيمار مىشود . ديگر در غير اين چند روز شما ببينيد يك جا نوشته‌اند كه امام زين العابدين بيمار بود ؟ ولى ما امام زين العابدين را يك آدم بيمارِ مريضِ زردرنگِ تبِ لازمى [ تصور كرده‌ايم 
  ] كه هميشه عصا به دستش است و [ با 
  ] كمر خم دارد راه مىرود و آه مىكشد . آن وقت مىگوييم امام چهارم ما هم هست . همين دروغ و تحريف سبب شده است كه بسيارى از اشخاص آه بكشند ، ناله كنند ، خودشان را به موش‌مردگى بزنند و مردم از آنها احترام كنند ، بگويند ببين آقا را ! درست امام زين العابدين بيمار ! اين تحريف است . امام زين العابدين با امام حسين هيچ فرق نداشته است ، با امام باقر از نظر مزاج و بنيه هيچ فرق نداشت . امام چهل سال بعد از حادثهء كربلا زنده بود و مثل همه سالم بود . با امام صادق فرقى نداشته است . چرا ما بگوييم « امام زين العابدين بيمار » ؟ ! .\r\nخدا رحمت كند مرحوم آيتى ( رضوان اللّه عليه ) را كه يك گوهر گرانبهايى بود از دست ما رفت . اين مرد بزرگ در پنج شش سال پيش در انجمن ماهانهء دينى يك جلسه‌اى راجع به راه و رسم تبليغ بحث كرد كه در جلد دوم گفتار ماه چاپ شده است .\r\nدر آنجا ايشان همين موضوع را جزء مسائلش طرح كرد . البته مختصر طرح كرد و رد شد ، گفت همين چه حرفى است كه ما به امام زين العابدين نسبت بيمارى مىدهيم ؟\r\nيك لقب به امام داده‌ايم كه هركس بشنود خيال مىكند امام يك مردى بوده در تمام عمر بيمار . بعد يك قضيهء جالبى نقل كرد . گفت كه همين چندى پيش يكى از مجلات را مىخواندم كه در آن مجله نويسندهء مقاله‌اى از وضع دولت و كارمندان دولت انتقاد كرده بود . اين‌طور انتقاد كرده بود كه اغلب كارمندان دولت و متصديان امور يا افراد\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 61 .\r\n","page_name":" 125 ","page_number":125},
  {"content":"\r\n\r\nبىعرضه‌اى عرضه‌اى هستند يا افراد ناپاكى ؛ يا عرضه دارند و ناپاك‌اند و يا پاك‌اند و بىعرضه . عين عبارت را ايشان نقل كردند . نوشته بود كه اغلب متصديان امور يا شمرند يا امام زين العابدين بيمار ، و حال آنكه ما نيازمنديم به افرادى كه حضرت عباس باشند ، هم پاك باشند و هم كاربُر ؛ يعنى شمر كاربُر بود ولى ناپاك ، امام زين العابدين بيمار آدم پاكى بود ، متأسفانه كاربُر نبود ، عرضه و لياقتى نداشت ؛ حضرت عباس خوب بود كه هم پاك بود و هم كاربُر ! به همان آدم اگر بگوييد امامهايت را بشمار ، مىگويد امام چهارم من امام زين العابدين بيمار است . يك آدمى كه تو اعتقادت - العياذ باللَّه - دربارهء او اين است كه او يك آدم پاكى بود ولى كاربُر نبود و حضرت عباس كه مأموم بود و امام نبود از او بالاتر بود چون هم پاك بود و هم كاربُر ، پس چه امامى و چه پيشوايى ؟ ! ببينيد همين يك جريان كوچك چقدر انحراف به وجود مىآورد . ما ايرانيها يك مردم ضعيف‌پسندى هستيم . آه و ناله كردن در ميان ما سرقفلى دارد . هركس مىخواهد بگويد من آدم خوبى هستم ، خودش را شل مىكند ، رها مىكند ، آه مىكشد ، ناله مىكند . اين معلول همين دروغى است كه ما به امام زين العابدين نسبت داده‌ايم و ايشان را « امام زين العابدين بيمار » مىخوانيم . تا شخصى مىگويد آه ، مىگوييم درست مثل امام زين العابدين بيمار ! .\r\nمرحوم شمس ، واعظ تهرانى معروف گفته بود در مشهد يك شبى ما را به جايى دعوت كردند ، ما هم به خيال اينكه يك مهمانى معمولى است رفتيم . ديديم نه ، جمعيت خيلى زياد است . سفره آوردند . ديدم در جلو هر يك از ما يك بشقاب غذا گذاشته‌اند .\r\nمن هرچه كه نگاه كردم نفهميدم چيست ؟ چون اين قدر تيره بود كه از ماش تيره‌تر .\r\nدست گذاشتم ، ديدم هر جايش دست مىگذارم از بشقاب مىخواهد بيرون بيايد ؛ اين قدر سفت و محكم است . منتظر شديم كه چيز ديگر بياورند . ديدم نه ، جمعيت شروع كردند از همينها استفاده كردن . صاحب خانه را صدا كردم آمد . گفتم اينها چيست كه به حلق خلق اللَّه مىكنى ؟ گفت اى آقا ! شما هم از اين حرفها مىزنيد ؟ از شما قبيح است ، زشت است . چطور ؟ گفت اين آش امام زين العابدين بيمار است . گفتم اگر راست مىگويى كه آش امام زين العابدين بيمار است ، پس بيمارى ايشان در همهء عمر از همين آش بوده كه مىخورده‌اند ! اينهاست كه چهره‌هاى پاك و نورانى را مشوّه كرده است و مشوّه مىكند .\r\nاصلًا امامت به معنى نمونه و سرمشق بودن است ؛ يعنى فلسفهء وجود امام اين\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاست كه يك انسانِ ما فوق باشد ، يك انسان ما فوق انسانها باشد ، همين طورى كه پيغمبران « بَشَرٌ مِثْلُكُمْ يوحى الَيْهِ » « 1 » بودند تا مردم از اين مثلهاى اعلا پيروى و تبعيت كنند . اما وقتى كه چهرهء اين شخصيتها اين قدر مشوّه و خراب شد ، سيمايشان تغيير كرد ، اينها ديگر قابل پيروى و لايق پيروى نيستند و نمىشود از اينها پيروى كرد ؛ يعنى پيروى از اين شخصيتهاى خيالى به جاى اين كه نافع باشد نتيجهء معكوس مىبخشد .\r\nپس اجمالًا دانستيم كه خطر تحريف چقدر زياد است ، واقعاً خنثى مىكند . واقعاً تحريف ضربت غير مستقيم است ، خنجر از پشت زدن است . قبلًا هم اشاره كردم نسل يهوديها قهرمان تحريف در جهان‌اند . هيچ كس به اندازهء اينها در تاريخ جهان تحريف نكرده است و به همين دليل هيچ كس به اندازهء اينها به بشريت ضربه نزده است ، حقايق را قلب نكرده و بدعتها ايجاد نكرده است . اينها بودند كه در هر دين و مذهبى افكار مزخرف خودشان را به نام اولياء همان دين و مذهب پخش مىكردند . اين هم يك مطلب كه من به طور اجمال اشاره كردم .\r\nاما وظيفه و رسالت . بدانيد كه وظيفهء سنگينى داريم ، مخصوصاً در اين عصر . ديگر با حادثهء تحريف شده نمىشود به مردم خدمت كرد . در گذشته هم نمىشد . در گذشته اگر فايده‌اى نداشت ، ضررش كم بود ، ولى حالا ضررش خيلى زياد است . ما و شما بايد توجه داشته باشيم كه بزرگترين وظيفه‌اى كه ما داريم اين است كه ببينيم چه تحريفهايى در تاريخ ما شده است ؟ چه تحريفهايى در نقاشى شخصيتهاى بزرگان ما شده است ؟ چه تحريفهايى در قرآن ما شده است ؟ اما تحريف قرآن تحريف لفظى نيست ، يعنى در قرآن يك كلمه نه كم شده و نه زياد ( قبلًا عرض كرده‌ام تحريف معنوى به اندازهء تحريف لفظى خطرناك است ) ، بلكه تحريف معنوى است ، يعنى تفسير و توجيه غلط . در قرآن كوچكترين تحريف لفظى صورت نگرفته است ، نه يك « واو » كم شده است و نه يك « واو » زياد . اما چقدر ما هميشه تحريف معنوى مىكنيم ، يعنى آيات قرآن را غلط تفسير و توجيه مىكنيم ! همين هم نبايد باشد . تاريخهاى ما ، آن تاريخهايى كه براى ما درس آموزنده است ، سند اخلاقى ماست ، سند تربيت اجتماعى ماست ، مثل حادثهء تاريخى عاشورا ، ببينيم چه تحريفاتى در اينها شده است ؟ بايد با اين تحريفات مبارزه كنيم .\r\n\r\n\r\n\r\n\r\n","description":"","footnote":"\r\n( 1 ) . اشاره به آيهء 6 سورهء فصّلت است كه مىفرمايد :  « قُلْ إِنَّما أَنَا بَشَرٌ مِثْلُكُمْ يُوحى إِلَيَّ » . * \r\n","page_name":" 127 ","page_number":127},
  {"content":"\r\n\r\n\r\nوظايف علماى امت\r\nحال ، وظايفى كه علماى امت دارند چيست ؟ وظايفى كه عامهء مردم و تودهء مردم دارند چيست ؟ راجع به علماى امت يك سخن كلى بايد عرض كنم و آن سخن كلى اين است كه عالِم نقطهء انحرافش در اينجاست : عالم هميشه خودش را در مقابل مردم مىبيند با يك سلسله نقاط ضعف و عيبها . نقاط ضعف روحى ، اخلاقى ، اجتماعى كه يك نوع بيمارى در افراد است با بيماريهاى جسمانى اين تفاوت را دارد كه در بيمارى جسمى خود بيمار غالباً بيمارى خودش را احساس مىكند و خودش دنبال معالجه است ، ولى در بيماريهاى روحى آنچه كه كار را مشكل مىكند اين است كه شخص بيمار است ولى خودش نمىفهمد كه بيمار است ، بلكه بر عكس آن بيمارى را به عنوان سلامت مىپذيرد و به بيمارى خودش علاقه دارد . نقاط ضعف روحى كه در افراد هست ، چنين نيست كه افراد نقاط ضعف خودشان را به عنوان نقطهء ضعف بشناسند و قبول كنند ، بلكه نقاط ضعف را نقطهء قوّت در خودشان مىدانند . ولى اين عالم است كه مىفهمد نقاط ضعف اجتماعش چيست . حال ، عالم كه در مقابل نقاط ضعف اجتماع قرار مىگيرد دو حالت دارد ( سر دوراهى اينجاست ) : گاهى با نقاط ضعف مردم مبارزه مىكند ، اين را مىگويند « مصلح » . مصلح يعنى كسى كه با نقاط ضعف مردم مبارزه مىكند ، قهراً مردم هم غالباً از او خوششان نمىآيد . ولى گاهى عالم مىبيند مبارزه كردن با نقاط ضعف مردم كار سخت و مشكلى است ، ضرر دارد ، منفعت نمىكند ، از نقاط ضعف مردم استفاده مىكند ، نه اينكه با نقاط ضعف مبارزه كند . اينجاست كه مصداقِ « فقيهٌ فاجرٌ » مىشود كه پيغمبر اكرم فرمود : آفت دين سه چيز است : يكى از آنها فقيه فاجر است . در ساير مسائل بحثى نمىكنيم ، در همين مسألهء ما نحن فيه ( به قول طلبه‌ها ) ، در همين واقعهء تاريخى عاشورا بحث مىكنيم . عامهء مردم دو نقطهء ضعف در موضوع عزادارى امام حسين دارند . ما با اين دو نقطهء ضعف چه كنيم ؟\r\n\r\nدو نقطهء ضعف مردم در مجالس عزادارى\r\nيكى از نقاط ضعف اين است كه معمولًا ، هم صاحبان مجالس يعنى مؤسسين مجالس - چه آنهايى كه در مساجد تأسيس يك مجلس مىكنند و چه آنهايى كه در منازلشان ، بالخصوص كسانى كه در منازلشان - و هم مستمعين [ خواهان زيادى جمعيت هستند 
  ] و اين در حدودى كه من تجربه دارم استثنا ندارد . گرچه من يكى دو\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nسال است كه ديگر منبر نمىروم و بحثهايم منحصر است به همين جلسات محدودى كه اينجا بحث مىكنم يا در انجمن اسلامى مهندسين سالى دو سه جلسه بحث مىكنم ، ولى در چند سالى كه گاهى مىرفتم ، اين را احساس مىكردم و مىتوانم بگويم براى اين امر استثنا نديدم كه هم مؤسّسين و هم حتى مستمعين آن چيزى را كه مىخواهند ازدحام جمعيت است . اگر جمعيت ازدحام بكند راضى است ، اگر جمعيت ازدحام نكند راضى نيست . اين ، نقطهء ضعف است . اين جلسات كه براى اين نيست كه جمعيت ازدحام بكند يا نه ! مگر ما مىخواهيم سان ببينيم ؟ مگر ما مىخواهيم رژه برويم ؟\r\nهدف چيز ديگرى است . هدف آشنا شدن با حقايق و مبارزه كردن با تحريفات است .\r\nاين مىشود يك نقطهء ضعف . گوينده در مقابل اين نقطهء ضعف قرار مىگيرد ، چه بكند ؟\r\nبا اين نقطهء ضعف مبارزه كند يا مثل تاج نيشابورى از اين نقطهء ضعف استفاده كند ؟ اگر بخواهد با اين نقطهء ضعف مبارزه كند ، حقايق را به مردم بگويد ، با تحريفات مبارزه كند ، با هدف صاحب مجلس و هدف مستمعين كه از جمع شدن دور يكديگر و از شلوغ شدن و از اينكه خودشان را با هم زياد ببينند خوششان مىآيد ، جور درنمىآيد . و اما اگر بخواهد از اين نقطهء ضعف استفاده كند ، فقط در اين فكر است كه ما چه كار بكنيم كه جمعيت بيشتر جمع بشود . اينجاست كه يك عالم سر دوراهى قرار مىگيرد : از اين نقطهء ضعف استفاده كنم ، بهره‌بردارى كنم ، به عبارت ديگر روى دوش اين جمعيت سوار بشوم ، حالا كه اينها اين قدر احمق و نادان هستند و چنين نقطهء ضعفى دارند ، من هم از همين نقطهء ضعف استفاده كنم ؟ يا علىرغم اين نقطهء ضعف ، من با آن مبارزه كنم ، بروم دنبال حقيقت ، چه كار دارم به اينكه اجتماع مىشود يا اجتماع نمىشود .\r\nنقطهء ضعف دوم عوام الناس در مجالس عزادارى - كه خوشبختانه بايد بگوييم كمتر شده است - اين مسألهء شور و وا ويلا بپاشدن است . بايد منبرى حتماً در آخر ذكر مصيبت كند و در اين ذكر مصيبت هم نه تنها مردم اشك بريزند ، اشك بريزند قبول نيست ، بايد مجلس از جا كنده بشود ، بايد شور و وا ويلا بپابشود . من نمىگويم مجلس از جا كنده نشود ، من مىگويم اين نبايد هدف باشد . من مىگويم اگر كسى در آن مسير صحيح با بيان حقايق و واقعيات بدون آنكه يك روضهء دروغى بخواند ، بدون اينكه جعلى بكند ، بدون اينكه تحريفى بكند ، بدون اينكه براى امام حسين اصحابى بسازد كه در تاريخ نبوده و خود امام حسين آنها را نمىشناسد چون وجود نداشته‌اند ، بدون آنكه براى امام حسين فرزندانى ذكر كند كه چنين فرزندانى در دنيا وجود نداشته‌اند ، بدون\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاينكه براى امام حسين دشمنانى در كربلا با نام و نشان بسازد مثل ازرق شامى و بچه‌هاى ازرق شامى كه كاكلشان چگونه بود ، كه اصلًا چنين كسانى وجود نداشته‌اند ، اگر اشكى از روى صداقت و حقيقت ريخت ، شور و وا ويلا هم بپاشد ، مجلس هم كربلا شد ، بسيار خوب ؛ ولى وقتى كه نبود ، آن وقت ما بايد با امام حسين بجنگيم ، دشمنى كنيم ؟ دروغ ببنديم ؟ دروغ بگوييم ؟ .\r\nيادم هست در فريمان خودمان ، سالهاى اولى كه من از قم مىآمدم و به آنجا مىرفتم و گاهى منبر مىرفتم ، آمده بوديم مشهد ، روضه‌خوان قهارى بود كه در مشهد خيلى معروف بود ، شبى ما در مسجد گوهرشاد در يكى از شبستانها رفته بوديم پاى روضهء او و يكى از هم ولايتىهاى ما هم آنجا بود . يك روضهء صد در صد دروغى آنجا خواند ، خودش هم گفت از بزرگان شنيدم ( به قول مرحوم آيتى نگو از بزرگان ، بگو از دروغگويان ، مگر مقصود « از بزرگان دروغگويان » باشد ) چون خودش مىفهميد كه اين در هيچ كتابى نيست . آمد يك بچه‌اى براى امام حسين درست كرد كه چنين بچه‌اى امام حسين نداشته است . گفت طفلى امام حسين داشتند كه جزء اسرا بود . يكى از لشكريان عمر سعد ، خودش سوار بود و طنابى به گردن اين طفل بسته بود و او را با زور شلاق مىآوردند و مىكشيدند . او سرگرم رفتن بود و اين طفل مجبور به دويدن . يك وقت متوجه شد كه اين طناب فشار آورده و سنگينى مىكند . بعد متوجه شدند كه اين طفل خفه شده است . اين را گفت و وا ويلايى بپاشد . وقتى كه آمديم بيرون ، يادم است آن هم ولايتى من آمد به من توصيه كرد گفت آقا جان بياييد پاى اين منبرها ، از اين روضه‌ها ياد بگيريد ، اينها را براى مردم بخوانيد ! .\r\nحال ، اين ، نقطهء ضعف مردم عوام است . با اين نقطهء ضعف چه بايد كرد ؟ آيا بايد از اين نقطهء ضعف مردم استفاده كرد ؟ بايد بهره‌بردارى كرد ؟ بايد سوارشان شد ؟ بايد مثل تاج گفت حالا كه اينها احمقند من از همين حماقتشان استفاده مىكنم ؟ نه ، بزرگترين رسالت و وظيفهء علما مبارزه با نقاط ضعف اجتماع است . اين است كه پيغمبر اكرم فرمود : « اذا ظَهَرَتِ الْبِدَعُ فى امَّتى فَلْيُظْهِرِ الْعالِمُ عِلْمَهُ وَ الّا فَعَلَيْهِ لَعْنَةُ اللَّهِ » « 1 » آنجا كه بدعتها و دروغها ظاهر مىشود ، آنجا كه چيزهايى ظاهر مىشود كه در دين نيست ، مسائلى پيدا مىشود كه من نگفته‌ام ، بر عهدهء دانايان است كه حقايق را بگويند و لو مردم خوششان\r\n\r\n\r\n\r\n\r\n","description":"","footnote":"\r\n( 1 ) . اصول كافى ، ج 1 / ص 54 .\r\n","page_name":" 130 ","page_number":130},
  {"content":"\r\n\r\nنمىآيد . آن كسى كه كتمان مىكند ، لعنت خدا بر او باد . بالاتر از اين را خود قرآن كريم فرموده است :  « إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ »  « 1 » آن دانايانى كه حقايقى را ما گفته‌ايم و آنها مىدانند ، ولى كتمان مىكنند ، مىپوشانند ، اظهار نمىكنند ، لعنت خدا بر آنها و لعنت هر لعنت كننده‌اى بر آنها باد .\r\nمن در مقالهء « ختم نبوت » نوشتم وظيفهء علما در دورهء ختم نبوت مبارزه با تحريف است و خوشبختانه ابزار اين كار هم در دست است و بازهم خوشبختانه هستند و بوده‌اند در ميان علما افرادى كه با اين نقاط ضعف مبارزه كرده‌اند . كتاب لؤلؤ و مرجان كه من در همين موضوع حادثه عاشورا در آن سه شب نام مىبردم از مرحوم حاجى نورى ( رضوان اللَّه عليه ) ، درست يك قيام به وظيفهء بسيار مقدسى است كه اين مرد بزرگ كرده است ، مصداق قسمت اول اين حديث است كه « اذا ظَهَرَتِ الْبِدَعُ فَلْيُظْهِرِ الْعالِمُ عِلْمَهُ » . در اين‌طور موارد وظيفهء علماست كه حقايق را بدون پرده به مردم بگويند و لو مردم خوششان نمىآيد . وظيفهء علماست كه با اكاذيب مبارزه كنند و مشت دروغگويان را باز كنند .\r\n\r\nجرح راوى\r\nمىدانيد كه غيبت حرام است ، چه غيبت زنده باشد و چه غيبت مرده . ولى غيبت يك مواردى دارد كه استثنا شده است ( موارد استثنائى ) . يكى از موارد استثناى غيبت كه همهء علماى بزرگ مرتكب اين غيبت شده‌اند و اين غيبت را لازم مىدانند بلكه احياناً واجب مىدانند و غيبت واجب است آن چيزى است كه « جرح راوى » مىنامند .\r\nيك كسى حديث روايت مىكند ، از پيغمبر حديث روايت مىكند ، از امام حديث روايت مىكند ، آيا شما فوراً بايد قبول كنيد ؟ نه ، بايد تحقيق كنيد كه اين چگونه آدمى است ؟ راستگوست يا دروغگو ؟ اگر در زندگى او يك نقطهء ضعفى - عيبى ، نقصى ، دروغى ، فسقى - را كشف كرديد ، اينجا بر شما نه تنها جايز است ، بلكه لازم است در متن كتابها اين آدم را رسوا كنيد ، بگوييد فلان كس ، مثلًا اسحاق بن احمرى نهاوندى ، كه فلان روايت را مثلًا روايت شهربانو را و لو در كافى نقل كرده است ، يك آدم جعّال و\r\n\r\n\r\n\r\n\r\n","description":"","footnote":"\r\n( 1 ) . بقره / 159 .\r\n","page_name":" 131 ","page_number":131},
  {"content":"\r\n\r\nوضّاع و دروغگويى بوده است . او را در مقابل تاريخ بايد رسوا كنيد . اين كار اسمش « جرح » است . با اينكه غيبت و بدگويى است و غيبت و بدگويى نه از مرده جايز است و نه از زنده ، ولى در اينجا كه پاى تحريف و قلب حقايق است بايد شما دروغگو را رسوا كنيد .\r\nيك عالِم ممكن است در يك قسمت ، بزرگ هم باشد . ملا حسين كاشفى است ، خيلى مرد ملّايى هم بوده است ، اما روضة الشهداء او پر از دروغ است . به همه دروغ بسته است حتى به ابن زياد و عمر سعد . كتابش مملوّ از دروغ است . مىگويد ابن زياد پنجاه خروار زر سرخ به عمر سعد داد كه آمد قضيهء كربلا را قبول كرد . خوب ، هر كه بشنود مىگويد پس عمر سعد خيلى هم تقصير نداشته ، پنجاه خروار طلا را به هركس بدهند دست به اين كار مىزند . ملّا آقاى دربندى اتفاقاً اتفاق نظر است كه آدم خوبى بوده است . حتى مرحوم حاجى نورى كه اين قدر از كتابش انتقاد مىكند - و به حق انتقاد مىكند - مىگويد مرد خوبى بوده است . واقعاً نسبت به امام حسين عليه السلام مرد مخلصى بوده ، و مىگويد واقعاً طورى بود كه هر وقت نام امام حسين را مىشنيد اشكش جارى مىشد . فقه و اصول خوبى هم داشته است . خودش خيال مىكرد كه از فقهاى درجه اول است ، ولى لااقل از فقهاى درجه دوم و سوم به شمار مىرود . كتابى نوشته است به نام « خزائن » . يك دوره فقه است ، چاپ هم شده است . او معاصر با صاحب جواهر است . به صاحب جواهر گفت اسم كتاب شما چيست ؟ گفت « جواهر » .\r\nگفت از اين جواهر شما در خزائن ما بسيار است . اما به همان نشانى كه جواهر تا به حال شايد ده چاپ شده است و هيچ فقيهى نيست كه از اين كتاب استفاده نكند و خودش را نيازمند به اين كتاب نبيند ، و كتاب خزائن يك دوره كه چاپ شد ديگر احدى به سراغش نرفت و قيمتش با اينكه كتاب هزار صفحه‌اى است شايد همان قيمت كاغذش بيشتر نيست ، [ اين سخن او واقعيت ندارد . 
  ] به هر حال اين مرد با اينكه مرد عالمى است ، ولى اسرار الشهادة نوشته كه به كلى حادثهء كربلا را تحريف ، قلب ، زيرورو ، بىخاصيت و بىاثر كرده است . كتابش - سراسر نمىشود گفت ، چون لابلاى آن [ سخن راست 
  ] پيدا مىشود ؛ انبار كاه هم چند تا گندم در آن پيدا مىشود - [ مملوّ از 
  ] دروغ است . حالا به خاطر اينكه او يك عالم بوده ، باتقوا بوده ، مخلص امام حسين بوده است ، ديگر ما درباره‌اش سكوت كنيم ؟ حاجى نورى نبايد دربارهء اسرار الشهادهء او اظهار نظر كند ، نبايد مدرك اسرار الشهادة را بگويد كه يك كتاب بىسروتهى بود ، نه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاول داشت و نه آخر ، فقط در حاشيه‌اش نوشته بودند تأليف فلان عالم جبل عاملى ، رفتيم گشتيم آن عالم اصلًا چنين كتابى نداشت ، متن كتاب را هم نگاه كرديم پر از دروغ بود ، ولى اين مرد عالم خيال كرد اين كتاب يك كتاب درستى است ، برداشت همهء آن را در كتاب خودش نقل كرد ؟ ! .\r\nاين جرح است . پس بايد جرح بشود . اين وظيفهء عالم است .\r\nحال بخش ديگرى داريم كه وظيفه مردم عوام است كه متأسفانه چون اين بخش اقلًا بيست دقيقه وقت ما را خواهد گرفت و من بنا ندارم كه يك ساعت بيشتر مزاحم بشوم ديگر مىماند . از جلسهء آينده شايد دربارهء « گناه تحريف به طور كلى » بحث كنيم ، يعنى در ما وراء قضيهء عاشورا در قضاياى ديگر ، شايد هم موضوع ديگرى . اگر از جلسهء آينده دربارهء « گناه تحريف به طور كلى » بحث كردم ، تتمهء اين بحثم را ان شاء اللَّه در آنجا عرض خواهم كرد .\r\nاز خداوند تبارك و تعالى توفيق مىخواهيم كه دلهاى همه را به حق و حقيقت رهبرى بفرمايد ، گناهانى كه از طريق تحريف يا غير تحريف مرتكب شده‌ايم بر ما ببخشايد ، به ما توفيق بدهد كه اين وظيفه و رسالتى را كه در اين زمينه داريم به خوبى انجام بدهيم .\r\nخدايا عاقبت امر همهء ما را ختم به خير بفرما ! .\r\nخدايا مرضاى مسلمين ، مريضهاى منظور لباس عافيت بپوشان ! اموات همهء ما را ببخش و بيامرز ! .\r\nرحم اللَّه من قرأ الفاتحة مع الصلوات\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nفصل سوم ماهيت قيام حسينى\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nماهيت قيام حسينى\r\nيكى از مسائل در مورد نهضت امام حسين عليه السلام اين است كه ماهيت اين نهضت چه بوده است ؟ چون نهضتها هم مانند پديده‌هاى طبيعى ماهيتهاى مختلف دارند . اشياء و پديده‌هاى طبيعى ، از معدنيها گرفته تا گياهان و انواع حيوانات ، هر كدام ماهيتى طبيعى و وضع بالخصوصى دارند . نهضتها و قيامهاى اجتماعى هم اينچنين‌اند .\r\nيك شيء را اگر بخواهيم بشناسيم ؛ يا به علل فاعلى آن مىشناسيم يا به علل غائى آن - كه امروز شناخت به علل غائى را چندان قبول ندارند - يا به علل مادى آن يعنى اجزاء و عناصر تشكيل دهندهء آن ، و يا به علت صورى آن يعنى به وضع و شكل و خصوصيتى كه در مجموع پيدا كرده است . اگر يك نهضت را هم بخواهيم بشناسيم و ماهيتش را به دست آوريم ، ابتدا بايد علل و موجباتى را كه به اين نهضت منتهى شده است بشناسيم . تا آنها را نشناسيم ، ماهيت اين نهضت را نمىشناسيم ( شناخت علل فاعلى ) . بعد بايد علل غائى آن را بشناسيم ؛ يعنى اين نهضت چه هدفى دارد ؟ اولًا هدف دارد يا هدف ندارد ، و اگر هدف دارد چه هدفهايى دارد ؟ سوم بايد عناصر و محتواى اين نهضت را بشناسيم كه در اين نهضت چه كارهايى ، چه عملياتى صورت گرفته است ؟ و چهارم بايد ببينيم اين عملياتى كه صورت گرفته است ، مجموعاً چه شكلى پيدا كرده است ؟\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nآيا قيام حسينى از نوع يك انفجار بود ؟\r\nيكى از مسائلى كه در مورد نهضت امام حسين عليه السلام مطرح است ، اين است كه آيا اين قيام و نهضت از نوع يك انفجار بود ؟ از نوع يك عمل ناآگاهانه و حساب نشده بود ؟ نظير اينكه به ديگى حرارت بدهند ، آبى كه در آن است تبديل به بخار بشود ، منافذ هم بسته باشد ، بالأخره منفجر خواهد شد ؛ و نظير انفجارهايى كه براى افراد انسان پيدا مىشود كه انسان در شرايطى قرار مىگيرد ( حالا يا به علتى كه همانجا پيدا مىشود يا به علل گذشته ، يك درون پر از عقده و ناراحتى دارد ) كه در حالى كه هرگز نمىخواهد فلان حرف را بزند ، ولى يك مرتبه مىبينيد ناراحت و عصبانى مىشود و از دهانش هرچه كه حتى دلش هم نمىخواهد بيرون بيايد ، بيرون مىآيد . اين را مىگويند انفجار . بسيارى از قيامها انفجار است .\r\nيكى از جاهايى كه در آن ، راه مكتب اسلام با راه مكاتب مادى امروز فرق مىكند ، اين است كه مكاتب مادى امروز روى اصول خاص ديالكتيكى مىگويند تضادها را تشديد كنيد ، ناراحتيها را زياد كنيد ، شكافها را هرچه مىتوانيد عميقتر كنيد ، حتى با اصلاحات واقعى مخالفت كنيد براى اينكه جامعه را به انقلاب به معنى انفجار ( نه انقلاب آگاهانه ) بكشانيد . اسلام به انقلاب انفجارى ، يك ذره معتقد نيست . اسلام ، انقلابش هم انقلاب صددرصد آگاهانه و از روى تصميم و كمال آگاهى و انتخاب است .\r\nآيا جريان امام حسين عليه السلام يك انقلاب انفجارى و يك انفجار بود ؟ يك كار ناآگاهانه بود ؟ آيا به اين صورت بود كه در اثر فشارهاى خيلى زيادى كه از زمان معاويه و بلكه از قبل از آن بر مردم و خاندان امام آورده بودند ، دورهء يزيد كه رسيد ، ديگر اصلًا حوصلهء امام حسين سرآمد و گفت هرچه بادا باد ، هرچه مىخواهد بشود ؟ ! العياذ باللَّه . گفته‌هاى خود امام حسين كه نه تنها از آغاز اين نهضت ، بلكه از بعد از مرگ معاويه شروع مىشود ، نامه‌هايى كه ميان او و معاويه مبادله شده است ، سخنرانيهايى كه در مواقع مختلف ايراد كرده است ، از جمله آن سخنرانى معروفى كه در منى صحابهء پيغمبر را جمع كرد - و حديثش در تحف العقول هست و خيلى مفصل است و خطابهء بسيار غرّايى است - نشان مىدهد كه اين نهضت در كمال آگاهى بوده ؛ انقلاب است اما نه انفجار ، انقلاب هست ولى انقلاب اسلامى نه انفجار .\r\nاز جمله خصوصيات امام حسين اين است كه در مورد فرد فرد اصحابش اجازه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nنمىدهد كه قيام او حالت انفجارى داشته باشد . چرا امام حسين در هر فرصتى مىخواهد اصحابش را به بهانه‌اى مرخص كند ؟ دائماً به آنها مىگويد : آگاه باشيد كه اينجا آب و نانى نيست ، قضيه خطر دارد . حتى در شب عاشورا با زبان خاصى با آنها صحبت مىكند : من اصحابى از اصحاب خودم بهتر و اهل بيتى از اهل بيت خودم فاضلتر سراغ ندارم . از همهء شما تشكر مىكنم ، از همه‌تان ممنونم . اينها جز با من با كسى از شما كارى ندارند . شما اگر بخواهيد برويد و آنها بدانند كه شما خودتان را از اين معركه خارج مىكنيد ، به احدى از شما كارى ندارند . اهل بيت من در اين صحرا كسى را نمىشناسند ، منطقه را بلد نيستند . هر فردى از شما با يكى از اهل بيت من خارج شود و برود . من اينجا خودم هستم تنها .\r\nچرا ؟ رهبرى كه مىخواهد از ناراحتى و نارضايتى مردم استفاده كند كه چنين حرفى نمىزند ؛ همواره از تكليف شرعى مىگويد . البته تكليف شرعى هم بود و امام حسين از گفتن آن نيز غفلت نكرد اما مىخواست آن تكليف شرعى را در نهايت آزادى و آگاهى انجام بدهند . خواست به آنها بگويد دشمن ، شما را محصور نكرده ، از ناحيهء دشمن اجبار نداريد . اگر از تاريكى شب استفاده كنيد و برويد ، كسى مزاحمتان نمىشود . دوست هم شما را مجبور نمىكند . من بيعت خودم را از شما برداشتم . اگر فكر مىكنيد كه مسألهء بيعت براى شما تعهد و اجبار به وجود آورده است ، بيعت را هم برداشتم . يعنى فقط انتخاب و آزادى . بايد در نهايت آگاهى و آزادى و بدون اينكه كوچكترين احساس اجبارى از ناحيهء دشمن يا دوست بكنيد ، مرا انتخاب كنيد .\r\nاين است كه به شهداى كربلا ارزش مىدهد و الّا طارق بن زياد در جنگ اسپانيا ، وقتى كه اسپانيا را فتح كرد و كشتيهاى خود را از آن دماغه عبور داد ، همينقدر كه عبور داد ، دستور داد كه آذوقه به اندازهء بيست و چهار ساعت نگه دارند و زيادتر از آن را هر چه هست آتش بزنند و كشتيها را هم آتش بزنند . بعد سربازان و افسران را جمع كرد ، اشاره كرد به درياى عظيمى كه در آنجا بود ، گفت : أيّها النّاس ! دشمن روبروى شما و دريا پشت سر شماست . اگر بخواهيد فرار كنيد جز غرق شدن در دريا راه ديگرى نداريد ، كشتىاى ديگر وجود ندارد . غذا هم - اگر بخواهيد تنبلى كنيد - جز براى بيست و چهار ساعت نداريد ، بعد از آن خواهيد مرد . بنابراين نجات شما در زدن و از بين بردن دشمن است . غذاى شما در چنگ دشمن است . راهى جز اين نداريد . يعنى برايشان اجبار به وجود آورد . اين سرباز اگر تا آخرين قطرهء خونش نجنگد ، چه بكند ؟\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاما امام حسين با اصحاب خودش بر ضد طارق بن زياد عمل كرد ، نگفت : دشمن اينجاست ، از اين طرف برويد شما را از بين مىبرد ، از آن طرف هم برويد شما را نابود مىكند . بنابراين ديگر راهى نيست غير از اينكه روغن چراغ ريخته را بايد نذر امامزاده كرد . شما كه به هر حال كشته مىشويد ؛ حالا كه كشته مىشويد ، بياييد با من كشته شويد . آن گونه شهادت ارزش نداشت . يك سياستمدار اينجور عمل مىكند .\r\nگفت : نه دريا پشت سرت است و نه دشمن روبرويت ، نه دوست تو را اجبار كرده است و نه دشمن ، هر كدام را كه مىخواهى انتخاب كن ؛ در نهايت آزادى .\r\nپس انقلاب امام حسين ، در درجهء اول بايد بدانيم كه انقلاب آگاهانه است ، هم از ناحيهء خودش و هم از ناحيهء اهل بيت و يارانش ؛ انفجار نيست .\r\n\r\nنهضت چندماهيتى\r\nانقلاب آگاهانه مىتواند ماهيتهاى مختلف داشته باشد . اتفاقاً در قضاياى امام حسين ، عوامل زيادى مؤثر است كه اين عوامل سبب شده است كه نهضت امام حسين يك نهضت چندماهيتى باشد نه تك ماهيتى . يكى از تفاوتهايى كه ميان پديده‌هاى اجتماعى و پديده‌هاى طبيعى هست اين است كه پديدهء طبيعى بايد تك ماهيتى باشد ، نمىتواند چندماهيتى باشد . يك فلز در آنِ واحد نمىتواند كه هم ماهيت طلا را داشته باشد و هم ماهيت مس را . ولى پديده‌هاى اجتماعى مىتوانند در آن واحد چندماهيتى باشند . خود انسان يك اعجوبه‌اى است كه در آنِ واحد مىتواند چندماهيتى باشد .\r\nاينكه سارتر و ديگران گفته‌اند كه انسان وجودش بر ماهيتش تقدم دارد ، اين مقدارش درست است . نه به تعبيرى كه آنها مىگويند درست است ، يك چيز علاوه‌اى هم در اينجا هست و آن اينكه انسان در آن واحد مىتواند چند ماهيت داشته باشد ؛ مىتواند ماهيت فرشته داشته باشد ، در همان حال ماهيت خوك هم داشته باشد ، در همان حال ماهيت پلنگ هم داشته باشد كه اين ، داستان عظيمى است در فرهنگ و معارف اسلامى .\r\nپديدهء اجتماعى مىتواند چندماهيتى باشد . اتفاقاً قيام امام حسين از آن پديده‌هاى چندماهيتى است ، چون عوامل مختلف در آن اثر داشته است . مثلًا يك نهضت مىتواند ماهيت عكس العملى داشته باشد يعنى صرفاً عكس العمل باشد ، و مىتواند ماهيت آغازگرى داشته باشد . اگر يك نهضت ماهيت عكس العملى داشته\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nباشد ، مىتواند يك عكس العمل منفى باشد در مقابل يك جريان ، و مىتواند يك عكس العمل مثبت باشد در مقابل جريان ديگر . همهء اينها در نهضت امام حسين وجود دارد . اين است كه اين نهضت يك نهضت چندماهيتى شده است ، چطور ؟\r\n\r\nعامل تقاضاى بيعت\r\nيكى از عوامل كه به يك اعتبار ( از نظر زمانى ) اولين عامل است ، عامل تقاضاى بيعت است . امام حسين در مدينه است . معاويه قبل از مردنش - كه مىخواهد جانشينى يزيد را براى خود مسلّم كند - مىآيد در مدينه ، مىخواهد از امام بيعت بگيرد . آنجا موفق نمىشود . بعد از مردنش يزيد مىخواهد بيعت بگيرد . بيعت كردن يعنى امضا كردن و صحّه گذاشتن نه تنها روى خلافت شخص يزيد بلكه همچنين روى سنتى كه معاويه پايه‌گذارى كرده است كه خليفهء پيشين خليفهء بعدى را تعيين كند ، نه اينكه خليفهء پيشين برود بعد هم جانشين او را تعيين كنند يا اگر شيعه بودند به نصّى كه از طرف پيغمبر اكرم رسيده است عمل كنند ؛ نه ، يك امرى كه نه شيعه مىگويد و نه سنّى :\r\nخليفه‌اى خليفهء ديگر را ، پسر خودش را به عنوان ولىّ عهد المسلمين تعيين كند .\r\nبنابراين ، اين بيعت تنها امضا كردن خلافت آدم ننگينى مانند يزيد نيست ؛ امضا كردن سنتى است كه براى اولين بار وسيلهء معاويه مىخواست پايه‌گذارى بشود .\r\nدر اينجا آنها از امام حسين بيعت مىخواهند ، يعنى از ناحيهء آنها يك تقاضا ابراز شده است ؛ امام حسين عكس العمل نشان مىدهد ، عكس العمل منفى . بيعت مىخواهيد ؟ نمىكنم . در اينجا عمل امام حسين عمل منفى است ، از سنخ تقواست ، از سنخ اين است كه هر انسانى در جامعهء خودش مواجه مىشود با تقاضاهايى كه به شكلهاى مختلف : به صورت شهوت ، به صورت مقام ، به صورت ترس و ارعاب ، از او مىشود و بايد در مقابل آنها بگويد نه ، يعنى تقوا . آنها مىگويند : بيعت ، امام حسين مىگويد : نه . تهديد مىكنند ، مىگويد : حاضرم كشته بشوم و حاضر نيستم بيعت كنم .\r\nتا اينجا اين نهضت ماهيت عكس العملى ، آن هم عكس العمل منفى در مقابل يك تقاضاى نامشروع دارد و به تعبير ديگر ، ماهيتش ماهيت تقواست ، ماهيت قسمت اولِ « لا إله إلا الله » * يعنى « لا الهَ » است ؛ در مقابل تقاضاى نامشروع ، « نه » گفتن است ( تقوا ) .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nعامل دعوت مردم كوفه\r\nاما عاملى كه مؤثر در نهضت حسينى بود ، تنها اين قضيه نبود . عامل ديگرى هم در اينجا وجود داشت كه باز ماهيت نهضت حسينى از آن نظر ماهيت عكس العملى است ولى عكس العمل مثبت نه منفى .\r\nمعاويه از دنيا مىرود . مردم كوفه‌اى كه در بيست سال قبل از اين حادثه ، لااقل پنج سال على عليه السلام در اين شهر زندگى كرده است و هنوز آثار تعليم و تربيت على به كلى از ميان نرفته است « 1 » ، تا معاويه مىميرد ، به خود مىآيند ، دور همديگر جمع مىشوند كه اكنون از فرصت بايد استفاده كرد ، نبايد گذاشت كه فرصت به پسرش يزيد برسد ، ما حسين بن على داريم ، امام بر حقّ ما حسين بن على است ، ما الآن بايد آماده باشيم و او را دعوت كنيم كه به كوفه بيايد و او را كمك بدهيم و لااقل قطبى در اينجا در ابتدا به وجود آوريم ، بعد هم خلافت را خلافت اسلامى بكنيم .\r\nاينجا يك دعوت است از طرف مردمى كه مدعى هستند ما از سر و جان و دل آماده‌ايم ، درختهاى ما ميوه داده است . مقصود از اين جمله نه اين است كه فصل بهار است . بعضى اينجور خيال مىكنند كه درختها سبز شده و ميوه داده است يعنى آقا ! الآن اينجا فصل ميوه است ، بياييد اينجا مثلًا شكمِ ميوه‌اى بخوريد ! نه ، اين مَثَل است ؛ مىخواهد بگويد كه درختهاى انسانها سرسبزند و اين باغِ اجتماع آماده است براى اينكه شما در آن قدم بگذاريد .\r\nكوفه اصلًا اردوگاه بوده است . از اول هم به عنوان يك اردوگاه تأسيس شد . اين شهر در زمان خليفه عمر بن الخطّاب ساخته شد ؛ قبلًا « حيره » بود . اين شهر را سعد وقّاص ساخت . همان مسلمانانى كه سرباز بودند ، و در واقع همان اردو ، در آنجا براى خود خانه ساختند و لهذا از يك نظر قويترين شهرهاى عالم بود . مردم اين شهر از امام حسين دعوت مىكنند . نه يك نفر ، نه دو نفر ، نه هزار نفر ، نه پنج هزار نفر و نه ده هزار نفر بلكه حدود هجده هزار نامه مىرسد كه بعضى از نامه‌ها را چند نفر و بعضى ديگر را شايد صد نفر امضا كرده بودند كه در مجموع شايد حدود صد هزار نفر به او نامه نوشته‌اند .\r\n\r\n\r\n\r\n\r\n","description":"","footnote":"\r\n( 1 ) . البته خيلى تصفيه شده‌اند . بسيارى از سران بزرگان و مردان اين مردم : حُجر بن عَدىها ، عَمرو بن حَمِق خُزاعىها ، رُشَيد هَجَرىها و ميثم تمّارها را از ميان برده‌اند براى اينكه شهر را از انديشه و فكر على ، از احساسات به نفع على خالى كنند . ولى هنوز اثر اين تعليمات هست .\r\n","page_name":" 142 ","page_number":142},
  {"content":"\r\n\r\nاينجا عكس العمل امام چه بايد باشد ؟ حجّت بر او تمام شده است . عكس العمل ، مثبت و ماهيت عملش ماهيت تعاون است ؛ يعنى مسلمانانى قيام كرده‌اند ، امام بايد به كمك آنها بشتابد . اينجا ديگر عكس العمل امام ماهيت منفى و تقوا ندارد ، ماهيت مثبت دارد . كارى از ناحيهء ديگران آغاز شده است ، امام حسين بايد به دعوت آنها پاسخ مثبت بدهد . اينجا وظيفه چيست ؟ در آنجا وظيفه « نه » گفتن بود . از نظر بيعت ، امام حسين فقط بايد بگويد : نه ، و خودش را پاك نگه دارد و نيالايد . و لهذا اگر امام حسين پيشنهاد ابن عبّاس را عمل مىكرد و مىرفت در كوهستانهاى يمن زندگى مىكرد كه لشكريان يزيد به او دست نمىيافتند ، از عهدهء وظيفهء اولش برآمده بود ؛ چون بيعت مىخواستند ، نمىخواست بيعت كند ؛ آنها مىگفتند : بيعت كن ، مىگفت : نه . از نظر تقاضاى بيعت و از نظر احساس تقوا در امام حسين و از نظر اينكه بايد پاسخ منفى بدهد ، با رفتن در كوهستانهاى يمن كه ابن عبّاس و ديگران پيشنهاد مىكردند ، وظيفه‌اش را انجام داده بود . اما اينجا مسأله مسألهء دعوت است ، يك وظيفهء جديد است ؛ مسلمانها حدود هجده هزار نامه با حدود صد هزار امضا داده‌اند . اينجا اتمام حجّت است .\r\nامام حسين از اول حركتش معلوم بود كه مردم كوفه را آماده نمىبيند ، مردم سست عنصر و مرعوب‌شده‌اى مىداند . در عين حال جواب تاريخ را چه بدهد ؟ قطعاً اگر امام حسين به مردم كوفه اعتنا نمىكرد ، همين ما كه امروز اينجا نشسته‌ايم مىگفتيم : چرا امام حسين جواب مثبت نداد ؟ .\r\nابو سَلَمهء خلّال كه به او مىگفتند وزير آل محمّد در دورهء بنى العبّاس ، وقتى كه ميانه‌اش با خليفهء عبّاسى بهم خورد كه طولى هم نكشيد كه كشته شد ، فوراً دو نامه نوشت : يكى به امام جعفر صادق و يكى به عبد الله محض و هر دو را در آنِ واحد دعوت كرد ، گفت من و أبو مسلم كه تا حالا براى اينها كار مىكرديم ، از اين ساعت مىخواهيم براى شما كار كنيم ؛ بياييد با ما همكارى كنيد ، ما اينها را از بين مىبريم . اولًا وقتى براى دو نفر نامه مىنويسد ، علامت اين است كه خلوص ندارد . ثانياً بعد از اينكه رابطه‌اش با خليفهء عبّاسى به هم خورده ، چنين نامه‌اى نوشته است . وقتى نامه به امام جعفر صادق عليه السلام رسيد امام نامه را خواند ، بعد در جلو چشم حامل نامه آن را مقابل آتش گرفت و سوزاند . آن شخص پرسيد : جواب نامه چيست ؟ فرمود : جواب نامه همين است . هنوز او برنگشته بود كه ابو سلمه را كشتند . و هنوز مىبينيم خيلى افراد سؤال مىكنند كه چرا\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nامام جعفر صادق به دعوت ابو سلمهء خلّال جواب مثبت نداد و جواب منفى داد ؟\r\nدر صورتى كه ابو سلمهء خلّال اولًا يك نفر بود ، ثانياً خلوص نيت نداشت ، و ثالثاً هنگامى نامه نوشت كه كار از كار گذشته بود و خليفهء عبّاسى هم فهميده بود كه اين ديگر با او صداقت ندارد و لهذا چند روز بعد او را كشت .\r\nاگر هجده هزار نامهء مردم كوفه به مدينه و مكه ( و بخصوص مكه ) نزد امام حسين رفته بود و ايشان جواب مثبت نمىداد ، تاريخ ، امام حسين را ملامت مىكرد كه اگر رفته بود ، ريشهء يزيد و يزيديها كنده شده بود و از بين رفته بود ؛ كوفه اردوگاه مسلمين با آن مردم شجاع ، كوفه‌اى كه پنج سال على عليه السلام در آن زندگى كرده است و هنوز تعليمات على و يتيمهايى كه على بزرگ كرده و بيوه‌هايى كه على از آنها سرپرستى كرده است زنده هستند و هنوز صداى على در گوش مردم اين شهر است ، امام حسين جبن به خرج داد و ترسيد كه به آنجا نرفت ، اگر مىرفت در دنياى اسلام انقلاب مىشد . اين است كه اينجا تكليف اين گونه ايجاب مىكند كه همين‌كه آنها مىگويند ما آماده‌ايم ، امام مىگويد من آماده هستم .\r\nاز اين نظر وظيفهء امام حسين چيست ؟ مردم كوفه مرا دعوت كرده‌اند ، مىروم به كوفه . مردم كوفه بيعتشان را با مسلم نقض كردند ، من برمىگردم ، مىروم سر جاى خودم ، مىروم مدينه يا جاى ديگر تا آنجا هر كارى بخواهند بكنند ؛ يعنى از نظر اين عامل كه يك عكس العمل مثبت در مقابل يك دعوت است ، وظيفهء امام حسين ، دادن جواب مثبت است تا وقتى كه دعوت كنندگان ثابتند . وقتى كه آنها جا زدند ، ديگر امام حسين وظيفه‌اى از آن نظر ندارد و نداشت .\r\n\r\nكداميك مقدم است ؟\r\nاز اين دو عامل ، كداميك بر ديگرى تقدم داشت ؟ آيا اول امام حسين از بيعت امتناع كرد و چون از بيعت امتناع كرد مردم كوفه از او دعوت كردند يا لااقل زماناً چنين بود ، يعنى بعد از آنكه بيش از يك ماه از امتناع از بيعت گذشته بود دعوت مردم كوفه رسيد ؟ يا قضيه برعكس بود : اول مردم كوفه از او دعوت كردند ، امام حسين ديد حال كه دعوت كرده‌اند او هم بايد جواب مثبت بدهد ؟ بديهى است مردى كه براى كارى به اين بزرگى كانديدا مىشود ، ديگر براى او بيعت كردن معنى ندارد ؛ بيعت نكرد براى اينكه به تقاضاى مردم كوفه جواب مثبت داده بود ! از اين دو كدام است ؟ به حسب\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nتاريخ مسلماً اولى ، چرا ؟ براى اينكه همان روز اولى كه معاويه مرد ، از امام حسين تقاضاى بيعت شد ؛ بلكه معاويه قبل از اينكه بميرد ، به مدينه آمد و مىخواست با هر لِمّ و كلكى هست ، در زمان حيات خودش از امام حسين و دو سه نفر ديگر بيعت بگيرد كه آنها به هيچ شكل زير بار نرفتند .\r\nمسألهء تقاضاى بيعت و امتناع از آن ، تقدم زمانى دارد . خود يزيد هم وقتى معاويه مرد ، همراه اين خبر - كه به وسيلهء يك پيك سبك سير و تندرو فرستاد و آن پيك در ظرف چند روز با آن شترهاى جمّاز ، خودش را به مدينه رساند - نامه‌اى فرستاد و همان كسى كه خبر مرگ معاويه را به والى مدينه داد ، آن نامه را هم به او نشان داد كه :\r\n« خُذِ الْحُسَيْنَ بِالْبَيْعَةِ اخْذاً شَديداً » از حسين بن على و اين دو سه نفر ديگر ، به شدت ، هرطور كه هست بيعت بگير . شايد هنوز كوفه خبر نشده بود كه معاويه مرده است .\r\nبعلاوه تاريخ اين‌طور مىگويد كه از امام حسين تقاضاى بيعت كردند ، امام حسين امتناع كرد ، حاضر نشد ، دو سه روز به همين منوال گذشت ، دائماً مىآمدند ، گاهى با زبان نرم و گاهى با خشونت ، تا حضرت مدينه را رها كرد . در بيست و هفتم رجب ، امام حسين از مدينه حركت كرد و در سوم شعبان به مكه رسيد . دعوت مردم كوفه در پانزدهم رمضان به امام حسين رسيد ؛ يعنى بعد از آنكه يك ماه و نيم از تقاضاى بيعت و امتناع امام گذشته بود ، و بعد از اينكه بيش از چهل روز بود كه امام در مكه اقامت كرده بود .\r\nبنابراين مسأله اين نيست كه اول آنها دعوت كردند ، بعد امام جواب مساعد داد ، و چون جواب مساعد داده بود و از طرف آنها كانديد شده بود ديگر معنى نداشت كه بيعت كند ، يعنى بيعت نكرد چون به كوفيها جواب مساعده داده بود ! خير ، بيعت نكرد قبل از آنكه اصلًا اسم تقاضاى كوفيها در ميان باشد ، و فرمود : من بيعت نمىكنم و لو در همهء روى زمين مأوى و ملجإى براى من باقى نماند ؛ يعنى اگر تمام اقطار روى زمين را بر من ببندند كه يك نقطه براى زندگى من وجود نداشته باشد ، بازهم بيعت نمىكنم .\r\n\r\nعامل امر به معروف و نهى از منكر\r\nعامل سوم - كه اين را هم مثل دو عامل ديگر ، تاريخ بيان مىكند - عامل امر به معروف و نهى از منكر بود كه از روز اولى كه امام حسين از مدينه حركت كرد ، با اين شعار حركت كرد . از اين نظر ، مسأله اين نبود كه چون از من بيعت مىخواهند و من\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nنمىپذيرم ، قيام مىكنم ، بلكه اين بود كه اگر بيعت هم نخواهند ، من به حكم وظيفهء امر به معروف و نهى از منكر بايد قيام كنم ؛ و نيز مسأله اين نبود كه چون مردم كوفه از من دعوت كرده‌اند قيام مىكنم ( هنوز حدود دو ماه مانده بود كه مردم كوفه دعوت كنند ؛ روزهاى اول بود و به دعوت مردم كوفه مربوط نيست ) ، بلكه مسأله اين بود كه دنياى اسلام را منكرات فراگرفته است ؛ من به حكم وظيفهء دينى ، به حكم مسئوليت شرعى و الهى خود قيام مىكنم .\r\nدر عامل اول ، امام حسين مدافع است . به او مىگويند : بيعت كن ، مىگويد : نمىكنم ؛ از خودش دفاع مىكند . در عامل دوم ، امام حسين متعاون است . او را به همكارى دعوت كرده‌اند ، جواب مثبت داده است . در عامل سوم ، امام حسين مهاجم است . در اينجا او به حكومت وقت هجوم كرده است . به حسب اين عامل ، امام حسين يك مرد انقلابى است ، يك ثائر است ، مىخواهد انقلاب كند .\r\n\r\nوظيفهء امام از نظر هر يك از اين عوامل\r\nهر يك از اين عوامل ، يك نوع تكليف و وظيفه براى امام حسين ايجاب مىكرد .\r\n( اينكه مىگويم اين نهضت چندماهيتى است ، براى اين است . ) از نظر عامل بيعت ، امام حسين وظيفه‌اى ندارد جز زير بار بيعت نرفتن . اگر به پيشنهاد ابن عبّاس هم عمل مىكرد و در دامنهء كوهها مىرفت ، به اين وظيفه‌اش عمل كرده بود . از نظر انجام اين وظيفه ، امام حسين تكليفش اين نبود كه يك نفر ديگر را هم با خودش به همكارى دعوت كند . از من بيعت خواسته‌اند ، من نمىكنم ؛ خواسته‌اند دامن شرافت مرا آلوده كنند ، من نمىكنم . از نظر عامل دعوت مردم كوفه ، وظيفه‌اش اين است كه به آنها پاسخ مثبت بدهد چرا كه اتمام حجّت شده است .\r\nيكى از آقايان سؤال كرده است كه اين اتمام حجّت در مقابل تاريخ ، به چه شكل مىشود ؟ پس مسألهء امامت چه مىشود ؟ نه ، مسألهء امامت به اين معنى نيست كه امام ديگر تكليف و وظيفهء شرعى نداشته باشد ، اتمام حجّت درباره‌اش معنى نداشته باشد .\r\nعلى عليه السلام در خطبهء شقشقيّه مىفرمايد :\r\nلَوْ لا حُضورُ الْحاضِرِ وَ قِيامُ الْحُجَّةِ بِوُجودِ النّاصِرِ وَ ما اخَذَ اللَّهُ عَلَى الْعُلَماءِ انْ لا يُقارّوا عَلى كِظَّةِ ظالِمٍ وَ لا سَغَبِ مَظْلومٍ لالْقَيْتُ حَبْلَها عَلى غارِبِها وَ لَسَقَيْتُ\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nآخِرَها بِكَأْسِ اوَّلِها « 1 » .\r\nراجع به زمان خلافت خودش مىگويد : اگر نبود كه مردم حضور پيدا كرده بودند و حضور مردم حجّت را بر من تمام كرده بود ، و اگر نبود كه خدا از علما و دانايان پيمان گرفته است كه آنجا كه مردم تقسيم مىشوند به سيرانى كه پر سير خورده‌اند و گرسنگان گرسنه ، عليه اين وضع نامطلوب به سود گرسنگان و عليه پرخورها قيام كنند ، خلافت را قبول نمىكردم . من از نظر شخص خودم علاقه‌اى به اين كار نداشتم ، ولى اين وظايف و مسئوليتها به عهدهء من گذاشته شده بود .\r\nامام حسين هم اينجور است . اصلًا امام كه امام است ، الگو و پيشواست . ما از عمل امام مىتوانيم بفهميم كه وظايف را چگونه بايد تشخيص داد و چگونه بايد عمل كرد .\r\nاز نظر عامل دعوت مردم كوفه ، امام حسين وظيفه دارد به سوى كوفه بيايد تا وقتى كه آنها سر قولشان هستند . از آن ساعتى كه آنها جا زدند ، زير قولشان زدند و شكست خوردند و رفتند ، ديگر امام حسين از اين نظر وظيفه‌اى ندارد . وقتى مسألهء به دست گرفتن زمام حكومت ، از ناحيهء آنها منتفى مىشود ، امام حسين هم ديگر وظيفه‌اى ندارد . ولى كار امام حسين كه منحصر به اين نبوده است . عامل دعوت مردم كوفه يك عامل موقت بود ، يعنى عاملى بود كه از پانزدهم رمضان آغاز شد ؛ مرتب نامه‌ها متبادل مىشد و اين امر ادامه داشت تا وقتى كه امام به نزديكى كوفه يعنى به مرزهاى عراق و عربستان سعودى رسيدند . بعد كه با حرّ بن يزيد رياحى ملاقات كرد و آن خبرها از جمله خبر قتل مسلم رسيد ، ديگر موضوع دعوت مردم كوفه منتفى شد و از اين نظر امام وظيفه‌اى نداشت . و لهذا امام وقتى كه با مردم كوفه صحبت مىكند و مخاطبش مردم كوفه هستند نه يزيد و حكومت وقت ، به آن شيعيان سست عنصر مىگويد : مرا دعوت كرديد ، من آمدم . نمىخواهيد ، برمىگردم . شما مرا دعوت كرديد ، دعوت شما براى من وظيفه ايجاب كرد ، اما حالا كه پشيمان شديد ، من برمىگردم . آيا اين يعنى ديگر بيعت هم مىكنم ؟ ابداً . آن ، عامل و مسألهء ديگرى است ، چنان كه خودش گفت :\r\nاگر در تمام روى زمين يك نقطه وجود نداشته باشد كه مرا جا بدهد ( نه\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء سوم .\r\n","page_name":" 147 ","page_number":147},
  {"content":"\r\n\r\nتنها شما مرا جا ندهيد ) بازهم بيعت نمىكنم .\r\nاز نظر عامل امر به معروف و نهى از منكر كه از اين نظر امام حسين ديگر مدافع نيست ، متعاون نيست ، بلكه يك مهاجم است ، يك ثائر و يك انقلابى است چطور ؟ نه ، از آن نظر حسابش سر جاى خودش است .\r\n\r\nاشتباه نويسندهء « شهيد جاويد »\r\nيكى از اشتباهاتى كه نويسندهء كتاب شهيد جاويد در اينجا كرده است ، به نظر من اين است كه براى عامل دعوت مردم كوفه ارزش بيش از حد قائل شده است ، گويى خيال كرده است كه عامل اساسى و اصلى اين است . البته اينها اجتهاد و استنباط است .\r\nخوب ، يك كسى استنباط مىكند ، اشتباه مىكند . اشتباه كرده است . غير از اين ، من چيزى نمىخواهم بگويم . يك اجتهادِ اشتباه بوده است . خير ، در ميان اين عاملها اتفاقاً كوچكترين آنها از نظر تأثير ، عامل دعوت مردم كوفه است و الّا اگر عامل اساسى اين مىبود ، آن وقتى كه به امام خبر رسيد كه زمينهء كوفه ديگر منتفى شد ، امام مىبايست دست از آن حرفهاى ديگرش هم برمىداشت و مىگفت بسيار خوب ، حالا كه اين‌طور شد ، پس ما بيعت مىكنيم ، ديگر دم از امر به معروف و نهى از منكر هم نمىزنيم . اتفاقاً قضيه برعكس است . داغترين خطبه‌هاى امام حسين ، شورانگيزترين و پرهيجان ترين سخنان امام حسين ، بعد از شكست كوفه است .\r\nاينجاست كه نشان مىدهد امام حسين تا چه اندازه روى عامل امر به معروف و نهى از منكر تكيه دارد و اوست كه به اين دولت و حكومت فاسد هجوم آورده است . از نظر اين عامل ، امام حسين مهاجم به حكومت فاسد وقت است ، ثائر و انقلابى است . بين راه دارد مىآيد ، چشمش مىافتد به دو نفر كه از طرف كوفه مىآيند ، مىايستد تا با آنها صحبت كند . آنها مىفهمند كه امام حسين است ، راهشان را كج مىكنند . امام هم مىفهمد كه آنها دلشان نمىخواهد حرفى بزنند ، راه خودش را ادامه مىدهد . يكى از اصحابش كه پشت سر مىآمد ، آن دو را ديد و با آنها صحبت كرد . آنها قضاياى ناراحت كنندهء كوفه را از شهادت مسلم و هانى براى او نقل كردند ، گفتند : و اللَّه ما خجالت كشيديم اين خبر را به امام حسين بدهيم . آن مرد بعد كه به امام ملحق شد ، وارد منزلى كه امام در آن نشسته بود شد . گفت : من خبرى دارم ، هرطور كه اجازه مىفرماييد بگويم . اگر اجازه مىفرماييد اينجا عرض كنم ، اينجا عرض مىكنم . اگر نه ،\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمىخواهيد من به طور خصوصى عرض كنم ، به طور خصوصى عرض مىكنم .\r\nفرمود : بگو ، من از اصحاب خودم چيزى را مستور ندارم ، با هم يك‌رنگ هستيم . قضيه را نقل كرد كه آن دو نفرى كه ديروز شما مىخواستيد با آنها ملاقات كنيد ولى آنها راهشان را كج كردند ، من با آنها صحبت كردم ، گفتند قضيه از اين قرار است : كوفه سقوط كرد ، مسلم و هانى كشته شدند . تا اين جمله را شنيد ، اول اشك از چشمانش جارى شد . حالا ببينيد چه آيه‌اى را مىخواند :  « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا »  « 1 » ( اصلًا در قرآن آيه‌اى مناسبتر براى چنين موقعى پيدا نمىكنيد . ) بعضى از مؤمنين به پيمانى كه با خداى خويش بستند وفا كردند . از اينهايى كه وفا كننده به پيمان خويش هستند ، بعضى از آنها گذشتند و رفتند شهيد شدند و عدهء ديگر هم انتظار مىكشند تا نوبت آنها بشود . يعنى ما فقط براى كوفه نيامديم . كوفه سقوط كرد كه كرد . حركت ما كه فقط معلول دعوت مردم كوفه نبوده است . اين ، يكى از عوامل بود كه براى ما اين وظيفه را ايجاب مىكرد كه عجالتاً از مكه به طرف كوفه بياييم . ما وظيفهء بزرگتر و سنگين ترى داريم . مسلم به پيمان خود وفا كرد و كارش گذشت ، پايان يافت ، شهيد شد ؛ آن سرنوشت مسلم را ما هم پيدا كنيم .\r\n\r\nمنطق امام حسين منطق شهيد بود\r\nاز نظر اينكه امام مهاجم و ثائر و انقلابى بود ، منطقش با منطق مدافع و با منطق متعاون فرق مىكند . منطق مدافع ، منطق آدمى است كه يك شيء گرانبها دارد ، دزد مىخواهد آن را از او بگيرد . بسا هست كه اگر كشتى هم بگيرد ، دزد را به زمين مىزند .\r\nولى به اين مسائل فكر نمىكند ؛ آن را محكم گرفته ، در مىرود كه دزد از او نگيرد .\r\nكارى ندارد كه حالا زورش كمتر است يا بيشتر . حساب اين است كه مىخواهد آن را از دزد نگه دارد . ولى يك آدم مهاجم نمىخواهد فقط خودش را حفظ كند ، مىخواهد او را از بين ببرد و لو به قيمت شهادتش باشد . منطق امر به معروف و نهى از منكر ، منطق حسين را منطق شهيد كرد . منطق شهيد ماوراى اين منطقهاست .\r\nمنطق شهيد يعنى منطق كسى كه براى جامعهء خودش پيامى دارد و اين پيام را جز با خون با چيز ديگرى نمىخواهد بنويسد . خيليها در دنيا حرف و پيام داشتند . در\r\n\r\n\r\n\r\n\r\n","description":"","footnote":"\r\n( 1 ) . احزاب / 23 .\r\n","page_name":" 149 ","page_number":149},
  {"content":"\r\n\r\nحفرياتى كه دائماً در اطراف و اكناف عالم مىكنند ، مىبينند از فلان پادشاه يا رئيس جمهور سنگ نوشته‌اى درمىآيد به اينكه : منم فلان كس پسر فلان كس ، منم كه فلان جا را فتح كردم ، منم كه چقدر در دنيا زندگى كردم ، چقدر زن گرفتم ، چقدر عيش و نوش كردم ، چقدر ظلم و ستم كردم . روى سنگ مىنويسند كه محو نمىشود . ولى در عين حال روى همان سنگها مىماند ، مردم فراموش مىكنند ، زير خاكها دفن مىشود ، بعد از هزاران سال از زير خاكها بيرون مىآيد ، تازه در موزه‌ها مىماند .\r\nامام حسين پيام خونين خودش را روى صفحهء لرزان هوا ثبت كرد ، ولى چون توأم با خون و رنگ قرمز بود ، در دلها حك شد . امروز شما ميليونها افراد از عرب و عجم را مىبينيد كه پيام امام حسين را مىدانند : « انّى لا ارَى الْمَوْتَ الّا سَعادَةً وَ لَا الْحَيوةَ مَعَ الظّالِمينَ الّا بَرَماً » « 1 » آنجا كه انسان مىخواهد زندگى كند ننگين ، آنجا كه مىخواهد زندگى كند با ظالم و ستمگر ، آنجا كه مىخواهد زندگى فقط برايش نان خوردن و آب نوشيدن و خوابيدن و زير بار ذلتها رفتن باشد ، مرگ هزاران بار بر اين زندگى ترجيح دارد . اين پيام شهيد است .\r\nامام حسين كه مهاجم است و منطقش منطق شهيد ، آن روزى كه پيامش را در صحراى كربلا ثبت مىكرد نه كاغذى بود نه قلمى ، همين صفحهء لرزان هوا بود . ولى همين پيامش روى صفحهء لرزان هوا ، چرا باقى ماند ؟ چون فوراً منتقل شد روى صفحهء دلها ؛ روى صفحهء دلها آنچنان حك شد كه ديگر محو شدنى نيست .\r\nهر سال كه محرم مىآيد مىبينيم امام حسين از نو طلوع مىكند ، از نو زنده مىشود ، بازمىگويد : « خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جيد الْفَتاةِ ، وَ ما اوْلَهَنى الى اسْلافى اشْتِياقَ يَعْقوبَ الى يوسُفَ » « 2 » ، باز مىبينيم پيام امام حسين است : « الا وَ انَّ الدَّعِىَّ ابْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ ، وَ هَيْهاتَ مِنَّا الذِّلَّةُ ، يَأْبَى اللَّهُ ذلِكَ لَنا وَ رَسولُهُ وَ الْمُؤْمِنونَ وَ حُجورٌ طابَتْ وَ طَهُرَتْ » « 3 » . در مقابل سى هزار نفر كه مثل دريا دارند موج مىزنند و هر كدام شمشيرى به دوش گرفته و نيزه‌اى در دست دارد ، در حالى كه همهء اصحابش كشته شده‌اند و تنها خودش است ، فرياد مىكشد : اين ناكس پسر ناكس ، اين حرامزادهء پسر حرامزاده ، يعنى اين امير و فرمانده شما ، اين عبيد الله بن زياد به من پيغام\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 381 .\r\n( 2 ) . مقتل خوارزمى ، ج 2 / ص 5 .\r\n( 3 ) . اللهوف ، ص 41 .\r\n","page_name":" 150 ","page_number":150},
  {"content":"\r\n\r\nداده است كه حسين مخيّر است ميان يكى از دو كار : يا شمشير يا ذلت . حسين و تحمل ذلت ؟ ! « هَيْهاتَ مِنَّا الذِّلَّةُ » ما كجا و ذلت كجا ؟ خداى ما براى ما نمىپسندد ( اين پيام شهيد است ) خداى من براى من ذلت نمىپسندد ؛ پيامبر من براى من ذلت نمىپسندد ؛ مؤمنين جهان ، نهادها و ذاتهاى پاك ( تا روز قيامت ، مردم خواهند آمد و در اين موضوع سخن خواهند گفت ) ، مؤمنينى كه بعدها مىآيند ، هيچ‌كدامشان نمىپسندند كه حسينشان تن به ذلت بدهد . من تن به ذلت بدهم ؟ ! من در دامن على بزرگ شده‌ام ، من در دامن زهرا بزرگ شده‌ام ، من از پستان زهرا شير خورده‌ام ؛ ما تن به ذلت بدهيم ؟ ! .\r\nروزى كه از مدينه حركت كرد مهاجم بود . در آن وصيتنامه‌اى كه به برادرش محمّد بن حنفيّه مىنويسد ، مىگويد : « انّى لَمْ اخْرُجْ اشِراً وَ لا بَطِراً وَ لا مُفْسِداً وَ لا ظالِماً ، انَّما خَرَجْتُ لِطَلَبِ الْاصْلاحِ فى امَّةِ جَدّى ، اريدُ انْ آمُرَ بِالْمَعْروفِ وَ انْهى عَنِ الْمُنْكَرِ وَ اسيرَ بِسيرَةِ جَدّى وَ ابى » « 1 » مردم دنيا بدانند كه من يك آدم جاه طلب ، مقام طلب ، اخلالگر ، مفسد و ظالم نيستم ؛ من چنين هدفهايى ندارم . قيام من قيام اصلاح طلبى است . قيام و خروج كردم براى اينكه مىخواهم امت جدّ خودم را اصلاح كنم . من مىخواهم امر به معروف و نهى از منكر بكنم . در نامه به محمّد حنفيّه نه نامى از بيعت خواستن است ، نه نامى از دعوت مردم كوفه ، و اصلًا هنوز مسألهء مردم كوفه مطرح نبود .\r\nدر اين منطق يعنى منطق هجوم ، منطق شهيد ، منطق توسعه و گسترش دادن انقلاب ، امام حسين كارهايى كرده است كه جز با اين منطق با منطق ديگرى قابل توجيه نيست ، چطور ؟ اگر منطقش فقط منطق دفاع مىبود ، شب عاشورا كه اصحابش را مرخص مىكند ( به دليلى كه عرض كردم ) و بيعت را برمىدارد تا آنها آگاهانه كار خودشان را انتخاب كنند ، بعد كه آنها انتخاب مىكنند بايد به آنها اجازهء ماندن ندهد و بگويد شرعاً جايز نيست كه شما اينجا كشته شويد ، اينها مرا مىخواهند بكشند ، از من بيعت مىخواهند ، من وظيفه‌ام اين است كه بيعت نكنم ، كشته هم شدم شدم ، شما را كه نمىخواهند بكشند ، شما چرا اينجا مىمانيد ؟ شرعاً جايز نيست ، برويد .\r\nنه ، اين‌طور نيست . در منطق ثائر و انقلابى ، در منطق كسى كه مهاجم است و مىخواهد پيام خودش را با خون بنويسد ، هرچه كه اين موج بيشتر وسعت و گسترش پيدا كند بهتر است ، چنان كه وقتى كه ياران و خاندانش اعلام آمادگى مىكنند ، به آنها\r\n\r\n\r\n\r\n\r\n","description":"","footnote":"\r\n( 1 ) . مقتل الحسين ، ص 156 .\r\n","page_name":" 151 ","page_number":151},
  {"content":"\r\n\r\nدعا مىكند كه خدا به همهء شما خير بدهد ، خدا همهء شما را اجر بدهد ، خدا . . . چرا در شب عاشورا حبيب بن مظاهر اسدى را مىفرستد كه برو در ميان بنى اسد ، اگر مىشود چند نفر را برايمان بياور ؟ مگر بنى اسد همه‌شان چقدر بودند ؟ حالا گيرم حبيب رفت از بنى اسد صد نفر را آورد . اينها در مقابل آن سى هزار نفر چه نقشى مىتوانستند داشته باشند ؟ آيا مىتوانستند اوضاع را منقلب كنند ؟ ابداً . امام حسين مىخواست در اين منطق كه منطق هجوم و منطق شهيد و منطق انقلاب است ، دامنهء اين قضيه گسترش پيدا كند . اينكه خاندانش را هم آورد براى همين بود ، چون قسمتى از پيامش را خاندانش بايد برسانند . خود امام حسين كوشش مىكرد حالا كه قضيه به اينجا كشيده شده است ، هرچه كه مىشود داغتر بشود ، براى اينكه بذرى بكارد كه براى هميشه در دنيا ثمر و ميوه بدهد . چه مناظرى ، چه صحنه‌هايى در كربلا به وجود آمد كه واقعاً عجيب و حيرت‌انگيز است !\r\n\r\nارزش هر يك از اين عوامل\r\nحال ببينيم در ميان اين عوامل سه‌گانه ( يعنى عامل دعوت مردم كوفه كه ماهيت تعاونى به اين نهضت مىداد ، و عامل تقاضاى بيعت كه ماهيت دفاعى به اين نهضت مىداد ، و عامل امر به معروف و نهى از منكر كه ماهيت هجومى به اين نهضت مىداد ) ارزش كداميك بيشتر از ديگرى است . البته ارزشهاى اين عاملها در يك درجه نيست .\r\nهر عاملى يك درجهء معينى از ارزش را داراست و به اين نهضت به همان درجه ارزش مىدهد . عامل دعوت مردم كوفه - كه مردمى اعلام آمادگى كردند به آن كسى كه نامزد اين كار شده است ، و او بدون يك ذره معطلى آمادگى خودش را اعلام كرده است - بسيار ارزش دارد ولى از اين بيشتر ، عامل تقاضاى بيعت و امتناع حسين بن على عليه السلام و حاضر به كشته شدن و بيعت نكردن ارزش دارد . عامل سوم كه عامل امر به معروف و نهى از منكر است ، از اين هم ارزش بيشترى دارد . بنابراين عامل سوم ارزش بيشترى به نهضت حسينى داده است ، كه راجع به ارزشى كه يك عامل به يك نهضت مىدهد و ارزشى كه قهرمان آن نهضت به آن عامل مىدهد ، يك فى الجمله‌اى به عرض شما مىرسانم :\r\nخيلى چيزها ، اعم از معنويات و امور مادى ، براى انسان ارزش و افتخار است ، زينت و زيور است . بدون شك علم براى انسان زينت است . پست و مقام ، بالخصوص\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nپستها و مقامهاى خدايى ، براى انسان افتخار و ارزش است ، به انسان ارزش مىدهد .\r\nحتى يك چيزهاى ظاهرى كه نمايندهء اين ارزشهاست ، به انسان ارزش مىدهد مثل لباس روحانيت . البته لباس روحانيت به تنهايى دليل بر روحانى بودن يعنى علم معارف اسلام و تقواى اسلامى را داشتن نيست . روحانى يعنى عالم به معارف اسلامى و عامل به دستورات اسلامى . اين لباس علامت اين است كه من روحانى هستم . حالا اگر كسى از روى حقيقت پوشيده باشد ، علامتْ درست است ؛ اگر نه ، نادرست است . به هر حال اين لباس براى اينكه غالباً افرادى آن را پوشيده‌اند كه معنويت و حقيقت روحانيت را داشته‌اند ، قهراً براى هر كسى كه بپوشد افتخار است . منى هم كه صلاحيت پوشيدن اين لباس را ندارم ، شمايى كه مرا نمىشناسيد ، در يك جلسه وقتى با من روبرو مىشويد ، همين لباس را كه به تن من مىبينيد ، به همان عالم ناشناختگى از من احترام مىكنيد . پس اين لباس افتخار است براى كسى كه آن را مىپوشد . لباس استادى دانشگاه براى يك استاد دانشگاه افتخار است . وقتى كه اين لباس را مىپوشد ، به اين لباس افتخار مىكند . براى يك زن ، زيورآلات زينت است .\r\nدر نهضتها هم بسيارى از عاملها ارزش دهنده به يك نهضت است . نهضتها خيلى با هم فرق مىكنند . اگر روح عصبيت و به اصطلاح خاكپرستى در آن باشد ، يك ارزش به نهضت مىدهد ، و اگر روحهاى معنوى و انسانى و الهى داشته باشد ارزش ديگرى به آن مىدهد . هر سه عاملِ دخيل در نهضت حسينى به اين نهضت ارزش داد ، بالخصوص عامل سوم . ولى گاهى آن كسى كه اين ارزش به او تعلق دارد يك وضعى پيدا مىكند كه به اين ارزش ، ارزش مىدهد . همچنان كه آن ارزش ، او را صاحب ارزش مىكند ، او هم شأن اين ارزش را بالا مىبرد ؛ چنان كه يك مرد روحانى وقتى كه لباس روحانيت را مىپوشد ، واقعاً اين لباس براى او افتخار است ، بايد افتخار كند كه اين لباس را به او پوشانيده‌اند و روحانيون حقيقى هم او را قبول دارند ؛ ولى يكى كسى كارش را در انجام وظايف روحانيت ، در علم و تقوا و عمل ، به جايى مىرساند كه او افتخار اين لباس مىشود ؛ مىگوييم لباس روحانيت آن لباسى است كه فلان كس هم دارد ، لباسى است كه او پوشيده است .\r\nحد اقل ما مىتوانيم مثالهاى تاريخى ذكر كنيم . اگر يك عده بگويند : آقا ! اين عبا و عمامه چيست ، ما چه مىگوييم ؟ مىگوييم : بوعلى سينا هم - كه تمام كشورهاى اسلامى به او افتخار مىكنند ؛ عرب مىگويد از من است چون كتابهايش به زبان عربى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاست ، ايرانى مىگويد از من است چون اهل بلخ است و بلخ از قديم مال ايران بوده ، روسها مىگويند مال ماست براى اينكه بلخ فعلًا مال ماست ، هر گروهى مىگويد از ماست و همهء ملتها به او افتخار مىكنند - همين لباس مرا داشته است . ابو ريحان بيرونى هم همين‌طور . پس بوعلى و ابو ريحان افتخار اين لباس شده‌اند . شيخ انصارى ، خواجه نصير الدين طوسى و امثال اينها ، هم افتخار يافته‌اند به لباس روحانيت و هم افتخار داده‌اند به لباس روحانيت . همچنين است در مورد يك استاد دانشگاه : براى افرادى لباس استادى افتخار است . ولى امكان دارد كه يك استاد اين قدر شأنش در كار استادى و علم و تخصص و اكتشافات ، بالا باشد كه او براى لباس استادى افتخار باشد .\r\nبراى يك زن ، زيور زينت است ولى در مورد زنى ممكن است اصلًا بگويند اين ، چهره‌اى است كه او زينت مىدهد به زيورها .\r\nجمله‌اى دارد صعصعة بن صوحان عبدى از اصحاب امير المؤمنين عليه السلام كه بسيار زيباست . جناب صعصعه از اصحاب خاص امير المؤمنين است ، از آن تربيت‌شده‌هاى حسابى على ؛ مرد خطيب سخنورى هم هست . جاحظ - كه از ادباى درجهء اول عرب است - مىگويد : « صعصعه مرد خطيبى بود ، و بهترين دليل بر خطيب بودن او اين است كه على بن أبي طالب گاهى به وى مىگفت : بلند شو چند كلمه سخنرانى كن » . صعصعه همان كسى است كه روى قبر على عليه السلام آن سخنرانى بسيار عالى پرسوز را كرده است .\r\nاين شخص يك تبريك خلافت به امير المؤمنين گفته در سه چهار جمله كه بسيار جالب است . وقتى كه امير المؤمنين خليفه شد ، افراد مىآمدند براى تبريك گفتن ؛ يك تبريكى هم جناب صعصعه گفته است . ايستاد و خطاب به امير المؤمنين گفت : « زَيَّنْتَ الْخِلافَةَ وَ ما زانتْكَ ، وَ رَفَعْتَها وَ ما رَفَعَتْكَ ، وَ هِىَ الَيْكَ احْوَجُ مِنْكَ الَيْها » « 1 » . اين سه چهار جمله ارزش ده ورق مقاله را دارد . گفت : على ! تو كه خليفه شدى ، خلافت به تو زينت نداد ، تو به خلافت زينت بخشيدى ؛ خلافت ، تو را بالا نبرد ، تو كه خليفه شدى مقام خلافت را بالا بردى ؛ على ! خلافت به تو بيشتر احتياج داشت تا تو به خلافت ؛ يعنى على ! من به خلافت تبريك مىگويم كه امروز نامش روى تو گذاشته شده ، به تو تبريك نمىگويم كه خليفه شدى . به خلافت تبريك مىگويم كه تو خليفه شدى ، نه به تو كه خليفه شدى . از اين بهتر نمىشود گفت .\r\n\r\n\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 / ص 179 .\r\n","page_name":" 154 ","page_number":154},
  {"content":"\r\n\r\n\r\nامام حسين شأن امر به معروف و نهى از منكر را بالا برد\r\nعنصر امر به معروف و نهى از منكر به نهضت حسينى ارزش داد ، امّا حسين هم به امر به معروف و نهى از منكر ارزش داد . امر به معروف و نهى از منكر ، نهضت حسينى را بالا برد ولى حسين عليه السلام اين اصل را به نحوى اجرا كرد كه شأن اين اصل بالا رفت ؛ يك تاج افتخار به سر اصل امر به معروف و نهى از منكر نهاد . خيليها مىگويند امر به معروف و نهى از منكر مىكنيم . حسين هم اول مثل ديگران فقط يك كلمه حرف زد ، گفت : « اريدُ انْ آمُرَ بِالْمَعْروفِ وَ انْهى عَنِ الْمُنْكَرِ وَ اسيرَ بِسيَرةِ جَدّى وَ ابى » . .\r\nخود اسلام هم همين‌طور است . اسلام براى هر مسلمانى افتخار است اما مسلمانهايى هم هستند كه به معنى واقعى كلمه فخرالاسلام‌اند ، عزّ الدين‌اند ، شرف الدين‌اند ، شرف الاسلام‌اند . اين القاب را ما به تعارف ، خيلى به افراد مىدهيم اما همه كس كه اينجور نيست . دربارهء بنده اگر كسى چنين حرفى بزند دروغ محض است ، كه من بگويم فخرالاسلامم ، وجود من افتخارى است براى اسلام ! من كى هستم ؟ !\r\n\r\nماجراى دانشگاه شيراز\r\nيادم هست در حدود هشت سال پيش در دانشگاه شيراز از من براى سخنرانى دعوت كرده بودند ( انجمن اسلامى آنجا دعوت كرده بود ) . در آنجا استادها و حتى رئيس دانشگاه ، همه بودند . يكى از استادهاى آنجا - كه قبلًا طلبه بود و بعد رفت آمريكا تحصيل كرد و دكتر شد و آمد و واقعاً مرد فاضلى هم هست - مأمور شده بود كه مرا معرفى كند . آمد پشت تريبون ايستاد ( جلسه هم مثل همين جلسه خيلى پرجمعيت و با عظمت بود ) يك مقدار معرفى كرد : من فلانى را مىشناسم ، حوزهء قم چنين ، حوزهء قم چنان و . . . بعد در آخر سخنانش اين جمله را گفت : « من اين جمله را با كمال جرأت مىگويم : اگر براى ديگران لباس روحانيت افتخار است ، فلانى افتخار لباس روحانيت است » . از اين حرف آتش گرفتم . ايستاده سخنرانى مىكردم ، عبايم را هم قبلًا تا مىكردم و روى تريبون مىگذاشتم . مقدارى حرف زدم ، رو كردم به آن شخص ، گفتم :\r\nآقاى فلان ! اين چه حرفى بود كه از دهانت بيرون آمد ؟ ! تو اصلًا مىفهمى چه دارى مىگويى ؟ ! من چه كسى هستم كه تو مىگويى فلانى افتخار اين لباس است ؟ با اينكه من آن وقت دانشگاهى هم بودم و به اصطلاح ذو حياتين بودم ، گفتم : آقا ! من در تمام\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nعمرم يك افتخار بيشتر ندارم ، آن هم همين عمامه و عباست . من كىام كه افتخار باشم ؟ ! اين تعارفهاى پوچ چيست كه به همديگر مىكنيم ؟ ! ابو ذر غفارى را بايد گفت افتخار اسلام است ؛ اين اسلام است كه ابو ذر پرورش داده است . عمّار ياسر افتخار اسلام است ؛ اسلام است كه عمّار ياسر پرورش داده است . بوعلى سينا افتخار اسلام است ؛ اسلام است كه نبوغ بوعلى سينا را شكفت . خواجه نصير الدين افتخار اسلام است ، صدر المتألّهين شيرازى افتخار اسلام است ، شيخ مرتضى انصارى افتخار اسلام است ، مير داماد افتخار اسلام است ، شيخ بهايى افتخار اسلام است . اسلام ، افتخار البته دارد ؛ يعنى فرزندانى تربيت كرده كه دنيا روى آنها حساب مىكند و بايد هم حساب كند ، چرا كه اينها در فرهنگ دنيا نقش مؤثر دارند . دنيا نمىتواند قسمتى از كرهء ماه را اختصاص به خواجه نصير الدين ندهد و نام او را روى قسمتى از كرهء ماه نگذارد ، براى اينكه او در بعضى كشفيات كرهء ماه دخيل است . او را مىشود گفت افتخار اسلام . ماها كى هستيم ؟ ! ما چه ارزشى داريم ؟ ما را اگر اسلام بپذيرد كه اسلام افتخار ما باشد ، اسلام اگر بپذيرد كه به صورت مدالى بر سينهء ما باشد ، ما خيلى هم ممنون هستيم . ما شديم مدالى به سينهء اسلام ؟ ! ماها ننگ عالم اسلام هستيم ، اكثريت ما مسلمانها ننگ عالم اسلام هستيم . پس تعارفها را كنار بگذاريم ؛ آنها تعارف است .\r\nدر مورد حسين بن على به حق مىشود گفت كه به اصل امر به معروف و نهى از منكر ارزش و اعتبار داد ؛ آبرو داد به اين اصلى كه آبروى مسلمين است . اينكه مىگويم اين اصل آبروى مسلمين است و به مسلمين ارزش مىدهد ، از خودم نمىگويم ، عين تعبير آيهء قرآن است :  « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  « 1 » .\r\nببينيد قرآن چه تعبيرهايى دارد ! به خدا انسان حيرت مىكند از اين تعبيرهاى قرآن :\r\n « كُنْتُمْ خَيْرَ أُمَّةٍ أُخْرِجَتْ لِلنَّاسِ »  شما چنين بوده‌ايد ( « بوده‌ايد » در قرآن در اين گونه موارد يعنى « هستيد » ) ، شما با ارزش ترين ملتها و امتهايى هستيد كه براى مردم به وجود آمده‌اند . ولى چه چيز به شما ارزش داده است و مىدهد ، كه اگر آن را داشته باشيد با ارزش ترين امتها هستيد ؟  « تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  اگر امر به معروف و نهى از منكر در ميان شما باشد ، اين اصل به شما امت مسلمان ارزش مىدهد . شما به اين دليل با ارزش ترين امتها هستيد كه اين اصل را داريد ( كه در صدر اول همچنين بوده است ) ؛\r\n\r\n\r\n\r\n\r\n","description":"","footnote":"\r\n( 1 ) . آل عمران / 110 .\r\n","page_name":" 156 ","page_number":156},
  {"content":"\r\n\r\nاين اصل به شما ارزش داده است . پس آيا آن روزى كه اين اصل در ميان ما نيست ، يك ملت بىارزش مىشويم ؟ بله همين‌طور است . ولى حسين به اين اصل ارزش داد .\r\nگاهى ما امر به معروف و نهى از منكر مىكنيم ، ولى نه تنها به اين اصل ارزش نمىدهيم بلكه ارزشش را پايين مىآوريم . الآن در ذهن عامهء مردم ، به چه مىگويند امر به معروف و نهى از منكر ؟ يك مسائل جزئى ، نمىگويم مسائل نادرست ( بعضى از آنها نادرست هم هست ) ، ولى اينها وقتى در كلّش واقع شود زيباست . مثلًا اگر امر به معروف و نهى از منكرِ كسى فقط اين باشد كه آقا ! اين انگشتر طلا را از دستت بيرون بياور ، اين در جاى خودش درست است ، حرف درستى است اما نه اينكه انسان هيچ منكرى را نبيند جز همين يكى ، جز مسألهء ريش ، جز مسائل مربوط به مثلًا كت و شلوار .\r\nيكى از آقايان مىگفت : شخصى را ديدم كه دربارهء شخص ديگرى خيلى قُر مىزد .\r\nديدم در حد تكفير و تفسيق ، دربارهء او عصبانى است . گفتم : مگر او چه كرده كه تو او را اين قدر بد مىدانى ( يك آدم بد ملعون جهنمى ) ؟ گفت : آخر او « لب بر گردون پيرهن آدميه » يعنى پيراهنش يقه‌دار است ( خندهء حضار ) . حال وقتى كه نهى از منكر ما در اين حد بخواهد تنزل كند ، ما اين اصل را پايين آورده‌ايم ، حقير و كوچك كرده‌ايم . آن آمر به معروف و ناهى از منكرهايى كه در كشور سعودى هستند ، آبروى امر به معروف و نهى از منكر را برده‌اند ؛ فقط يك شلّاق به دست گرفته كه كسى مثلًا [ كعبه يا ضريح پيغمبر را 
  ] نبوسد . اين ديگر شد نهى از منكر ! .\r\nولى حسين را ببينيد ! امر به معروف و نهى از منكر ، كار او بود از بيخ و بن . به تمام معروفهاى اسلام نظر داشت و فهرست مىداد ، و نيز به تمام منكرهاى جهان اسلام .\r\nمىگفت : اولين و بزرگترين منكر جهان اسلام خود يزيد است : « فَلَعَمْرى مَا الْامامُ الَّا الْعامِلُ بِالْكِتابِ ، الْقائِمُ بِالْقِسْطِ وَ الدّائِنُ بِدينِ الْحَقِّ » « 1 » امام و رهبر بايد خودش عامل به كتاب باشد ، خودش عدالت را بپادارد و به دين خدا متديّن باشد . آنچه را كه داشت ، در راه اين اصل در طبق اخلاص گذاشت . به مرگ در راه امر به معروف و نهى از منكر زينت بخشيد ، به اين مرگ شكوه و جلال داد . از روز اوّلى كه مىخواهد بيرون بيايد ، سخن از مرگ زيبا مىگويد . چقدر تعبيرْ زيباست ! هر مرگى را نمىگفت زيبا ، مرگ در\r\n\r\n\r\n\r\n\r\n","description":"","footnote":"\r\n( 1 ) . ارشاد مفيد ، ص 204 .\r\n","page_name":" 157 ","page_number":157},
  {"content":"\r\n\r\nراه حق و حقيقت را زيبا مىدانست : « خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جيدِ الْفَتاةِ » « 1 » چنين مرگى مانند يك گردنبند كه براى زن زينت است ، براى انسان زينت است . صريحتر ، آن اشعارى است كه در بين راه وقتى كه به طرف كربلا مىآمد مىخواند ، كه احتمالًا از خود ايشان است و احتمالًا هم از امير المؤمنين على عليه السلام است :\r\n وَ انْ تَكُنِ الدُّنْيا تُعَدُّ نَفيسَةً * فَدارُ ثَوابِ اللَّهِ اعْلى وَ انْبَلُ \r\nاگر چه دنيا قشنگ و نفيس و زيباست اما هرچه دنيا قشنگ و زيبا باشد آن خانهء پاداش الهى خيلى قشنگتر و زيباتر و عاليتر است .\r\n وَ انْ تَكُنِ الْامْوالُ لِلتَّرْكِ جَمْعُها * فَما بالُ مَتْروكٍ بِهِ الْمَرْأُ يَبْخَلُ \r\nاگر مال دنيا را آخرش بايد گذاشت و رفت ، چرا انسان نبخشد ، چرا انسان به ديگران كمك نكند ، چرا انسان خير نرساند ؟\r\n وَ انْ تَكُنِ الْابْدانُ لِلْمَوْتِ انْشِأَتْ * فَقَتْلُ امْرِئٍ بِالسَّيْفِ فِى اللَّهِ افْضَلُ « 2 » \r\nاگر اين بدنها آخر كار بايد بميرد ، آخرش اگر در بستر هم شده بايد مرد ، در مبارزه با يك بيمارى و يك ميكروب هم شده بايد مرد ، پس چرا انسانْ زيبا نميرد ؟ پس كشته شدن انسان به شمشير در راه خدا بسيار جميل‌تر و زيباتر است .\r\nدر همين جا دعا مىكنم و همهء شما را به خدا مىسپارم .\r\nپروردگارا ! سينه‌هاى ما را براى فهم حقيقت اسلام مشروح بفرما .\r\nپروردگارا ! توفيق انجام وظايف و مسئوليتهايى را كه به عهدهء ما گذاشته‌اى عنايت بفرما .\r\nپروردگارا ! دشمنان اسلام را سرنگون بفرما ، خير دنيا و آخرت به همهء ما كرامت كن ، اموات ما را مشمول عنايت و مغفرت خود قرار بده .\r\nرحم اللَّه من قرأ الفاتحة مع الصلوات\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 366 .\r\n( 2 ) . مناقب ابن شهرآشوب ، ج 2 / ص 213 .\r\n","page_name":" 158 ","page_number":158},
  {"content":"\r\n\r\n\r\nفصل چهارم تحليل واقعه عاشورا\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\nتحليل واقعهء عاشورا بسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين و الصلاة و السّلام على عبد اللَّه و رسوله و حبيبه و صفيّه ، سيّدنا و نبيّنا و مولانا ابى القاسم محمّد صلّى اللّه عليه و آله و سلّم و على آله الطّيّبين الطّاهرين المعصومين .\r\nحادثهء عاشورا مثل بسيارى از حقايق اين عالم است كه در زمان خودشان بسا هست آنچنان كه بايد ، شناخته نمىشوند و بلكه فلاسفهء تاريخ مدعى هستند كه شايد هيچ حادثهء تاريخى را نتوان در زمان خودش آنچنان كه هست ارزيابى كرد ؛ بعد از آنكه زمان زيادى گذشت و تمام عكس العمل‌ها و جريانات مربوط به يك حادثه خود را بروز دادند ، آنگاه آن حادثه بهتر شناخته مىشود . همچنان كه شخصيتها هم همين طورند . شخصيتهاى بزرگ غالباً در زمان خودشان آن موجى كه شايستهء وجود آنهاست ، پيدا نمىشود ؛ بعد از مرگشان تدريجاً شخصيتشان بهتر شناخته مىشود ؛ بعد از دهها سال كه از مرگشان مىگذرد ، تدريجاً شناخته مىشوند . و معمولًا افرادى كه در زمان خودشان خيلى شاخصند ، بعد از فوتشان فراموش مىشوند ، و بسا افرادى كه در\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nزمان خودشان آن قدرها شاخص نيستند ولى بعد از مرگشان تدريجاً شخصيت آنها گسترش پيدا مىكند و بهتر شناخته مىشوند . اگر دو نفر عالم را كه در يك زمان زندگى مىكنند در نظر بگيريم ، و لو از نظر شهرت علمى يكى ده برابر ديگرى بزرگ است ولى گاهى بعد در تاريخ روشن مىشود كه آن كه ده برابر كوچك بوده ، از آن كه ده برابر بزرگ بوده بزرگتر است ، كه براى اين امر من مثالهاى زيادى دارم . از همه بهتر اين است كه ما به خود على عليه السلام مثال بزنيم ، آن هم از زبان خود ايشان .\r\nدر كلمات مولا در نهج البلاغه جزء كلماتى كه حضرت در فاصلهء ضربت خوردن و شهادت يعنى در آن فاصلهء حدود چهل و پنج ساعت آخر زندگى فرموده‌اند ، يكى اين دو جمله است كه تعبير خيلى عجيبى است . مىفرمايد : « غَداً تَعْرِفونَنى وَ يُكْشَفُ لَكُمْ سَرائِرى » « 1 » فردا مرا خواهيد شناخت ؛ يعنى امروز مرا نشناخته‌ايد ، زمان من مرا نشناخت ، آينده مرا خواهد شناخت « وَ يُكْشَفُ لَكُمْ سَرائِرى » ( سرائر يعنى سريره‌ها ، امور مخفى ، امورى كه در اين زمان چشمها نمىتواند آنها را ببيند ، مثل گنجى كه در زير زمين باشد ) مخفيّات وجود من فردا براى شما كشف خواهد شد ، و همين‌طور هم شد .\r\nعلى را مردم ، بعد از زمان خودش بيشتر از زمان خودش شناختند . على را در زمان خودش چه كسى شناخت ؟ يك عدهء بسيار معدود . شايد تعداد آنهايى كه على را در زمان خودش واقعاً مىشناختند ، از عدد انگشتان دو دست هم تجاوز نمىكرد .\r\nپيغمبر اكرم راجع به كلمات خودشان اين جمله را در حجة الوداع فرمودند ( ببينيد چه كلمات بزرگى ! ) : « نَضَّرَ ( نَصَرَ ) اللَّهُ عَبْداً سَمِعَ مَقالَتى فَوَعاها وَ بَلَّغَها مَنْ لَمْ يَسْمَعْها ، فَرُبَّ حامِلِ فِقْهٍ غَيْرِ فَقيهٍ ، وَ رُبَّ حامِلِ فِقْهٍ الى مَنْ هُوَ افْقَهُ مِنْهُ » « 2 » خدا خرّم كند چهرهء آن كس را ( خدا يار آن كس باد ) كه سخن مرا بشنود و حفظ و ضبط كند و به كسانى كه سخن مرا نشنيده‌اند ، به آنهايى كه در زمان من هستند ولى اينجا نيستند يا افرادى كه بعد از من مىآيند ، برساند . يعنى حرفهاى مرا كه مىشنويد ، حفظ كنيد و به ديگران برسانيد « فَرُبَّ حامِلِ فِقْهٍ غَيْرِ فَقيهٍ » بسا كسانى كه حامل يك حكمت و حقيقت‌اند در صورتى كه خودشان اهل آن حقيقت نيستند ، يعنى آن عمق و معنى آن حقيقت را درك نمىكنند ، « وَ رُبَّ حامِلِ فِقْهٍ الى مَنْ هُوَ افْقَهُ مِنْهُ » و چه بسا افرادى كه فقهى را ، حكمتى را ، حقيقتى را\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 149 . [ اين جمله در نهج البلاغه به اين صورت آمده : « غَداً تَرَوْنَ ايّامى وَ يُكْشَفُ لَكُمْ عَنْ سَرائِرى » . 
  ]\r\n( 2 ) . امالى مفيد ، مجلس 23 ، ص 186 .\r\n","page_name":" 162 ","page_number":162},
  {"content":"\r\n\r\nحمل مىكنند ، حفظ مىكنند ، بعد منتقل مىكنند به كسانى كه از خودشان داناترند .\r\nمعناى جمله اين است كه شما اينها را حفظ كنيد و به ديگران برسانيد . بسا هست كه شما اصلًا عمق حرف مرا درك نمىكنيد ولى آن ديگرى كه مىشنود ، مىفهمد ؛ شما فقط ناقلى هستيد ، نقل مىكنيد . و باز بسا هست كه شما چيزى مىفهميد ولى آن كسى كه بعد ، شما براى او نقل مىكنيد بهتر از شما مىفهمد . مقصود اين است كه سخنان مرا برسانيد به نسلهاى آينده كه معناى سخن مرا از شما بهتر مىفهمند .\r\nعلى عليه السلام فرمود آينده مرا بهتر خواهد شناخت . پيغمبر صلى الله عليه و آله هم فرمود در آينده معانى سخن مرا بهتر از مردم حاضر درك خواهند كرد . اين است معناى اينكه ارزش يك چيز در زمان خودش آنچنان كه بايد ، درك نمىشود ؛ بايد زمان بگذرد ، بعدها آيندگان تدريجاً ارزش يك شخص ، ارزش كتاب يا سخن يك شخص ، ارزش عمل يك شخص را بهتر درك مىكنند .\r\nاقبال لاهورى شعرى دارد كه گويى ترجمهء جملهء مولا على عليه السلام است . حضرت مىفرمايد : « غَداً تَعْرِفونَنى » فردا مرا خواهيد شناخت ( اين را روزى مىگويد كه دارد از دنيا مىرود ) ، بعد از مرگ من مرا خواهيد شناخت . اقبال مىگويد : « اى بسا شاعر كه بعد از مرگ زاد » . مقصودش از شاعر ، نه هر كسى است كه چند كلمه سرهم كند ، بلكه مقصود كسى است كه پيامى دارد ، مثل خود اقبال كه شاعرى است كه فكرى دارد ، انديشه‌اى دارد ، پيامى دارد ، يا مولوى و حافظ كه شعرايى هستند كه انديشه و پيامى دارند ؛ گواينكه پيام بعضى از اينها را بعد از پانصد سال هم هنوز مردم درست درك نمىكنند ، مثل حافظ كه هنوز وقتى كه در اطراف او مطلب مىنويسند ، هزارجو چرند مىنويسند الّا آن پيامى كه خود حافظ دارد . « اى بسا شاعر كه بعد از مرگ زاد » .\r\nبسيارى از انديشمندان تولدشان بعد از مرگشان است ؛ يعنى اين گونه اشخاص در زمان خودشان هنوز تولد پيدا نكرده‌اند .\r\nجبران خليل جبران يك نويسندهء درجهء اول عرب زبان است و از عربهاى مسيحى است كه تولدش در لبنان بوده ولى پرورش و بزرگ شدن و فرهنگش بيشتر در آمريكا بوده است . او عربى نويس و انگليسى نويس و همچنين نقّاش است و مخصوصاً در عربى ، از آن شيرين قلم‌هاى درجهء اول است . با اينكه مسيحى است ، از شيفتگان على بن أبي طالب عليه السلام است . ( در ميان عربهاى مسيحى ، شيفتهء على ما زياد داريم . يكى از آنها ميكائيل نعيمه است . يكى ديگر جُرج جُرداق است كه در چند سال پيش كتابى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nنوشت به نام « على بن أبي طالب ، صوت العدالة الانسانية » كه اول در يك جلد بود ، بعد خودش آن را تفصيل داد و در پنج شش جلد چاپ شد و از بهترين كتابهايى است كه راجع به حضرت امير عليه السلام نوشته شده است ) . جبران خليل مىگويد : من نمىدانم چه رازى است كه افرادى پيش از زمان خودشان متولد مىشوند ، و على از كسانى است كه پيش از زمان خودش متولد شده است . مىخواهد بگويد على براى زمان خودش خيلى زياد بود . آن زمان ، زمان على نبود . ولى حقيقت بهتر ، همان است كه خود على عليه السلام فرموده است كه اصلًا اين گونه اشخاص در هر زمانى متولد بشوند ، پيش از زمان خودشان متولد شده‌اند . على عليه السلام اگر امروز هم متولد شده بود ، پيش از زمان خودش بود ؛ يعنى آن قدر بزرگند كه زمان خودشان ، هر زمانى باشد ، گنجايش اين را كه بتواند آنها را بشناسد و بشناساند و معرفى كند ، ندارد ؛ بايد مدتها بگذرد ، بعد از مرگشان بار ديگر بازيابى و بازشناسى شوند و به اصطلاح امروز تولد جديد پيدا كنند .\r\n\r\nشخصيتهاى بزرگ در زمانهاى بعد بهتر شناخته مىشوند\r\nبراى اين موضوع عرض كردم كه مثالهاى زيادى هست . در ميان همهء طبقات همين‌طور است . همين حافظ - كه مثالش را ذكر كردم - آيا در زمان خودش ، همين شهرتى را كه در زمان ما دارد ، داشت ؟ نه . در زمان خودش كسى ديوانش را هم جمع نكرد . خودش هم به خاطر روح عرفانى خاصى كه داشت ، با اينكه به او مىگفتند ، علاقه‌اى به جمع‌آورى آن نداشت . حافظ يك مرد عالم است ؛ يعنى اول يك عالم است ، دوم يك شاعر ، و از اين جهت با سعدى يا فردوسى فرق مىكند . اينها شاعر هستند و مثلًا سى چهل هزار بيت شعر گفته‌اند ، كارشان شاعرى بوده . حافظ كارش شاعرى نبوده ، يك مرد عالم و مدرّس و محقّق بوده است . بعد از مرگش ، رفيقش كه ديوانش را جمع كرده ، اهمّ آن كتابهايى را كه او تدريس مىكرده ذكر نموده است . مفسّر و حافظ قرآن بوده ، تفسير قرآن مىگفته ، كارش اين بوده . خودش هم در يك جا مىگويد :\r\n ز حافظان جهان كس چو بنده جمع نكرد * لطائف حِكَمى با نكات قرآنى \r\nدر جاى ديگر مىگويد :\r\n نديدم خوشتر از شعر تو حافظ * به قرآنى كه اندر سينه دارى \r\n\r\n","description":"","footnote":"","page_name":" 164 ","page_number":164},
  {"content":"\r\n\r\nو نيز در جاى ديگر مىگويد :\r\n عشقت رسد به فريادگر خود به سان حافظ * قرآن ز بر بخوانى با چارده روايت \r\nيعنى نه فقط قرآن را بلد بوده و از حفظ بوده ، بلكه آن را با قرائتهاى هفتگانه مىخوانده و از حفظ بوده است كه اين آيه را عاصم اينجور قرائت كرده ، كسايى اين‌طور قرائت كرده و . . .\r\nملّا صدراى شيرازى كه امروز تازه بعد از حدود سيصد و پنجاه سال كه از مرگش مىگذرد ( مرگش در سال 1050 هجرى قمرى بوده و الآن 1398 است ) دارد شناخته مىشود . تا صد و پنجاه سال بعد از مرگش اصلًا در حوزه‌هاى علميه هم كتابهايش تدريس نمىشد . فقط يك عده شاگرد داشت . كم كم كه حكماى بعد از او آمدند ، به ارزش افكارش پى بردند و افكار او به تدريج افكار امثال بوعلى را عقب زد و پيش افتاد . دنياى مغرب زمين هم تازه اكنون دارد با افكار اين مرد آشنا مىشود .\r\nاين ، معناى اين است كه اشخاص خيلى بزرگ افرادى هستند كه در زمان خودشان موجى ، جنجالى آنچنان كه شايستهء خود آنهاست ايجاد نمىكنند ولى در زمانهاى بعد تدريجاً مثل گنجى كه از زير خاك بيرون بيايد ، بيرون مىآيند و شناخته مىشوند .\r\nمثال ديگر سيّد جمال است . الآن در جهان لااقل هفته‌اى يك مقاله دربارهء سيّد جمال الدين اسدآبادى نوشته مىشود . كشورهاى اسلامى هم به او افتخار مىكنند .\r\nايرانيها مىگويند سيّد جمال مال ماست ، افغانيها مىگويند مال ماست ، تركها مىگويند مال ماست چون در تركيه مرده است . آخرش افغانها پيروز شدند ، رفتند استخوانهاى سيّد جمال را از تركيه به افغانستان بردند ؛ در صورتى كه سيّد جمال خودش را نه به ايران مىبست ، نه به افغان ، نه به ترك و نه به عرب ( البته ظاهراً ايرانى بوده ) نه به مصر مىبست و نه به جاى ديگر . مصريها افتخار مىكنند كه بله ، سيّد جمال آمد به كشور ما و قدرش را شناختند و در اينجا بود كه علمايى مثل محمّد عبده به او گرايش پيدا كردند و او توانست يك حزب تشكيل بدهد و اصلًا اوج گرفتن سيّد جمال از اينجا بود ، پس ما از همه به سيّد جمال نزديكتر هستيم . ولى در زمان خودش به هر جا كه مىرفت ، او را طرد مىكردند . به ايران خود ما كه آمد ، با چه وضع نكبت بارى او را تبعيد كردند ! مدتها در حضرت عبد العظيم متحصن بود . در زمستان خيلى سردى كه برف بسيار\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nسنگينى هم آمده بود ، ريختند و او را از بست خارج كردند ، سوار قاطر كردند و مثل جدّش زين العابدين پاهايش را به شكم قاطر بستند و در آن هواى سرد او را از طريق غرب ايران ( همدان و كرمانشاه ) از مرز خارج كردند . حتى يك نفر هم چيزى نگفت .\r\nحالا هر كسى افتخار مىكند كه من دربارهء سيّد جمال مقاله‌اى خواندم .\r\nسيّد جمال در زمان خودش شناخته نشد . البته در مصر عده‌اى روشنفكر دورش را گرفتند ولى بعد انگليسيها او را تبعيد كردند . مدتها در هند و مدتها در نجف بود . اصلًا چهار سال ابتداى حيات علمى اين مرد در نجف بوده است . فرهنگ سيّد جمال ، فرهنگ اسلامى است ( و اهميت او هم به همين است ) يعنى تحصيلات عاليه‌اش تحصيلات عاليهء اسلامى است . در نجف در درس أستاد الفقهاء ، شيخ مرتضى انصارى كه در زهد و تقوا و علم و تحقيق مرد فوق العاده‌اى بود ، شركت داشته و اخلاق و فلسفه و عرفان را نزد مرد بزرگ ديگرى به نام آخوند ملّا حسينقلى همدانى خوانده است .\r\nكم كم آن محيط را كه در آن وقت تعلق به عثمانى داشت ، تحمل نمىكرد و استادانش به او گفتند بهتر اين است كه تو مهاجرت كنى و به روى دنبال ايده‌هايى كه دارى .\r\nالآن كه حساب مىكنم ، مىبينم نهضتهايى كه يكى بعد از ديگرى در جهان اسلام پيدا شد ، مرهون زحمات او بود ( بعضى از قسمتهاى اين مطلب ، هنوز درست رسيدگى نشده است . ) يعنى تخمهايى كه او كاشت ، يكى از آنها هم در زمان خودش ثمر نداد ، ولى بعد از مرگش همهء آنها ثمر دادند . نهضتهايى كه بعد در مصر شد ، نهضتهايى كه در هند شد ، نهضت مشروطيت و حتى نهضت تنباكو در ايران از ثمرات تلاشهاى اوست . و از جمله مطالبى كه در شرح حال او ننوشته‌اند اين است كه نهضت استقلال عراق - كه بعد از مشروطيت روى داد - مديون اوست ، چون اكنون ما در تاريخ كشف مىكنيم كه كسانى كه اين نهضت را رهبرى مىكرده‌اند ، از دوستان سيّد جمال بوده‌اند .\r\nاين است كه مىگوييم مردان خيلى بزرگ هر مقدار هم كه در زمانشان شناخته بشوند ، شناخته نمىشوند . در زمانهاى بعد ، بهتر شناخته مىشوند و ارزششان بهتر درك مىشود .\r\n\r\nحوادث تاريخى نيز در زمانهاى بعد بهتر شناخته مىشوند\r\nو همچنين است حوادث و وقايع . ابعاد حوادث و وقايع نيز در زمان خودش آنچنان كه هست تشخيص داده نمىشود . بسا هست كه يك حادثه ، كوچك تلقى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمىشود ولى بعد از مدتى تدريجاً ابعاد و عمق و لايه‌هاى اين حادثه ، عظمت و اهميت اين حادثه بهتر شناخته مىشود . حادثهء عاشورا از جملهء اين حوادث است ؛ در رديف اينكه شخص مىميرد ، بعد از مرگش شناخته مىشود يا اثرى خلق مىشود ، بعد از سالها ارزش آن شناخته مىشود . حادثهء اجتماعى هم كه رخ مىدهد ، بعدها ماهيت آن درست شناخته مىشود و ارزش آن درك مىگردد . در مورد بعضى از حوادث ، شايد هزار سال بايد بگذرد تا ماهيت آنها درست و آنچنان كه هست شناخته شود . و باز حادثهء عاشورا از اين گونه حوادث است .\r\nجمله‌اى از امام حسين عليه السلام هست كه با اينكه خودم اين جمله را بارها تكرار كرده‌ام ، ولى به معنى و عمق آن خيلى فكر نكرده بودم . اين جمله در آن وصيتنامهء معروفى است كه امام به برادرشان محمد بن حنفيّه مىنويسد . محمّد بن حنفيّه بيمار بود به طورى كه دستهايش فلج شده بود و لهذا از شركت در جهاد معذور بود . ظاهراً وقتى كه حضرت مىخواستند از مدينه خارج شوند ، وصيتنامه‌اى نوشتند و تحويل او دادند .\r\nالبته اين وصيتنامه نه به معناى وصيتنامه‌اى است كه ما مىگوييم ، بلكه به معناى سفارش نامه است كه وضع خودش را روشن مىكند كه حركت و قيام من چيست و هدفش چيست . ابتدا فرمود : « انّى لَمْ اخْرُجْ اشِراً وَ لا بَطِراً وَ لا مُفْسِداً وَ لا ظالِماً ، وَ انَّما خَرَجْتُ لِطَلَبِ الْاصْلاحِ فى امَّةِ جَدّى » . اتهاماتى را كه مىدانست بعدها به او مىزنند ، رد كرد :\r\nخواهند گفت حسين دلش مقام مىخواست ، دلش نعمتهاى دنيا مىخواست ، حسين يك آدم مفسد و اخلالگر بود ، حسين يك آدم ستمگر بود ، دنيا بداند كه حسين جز اصلاح امت هدفى نداشت ، من يك مصلحم . بعد فرمود : « اريدُ انْ آمُرَ بِالْمَعْروفِ وَ انْهى عَنِ الْمُنْكَرِ وَ اسيرَ بِسيرَةِ جَدّى وَ ابى » « 1 » هدف من ، يكى امر به معروف و نهى از منكر است و ديگر اينكه سير كنم ، سيره قرار بدهم همان سيرهء جدّم و پدرم را .\r\nاين جملهء دوم خيلى بايد شكافته شود . اين جمله در آن تاريخ ، معنى و مفهوم خاصى داشته است . چرا امام حسين بعد كه فرمود مىخواهم امر به معروف و نهى از منكر كنم ، اضافه كرد مىخواهم سير كنم به سيرهء جدّم و پدرم ؟ ممكن است كسى بگويد همان گفتنِ امر به معروف و نهى از منكر كافى بود ؛ مگر سيرهء جدّ و پدرش غير از امر به معروف و نهى از منكر بود ؟ جواب اين است كه اتفاقاً بله . ابتدا بايد به يك تاريخچه اشاره كنم و بعد اين مطلب را شرح بدهم .\r\n\r\n\r\n\r\n\r\n","description":"","footnote":"\r\n( 1 ) . مقتل الحسين ، ص 156 .\r\n","page_name":" 167 ","page_number":167},
  {"content":"\r\n\r\n\r\nماجراى خليفه شدن عثمان\r\nمىدانيم عمر وقتى كه ضربت خورد و خودش احساس كرد كه رفتنى است ، براى بعد از خودش در واقع بدعتى به وجود آورد ، يعنى كارى كرد كه نه پيغمبر كرده بود و نه حتى أبو بكر . نه مطابق عقيدهء ما شيعيان كه مدارك اهل تسنن نيز بر آن دلالت دارد ( حالا در عمل قبول نداشته باشند ، مطلب ديگرى است ) خلافت را به شخص معينى كه پيغمبر در زمان خودش معرفى و تعيين كرده بود يعنى على عليه السلام واگذار كرد ، نه مطابق آنچه كه امروز اهل تسنن مىگويند - كه پيغمبر كسى را تعيين نكرد بلكه امت بايد خودشان كسى را انتخاب كنند ، و پيغمبر اين كار را به انتخاب امت و شوراى امت واگذار كردند - عمل كرد و نه كارى را كه أبو بكر كرد ، انجام داد چون أبو بكر وقتى مىخواست بميرد ، براى بعد از خود شخص معينى را تعيين كرد كه خود عمر بود . كار أبو بكر نه با عقيدهء شيعه جور درمىآيد ، نه با عقيدهء اهل تسنن . كار عمر نه با عقيدهء شيعه جور درمىآيد ، نه با عقيدهء اهل تسنن و نه با كار أبو بكر . يك كار جديد كرد و آن اين بود كه شش نفر از چهره‌هاى درجهء اول صحابه را به عنوان شورا انتخاب كرد ، ولى شورايى نه به صورت به اصطلاح دموكراسى بلكه به صورت آريستوكراسى ، يعنى يك شوراى نخبگان كه نخبه‌ها را هم خودش انتخاب كرد : على عليه السلام ( چون على را كه نمىشد كنار زد ) ، عثمان ، طلحه ، زبير ، سعد وقّاص و عبد الرّحمن بن عوف . در آن وقت در ميان صحابهء پيغمبر ، از اينها مشخص‌تر نبود . بعد خودش گفت : تعداد افراد اين شورا جفت است . ( معمولًا مىبينيد كه تعداد افراد شوراها را طاق قرار مىدهند كه وقتى رأى گرفتند ، تعداد هر طرف كه حد اقل نصف به علاوهء يك باشد ، آن طرف برنده است . ) اگر سه نفر يك رأى را انتخاب كردند و سه نفر ديگر رأى ديگر را ، هر طرف كه عثمان بود آن طرف برنده است . خوب ، اگر شوراست تو چرا براى مردم تكليف معين مىكنى ؟ ! .\r\nشورا طورى تركيب شده بود كه عمر خودش هم مىدانست كه بالأخره خلافت به عثمان مىرسد ، چون على عليه السلام قطعاً رأى سه به علاوهء يك نداشت ؛ حد اكثر اين بود كه على سه نفر داشته باشد كه مسلّماً عثمان در ميان آنها نبود ، زيرا عثمان رقيبش بود .\r\nپس عثمان قطعاً برنده است . از نظر عمر ، على عليه السلام يا دو نفر داشت : خودش بود و زبير ( چون زبير آن وقت با على بود ) و يا اگر احتمالًا عبد الرّحمن بن عوف طرف على را مىگرفت ، حد اكثر سه نفر داشت . اين است كه على عليه السلام در نهج البلاغه مىفرمايد :\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n« فَصَغى رَجُلٌ مِنْهُمْ لِضِغْنِهِ وَ مالَ الْآخَرُ لِصِهْرِه » « 1 » فلان شخص به دليل كينه‌اى كه با من داشت ، از حق منحرف شد و فلان شخص ديگر به خاطر رعايت رابطهء قوم و خويشى و وصلت كارى خودش ، رأيش را به آن طرف داد . خود عمر هم اينها را پيش‌بينى مىكرد . به هر حال نتيجه اين شد كه زبير گفت : من رأيم را دادم به على ، طلحه گفت : من رأيم را دادم به عثمان ، سعد هم كنار رفت . كار دست عبد الرّحمن بن عوف باقى ماند ؛ به هر طرف كه رأى مىداد او انتخاب مىشد . عبد الرّحمن مىخواست خودش را بيطرف نگه دارد . عمر گفت : اينها بايد سه روز در اتاقى محبوس باشند و بنشينند و نظرشان را يكى كنند ، جز براى نماز و حوايج ضرورى حق ندارند بيرون بيايند ( اين هم يك زورى بود كه عمر اعمال كرد ) . بعد يك عده مسلّح فرستاد كه اگر اينها تصميم نگرفتند ، شما حق كشتنشان را داريد . خيلى عجيب است ! بعد از سه روز اينها آمدند بيرون . تمام چشمها در انتظارند كه ببينند نتيجه چه شد . بنى اميّه از تيپ عثمان بودند و بنى هاشم و نيكان صحابهء پيامبر همچون ابو ذر و عمّار - كه زياد هم بودند - طرفدار على عليه السلام .\r\nاينان شور و هيجان داشتند كه بلكه قضيه به نفع على عليه السلام تمام شود . ولى حضرت قبل از اين ، خودش به طور خصوصى به افراد مىگفت كه من مىدانم پايان كار چيست ولى نمىتوانم و نبايد خودم را كنار بكشم كه بگويند او خودش نمىخواست و اگر مىآمد مسلّماً همه اتفاق آراء پيدا مىكردند .\r\nعبد الرّحمن ، اول آمد سراغ على عليه السلام گفت : على ! آيا حاضرى با من بيعت كنى به اين شرط كه خلافت را به عهده بگيرى و بر طبق كتاب اللَّه ( قرآن ) و سنّت پيغمبر و سيرهء شيخين عمل كنى ؟ ( يعنى علاوه بر كتاب اللَّه و سنّت ، يك امر ديگر هم اضافه شد : سيره يعنى روش . ) روش زمامدارى و رهبرى تو ، همان روش شيخين ( أبو بكر و عمر ) باشد .\r\nببينيد على چگونه در اينجا بر سر دوراهى تاريخ قرار مىگيرد ! در چنين موقعيتى هر كس پيش خود به على مىگويد : اكنون وقت تصاحب خلافت است ، دوراهى تاريخ است ، خلافت را يا بايد بنى اميّه ببرند يا تو ، يك دروغ مصلحتى بگو . ولى على گفت :\r\nحاضرم قبول كنم كه به كتاب اللَّه و سنّت رسول اللَّه و روشى كه خودم انتخاب مىكنم عمل كنم .\r\nعبد الرّحمن بن عوف رفت سراغ عثمان و همان سؤال را تكرار كرد . عثمان گفت :\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء سوم معروف به « شقشقيه » .\r\n","page_name":" 169 ","page_number":169},
  {"content":"\r\n\r\nحاضرم ( در صورتى كه نه به كتاب اللَّه عمل كرد ، نه به سنّت رسول اللَّه و نه حتى به روش شيخين ) . اين قضيه سه بار تكرار شد . عبد الرّحمن مىدانست كه على از حرف خودش برنمىگردد و نمىآيد در اينجا روش رهبرى شيخين را امضا كند و بعد گفتهء خود را پس بگيرد . در اين صورت ، على خودش را قربانى خلافت كرده بود . در هر سه نوبت ، على عليه السلام پاسخ داد : بر طبق كتاب اللَّه ، سنّت رسول اللَّه و روشى كه خودم انتخاب مىكنم و اجتهاد رأى آن‌طور كه خودم اجتهاد مىكنم ، عمل مىكنم . عبد الرّحمن گفت :\r\nپس قضيه ثابت است ، تو نمىخواهى به روش آن دو نفر باشى ، تو مردود هستى . با عثمان بيعت كرد .\r\nعثمان به اين شكل خليفه شد . ولى همين عثمان ، نه تنها امثال عمّار و ابو ذر را به زندان انداخت ، تبعيد كرد ، شلّاق زد و عمّار را آن قدر كتك زد كه اين مرد شريف فتق پيدا كرد ، بلكه وقتى كه سوارِ كار شد ، كم كم به همين عبد الرّحمن بن عوف هم اعتنايى نمىكرد ، به طورى كه عبد الرّحمن در پنج شش سال آخر عمرش با عثمان قهر بود و گفت : وقتى من مردم ، راضى نيستم عثمان بر جنازهء من نماز بخواند .\r\nممكن است شما بگوييد : چرا على عليه السلام آن گونه پاسخ داد ؟ او بايد مىگفت من بيعت مىكنم بر كتاب اللَّه و سنّت رسول اللَّه ، و بعد ديگر نمىگفت روشى كه خودم انتخاب مىكنم ؛ فقط روش دو خليفه را رد مىكرد ، مىگفت ما غير از كتاب خدا و سنّت رسول اللَّه ، شيء سومى نداريم . ولى شيء سوم را على عليه السلام قبول داشت اما نه به آن شكلى كه آنها مىخواستند . اين امر سوم ، در شكلى كه أبو بكر و عمر عمل كردند غلط بود ؛ شكل ديگرى دارد كه پيغمبر به آن شكل عمل كرد و على هم مىخواست به آن شكل عمل كند . اين امر ، مسألهء رهبرى است .\r\n\r\nروش رهبرى يا « سيره »\r\nكتاب و سنّت ، قانون است . شك نيست كه رهبر ملتى كه آن ملت از يك مكتب پيروى مىكند ، اولين چيزى كه بايد بدان متعهد و ملتزم باشد ، دستورات آن مكتب است و بايد به آنها احترام بگزارد . دستورات مكتب در كجا بيان شده ؟ در كتاب و سنّت . ولى كتاب و سنّت ، قانون است و طرز اجرا و پياده كردن مىخواهد . روش اجرا و روش حركت دادن مردم بر اساس كتاب و سنّت را « سيره » مىگويند . « سيره » در زبان عربى به اصطلاح علماى ادب بر وزن فِعْلَة است . در زبان عربى ، يك فَعْلَة داريم و يك\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nفِعْلَة . در الفيّهء ابن مالك آمده است :\r\n وَ فَعْلَةٌ لِمَرَّةٍ كَجَلْسَة * وَ فِعْلَةٌ لِهَيْئَةٍ كَجِلْسَة \r\nعرب اگر چيزى را بر وزن فَعله گفت يعنى عملى را يك بار انجام دادن ، و اگر بر وزن فِعله گفت يعنى عملى را به گونه‌اى خاص انجام دادن . يعنى در لفظ فِعله ، گونهء خاص خوابيده است . كلمهء « سيره » از مادّهء « سِير » است . سير يعنى حركت ، ولى سيره يعنى حركت به گونهء خاص ، حركت به روش خاص .\r\nرهبر كسى است كه مردم را به دنبال خودش حركت مىدهد . حال ممكن است يك رهبر هم پيدا بشود كه مردم را ساكن نگاه دارد ؛ او ديگر رهبر نيست . همهء رهبران ، امتها و ملتها را به حركت درمىآورند ، ولى بحث در نحوه و گونهء حركت ، شكل و تاكتيك حركت است .\r\nپيغمبر اكرم شئون و مناصب مختلفى از جانب خدا دارد . او نبى و رسول است ، يعنى پيام خدا را مىرساند . پيغمبر از آن نظر كه پيام خدا را مىرساند ، جز يك پيام رسان چيز ديگرى نيست . آيهء قرآن بر قلب مباركش نازل مىشود ، بر مردم تلاوت مىكند  ( هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ )  « 1 » . يك شأن پيامبر ، شأن يك مبلّغ و شأن يك معلم است . دستورات خدا را به مردم ابلاغ مىكند و به آنها آنچه را كه نمىدانند تعليم مىكند . فقها و مبلّغان امت ، وارث اين شأن پيغمبرند ؛ يعنى فقيه اگر خودش را جانشين پيغمبر مىداند ، فقط در اين خصلت است . او مىگويد پيغمبر احكامى از ناحيهء خدا آورده و من مىخواهم ببينم آنها چيست تا براى مردم كه هيچ نمىدانند ، بيان كنم .\r\nشأن ديگر پيامبر كه آن هم شأن الهى است و خدا بايد معين كند ، اين است : مردم در مسائل حقوقى با يكديگر اختلاف پيدا مىكنند ، يا در مسائل جزايى و جنايى ميان مردم مشاجره واقع مىشود و كار به داورى مىكشد . بايد علاوه بر قانون ، افرادى باشند كه در ميان مردم داورى كنند ، يعنى خصومات را قطع و فصل كنند . اين شأن را مىگويند : « قضاء » كه ما معمولًا مىگوييم : « قضاوت » . شأن قضاء يعنى قاضى بودن يكى از مقدسترين شئون است . از نظر اسلام ، قاضى بايد فقيه و مجتهد و نيز عادل مسلّم العدالة باشد . يكى از حرامترين كارها اين است كه انسان شغل قضاء را داشته\r\n\r\n\r\n\r\n\r\n","description":"","footnote":"\r\n( 1 ) . جمعه / 2 .\r\n","page_name":" 171 ","page_number":171},
  {"content":"\r\n\r\nباشد درحالىكه صلاحيت شرعى ندارد . پيغمبر يا امام فرمود : قضاء مقامى است كه در آن نمىنشيند مگر وصى ( يعنى امام ) يا كسى كه امام او را معين كرده است « 1 » . اين هم از شئون پيغمبر است . پيامبر تنها پيام رسان خدا نبود ، بلكه كسى بود كه خدا به او حق داده بود كه در اختلافات و مشاجرات ، بر اساس اصول قضايى ميان مردم قضاوت كند :  « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً »  « 2 » .\r\nشأن سوم پيغمبر ، رهبرى امت است . پيغمبر در همان حال كه پيغمبر است ، امام هم هست . امام پيغمبر نيست ولى پيغمبر امام هست . بسيارى خيال مىكنند كه پيغمبرى ، هميشه از امامت جداست . امامت يعنى رهبرى ، و امام يعنى رهبر . پيامبران وقتى كه درجه‌شان خيلى بالا مىرود ، هم پيغمبرند و هم امام . در زمان پيغمبر على هم بود ؛ چه كسى امت را رهبرى و امامت مىكرد ؟ خود پيغمبر اكرم .\r\nخداى متعال به امام و رهبر از آن جهت كه امام و رهبر است اختياراتى داده است .\r\nبلاتشبيه ( البته در تشبيه مناقشه نيست ) همان‌طور كه در بعضى كشورها رئيس جمهور از كنگره اختياراتى مىگيرد ، خدا براى رهبرى امت ، به رهبر امت يك سلسله اختيارات داده است ( زيرا قانون را در شرايط مختلف اجرا و پياده كردن ، كار هركس نيست ) . ديگر پيغمبر اگر مىخواهد كسى را انتخاب كند ، مثلًا بعد از فتح مكه براى آنجا حاكم معين كند و يا براى فلان لشكر امير تعيين كند ، لازم نيست كه جبرئيل بگويد يا رسول اللَّه ! شما فلان شخص را انتخاب كن . اين ، ديگر در اختيار خود پيغمبر است كه به حكم اختيارات زيادى كه رهبر دارد ، اين كار را انجام مىدهد و البته نبايد از كادر قانون خارج شود « 3 » . اين امر مثل تاكتيكها و استراتژيهايى است كه فرماندهان لشكرها به كار مىبرند كه به ابتكار خود آنها بستگى دارد . مثلًا در وقتى كه متفقين با دول محور در مصر ( اسكندريه ، العلمين ) مىجنگيدند و آيزنهاور فرمانده متفقين بود ، البته مقرراتى بود كه او نبايد از آنها تجاوز مىكرد ، ولى بسيارى از قضايا به ابتكار او بستگى داشت ؛ او بايد ابتكار به خرج مىداد تا پيروز مىشد . دشمن هم عيناً همين\r\n\r\n\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 3 / ص 5 .\r\n( 2 ) . نساء / 65 .\r\n( 3 ) . [ براى مطالعهء بيشتر در اين زمينه به كتابهاى ولاءها و ولايتها و امامت و رهبرى اثر استاد شهيد مراجعه شود . 
  ]\r\n","page_name":" 172 ","page_number":172},
  {"content":"\r\n\r\nحالت را داشت .\r\nحال ببينيم معنى جملهء عبد الرّحمن بن عوف و همچنين پاسخ على عليه السلام چيست .\r\nعبد الرّحمن به على عليه السلام گفت : تو بايد متعهد شوى كه قانون ، كتاب اللَّه و سنّت رسول اللَّه باشد ولى روش رهبرى همان روش رهبرى شيخين باشد . اگر على عليه السلام روش شيخين را مىپذيرفت ، در اين صورت مثلًا چنانچه عمر پيش خود خيال مىكرد كه حق دارد متعه را كه پيغمبر تحليل كرده است تحريم كند ، على عليه السلام بايد مىگفت من هم مىگويم حرام است ؛ و يا در مورد بيت المال كه عمر تدريجاً آن را از تقسيم بالسويهء زمان پيغمبر خارج كرد و تبعيض روا داشت ، بايد متعهد مىشد كه بعد از اين ، به همين ترتيب عمل مىكند ؛ و بايد بدعتهايى را كه عمر در زمان خودش به عنوان اينكه من رهبرم و رهبر حق دارد چنين و چنان بكند به وجود آورده بود ، مىپذيرفت .\r\nمىخواستند على عليه السلام را در كادر رهبرى أبو بكر و عمر محدود كنند و اين براى على امكان نداشت ، چرا كه در اين صورت او هم بايد - العياذ باللَّه - مثل عثمان براى خودش تيپى درست كند و بعد مطابق دل خودش هر كارى كه خواست بكند و هركس را هم كه اعتراضى كرد كتك بزند ، فتقش را پاره كند . على كه مىخواهد بر اساس كتاب اللَّه و سنّت پيغمبر عمل كند ، نمىتواند روش رهبرى آن دو نفر را بپذيرد . لذا گفت : من روش رهبرى آنها را نمىپذيرم . به خاطر اين يك كلمه ، حاضر نشد با عبد الرّحمن بن عوف بيعت كند .\r\nپس معلوم شد كه مسألهء روش رهبرى با مسألهء كتاب و سنّت متفاوت است . كتاب و سنّت يعنى خود قانون . روش رهبرى به متن قانون مربوط نيست ؛ به كيفيت رهبرى مردم ، به اختياراتى كه يك رهبر دارد و به تصميماتى كه رهبر اتخاذ مىكند مربوط مىشود .\r\nحال معنى آن جملهء امام حسين عليه السلام كه در وصيتنامهء خود به محمّد بن حنفيّه مىنويسد : « اريدُ انْ آمُرَ بِالْمَعْروفِ وَ انْهى عَنِ الْمُنْكَرِ وَ اسيرَ بِسيرَةِ جَدّى وَ ابى » روشن مىشود .\r\nدر آن زمان در دنياى اسلام ، گذشته از امر به معروف و نهى از منكر ، مسألهء ديگرى وجود داشت و آن اينكه : اكنون سال 60 هجرى است . از سال يازدهم هجرى تاكنون ، حدود پنجاه سال است كه پيامبر از ميان مردم رفته است . در چهار سال و چند ماه از اين پنجاه سال يعنى از سال 36 تا سال 41 ، على بن أبي طالب رهبرى كرده است\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nكه در آن مدت ، رهبرى به روش پيغمبر بازگشت كرده است . تازه آن هم به اين صورت بوده كه چون أبو بكر و عمر و عثمان سنّتهايى را به وجود آورده بودند ، على عليه السلام در بسيارى از موارد اصلًا قدرت پيدا نكرد كه روش پيغمبر را اجرا كند . وقتى در مقام اجرا برآمد ، خود مردم عليه او قيام كردند . گفت : فلان نمازى كه شما به اين شكل مىخوانيد ( نمازهاى شبهاى ماه رمضان كه به جماعت مىخواندند ) بدعت است ، نخوانيد . گفتند : سى سال ، از زمان عمر رايج است . وا عمرا ! وا عمرا ! جاى عمر خالى ، عمر كجاست كه سنّتش دارد از بين مىرود . خواست شريح قاضى را بر كنار كند ، گفتند :\r\nتو مىخواهى كسى را كه از بيست سال پيش ، از زمان عمر ، قاضى محترم كوفه بوده است بر كنار كنى ؟ ! بنابراين پنجاه سال بر امت اسلام گذشته است كه علاوه بر مسأله كتاب اللَّه و سنّت رسول اللَّه ، روش رهبرى تغيير كرده و عوض شده است .\r\nسخن امام حسين كه فرمود : « اسيرَ بِسيَرةِ جَدّى وَ ابى » مىخواهم سيره‌ام سيرهء جدّ و پدرم باشد ، يعنى نه سيرهء أبو بكر ، نه سيرهء عمر ، نه سيرهء عثمان و نه سيرهء هيچ كس ديگر . اين است كه در حادثهء عاشورا ، ما در امام حسين عليه السلام جلوه‌هايى مىبينيم كه نشان مىدهد علاوه بر مسألهء امر به معروف و نهى از منكر و مسألهء امتناع از بيعت و مسألهء اجابت دعوت مردم كوفه ، كار ديگرى هم هست و آن اين است كه مىخواست سيرهء جدّش را زنده كند .\r\n\r\nيك مثال : نماز عيد فطر امام رضا عليه السلام\r\nاين قضيه را شنيده‌ايد : مأمون اصرار داشت كه حضرت رضا عليه السلام ولايتعهدى را بپذيرد . حضرت نمىپذيرفت . آخر ، مسألهء اجبار را مطرح كرد كه حضرت پذيرفت ولى طورى پذيرفت كه خودش عين نپذيرفتن بود و بيشتر سبب رسوايى مأمون شد .\r\nخلفا سالها بود كه نماز عيد فطر و عيد قربان مىخواندند . پيغمبر نماز عيد فطر و عيد قربان مىخواند ، اينها هم نماز عيد فطر و عيد قربان مىخواندند . اما روش نماز خواندن به تدريج فرق كرده بود ، سيره فرق كرده بود . ( مثال خوبى است : نماز عيد خواندن ، كتاب اللَّه و سنّت رسول اللَّه است اما چگونه نماز خواندن ، سيره است . ) كم كم دربارهاى خلفا مانند دربارهاى ساسانى ايران و قياصرهء روم شده بود ، دربارهاى خيلى مجلّل . لباس خليفه و سران سپاه داراى انواع نشانه‌هاى طلا و نقره بود . خليفه وقتى مىخواست به نماز عيد بيايد ، با جلال و شكوه خاص و با هيمنهء سلطنتى مىآمد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nخودش سوار بر اسبى كه گردنبند طلا يا نقره داشت مىشد و شمشيرى زرّين به دست مىگرفت ، سپاه نيز از پشت سرش مىآمد ، درست مثل اينكه مىخواهند رژهء نظامى بروند . بعد مىرفتند به مصلّى ، دو ركعت نماز مىخواندند و برمىگشتند .\r\nمأمون به حضرت رضا اصرار داشت كه مىخواهم نماز عيد فطر را شما بخوانيد .\r\nامام فرمود : من از اول با تو شرط كردم كه فقط اسمى از من باشد و من كارى نكنم . نه آقا ! من خواهش مىكنم . شما از نماز هم ابا مىكنيد ؟ ! اين كه يك كار مربوط به مردم نيست كه بگوييد پاى ظلمى در كار مىآيد . لااقل همين يك نماز را شما بخوانيد . در اينجا حضرت جمله‌اى مىگويد نظير جملهء امام حسين و نظير جملهء على عليه السلام در جريان بيعت بعد از عمر . فرمود : من به يك شرط حاضرم ؛ من نماز مىخوانم اما با سيرهء جدّم و پدرم ، نه با سيرهء شما . مأمون با آن همه زرنگى كه داشت ( از نظر خودش ) احمق شد . گفت : بسيار خوب ، به هر سيره و روشى كه مىخواهيد بخوانيد . فكر مىكرد غرض اين است كه كارى را به عهدهء حضرت رضا گذاشته باشد تا مردم بگويند پس امام رضا عملًا هم قبول كرد .\r\nدر روز عيد فطر ، امام رضا عليه السلام به اطرافيان خود فرمود : لباسهاى عادى بپوشيد ، پاها را برهنه كنيد ، دامن عباها و آستينهايتان را بالا بزنيد و ذكرهايى را كه من مىگويم شما هم بگوييد . حالتتان حالت خشوع و خضوع باشد . ما داريم به پيشگاه خدا مىرويم ، توجهتان به خدا باشد . ذكرها را كه مىگوييد ، خدا را در نظر بگيريد . امام « 1 » عمامه‌اش را به شكلى كه پيغمبر مىبست بسته است ، لباسش را به شكلى كه پيغمبر مىپوشيد پوشيده است ، عصا به شكل پيغمبر به دست گرفته ، پاهايش را برهنه كرده ، با يك حالت خضوع و خشوعى ! از همان داخل منزل كه بيرون مىآمد ، با صداى بلند شروع كرد به گفتن « اللَّهُ اكْبَرُ ، اللَّهُ اكْبَرُ ، اللَّهُ اكْبَرُ عَلى ما هَدانا وَ لَهُ الشُّكْرُ عَلى ما اوْلانا » .\r\nسالهاست كه مردم اين ذكرها را درست نشنيده‌اند . كسانى كه همراه حضرت بودند ، وقتى آن حال الهى حضرت را ديدند كه منقلب شده ، خودش را در حضور پروردگارش مىبرد و اشكهاى مباركش جارى است ، با حالت خضوع و خشوع ، با معنويت تمام و در حالى كه اشكهايشان جارى بود فرياد كردند : « اللَّهُ اكْبَرُ ، اللَّهُ اكْبَرُ عَلى ما\r\n\r\n\r\n\r\n\r\n","description":"","footnote":"\r\n( 1 ) . مرد حقيقت است ، مرد خداست ، مرد عبادت است . قبلًا عرض كردم عبادت و عشق به خدا يك بعد اساسى از ابعاد اسلام و بلكه اساسى ترين ابعاد اسلام است كه عمر با آن مبارزه كرد .\r\n","page_name":" 175 ","page_number":175},
  {"content":"\r\n\r\nهَدانا وَ لَهُ الشُّكْرُ عَلى ما اوْلانا » . حضرت مىگويد و اينها تكرار مىكنند ، تا آمدند نزديك درب منزل . صدا بلندتر مىشد . مأمون ، فرماندهان سپاه و سران قبايل را فرستاده كه برويد پشت سر على بن موسى الرضا نماز عيد فطر بخوانيد . اينها به سيرهء سالهاى پيش خلفا ، خودشان را آرايش و مجهز كرده و لباسهاى فاخر پوشيده‌اند ، اسبهاى بسيار عالى سوار شده و شمشيرهاى زرّين به كمر بسته و دم درب ايستاده‌اند كه حضرت رضا با همان جلال و هيبت دنيايى و سلطنتى بيرون بيايد . يك مرتبه حضرت با آن حال بيرون آمد . در ميان آنها ولوله پيچيد و بىاختيار خودشان را از روى اسبها پايين انداختند و اسبها را رها كردند . تاريخ مىنويسد : چون مىبايست پاها برهنه باشد و آنها چكمه به پا داشتند و چكمهء نظامى را به زودى نمىتوان بيرون آورد ، هركس دنبال چاقو مىگشت كه زود چكمه را پاره و پاهايش را لخت كند . اينها نيز دنبال حضرت به راه افتادند . كم كم صداى هيمنهء « الله اكبر » شهر مرو را پر كرد . مردم ريختند روى پشت بامها و به تدريج ملحق شدند . در مردم نيز روح معنويت موج مىزد . حضرت مىفرمود : « الله اكبر » ، اين شهر يكپارچه فرياد مىزد : « الله اكبر » . هنوز از دروازهء شهر بيرون نرفته بودند كه جاسوسها به مأمون خبر دادند كه اگر اين قضيه ادامه پيدا كند ، تو مالك سلطنت نيستى . سربازها ريختند كه نه آقا ! زحمتتان نمىدهيم ، خيلى اسباب زحمت شد ، خواهش مىكنيم برگرديد .\r\nاين ، معنى روش است . مأمون هم در اين مورد به كتاب اللَّه و سنّت رسول اللَّه عمل مىكرد ( نماز عيد فطر جزء كتاب اللَّه است ) اما همان نماز ، روشى پيدا كرده بود كه بىمحتوا و بىحقيقت شده بود . حضرت رضا فرمود : من حاضرم نماز را بخوانم اما با روش جدّم و پدرم ، نه با روش جدّ و پدر تو .\r\n\r\nروش رهبرى در زمان امام حسين عليه السلام\r\nدر زمان امام حسين عليه السلام روش رهبرى خيلى عوض شده بود ، از زمين تا آسمان تغيير كرده بود . يك خط كه مىخواهد به موازات خط ديگر امتداد پيدا كند ، اگر يك ذره از موازات خارج شود ، ابتدا فاصلهء كمى از خط ديگر پيدا مىكند ، ولى هرچه ادامه پيدا كند فاصله‌اش زيادتر مىشود . در شصت سال قبل ، در زمان پيغمبر اكرم وقتى مردم مىخواهند مركز دنياى اسلام را ببينند ، چه مىبينند ؟ حتى در زمان أبو بكر و عمر همان‌طور بود . ولى در زمان عثمان تغيير كرد و شكل ديگرى پيدا نمود . بيشترين كار\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nخلاف خليفهء مسلمين ، در عمل نكردن او به كتاب اللَّه و سنّت رسول اللَّه نبود ، بلكه در روشش بود . اختلاف ابو ذر و معاويه هم بيشتر در روش بود . حالا ( زمان امام حسين ) وقتى مىخواهند خليفهء مسلمانان را ببينند ، چه مىبينند ؟ افراد مسن كه پيغمبر را درك كرده‌اند ، حتى آنها كه أبو بكر و عمر را درك كرده‌اند ، و مخصوصاً كسانى كه على عليه السلام را در دورهء خلافت ديده‌اند ، وقتى مىآيند در مركز دنياى اسلام ، جوانى را مىبينند كه سى و دو سه سال بيشتر از عمرش نگذشته است ، جوان خيلى بلندقدى كه مىگويند خوش سيما و خوش منظره بوده ولى لكّه‌هايى در صورتش داشته است ، جوانى شاعر مسلك كه خيلى هم عالى شعر مىگويد ولى اشعارش همه در وصف مى و معشوق و يا در وصف سگ و اسب و ميمونش است . هفت در را بايد طى كرد تا رسيد به جايگاه او . كسى كه مىخواهد به ملاقات او برود ، ابتدا دربانها مىآيند جلويش را مىگيرند . بعد از تفتيش ، اگر بتواند از آنجا بگذرد بايد از چند در و دربانهاى ديگر بگذرد تا برسد به جايگاه او . وقتى به آنجا مىرسد ، مردى را مىبيند كه در يك محيط مجلّل روى تخت طلا نشسته و دورش را كرسيهايى با پايه‌هايى از طلا و نقره گذاشته‌اند . رجال و اعيان و اشراف و سفراى كشورهاى خارجى كه مىآيند ، بايد روى آن كرسيها بنشينند . بالادست همهء رجال و اعيان و اشراف ، يك ميمون را پهلودست خودش نشانده و لباسهاى فاخر زربفت هم به او پوشانده است . چنين شخصى مىگويد من خليفهء پيغمبرم ، و مىخواهد مجرى دستورات الهى باشد . نماز جمعه هم مىخوانْد ، امامت جمعه مىكرد ، براى مردم خطبه مىخواند و حتى مردم را موعظه مىكرد .\r\n\r\nارزش نهضت حسينى\r\nاينجاست كه انسان مىفهمد كه نهضت حسينى چقدر براى جهان اسلام مفيد بود و چگونه اين پرده‌ها را دريد . در آن زمان ، وسايل ارتباطى كه نبود . مثلًا مردم مدينه نمىدانستند كه در شام چه مىگذرد . رفت و آمد خيلى كم بود . افرادى هم كه احياناً از مدينه به شام مىرفتند ، از دستگاه يزيد اطلاعى نداشتند . بعد از قضيهء امام حسين ، مردم مدينه تعجب كردند كه عجب ! پسر پيغمبر را كشتند ؟ هيئتى را براى تحقيق به شام فرستادند كه چرا امام حسين كشته شد . پس از بازگشت اين هيئت ، مردم پرسيدند :\r\nقضيه چه بود ؟ گفتند : همين قدر در يك جمله به شما بگوييم كه ما در مدتى كه در آنجا\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبوديم ، دائم مىگفتيم خدايا ! نكند از آسمان سنگ ببارد و ما به اين شكل هلاك بشويم ، و نيز به شما بگوييم كه ما از نزد كسى مىآييم كه كارش شراب‌خوارى و سگ بازى و يوزبازى و ميمون بازى است ، كارش نواختن تار و سنتور و لهو و لعب است ، كارش زناست حتى با محارم . ديگر حال ، تكليف خودتان را مىدانيد .\r\nاين بود كه مدينه قيام كرد ، قيامى خونين . و چه افرادى كه بعد از حادثهء كربلا به خروش آمدند ( اى بسا شاعر كه بعد از مرگ زاد ) . امام حسين تا زنده بود ، چنين سخنانى را مىگفت : « وَ عَلى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 1 » ديگر فاتحهء اسلام را بخوانيد اگر نگهبانش اين شخص باشد . ولى آن وقت كسى نمىفهميد .\r\nاما وقتى شهيد شد ، شهادت او دنياى اسلام را تكان داد . تازه افراد حركت كردند و رفتند از نزديك ديدند و فهميدند كه آنچه را آنها در آيينه نمىديدند حسين در خشت خام مىديده است . آن وقت سخن حسين عليه السلام را تصديق كردند و گفتند او آن روز راست مىگفت .\r\nو صلّى اللَّه على محمّد و آله الطاهرين . نسألك اللّهمّ و ندعوك باسمك العظيم الاعظم الاجلّ الاكرم يا اللَّه . . . .\r\nپروردگارا ! دلهاى ما را به نور ايمان منوّر بگردان ، ما را آشنا به معارف و حقايق دين مقدس اسلام بفرما .\r\nپروردگارا ! توفيق تبعيت از كتاب اللَّه و سنّت رسول اللَّه عنايت بفرما .\r\nپروردگارا ! توفيق عنايت كن كه روش ما ، سيرهء ما ، روش پيغمبر و روش على و آل على باشد .\r\nپروردگارا ! نيتهاى ما را ، روحهاى ما را ، دلهاى ما را پاك و خالص بگردان ، به مسلمين بيدارى عنايت بفرما .\r\nپروردگارا ! اموات ما را مشمول عنايت و مغفرت خودت قرار بده .\r\nرحم اللَّه من قرأ الفاتحة مع الصلوات\r\n\r\n\r\n\r\n\r\n","description":"","footnote":"\r\n( 1 ) . مقتل مقرم ، ص 146 .\r\n","page_name":" 178 ","page_number":178},
  {"content":"\r\n\r\n\r\nفصل پنجم . شعارهاى عاشورا\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\nشعارهاى عاشورا بسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين و الصلاة و السّلام على عبد الله و رسوله و حبيبه و صفيّه و حافظ سرّه و مبلّغ رسالاته ، سيّدنا و نبيّنا و مولانا ابى القاسم محمّد واله الطيبين الطاهرين المعصومين . اعوذ باللَّه من الشّيطان الرّجيم :\r\n يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  « 1 » .\r\nعنوان بحث من « شعارهاى عاشورا » است . مىخواهم دربارهء دو مطلب كه به يكديگر پيوسته است صحبت كنم : يكى دربارهء شعارهايى كه وجود مقدس أبا عبد اللَّه الحسين عليه السلام و اهل بيت و اصحاب آن حضرت در روز عاشورا ابراز كردند ، و ديگر دربارهء شعار بودن عاشورا براى ما مردم شيعه .\r\n\r\n\r\n\r\n\r\n","description":"","footnote":"\r\n( 1 ) . انفال / 24 .\r\n","page_name":" 181 ","page_number":181},
  {"content":"\r\n\r\n\r\nكلمهء « شعار »\r\nاولًا كلمهء « شعار » را بايد توضيح بدهم و معنى بكنم . كلمهء « شعار » در اصل عبارت بوده است از شعرها يا نثرهايى كه در جنگها مىخواندند . افراد كه در ميدان جنگ وارد مىشدند ، هر دسته‌اى شعار بالخصوصى داشت . جنگها معمولًا تن به تن بود . دو دسته كه با يكديگر مىجنگيدند ، افرادْ همه مسلّح ، همه خُود پوشيده ، همه زره پوشيده ، همه چكمه پوشيده ، همه شمشير به دست و همه سپربدست بودند و صورتشان از پايين تقريباً تا بينى و از بالا تا روى ابرو پوشيده بود ، به طورى كه هر مرد مبارزى فقط چشمهايش پيدا بود . اين بود كه در ميدان جنگ ، افرادْ كمتر شناخته مىشدند . در بيرون ، هر كسى همهء سر و گردنش بيرون است ، لباسها مختلف است ، افراد از دور شناخته مىشوند ، ولى در جنگها به واسطهء متّحد الشكل بودن همهء افراد ، نه تنها افراد يك سپاه از يكديگر تشخيص داده نمىشدند بلكه افراد يك سپاه از افراد سپاه مخالف نيز تشخيص داده نمىشدند ، به طورى كه ممكن بود كسى اشتباه بكند ، به جاى اينكه سرباز سپاه دشمن را بزند سرباز خودى را بزند .\r\nاين بود كه هر قومى و هر لشكرى يك شعار مخصوص به خود داشت ؛ جمله‌اى را انتخاب مىكردند كه در حين جنگ احياناً آن را تكرار مىكردند و شعار مىدادند براى اينكه دانسته بشود كه اين ، جزء لشكر مثلًا « الف » است و آن كه شعار ديگرى داشت جزء لشكر مثلًا « ب » است . اين كار لااقل اين مقدار فايده داشت كه افراد لشكرها اشتباه نمىشدند و كسى همرزم خودش را نمىكشت .\r\nگاهى شعارهايى كه مىدادند اندكى از اين هم روشنتر بود ، به اين صورت كه آن مرد مبارزى كه به ميدان مىرفت ، گذشته از اينكه شعار عمومى دستهء خودش را تكرار مىكرد ، احياناً خودش را هم شخصاً معرفى مىنمود . چون عرب طبع شعرش بسيار قوى است و شعر گفتن براى قوم عرب ساده است و اين از خصوصيات زبان عربى است ، غالب آنها وقتى مىخواستند به ميدان بروند ، با يك رباعى ، با يك رجز خودشان را معرفى مىكردند يا مثلًا مبارزطلبىِ خودش را با يك شعر بيان مىكرد ، با شعر مبارز مىطلبيد . كسى هم كه مىخواست به او جواب بدهد كه من آماده هستم ، يك وقت مىديدند با شعرى به همان آهنگ مىگفت من آماده هستم ( كه اين اندكى مشكلتر بود ) .\r\nشنيده‌ايد كه در جنگ خندق ، پيغمبر اكرم صلى الله عليه و آله دستور داد دور مدينه را\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( قسمتهايى كه لشكر دشمن مىتوانست بيايد ) خندقى كندند براى اينكه دشمن نتواند خود را به داخل مدينه برساند . ولى چند نفر از افراد دشمن توانستند اسبهاى خود را از باريكه‌اى عبور بدهند و به آن طرف بيايند ، كه يكى از آنها عمرو بن عبد ود معروف شجاعِ به اصطلاح فارِس يَلْيَل بود كه ضرب المثل شجاعت بود . آمد در مقابل مسلمين و فرياد كرد : « أَ لا رَجُل ، أَ لا رَجُل ؟ » آيا مرد هست ؟ كسى جواب نداد ، چون همه او را مىشناختند . يك نفر جرأت نكرد بگويد « من » ( براى اينكه مىدانستند كه روبرو شدن با او جز كشته شدن نتيجهء ديگرى ندارد ) جز يك جوان بيست و چندساله كه از جا بلند شد و گفت : يا رسول اللَّه ! اجازه مىدهيد من به ميدان بروم ؟ فرمود : بنشين ( على بود ) .\r\nدوباره فرياد كرد : « أَ لا رَجُل . أَ لا رَجُل ؟ » كسى غير از على جواب نداد . براى بار سوم :\r\n« أَ لا رَجُل ، أَ لا رَجُل ؟ » باز تنها على از جا بلند شد . آبروى مسلمين دارد از بين مىرود .\r\nعمر بن الخطّاب براى اينكه عذرى از مسلمين بخواهد ، گفت : يا رسول اللَّه ! اگر كسى بلند نمىشود به خاطر اين است كه اين شخص مردى است غير قابل مبارزه . من خودم با قافله‌اى كه اين مرد نيز در آن بود حركت مىكردم . عدهء زيادى دزد به ما برخورد كردند و او به تنهايى براى مقابله با آنها حركت كرد . سپر مىخواست ، يك كرّه شتر به دست گرفت ! چه كسى مىتواند با اين مرد مبارزه كند ؟ ! .\r\nعمرو بن عبد ود در آخر كار وقتى كه خواست مسلمين را خوب تحقير كرده باشد اين شعر را خواند :\r\n وَ لَقَدْ بَحَحْتُ مِنَ النِّدا * ءِ بِجَمْعِكُمْ هَلْ مِنْ مُبارِز \r\n وَ وَقَفْتُ اذْ وَقَفَ الْمُشَجِّعُ * مَوْقِفَ الْقِرْنِ الْمُناجِز « 1 » \r\nتا آخر . گفت : ديگر خسته شدم ، گلويم به درد آمد از بس گفتم « هَلْ مِنْ مُبارِز » . يك مرد در ميان شما نيست ؟ ! .\r\nپيغمبر به على اجازه داد . على از جا بلند شد و گفت : « وَ لَقَدْ اتاكَ مُجيبُ صَوْتِكَ غَيْرُ عاجِز . . . » . به همان آهنگ شعر خواند ، آمد جلو ، و شنيده‌ايد كه چگونه پيروز شد .\r\nشرايط طورى شد كه پيغمبر فرمود : تمام اسلام با تمام كفر روبرو شد ، يعنى جنگِ سرنوشت است .\r\nاز چيزهايى كه ما در عاشورا زياد مىبينيم ، مسألهء شعار است ، شعار أبا عبد اللَّه ،\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 20 / ص 203 .\r\n","page_name":" 183 ","page_number":183},
  {"content":"\r\n\r\nاصحاب أبا عبد اللَّه و خاندان أبا عبد اللَّه . در اين شعارها مخصوصاً شعارهاى خود أبا عبد اللَّه عليه السلام گذشته از اينكه افراد ، خودشان را با يك رجز ، با يك رباعى معرفى مىكردند ، گاهى جمله‌هايى مىگفتند كه طىّ آنها نهضت خودشان را معرفى مىنمودند ، و مسألهء مهم اين است . در تاريخ ، خيلى ديده مىشود كه گاهى مردمى ، اجتماعى مىكنند ، در يك جا جمع مىشوند براى مقصد و هدفى . يك وقت مىبينند در خارج ، با منظور و مقصود ديگرى پخش مىشود . در اوايل مشروطيت ايران ، خيلى از اين قضايا اتفاق افتاده است . بسيارى از مردم راجع به مشروطيت چيزى سرشان نمىشد . مردم را با نامهاى ديگرى در جايى جمع مىكردند . وقتى كه مردم متفرق مىشدند ، مىديدند چيز ديگرى از آب درآمد . اعلام مىكردند كه مردم جمع شدند دربارهء اين مطلب چنين گفتند ، دربارهء آن مطلب چنان گفتند ؛ براى اينكه مردم اين قدر رشد نداشتند كه خودشان مشخص كنند كه اين جمع شدن ما براى چيست ، براى چه هدف و مقصدى است .\r\nأبا عبد اللَّه عليه السلام در روز عاشورا شعارهاى زيادى داده است كه در آنها روح نهضت خودش را مشخص كرده كه من براى چه مىجنگم ، چرا تسليم نمىشوم ، چرا آمده‌ام كه تا آخرين قطرهء خون خودم را بريزم ؟ و متأسفانه اين شعارها در ميان ما شيعيان فراموش شده و ما شعارهاى ديگرى به جاى آنها گذاشته‌ايم كه اين شعارها نمىتواند روح نهضت أبا عبد اللَّه را منعكس كند .\r\nائمّهء ما يكى پس از ديگرى آمدند و دستور دادند كه عاشورا را بايد زنده نگه داشت ، مصيبت حسين نبايد فراموش شود ، اين مكتب بايد زنده بماند . هر سال كه محرم و عاشورا پيدا مىشود ، شيعه بايد آن را زنده نگه دارد . عاشورا شعار شيعه شده است . شيعه بايد بتواند جواب بدهد وقتى در مقابل يك سنّى ، و بالاتر در مقابل يك مسيحى يا يك يهودى يا يك لامذهب قرار گرفت و او گفت : شما در اين روز عاشورا و تاسوعا كه تمام كارهايتان را تعطيل مىكنيد و مىآييد در مساجد جمع مىشويد ، دسته راه مىاندازيد ، سينه مىزنيد ، زنجير مىزنيد ، داد مىكشيد ، فرياد مىكشيد ، چه مىخواهيد بگوييد ؟ حرفتان چيست ؟ بايد بتوانيد بگوييد ما حرفمان چيست .\r\nأبا عبد اللَّه نيامد فقط بجنگد تا كشته شود و حرفش را نزند . حرف خودش را زده است ، هدف و مقصد خودش را مشخص كرده است .\r\nبايد ديد شعارهاى حسين بن على در روز عاشورا چيست . همين شعارها بود كه اسلام را زنده كرد ، تشيع را زنده كرد و پايهء دستگاه خلافت اموى را چنان متزلزل كرد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nكه چنانچه نهضت أبا عبد اللَّه نبود ، بنى عباس اگر پانصد سال خلافت كردند ، حزب اموى - كه به قول عبد الله علائينى و خيلى افراد ديگر با برنامه آمده بود تا بر سرنوشت كشورهاى اسلامى مسلط شود - شايد هزار سال حكومت مىكرد . با چه هدفى ؟ هدف برگرداندن اوضاع به ما قبل اسلام ، احياى جاهليت ولى در زير سِتار و پردهء اسلام .\r\nشعارهاى أبا عبد اللَّه بود كه اين پرده‌ها را پاره كرد و از ميان برد .\r\nما در عاشورا دو نوع شعار مىبينيم . يك نوع شعارهايى است كه فقط معرّف شخص است و بيش از اين چيز ديگرى نيست . ولى شعارهاى ديگرى است كه علاوه بر معرفى شخص ، معرّف فكر هم هست ، معرّف احساس است ، معرّف نظر و ايده است ، و اينها را ما در روز عاشورا زياد مىبينيم . هر دو نوع شعار را مىبينيم . اما شعارهاى خود أبا عبد اللَّه ، خود داستان مفصلى است كه همهء آن را نمىتوانم در اين يك جلسه براى شما عرض بكنم .\r\n\r\nشعارهاى أبا عبد اللَّه عليه السلام\r\nأبا عبد اللَّه در مقام افتخار ، خيلى تكيه مىكرد روى پدرش علىّ مرتضى . البته به اعتبار جدّش هم افتخار مىكرد ( آن كه جاى خود دارد ) ولى مخصوصاً به پدرش علىّ مرتضى افتخار مىكرد ، با اينكه آنها كه در آنجا بودند دشمنان على بودند ولى مدّعى بودند كه ما امت پيغمبر هستيم . امام حسين كوشش داشت كه افتخارش را به علىّ مرتضى رسماً بيان كرده باشد .\r\nاشعارى كه أبا عبد اللَّه در روز عاشورا خوانده‌اند ، خيلى مختلف است ؛ با آهنگهاى مختلف سروده شده است كه بعضى از آنها از خود أبا عبد اللَّه و بقيه از ديگران است و ايشان استشهاد كرده‌اند ، مثل اشعار معروف فَرْوَة بن مُسَيْك كه سراپا حماسه است .\r\nيكى از اشعارى كه أبا عبد اللَّه در روز عاشورا مىخواند و آن را شعار خودش قرار داده بود ، اين شعر بود ( مخصوصاً يك مصراع آن ) :\r\n الْمَوْتُ اوْلى مِنْ رُكوبِ الْعارِ * وَ الْعَارُ اوْلى مِنْ دُخولِ النّارِ « 1 » \r\nنزد من ، مرگ از ننگ ذلت و پستى بهتر و عزيزتر و محبوبتر است . اسم اين شعار را بايد گذاشت شعار آزادى ، شعار عزت ، شعار شرافت ؛ يعنى براى يك مسلمان واقعى ، مرگ\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرم ، ص 345 .\r\n","page_name":" 185 ","page_number":185},
  {"content":"\r\n\r\nهميشه سزاوارتر است از زير بار ننگ ذلت رفتن . مردم دنيا ! بدانيد اگر حسين حاضر است كه تا آخرين قطرهء خون خود و جوانانش ريخته شود ، براى چيست . حسين در دامن پيغمبر و على بزرگ شده است ( تعبير از خودش است ) ، از پستان زهرا شير خورده است .\r\nخطبه‌اى دارد أبا عبد اللَّه در روز عاشورا ، در آن وقتى كه از نظر ظاهر همهء اميدها قطع شده است و هر كسى [ در آن شرايط 
  ] باشد خودش را مىبازد . ولى اين خطبه آنچنان شور و احساسات دارد كه گويى آتش است كه از دهان حسين بيرون مىآيد ، اين قدر داغ است ! آيا اين جمله‌ها شوخى است : « الا وَ انَّ الدَّعِىَّ ابْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ ، وَ هَيْهاتَ مِنَّا الذِّلَّةُ » « 1 » ؟ ! .\r\nپسر زياد از شمشيرش خون مىچكد . پدر سفّاكش بيست سال قبل آنچنان از مردم كوفه زهرچشم گرفته بود كه تا مردم كوفه شنيدند پسر زياد مأمور كوفه شده است ، خودبه خود از ترس به خانه‌هايشان خزيدند ، چون او و پدرش را مىشناختند كه چه خونخوارهايى هستند . همين‌كه پسر زياد به كوفه آمد و امير كوفه شد ، به خاطر رعبى كه پدرش در دل مردم كوفه ايجاد كرده بود ، مردم از دور مسلم پراكنده شدند .\r\nاين قدر مردم مرعوب اينها بودند ! امّا حسين خطاب به مردم كوفه مىفرمايد : « الا وَ انَّ الدَّعِىَّ ابْنَ الدَّعِىِّ » مردم ! آن زنازادهء پسر زنازاده ، آن امير و فرمانده شما « قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ » ( گريهء استاد ) مىدانيد به من چه پيشنهاد مىكند ؟ مىگويد :\r\nحسين ! يا بايد خوار و ذليل من شوى و يا شمشير . به اميرتان بگوييد كه حسين مىگويد : « هَيْهاتَ مِنَّا الذِّلَّةُ » حسين تن به خوارى بدهد ؟ ! ( گريهء استاد ) آيا او خيال كرده كه من مثل او هستم ؟ « يَأْبَى اللَّهُ ذلِكَ لَنا وَ رَسولُهُ وَ الْمَؤْمِنونَ وَ حُجورٌ طابَتْ وَ طَهُرَتْ » ( گريهء استاد ) خدا مىخواهد حسين چنين باشد . شما مگر نمىدانيد ، آن زنازاده مگر نمىداند كه من در چه دامنى بزرگ شده‌ام ؟ من روى دامن پيغمبر بزرگ شده‌ام ، روى دامن علىّ مرتضى بزرگ شده‌ام ، من از پستان فاطمه شير خورده‌ام ( گريهء استاد ) . آيا كسى كه از پستان زهرا شير خورده باشد ، تن به ذلت و اسارتِ مثل پسر زياد مىدهد ؟ ! « هَيْهاتَ مِنَّا الذِّلَّةُ » ما كجا و تن به خوارى دادن كجا ؟ ! شعار حسين در روز عاشورا از اين تيپ است . آقايان سردسته‌ها كه براى دسته‌هاى خودتان شعار مىسازيد ، ببينيد\r\n\r\n\r\n\r\n\r\n","description":"","footnote":"\r\n( 1 ) . اللّهوف ، ص 41 .\r\n","page_name":" 186 ","page_number":186},
  {"content":"\r\n\r\nشعارهايتان با شعارهاى حسين مىخواند يا نمىخواند .\r\n\r\nمسألهء تشنگى أبا عبد اللَّه و خاندان و اصحاب ايشان\r\nمسألهء تشنگى أبا عبد اللَّه و خاندان و اصحابشان مسألهء شوخىاى نيست . هوا بسيار گرم است ( عاشوراى آن وقت ظاهراً در اواخر خرداد بوده ؛ هواى عراق زمستانش گرم است ، چه رسد به نزديك تابستان آن ) ، سه روز است كه آب را بر روى اهل بيت پيغمبر بسته‌اند ، گواينكه در شب عاشورا توانستند مقدارى آب به خيمه‌ها بياورند كه حضرت فرمود : آب را بنوشيد و اين آخرين توشهء شما خواهد بود . و بعلاوه از نظر طبيعى يك قاعده‌اى است : هر كسى از بدنش خون زياد برود كه بدن كم خون شده و احتياج به خون جديد داشته باشد ، تشنه مىشود . خداوند متعال بدن را به گونه‌اى ساخته است كه وقتى به چيزى احتياج دارد ، فوراً همان احتياج جلوه مىكند . افرادى كه زخم برمىدارند ، مىبينيد فوراً تشنگى بر آنها غالب مىشود و اين به واسطهء رفتن خون از بدنشان است كه چون بدن براى ساختن خون آماده مىشود و مىخواهد خون جديد بسازد ، آب مىخواهد . خودِ رفتن خون از بدن ، موجب تشنگى است .\r\n« يَحولُ بَيْنَهُ وَ بَيْنَ السَّماءِ الْعَطَشُ » اين قدر تشنگى أبا عبد اللَّه زياد بود كه وقتى به آسمان نگاه مىكرد بالاى سرش را درست نمىديد . اينها شوخى نيست . ولى من هرچه در « مقاتل » گشتم ( آن مقدارى كه مىتوانستم بگردم ) تا اين جملهء معروفى را كه مىگويند أبا عبد اللَّه به مردم گفت : « اسْقونى شَرْبَةً مِنَ الْماءِ » ( يك جرعه آب به من بدهيد ) ببينم ، نديدم . حسين كسى نبود كه از آن مردم چنين چيزى طلب كند . فقط يك جا دارد كه حضرت در حالى كه داشت حمله مىكرد « وَ هُوَ يَطْلُبُ الْماءَ » . قرائن نشان مىدهد كه مقصود اين است : در حالى كه داشت به طرف شريعه مىرفت ( در جستجوى آب بود كه از شريعه بردارد ) نه اينكه از مردم طلب آب مىكرد .\r\nعظمت أبا عبد اللَّه چيز ديگرى است . او چيزى است ، ما چيز ديگرى . شعارهايى كه در سينه‌زنىها و نوحه‌سرايىها مىدهيد ، شعارهاى حسينى باشد . نوحه ، بسيار بسيار خوب است . ائمّهء اطهار دستور مىدادند افرادى كه شاعر بودند ، نوحه‌خوان بودند ، نوحه‌سرا بودند ، بيايند براى آنها ذكر مصيبت بكنند . آنها شعر مىخواندند و ائمّهء اطهار گريه مىكردند . نوحه‌سرايى و سينه زنى و زنجيرزنى ، من با همهء اينها موافقم ولى به شرط اينكه شعارها شعارهاى حسينى باشد ، نه شعارهاى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمن درآوردى : « نوجوان اكبر من ، نوجوان اكبر من » شعار حسينى نيست . شعارهاى حسينى شعارهايى است كه از اين تيپ باشد ؛ فرياد مىكند : « أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ ؟\r\nلِيَرْغَبِ الْمُؤْمِنُ فى لِقاءِ اللَّهِ مُحِقّاً » « 1 » مردم ! نمىبينيد كه به حق عمل نمىشود و كسى از باطل روىگردان نيست ؟ در چنين شرايطى ، مؤمن ( نگفت حسين يا امام ) بايد لقاء پروردگارش را بر چنين زندگىاى ترجيح بدهد . و يا : « لا ارَى الْمَوْتَ الّا سَعادَةً وَ الْحَيوةَ مَعَ الظّالِمينَ الّا بَرَماً » « 2 » ( هر جمله‌اش سزاوار است كه با آب طلا نوشته شود و در همهء دنيا پخش گردد ، و اين بازهم كم است ) من مرگ را جز خوشبختى نمىبينم ، من زندگى با ستمكاران را جز ملالت و خستگى نمىبينم .\r\n مرا عار آيد از اين زندگى * كه سالار باشم كنم بندگى \r\nشعارهاى حسين عليه السلام شعارهاى مُحيى بود (  يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ )  « 3 » .\r\n\r\nأبا عبد اللَّه عليه السلام ، يك مصلح\r\nأبا عبد اللَّه يك مصلح است . اين تعبير از خودش است ( انّى لَمْ اخْرُجْ اشِراً وَ لا بَطِراً وَ لا مُفْسِداً وَ لا ظالِماً و انَّما خَرَجْتُ لِطَلَبِ الْاصْلاحِ فى امَّةِ جَدّى ، اريدُ انْ آمُرَ بِالْمَعْروفِ وَ انْهى عَنِ الْمُنْكَرِ وَ اسيرَ بِسيرَةِ جَدّى وَ ابى ) « 4 » . اين را حضرت در نامه‌اى به عنوان وصيتنامه به برادرشان محمّد بن حنفيّه - كه مريض بود به طورى كه از ناحيهء دست فلج داشت و قدرت اين كه در ركاب حضرت باشد و خدمت كند نداشت - نوشتند و به او سپردند ، چرا ؟ براى اينكه دنيا از ماهيت نهضت او آگاه شود : مردم دنيا ! من مثل خيلى افراد نيستم كه قيام و انقلابم به خاطر اين باشد كه خودم به نوايى رسيده باشم ، براى اينكه مال و ثروتى تصاحب كنم ، براى اينكه به مُلكى رسيده باشم . اين را مردم دنيا از امروز بدانند ( اين نامه را در مدينه نوشت ) قيام من قيام مصلحانه است . من يك مصلح در امت جدّم هستم . قصدم امر به معروف و نهى از منكر است ، قصدم اين است كه سيرت رسول خدا را زنده كنم ، روش علىّ مرتضى را زنده كنم . سيرهء پيغمبر مرد ، روش علىّ مرتضى مرد ؛ مىخواهم اين سيره و اين روش را زنده كنم .\r\n\r\n\r\n\r\n\r\n","description":"","footnote":"\r\n( 1 ) بحار الأنوار ، ج 44 / ص 381 .\r\n( 2 ) بحار الأنوار ، ج 44 / ص 381 .\r\n( 3 ) . انفال / 24 .\r\n( 4 ) . مقتل الحسين ، ص 156 .\r\n","page_name":" 188 ","page_number":188},
  {"content":"\r\n\r\nاز اينجا مىفهميم كه چرا ائمّهء اطهار اين همه دستور اكيد داده‌اند كه عاشورا بايد زنده بماند و چرا اين همه اجر و پاداش و ثواب براى عزادارى أبا عبد اللَّه منظور شده است . آيا آنها اين سخن را فقط به خاطر يك عزادارى مثل عزاداريهاى ما در وقتى كه پدر يا مادرمان مىميرد ، گفتند ؟ نه ، مردنهاى ما ارزشى ندارد ؛ در مردنهاى ما فكر و ايده و هدفى وجود ندارد . ائمّهء اطهار از اين جهت گفتند عاشورا زنده بماند كه اين مكتب زنده بماند ؛ براى اينكه اگر چه شخص حسين بن على نيست ولى حسين بن على بايد به قول امروز يك سمبل باشد ، به صورت يك نيرو زنده باشد ؛ حسين اگر خودش نيست ، هر سال محرم كه طلوع مىكند ، يك مرتبه مردم از تمام فضا بشنوند : « أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ ؟ لِيَرْغَبِ الْمُؤْمِنُ فى لِقاءِ اللَّهِ مُحِقّاً » ؛ براى اينكه از راستى و حقيقت ، شور حيات ، شور امر به معروف ، شور نهى از منكر ، شور اصلاح مفاسد امور مسلمين ، در ميان مردم شيعه پيدا بشود .\r\n\r\nفلسفهء عاشورا\r\nپس اگر از ما بپرسند شما در روز عاشورا كه دائماً حسين حسين مىكنيد و به سر خودتان مىزنيد ، چه مىخواهيد بگوييد ؟ بايد بگوييم : ما مىخواهيم حرف آقايمان را بگوييم ، ما هر سال مىخواهيم تجديد حيات كنيم  ( يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ )  . بايد بگوييم عاشورا روز تجديد حيات ماست . در اين روز مىخواهيم در كوثر حسينى شستشو كنيم ، تجديد حيات كنيم ، روح خودمان را شستشو بدهيم ، خودمان را زنده كنيم ، از نو مبادى و مبانى اسلام را بياموزيم ، روح اسلام را از نو به خودمان تزريق كنيم . ما نمىخواهيم حس امر به معروف و نهى از منكر ، احساس شهادت ، احساس جهاد ، احساس فداكارى در راه حق ، در ما فراموش بشود ؛ نمىخواهيم روح فداكارى در راه حق در ما بميرد .\r\nاين فلسفهء عاشوراست ، نه گناه كردن و بعد به نام حسين بن على بخشيده شدن ! گناه كنيم ، بعد در مجلسى شركت كنيم و بگوييم خوب ديگر گناهانمان بخشيده شد . گناه آن وقت بخشيده مىشود كه روح ما پيوندى با روح حسين بن على بخورد ؛ اگر پيوند بخورد ، گناهان ما قطعاً بخشيده مىشود ولى علامت بخشيده شدنش اين است كه دومرتبه ديگر دنبال آن گناه نمىرويم . اما اينكه از مجلس حسين بن على بيرون برويم و دومرتبه دنبال آن گناهان برويم ، نشانهء اين است كه روح ما با روح حسين بن\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nعلى پيوند نخورده است .\r\nشعارهاى أبا عبد اللَّه شعار احياى اسلام است ، اين است كه چرا بيت المال مسلمين را يك عده به خودشان اختصاص داده‌اند ؟ چرا حلال خدا را حرام ، و حرام خدا را حلال مىكنند ؟ چرا مردم را دو دسته كرده‌اند : مردمى كه فقير فقير و دردمندند ، و مردمى كه از پرخورى نمىتوانند از جايشان بلند شوند ؟ .\r\nدر بين راه در حضور هزار نفر لشكريان حرّ آن خطبهء معروف را خواند كه طىّ آن ، حديث پيغمبر را روايت كرد ، گفت : پيغمبر چنين فرموده است كه اگر زمانى پيش بيايد كه اوضاع چنين بشود ، بيت المال چنان بشود ، حلال خدا حرام و حرام خدا حلال بشود ، اگر مسلمانِ آگاهى اينها را بداند و سكوت كند ، حق است بر خدا كه چنين مسلمانى را به همانجا ببرد كه آن ستمكاران را مىبرد . بنابراين من احساس وظيفه مىكنم ، « الا وَ انّى احَقُّ مِنْ غَيْرٍ » در چنين شرايطى من از همه سزاوارترم .\r\nپس اين است مكتب عاشورا و محتواى شعارهاى عاشورا . شعارهاى ما در مجالس ، در تكيه‌ها و در دسته‌ها بايد مُحيى باشد نه مخدّر ، بايد كننده باشد نه بىحس‌كننده . اگر بىحس‌كننده باشد ، نه تنها اجر و پاداشى نخواهيم داشت بلكه ما را از حسين عليه السلام دور مىكند . اين اشك براى حسين ريختن خيلى اجر دارد اما به شرط اينكه حسين آنچنان كه هست در دل ما وارد بشود . « انَّ لِلْحُسَيْنِ مَحَبَّةً مَكْنونَةً فى قُلوبِ الْمُؤْمِنينَ » « 1 » اگر در دلى ايمان باشد نمىتواند حسين را دوست نداشته باشد ، چون حسين مجسمه‌اى است از ايمان .\r\nشعارهايى كه اصحاب أبا عبد اللَّه مىدادند ، شعارهاى عجيبى است . حادثهء كربلا طورى وقوع پيدا كرده كه انسان فكر مىكند اصلًا اين صحنه را عمداً آنچنان ساخته‌اند كه هميشه فراموش نشدنى باشد . عجيب هم هست ! أبا عبد اللَّه گاهى شعار معرفى خودش را مىداد :\r\n انَا الْحُسَيْنُ بْنُ عَلى * آلَيْتُ انْ لا انْثَنى \r\n احْمى عِيالاتِ ابى * امْضى عَلى دينِ النَّبى « 2 » \r\nشعارهاى ايشان با آهنگهاى مختلف است . وقتى كه در ميدان جنگ تنها\r\n\r\n\r\n\r\n\r\n","description":"","footnote":"\r\n( 1 ) . [ شبيه اين عبارت در مستدرك الوسائل ، چاپ جديد ، ج 10 / ص 318 آمده است . 
  ]\r\n( 2 ) . مقتل الحسين مقرّم ، ص 345 .\r\n","page_name":" 190 ","page_number":190},
  {"content":"\r\n\r\nمىايستاد ، شعارهاى بلند مىداد ، شعارى را مىخواند كه با وزن طولانى بود :\r\n انَا بْنُ عَلىِّ الطُّهْرِ مِنْ آلِ هاشِمٍ * كَفانى بِهذا مَفْخَراً حينَ افْخَرُ « 1 » \r\nاما وقتى كه حمله مىكرد ، شعارهاى حمله‌اى مىداد مثل : « الْمَوْتُ اوْلى مِنْ رُكوبِ الْعارِ » يا همان شعرى كه قبلًا خواندم .\r\n\r\nقوّت قلب أبا عبد اللَّه عليه السلام\r\nشجاعت و قوّت قلبى كه أبا عبد اللَّه در روز عاشورا از خود نشان داد ، همهء [ شجاعان 
  ] را فراموشاند . اين ، سخن راويان دشمن است . راوى گفت : « وَ اللَّهِ ما رَايْتُ مَكْثوراً قَطُّ قَدْ قُتِلَ اهْلُ بَيْتِهِ وَ وُلْدُهُ وَ اصْحابُهُ ارْبَطَ جَأْشاً مِنْهُ » به خدا قسم در شگفت بودم كه اين چه دلى بود ، چه قوّت قلبى بود ؟ ! يك آدمى كه اينچنين دل شكسته باشد كه در جلوى چشمش تمام اصحاب و اهل بيت و فرزندانش را قلم قلم كرده باشند و اينچنين قوىّ القلب باشد ! من كه نظيرى برايش سراغ ندارم .\r\nدر روز عاشورا أبا عبد اللَّه نقطه‌اى را به عنوان مركز انتخاب كرده بود ، يعنى وجود مقدس أبا عبد اللَّه ابتدا آنجا مىايستاد و بعد حمله مىكرد . به طور قطع و مسلّم و بر طبق همهء تواريخ ، كسى جرأت نكرد تن به تن با أبا عبد اللَّه بجنگد . البته ابتدا چند نفر آمدند ، جنگيدند ، ولى آمدن همان و از بين رفتن همان . پسر سعد فرياد كرد : چه مىكنيد ؟ ! « انَّ نَفْسَ ابيهِ بَيْنَ جَنْبَيْهِ » ( يا « انَّ نَفْساً ابِيَّةً بَيْنَ جَنْبَيْهِ » ) اين ، پسر على است ، روح على در پيكر اوست ، شما با چه كسى داريد مىجنگيد ؟ ! با او تن به تن نجنگيد . ديگر جنگ تن به تن تمام شد .\r\nآن وقت جنگى كه از طرف آنها نامردى بود شروع شد ؛ سنگ‌پرانى ، تيراندازى .\r\nجمعيتى در حدود سى هزار نفر مىخواهند يك نفر را بكشند . از دور ايستاده‌اند ، تيراندازى مىكنند يا سنگ مىپرانند . همينها وقتى كه أبا عبد اللَّه حمله مىكرد ، درست مثل يك گلّهء روباه كه از جلوى شير فرار مىكند ، فرار مىكردند . ولى حضرت حمله را خيلى ادامه نمىداد يعنى نمىخواست فاصله‌اش با خيام حرمش زياد شود . غيرت حسين اجازه نمىداد كه تا زنده است كسى به اهل بيتش اهانت كند . مقدارى كه حمله مىكرد و آنها را دور مىساخت ، برمىگشت ، مىآمد در آن نقطه‌اى كه آن را مركز قرار\r\n\r\n\r\n\r\n\r\n","description":"","footnote":"\r\n( 1 ) . منتهى الآمال ، ج 1 / ص 282 .\r\n","page_name":" 191 ","page_number":191},
  {"content":"\r\n\r\nداده بود . آن نقطه ، نقطه‌اى بود كه صدا رس به حرم بود ؛ يعنى اهل بيت اگر چه حسين را نمىديدند ولى صدايش را مىشنيدند . براى اينكه زينبش مطمئن باشد ، براى اينكه سكينه‌اش مطمئن باشد ، براى اينكه بچه‌هايش مطمئن باشند كه هنوز جان در بدن حسين هست ، وقتى كه مىآمد در آن نقطه مىايستاد ، آن زبان خشك در آن دهان خشك به حركت مىآمد و مىگفت : « لا حَوْلَ وَ لا قُوَّةَ الّا بِاللَّهِ الْعَلِىِّ الْعَظيمِ » يعنى اين نيرو از حسين نيست ، اين خداست كه به حسين نيرو داده است ؛ هم شعار توحيد مىداد و هم به زينبش خبر مىداد كه زينب جان ! هنوز حسين تو زنده است . به خاندانش دستور داده بود كه تا من زنده هستم كسى حق ندارد بيرون بيايد . لذا همه در داخل خيمه‌ها بودند .\r\nأبا عبد اللَّه دو بار براى وداع آمدند . يك بار آمدند ، وداع كردند و رفتند . بار دوم به اين ترتيب بود كه ايشان رفتند به طرف شريعهء فرات و خودشان را به آن رساندند . در اين هنگام شخصى صدا زد : حسين ! تو مىخواهى آب بنوشى ؟ ! ريختند به خيام حرمت . ديگر آب نخورد و برگشت . آمد براى بار دوم با اهل بيتش وداع كرد ( ثُمَّ وَدَّعَ اهْلَ بَيْتِهِ ثانِياً ) . چه جمله‌هاى نورانىاى دارد ! رو مىكند به آنها كه : اهل بيت من ! مطمئن باشيد كه بعد از من شما اسير مىشويد ، ولى كوشش كنيد كه در مدت اسارتتان يك وقت كوچكترين تخلّفى از وظيفهء شرعيتان نكنيد . مبادا كلمه‌اى به زبان بياوريد كه از اجر شما بكاهد . ولى مطمئن باشيد كه اين ، پايان كار دشمن است ؛ اين كار ، دشمن را از پا درآورد « وَ اعْلَموا انَّ اللَّهَ مُنْجيكُمْ » بدانيد كه خدا شما را نجات مىدهد و از ذلت حفظ مىكند . اين خيلى حرف است : اهل بيت من ! شما اسير خواهيد شد ولى حقير و ذليل نخواهيد شد ؛ اسارت شما هم اسارتِ عزت است . به همين جهت بود كه وقتى در كوفه مردم به رسم صدقه به اطفال گرسنهء اسرا نان مىدادند ، زينب نمىگذاشت قبول كنند . اسير بودند ولى هرگز حاضر نشدند خوارى را تحمل كنند . شير را هم در زنجير مىكنند ولى شير در زنجير هم كه باشد شير است ، روباه آزاد هم كه باشد روباه است .\r\nبار دوم كه امام آمد ، اهل بيت خوش‌حال شدند ؛ دوباره با أبا عبد اللَّه خداحافظى كردند . باز به امر أبا عبد اللَّه از خيمه‌ها بيرون نيامدند .\r\nبعد از مدتى يك‌دفعه باز صداى شيههء اسب أبا عبد اللَّه را شنيدند ، خيال كردند حسين براى بار سوم آمده است تا با اهل بيتش خداحافظى كند ( گريهء استاد ) ولى وقتى بيرون آمدند اسب بىصاحب أبا عبد اللَّه را ديدند ( گريهء شديد استاد ) . دور اسب\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nأبا عبد اللَّه را گرفتند . هر كدام سخنى با اين اسب مىگويد . طفل عزيز أبا عبد اللَّه مىگويد : اى اسب ! « هَلْ سُقِىَ ابى امْ قُتِلَ عَطْشاناً ؟ » من از تو يك سؤال مىكنم : پدرم كه مىرفت ، با لب تشنه رفت ( گريهء استاد ) ؛ من مىخواهم بدانم كه آيا پدرم را با لب تشنه شهيد كردند يا در دم آخر به او يك جرعه آب دادند ؟ ( گريهء استاد ) . اينجاست كه يك منظرهء ديگرى رخ مىدهد كه قلب مقدس امام زمان را آتش مىزند : « وَ اسْرَعَ فَرَسُكَ شارِداً مُحَمْحِماً باكِياً ، فَلَمّا رَأَيْنَ النِّساءُ جَوادَكَ مَخْزِيّاً وَ ابْصَرْنَ سَرْجَكَ مَلْوِيّاً خَرَجْنَ مِنَ الْخُدورِ ناشِراتِ الشُّعورِ عَلَى الْخُدورِ لاطِماتٍ » « 1 » روضهء امام زمان است ؛ مىگويد : جدّ بزرگوار ! اهل بيت تو به امر تو از خانه بيرون نيامدند اما وقتى كه اسب بىصاحبت را ديدند موها را پريشان كردند ، همه به طرف قتلگاه تو آمدند ( گريهء استاد ) .\r\nو لا حول و لا قوّة الّا باللَّه العلى العظيم ، و صلّى اللَّه على محمّد و آله الطاهرين .\r\nنسألك اللّهمّ و ندعوك باسمك العظيم الاعظم الاعزّ الاجلّ الاكرم يا اللَّه . . . اللّهمّ ارزقنا توفيق الطّاعة و بعد المعصية و صدق النّيّة و عرفان الحرمة و اكرمنا بالهدى و الاستقامة و سدّد ألسنتنا بالصّواب و الحكمة و املأ قلوبنا بالعلم و المعرفة . .\r\nخدايا ! ما را حسينى واقعى قرار بده ، ما را آشنا به روح نهضت حسينى قرار بده ، پرتوى از آن روح مقدس بر دلهاى همهء ما بتابان ، ما را به روح حسينى زنده بگردان .\r\nخدايا ! انوار معرفت خودت را بر قلبهاى ما بتابان ، دلهاى ما را محل محبت خود قرار بده .\r\nخدايا ! ما را از افراد واقعى پيغمبر خودت قرار بده ، دست ما را از دامان وِلاى واقعى علىّ مرتضى و اولاد طاهرينش كوتاه مفرما ، قلب مقدس امام زمان را از همهء ما راضى بگردان .\r\nو عجّل فى فرج مولانا صاحب الزّمان .\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 101 / ص 204 .\r\n","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\n\r\nفصل ششم عنصر امر به معروف و نهى از منكر در نهضت حسينى\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\n1 . عوامل مؤثر در نهضت حسينى\r\nبسم اللَّه الرحمن الرحيم .\r\nالحمد للَّه ربّ العالمين بارئ الخلائق اجمعين و الصلاة و السّلام على عبد الله و رسوله و حبيبه و صفيّه ، سيّدنا و نبيّنا و مولانا ابى القاسم محمّد واله الطيبين الطاهرين المعصومين . اعوذ باللَّه من الشّيطان الرّجيم :\r\n  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ . التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ   « 1 » .\r\n\r\n\r\n\r\n\r\n","description":"","footnote":"\r\n( 1 ) . توبه / 111 و 112\r\n","page_name":" 197 ","page_number":197},
  {"content":"\r\n\r\nبحث ما دربارهء « عنصر امر به معروف و نهى از منكر در نهضت حسينى » است . اوّلًا بحث دربارهء اين است كه آيا اين عنصر در نهضت حسينى دخالت داشته است يا نه ، و به عبارت ديگر آيا يكى از چيزهايى كه امام حسين ( ع ) را وادار به حركت و نهضت كرد ، امر به معروف و نهى از منكر بود يا نه ؟ و ثانياً درجهء دخالت اين عنصر در اين نهضت چه اندازه است ؟ .\r\nهمه مىدانيم كه فلسفهء عزادارى و تذكر امام حسين عليه السلام كه به توصيهء ائمّهء اطهار سال به سال بايد تجديد شود ، آموزندگى آن است ؛ به خاطر آن است كه [ اين نهضت 
  ] يك درس تاريخى بسيار بزرگ است . براى اينكه انسان يك درس را مورد استفادهء خودش قرار بدهد ، اول بايد آن درس را بفهمد و حل كند .\r\nامشب من دربارهء مجموع عناصرى كه در نهضت حسينى مؤثر بوده‌اند به طور اجمال بحث مىكنم . سپس دربارهء امر به معروف و نهى از منكر كه عنصر اصلى اين نهضت است ، بحث بيشتر و مبسوطتر و مشروحترى مىكنم .\r\nدر نهضت حسينى عوامل متعددى دخالت داشته است و همين امر سبب شده است كه اين حادثه با اينكه از نظر تاريخى و وقايع سطحى طول و تفصيل زيادى ندارد ، از نظر تفسيرى و از نظر پى بردن به ماهيت اين واقعهء بزرگ تاريخى ، بسيار پيچيده باشد .\r\nيكى از علل اينكه تفسيرهاى مختلفى دربارهء اين حادثه شده و احياناً سوء استفاده‌هايى از اين حادثه عظيم و بزرگ شده است ، پيچيدگى اين داستان است از نظر عناصرى كه در به وجود آمدن اين حادثه مؤثّر بوده‌اند . ما در اين حادثه به مسائل زيادى برمىخوريم ؛ در يك جا سخن از بيعت خواستن از امام حسين و امتناع امام از بيعت كردن است ، در جاى ديگر دعوت مردم كوفه از امام و پذيرفتن امام اين دعوت راست ، در جاى ديگر امام به طور كلى بدون توجه به مسألهء بيعت خواستن و امتناع از بيعت و بدون اينكه اساساً توجهى به اين مسأله بكند كه مردم كوفه از او بيعت خواسته‌اند ، او را دعوت كرده‌اند يا نكرده‌اند ، از اوضاع زمان و وضع حكومت وقت انتقاد مىكند ، شيوع فساد را متذكر مىشود ، تغيير ماهيت اسلام را يادآورى مىكند ، حلال شدن حرامها و حرام شدن حلالها را بيان مىنمايد ، و آن وقت مىگويد : وظيفهء يك مرد مسلمان اين است كه در مقابل چنين حوادثى ساكت نباشد . در اين مقام مىبينيم امام نه سخن از بيعت مىآورد و نه سخن از دعوت ، نه سخن از بيعتى كه يزيد از او مىخواهد و نه سخن از دعوتى كه مردم كوفه از او كرده‌اند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nقضيه از چه قرار است ؟ آيا مسأله مسألهء بيعت بود ؟ آيا مسأله مسألهء دعوت بود ؟\r\nآيا مسأله مسألهء اعتراض و انتقاد و يا شيوع منكرات بود ؟ كداميك از اين قضايا بود ؟\r\nاين مسأله را ما بر چه اساسى توجيه كنيم ؟ بعلاوه چه تفاوت واضح و بيّنى ميان عصر امام يعنى دورهء يزيد با دوره‌هاى قبل بوده ؟ بالخصوص با دورهء معاويه كه امام حسن عليه السلام با معاويه صلح كرد ولى امام حسين عليه السلام به هيچ وجه سر صلح با يزيد نداشت و چنين صلحى را جايز نمىشمرد .\r\nحقيقت مطلب اين است كه همهء اين عوامل ، مؤثر و دخيل بوده است ؛ يعنى همهء اين عوامل وجود داشته و امام در مقابل همهء اين عوامل عكس العمل نشان داده است .\r\nپاره‌اى از عكس العملها و عملهاى امام بر اساس امتناع از بيعت است ، پاره‌اى از تصميمات امام بر اساس دعوت مردم كوفه است و پاره‌اى بر اساس مبارزه با منكرات و فسادهايى كه در آن زمان به هر حال وجود داشته است . همهء اين عناصر ، در حادثهء كربلا - كه مجموعه‌اى است از عكس العملها و تصميماتى كه از طرف وجود مقدس أبا عبد اللَّه عليه السلام اتخاذ شده - دخالت داشته است .\r\n\r\nعامل بيعت\r\nابتدا دربارهء مسألهء بيعت بحث مىكنيم كه اين عامل چقدر دخالت داشت و امام در مقابل بيعت خواهى چه عكس العملى نشان داد و تنها بيعت خواستن براى امام چه وظيفه‌اى ايجاب مىكرد ؟\r\n\r\nدو مفسدهء موجود در بيعت با يزيد :\r\n\r\n1 . تثبيت خلافت موروثى\r\nهمه شنيده‌ايم كه معاوية بن ابى سفيان با چه وضعى به حكومت و خلافت رسيد .\r\nبعد از آنكه اصحاب امام حسن عليه السلام آن قدر سستى نشان دادند ، امام حسن يك قرارداد موقت با معاويه امضا مىكند نه بر اساس خلافت و حكومت معاويه ، بلكه بر اين اساس كه معاويه اگر مىخواهد حكومت كند براى مدت محدودى حكومت كند و بعد از آن مسلمين باشند و اختيار خودشان ، و آن كسى را كه صلاح مىدانند به خلافت انتخاب كنند ، و به عبارت ديگر به دنبال آن كسى كه تشخيص مىدهند و از طرف پيغمبر اكرم منصوب شده است بروند . تا زمان معاويه مسألهء حكومت و خلافت يك مسألهء\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nموروثى نبود ؛ مسأله‌اى بود كه دربارهء آن تنها دو طرز فكر وجود داشت : يك طرز فكر اين بود كه خلافت فقط و فقط شايستهء كسى است كه پيغمبر به امر خدا او را منصوب كرده باشد ، و فكر ديگر اين بود كه مردم حق دارند خليفه‌اى براى خودشان انتخاب كنند . به هر حال اين مسأله در ميان نبود كه يك خليفه تكليف مردم را براى خليفهء بعدى معين كند ، براى خود جانشين معين كند ، او هم براى خود جانشين معين كند و . . . و ديگر مسألهء خلافت نه داير مدار نصّ پيغمبر باشد و نه مسلمين در انتخاب او دخالتى داشته باشند .\r\nيكى از شرايطى كه امام حسن در آن صلحنامه گنجاند ولى معاويه صريحاً به آن عمل نكرد ( مانند همهء شرايط ديگر ) بلكه امام حسن را مخصوصاً با مسموميت كشت و از بين برد كه ديگر موضوعى براى اين ادعا باقى نماند و به اصطلاح مدعى در كار نباشد ، همين بود كه معاويه حق ندارد تصميمى براى مسلمين بعد از خودش بگيرد ؛ خودش هر مصيبتى براى دنياى اسلام هست هست ، بعد ديگر اختيار با مسلمين باشد و به هر حال اختيار با معاويه نباشد . اما تصميم معاويه از همان روزهاى اول اين بود كه نگذارد خلافت از خاندانش خارج شود و به قول مورخين كارى كند كه خلافت را به شكل سلطنت درآورد . ولى خود او احساس مىكرد كه اين كار فعلًا زمينهء مساعدى ندارد . دربارهء اين مطلب زياد مىانديشيد و با دوستان خاص خود در ميان مىگذاشت ولى جرأت اظهار آن را نداشت و فكر نمىكرد كه اين مطلب عملى شود .\r\nآن طورى كه مورخين نوشته‌اند كسى كه او را به اين كار تشجيع كرد و مطمئن ساخت كه اين كار عملى است ، مُغيرة بن شُعبه بود ، آن هم به خاطر طمعى كه به حكومت كوفه بسته بود . قبلًا حاكم و والى كوفه بود ؛ از اينكه معاويه او را معزول كرده بود ناراحت بود . او از نقشه‌كش‌ها و زيركها و به اصطلاح از دُهات عرب است . براى اينكه دومرتبه به حكومت كوفه برگردد ، نقشه‌اى كشيد به اين صورت كه به شام رفت و به يزيد بن معاويه گفت : نمىدانم چرا معاويه دربارهء تو كوتاهى مىكند ، ديگر معطلِ چيست ؟ چرا تو را به عنوان جانشين خودش به مردم معرفى نمىكند ؟ يزيد گفت : پدرم فكر مىكند كه اين قضيه عملى نيست . گفت : نه ، عملى است . شما از كجا بيم داريد ؟\r\nفكر مىكنيد مردمِ كجا عمل نخواهند كرد ؟ هرچه معاويه بگويد ، مردم شام اطاعت مىكنند و از آنها نگرانى نيست . اما مردم مدينه ، اگر فلان كس را به آنجا بفرستيد او اين وظيفه را انجام مىدهد . از همه جا مهمتر و خطرناكتر عراق ( كوفه ) است ، اين هم به\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nعهدهء من .\r\nيزيد نزد معاويه مىرود و مىگويد : مغيره چنين سخنى گفته است . معاويه مغيره را مىخواهد . او با چرب‌زبانى و با منطق قويّى كه داشت توانست معاويه را قانع كند كه زمينه آماده است و كار كوفه را كه از همه سخت‌تر و مشكلتر است خودم انجام مىدهم . معاويه هم دومرتبه براى او ابلاغ صادر كرد كه به كوفه برگردد . ( البته اين جريان بعد از وفات امام مجتبى عليه السلام و در سالهاى آخر عمر معاويه است . ) جريانهايى دارد . مردم كوفه و مدينه قبول نكردند . معاويه مجبور شد به مدينه برود . رؤساى اهل مدينه يعنى كسانى كه مورد احترام مردم بودند ، حضرت امام حسين عليه السلام ، عبد الله بن زبير و عبد الله بن عمر را خواست . با چرب‌زبانى كوشيد تا به عنوان اينكه مصلحت فعلًا اين‌طور ايجاب مىكند كه حكومت ظاهرى در دست يزيد باشد ولى كار در دست شما تا اختلافى ميان مردم رخ ندهد ، شما بياييد فعلًا بيعت كنيد ، عملًا زمام امور در دست شما باشد ، آنها را قانع كند . ولى آنها قبول نكردند و اين كار آن‌طور كه معاويه مىخواست عملى نشد . بعد با نيرنگى در مسجد مدينه مىخواست به مردم چنين وانمود كند كه آنها حاضر شدند و قبول كردند ، كه آن نيرنگ هم نگرفت .\r\nمعاويه هنگام مردن ، سخت نگران وضع پسرش يزيد بود و نصايحى به او كرد .\r\nگفت : تو براى بيعت گرفتن ، با عبد الله بن زبير اين‌طور رفتار كن ، با عبد الله بن عمر آن‌طور رفتار كن ، با حسين بن على عليه السلام اين گونه رفتار كن . مخصوصاً دستور داد با امام حسين عليه السلام با رفق و نرمى زيادى رفتار كند . او فرزند پيغمبر است ، مكانت عظيمى در ميان مسلمين دارد ، و بترس از اينكه با حسين بن على با خشونت رفتار كنى . معاويه كاملًا پيش‌بينى مىكرد كه اگر يزيد با امام حسين با خشونت رفتار كند و دست خود را به خون او آلوده سازد ، ديگر نخواهد توانست خلافت كند و خلافت از خاندان ابو سفيان بيرون خواهد رفت . معاويه مرد بسيار زيركى بود ، پيش‌بينىهاى او مانند پيش‌بينىهاى هر سياستمدار ديگرى غالباً خوب از آب درمىآمد ؛ يعنى خوب مىفهميد و خوب مىتوانست پيش‌بينى كند .\r\nبرعكس ، يزيد اولًا جوان بود و ثانياً مردى بود كه از اول در زىّ بزرگزادگى و اشرافزادگى و شاهزادگى بزرگ شده بود ، با لهو و لعب انس فراوانى داشت ، سياست را واقعاً درك نمىكرد ، غرور جوانى و رياست داشت ، غرور ثروت و شهوت داشت ؛\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nكارى كرد كه در درجهء اول به زيان خاندان ابو سفيان تمام شد و اين خاندان بيش از همه در اين قضيه باخت . اينها كه هدف معنوى نداشتند و جز به حكومت و سلطنت به چيز ديگرى فكر نمىكردند ، آن را هم از دست دادند . حسين بن على عليه السلام كشته شد ولى به هدفهاى معنوى خودش رسيد ، در حالى كه خاندان ابو سفيان به هيچ شكل به هدفهاى خودشان نرسيدند .\r\nبعد از اينكه معاويه در نيمهء ماه رجب سال شصتم مىميرد ، يزيد به حاكم مدينه كه از بنى اميه بود نامه‌اى مىنويسد و طى آن موت معاويه را اعلام مىكند و مىگويد : از مردم براى من بيعت بگير . او مىدانست كه مدينه مركز است و چشم همه به مدينه دوخته شده . در نامهء خصوصى دستور شديد خودش را صادر مىكند ، مىگويد :\r\nحسين بن على را بخواه و از او بيعت بگير ، و اگر بيعت نكرد سرش را براى من بفرست .\r\nبنابراين يكى از چيزهايى كه امام حسين با آن مواجه بود تقاضاى بيعت با يزيد بن معاويهء اينچنينى بود كه گذشته از همهء مفاسد ديگر ، دو مفسده در بيعت با اين آدم بود كه حتى در مورد معاويه وجود نداشت : يكى اينكه بيعت با يزيد ، تثبيت خلافت موروثى از طرف امام حسين بود ؛ يعنى مسألهء خلافت يك فرد مطرح نبود ، مسألهء خلافت موروثى مطرح بود .\r\n\r\n2 . شخصيت خاص يزيد\r\nمفسدهء دوم مربوط به شخصيت خاص يزيد بود كه وضع آن زمان را از هر زمان ديگر متمايز مىكرد . او نه تنها مرد فاسق و فاجرى بود بلكه متظاهر و متجاهر به فسق بود و شايستگى سياسى هم نداشت . معاويه و بسيارى از خلفاى آل عباس هم مردمان فاسق و فاجرى بودند ، ولى يك مطلب را كاملًا درك مىكردند و آن اينكه مىفهميدند اگر بخواهند مُلك و قدرتشان باقى بماند بايد تا حدود زيادى مصالح اسلامى را رعايت كنند ، شئون اسلامى را حفظ كنند . اين را درك مىكردند كه اگر اسلام نباشد آنها هم نخواهند بود . مىدانستند كه صدها ميليون جمعيت از نژادهاى مختلف چه در آسيا ، چه در افريقا و چه در اروپا كه در زير حكومت واحد درآمده‌اند و از حكومت شام يا بغداد پيروى مىكنند ، فقط به اين دليل است كه اينها مسلمانند ، به قرآن اعتقاد دارند و به هر حال خليفه را يك خليفهء اسلامى مىدانند ، و الّا اولين روزى كه احساس كنند كه خليفه خود بر ضد اسلام است ، اعلام استقلال مىكنند . چه موجبى داشت كه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمثلًا مردم خراسان ، شام و سوريه ، مردم قسمتى از آفريقا از حاكم بغداد يا شام اطاعت كنند ؟ دليلى نداشت . و لهذا خلفايى كه عاقل ، فهميده و سياستمدار بودند ، اين را مىفهميدند كه مجبورند تا حدود زيادى مصالح اسلام را رعايت كنند . ولى يزيد بن معاويه اين شعور را هم نداشت ؛ آدم متهتّكى بود ، آدم هتّاكى بود ، خوشش مىآمد به مردم و اسلام بىاعتنايى كند ، حدود اسلامى را بشكند . معاويه هم شايد شراب مىخورد ( اينكه مىگويم شايد ، از نظر تاريخى است چون يادم نمىآيد . ممكن است كسانى با مطالعهء تاريخ ، موارد قطعى پيدا كنند ) « 1 » ولى هرگز تاريخ نشان نمىدهد كه معاويه در يك مجلس ، علنى شراب خورده باشد يا در حالتى كه مست است وارد مجلس شده باشد ؛ در حالى كه اين مرد علناً در مجلس رسمى شراب مىخورد ، مست لا يعقل مىشد و شروع مىكرد به ياوه‌سرايى . تمام مورخين معتبر نوشته‌اند كه اين مرد ، ميمون باز و يوزباز بود . ميمونى داشت كه به آن كنيهء « أبا قَيْس » داده بود و او را خيلى دوست مىداشت . چون مادرش زن باديه‌نشين بود و خودش هم در باديه بزرگ شده بود ، اخلاق باديه‌نشينى داشت ، با سگ و يوز و ميمون انس و علاقهء بالخصوصى داشت . مسعودى در مروج الذهب مىنويسد : « ميمون را لباسهاى حرير و زيبا مىپوشانيد و در پهلو دست خود بالاتر از رجال كشورى و لشكرى مىنشاند » ! اين است كه امام حسين عليه السلام فرمود : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 2 » .\r\nميان او و ديگران تفاوت وجود داشت . اصلًا وجود اين شخص تبليغ عليه اسلام بود .\r\nبراى چنين شخصى از امام حسين عليه السلام بيعت مىخواهند ! امام از بيعت امتناع مىكرد و مىفرمود : من به هيچ وجه بيعت نمىكنم . آنها هم به هيچ وجه از بيعت خواستن صرف نظر نمىكردند .\r\nاين يك عامل و جريان بود : تقاضاى شديد كه ما نمىگذاريم شخصيتى چون تو بيعت نكند ( آدمى كه بيعت نمىكند يعنى من در مقابل اين حكومت تعهدى ندارم ، من معترضم ) . به هيچ وجه حاضر نبودند كه امام حسين عليه السلام بيعت نكند و آزادانه در ميان مردم راه برود . اين بيعت نكردن را خطرى براى رژيم حكومت خودشان مىدانستند .\r\nخوب هم تشخيص داده بودند و همين‌طور هم بود . بيعت نكردن امام يعنى\r\n\r\n\r\n\r\n\r\n","description":"","footnote":"\r\n( 1 ) . [ به كتاب گرانقدر الغدير ، ج 10 / ص 179 مراجعه شود . در آنجا مطلب از نظر تاريخى مسلّم است . 
  ]\r\n( 2 ) . مقتل مقرّم ، ص 146 .\r\n","page_name":" 203 ","page_number":203},
  {"content":"\r\n\r\nمعترض بودن ، قبول نداشتن ، اطاعت يزيد را لازم نشمردن ، بلكه مخالفت با او را واجب دانستن . آنها مىگفتند بايد بيعت كنيد ، امام مىفرمود بيعت نمىكنم . حال در مقابل اين تقاضا ، در مقابل اين عامل ، امام چه وظيفه‌اى دارند ؟ بيش از يك وظيفهء منفى وظيفهء ديگرى ندارند : بيعت نمىكنم . حرف ديگرى نيست . بيعت مىكنيد ؟ خير .\r\nاگر بيعت نكنيد كشته مىشويد ! من حاضرم كشته شوم ولى بيعت نكنم . در اينجا جواب امام فقط يك « نه » است .\r\nحاكم مدينه كه يكى از بنى اميه بود ، امام را خواست . ( البته بايد گفت گرچه بنى اميه تقريباً همه عناصر ناپاكى بودند ولى او تا اندازه‌اى با ديگران فرق داشت . ) در آن هنگام امام در مسجد مدينه ( مسجد پيغمبر ) بودند . عبد الله بن زبير هم نزد ايشان بود .\r\nمأمور حاكم از هر دو دعوت كرد نزد حاكم بروند و گفت : حاكم صحبتى با شما دارد .\r\nگفتند : تو برو ، بعد ما مىآييم . عبد الله بن زبير گفت : در اين موقع كه حاكم ما را خواسته است ، شما چه حدس مىزنيد ؟ امام فرمود : « اظُنُّ انَّ طاغِيَتَهُمْ قَدْ هَلَكَ » فكر مىكنم فرعون اينها تلف شده و ما را براى بيعت مىخواهد . عبد الله بن زبير گفت : خوب حدس زديد ، من هم همين‌طور فكر مىكنم ؛ حالا چه مىكنيد ؟ امام فرمود : من مىروم ، تو چه مىكنى ؟ حالا ببينم .\r\nعبد الله بن زبير شبانه از بيراهه به مكه فرار كرد و در آنجا متحصن شد . امام عليه السلام [ نزد حاكم مدينه 
  ] رفت ، عده‌اى از جوانان بنى هاشم را هم با خود برد و گفت : شما بيرون بايستيد ؛ اگر فرياد من بلند شد بريزيد تو ، ولى تا صداى من بلند نشده داخل نشويد . مروان حكم ، اين اموى پليد معروف كه زمانى حاكم مدينه بود ، آنجا حضور داشت « 1 » . حاكم نامهء علنى را به اطلاع امام رساند . امام فرمود : چه مىخواهيد ؟ حاكم شروع كرد با چرب‌زبانى صحبت كردن ، گفت : مردم با يزيد بيعت كرده‌اند ، معاويه نظرش چنين بوده است ، مصلحت اسلام چنين ايجاب مىكند . . . خواهش مىكنم شما هم بيعت بفرماييد ، مصلحت اسلام در اين است . بعد هرطور كه شما امر كنيد اطاعت خواهد شد ، تمام نقايصى كه وجود دارد مرتفع مىشود . امام فرمود : شما براى چه از من بيعت مىخواهيد ؟ براى مردم مىخواهيد ، يعنى براى خدا كه\r\n\r\n\r\n\r\n\r\n","description":"","footnote":"\r\n( 1 ) . اين مرد مدت زيادى حاكم مدينه بوده است و اتفاقاً در مدينه بسيار آبادى كرده . چشمه‌اى در مدينه است كه هنوز هم آب آن جارى است و مروان حكم آن را جارى كرده است .\r\n","page_name":" 204 ","page_number":204},
  {"content":"\r\n\r\nنمىخواهيد ؛ از اين جهت كه آيا خلافت شرعى است يا غير شرعى و من بيعت كنم تا شرعى باشد كه نيست ؛ بيعت مىخواهيد كه مردم ديگر بيعت كنند . گفت : بله . فرمود :\r\nپس بيعت من در اين اتاق خلوت كه ما سه نفر بيشتر نيستيم ، براى شما چه فايده‌اى دارد ؟ حاكم گفت : راست مىگويد ، باشد براى بعد . امام فرمود : من بايد بروم . حاكم گفت : بسيار خوب ، تشريف ببريد . مروان حكم گفت : چه مىگويى ؟ ! اگر از اينجا برود معنايش اين است كه بيعت نمىكنم . آيا اگر از اينجا برود بيعت خواهد كرد ؟ ! فرمان خليفه را اجرا كن ! امام گريبان مروان را گرفت و او را بالا برد و محكم به زمين كوبيد ، فرمود : تو كوچكتر از اين حرفها هستى . سپس بيرون رفت و بعد از آن ، سه شب ديگر هم در مدينه ماند . شبها سر قبر پيغمبر اكرم مىرفت و در آنجا دعا مىكرد ، مىگفت :\r\nخدايا راهى جلوى من بگذار كه رضاى تو در آن است .\r\nدر شب سوم ، امام سر قبر پيغمبر اكرم « 1 » مىرود ، دعا مىكند و بسيار مىگريد و همانجا خوابش مىبرد . در عالم رؤيا پيغمبر اكرم را مىبيند . خوابى مىبيند كه براى او حكم الهام و وحى را داشت . حضرت فرداى آن روز از مدينه بيرون آمد و از همان شاهراه - نه از بيراهه - به طرف مكه رفت . بعضى از همراهان عرض كردند : « يَا بْنَ رَسُولِ اللَّهِ ! لَوْ تَنَكَّبْتَ الطَّريقَ الْاعْظَمَ » بهتر است شما از شاهراه نرويد ؛ ممكن است مأمورين حكومت ، شما را برگردانند ، مزاحمت ايجاد كنند ، زدوخوردى صورت گيرد .\r\n( يك روح شجاع و قوى هرگز حاضر نيست چنين كارى بكند . ) فرمود : من دوست ندارم شكل يك آدم ياغى و فرارى را به خود بگيرم . از همين شاهراه مىروم ، هرچه خدا بخواهد همان خواهد شد .\r\n\r\n\r\n\r\n\r\n","description":"","footnote":"\r\n( 1 ) . جايى كه اكنون مدفن مقدس پيغمبر اكرم است ، خانهء پيغمبر و حجرهء عايشه بوده است . پيغمبر اكرم را در قسمت جنوبى اين اتاق دفن كردند به طورى كه فاصلهء صورت مبارك ايشان تا ديوار - آن طورى كه گفته‌اند - در حدود يك وجب بيشتر نبود ، و أبو بكر را پشت سر پيغمبر دفن كردند به اين صورت كه سر او محاذى شانه‌هاى پيغمبر از پشت شد . دربارهء عمر اختلاف است ؛ بعضى گفته‌اند او را پشت سر أبو بكر دفن كردند كه سر عمر محاذى شانهء أبو بكر شد ولى بعضى ديگر كه ادلّه‌شان قويتر است ، گفته‌اند عمر را در پايين پاى پيغمبر اكرم دفن كردند .\r\nعايشه بعد از اين قضيه [ يعنى رحلت رسول اكرم صلى الله عليه و آله 
  ] وسط خانه ديوار كشيد . قسمت جنوبى ، مدفن پيغمبر اكرم بود و خود در قسمت شمالى خانه زندگى مىكرد . براى اتاقى كه مدفن پيغمبر بود درِ بخصوصى باز كرده بودند كه مردم به زيارت قبر ايشان مىرفتند . آن وقت ( زمان امام حسين ) عايشه هم از دنيا رفته بود ، معلوم نيست كه آن ديوار را برداشته بودند يا نه . حجرهء شريفه‌اى كه اكنون مدفن پيغمبر اكرم است ، از همان زمان مخصوص زيارت ايشان بود و درِ آن هميشه باز بود .\r\n","page_name":" 205 ","page_number":205},
  {"content":"\r\n\r\nبه هر حال مسألهء اول و عامل اول در حادثهء حسينى كه هيچ شكى در آن نمىشود كرد مسألهء بيعت است ؛ بيعت براى يزيد كه به نصّ قطعى تاريخ ، از امام حسين عليه السلام مىخواستند . يزيد در نامهء خصوصى خود چنين مىنويسد : « خُذِ الْحُسَيْنَ بِالْبَيْعَةِ اخْذاً شَديداً » « 1 » حسين را براى بيعت گرفتن ، محكم بگير و تا بيعت نكرده رها نكن . امام حسين هم شديداً در مقابل اين تقاضا ايستاده بود و به هيچ وجه حاضر به بيعت با يزيد نبود ؛ جوابش نفى بود و نفى . حتى در آخرين روزهاى عمر امام حسين كه در كربلا بودند ، عمر سعد آمد و مذاكراتى با امام كرد ؛ در نظر داشت با فكرى امام را به صلح با يزيد وادار كند ( البته صلح هم جز بيعت چيز ديگرى نبود . ) امام حاضر نشد . از سخنان امام كه در روز عاشورا فرموده‌اند ، كاملًا پيداست كه بر حرف روز اول خود همچنان باقى بوده‌اند : « لا وَ اللَّهِ لا اعْطيكُمْ بِيَدى اعْطاءَ الذَّليلِ وَ لا اقِرُّ اقْرارَ الْعَبيدِ » « 2 » نه ، به خدا قسم هرگز دستم را به دست شما نخواهم داد ، هرگز با يزيد بيعت نخواهم كرد ؛ حتى در همين شرايطى كه امروز قرار گرفته‌ام و كشته شدن خودم ، عزيزانم و يارانم و اسارت خاندانم را مىبينم ، حاضر نيستم با يزيد بيعت كنم .\r\nاين عامل از چه زمانى وجود پيدا كرد ؟ از آخر زمان معاويه ، و شدت و فوريت آن بعد از مردن معاويه و به حكومت رسيدن يزيد بود .\r\n\r\nعامل دعوت مردم كوفه\r\nعامل دوم مسألهء دعوت بود . شايد در بعضى كتابها خوانده باشيد ، مخصوصاً در اين كتابهاى به اصطلاح تاريخى كه به دست بچه‌هاى مدرسه مىدهند مىنويسند كه در سال شصتم هجرت معاويه مرد ، بعد مردم كوفه از امام حسين دعوت كردند كه آن حضرت را به خلافت انتخاب كنند . امام حسين به كوفه آمد ، مردم كوفه غدّارى و بىوفايى كردند ، ايشان را يارى نكردند ، امام حسين كشته شد ! انسان وقتى اين تاريخها را مىخواند فكر مىكند امام حسين مردى بود كه در خانهء خودش راحت نشسته بود ، كارى به كار كسى نداشت و دربارهء هيچ موضوعى هم فكر نمىكرد ، تنها چيزى كه امام را از جا حركت داد دعوت مردم كوفه بود ! در صورتى كه امام حسين در\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرّم ، ص 140 .\r\n( 2 ) . ارشاد مفيد ، ص 235 .\r\n","page_name":" 206 ","page_number":206},
  {"content":"\r\n\r\nآخر ماه رجب كه اوايل حكومت يزيد بود ، براى امتناع از بيعت از مدينه خارج مىشود و چون مكه حرم امن الهى است و در آنجا امنيت بيشترى وجود دارد و مردم مسلمان احترام بيشترى براى آنجا قائل هستند و دستگاه حكومت هم مجبور است نسبت به مكه احترام بيشترى قائل شود ، به آنجا مىرود - روزهاى اولى است كه معاويه از دنيا رفته و شايد هنوز خبر مردن او به كوفه نرسيده - نه تنها براى اينكه آنجا مأمن بهترى است بلكه براى اينكه مركز اجتماع بهترى است .\r\nدر ماه رجب و شعبان كه ايام عمره است ، مردم از اطراف و اكناف به مكه مىآيند و بهتر مىتوان آنها را ارشاد كرد و آگاهى داد . بعد موسم حج فرا مىرسد كه فرصت مناسبترى براى تبليغ است . بعد از حدود دو ماه نامه‌هاى مردم كوفه مىرسد . نامه‌هاى مردم كوفه به مدينه نيامد و امام حسين نهضتش را از مدينه شروع كرده است . نامه‌هاى مردم كوفه در مكه به دست امام حسين رسيد ، يعنى وقتى كه امام تصميم خود را بر امتناع از بيعت گرفته بود و همين تصميم ، خطرى بزرگ براى او به وجود آورده بود .\r\n( خود امام و همه مىدانستند كه نه اينها از بيعت گرفتن دست برمىدارند و نه امام حاضر به بيعت است . ) بنابراين دعوت مردم كوفه عامل اصلى در اين نهضت نبود بلكه عامل فرعى بود ، و حد اكثر تأثيرى كه براى دعوت مردم كوفه مىتوان قائل شد اين است كه اين دعوت از نظر مردم و قضاوت تاريخ در آينده فرصت به ظاهر مناسبى براى امام به وجود آورد .\r\nكوفه ايالت بزرگ و مركز ارتش اسلامى بود « 1 » . اين شهر كه در زمان عمر بن الخطّاب ساخته شده ، يك شهر لشكرنشين بود و نقش بسيار مؤثّرى در سرنوشت كشورهاى اسلامى داشت ، و اگر مردم كوفه در پيمان خود باقى مىماندند احتمالًا امام حسين عليه السلام موفق مىشد . كوفهء آن وقت را با مدينه يا مكهء آن وقت نمىشد مقايسه كرد ، با خراسان آن وقت هم نمىشد مقايسه كرد ؛ رقيب آن فقط شام بود . حد اكثر تأثير دعوت مردم كوفه ، در شكل اين نهضت بود يعنى در اين بود كه امام حسين از مكه حركت كند و آنجا را مركز قرار ندهد ( البته خود مكه اشكالاتى داشت و نمىشد آنجا را مركز قرار داد ) ، پيشنهاد ابن عباس را براى رفتن به يمن و كوهستانهاى آنجا را پناهگاه قرار دادن نپذيرد ، مدينهء جدّش را مركز قرار ندهد ، به كوفه بيايد . پس دعوت مردم كوفه در يك\r\n\r\n\r\n\r\n\r\n","description":"","footnote":"\r\n( 1 ) . در كشور اسلامى آن روز دو مركز نيرو وجود داشت : كوفه و شام .\r\n","page_name":" 207 ","page_number":207},
  {"content":"\r\n\r\nامر فرعى دخالت داشت ، در اينكه اين نهضت و قيام در عراق صورت گيرد ، و الّا عامل اصلى نبود .\r\nوقتى امام در بين راه به سرحد كوفه مىرسد با لشكر حر مواجه مىشود . به مردم كوفه مىفرمايد : شما مرا دعوت كرديد ، اگر نمىخواهيد برمىگردم . معنايش اين نيست كه برمىگردم و با يزيد بيعت مىكنم و از تمام حرفهايى كه در باب امر به معروف و نهى از منكر ، شيوع فسادها و وظيفهء مسلمان در اين شرايط گفته‌ام صرف نظر مىكنم ، بيعت كرده و در خانهء خود مىنشينم و سكوت مىكنم ؛ خير ، من اين حكومت را صالح نمىدانم و براى خود وظيفه‌اى قائل هستم . شما مردم كوفه مرا دعوت كرديد ، گفتيد :\r\nاى حسين ! تو را در هدفى كه دارى يارى مىدهيم ، اگر بيعت نمىكنى نكن ؛ تو به عنوان امر به معروف و نهى از منكر اعتراض دارى ، قيام كرده‌اى ، ما تو را يارى مىكنيم . من هم آمده‌ام سراغ كسانى كه به من وعدهء يارى داده‌اند . حال مىگوييد مردم كوفه به وعدهء خودشان عمل نمىكنند ، بسيار خوب ما هم به كوفه نمىرويم ، برمىگرديم به جايى كه مركز اصلى خودمان است . به حجاز ( مدينه يا مكه ) مىرويم تا خدا چه خواهد . به هر حال ما بيعت نمىكنيم و لو بر سر بيعت كردن كشته شويم . پس حد اكثر تأثير اين عامل يعنى دعوت مردم كوفه اين بوده كه امام را از مكه بيرون بكشاند و ايشان به طرف كوفه بيايند .\r\nالبته نمىخواهم بگويم كه واقعاً اگر اينها دعوت نمىكردند امام قطعاً در مدينه يا مكه مىماند ؛ نه ، تاريخ نشان مىدهد كه همهء اينها براى امام محذور داشته است . مكه هم از نظر مساعد بودن اوضاع ظاهرى ، وضع بهترى نسبت به كوفه نداشت . قرائن زيادى در تاريخ هست كه نشان مىدهد اينها تصميم گرفته بودند كه چون امام بيعت نمىكند ، در ايام حج ايشان را از ميان بردارند . تنها نقل طريحى نيست ، ديگران هم نقل كرده‌اند كه امام از اين قضيه آگاه شد كه اگر در ايام حج در مكه بماند ، ممكن است در همان حال احرام كه قاعدتاً كسى مسلّح نيست ، مأمورين مسلّح بنى اميه خون او را بريزند ، هتك خانهء كعبه شود ، هتك حج و هتك اسلام شود ( دو هتك ؛ هم فرزند پيغمبر در حال عبادت در حريم خانهء خدا كشته شود ، و هم خونش هدر رود ) بعد شايع كنند كه حسين بن على با فلان شخص اختلاف جزئى داشت و او حضرت را كشت و قاتل هم خودش را مخفى كرد ، و در نتيجه خون امام به هدر رود . امام در فرمايشات خود به اين موضوع اشاره كرده‌اند . در بين راه كه مىرفتند ، شخصى از امام پرسيد : چرا\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبيرون آمدى ؟ معنى سخنش اين بود كه تو در مدينه جاى امنى داشتى ، آنجا در حرم جدّت كنار قبر پيغمبر كسى متعرض نمىشد ، يا در مكه كنار بيت اللَّه الحرام مىماندى .\r\nاكنون كه بيرون آمدى براى خودت خطر ايجاد كردى . فرمود : اشتباه مىكنى ؛ من اگر در سوراخ يك حيوان هم پنهان شوم ، آنها مرا رها نخواهند كرد تا اين خون را از قلب من بيرون بريزند . اختلاف من با آنها اختلاف آشتىپذيرى نيست . آنها از من چيزى مىخواهند كه من به هيچ وجه حاضر نيستم زير بار آن بروم . من هم چيزى مىخواهم كه آنها به هيچ وجه قبول نمىكنند .\r\n\r\nعامل امر به معروف و نهى از منكر\r\nعامل سوم ، امر به معروف است . اين نيز نصّ كلام خود امام است . تاريخ مىنويسد :\r\nمحمّد بن حنفيّه برادر امام در آن موقع دستش فلج شده بود ، معيوب بود ، قدرت بر جهاد نداشت و لهذا شركت نكرد . امام وصيتنامه‌اى مىنويسد و آن را به او مىسپارد :\r\n« هذا ما اوْصى بِهِ الْحُسَيْنُ بْنُ عَلِىٍّ اخاهُ مُحَمَّداً الْمَعْروفَ بِابْنِ الْحَنَفِيَّةِ » . در اينجا امام جمله‌هايى دارد : حسين به يگانگى خدا ، به رسالت پيغمبر شهادت مىدهد ( چون امام مىدانست كه بعد عده‌اى خواهند گفت حسين از دين جدّش خارج شده است ) تا آنجا كه راز قيام خود را بيان مىكند :\r\nانّى ما خَرَجْتُ اشِراً وَ لا بَطِراً وَ لا مُفْسِداً وَ لا ظالِماً ، انَّما خَرَجْتُ لِطَلَبِ الْاصْلاحِ فى امَّةِ جَدّى ، اريدُ انْ آمُرَ بِالْمَعْرُوفِ وَ انْهى عَنِ الْمُنْكَرِ وَ اسيرَ بِسيرَةِ جَدّى وَ ابى عَلِىِّ بْنِ ابى طالِبٍ عَلَيْهِ السَّلامُ « 1 » .\r\nديگر در اينجا مسألهء دعوت اهل كوفه وجود ندارد ، حتى مسألهء امتناع از بيعت را هم مطرح نمىكند ؛ يعنى غير از مسألهء بيعت خواستن و امتناع من از بيعت ، مسألهء ديگرى وجود دارد . اينها اگر از من بيعت هم نخواهند ، ساكت نخواهم نشست . مردم دنيا بدانند حسين بن على طالب جاه نبود ، طالب مقام و ثروت نبود ، مرد مفسد و اخلالگرى نبود ، ظالم و ستمگر نبود ، او يك انسان مصلح بود . [ در روز عاشورا مىفرمايد : 
  ]\r\n\r\n\r\n\r\n\r\n","description":"","footnote":"\r\n( 1 ) . مقتل خوارزمى ، ج 1 / ص 188 .\r\n","page_name":" 209 ","page_number":209},
  {"content":"\r\n\r\nالا وَ انَّ الدَّعِىَّ بْنَ الدَّعِىِّ قَدْ رَكَزَ بَيْنَ اثْنَتَيْنِ بَيْنَ السِّلَّةِ وَ الذِّلَّةِ ، وَ هَيْهاتَ مِنَّا الذِّلَّةُ يَأْبَى اللَّهُ ذلِكَ لَنا وَ رَسولُهُ وَ الْمُؤْمِنونَ وَ حُجورٌ طابَتْ وَ طَهُرَتْ « 1 » .\r\nاين روح ، از روز اول تا لحظهء آخر در وجود مقدس حسين بن على عليه السلام متجلى بود ، به قول خودش جزء خون و حياتش شده بود ، امكان نداشت از حسين جدا شود . در لحظات آخر [ حيات 
  ] أبا عبد اللَّه ، وقتى در آن گودى قتلگاه افتاده است و قدرت حركت كردن ندارد ، قدرت جنگيدن با دشمن ندارد ، قدرت ايستادن بر سر پا ندارد و به زحمت مىتواند حركت كند ، باز مىبينيم از سخن حسين غيرت مىجهد ، عزت تجلى مىكند ، بزرگوارى پيدا مىشود . لشكر مىخواهند سر مقدسش را از بدن جدا كنند ولى شجاعت و هيبت سابق اجازه نمىدهد . بعضى مىگويند نكند حسين حيلهء جنگى به كار برده كه اگر كسى نزديك شد ، حمله كند و در مقابل حملهء او كسى تاب مقاومت ندارد . نقشهء پليد و نامردانه‌اى مىكشند ، مىگويند اگر به سوى خيمه‌هايش حمله كنيم او طاقت نمىآورد . امام حسين افتاده است . من نمىتوانم آن حالت أبا عبد اللَّه را مجسم كنم . لشكر به طرف خيام حرمش حمله مىكند . يك نفر فرياد مىكشد : حسين ، تو زنده‌اى ؟ ! به طرف خيام حرمت حمله كردند ! امام به زحمت روى زانوهاى خود بلند مىشود ، به نيزه‌اش تكيه مىكند و فرياد مىكشد : « وَيْلَكُمْ يا شيعَةَ آلِ ابى سُفْيانَ ، انْ لَمْ يَكُنْ لَكُمْ دينٌ وَ لا تَخافونَ الْمَعادَ فَكونوا احْراراً فى دُنْياكُمْ » « 2 » اى مردمى كه خود را به آل ابو سفيان فروخته‌ايد ، اى پيروان آل ابو سفيان ! اگر خدا را نمىشناسيد ، اگر به قيامت ايمان و اعتقاد نداريد ، حريت و شرف انسانيت شما كجا رفت ؟ ! شخصى مىگويد : ما تَقولُ يَا بْنَ فاطِمَةَ ؟ پسر فاطمه چه مىگويى ؟ فرمود : « انَا اقاتِلُكُمْ وَ انْتُمْ تُقاتِلونَنى وَ النِّساءُ لَيْسَ عَلَيْهِنَّ جُناحٌ » طرف شما من هستم ، اين پيكر حسين حاضر و آماده است براى اينكه آماج تيرها و ضربات شمشيرهاى شما واقع شود . ولى روح حسين حاضر نيست او زنده باشد و ببيند كسى به نزديك خيام حرم او مىرود .\r\nو لا حول و لا قوّة الّا باللَّه العلى العظيم ، و صلّى اللَّه على محمّد و آله الطاهرين .\r\n\r\n\r\n\r\n\r\n","description":"","footnote":"\r\n( 1 ) . تحف العقول ، ص 241 .\r\n( 2 ) . اللهوف ، ص 50 .\r\n","page_name":" 210 ","page_number":210},
  {"content":"\r\n\r\n\r\n2 . ارزش هر يك از عوامل\r\nدر ساختمان نهضت مقدس حسينى سه عنصر اساسى دخالت داشته است و مجموعاً سه عامل به اين حادثهء بزرگ شكل داده است . يكى اينكه بلافاصله بعد از درگذشت معاويه ، يزيد بن معاويه فرمان مىدهد كه از حسين بن على عليه السلام الزاماً بيعت گرفته شود . امام در مقابل اين درخواست امتناع مىكند . آنها فوق العاده اصرار دارند ، به هيچ قيمتى از اين تقاضا صرف نظر نمىكنند ، و امام شديداً امتناع دارد و به هيچ قيمتى حاضر نيست به اين بيعت تن بدهد . از همين جا تضاد و مبارزهء شديد شروع مىشود .\r\nعامل دومى كه در اين نهضت تأثير داشته است و بايد آن را عامل درجهء دوم و بلكه سوم به حساب آورد اين است كه پس از آنكه امام به واسطهء درخواست بيعت در چنين شرايطى قرار مىگيرد كه از آن طرف اصرار و از طرف ايشان انكار است ، به مكه مهاجرت مىكنند . پس از يكى دو ماه اقامت در مكه ، خبر چگونگى قضيه به مردم كوفه مىرسد . آن وقت مردم كوفه به خود آمده ، امام را دعوت مىكنند . برعكسِ آنچه ما غالباً مىشنويم و مخصوصاً در بعضى كتب درسى مىنويسند دعوت مردم كوفه علت نهضت امام نيست ، نهضت امام علت دعوت مردم كوفه است . نه چنان بود كه بعد از دعوت مردم كوفه امام قيام كرد ، بلكه بعد از اينكه امام حركت كرد و مخالفت خود را نشان داد و مردم كوفه از قيام امام مطلع شدند ، چون زمينهء نسبتاً آماده‌اى در آنجا\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nوجود داشت ، مردم كوفه گرد هم آمدند و امام را دعوت كردند .\r\nعامل سوم ، عامل امر به معروف و نهى از منكر است . اين عامل را خود امام مكرر و با صراحت كامل و بدون آنكه ذكرى از مسألهء بيعت و دعوت اهل كوفه به ميان آورد ، به عنوان يك اصل مستقل و يك عامل اساسى ذكر نموده و به اين مطلب استناد كرده است .\r\n\r\nارزش عامل دعوت مردم كوفه\r\nاين سه عامل از نظر ارزش در يك درجه نيستند . هر كدام در حد معينى به نهضت امام ارزش مىدهند . اما مسألهء دعوت اهل كوفه . ارزشى كه اين عامل مىدهد ، بسيار بسيار ساده و عادى است ( البته ساده و عادى در سطح عمل امام حسين عليه السّلام نه در سطح كارهاى ما ) براى اينكه به موجب اين عامل ، يك استان و يك منطقه‌اى كه از نيرويى بهره‌مند است آمادگى خود را اعلام مىكند . طبق قاعده ، حد اكثر صدى پنجاه احتمال پيروزى وجود داشت . احدى بيش از اين احتمال پيروزى نمىداد . پس از آنكه اهل كوفه امام را دعوت كردند و فرض كنيم اتفاق آراء هم داشتند و در عهد خود باقى مىماندند و خيانت نمىكردند ، كسى نمىتوانست احتمال بدهد كه موفقيت امام صددرصد است چون تمام مردم كه مردم كوفه نبودند . اگر مردم شام را كه قطعاً به آل ابو سفيان وفادار بودند به تنهايى در نظر مىگرفتند ، كافى بود كه احتمال پيروزى را صدى پنجاه تنزل دهد ، به اين جهت كه همين مردم شام بودند كه در دوران خلافت امير المؤمنين با مردم كوفه در صفّين روبرو شدند و توانستند هجده ماه با مردم كوفه بجنگند ، كشته بدهند و مقاومت كنند . ولى به هر حال ، صدى چهل يا صدى سى احتمال موفقيت هست . مردمى اعلام آمادگى مىكنند و امام به دعوت آنها پاسخ مثبت مىدهد . اين ، يك حد معينى از ارزش را داراست كه همان حد عادى است ؛ يعنى بسيارى از افراد عادى در چنين شرايطى پاسخ مثبت مىدهند .\r\n\r\nارزش عامل تقاضاى بيعت و امتناع امام\r\nولى عامل تقاضاى بيعت و امتناع امام - كه از همان روزهاى اول ظاهر شد - ارزش بيشترى نسبت به مسألهء دعوت ، به نهضت حسينى مىدهد . به جهت اينكه روزهاى اول است ، هنوز مردمى اعلام يارى و نصرت نكرده‌اند ، دعوت و اعلام\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nوفادارى نكرده‌اند . يك حكومت جابر و مسلط ، حكومتى كه در بيست سال گذشته در دوران معاويه خشونت خودش را به حد اعلى نشان داده است [ تقاضاى بيعت مىكند . 
  ]\r\nمعاويه مخصوصاً در ده سال دوم حكومت و سلطنت خود به قدرى خشونت نشان داد كه به اصطلاح تسمه از گُردهء همه كشيد ؛ كارى كرد كه در تمام قلمرو او حتى مدينهء طيّبه و مكهء معظّمه در نمازهاى جمعه على بن أبي طالب را على رءوس الأشهاد به عنوان يك عمل عبادى لعنت مىكردند ، و اگر صداى كسى درمىآمد ديگر اختيار سرش را نداشت ، سرش از خودش نبود . آنچنان تسمه از گرده‌ها كشيده بود كه در اواخر عهد او نام على را بر زبان آوردن جرم بود . ( اين ، متن تاريخ است . ) اگر مىخواستند بگويند على بن أبي طالب ، با اشاره و بيخ گوشى مىگفتند . كار به آنجا كشيده بود كه اگر حديثى مربوط به على بود و در آن فضيلتى و لو كوچكترين فضيلت از على گنجانده شده بود ، محدثين و راويها - كه احاديث را براى يكديگر روايت مىكردند - در صندوق‌خانه‌هاى خلوت ، پرده‌ها را مىآويختند ، درها را مىبستند ، يكديگر را قسم مىدادند كه اين را فاش نكنى ، از قول من همه جا نقل نكنى ، اگر مىخواهى روايت كنى براى آدمى روايت كن كه صددرصد راوى باشد و جذب كند و افشا نكند .\r\nدر يك چنين شرايط سختى جانشين همين آدم خليفه شده است و از او جوانتر ، مغرورتر ، سفّاك‌تر و بىسياست‌تر كه حتى ملاحظات سياسى را هم نمىكند . آن وقت « نه » گفتن در مقابل چنين قدرتى كار كوچكى نيست ( بايد بيعت كنى ! خير ، بيعت نمىكنم ؛ اگر تمام وجودم را قطعه‌قطعه كنيد بيعت نمىكنم ) از اين نظر كه مىبينيم در اين حال امام به تنهايى و بشخصه در مقابل تقاضاى نامشروع يك قدرت بسيار بسيار جبّار ايستاده است بدون اينكه نامى از اعوان و انصار باشد ، حتى صدى ده هم احتمال موفقيت باشد ؛ و از اين نظر كه حاضر نيست رأى و عقيدهء خودش را بفروشد و تظاهر كند ؛ چون بعدها تاريخ نخواهد گفت حسين به زور و جبر بيعت كرد . همينهايى كه بيعت را به جبر مىگيرند ، تاريخ را هم به زور پول مىسازند ، همان‌طور كه ساختند .\r\nمعاويه و اطرافيانش قسمتى از بيت المال مسلمين را به اصطلاح امروز صرف اجير كردن و استخدام روحانيت آن روز مىكردند ؛ راويهاى بىبندوبار ، بىعقيده و بىايمان را با زور پول مىخريدند و آنها احاديث پيغمبر را تغيير مىدادند ، اسمها را در احاديث پيغمبر عوض مىكردند ، حديثى در مدح دشمنان على وضع مىكردند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمورخين نوشته‌اند سمرة بن جُندب هشت هزار مثقال زر گرفت و يك حديث عليه على بن أبي طالب جعل كرد . بنابراين براى آنها تغيير دادن تاريخ كار مشكلى نبود . اگر هم بعدها بخشى از تاريخ ماند ، به واسطهء عملياتى نظير نهضت حسينى بود و الّا اگر حسين عليه السّلام هم سكوت مىكرد ، تاريخ هم تغيير كرده بود . پس اين عامل ارزش بالاتر و بيشترى نسبت به عامل دعوت مردم كوفه ، به نهضت أبا عبد اللَّه عليه السلام مىدهد .\r\n\r\nارزش عامل امر به معروف و نهى از منكر\r\nاما عامل سوم كه عامل امر به معروف و نهى از منكر است و أبا عبد اللَّه عليه السلام صريحاً به اين عامل استناد مىكند . در اين زمينه به احاديث پيغمبر و هدف خود استناد مىكند و مكرر نام امر به معروف و نهى از منكر را مىبرد ، بدون اينكه اسمى از بيعت و دعوت مردم كوفه ببرد . اين عامل ارزش بسيار بسيار بيشترى از دو عامل ديگر به نهضت حسينى مىدهد . به موجب همين عامل است كه اين نهضت شايستگى پيدا كرده است كه براى هميشه زنده بماند ، براى هميشه يادآورى شود و آموزنده باشد . البته همهء عوامل آموزنده هستند ولى اين عامل آموزندگى بيشترى دارد ، زيرا نه متكى به دعوت است و نه متكى به تقاضاى بيعت ؛ يعنى اگر دعوتى از امام نمىشد ، حسين بن على عليه السلام به موجب قانون امر به معروف و نهى از منكر نهضت مىكرد . اگر هم تقاضاى بيعت از او نمىكردند ، باز ساكت نمىنشست . موضوع خيلى فرق مىكند و تفاوت پيدا مىشود .\r\nبه موجب عامل اول ، چون مردم كوفه دعوت كردند و زمينهء پيروزى صدى پنجاه يا كمتر آماده شده است ، امام حركت مىكند . يعنى اگر تنها اين عامل در شكل دادن نهضت حسينى مؤثر بود ، چنانچه مردم كوفه دعوت نمىكردند حسين عليه السلام از جاى خود تكان نمىخورد . به موجب عامل دوم ، از امام بيعت مىخواهند و مىفرمايد با شما بيعت نمىكنم . يعنى اگر تنها اين عامل مىبود ، چنانچه حكومت وقت از حسين عليه السلام بيعت نمىخواست ، او با آنها كارى نداشت ، مىگفت شما با من كار داريد ، من كه با شما كارى ندارم ؛ شما از من بيعت نخواهيد ، مطلب تمام است . پس به موجب اين عامل ، اگر آنها تقاضاى بيعت نمىكردند ، أبا عبد اللَّه هم آسوده و راحت بود ، سر جاى خود نشسته بود ، حادثه و غائله‌اى به وجود نمىآمد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاما به موجب عامل سوم ، حسين يك مرد معترض و منتقد است ، مردى است انقلابى و قيام‌كننده ، يك مرد مثبت است . ديگر انگيزهء ديگرى لازم نيست . همه جا را فساد گرفته ، حلال خدا حرام ، و حرام خدا حلال شده است ، بيت المال مسلمين در اختيار افراد ناشايسته قرار گرفته و در غير راه رضاى خدا مصرف مىشود و پيغمبر اكرم فرمود : هركس چنين اوضاع و احوالى را ببيند « فَلَمْ يُغَيِّرْ عَلَيْهِ بِفِعْلٍ وَ لا قَوْلٍ » و درصدد دگرگونى آن نباشد ، در مقام اعتراض برنيايد « كانَ حَقّاً عَلَى اللَّهِ انْ يُدْخِلَهُ مُدْخَلَهُ » « 1 » شايسته است ( ثابت است در قانون الهى ) كه خدا چنين كسى را به آنجا ببرد كه ظالمان ، جابران ، ستمكاران و تغييردهندگان دين خدا مىروند ، و سرنوشت مشترك با آنها دارد . به گفتهء جدّش استناد مىكند كه در چنين شرايطى كسى كه مىداند و مىفهمد و اعتراض نمىكند ، با جامعهء گنهكار خود سرنوشت مشترك دارد . تنها اين حديث نيست ، احاديث ديگرى از شخص پيغمبر اكرم صلى الله عليه و آله در اين زمينه هست .\r\nحديثى داريم كه امام رضا عليه السلام از پيغمبر اكرم نقل مىكند و آن اين است : « اذا تَواكَلَتِ النّاسُ الْامْرَ بِالْمَعْروفِ وَ النَّهْي عَنِ الْمُنْكَرِ » هرگاه مردم امر به معروف و نهى از منكر را به عهدهء همديگر بگذارند ( يعنى هركس سكوت كند به انتظار اينكه ديگرى امر به معروف و نهى از منكر كند و در نتيجه هيچ كس قيام نكند ) « فَلْيَأْذَنوا بِوِقاعٍ مِنَ اللَّهِ » « 2 » پس براى عذاب الهى منتظر و آماده باشند . چه عذابى ؟ سنگ از آسمان بيايد ؟ نه ، عذاب الهى در آيهء قرآن چنين تفسير شده است :\r\n قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ  « 3 » .\r\n( از عذاب خدا بترسيد ) بگو خدا قادر است كه از بالاى سر شما بر شما عذاب بفرستد يا از زير پاى شما عذاب را بجوشاند يا شما را دسته دسته كند ، يا اينكه زيان خود شما را به خود شما برساند ( يعنى خودتان را به جان يكديگر بيندازد ) .\r\nاهل بيت در روايات خود چنين معنى مىكنند : عذاب بالاى سر يعنى شما از\r\n\r\n\r\n\r\n\r\n","description":"","footnote":"\r\n( 1 ) . تاريخ طبرى ، ج 4 / ص 304 .\r\n( 2 ) . فروع كافى ، ج 5 / ص 59 .\r\n( 3 ) . انعام 65 .\r\n","page_name":" 215 ","page_number":215},
  {"content":"\r\n\r\nمافوق‌ها عذاب مىبينيد ، عذاب از زير پا يعنى از طبقهء مادون عذاب مىبينيد . پيغمبر اكرم فرمود : وقتى مردم امر به معروف و نهى از منكر را رها كنند ، منتظر و مطمئن باشند كه پشت سر آن عذاب الهى مىآيد .\r\nحديث ديگرى از پيغمبر اكرم است كه آن را ، هم علماى شيعه در كتب معتبر خود مثل اصول كافى روايت كرده‌اند و هم علماى اهل تسنن . غزالى اين حديث را در احياء العلوم نقل مىكند و سند آن در كتب حديث اهل تسنن هست :\r\nلَتَأْمُرُنَّ بِالْمَعْروفِ وَ لَتَنْهُنَّ عَنِ الْمُنْكَرِ او يُسَلِّطَنَّ اللَّهُ عَلَيْكُمْ شِرارَكُمْ فَيَدْعوا خِيارُكُمْ فَلا يُسْتَجابُ لَهُمْ « 1 » .\r\nيعنى بايد امر به معروف و نهى از منكر را داشته باشيد ، اين دو بايد وجود داشته باشند و گرنه بدان شما بر شما مسلط مىشوند ، بعد خوبان شما مىخوانند و به آنها جوابى داده نمىشود . اكثر اين‌طور معنى مىكنند كه بعد از آنكه بدان شما بر شما مسلط شدند ، نيكان شما به درگاه الهى مىنالند و خداوند دعاى آنها را مستجاب نمىكند . يعنى قومى كه امر به معروف و نهى از منكر را رها كنند ، خاصيتشان اين است كه خداوند رحمت خود را از آنها مىگيرد ؛ هر قدر خدا را بخوانند دعاى آنها به موجب اين گناه مستجاب نمىشود . ولى غزالى معنى لطيفى براى اين آيه كرده است - با اينكه مرد به اصطلاح درويشى است و در مسائل اجتماعى ديده نمىشود - مىگويد معنى اين جمله ( فَيَدْعوا خِيارُكُمْ فَلا يُسْتَجابُ لَهُمْ ) اين نيست كه خدا را مىخوانند و خدا دعاى آنها را مستجاب نمىكند . معنايش اين است : وقتى كه امر به معروف و نهى از منكر را ترك كنند آن قدر پست مىشوند ، آن قدر رعبشان ، مهابتشان ، عزتشان ، كرامتشان از بين مىرود كه وقتى به درگاه همان ظَلَمه مىروند ، هرچه ندا مىكنند به آنها اعتنا نمىشود . يعنى پيغمبر فرمود : اگر مىخواهيد عزت داشته باشيد و ديگران روى شما حساب كنند ، امر به معروف و نهى از منكر را ترك نكنيد . اگر امر به معروف و نهى از منكر نداشته باشيد اولين خاصيت آن ضعف شماست ، پستى و ذلت شماست ، دشمن هم روى شما حساب نمىكند .\r\n\r\n\r\n\r\n\r\n","description":"","footnote":"\r\n( 1 ) . فروع كافى ، ج 4 / ص 56 .\r\n","page_name":" 216 ","page_number":216},
  {"content":"\r\n\r\n بر درِ ارباب بىمروّت دنيا * چند نشينى كه خواجه كى بدر آيد \r\nآن وقت مثل يك برده و بنده ، هرچه التماس كنيد كسى جوابتان را نخواهد داد . معنى بسيار لطيفى است . ما چنين اصل قطعى در اسلام داريم و وجود مقدس أبا عبد اللَّه عليه السّلام به اين اصل استناد كرده است و چنين مىفهماند كه فرضاً مردم كوفه مرا دعوت نمىكردند ، فرضاً دستگاه يزيد از من بيعت نمىخواست ، من به موجب اصل امر به معروف و نهى از منكر ساكت نمىنشستم .\r\n\r\nامر به معروف و نهى از منكر در قرآن\r\nلازم است بحث بيشترى دربارهء خود اين اصل بكنيم . اساساً مورد احتياج ماست كه اين اصل را بشناسيم ، اصلى كه پيغمبر اسلام اينچنين بر آن تكيه مىكند ، اصلى كه اگر تنها به قرآن مراجعه كنيم و به احاديث نبوى و ائمّهء اطهار توجهى نكنيم ، به فقه اسلام - كه از صدر اسلام يكى از كتابهاى فقهى ، يكى از ابواب فقهى « باب الامر بالمعروف و النّهى عن المنكر » است « 1 » - مراجعه نكنيم ، فقط خود قرآن را در نظر بگيريم ، متوجه مىشويم كه اين موضوع در اين كتاب مقدس آسمانى چقدر تكرار شده است و چه اندازه بدبختى ملل گذشته را مستند مىكند به اينكه امر به معروف و نهى از منكر نداشته‌اند :  « فَلَوْ لا كانَ مِنَ الْقُرُونِ مِنْ قَبْلِكُمْ أُولُوا بَقِيَّةٍ يَنْهَوْنَ عَنِ الْفَسادِ »  « 2 » چرا در نسلهاى گذشته يك عده مردم صاحب مايه ( مايهء عقلى ، فكرى ، روحى ) نبودند كه با فسادها مبارزه كنند تا در نتيجه اين ملتها در اثر فسادها تباه نشوند ، منقرض و هلاك نشوند ؟ دربارهء قوم ديگر مىفرمايد :  « كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ »  « 3 » اينها بدبخت و بيچاره شدند ، به هلاكت رسيدند ، از ميان رفتند ، چرا ؟ چون نهى از منكر نمىكردند ، با فساد مبارزه نمىكردند و بسيار بد مىكردند .\r\nخطاب به مسلمانان مىفرمايد :  « وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ \r\n\r\n\r\n\r\n\r\n","description":"","footnote":"\r\n( 1 ) . يعنى همان‌طور كه كتاب الزكاة ، كتاب الصيام ، كتاب الحج ، كتاب الجهاد در باب عبادات داريم ، كتاب البيع ، كتاب الاجاره در معاملات داريم ، كتاب الطلاق ، كتاب الارث ، كتاب الدّيات و كتاب الحدود و القصاص داريم ، كتاب الامر بالمعروف و النهى عن المنكر نيز داريم .\r\n( 2 ) . هود / 116 .\r\n( 3 ) . مائده / 79 .\r\n","page_name":" 217 ","page_number":217},
  {"content":"\r\n\r\n بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ »  « 1 » بايد در ميان شما يك امت ، يك جمعيت كارش امر به معروف و نهى از منكر باشد . [ اين معنى در صورتى است كه 
  ] « مِن » را « مِن » تبعيضى بگيريم . اگر طور ديگر تفسير كنيم معنايش اين است : از شما امت چنين امتى بايد ساخته شود ، يعنى همهء شما بايد چنين امتى باشيد ( امر به معروف و نهى از منكر كنيد ) . هر دو تفسير درست است و با هم منافات ندارند ، چون امر به معروف و نهى از منكر يك وظيفهء عمومى است براى همهء مردم و وظيفهء خاصى است براى يك طبقهء معين كه از حد عامّهء مردم بيرون است . بايد از ميان شما چنين جمعيتى باشد يا بايد شما امت چنين امتى باشيد كه كارتان دعوت به خير ، امر به معروف و نهى از منكر باشد .  « وَ أُولئِكَ هُمُ الْمُفْلِحُونَ »  تنها چنين امتى كه در ميان آنها دعوت به خير ، امر به معروف و نهى از منكر وجود دارد مىتواند رستگار ، سرفراز ، سعادتمند و مستقل باشد ، صلاح و رستگارى داشته باشد .\r\nدر سورهء آل عمران آيات مربوط به امر به معروف و نهى از منكر زياد است . آيه‌اى كه خواندم ، بعد از اين آيه است :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  « 2 » . مردم را دعوت به اتحاد و از تفرقه نهى مىكند و پرهيز مىدهد : بپرهيزيد اى مسلمانان از اينكه در ميان شما تفرقه و اختلاف وجود داشته باشد ؛ كوشش كنيد اختلافاتى كه به وجود آمده است حل كنيد ، اختلافات را كمتر كنيد ، دائماً شكافها را زياد نكنيد . از اين شكافها كه روزبه روز بيشتر مىشود چه كسى استفاده مىبرد ؟ آيا غير از دشمن اسلام كس ديگرى استفاده مىبرد ؟ آيا دشمن از ما چه مىخواهد ؟ غير از اين مىخواهد كه ما به نامهاى مختلف مذهبى و فرقه‌اى دائماً به جان يكديگر بيفتيم ، يكديگر را فحش بدهيم ؟ ! قرآن مىگويد از تفرقه بپرهيزيد . بعد مىفرمايد :  « وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ »  . مثل اينكه در اينجا منظور قرآن از « خير » بيشتر همان اتحاد است . يعنى در ميان شما بايد جمعيتى باشد كه هميشه مسلمين را دعوت به وحدت و اتحاد كنند ، با تفرقه‌ها و افتراقهايى كه ميان مسلمين هست مبارزه كنند و بجنگند . بعد مىفرمايد :  « وَ لا تَكُونُوا كَالَّذِينَ تَفَرَّقُوا وَ اخْتَلَفُوا »  « 3 » مانند جمعيتهايى كه متفرق و مختلف شدند ، دسته دسته و فرقه فرقه شدند نباشيد .\r\n\r\n\r\n\r\n\r\n","description":"","footnote":"\r\n( 1 ) . آل عمران / 104 .\r\n( 2 ) . آل عمران / 103 .\r\n( 3 ) . آل عمران / 105 .\r\n","page_name":" 218 ","page_number":218},
  {"content":"\r\n\r\nآيا اين عجيب نيست كه در ميان دو آيه كه هر دو دعوت به اتحاد و پرهيز از تفرق است ، اين آيه مىآيد :  « وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ »  . اين كأنّه درست مىرساند كه قرآن در ميان خيرها ، حسن تفاهم و وحدت و اتفاق ميان مسلمين را خيرى كه مادر و مبدأ همهء خيرهاست مىداند و در ميان منكرات و زشتيها و پليديها ، آن كه را از همه پليدتر و زشت‌تر و بدتر مىداند اختلاف و تفرق است به هر نام و عنوانى .\r\nآيهء ديگر مىفرمايد :  « كُنْتُمْ خَيْرَ أُمَّةٍ أُخْرِجَتْ لِلنَّاسِ »  مسلمانان ! شما بهترين امتى هستيد كه به نفع بشريت ظهور كرده‌ايد ، يعنى ملتى بهتر از شما به نفع بشريت ظهور نكرده است ، چرا ؟ به موجب چه خاصيتى ؟  « تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  « 1 » به دليل آنكه شما آمر به معروف و ناهى از منكر هستيد . از همين جا به قول منطقيين به عكس نقيض بايد بفهميم : پس ما ، امت اسلام و بهترين امتها براى بشر نيستيم چون ما آمر به معروف و ناهى از منكر نيستيم . در نتيجه نمىتوانيم ادعاى شرف و بزرگى كنيم ، نمىتوانيم افتخارى داشته باشيم ، اسلام ما اسلام واقعى نيست .\r\n\r\nكم اهميت شدن اين اصل در دنياى اسلام\r\nاگر بخواهيم در موضوع اهميت و عظمت اين اصل از نظر قرآن ، سنت ، حديث و آنچه كه در اين زمينه وارد شده است بحث كنيم ، روايت بسيار است و نشان مىدهد كه اسلام تا چه اندازه به اين موضوع اهميت داده است . البته اين امر يك بحث تاريخى لازم دارد تا روشن شود كه چطور شد در طول تاريخ ، اين موضوعِ به اين عظمت و اهميت در دنياى اسلام هضم و تحليل رفت و روزبه روز كوچكتر شد . و بايد انصاف داد كه از نظر علمى يعنى از نظر بحث در كتابها ، سنيها در اين مبحث بيش از ما شيعه‌ها بحث كرده‌اند . اگر كتابهاى فقهى شيعه از « كتاب الصّلاة » گرفته تا « كتاب الدّيات » را در مقابل فقه اهل تسنن قرار دهيم مىبينيم در تمام ابواب ، فقه شيعه در مجموع دقيقتر ، مشروحتر ، مفصلتر ، متين‌تر و مستدلتر است ، و من مىتوانم اين مطلب را ثابت كنم .\r\nولى متأسفانه در كتب فقهى ما در ميان همهء ابواب ، باب امر به معروف و نهى از منكر خيلى كوچك شده است . البته در ميان سنيها هم عملًا كوچك شد .\r\n\r\n\r\n\r\n\r\n","description":"","footnote":"\r\n( 1 ) . آل عمران / 110 .\r\n","page_name":" 219 ","page_number":219},
  {"content":"\r\n\r\nمعتزله - كه يكى از فرقه‌هاى متكلمين اهل تسنن هستند - امر به معروف و نهى از منكر را از اصول دين مىدانند نه از فروع دين . شيعه مىگويد اصول دين پنج تا و فروع دين ده تا يا هشت تاست و در ميان اصول دهگانه ، امر به معروف و نهى از منكر را ذكر مىكند ، ولى معتزله به پنج اصل در دين قائل هستند كه يكى از آنها امر به معروف و نهى از منكر است . اما خود اينها تدريجاً در كتابهاى خود از اين بحث پرهيز كرده و آن را كوچك كردند . مورخين اجتماعى مىگويند علتش برخوردى بود كه بحث در اين موضوع با سياستهاى وقت داشت . چون اين بحث به اصطلاح به قباى خلفاى وقت برمىخورد و آنها مزاحمت ايجاد مىكردند ، معتزله مجبور بودند آن را در كتابهاى خود نياورند و يا كم بياورند ، با اينكه اصلى از اصول دينشان شمرده مىشد .\r\nانصافاً در ميان ما شيعيان نيز اين مطلب خيلى كوچك شده است تا آنجا كه چند قرن است كه دربارهء امر به معروف و نهى از منكر در رساله‌هاى عمليه مطلبى نمىنويسند . تا آنجا كه من ديده‌ام ، در ميان رساله‌هاى عمليه آخرين كتابى كه اين موضوع را مطرح كرده جامع عبّاسى شيخ بهايى است كه تقريباً مربوط به سه و نيم قرن پيش است . ديگر بعد از آن ، اين موضوع حتى از رساله‌هاى عمليه هم به طور كلى حذف شده است ، در صورتى كه امر به معروف و نهى از منكر مثل نماز و روزه است ، نبايد دفن شود . اين كه مسألهء عبيد و اماء نيست كه بگوييم امروز برده‌اى در دنيا نيست كه بخواهيم روى آن بحث كنيم و درست هم هست . زمانى كه برده وجود داشته باشد ، بحث دربارهء احكامى كه در اسلام به نفع بردگان وجود دارد خوب است . وقتى برده‌اى نيست ، ديگر بحث دربارهء آن به طور كلى غلط و بىفايده است . ولى امر به معروف و نهى از منكر موضوعى نيست كه از بين برود ؛ هميشه وجود دارد و بايد در رأس مسائل قرار گيرد ، هميشه بايد مطرح شود تا آن را فراموش نكنيم .\r\n\r\nافتراى برخى مستشرقين\r\nبعضى از مستشرقين اروپايى نسبت به اسلام ادعايى دارند ( يا بگويم افترايى وارد مىكنند ) و در بسيارى از كتابهاى خود تكرار مىكنند . آنها اسلام را متهم مىكنند كه دين قضا و قدرى است ، دينى است كه براى بشر هيچ گونه نقش فعال و مسئوليتى قائل نيست ، تعليم مىدهد كه بايد وظايف بشر را به خدا واگذار كرد ، تو بايد همين‌طور منتظر باشى ببينى خدا چه مىكند . ادعا مىكنند كه اسلام براى بشر آزادى و اختيار\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nقائل نيست ، هرچه هست خدا و ارادهء اوست ، اساساً انسان در اين زمينه كاره‌اى نيست ، بنابراين مسئوليت و تعهدى هم ندارد .\r\nاين ، افتراى محض است . اتفاقاً قرآن يهوديها را به همين جرم محكوم مىكند . وقتى موسى به آنها گفت :  « يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ »  « 1 » به موسى گفتند :\r\n « فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ »  « 2 » موسى ! ما بر جاى خود نشسته‌ايم ، تو و خدا برويد بجنگيد و دشمن را از سرزمين ما خارج كنيد ، بعد ما وارد مىشويم ! .\r\nدر جنگ بدر وقتى پيغمبر اكرم با اصحاب خود مشورت مىكرد ، فرمود : شما چه نظرى داريد ؟ حال كه كاروان فرار كرده است آيا به استقبال دشمن برويم يا به مدينه برگرديم ؟ هركس اظهار نظرى كرد . ابو ذر غفارى يا مقداد كِنْدى ، يكى از اين دو بزرگوار گفت : يا رسولَ اللَّه ! ما كه مثل بنى اسرائيل نمىگوييم  « فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ »  تو و خدا برويد انجام بدهيد ، ما وظيفه‌اى نداريم . ما مىگوييم : هرچه تو فرمان بدهى همان است ؛ اگر بگويى خودتان را به دريا بريزيد مىريزيم ، بگويى آتش بزنيد مىزنيم .\r\n\r\nدو نوع مسئوليت :\r\n\r\n1 . مسئوليت فرد از نظر شخص خود\r\nبعلاوه اين قرآن است كه در موضوع آزادى انسان و مسئوليت و تعهد شخصى او در برابر خود و تكليفش فرياد مىزند :  « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  « 3 » ، «  وَ هَدَيْناهُ النَّجْدَيْنِ »  « 4 » ،  « وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً »  « 5 » . آيات زيادى در قرآن است كه در آنها عبارت  « فَبِما كَسَبَتْ أَيْدِيكُمْ »  « 6 » آمده است . قرآن منزّه بودن خداوند را از اينكه ما شرور و مفاسد را به او نسبت دهيم ، مكرر ياد مىكند :  « ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ »  « 7 » اگر مردمى بدبخت و بيچاره\r\n\r\n\r\n\r\n\r\n","description":"","footnote":"\r\n( 1 ) . مائده / 21 .\r\n( 2 ) . مائده / 24 .\r\n( 3 ) . دهر / 3 .\r\n( 4 ) . بلد / 10 .\r\n( 5 ) . اسرى / 19 .\r\n( 6 ) . شورى / 30 .\r\n( 7 ) . نحل / 118 .\r\n","page_name":" 221 ","page_number":221},
  {"content":"\r\n\r\nشدند ، ما به آنها ستم نكرديم ، خودشان به خودشان ستم كردند .\r\n\r\n2 . مسئوليت فرد از نظر اجتماع\r\nمطلب ديگرى كه درست نقطهء مقابل سخن اين افترابندها و دروغگوهاست ، اين است كه در اسلام مسأله‌اى وجود دارد كه در ملتهاى ديگر امروز دنيا به صورت يك قانون دينى وجود ندارد ( البته نمىگويم پيغمبران سلف نداشته‌اند ) و آن اين است كه اسلام نه تنها فرد را براى خود و در مقابل خداوند از نظر شخص خود مسئول و متعهد مىداند ، بلكه فرد را از نظر اجتماع هم مسئول و متعهد مىداند . امر به معروف و نهى از منكر همين است كه اى انسان ! تو تنها از نظر شخصى و فردى در برابر ذات پروردگار مسئول و متعهد نيستى ، تو در مقابل اجتماع خود هم مسئوليت و تعهد دارى . آيا مىتوان گفت چنين دينى دين قضا و قدرى است ؟ البته قضا و قدرى به مفهومى كه آنها مىگويند كه كارها را خدا بايد انجام دهد و بشر از اين جريان و مسير خارج است و مسئوليتى ندارد ، آنچنان قضا و قدرى كه از بشر نفى و سلب آزادى و مسئوليت و تعهد مىكند . قرآن چنين قضا و قدرى را نمىپذيرد .\r\nآيا شما در اين زمينه جمله‌اى بالاتر از آن آيهء كوچك - كه با تفاوت مختصرى در دو جاى قرآن آمده است - پيدا مىكنيد :  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  « 1 » .\r\nاين آيه آب بسيار صاف و پاكى است كه بر سر منتظرها ، آنهايى كه به انتظار هستند كه هميشه خدا از يك راه غير عادى كارها را درست كند ، مىريزد . انتظار بيهوده نكشيد . « انَّ » يعنى تحقيقاً مطلب اين است . تحقق و واقعيت اين است كه هرگز خداوند اوضاع و احوال را به سود مردم عوض نمىكند  « حَتَّى يُغَيِّرُوا ما بِأَنْفُسِهِمْ »  مگر وقتى كه خود آن مردم آنچه مربوط به خودشان است ، آنچه كه در خودشان هست : اخلاق ، روحيه ، ملكات ، جهت ، نيات و بالأخره خودشان را عوض كنند . آيا شما مىتوانيد صريحتر از اين ، مسئوليت پيدا كنيد ؟ آن هم مسئوليت در برابر يك اجتماع ، يعنى اجتماع را براى مسئوليت مخاطب قرار بدهد .\r\nدر آيهء ديگر كه سرنوشت يكى از امم فاسد گذشته را ذكر مىكند ، مىفرمايد :\r\n\r\n\r\n\r\n\r\n","description":"","footnote":"\r\n( 1 ) . رعد / 11 .\r\n","page_name":" 222 ","page_number":222},
  {"content":"\r\n\r\n « ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ »  « 1 » . از يك نظر ، تأكيد در اين آيه بيشتر است . بعد كه مىگويد آنها چنين فاسد شدند و چون وضع خود را خراب كردند ما هم وضع خوبشان را تبديل به وضع خراب كرديم ، مىفرمايد :  « ذلِكَ بِأَنَّ اللَّهَ [ لَمْ يَكُ 
  ] »  اين به موجب اين است كه خدا چنين نبوده است . وقتى مىگوييم « كانَ اللَّهُ » يا مىگوييم « ما كانَ اللَّهُ » حكايت مىكند از يك سنت : خدا چنين نيست ، يعنى خدايىِ خدا ايجاب مىكند كه چنين نباشد . ( وقتى انسان مىگويد من چنين نيستم ، من چنين نبوده‌ام ، اتكا مىكند به شخصيت خود ، مىخواهد بگويد من شخص آنچنانى هستم كه لازمهء شخصيت من اين است كه در گذشته چنين باشم ، امروز هم چنان باشم ) . مىفرمايد :  « ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ »  خدا چنين نبوده است ، يعنى اللّهىِ اللَّه چنين ايجاب مىكند .\r\nآيهء ديگرى در قرآن است كه آن را به مناسبت  « لَمْ يَكُ مُغَيِّراً »  مىخواهم عرض كنم :\r\n « وَ ما كُنَّا مُعَذِّبِينَ حَتَّى نَبْعَثَ رَسُولًا »  « 2 » ما ملتى را بدون اينكه اتمام حجّتى بر ايشان شده باشد عذاب نمىكنيم . آنگاه ملتى را عذاب مىكنيم كه آنها مطلبى را بفهمند و درك كنند ولى در مقابل فهم و درك خودطور ديگرى عمل كنند . مىفرمايد :  « ما كُنَّا مُعَذِّبِينَ »  ما چنين نبوده‌ايم ؛ يعنى خدايى ما ايجاب نمىكند كه چنين باشيم ، خدايى ما ايجاب مىكند كه طور ديگرى باشيم .\r\n « ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ »  خدا چنين نيست . آيا ما مىتوانيم مدركى بهتر از اين پيدا كنيم ؟ آيا بيشتر از اين مىتوان اطمينان پيدا كرد كه انتظارات به شكل انتظاراتى كه ما داريم بيهوده است ؟ نصّ قرآن است ، با نصّ قرآن نمىتوان كارى كرد .\r\nنكته‌اى را اقبال لاهورى از همين آيه استنباط كرده است كه نكتهء بسيار عالىاى است . از ضمير  « حَتَّى يُغَيِّرُوا »  استفاده كرده است ، مىگويد « 3 » قرآن مىفرمايد :  « حَتَّى يُغَيِّرُوا ما بِأَنْفُسِهِمْ »  ، نمىگويد : « حَتّى يُغَيَّرَ ما بِانْفُسِهِمْ » . اگر چنين مىگفت ، معنايش اين بود : خداوند اوضاع و احوالى را كه براى مردمى وجود دارد ، چه خوب و چه بد ، عوض نمىكند مگر آن وقت كه اوضاع و احوالى كه مربوط به خودشان است يعنى\r\n\r\n\r\n\r\n\r\n","description":"","footnote":"\r\n( 1 ) . انفال / 53 .\r\n( 2 ) . اسرى / 15 .\r\n( 3 ) . اقبال‌شناسى ، نوشتهء سيد غلامرضا سعيدى .\r\n","page_name":" 223 ","page_number":223},
  {"content":"\r\n\r\nمربوط به روح ، اخلاق و خصوصياتى كه در دست و عملشان است ، عوض شود . نه ، مىفرمايد :  « يُغَيِّرُوا »  تا خودشان به ابتكار و دست خود و استقلال فكرى خويش اقدام نكنند وضعشان عوض نمىشود . يعنى اگر ملت ديگرى بيايد و بخواهد به قهر و جبر ، اوضاع و احوال مردمى را عوض كند ، مادامىكه خود آن مردم تصميم نگرفته‌اند ، مادامىكه خود آن مردم ابتكار به خرج نداده‌اند ، مادامىكه خود آن مردم استقلال فكرى پيدا نكرده‌اند ، وضع آنها به سامان نمىرسد .\r\nاى مردم ! انتظار نداشته باشيد ديگران از خارج بيايند وضع شما را سروسامان دهند . ملتى كه بخواهد مستشار خارجى برايش تصميم بگيرد ، تا ابد آدم نخواهد شد چون او  « يُغَيِّرُوا »  نيست ؛ بايد  « يُغَيِّرُوا »  باشد ، بايد ابتكار و فكر و نقشه داشته باشد ، بايد خودش شخصاً براى خود تصميم بگيرد و انتخاب كند . هر وقت ملتى رسيد به جايى كه خودش براى خودش تصميم گرفت و خودش راه خود را انتخاب كرد و خودش در كار خود ابتكار به خرج داد ، چنين ملتى مىتواند انتظار رحمت و تأييد الهى را داشته باشد ، انتظار آن چيزهايى كه قرآن نام مىبرد : فيضهاى الهى ، اعانتهاى الهى ، نصرتهاى الهى . اگر انتظار بيهوده داشتن كار صحيحى بود و انسان مىخواست فقط به شخص خود اتكا كند ، حسين بن على عليه السلام شايسته‌تر از هركس بود كه منتظر بنشيند تا خدا رحمت خود را بر او و امت او نازل كند . چرا نكرد ؟ حسين مىخواست  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ »  باشد ، مىخواست ابتكار را به دست گيرد ، دست به تغييرى در اوضاع اجتماع بزند ، همان تعبيرى كه خودش از پيغمبر اكرم به كار مىبرد :\r\n« فَلَمْ يُغَيِّرْ عَلَيْهِ بِفِعْلٍ وَ لا قَوْلٍ كانَ حَقّاً عَلَى اللَّهِ انْ يُدْخِلَهُ مُدْخَلَهُ » . .\r\nچگونه عوض كند ؟ چه تصميماتى بگيرد ؟ كارهاى ساده را ما هم بلديم انجام دهيم . خوب شدن‌ها در سطح مسائل ساده كار همه است . مثلًا اسلام توصيه كرده است كه به زيارت حاجى برويد . خوب ، ما مىرويم ، چايى مىخوريم ، گزى مىخوريم و بلند مىشويم مىآييم . [ يا توصيه كرده است 
  ] تشييع جنازه كنيد ، در مجلس ختم شركت كنيد . اينها كارهاى آسان اسلام است . اين كارهاى ساده از عهدهء هر كسى برمىآيد . اسلام هميشه با اين كارها اداره نمىشود . موقعى هم مىرسد كه بايد مثل حسين بن على عليه السلام برخاست و حركت كرد ، قيامى كرد كه نه تنها جامعهء آن روز اسلامى را تكان بدهد بلكه موجش پنج سال بعد به يك شكل اثر كند ، ده سال بعد به شكل ديگرى اثر بخشد ، سى سال بعد به شكل ديگرى ، شصت سال بعد به شكل\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nديگرى ، صد سال و پانصد سال بعد به شكلهاى ديگرى ، و بعد از هزار سال نيز الهام دهندهء نهضتها باشد . اين را مىگويند :  « يُغَيِّرُوا ما بِأَنْفُسِهِمْ » . * \r\n\r\nدوستى خدا ، بالاتر از همهء دوستيها\r\nما بچه‌هايمان را دوست داريم . آيا حسين بن على عليه السلام بچه‌هاى خود را دوست نداشت ؟ ! مسلّماً او بيشتر دوست داشت . ابراهيم خليل اين‌طور نبود كه كمتر از ما اسماعيلش را دوست داشته باشد ؛ خيلى بيشتر دوست داشت به اين دليل كه از ما انسانتر بود و اين عواطف ، عواطف انسانى است . او انسانتر از ما بود و قهراً عواطف انسانى او هم بيشتر بود . حسين بن على عليه السلام هم بيشتر از ما فرزندان خود را دوست مىداشت اما در عين حال او خدا را از همه كس و همه چيز بيشتر دوست مىداشت ، در مقابل خداوند و در راه خدا هيچ كس را به حساب نمىآورد .\r\nنوشته‌اند ايامى كه أبا عبد اللَّه عليه السلام به طرف كربلا مىآمد ، همهء خانواده‌اش همراهش بودند . واقعاً براى ما قابل تصور نيست . وقتى انسان مسافرتى مىرود و بچهء كوچكى همراه دارد ، يك مسئوليت طبيعى در مقابل او احساس مىكند و دائماً نگران است كه چطور مىشود ؟ نوشته‌اند همين‌طور كه حركت مىكردند ، أبا عبد اللَّه عليه السلام خوابشان گرفت و همان‌طور سواره سر روى قاشهء اسب ( به اصطلاح خراسانيها ) [ يا 
  ] قربوس زين گذاشت . طولى نكشيد كه سر را بلند كرد و فرمود :  « إِنَّا لِلَّهِ وَ إِنَّا إِلَيْهِ راجِعُونَ »  « 1 » . تا اين جمله را گفت و به اصطلاح كلمهء « استرجاع » را به زبان آورد ، همه به يكديگر گفتند اين جمله براى چه بود ؟ آيا خبر تازه‌اى است ؟ فرزند عزيزش ، همان كسى كه أبا عبد اللَّه عليه السلام او را بسيار دوست مىداشت و اين را اظهار مىكرد ، و علاوه بر همهء مشخصاتى كه فرزند را براى پدر محبوب مىكند ، خصوصيتى باعث محبوبيت بيشتر او مىشد و آن شباهت كاملى بود كه به پيغمبر اكرم صلى الله عليه و آله داشت - حال چقدر انسان ناراحت مىشود كه چنين فرزندى در معرض خطر قرار گيرد ! - يعنى على اكبر جلو مىآيد و عرض مىكند : « يا ابَتا لِمَ اسْتَرْجَعْتَ ؟ » چرا  « إِنَّا لِلَّهِ وَ إِنَّا إِلَيْهِ راجِعُونَ »  گفتى ؟ فرمود : در عالم خواب صداى هاتفى به گوشم رسيد كه گفت : « الْقَوْمُ يَسيرونَ وَ الْمَوْتُ تَسيرُ بِهِمْ » اين قافله دارد حركت مىكند ولى مرگ است كه اين قافله را حركت\r\n\r\n\r\n\r\n\r\n","description":"","footnote":"\r\n( 1 ) . بقره / 156 .\r\n","page_name":" 225 ","page_number":225},
  {"content":"\r\n\r\nمىدهد . اين‌طور از صداى هاتف فهميدم كه سرنوشت ما مرگ است ؛ ما داريم به سوى سرنوشت قطعى مرگ مىرويم . [ على اكبر سخنى مىگويد 
  ] درست نظير همان حرفى كه اسماعيل عليه السلام به ابراهيم عليه السلام مىگويد « 1 » . گفت : پدر جان ! « أَ وَ لَسْنا عَلَى الْحَقِّ ؟ » مگر نه اين است كه ما برحقّيم ؟ چرا فرزند عزيزم . وقتى مطلب از اين قرار است ، ما به سوى هر سرنوشتى كه مىرويم برويم ، به سوى سرنوشت مرگ يا حيات تفاوتى نمىكند . اساس اين است كه ما روى جادهء حق قدم مىزنيم يا نمىزنيم .\r\nأبا عبد اللَّه عليه السلام به وجد آمد ، مسرور شد و شكفت . اين امر را انسان از اين دعايش مىفهمد كه فرمود : من قادر نيستم پاداشى را كه شايستهء پسرى چون تو باشد بدهم . از خدا مىخواهم : خدايا ! تو آن پاداشى را كه شايستهء اين فرزند است به جاى من بده ( جَزاكَ اللَّهُ عَنّى خَيْرَ الْجَزاءِ ) . .\r\nبه چنين فرزندى ، چقدر پدر مىخواهد در موقع مناسبى خدمتى بكند ، پاداشى بدهد ؟ حالا در نظر بياوريد بعد از ظهر عاشوراست . همين جوان در جلوى همين پدر به ميدان رفته است و شهامتها و شجاعتها كرده است ، مردها افكنده است ، ضربتها زده و ضربتها خورده است . در حالى كه دهانش خشك و زبانش مثل چوب خشك شده است ، از ميدان برمىگردد . در چنين شرايطى - و من نمىدانم ، شايد آن جمله‌اى كه آن روز پدر به او گفت يادش بود - مىآيد از پدر تمنّايى مىكند : « يا ابَهْ ! الْعَطَشُ قَدْ قَتَلَنى وَ ثِقْلُ الْحَديدِ اجْهَدَنى فَهَلْ الى شَرْبَةٍ مِنَ الْماءِ سَبيلٌ ؟ » پدر جان ! عطش و تشنگى دارد مرا مىكشد ، سنگينى اين اسلحه مرا سخت به زحمت انداخته است ؛ آيا ممكن است شربت آبى به حلق من برسد تا نيرو بگيرم و برگردم و جهاد كنم ؟ جوابى كه حسين عليه السلام به چنين فرزند رشيدى مىدهد اين است : فرزند عزيزم ! اميدوارم هرچه\r\n\r\n\r\n\r\n\r\n","description":"","footnote":"\r\n( 1 ) . وقتى ابراهيم عليه السلام به اسماعيل عليه السلام مىگويد : فرزندم ! مكرر در عالم رؤيا مىبينم و اين‌طور مىفهمم كه ديگر رؤياى عادى نيست بلكه يك وحى است و من از طرف خدا مأمورم سر تو را ببرم ( ابراهيم به فلسفهء اين مطلب آگاه نيست ولى يقين كرده است كه امر خداست ) ، اين فرزند چه مىگويد ؟ آيا مثلًا گفت : بابا ! خواب است ، اگر خواب مردن كسى را ببينيد عمرش زياد مىشود ، ان شاء اللَّه عمر من زياد مىشود ؟ نه ، گفت :  « يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ »  ( صافّات / 102 ) پدر ! همين‌كه اين مطلب از ناحيهء خدا رسيده و وحى و امر خداست كافى است ، ديگر سؤال ندارد . وقتى ابراهيم مىخواهد سر اسماعيل را ببرد ، به او وحى مىشود .    « فَلَمَّا أَسْلَما وَ تَلَّهُ لِلْجَبِينِ . وَ نادَيْناهُ أَنْ يا إِبْراهِيمُ . قَدْ صَدَّقْتَ الرُّؤْيا »    ( صافّات / 103 - 105 ) ابراهيم ! ما نمىخواستيم كه سر فرزندت را ببرى . هدف ما آن نبود . در آن كار فايده‌اى نبود . هدف اين بود كه معلوم شود شما پدر و پسر در مقابل امر خدا چقدر تسليم هستيد ، تا كجا حاضريد امر خدا را اطاعت كنيد . اين تسليم و اطاعت را هر دو نشان داديد : پدر تا سرحد قربانى دادن ، و پسر تا سرحد قربانى شدن . ما بيشتر از اين نمىخواستيم . سر فرزندت را نبر .\r\n","page_name":" 226 ","page_number":226},
  {"content":"\r\n\r\nزودتر به فيض شهادت نايل شوى و از دست جدّت سيراب گردى .\r\nو لا حول و لا قوّة الّا باللَّه العلىّ العظيم .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\n3 . شرايط امر به معروف و نهى از منكر\r\n التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ  « 1 » .\r\nاز مطالبى كه در دو شب گذشته عرض شد ، معلوم شد كه در نهضت حسينى مجموعاً سه عامل مؤثر بوده است : يكى امتناع از بيعت ، ديگر پذيرش دعوت كوفيان ، و سوم - كه از آن دو مستقل است - امر به معروف و نهى از منكر . و معلوم شد كه هر يك از اين سه عامل خودبه خود براى امام عليه السلام وظيفهء بخصوصى را ايجاب مىكرده و عكس العمل خاصى را به وجود مىآورده است . و هم عرض كرديم كه ارزش اين نهضت بر حسب هر يك از اين سه عامل ، مختلف و متفاوت مىشود . اگر تنها عامل دعوت كوفيان را در نظر بگيريم ، يك حد معينى از ارزش را دارا خواهد بود . اگر عامل امتناع از بيعت را در نظر بگيريم ، ارزش خيلى بيشتر و عظيمترى را دارا خواهد بود .\r\nاگر عامل امر به معروف و نهى از منكر را در نظر بگيريم ، ارزش آن دهها برابر بالاتر مىرود و مهمتر مىشود ، به جهت اينكه در عامل دعوت لااقل احتمال موفقيتى در\r\n\r\n\r\n\r\n\r\n","description":"","footnote":"\r\n( 1 ) . توبه / 112 .\r\n","page_name":" 228 ","page_number":228},
  {"content":"\r\n\r\nحدود صدى پنجاه و يا كمتر هست ولى در عامل امتناع از بيعت چنين احتمالى هم وجود ندارد ، يك مقاومت صددرصد خطرناك است . عامل امر به معروف و نهى از منكر هم اين تفاوت عظيم را با عامل بيعت دارد . در عامل بيعت تقاضا از طرف دشمن است ، يعنى در زمينهء يك تقاضاى نامشروع و نارواست . لذا امام در مقابل اين تقاضا « نه » مىگويد ، امتناع مىورزد و نمىپذيرد . اگر تنها اين عامل را در نظر بگيريم ، معنىاش اين است : اگر آنها چنين تقاضايى از امام نمىكردند ، امام در برابر آنها قرار نمىگرفت ؛ چون آنها چنين تقاضايى كردند امام به عنوان شخصى كه آن تقاضا را نمىپذيرد ، در برابر آنها قرار گرفت ( و در عامل اول ، دعوت ، امام را در مقابل آنها قرار داد ) . اما اگر عامل سوم را كه امر به معروف و نهى از منكر است در نظر بگيريم ، نه دعوت ، امام را در برابر آنها قرار مىدهد و نه تقاضاى بيعت ، بلكه اين خود امام است كه در برابر آنها قرار مىگيرد و در واقع فساد اوضاع ، شيوع بديها و منكرات و به تعبير خود امام حلال شدن حرامها و حرام شدن حلالها و بالأخره مشاهدهء وضع نابسامان و فاسد اجتماع ، امام را در برابر آنها قرار مىدهد و وادار به قيام مىكند . روى همين جهت ، ارزش قيام امام بر حسب اين عامل خيلى بالا مىرود و اين درس شكل ديگرى به خود مىگيرد ، حساب ديگرى باز مىكند ، و عمده سبب و علتى كه به اين نهضت آن شايستگى را داده است كه براى هميشه در پيشانى تاريخ بدرخشد ، براى هميشه زنده بماند ، يك درس جاويدان و يك نهضت بىنظير در دنيا باشد همين جهت است ، البته به اضافهء يك خصوصياتى كه عرض خواهم كرد .\r\nاين عامل ارزش نهضت را بسيار بالا مىبرد و به همين دليل ما بايد امر به معروف و نهى از منكر را از نظر اسلام بشناسيم كه اين چه اصلى است ؟ اين چيست كه آنچنان اصالت و قدرت دارد و آنچنان از نظر اسلام اهميت دارد كه مردى مانند حسين بن على عليه السلام را وادار مىكند كه در راه خودش جان خويش را از دست بدهد ، خون خود را بريزد ، خون عزيزان خود را بريزد ، خون ياران خود را بريزد و تن به فاجعه‌اى بدهد كه واقعاً در دنيا كم نظير است . آن وقت ما بعد از هزار و سيصد سال در مقابل امام بايستيم و اين‌طور گواهى بدهيم : « اشْهَدُ انَّكَ قَدْ اقَمْتَ الصَّلاةَ وَ آتَيْتَ الزَّكاةَ و امَرْتَ بِالْمَعْروفِ وَ نَهَيْتَ عَنِ الْمُنْكَرِ وَ جاهَدْتَ فِى اللَّهِ حَقَّ جِهادِهِ حَتّى اتَاكَ الْيَقينُ » « 1 » . در مفهوم اين\r\n\r\n\r\n\r\n\r\n","description":"","footnote":"\r\n( 1 ) . زيارت وارث .\r\n","page_name":" 229 ","page_number":229},
  {"content":"\r\n\r\nشهادت و گواهى درست فكر كنيد : ما گواهى مىدهيم كه تو نماز را بپاداشتي ، تو زكات و انفاق را به همهء مراتبش ادا كردى « 1 » ، تو آمر به معروف و ناهى از منكر هستى ، تو امر به معروف و نهى از منكر كردى ، يعنى تمام نهضت تو امر به معروف و نهى از منكر است ، در راه خدا كوشيدى ، آن حد اعلاى كوشش ، آن كوششى كه سزاوار است يك بشر در راه حق از خود بروز دهد .\r\nنكتهء قابل توجه اين است كه ما در زيارت وارث مىگوييم : « ما گواهى مىدهيم » .\r\nگواهى براى چه كسى مىدهيم ؟ معمولًا نزد قاضى كه مىرويم گواهى مىدهيم . وقتى كه مطلبى براى قاضى ثابت نيست و مىخواهيم مدّعايى را ثابت كنيم ، مىگوييم : آقاى قاضى ! من گواهم كه فلان شخص در فلان وقت اين مقدار تحت فلان عنوان از اين آقا طلبكار بود . در زيارت وارث هم شهادت مىدهيم . نزد چه كسى شهادت مىدهيم ؟ آيا نزد خدا شهادت مىدهيم ؟ به نفع چه كسى ؟ به نفع امام حسين ؟ .\r\nعلماى معانى و بيان ، نكته‌اى را ذكر مىكنند كه خيلى عالى است و آن اين است :\r\nانسان گاهى مطلبى را در مقامى مىگويد نه براى اينكه مطلب را به شنونده تفهيم كند ، بلكه براى اينكه مىخواهد به او تفهيم كند كه من اين را مىفهمم . اين خيلى شايع هم هست . شما گاهى در حضور كسى به يك مطلب گواهى مىدهيد نه به عنوان اينكه او بداند ؛ مىدانيد خودش مىداند ولى با اين گواهى مىخواهيد به او بفهمانيد و نزد او اقرار كنيد كه شما مىفهميد و مىدانيد .\r\nدر اينجا شهادت معنايش اعتراف است . « من گواهى مىدهم » يعنى من هم مثل هر آدم فهميده و محققى به اين حقيقت اعتراف مىكنم ، من معترفم يا أبا عبد اللَّه كه نهضت تو ، نهضت امر به معروف و نهى از منكر بود . يعنى من اين را مىفهمم كه تو تنها\r\n\r\n\r\n\r\n\r\n","description":"","footnote":"\r\n( 1 ) . چون زكات ، تنها پول دادن نيست ؛ ثروت زكاتى دارد ، نطق زكاتى دارد ، فكر و مغز زكات دارد ، بدن انسان مجموعاً زكات دارد ، دست و پا هر يك زكاتى دارند ، چشم زكاتى دارد ، گوش زكاتى دارد . يعنى هر نعمتى كه خدا مىدهد ، وقتى شما بهره‌اى از آن نعمت را در خدمت مخلوقات خدا قرار مىدهيد ، زكات داده‌ايد . در قرآن مىخوانيد :  « الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ »  ( بقره / 3 ) متقين كسانى هستند كه به غيب و ما وراء محسوسات ايمان دارند ، نماز را بپامىدارند و از آنچه ما به آنها انعام كرده‌ايم مىبخشند . وقتى كه از معصوم مىپرسند : يعنى چه از آنچه كه ما به آنها داده‌ايم ؟ امام مىفرمايد : « اىْ مِمّا عَلَّمْناهُمْ يُعَلِّمونَ » . به موضوع مال و ثروت اختصاص نمىدهد . يكى از مصداقهايش اين است كه اگر شما عالم هستيد ، اگر مىدانيد چيزى را كه ديگران نمىدانند ، اگر علم مفيدى براى بشر نزد شما هست ، انفاق و زكات آن در راه خدا اين است كه به محتاجان برسانيد . اين هم زكات و انفاق است .\r\n","page_name":" 230 ","page_number":230},
  {"content":"\r\n\r\nبه خاطر دعوت اهل كوفه قيام نكردى . قبل از اينكه دعوت اهل كوفه‌اى پيدا شود قيام كردى .\r\nتو اول قيام كردى ، بعد مردم كوفه تو را دعوت كردند . من گواهى مىدهم و اعتراف مىكنم كه نهضت تو تنها اين نبود كه من بيعت نمىكنم ؛ نهضت تو شامل مطلب ديگرى بود ، اصل ديگرى در اسلام را اجرا كردى و آن اصل امر به معروف و نهى از منكر است .\r\n\r\nخصوصيت نهضتهاى پيامبران و اولياء اللَّه\r\nعرض كردم كه امر به معروف و نهى از منكر مقام و ارزش نهضت حسينى را خيلى بالا برده است ، به علاوهء يك خصوصيت و بلكه خصوصيات ديگر . خصوصيتى كه عرض مىكنم ، به طور كلى نهضتهاى پيامبران و اولياء اللَّه و مؤمنين را از نهضتهايى كه ساير رهبران يا غير رهبران بشر مىكنند ممتاز مىكند و امتياز مىبخشد . يعنى چه ؟\r\nعمل بشر ، پيكرى دارد و روحى . يك كار را ممكن است من و شما هر دو مثل هم انجام بدهيم ، اما از چه نظر مثل هم ؟ از نظر اينكه پيكر كار من و پيكر كار شما يك‌جور است .\r\nفرض كنيد ما هر دو نفرمان نماز مىخوانيم ، هر دو نفرمان در فلان راه خير پول مىدهيم ، من صد تومان مىدهم شما هم صد تومان ، من چهار ركعت نماز مىخوانم شما هم چهار ركعت . اينها كه با هم فرق ندارد . اما ممكن است شما از يك خلوص نيت و خضوع و خشوعى ، از يك اخلاص و محبتى ، از يك عشقى ، از يك هيجان روحى بهره‌مند باشيد كه من نباشم . اين امر ، ارزش كار شما را هزاران برابر ارزش كار من مىكند .\r\nخيليها در راه خدا جهاد كردند امّا چرا « ضَرْبَةُ عَلىٍّ يَوْمَ الْخَنْدَقِ افْضَلُ مِنْ عِبادَةِ الثَّقَلَيْنِ » « 1 » ؟ يك ضربت على آن مقدار ارزش پيدا مىكند ، چرا ؟ براى اينكه على به آن جايى رسيده كه به قول اهل عرفان فانى فى اللَّه است ، يعنى در وجود او از انانيّت و خودى چيزى باقى نيست . وقتى كه دشمن در آن حال آب دهان به صورتش مىاندازد ، از بريدن سر دشمن امتناع مىكند ، مبادا خشمى پيدا كرده باشد كه تأثيرى در عمل او بگذارد ، در روح عملش دخالتى بكند . مىخواهد خودش در اينجا وجود\r\n\r\n\r\n\r\n\r\n","description":"","footnote":"\r\n( 1 ) . [ بحار الأنوار ، ج 20 / ص 206 و مناقب ابن شهرآشوب ، ج 3 / ص 138 قريب به اين عبارت را آورده‌اند . 
  ]\r\n","page_name":" 231 ","page_number":231},
  {"content":"\r\n\r\nنداشته باشد ، در روح او فقط خدا وجود داشته باشد . اين جهت را شما فقط در مكتب اولياء و انبياء مىبينيد ، در غير مكتب انبياء چنين چيزى را نمىتوانيد ببينيد .\r\n\r\nتفسير آيه\r\nدر اين آيه‌اى كه در آغاز تلاوت شد :  « التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ »  بعد از چند كلمهء ديگر آمده  « التَّائِبُونَ »  بازگشت كنندگان به حق . عرفا مىگويند اولين منزل سلوك توبه است ، چون توبه يعنى بازگشت . آن كس كه راه عوضى مىرود يك‌دفعه برمىگردد به راه حق ، برمىگردد به سوى خدا .  « التَّائِبُونَ الْعابِدُونَ »  ؛ پس از توبه است كه اينها پرستندگان خدا مىشوند ، خدا را مىپرستند ، غير خدا را نمىپرستند ، خدا حاكم بر وجودشان است ، غير از خدا حاكمى نيست ، فقط امر خدا را مىپذيرند ، امر غير خدا را نمىپذيرند ، اطاعت خدا را مىپذيرند ، اطاعت غير خدا را نمىپذيرند .  « الْحامِدُونَ »  اينها ستايشگرند ، اما جز خدا موجود ديگرى را ستايش نمىكنند ؛ اصلًا موجود ديگرى را قابل مدح و ستايش و نيايش نمىدانند ، تنها ستايشگر و نيايشگر خدا هستند ، اطاعت خدا را مىپذيرند ، اطاعت غير خدا را نمىپذيرند .  « السَّائِحُونَ »  سياحتگران . راجع به سياحتگرى ، در تفاسير بيانات مختلفى شده است . بعضى گفته‌اند مقصود روزه است ، يعنى سياحت معنوى كه در روزه پيدا مىشود . ولى بسيارى از محققين مانند علامهء طباطبايى در الميزان اين را قبول نمىكنند . يك احتمالش اين است : كسانى كه در زمين سير مىكنند .\r\nچون قرآن بشر را به سير در زمين دعوت كرده است . سير در زمين يعنى چه ؟ يعنى مطالعه در جهان ، نه سياحتى كه هدفش فقط تفنّن و ولگردى باشد . اسلام عمر انسان را عزيزتر از اين مىداند كه او فقط براى اينكه تماشايى كرده باشد ، سياحت كند . ولى اسلام سياحتى را كه بشر در آن تفكر كند ، تدبّر كند ، درس بياموزد ، توصيه مىكند :  « قُلْ سِيرُوا فِي الْأَرْضِ »  « 1 »  *  . اين ، درس و فكر است .  « السَّائِحُونَ »  آن مطالعه كنندگان در تاريخ ، آن مطالعه كنندگان در اوضاع اجتماع بشرى ، آن مطالعه كنندگان در قوانين خلقت ، آنها كه در مغز خود انبوهى از افكار و انديشه‌هاى روشن دارند . بعد دو مظهر از عبادت را ذكر مىكند :  « الرَّاكِعُونَ السَّاجِدُونَ »  آنها كه در حال ركوع و سجود ، خداى\r\n\r\n\r\n\r\n\r\n","description":"","footnote":"\r\n( 1 ) . انعام / 11 .\r\n","page_name":" 232 ","page_number":232},
  {"content":"\r\n\r\nخود را تسبيح مىكنند ؛ در ركوع مىگويند : « سُبْحانَ رَبِّىَ الْعَظيمِ وَ بِحَمْدِهِ » ، در سجود مىگويند : « سُبْحانَ رَبِّىَ الْاعْلى وَ بِحَمْدِهِ » ، آن سبحان ربّى العظيم و بحمده گويان ، سبحان ربّى الأعلى و بحمده گويان ، آنها  « الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ »  با چنين روحى ، با چنين انديشه‌هايى ، با چنين توشه‌هاى معنوى ، با چنين سرمايهء معنوى ، صلاحيت اين را دارند كه مصلح اجتماعى باشند ؛ آنهايى كه اول صالح شده‌اند ، بعد مىخواهند مصلح باشند . آمر به معروف و ناهى از منكر يعنى مصلح . مگر ناصالح مىتواند مصلح باشد ؟ ! آنان كه اول خودشان را اصلاح كرده‌اند ، اول خودشان را تأديب و تربيت كرده‌اند ، مىتوانند مصلح باشند .\r\n\r\nسخن على عليه السلام\r\nعلى بن أبي طالب مىفرمايد : « مَنْ نَصَبَ نَفْسَهُ لِلنّاسِ اماماً فَعَلَيْهِ انْ يَبْدَأَ بِتَعْليمِ نَفْسِهِ قَبْلَ تَعْليمِ غَيْرِهِ . . . وَ مُعَلِّمُ نَفْسِهِ وَ مُؤَدِّبُها احَقُّ بِالْاجْلالِ مِنْ مُعَلِّمِ النّاسِ وَ مُؤَدِّبِهِمْ » « 1 » يعنى آن كسى كه خود را پيشواى مردم معرفى مىكند ، معلم و مربى مردم معرفى مىكند ، واعظ و خطيب مردم معرفى مىكند ، هادى و راهنماى مردم معرفى مىكند ، اول بايد از خودش شروع كند ، اول خودش را تعليم بدهد ، بداند كه يك جاهل در اندرون خودش هست ، اول به آن جاهلى كه در درون خودش به نام نفس امّاره هست تلقين كند و ياد بدهد ؛ يك موجود تربيت نشده‌اى در درون خودش هست ، اول خودش را تربيت و تأديب كند ، اول نفس خودش را موعظه كند ، ملامت كند ، از نفس خودش حساب بكشد ؛ همين‌كه خودش را اصلاح و تهذيب كرد و صالح شد ، آن وقت مىتواند مدعى شود كه من مىتوانم راهنما و هادى مردم باشم ، واعظ مردم باشم ، معلم مردم باشم ، مؤدِّب و مربى مردم باشم ، مصلح اجتماع باشم . فرمود : آن كسى كه خودش را تعليم و تربيت مىكند ، بيشتر شايستهء احترام است تا آن كسى كه مردم را تعليم و تربيت مىكند ، چون آن مشكلتر و مهمتر است .\r\nباز على بن أبي طالب فرمود : « الْحَقُّ اوْسَعُ الْاشْياءِ فِى التَّواصُفِ وَ اضْيَقُها فِى التَّناصُفِ » « 2 » .\r\nچه جمله‌ها دارد ! اينها را بايد بر لوح دل بنويسند . فرمود : حق و عدالت در مقام\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، حكمت 70 .\r\n( 2 ) . نهج البلاغه ، خطبهء 214 .\r\n","page_name":" 233 ","page_number":233},
  {"content":"\r\n\r\nسخن‌گويى و سخن‌سرايى و سخنرانى و در مقام زبان ، دايره‌اش از همه چيز وسيعتر است ؛ يعنى در مقام سخن ، ميدانى به اندازهء ميدان حق باز نيست . اگر انسان بخواهد سخنرانى كند ، بخواهد حرف بزند ، از هر موضوعى بيشتر در اطراف حق مىشود حرف زد . اما در مقام عمل ، ميدانى از ميدان حق تنگتر نيست . آن وقت است كه انسان مىبيند چقدر مشكل است ! همان كه آن قدر مىتوانست در اطراف حق حرف بزند ، موقع عمل كه مىرسد مىبيند برداشتن يك گام هم مشكل است .\r\nاينجا هم قرآن بعد از آنكه مىگويد :  « التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ »  مىگويد :  « الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ »  اينها هستند كه در راه اشاعهء خير قدم برمىدارند ، در راه مبارزه با شر و فساد قدم برمىدارند ، و اينها هستند تنها كسانى كه چنين صلاحيتى را دارند .  « وَ بَشِّرِ الْمُؤْمِنِينَ »  در اينجا به مؤمنين نويد و بشارت بده كه اگر تائب ، عابد ، سائح ، راكع و ساجد شدند و پس از آن آمر به معروف و ناهى از منكر شدند ، آنگاه موفق خواهند شد . اما اگر همهء آنها را داشتند ولى امر به معروف و نهى از منكر را نداشتند ، به جايى نخواهند رسيد . اگر امر به معروف و نهى از منكر را داشتند اما آمرين به معروف و ناهين از منكر ، خودشان آلوده بودند و توبه فرمايان خود توبه كمتر كردند بازهم به جايى نخواهند رسيد .\r\nامير المؤمنين فرمود : « لَعَنَ اللَّهُ الْآمِرينَ بِالْمَعْروفِ التّارِكينَ لَهُ ، وَ النّاهينَ عَنِ الْمُنْكَرِ الْعامِلينَ بِهِ » « 1 » خدا لعنت كند آن مردمى را كه امر به معروف مىكنند و خودشان بر خلاف آن معروف عمل مىكنند ، و آن مردمى را كه نهى از منكر مىكنند و خودشان همان منكراتى را كه نهى مىكنند مرتكب مىشوند . يعنى آن آمرين به معروف و ناهون عن المنكرى كه  « التَّائِبُونَ »  نيستند ،  « الْعابِدُونَ »  نيستند ،  « الْحامِدُونَ »  نيستند ،  « السَّائِحُونَ »  نيستند ،  « الرَّاكِعُونَ »  نيستند ،  « السَّاجِدُونَ »  نيستند ، هنوز اين مراحل و منازل را طى نكرده مىخواهند آمر به معروف و ناهى از منكر باشند ، خدا چنين مردمى را لعنت كند .\r\nعرفا اصطلاحى دارند ، مدعى هستند كه سالكان چهار سير مختلف دارند :\r\n1 . سير من الخلقِ الى الحقّ ، يعنى سير از خلق و طبيعت به سوى خداوند .\r\n2 . سير بالحقّ فى الحقّ ، سير در خداوند يعنى كشف معارف الهى .\r\n3 . سير من الحقّ الى الخلق ، سير از خداوند به سوى خلق ، يعنى آمدن براى ارشاد مردم .\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 129 .\r\n","page_name":" 234 ","page_number":234},
  {"content":"\r\n\r\n4 . سير بالحقّ فى الخلق .\r\nدر واقع مىخواهند بگويند آن كسى شايستگى دارد كه دستگير ديگران باشد ، هادى و راهنماى ديگران باشد ، آمر به معروف و ناهى از منكر باشد كه خودش به آن منزل رفته است و بعد مأموريت يافته كه مردم را به آنجايى كه خودش در آنجا قرار گرفته ، ببرد .\r\nمعلوم شد كه نهضت حسينى ارزش اصلى خودش را از امر به معروف و نهى از منكر گرفته است . پس بايد اين اصل را شناخت كه اين اصل مگر چه اندازه اهميت دارد كه حسين بن على عليه السلام خودش را در راه آن شهيد مىكند و شايسته است مثل حسينى در اين راه قربانى شود ؟\r\n\r\nاصلى كه ضامن بقاى اسلام است\r\nامر به معروف و نهى از منكر يگانه اصلى است كه ضامن بقاى اسلام است ؛ به اصطلاح ، علت مُبقيه است . اصلًا اگر اين اصل نباشد ، اسلامى نيست . رسيدگى كردن دائم به وضع مسلمين است . آيا يك كارخانه بدون بازرسى و رسيدگى دائمى مهندسين متخصص كه ببينند چه وضعى دارد ، قابل بقاست ؟ اصلًا آيا ممكن است يك سازمان همين‌طور به حال خود باشد ، هيچ درباره‌اش فكر نكنيم و در عين حال به كار خود ادامه دهد ؟ ابداً . جامعه همچنين است . يك جامعهء اسلامى اين‌طور است بلكه صد درجه برتر و بالاتر . شما كدام انسان را پيدا مىكنيد كه از پزشك بىنياز باشد ؟ يا انسان بايد خودش پزشك بدن خود باشد يا بايد ديگران پزشك باشند و او را معالجه كنند :\r\nمتخصص چشم ، متخصص گوش و حلق و بينى ، متخصص مزاج ، متخصص اعصاب .\r\nانسان هميشه انواع پزشكها را در نظر مىگيرد براى آنكه اندامش را تحت نظر بگيرند ، ببينند در چه وضعى است . آن وقت جامعه نظارت و بررسى نمىخواهد ؟ ! جامعه رسيدگى نمىخواهد ؟ ! آيا چنين چيزى امكان دارد ؟ ! ابداً .\r\nحسين بن على عليه السلام در راه امر به معروف و نهى از منكر يعنى در راه اساسى ترين اصلى كه ضامن بقاى اجتماع اسلامى است كشته شد ؛ در راه آن اصلى كه اگر نباشد ، دنبالش متلاشى شدن است ، دنبالش تفرّق است ، دنبالش تفكّك و از ميان رفتن و گنديدن پيكر اجتماع است . بله ، اين اصل اين مقدار ارزش دارد . آيات قرآن در اين زمينه بسيار زياد است . قرآن كريم بعضى از جوامع گذشته را كه ياد مىكند و مىگويد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاينها متلاشى و هلاك شدند ، تباه و منقرض شدند ، مىفرمايد : به موجب اينكه در آنها نيروى اصلاح نبود ، نيروى امر به معروف و نهى از منكر نبود ، حس امر به معروف و نهى از منكر در ميان اين مردم زنده نبود .\r\nحال ببينيم امر به معروف و نهى از منكر چه شرايطى دارد و چگونه ما مىتوانيم امر به معروف و نهى از منكر كنيم . اولًا معروف يعنى چه ؟ منكر يعنى چه ؟ امر به معروف و نهى از منكر يعنى چه ؟ اسلام از باب اينكه نخواسته موضوع امر به معروف و نهى از منكر را به امور معين مثل عبادات ، معاملات ، اخلاقيات ، محيط خانوادگى و . . . محدود كند ، كلمهء عام آورده است : معروف ، يعنى هر كار خير و نيكى . امر به معروف لازم است . نقطهء مقابلش : هر كار زشتى . نگفت شرك يا فسق يا غيبت يا دروغ يا نميمه « 1 » يا تفرقه‌اندازى يا ربا يا ريا ، بلكه گفت : منكر ؛ هرچه كه زشت و پليد است .\r\n« امر » يعنى فرمان ، « نهى » يعنى بازداشتن ، جلوگيرى كردن . اما اين فرمان يعنى چه ؟ آيا مقصود از اين فرمان ، فرمان لفظى است ؟ آيا امر به معروف و نهى از منكر فقط در مرحلهء لفظ است ؟ فقط بايد با زبان ، امر به معروف و نهى از منكر كرد ؟ خير ، امر به معروف و نهى از منكر در مرحلهء دل و ضمير هست ، در مرحلهء زبان هست ، در مرحلهء دست و عمل هم هست . تو بايد با تمام وجودت آمر به معروف و ناهى از منكر باشى .\r\nاز على بن أبي طالب عليه السلام سؤال كردند : اينكه قرآن در مورد بعضى از زنده‌هاى روى زمين مىگويد اينها مرده‌اند ، يعنى چه ؟ « مَيِّتُ الْاحْياء » مردهء در ميان زنده‌ها كيست و چيست ؟ فرمود : مردم چند طبقه‌اند . بعضى وقتى كه منكرات را مىبينند در ناحيهء دل متأثر مىشوند ، تا مغز استخوانشان مىسوزد ، زبانشان به سخن درمىآيد ، انتقاد مىكنند ، مىگويند ، ارشاد مىكنند ؛ به اين مرحله هم قانع نشده وارد مرحلهء عمل مىشوند ، با هر نوع عملى كه شده است ، با مهربانى باشد ، با خشونت باشد ، با زدن باشد ، با كتك خوردن باشد ، بالأخره هر عملى را كه وسيله ببينند براى اينكه با آن منكر مبارزه كنند انجام مىدهند . فرمود : اين يك زندهء به تمام زنده است . بعضى ديگر وقتى كه منكرات را مىبينند دلشان آتش مىگيرد ، به زبان مىگويند ، داد و فرياد مىكنند ، استغاثه مىكنند ، نصيحت مىكنند ، موعظه مىكنند ولى پاى عمل كه در ميان مىآيد ، ديگر مرد عمل نيستند . فرمود : اين هم دو سه خصلت از حيات را داراست ولى\r\n\r\n\r\n\r\n\r\n","description":"","footnote":"\r\n( 1 ) . سخن‌چينى .\r\n","page_name":" 236 ","page_number":236},
  {"content":"\r\n\r\nيك خصلت از حيات را ندارد . صنف سوم دلش آتش مىگيرد اما فقط جوش مىزند ، فقط ناراحت مىشود . مثلًا روزنامه را مىخواند ، مىبيند ايام عيد نمىخواهند احترام حسين بن على را حفظ كنند . روزنامه‌ها تبليغ مىكنند ، راديو هم تبليغ مىكند كه از اين فرصت براى تفريح استفاده كنيد . چه نشسته‌ايد ! نصف مردم تهران رفتند ، جاها را گرفتند ، ده روز تعطيلى داريد . اينها را مىخواند ، در دل مىگويد اينها چه كسانى هستند ؟ ! چرا با حسين بن على عليه السلام مبارزه مىكنند ؟ ! چرا يك نفر يك كلمه در روزنامه يا جاى ديگر نمىنويسد كه تفريح وقت زيادى دارد « 1 » . ما مدعى هستيم كه حسين بن على با روح ما پيوند دارد . ما از اين مكتب استفاده‌ها كرده‌ايم و مىكنيم . اين كشور كشور حسين بن على است ، كشور شيعه است . حسين بن على شعار اين ملت است ، شعار اين كشور است . اين ، اهانت به حسين بن على است كه شما اين ايام را به دنبال تفريح و تفنّن برويد ! در روزنامه مىخواند ، جوش هم مىزند اما حاضر نيست يك كلمه حتى به رفيقش بگويد كه احترام حسين بن على را حفظ كن ، تا سوم [ شهادت 
  ] حسين بن على باش .\r\nلااقل اين مقدار احترام أبا عبد اللَّه را حفظ كنيد . ما حسين را نگهدارى نكرده‌ايم ، حسين بوده است كه تاكنون ما را نگهدارى كرده است . به قول اقبال لاهورى :\r\n« هيچ وقت مسلمانان اسلام را نگهدارى نكرده‌اند ، هميشه اسلام بوده است كه مسلمانان را نگهدارى كرده است . » هر وقت خطر عميقى كشور را تهديد مىكند ، آن وقت مىبينيد مىآيند سراغ على بن أبي طالب و نهج البلاغه‌اش ، سراغ حسين بن على و ياد او . ما از آن مردمى هستيم كه  « فَإِذا رَكِبُوا فِي الْفُلْكِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ إِذا هُمْ يُشْرِكُونَ »  « 2 » . بعضى از مردم سوار كشتى كه مىشوند ، هنگامى كه دريا طوفانى مىشود صداى يا اللَّه يا اللَّه ، خدا خدايشان بلند است با خلوص نيت ، دربارهء چيزى جز خدا فكر نمىكنند . ولى وقتى خدا نجاتشان مىدهد ، به ساحل نجات كه مىرسند ، وقتى خطر را دور مىبينند ، به كلى يادشان مىرود ، منكر خدا مىشوند ، براى خدا مشرك مىسازند . ما در همين كشور خودمان مگر نديديم حدود بيست و پنج\r\n\r\n\r\n\r\n\r\n","description":"","footnote":"\r\n( 1 ) . [ خوانندهء محترم توجه دارد كه اين سخنرانيها در زمان رژيم منحوس گذشته ايراد شده و تاريخ آنها مقارن با ايام نوروز بوده است . 
  ]\r\n( 2 ) . عنكبوت / 65 .\r\n","page_name":" 237 ","page_number":237},
  {"content":"\r\n\r\nسال پيش « 1 » چقدر نام حسين بن على و على بن أبي طالب را آنها كه نمىبردند ، مىبردند ! همين‌كه نجات پيدا كردند ، گفتند ما بابك خرّمدين داشتيم ، المقنّع داشتيم ، مازيار داشتيم . وقتى كه خطرى اين ملت را تهديد مىكند ، بابك خرّمدين كدام جهنم درّه است ؟ ! به جنگ حسين بن على مىآيند ، قهرمان در مقابل او درست مىكنند . خجالت نمىكشند ! به جاى اينكه افتخار كند اسم پسرش را حسين بگذارد ، بابك و مازيار و جمشيد و فرشيد مىگذارد !\r\n\r\nنامهاى اسلامى و زبان اسلام را زنده نگه داريد\r\nبه خدا تمام اينها مبارزه با اسلام است ، ميراندن اسلام است . شعارهاى دين را زنده نگه داريد . يكى از شعارهاى دين اسمهاست . من نمىفهمم اينكه مىگويند فلان اسم دِمُده شده ، كهنه شده ، يعنى چه ؟ مگر اسم هم نو و كهنه دارد ؟ ! چون اسم فلان كلفت فاطمه است ، پس فاطمه اسم كلفتهاست ! خيلى عجيب است ! پس ديگر ما ديگر اسم دخترمان را فاطمه نگذاريم ! همين ، خودش يك امر به معروف و نهى از منكر است .\r\nيك درجهء امر به معروف و نهى از منكر اين است كه مردم ! بر فرزندانتان اسمهاى اسلامى بگذاريد . اين امر به معروف است . مبارزه كنيد با اسمهاى غير اسلامى . اين نهى از منكر است . براى مؤسساتتان نام اسلامى بگذاريد . نامهاى اسلامى را زنده نگه داريد .\r\nزبان اسلام را زنده نگه داريد . زبان عربى زبان يك قوم نيست ، زبان اسلام است .\r\nزبان عربى زبان عرب نيست ، زبان اسلام است . اگر قرآن نبود ، اصلًا اين زبان در دنيا وجود نداشت . از اهمّ وظايف ما اين است كه اين زبان را حفظ كنيم . هر فرهنگى ، هر تمدنى اگر بخواهد زنده بماند ، بايد زبانش زنده بماند ؛ اگر زبانش مرد خودش مرده است . اين مبارزهء علنى را كه با زبان عربى مىبينيد ، بايد بيدار بشويد ، بايد بفهميد ، بايد شعور داشته باشيد ، عقل داشته باشيد ؛ و اللَّه اين ، مبارزه با اسلام است . با حروف الفبا كه كسى مبارزه ندارد . به خدا قسم ما در مقابل زبان عربى وظيفه داريم كه اين زبان اسلام را حفظ كنيم ، نگهدارى كنيم . چه كسى جلوى شما را گرفته است ؟ كلاسهايى تشكيل بدهيد و از كسانى كه زبان عربى را مىدانند دعوت كنيد ؛ خودتان ، همسرتان ،\r\n\r\n\r\n\r\n\r\n","description":"","footnote":"\r\n( 1 ) . [ زمان نهضت ملى شدن نفت و تزلزل حكومت پهلوى 
  ]\r\n","page_name":" 238 ","page_number":238},
  {"content":"\r\n\r\nفرزندانتان اين زبان را ياد بگيريد . اگر ياد بگيريد نه تنها ضرر نكرده‌ايد ، خيلى هم سود برده‌ايد چون يكى از زبانهاى زندهء دنياست . اينهمه انگليسى زبان‌ها زبانشان را تبليغ كردند و آن را آنچنان به ما تحميل كردند كه تا اندرون خانه‌هاى ما نفوذ كرده است ، براى چه ؟ دلشان به حال ما سوخته بود ؟ براى اينكه عادتشان را به ما تحميل كنند ، افكارشان را به ما تحميل كنند ، تمدن خودشان را به ما تحميل كنند ، روح خودشان را بر روح ما تحميل كنند ، براى اينكه روح ما را خرد كنند . چقدر ما مسلمانها غافل بوديم و هستيم ! نه تنها ما ايرانيها ، به هر جاى دنياى اسلام كه انسان قدم مىگذارد ، مىبيند قرنها در خواب بوده‌اند . خوشبختانه كم كم مسلمانان در حال بيدارى هستند . چقدر انسان بايد متأسف و متأثر باشد كه دو نفر مسلمان از دو كشور مختلف وقتى يكديگر را در مكه يا مدينه ملاقات مىكنند ، زبان يكديگر را نمىفهمند ، بايد با زبان انگليسى تفاهم كنند . اينها نقشه‌هاى سيصد چهارصدساله است . آيا هنوز وقت آن نرسيده كه ما اندكى در مقابل اين نقشه‌ها بيدار شويم ؟ !  « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  « 1 » .\r\n\r\nآگاهى و بصيرت ، شرط اساسى امر به معروف و نهى از منكر\r\nاين وظيفهء بزرگ ( امر به معروف و نهى از منكر ) دو ركن ، دو شرط اساسى دارد .\r\nيكى از آنها رشد ، آگاهى و بصيرت است . حالا كه من گفتم امر به معروف و نهى از منكر ، لا بد همهء ما خيال كرديم كه خوب از اينجا برويم و امر به معروف و نهى از منكر كنيم . از شما مىپرسم : اصلًا من و شما مىفهميم كه امر به معروف و نهى از منكر چيست و چگونه بايد انجام شود ؟ تا حالا كه امر به معروف و نهى از منكرهاى ما در اطراف دگمهء لباس و بند كفش مردم بوده است ، در حول و حوش موى سر و دوخت لباس مردم بوده است ! ما اصلًا معروف چه مىشناسيم كه چيست ؟ منكر چه مىشناسيم كه چيست ؟ ما گاهى معروفها را به جاى منكر مىگيريم و منكرها را به جاى معروف . بهتر اينكه ما جاهلها امر به معروف و نهى از منكر نكنيم . چه منكرها كه به نام امر به معروف و نهى از منكر به وجود نيامد ! آگاهى و بصيرت مىخواهد ، خبرت و خبرويّت مىخواهد ؛ دانايى ، روانشناسى و جامعه‌شناسى مىخواهد تا انسان بفهمد\r\n\r\n\r\n\r\n\r\n","description":"","footnote":"\r\n( 1 ) . آل عمران / 110 .\r\n","page_name":" 239 ","page_number":239},
  {"content":"\r\n\r\nكه چگونه امر به معروف و نهى از منكر كند ، يعنى راه معروف را تشخيص بدهد ، ببيند معروف كجاست ، منكر را تشخيص بدهد ، ريشهء منكر را به دست بياورد ، از كجا آن منكر سرچشمه مىگيرد . و لهذا ائمهء دين فرموده‌اند : جاهل بهتر است امر به معروف و نهى از منكر نكند ، چرا ؟ « لِانَّهُ ما يُفْسِدُهُ اكْثَرُ مِمّا يُصْلِحُهُ » « 1 » چون جاهل هنگامى كه امر به معروف و نهى از منكر مىكند ، مىخواهد بهتر كند بدتر مىكند . و چقدر در اين زمينه مثالها زياد است ! .\r\nشايد شما بگوييد : ما جاهليم ، پس امر به معروف و نهى از منكر از ما ساقط شد ! جواب شما را داده‌اند . قرآن مىفرمايد :  « لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ »  « 2 » ،  « لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  « 3 » . از يكى از معصومين مىپرسند :\r\nبعضى از مردم جاهلند ؛ در روز قيامت با اينها چگونه عمل مىشود ؟ مىفرمايد : در آن روز عالمى را مىآورند كه عمل نكرده است ، مىگويند چرا عمل نكردى ؟ جواب ندارد ؛ بايد به سرنوشت ننگين و سهمگين خود دچار شود . شخصى را مىآورند و مىگويند : تو چرا عمل نكردى ؟ مىگويد : نمىدانستم ، نمىفهميدم ! مىگويند : « هَلّا تَعَلَّمْتَ » « 4 » نمىدانم ، نمىفهمم هم عذر شد ؟ ! خدا عقل را براى چه آفريده است ؟ براى اينكه بفهمى ، موشكافى كنى ، به روى كاوش كنى ، تحقيق كنى . تو بايد از آن كسانى باشى كه نه تنها اوضاع زمان خودت را درك بكنى ، بلكه بايد آينده را هم بفهمى و درك بكنى . امير المؤمنين فرمود : « وَ لا نَتَخَوَّفُ قارِعَةً حَتّى تَحِلَّ بِنا » « 5 » مردم ما نادان شده‌اند ؛ بلايايى را كه به آنها رو مىآورد ، تا رو نياورده تشخيص نمىدهند ، پيش‌بينى ندارند .\r\nبايد پيش‌بينى كنند . نه تنها بايد به اوضاع زمان خودشان آگاه باشند بلكه بايد آنچنان جامعه‌شناس باشند كه مصائبى را كه در آينده مىخواهد پيش بيايد ، تشخيص بدهند و بفهمند كه در پنجاه سال بعد چنين خواهد شد .  « وَ لَقَدْ آتَيْنا إِبْراهِيمَ رُشْدَهُ »  « 6 » .\r\n\r\n\r\n\r\n\r\n","description":"","footnote":"\r\n( 1 ) . كافى ، ج 1 / ص 44 ، باب عمل بدون علم .\r\n( 2 ) . انفال / 42 .\r\n( 3 ) . نساء / 165 .\r\n( 4 ) . امالى مفيد ، ص 228 .\r\n( 5 ) . نهج البلاغه ، خطبهء 32 .\r\n( 6 ) . انبياء / 51 .\r\n","page_name":" 240 ","page_number":240},
  {"content":"\r\n\r\n\r\nروشن‌بينى امام حسين عليه السلام\r\nيكى از چيزهايى كه به نهضت حسين بن على عليه السلام ارزش زياد مىدهد روشن‌بينى است ؛ يعنى حسين عليه السلام در آن روز چيزهايى را در خشت خام ديد كه ديگران در آينه هم نمىديدند . ما امروز نشسته‌ايم و اوضاع آن زمان را تشريح مىكنيم . ولى مردمى كه در آن زمان بودند ، آنچنان كه حسين بن على عليه السلام مىفهميد نمىفهميدند .\r\nشب تاسوعاست . ذكر خيرى از آن مجاهد فى سبيل اللَّه ، آمر به معروف و ناهى از منكر ، كسى كه حسين بن على عليه السلام از او در كمال رضايت بود ، حضرت عباس عليه السلام بكنيم . روابط در آن زمان مثل اين زمان نبود . حوادثى را كه در شام اتفاق مىافتاد ، مردمى كه در كوفه يا مدينه بودند خيلى دير خبردار مىشدند و گاهى هيچ خبردار نمىشدند . بهترين دليلش داستان اهل مدينه است : حسين بن على در مدينه قيام مىكند ، بيعت نمىكند و به مكه مىرود ، بعد آن جريانها پيش مىآيد تا شهيد مىشود .\r\nتازه عامّهء مردم مدينه چشمهايشان را مىمالند كه چرا حسين بن على شهيد شد ؟ برويم شام مركز خلافت را ببينيم قضيه از چه قرار بوده . يك هيئت هفت هشت نفرى را مأمور اين كار مىكنند . مىروند به شام ، مدتى در آنجا مىمانند ، تحقيق مىكنند ، حتى با خليفه ملاقات مىكنند ، اوضاع و احوال را كاملًا مىبينند و برمىگردند . وقتى مردم از آنها مىپرسند قضيه از چه قرار بود ، مىگويند : نپرسيد ، كه ما در مدتى كه در شام بوديم مىترسيديم كه از آسمان سنگ ببارد و ما هم از بين برويم . ( تازه آن حرفى را كه أبا عبد اللَّه عليه السلام گفت : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 1 » مىفهمند و اعتراف مىكنند كه راست گفت حسين بن على . ) گفتند مگر چه قضيه‌اى بود ؟ گفتند :\r\nهمينقدر به شما بگوييم كه ما از نزد كسى آمده‌ايم كه علناً شراب مىنوشد ، علناً سگبازى مىكند ، يوزبازى مىكند ، هر فسقى را انجام مىدهد - و حتى آنها در تعبير خودشان گفتند - با مادر خود زنا مىكند ، با محارم خود زنا مىكند . تازه پيش‌بينى أبا عبد اللَّه را فهميدند كه حسين از روز اول اينها را مىدانست .\r\nدر عاشورا هم فرمود كه اينها مرا خواهند كشت ، اما من امروز به شما مىگويم كه بعد از كشتن من اينها ديگر نخواهند توانست به حكومت خودشان ادامه دهند ، آل ابى سفيان ديگر رفتند . آل ابو سفيان كه خيلى زود رفتند ، بلكه آل اميّه نتوانستند به\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرّم ، ص 146 .\r\n","page_name":" 241 ","page_number":241},
  {"content":"\r\n\r\nحكومت خود ادامه دهند ، چرا كه بعد بنى العباس بر همين اساس آمدند و خلافت را از آنها تصاحب كردند و پانصد سال خلافت كردند ، و حكومت بنى اميّه بعد از قضيهء كربلا دائماً متزلزل بود . چه اثرى از اين بهتر و بيشتر كه در ميان خود بنى اميّه مخالف پيدا كرد ؟ اينها نيروى معنويت را مىرساند .\r\nهمين ابن زياد با آن شقاوت ، برادرى دارد به نام عثمان بن زياد . عثمان آمد به برادرش گفت : برادر ! من دلم مىخواست تمام اولاد زياد به فقر و ذلت و نكبت و بدبختى دچار مىشدند و چنين جنايتى در خاندان ما پيدا نمىشد . مادرش مرجانه يك زن بدكاره است . وقتى كه پسرش چنين كارى را كرد ، به او گفت : پسرم ! اين كار را كردى ولى بدان كه ديگر بويى از بهشت به مشامت نخواهد رسيد . مروان حَكَم ، آن شقىّ ازل و ابد ، برادرى دارد به نام يحيى بن حكم . يحيى در مجلس يزيد به عنوان يك معترض از جا بلند شد ، گفت : سبحان اللَّه ! اولاد سميّه ( يعنى اولاد مادر زياد ) ، دختران سميّه بايد محترم باشند ولى آل پيغمبر را تو به اين وضع در اين مجلس حاضر كرده‌اى ؟ ! آرى ، نداى حسينى از درون خانهء اينها بلند شد . داستان هند ، زن يزيد را هم شنيده‌ايد كه از اندرون خانهء يزيد حركت كرد و به عنوان يك معترض به وضع موجود به سوى او آمد و يزيد مجبور شد اصلًا تكذيب كند ، بگويد اصلًا من راضى به اين كار نبودم ، اين كار را من نكردم ، عبيد الله زياد از پيش خود كرد .\r\nآخرين پيش‌بينى امام حسين عليه السلام اين بود : يزيد آن دو سال بعد را با يك نكبتى حكومت مىكند و بعد مىميرد . پسر معاوية بن يزيد - كه خليفه و وليعهد اوست و معاويه اين اوضاع را براى اينها تأسيس كرده بود - بعد از چهل روز رفت بالاى منبر و گفت : أيّها النّاس ! جدّ من معاويه با على بن أبي طالب جنگيد و حق با على بود نه با جدّ من ، پدرم يزيد با حسين بن على جنگيد و حق با حسين بود نه با پدرم ، و من از اين پدر بيزارى مىجويم . من خودم را شايستهء خلافت نمىدانم و براى اينكه مثل گناهانى كه جدّ و پدرم مرتكب شدند مرتكب نشوم ، اعلان مىكنم كه از خلافت كناره‌گيرى مىكنم . كنار رفت . اين نيروى حسين بن على عليه السلام بود ، نيروى حقيقت بود . در دوست و دشمن اثر گذاشت .\r\nامام صادق عليه السلام فرمود : « رَحِمَ اللَّهُ عَمِّىَ الْعَباسَ لَقَدْ آثَرَ وَ ابْلِىَ بَلاءً حَسَناً . . . » « 1 » ( خدا\r\n\r\n\r\n\r\n\r\n","description":"","footnote":"\r\n( 1 ) . إبصار العين ، ص 26 .\r\n","page_name":" 242 ","page_number":242},
  {"content":"\r\n\r\nرحمت كند عموى ما عبّاس را ، عجب نيكو امتحان داد ، ايثار كرد و حد اكثر آزمايش را انجام داد . براى عموى ما عبّاس مقامى در نزد خداوند است كه تمام شهيدان غبطهء مقام او را مىبرند . ) اين قدر جوانمردى ، اين قدر خلوص نيت ، اين قدر فداكارى ! ما تنها از ناحيهء پيكر عمل نگاه مىكنيم ، به روح عمل نگاه نمىكنيم تا ببينيم چقدر اهميت دارد .\r\nشب عاشوراست . عبّاس در خدمت أبا عبد اللَّه عليه السلام نشسته است . در همان وقت يكى از سران دشمن مىآيد ، فرياد مىزند : عبّاس بن على و برادرانش را بگوييد بيايند .\r\nعبّاس مىشنود ولى مثل اينكه ابداً نشنيده است ، اعتنا نمىكند . آنچنان در حضور حسين بن على مؤدب است كه آقا به او فرمود : جوابش را بده هرچند فاسق است .\r\nمىآيد مىبيند شمر بن ذى الجوشن است . شمر روى يك علاقهء خويشاوندى دور كه از طرف مادر عبّاس دارد و هر دو از يك قبيله‌اند ، وقتى كه از كوفه آمده است به خيال خودش امان نامه‌اى براى أبا الفضل و برادران مادرى او آورده است . به خيال خودش خدمتى كرده است . تا حرف خودش را گفت ، عبّاس عليه السلام پرخاش مردانه‌اى به او كرد ، فرمود : خدا تو را و آن كسى كه اين امان‌نامه را به دست تو داده است لعنت كند . تو مرا چه شناخته‌اى ؟ دربارهء من چه فكر كرده‌اى ؟ تو خيال كرده‌اى من آدمى هستم كه براى حفظ جان خودم ، امامم ، برادرم حسين بن على عليه السلام را اينجا بگذارم و بيايم دنبال تو ؟\r\nآن دامنى كه ما در آن بزرگ شده‌ايم و آن پستانى كه از آن شير خورده‌ايم ، اين‌طور ما را تربيت نكرده است .\r\nجناب امّ البنين ، همسر على عليه السلام ، چهار پسر از على دارد . مورخين نوشته‌اند على عليه السلام مخصوصاً به برادرش عقيل توصيه مىكند كه زنى براى من انتخاب كن كه « وَلَدَتْهَا الْفُحولَةُ » از شجاعان زاده شده باشد ، از شجاعان ارث برده باشد « لِتَلِدَ لى وَلَداً شُجاعاً » مىخواهم از او فرزند شجاع به دنيا بيايد . ( البته در متن تاريخ ندارد كه على عليه السلام گفته باشد هدف و منظور من چيست ، اما آنها كه به روشن‌بينى على معترف و مؤمن‌اند مىگويند على آن آخر كار را پيش‌بينى مىكرد . ) عقيل ، امّ البنين را انتخاب مىكند . به آقا عرض مىكند كه اين زن از نوع همان زنى است كه تو مىخواهى . چهار پسر كه ارشدشان وجود مقدس أبا الفضل العبّاس است ، از اين زن به دنيا مىآيند . هر چهار پسر در كربلا در ركاب أبا عبد اللَّه حركت مىكنند و شهيد مىشوند . وقتى كه نوبت بنى هاشم رسيد ، أبا الفضل كه برادر ارشد بود به برادرانش گفت : برادرانم ! من دلم مىخواهد شما قبل از من به ميدان برويد ، چون مىخواهم اجر شهادت برادر را ادراك\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nكرده باشم . گفتند : هرچه تو امر كنى . هر سه نفر شهيد شدند ، بعد ابا الفضل قيام كرد . اين زن بزرگوار ( امّ البنين ) كه تا آن وقت زنده بود ولى در كربلا نبود ، شهادت چهار پسر رشيد خود را درك كرد و در سوگ آنها نشست . در مدينه برايش خبر آمد كه چهار پسر تو در خدمت حسين بن على عليه السلام شهيد شدند . براى اين پسرها ندبه و گريه مىكرد .\r\nگاهى سر راه عراق و گاهى در بقيع مىنشست و ندبه‌هاى جانسوزى مىكرد . زنها هم دور او جمع مىشدند . مروان حكم كه حاكم مدينه بود ، با آن همه دشمنى و قساوت گاهى به آنجا مىآمد و مىايستاد و مىگريست . از جمله ندبه‌هايش اين است :\r\n لا تَدْعُوِنّى وَيْكِ امَّ الْبَنينَ * تُذَكِّرينى بِلُيوثِ الْعَرين \r\n كانَتْ بَنونَ لى ادْعى بِهِمْ * وَ الْيَوْمَ اصبَحْتُ وَ لا مِنْ بَنين \r\nاى زنان ! من از شما يك تقاضا دارم و آن اين است كه بعد از اين مرا با لقب امّ البنين نخوانيد ( چون امّ البنين يعنى مادر پسران ، مادر شيرپسران ) ، ديگر مرا به اين اسم نخوانيد . وقتى شما مرا به اين اسم مىخوانيد ، به ياد فرزندان شجاعم مىافتم و دلم آتش مىگيرد . زمانى من امّ البنين بودم ولى اكنون امّ البنين و مادر پسران نيستم .\r\nمرثيه‌اى دارد راجع به خصوص أبا الفضل العبّاس :\r\n يا مَنْ رَأَى الْعَبّاسَ كَرَّ عَلى جَماهيرِ النَّقَد * وَ وَراهُ مِنْ ابْناءِ حَيْدَرَ كُلُّ لَيْثٍ ذى لِبَد \r\n انْبِئْتُ انَّ ابْنى اصيبَ بِرَأْسِهِ مَقْطوعَ يَد * وَيْلى عَلى شِبْلى امالَ بِرَأْسِهِ ضَرْبُ الْعَمَد \r\nلَوْ كانَ سَيْفُكَ فى يَدَيْكَ لَما دَنى مِنْهُ احَد .\r\nمىگويد : اى چشمى كه در كربلا بودى و آن منظره‌اى كه عبّاس من ، شيربچهء من ، حمله مىكرد مىديدى و ديده‌اى ! اى مردمى كه آنجا حاضر بوده‌ايد ! براى من داستانى نقل كرده‌اند ؛ نمىدانم اين داستان راست است يا نه . يك خبر خيلى جانگداز به من داده‌اند ، نمىدانم راست است يا نه . به من گفته‌اند كه اولًا دستهاى پسرت بريده شد ، بعد درحالىكه فرزند تو دست در بدن نداشت يك مرد لعين ناكس آمد و عمودى آهنين بر فرق او زد . واى بر من كه مىگويند بر سر شيربچه‌ام عمود آهنين فرود آمد . بعد مىگويد : عباس جانم ! فرزند عزيزم ! من خودم مىدانم كه اگر دست در بدن داشتى هيچ كس جرأت نزديك شدن به تو را نمىكرد .\r\nوَ لا حول و لا قوّة الّا باللَّه العلىّ العظيم و صلّى اللَّه على محمّد و آله الطّاهرين\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\n4 . مراحل و اقسام . امر به معروف و نهى از منكر\r\n\r\nمرحلهء هجر و اعراض\r\nعلماى اسلامى براى امر به معروف و نهى از منكر مراتب و درجات و همچنين اقسامى قائل شده‌اند . [ در مرحلهء اول گفته‌اند بايد شخص از منكر 
  ] « 1 » تنفّر و انزجار داشته باشد ، يعنى بايد ريشه‌اى در روح و قلب و ضميرش داشته باشد . و در مرحلهء بعد گفته‌اند اولين درجه و مرتبهء نهى از منكر هَجر و اعراض است ؛ يعنى وقتى شما فرد يا افرادى را مىبينيد كه مرتكب منكراتى مىشوند ، مرتكب كارهاى زشتى مىشوند ، به عنوان مبارزه با او ( نه مبارزه با شخص او بلكه مبارزه با كار زشت او ) و براى اينكه او را از كار زشتش بازداريد ، از او اعراض مىكنيد ، وى را مورد هجر قرار مىدهيد ، يعنى با او قطع رابطه مىكنيد .\r\nبه عنوان مثال ، شخصى رفيق و دوست شماست ، با يكديگر صميمى و محشور و معاشر هستيد ، روابطتان با يكديگر دوستانه است ، رفت و آمد داريد ، با هم گرم مىگيريد ، مسافرت مىرويد ، ميانتان هدايايى مبادله مىشود . يك وقت اطلاع پيدا مىكنيد كه همين رفيق و دوست صميمى شما دچار فلان عمل زشت شده است ، فلان\r\n\r\n\r\n\r\n\r\n","description":"","footnote":"\r\n( 1 ) . در اينجا چند ثانيه از سخنرانى روى نوار ضبط نشده است .\r\n","page_name":" 245 ","page_number":245},
  {"content":"\r\n\r\nكار زشت را مرتكب مىشود ، فلان گناه قطعى و مسلّم را مرتكب مىشود . يكى از درجات و مراتب امر به معروف و نهى از منكر و در واقع يكى از اقسام تنبيه كه در مواردى بايد اجرا شود اين است كه شما نسبت به او سردى نشان دهيد ، بىاعتنايى كنيد و آن صميميتى را كه سابقاً به او نشان مىداديد بعد از اين نشان ندهيد . اين خود ، نوعى تنبيه است . البته انسان بايد در باب امر به معروف و نهى از منكر منطق به كار ببرد ، عمل او منطبق با منطق باشد . اين در موردى است كه اگر شما با آن شخصى كه با او صميميت داريد قطع رابطه كنيد و نسبت به او سردى نشان دهيد ، اين عمل شما نسبت به او تنبيه باشد و تنبيه تلقى شود ؛ يعنى تحت يك زجر و شكنجهء روحى قرار گيرد و اين عمل شما در جلوگيرى از كار بد او تأثير داشته باشد ، و الّا مواردى هم هست كه كسى ، فرزند شما ، دوست شما ، جوانى ، مبتلا به عادت زشتى شده است و رابطهء او با شما روى عادتى است كه از گذشته داشته است . چه بسا از اينكه شما با او قطع رابطه كنيد استقبال مىكند تا او هم با شما قطع رابطه كند و آزادتر دنبال منكرات و كارهاى زشت برود . در اينجا قطع رابطهء شما با او نه تنها اثر تنبيهى ندارد بلكه اثر تشويقى نيز دارد ، يعنى او را بيشتر در كار خود آزاد مىگذاريد و عملًا به آن كار تشويق مىكنيد . در چنين مواردى اين كار درست نيست . پس اينكه علما مىگويند يكى از درجات امر به معروف و نهى از منكر اعراض و هجر است ، در موردى است كه كار شما اثر بگذارد و اثر آن هم تنبيه طرف باشد .\r\nالبته اعراض و هجر ديگرى نيز هست كه نهى از منكر نيست و عنوان ديگرى دارد :\r\nشما با خانواده‌اى محشور بوده‌ايد ، رابطهء دوستى و احياناً خويشاوندى داشته‌ايد ، مىبينيد اين خانواده فاسد شده است . به خاطر حفظ خود و خانواده‌تان ( براى اينكه معاشرت با بيمار ، بيمارى مىآورد : « مىرود از سينه‌ها در سينه‌ها / از ره پنهان صلاح و كينه‌ها » افراد به طور مخفى در يكديگر اثر مىگذارند ) و براى اينكه عادت زشت آنها در خانوادهء شما سرايت نكند ، با آنها قطع رابطه مىكنيد . حساب اين مورد از موارد ديگر جداست .\r\nپس در مواردى كه انسان خود بهتر تشخيص مىدهد ، در مواردى كه انسانى دچار عادت زشتى شده است كه اگر شما دوستى خود را با او ادامه دهيد به منزلهء تشويق اوست ولى اگر با او قطع رابطه كنيد زجر روحى مىكشد و تنبيه مىشود ، قطعاً بر شما واجب است كه با اين شخص قطع رابطه كنيد ، از او اعراض كنيد . اين يك درجه است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nمرحلهء زبان\r\nدرجهء دومى كه علما و دانشمندان براى نهى از منكر ذكر كرده‌اند مرحلهء زبان است ، مرحلهء پند و نصيحت و ارشاد است . يعنى بسا هست آن بيمارى كه دچار منكرى هست و عمل زشتى را مرتكب مىشود ، به خاطر جهالت و نادانى اوست ، تحت تأثير يك سلسله تبليغات قرار گرفته است ، احتياج به مربى دارد ، احتياج به هادى و راهنما و معلم دارد ، احتياج به روشن‌كننده دارد ، احتياج به فردى دارد كه با او تماس بگيرد ، با كمال مهربانى با او صحبت كند ، موضوع را با او در ميان بگذارد ، معايب و مفاسد را براى او تشريح كند تا آگاه شود و بازگردد . اين مرحله نيز يك درجه از « نهى از منكر » است ، به اين معنى كه در مواردى كه كسى با ما تماس دارد و به يك عمل منكر و زشتى ابتلا دارد و ما مىتوانيم با منطقى روشنگر او را به ترك آن عمل قانع كنيم ، بر ما واجب است كه با چنين منطقى با آن شخص تماس بگيريم .\r\n\r\nمرحلهء عمل\r\nمرحلهء سوم مرحلهء عمل است . گاهى طرف در درجه‌اى و در حالى است كه نه اعراض و هجران ما تأثيرى بر او مىگذارد و نه مىتوانيم با منطق و بيان و تشريح مطلب ، او را از منكر بازداريم ، بلكه بايد وارد عمل شويم ؛ اگر وارد عمل شويم ، مىتوانيم . چطور وارد عمل شويم ؟ وارد عمل شدن ، مختلف است . معناى وارد عمل شدن تنها زور گفتن نيست ، كتك زدن و مجروح كردن نيست . البته نمىگويم در هيچ جا نبايد تنبيهِ عملى شود . بله ، مواردى هم هست كه جاى تنبيه عملى است . اسلام دينى است كه طرفدار حدّ است ، طرفدار تعزير است ؛ يعنى دينى است كه معتقد است مراحل و مراتبى مىرسد كه مجرم را جز تنبيه عملى چيز ديگرى تنبيه نمىكند و از كار زشت بازنمىدارد . اما انسان نبايد اشتباه كند و خيال كند كه همهء موارد ، موارد سختگيرى و خشونت است .\r\nعلى عليه السلام دربارهء پيغمبر اكرم اين‌طور تعبير مىكند : « طَبيبٌ دَوّارٌ بِطِبِّه ، قَدْ احْكَمَ مَراهِمَهُ وَ احْمى مَواسِمَهُ » « 1 » مىفرمايد : او طبيب بود ؛ پزشكى بود كه بيمارها و بيماريها را معالجه مىكرد . بعد به اعمال اطبّاء تشبيه مىكند كه اطبّاء ، هم مرهم مىنهند و هم\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 107\r\n","page_name":" 247 ","page_number":247},
  {"content":"\r\n\r\nجراحى مىكنند و احياناً داغ مىكنند . مىگويد پيغمبر دوكاره بود : پزشكى بود هم مرهم نِه و هم جراح و داغ كن . مقصود اين است كه پيغمبر دو گونه عمل مىكرد . يك نوع عمل پيغمبر ، مهربانى و لطف بود . اول هم « احْكَمَ مَراهِمَهُ » را ذكر مىكند ، يعنى عمل اول پيغمبر هميشه لطف و مهربانى بود . ابتدا از راه لطف و مهربانى معالجه مىكرد ، با منكرات و مفاسد مبارزه مىكرد ، اما اگر به مرحله‌اى مىرسيد كه ديگر لطف و مهربانى و احسان و نيكى سود نمىبخشيد ، آنها را به حال خود نمىگذاشت . اينجا بود كه وارد عمل جراحى و داغ كردن مىشد . هم مرهمهاى خود را بسيار محكم و مؤثر انتخاب مىكرد و هم آنجا كه پاى داغ كردن و جراحى در ميان بود ، عميق داغ مىكرد و قاطع جراحى مىنمود . سعدى ما هم اين مطلب را مىگويد ولى بدون آنكه حق تقدمى براى مهربانى قائل شده باشد . مىگويد :\r\n درشتى و نرمى بهم در به است * چو رگزن كه جرّاح و مرهم نِه است \r\nمىگويد : هم درشتى بايد باشد و هم مهربانى ، مثل رگزن كه هم جراحى مىكند و هم مرهم مىنهد . اين در مورد مبارزه با منكرات .\r\n\r\nامر به معروف لفظى و عملى\r\nولى در مورد امر به معروف چطور ؟ به چه شكل و نحوى بايد انجام شود ؟ امر به معروف هم عيناً همين تقسيمات را دارد با اين تفاوت كه امر به معروف يا لفظى است يا عملى . امر به معروف لفظى اين است كه انسان با بيانْ حقايق را براى مردم بگويد ، خوبيها را براى مردم تشريح كند ، مردم را تشويق كند و به آنها بفهماند كه امروز كار خير چيست .\r\nامر به معروف عملى اين است كه انسان نبايد به گفتن قناعت كند ، گفتن كافى نيست . مىتوانيم بگوييم يكى از بيماريهاى اجتماع امروز ما اين است كه براى گفتن بيش از اندازه ارزش قائل هستيم . البته گفتن خيلى ارزش دارد ، نمىخواهم منكر ارزش گفتن باشم . تا گفتن نباشد ، روشن كردن نباشد ، نوشتن و تشريح حقايق نباشد ، كارى نمىشود كرد . مقصودم اين است كه ما مىخواهيم همه چيز با گفتن درست شود ، مثل آن كسانى كه مىخواهند با ورد همه چيز را درست كنند ؛ وردى بخوانند ، زمين آسمان شود و آسمان زمين . ما مىخواهيم فقط با قدرت لفظ و بيان وارد شويم و حال اينكه مطلب اينجور نيست . گفتن ، شرط لازم هست ولى كافى نيست ، بايد عمل كرد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nهر يك از امر به معروف لفظى و امر به معروف عملى به دو طريق است : مستقيم و غير مستقيم . گاهى كه مىخواهيد امر به معروف يا نهى از منكر كنيد ، مستقيم وارد مىشويد ، حرف را مستقيم مىزنيد ؛ يعنى اگر مىخواهيد كسى را وادار به كارى كنيد مىگوييد : من از جنابعالى خواهش مىكنم فلان كار را انجام دهيد . ولى يك وقت هم به طور غير مستقيم به او تفهيم مىكنيد ، كه البته مؤثرتر و مفيدتر است ؛ يعنى بدون آنكه او بفهمد كه شما داريد با او حرف مىزنيد ، از كسى كه فلان كار را كرده است تعريف مىكنيد ، كار او را توجيه و تشريح مىكنيد ، مىگوييد : فلان كس در فلان مورد چنين عمل كرده ، اين‌طور رفتار كرده و . . . تا او بداند و بفهمد . اين ، بهتر در او اثر مىگذارد كما اينكه عمل هم به طور غير مستقيم مؤثرتر است . حال براى روش غير مستقيم ، حديث معروفى را براى شما ذكر مىكنم ، ببينيد اين روش چقدر مؤثر است :\r\nحسنين ( امام حسن و امام حسين ) عليهما السلام درحالىكه هر دو طفل بودند ، به پيرمردى كه در حال وضو گرفتن بود برخورد مىكنند ، متوجه مىشوند كه وضوى او باطل است . اين دو آقازاده كه به رسم اسلام و رسوم روانشناسى آگاه بودند ، فوراً متوجه شدند كه از يك طرف بايد پيرمرد را آگاه كنند كه وضويش باطل است و از طرف ديگر اگر مستقيماً به او بگويند آقا وضوى تو باطل است ، شخصيتش جريحه‌دار مىشود ، ناراحت مىشود ، اولين عكس العملى كه نشان مىدهد اين است كه مىگويد خير ، همين‌طور درست است ؛ هرچه هم بگويى گوش نمىكند . بنابراين جلو رفتند و گفتند : ما هر دو مىخواهيم در حضور شما وضو بگيريم . ببينيد كداميك از ما بهتر وضو مىگيريم . ( معمولًا آدم بزرگ دربارهء بچه مىپذيرد . ) مىگويد وضو بگيريد تا ميان شما قضاوت كنم . امام حسن يك وضوى كامل در حضور او گرفت ، بعد هم امام حسين .\r\nتازه پيرمرد متوجه شد كه وضوى خودش نادرست بوده . بعد گفت : وضوى هر دوى شما درست است ، وضوى من خراب بود . اين‌طور از طرف اعتراف مىگيرند . حالا اگر در اينجا فوراً مىگفتند : پيرمرد ! خجالت نمىكشى ؟ ! با اين ريش سفيدت تو هنوز وضو گرفتن را بلد نيستى ؟ ! مرده شور تركيبت را ببرد ! او از نماز خواندن هم بيزار مىشد .\r\n\r\nچند نمونه از امر به معروف‌هاى غلط\r\nيكى از آقايان خطبا نقل مىكرد كه مردى در مشهد اصلًا با دين پيوندى نداشت ؛\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنه تنها نماز نمىخواند و روزه نمىگرفت ، بلكه به چيزى اعتقاد نداشت ، يك آدم ضد دين بود . ما مدت زيادى با اين آدم صحبت كرديم تا اينكه نرم و ملايم و واقعاً معتقد و مؤمن شد و روش خود را به كلى تغيير داد ؛ نمازش را مىخواند ، روزه‌اش را مىگرفت ، و كارش به جايى كشيد كه با اينكه ادارى بود و پست حساسى هم در خراسان داشت ، مقيّد شده بود كه نمازش را با جماعت بخواند . مىرفت مسجد گوهرشاد پشت سر مرحوم آقاى نهاوندى ، لباسهايش را مىكَند ، عبايى هم مىپوشيد . در جلسات ما هم شركت مىكرد . مدتى ما ديديم كه اين آقا پيدايش نيست . گفتيم لا بد رفته است مسافرت . رفقا گفتند : نه ، او اينجاست و نمىآيد ؛ حالا چطور شده است كه در جلسات ما شركت نمىكند ، نمىدانيم . بعد كاشف به عمل آمد كه ديگر نماز جماعت هم نمىرود . تحقيق كرديم ببينيم كه علت چيست . اين مردى كه آن‌طور به دين و مذهب رو آورده بود ، چطور يك مرتبه از دين و مذهب رو برگرداند ؟ رفتيم سراغش ، معلوم شد قضيه از اين قرار بوده است : اين آقا چند روز متوالى كه رفته نماز جماعت و در صف چهارم پنجم مىايستاده ، يك روز يكى از مقدس‌مآبهايى كه در صف اول پشت سر امام مىنشينند و تحت الحنك مىاندازند و نمىدانم مسواك چه جورى مىزنند و هميشه خودشان را از خدا طلبكار مىدانند ، در ميان جمعيت ، در موقع نماز ، از آن صف اول بلند مىشود مىآيد تا اين آدم را پيدا مىكند . روبرويش مىنشيند و مىگويد : آقا ! مىگويد : بله . يك سؤالى از شما دارم . بفرماييد . شما مسلمان هستيد يا نه ؟ اين بيچاره درمىماند كه چه جواب بدهد . مىگويد : اين چه سؤالى است كه شما از من مىكنيد ؟\r\nمىگويد : نه ، خواهش مىكنم بفرماييد شما مسلمان هستيد يا مسلمان نيستيد ؟ اين بدبخت ناراحت مىشود ، مىگويد من مسلمانم ؛ اگر مسلمان نباشم ، در مسجد گوهرشاد در صف جماعت چه‌كار مىكنم ؟ مىگويد : اگر مسلمانى ، چرا ريشت را اين‌طور كرده‌اى ؟ از همانجا سجاده را برمىدارد و مىگويد اين مسجد و اين نماز جماعت و اين دين و مذهب مال خودتان . رفت كه رفت . اين هم يك جور به اصطلاح نهى از منكر كردن است ، يعنى فراراندن و بيزار كردن مردم از دين . براى مخالف‌تراشى ، براى دشمن‌تراشى ، چيزى از اين بالاتر نيست .\r\nيك وقتى يك داستان خارجى در مجله‌اى خواندم . نوشته بود دخترى خيلى مذهبى بود . يكى از شاهزادگان ، عاشق و علاقه‌مند اين دختر بود ولى مرد شهوتران و عيّاشى بود و مىخواست او را در دام خودش بيندازد و اين دختر روى آن عفت و\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنجابتى كه داشت و اينكه پايبند اصول ديانت بود ، هيچ تسليم اين آقا نمىشد . هر وسيله‌اى برانگيخت كه او را گول بزند ، نشد كه نشد . ديگر تقريباً مأيوس شده بود .\r\nگذشت . يك روز ديد كسى از طرف اين دختر پيغامى آورد و خلاصه او آمادگى خود را براى اينكه با هم باشند و مدتى خوش باشند ، اعلام كرد . شاهزاده تعجب كرد . رفت سراغ او ، ديد بله آماده است . در زمينهء اين قضيه تحقيق كرد كه اين دختر كه آن مقدار به نجابت و عفت خودش پايبند بود ، چگونه يك‌دفعه رو آورد به عيّاشى و فسق و فجور ؟\r\nمعلوم شد قضيه از اين قرار بوده كه يك آقاى كشيش بعد از اينكه احساس مىكند كه اين دختر يك روح مذهبى دارد ، به خيال خودش براى اينكه او را مذهبىتر كند ، روزى از اين دختر وقت مىگيرد و مىآيد سراغ او . مىگويد : من براى تو هديه‌اى آورده‌ام . ظرفى بوده و روى آن حوله‌اى قرار داشته است . هديه را جلوى او مىگذارد و حوله را برمىدارد تا آن را نشان بدهد . يك وقت آن دختر مىبيند يك كلّهء مرده از قبرستان آورده . تا چشمش مىافتد ، تكان مىخورد ، مىگويد : اين چيست ؟ مىگويد :\r\nاين را آوردم تا شما درباره‌اش فكر و مطالعه كنيد ، ببينيد دنيا چقدر بىوفاست .\r\nآنچنان نفرتى در دل اين دختر به وجود آورد كه نه تنها اثر موعظه‌اى نبخشيد ، بلكه از آن وقت فكر كرد ، گفت : من به عكسش عمل مىكنم ؛ دنيايى كه عاقبتش اين است ، اين چهار روز عمر را اساساً چرا به اين اوضاع بگذرانيم ؟ به سوى عيّاشى كشيده شد .\r\nاين هم يك جور موعظه و نصيحت كردن است ، و باور كنيد كه در ميان مواعظ و نصايحى كه افراد مىكنند ، امر به معروف‌ها و نهى از منكرهايى كه صورت مىگيرد ، بسيارى از خود همينها منكر است . من خودم داستانى دارم :\r\nدر ايامى كه در قم بوديم ، تازه اين شركتهاى مسافربرى راه افتاده بود . آمديم به قصد مشهد سوار شديم . بعد از مدتى من احساس كردم رانندهء اتوبوس نسبت به شخص من كه معمّم هستم ، يك حالت بغض و نفرتى دارد . نه من او را مىشناختم و نه او مرا مىشناخت . ما يك سابقهء شخصى نداشتيم . در ورامين كه توقف كرد ، وقتى خواستم از او بپرسم كه چقدر توقف مىكنيد ، با يك خشونتى مرا رد كرد كه ديگر تا مشهد جرأت نكنم يك كلمه با او حرف بزنم . پيش خودم توجيهى كردم ، گفتم لا بد اين لااقل مسلمان نيست ، مادّى است ، يهودى است . پيش خودم قطع كردم كه چنين چيزى است . يادم هست آن طرف سمنان كه رسيديم ، بعد از ظهر بود ، من وقتى رفتم وضو بگيرم تا نماز بخوانم ، همين راننده را ديدم كه دارد پاهايش را مىشويد . مراقب او\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبودم ، ديدم بعد كه پاهايش را شست وضو گرفت و بعد نماز خواند . حيرت كردم : اين كه مسلمان و نمازخوان است ! ولى رابطه‌اش با من همان بود كه بود . شب شد . پشت سر من دو تا دانشجوى تربتى بودند . آنها هم مىخواستند ايام تعطيلات بروند خراسان ( تربت ) . او برعكس ، هرچه كه نسبت به من اظهار تنفر و خشونت داشت ، نسبت به آنها مهربانى مىكرد ، آنها را دوست داشت . شب كه معمولًا مسافرين مىخوابند ، از يكى از آنها خواهش كرد كه بيايد كنارش با هم صحبت كنند تا خوابش نبرد . او هم رفت .\r\nهنگامى كه همه خواب بودند ، يك وقت من گوش كردم ديدم اين راننده دارد سرگذشت خودش را براى آن دانشجو مىگويد . من هم به دقت گوش مىكردم كه بشنوم .\r\nاولًا از مردم مشهد گفت كه از آنهايشان كه با آخوندها ارتباط دارند بدم مىآيد ؛ فقط از آنها كه اعيان هستند ، در « ارك » هستند خوشم مىآيد . گفت : خلاصه اين را بدان كه در ميان همهء فاميل من ، تنها كسى كه راننده است منم . باقى ديگر دكتر هستند ، مهندس هستند ، تاجر هستند ، افسر هستند . بدبختِ فاميل منم . گفت : علتش چيست ؟ گفت : من سرگذشتى دارم . پدر من آدم مسلمان و بسيار متدينى بود . من بچه بودم ، مرا به دبستان فرستاد . پيشنماز محلّه از اين مطلب خبردار شد ، آمد پيش پدرم گفت : تو بچه‌ات را به مدرسه فرستاده‌اى ؟ ! گفت : بله . گفت : اى واى ! مگر نمىدانى كه اگر بچه‌ات به مدرسه برود لامذهب مىشود ؟ پدر من هم از بس آدم عوامى بود ، اين حرف را باور كرد . من هم كه بچه بودم . پدرم ديگر نگذاشت دنبال درس بروم . مرا دنبال كارهاى ديگر فرستاد . يك روز بعد از اينكه زن و بچه پيدا كردم فهميدم كه اصلًا من سواد ندارم .\r\nمعمّا براى من حل شد كه اين آدم ، بيچاره خودش مسلمان است ولى خودش را بدبختِ صنفِ من مىداند ، مىگويد : اين عمامه به سرها هستند كه ما را بدبخت كردند .\r\nاين يك جور نهى از منكر است ، يعنى رماندن ، بدبخت كردن مردم و دشمن ساختن مردم با دين و روحانيت . بعد من پيش خود گفتم : خدا پدرش را بيامرزد كه فقط با آخوندها دشمن است ، با اسلام دشمن نشد ؛ باز نمازش را مىخواند ، روزه‌اش را مىگيرد ، به زيارت امام رضا مىرود .\r\nاين ، به طور غير مستقيم بر ضرر اسلام عمل كردن است .\r\nيك داستان ديگر هم برايتان عرض مىكنم : مرد محترمى از طلبه‌هاى بسيار فاضل بود . مرد بسيار روشنفكر و متدينى است . اول بارى كه اين آدم كلاهى مىشود ، وقتى كه وارد يكى از مجامع مىشود ، تمام دوستان و رفقايش او را كه مىبينند شروع\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمىكنند به حمله كردن و تحقير كردن . آنچنان او را ناراحت و عصبانى مىكنند كه با اينكه طبعاً آدم حليمى است ، برمىگردد يك حرف بسيار منطقى به آنها مىزند . مىگويد رفقا ! من يك حرفى با شما دارم : شما دوست دشمنانتان هستيد و دشمن دوستانتان . برايتان توضيح مىدهم : من فردى هستم مثل شما ؛ مثل شما فكر مىكنم ، مثل شما به خدا و قرآن و پيغمبر و ائمّه معتقدم ، مثل شما درس خوانده‌ام ، مثل شما تربيت شده‌ام . من با شما در هزار چيز اشتراك دارم . حد اكثر به قول شما يك گناه مرتكب شده‌ام - اگر اين گناه باشد - لباسم را عجالتاً تغيير داده‌ام ، رفته‌ام دنبال كارى ، كسبى ، زندگىاى . فرض مىكنيم اين گناه باشد . شما با من آنچنان رفتار مىكنيد كه مرا مجبور مىكنيد كه با شما قطع رابطه كنم . و يك انسان هم كه بىارتباط نمىتواند باشد ، مجبورم بعد از اين با صنف مخالف و دشمن شما دوست باشم چون شما داريد به زور مرا از خودتان طرد مىكنيد . پس به اين دليل ، شما دشمن دوست خودتان هستيد كه من باشم . ولى شما دوست دشمنانتان هستيد . بعد مثال مىزند ، مىگويد : فلان شخص در همهء عمرش هيچ وقت اساساً تظاهرى هم به اسلام نداشته است ، علامتى از اسلام در او نبوده ، به قرآن و اسلام اظهار اعتقاد نكرده است ، معروف است به اينكه ظالم و ستمگر و فاسق و شراب‌خوار است . همين آدم كه شما از او انتظار نداريد ، يك‌دفعه مىبينيد آمد به زيارت حضرت رضا . همه‌تان مىگوييد معلوم مىشود آدم مسلمانى است . اين دفعه وقتى او را مىبينيد ، با او خوش‌وبش مىكنيد . يعنى از هزار خصلت او نهصد و نود و نه‌تاى آن بر ضد شما و دين شماست . چون از او انتظار نداريد ، همينقدر كه يك زيارت حضرت رضا آمد مىگوييد نه ، معلوم شد مسلمان است . اما در مورد آن كسى كه از هزار خصلت ، نهصد و نود و نه خصلتش مسلمانى است ، يك خصلتش به قول شما خلاف است ، به خاطر اين خصلت مىگوييد اين ديگر مسلمان نيست و از حوزهء اسلام خارج شد . پس شما دوست دشمنانتان هستيد يعنى كمك به دشمنانتان مىكنيد ، و دشمن دوستانتان هستيد يعنى در واقع دشمن خودتان هستيد .\r\n\r\nعمل صالح و تقوا ، بهترين امر به معروف\r\nشما اگر بخواهيد به شكل غير مستقيم امر به معروف كنيد ، يكى از راههاى آن اين است كه خودتان صالح و باتقوا باشيد ، خودتان اهل عمل و تقوا باشيد . وقتى خودتان اين‌طور بوديد ، مجسمه‌اى خواهيد بود از امر به معروف و نهى از منكر . هيچ چيز بشر\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nرا بيشتر از عمل تحت تأثير قرار نمىدهد . شما مىبينيد مردم از انبياء و اولياء ، زياد پيروى مىكنند ولى از حكما و فلاسفه آن قدرها پيروى نمىكنند ، چرا ؟ براى اينكه فلاسفه فقط مىگويند ، فقط مكتب دارند ، فقط تئورى مىدهند ؛ در گوشهء حجره‌اش نشسته است ، پىدرپى كتاب مىنويسد و تحويل مردم مىدهد . ولى انبياء و اولياء تنها تئورى و فرضيه ندارند ، عمل هم دارند . آنچه مىگويند اول عمل مىكنند . حتى اين‌طور نيست كه اول بگويند بعد عمل كنند ، اول عمل مىكنند بعد مىگويند . وقتى انسان بعد از آنكه خودش عمل كرد ، گفت ، آن گفته اثرش چندين برابر است .\r\nعلى بن أبي طالب مىفرمايد ( و تاريخ هم نشان مىدهد كه اين‌طور است ) : « ما امَرْتُكُمْ بِشَيء الّا وَ قَدْ سَبَقْتُكُمْ بِالْعَمَلِ بِهِ ، وَ لا نَهَيْتُكُمْ عَنْ شَىْءٍ الّا وَ قَدْ سَبَقْتُكُمْ بِالنَّهْىِ عَنْهُ » « 1 » هرگز شما نديديد كه شما را به چيزى امر كنم مگر اينكه قبلًا خودم عمل كرده‌ام ( تا اول عمل نكنم به شما نمىگويم ) و من هرگز شما را از چيزى نهى نمىكنم مگر اينكه قبلًا خودم آن را ترك كرده باشم ( چون خودم نمىكنم ، شما را نهى مىكنم ) . « كونوا دُعاةً لِلنّاسِ بِغَيْرِ الْسِنَتِكُمْ » « 2 » مردم را به دين دعوت كنيد اما نه با زبان ، با غير زبان دعوت كنيد ؛ يعنى با عمل خودتان مردم را به اسلام دعوت كنيد . انسان وقتى عمل مىكند ، خودبه خود با عمل خود جامعه را تحت تأثير قرار مىدهد .\r\nفيلسوف معروف معاصر ، ژان پل سارتر حرفى دارد . البته حرف او تازگى ندارد ولى تعبيرى كه مىكند تازه است . مىگويد : من كارى كه مىكنم ضمناً جامعهء خود را به آن كار ملتزم كرده‌ام . و راست هم هست . هر كارى كه شما بكنيد ، كار بد يا خوب ، جامعهء خود را به آن كار ملتزم كرده‌ايد . خواه ناخواه كار شما موجى به وجود مىآورد ، تعهدى براى جامعه ايجاد مىكند ، بايدى است براى خود شما و بايدى است براى اجتماع شما ؛ يعنى هر كارى ضمناً امر به اجتماع است و اينكه تو همچنين كن . وقتى من كارى مىكنم ، زبان عمل من اين است كه برادر ! تو هم مثل من باش . هرچه هم بگويم مثل من نباش ، نمىشود . من هرچه به شما بگويم به قول من عمل كن ولى به كردار من كارى نداشته باش ، فايده ندارد . شما نمىتوانيد به گفتار من توجه كنيد ولى به كردار من توجه نكنيد . آنچه در شما التزام و تعهد به وجود مىآورد ، در درجهء اول\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 175 ( شبيه اين عبارت ) .\r\n( 2 ) . كافى ، ج 2 / ص 78 ، باب ورع .\r\n","page_name":" 254 ","page_number":254},
  {"content":"\r\n\r\nكردار من است ، در درجهء دوم گفتار من .\r\nهر مصلحى اول بايد صالح باشد تا بتواند مصلح باشد . او بايد برود به پيش ، به ديگران بگويد پشت سر من بياييد . خيلى فرق است ميان كسى كه ايستاده و به سربازش فرمان مىدهد : برو به پيش ، من اينجا ايستاده‌ام ، و كسى كه خودش جلو مىرود و مىگويد : من رفتم ، تو هم پشت سر من بيا .\r\nدر مكتب انبياء و اولياء اين را مىبينيم . هميشه مىگويند ما رفتيم ، [ شما هم بياييد . 
  ] على مىگويد من اول مىروم ، بعد به مردم مىگويم پشت سر من بياييد . پيغمبر اسلام اگر در آنچه كه دستور مىداد اول خود پيش قدم نبود ، محال بود ديگران پيروى كنند . اگر مىگفت نماز و نماز شب ، خودش بيش از هركس ديگر عبادت مىكرد  ( إِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ )  « 1 » . اگر مىگفت انفاق در راه خدا و گذشت و ايثار ، اول كسى كه ايثار مىكرد خودش بود ، يعنى اول از خود مىگرفت و به ديگران مىداد .\r\nاگر مىگفت جهاد فى سبيل اللَّه ، در جنگها اول خود جلو مىرفت ، عزيزان خود را جلو مىبرد ، و قهراً ديگران نيز علاقه‌مند مىشدند ، شيفته مىشدند ، عشق و شور پيدا مىكردند كه اين مرد در راه هدف خود عزيزترين عزيزان خود را به كام مرگ مىفرستد و اول خود مسلّح مىشود و در قلب لشكر دشمن قرار مىگيرد ، خود ضربت مىخورد ، دندانش مىشكند ، پيشانىاش مىشكند ؛ آن وقت حقيقت را در وجود چنين شخصيتى مىديدند .\r\nبراى پيغمبر چه كسى عزيزتر از على بود ؟ چه كسى عزيزتر از حمزهء سيّد الشهداء بود ؟ در جنگ بدر چه كسانى را اول به ميدان فرستاد ؟ على را فرستاد كه داماد و پسر عمويش بود و در واقع به منزلهء فرزندش بود ( چون على از كودكى در خانهء پيغمبر بزرگ شده بود . پيغمبر پسر نداشت ، على به منزلهء پسر پيغمبر بود ) . عمويش حمزه را فرستاد كه چقدر او را گرامى مىداشت . پسر عموى خود ، أبو عبيدة بن الحارث را فرستاد كه چقدر نزد او عزيز بود « 2 » حسين بن على چقدر خطابه خواند و چقدر عمل كرد ؟ حجم خطابه‌هايش چقدر\r\n\r\n\r\n\r\n\r\n","description":"","footnote":"\r\n( 1 ) . مزّمّل / 20 .\r\n( 2 ) . اين سه نفر رفتند و با سه نفر ديگر مبارزه كردند و هر سه نفر از طرف دشمن را كشتند . ولى از اين سه نفر أبو عبيدة بن الحارث جراحت بسيار سختى برداشت كه البته بعد هم شهيد شد و از دنيا رفت ولى على بن أبي طالب عليه السلام و حمزهء سيد الشهداء آسيب زيادى نديدند و برگشتند .\r\n","page_name":" 255 ","page_number":255},
  {"content":"\r\n\r\nكم و حجم اعمال او چقدر زياد بود ! وقتى عمل باشد ، گفتن زياد نمىخواهد .\r\nحسين عليه السلام در خطابه‌اش فرياد مىكشد : « فَمَنْ كانَ باذِلًا فينا مُهْجَتَهُ مُوَطِّناً عَلى لِقاءِ اللَّهِ نَفْسَهُ فَلْيَرْحَلْ مَعَنا فَانّى راحِلٌ مُصْبِحاً انْ شاءَ اللَّهُ » « 1 » هركس آماده است كه خون دلش را در راه ما ببخشد ، هركس كه تصميم به لقاء پروردگار گرفته است ، چنين كسى با ما كوچ كند ( برگردد آن كه در هوس كشور آمده است ) ، آن كه از جان گذشته نيست با ما نيايد ؛ قافلهء ما قافلهء از جان گذشتگان است . در ميان از جان گذشتگان ، عزيزترين عزيزان حسين بن على عليه السلام هست . آيا اگر حسين بن على عليه السلام عزيزانش را در مدينه مىگذاشت ، كسى متعرّض آنها مىشد ؟ ابداً . ولى اگر عزيزانش را به صحنهء كربلا نمىآورد و خودش تنها به شهادت مىرسيد ، آيا ارزشى را كه امروز پيدا كرده است پيدا مىكرد ؟ ابداً . امام حسين عليه السلام كارى كرد كه يك پاكباختهء در راه خدا شود ، يعنى عمل را به به منتهاى اوج خود برساند . ديگر چيزى باقى نگذاشت كه در راه خدا نداده باشد . عزيزانش هم افرادى نبودند كه حسين عليه السلام آنها را به زور آورده باشد ؛ هم عقيده‌ها ، هم ايمانها و همفكرهاى خودش بودند . اساساً حسين عليه السلام حاضر نبود فردى كه كوچكترين نقطهء ضعفى در وجودش هست همراهشان باشد و لهذا دو سه بار در بين راه غربال كرد . روز اولى كه از مكه حركت مىكند ، اعلام مىكند كه هركس جانباز نيست نيايد . اما هنوز بعضى خيال مىكنند كه شايد امام حسين برود كوفه ، خبرى بشود ، آنجا برو و بيايى باشد ، آقايىاى باشد ، ما عقب نمانيم ؛ همراه امام حركت مىكنند . عده‌اى از اعراب باديه در بين راه به حسين بن على عليه السلام ملحق شدند .\r\nامام در بين راه خطبه‌اى مىخواند : أيّها النّاس ! هركس كه خيال مىكند ما به مقامى نايل مىشويم ، به جايى مىرسيم ، بداند كه چنين چيزى نيست ، برگردد . برمىگردند .\r\nآخرين غربال را در شب عاشورا كرد ولى در شب عاشورا كسى فاسد از آب درنيامد .\r\nتنها صاحب ناسخ التواريخ اين اشتباه تاريخى را كرده و نوشته است : وقتى امام حسين در شب عاشورا براى اصحاب خود صحبت كرد ، عده‌اى از آنان از سياهى شب استفاده كرده و رفتند . ولى اين مطلب را هيچ تاريخى تأييد نمىكند . تنها اشتباه صاحب ناسخ است و غير از او هيچ كس چنين اشتباهى نكرده است و قطعاً در شب عاشورا هيچ كدام از اصحاب أبا عبد اللَّه عليه السلام نرفتند و نشان دادند كه در ميان ما غش‌دار\r\n\r\n\r\n\r\n\r\n","description":"","footnote":"\r\n( 1 ) . اللهوف ، ص 26 .\r\n","page_name":" 256 ","page_number":256},
  {"content":"\r\n\r\nو آن كه نقطهء ضعفى داشته باشد وجود ندارد .\r\nاگر در روز عاشورا يكى از اصحاب امام حسين - حتى بچه‌اى - ضعف نشان مىداد و به لشكر دشمن كه قويتر و نيرومندتر بود ملحق مىشد و خودش را از خطر نجات مىداد و در پناه آنها مىرفت ، براى امام حسين عليه السلام و براى مكتب حسينى نقص بود .\r\nاما برعكس ، از دشمن به سوى خود آوردند . دشمنى را كه در مأمن و امنيت بود به سوى خود آوردند و در معرض و كانون خطر قرار دادند ، يعنى خودشان آمدند . اما از كانون خطر اينها ، يك نفر هم به آن مأمن نرفت . اگر حسين بن على قبلًا آن غربالها و اعلام خطرها را نكرده بود ، از اين حادثه‌ها خيلى پيش مىآمد . يك وقت مىديدى نيمى از جمعيت رفتند و بعد هم - العياذ باللَّه - عليه حسين بن على عليه السلام تبليغ مىكردند .\r\nچون آن كسى كه مىرود ، نمىگويد من ضعيف الايمانم ، من مىترسيدم ، بلكه براى خود توجيهى درست مىكند ، دروغى مىسازد و ادعا مىكند كه ما اگر تشخيص مىداديم راه حق همين است ، رضاى خدا در اين است ، اين كار را مىكرديم ؛ خير ، ما تشخيص داديم كه حق با اين طرف است . قهراً براى خود منطق هم مىسازد . ولى چنين چيزى نشد ، و اين يكى از بزرگترين افتخارات حسين بن على و مكتب حسينى است .\r\n\r\nملحق شدن « حر » به امام حسين عليه السلام\r\nيكى از بزرگترين سردارهاى آنها را به سوى خود آوردند ، كسى كه اساساً نامزد اميرى بود : حرّ بن يزيد رياحى . او آدم كوچكى نبود . اگر حساب مىكردند بعد از عمر سعد شخصيت دوم در اين لشكر كيست ، غير از حرّ بن يزيد رياحى كسى نبود . مرد بسيار با شخصيتى بود . بعلاوه اولين كسى بود كه با هزار سوار مأمور اين كار شده بود .\r\nولى نيرو و جاذبه و ايمان و عمل ، امر به معروفِ عملى حسين بن على عليه السلام حرّ بن يزيد را - كه روز اول شمشير به روى امام كشيده بود - وادار به تسليم كرد ، توبه كرد ، جزء « التّائبون » شد  ( التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ ) .  .\r\nمردى كه معروف به دليرى و دلاورى بود ( و بهترين دليلش هم اين بود كه هزار سوار به او داده بودند تا جلو حسين بن على عليه السلام را بگيرد ) و يك شجاع نام‌آورى است ، حسين از دل او طلوع كرده است . همان‌طور كه آتشى كه در دل سماور وجود\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nدارد آن را به جوش مىرود و در نتيجه بخار فشار مىآورد و سماور را تكان مىدهد و مىلرزاند ، آن آتشى كه حسين بن على عليه السلام از حقيقت در دل اين مرد روشن كرده بود ، در مقابل جدارهايى كه در وجودش بود - او هم مثل ما و شما دنيا مىخواست ، پول و مقام و سلامت مىخواست ، عافيت مىخواست - به او فشار آورده مىگويد : برو به سوى حسين بن على . ولى از طرف ديگر ، آن افكار مادّى كه در هر انسانى وجود دارد ، او را وسوسه مىكند : اگر بروم ساعتى بعد كشته خواهم شد ، ديگر زن و فرزندان خود را نخواهم ديد ، تمام ثروتم از دستم مىرود ، شايد بعد از من اساساً دشمن تمام ثروتم را مصادره كند ، بچه‌هايم بىسرپرست مىمانند ، زنم بىشوهر مىماند . اينها مانع كشيده شدن او به سوى امام مىشود . اين دو نيروى مخالف به او فشار مىآورد . يك وقت نگاه مىكنند مىبينند حرّ دارد مىلرزد . كسى از او پرسيد : چرا مىلرزى ؟ تو كه مرد شجاعى بودى . خيال كرد لرزشش از ترس او از ميدان جنگ است ! گفت : نه ، تو نمىدانى من دچار چه عذاب وجدانى هستم ! خودم را در ميان بهشت و جهنم مخيّر مىبينم .\r\nنمىدانم بهشتِ نسيه را بگيرم يا دنبال همين دنياى نقد بروم كه عاقبتش جهنم است .\r\nمدتى در حال كشمكش و مبارزه با خود بود ولى بالأخره اين مرد شريف و به تعبير امام حسين عليه السلام حرّ و آزاده تصميم خود را گرفت . براى اينكه دشمن مانعش نشود ، آرام آرام خود را كنار كشيد ، بعد يك مرتبه به اسب خود شلّاق زد و به سوى خيام حسينى رفت . ولى براى اينكه خيال نكنند او به قصد حمله آمده است ، علامت امان نشان داد . نوشته‌اند : « قَلَبَ تُرْسَهُ » يعنى سپر خودش را واژگونه كرد به علامت اينكه من به جنگ نيامده‌ام ، امان مىخواهم .\r\nاول كسى كه با او مواجه شد أبا عبد اللَّه عليه السلام بود ، چون حضرت در بيرون خيام حرم ايستاده بود . سلام كرد : « السَّلامُ عَلَيْكَ يا ابا عَبْدِ اللَّهِ » ! عرض كرد : آقا من گنهكارم ، روسياه هستم ، من همان گنهكار و مجرمى هستم ( اول كسى هستم ) كه راه را بر شما گرفتم . به خداى خود عرض مىكند : خدايا از گناه اين گنهكار بگذر ، « اللّهُمَّ انّى ارْعَبْتُ قُلوبَ اوْلِيائِكَ » خدايا ! من دل اولياى تو را به لرزه درآوردم ، آنها را ترساندم .\r\n( اهل بيت حسين بن على عليه السلام وقتى او را در بين راه ديدند ، اول بارى بود كه چشمشان به دشمن افتاد . وقتى هزار نفر مسلّح را ببينند كه جلويشان ايستاده‌اند ، قهراً حالت رعب و ترس پيدا مىكنند . ) آقا ! من تائبم و مىخواهم گناه خود را جبران كنم . لكهء سياهى كه براى خود به وجود آورده‌ام جز با خون با هيچ چيز ديگر پاك نمىشود .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nآمده‌ام كه با اجازهء شما توبه كنم . اولًا بفرماييد توبهء من پذيرفته است يا نه ؟ امام حسين عليه السلام است ، هيچ چيز را براى خود نمىخواهد . با اينكه مىداند حرّ ، چه توبه بكند و چه نكند ، در وضع فعلى او مؤثر نيست ولى او حرّ را براى خود نمىخواهد ، براى خدا مىخواهد . در جواب او فرمود : البته توبهء تو پذيرفته است ، چرا پذيرفته نباشد ؟ مگر باب رحمت الهى به روى يك انسان تائب بسته مىشود ؟ ابداً . حرّ از اينكه توبهء او مورد قبول واقع شده است خوش‌حال شد : الحمد للَّه ، پس توبهء من قبول است ؟ بله . پس اجازه بدهيد من بروم خودم را فداى شما كنم و خونم را در راه شما بريزم . امام فرمود :\r\nاى حرّ ! تو ميهمان ما هستى ، پياده شو ! كمى بنشين تا از تو پذيرايى كنيم . ( من نمىدانم امام با چه مىخواست پذيرايى كند . ) ولى حرّ از امام اجازه خواست كه پايين نيايد .\r\nهرچه آقا اصرار كردند ، پايين نيامد . بعضى از ارباب سيَر رمز مطلب را اين‌طور كشف كرده‌اند كه حرّ مايل بود خدمت امام بنشيند ولى يك نگرانى ، او را ناراحت مىكرد و آن اينكه مىترسيد در مدتى كه خدمت امام نشسته است ، يكى از اطفال أبا عبد اللَّه عليه السلام او را ببيند و بگويد اين همان كسى است كه روز اول راه را بر ما بست ، و او شرمنده شود . براى اينكه شرمنده نشود و هرچه زودتر اين لكهء ننگ را با خون خودش از دامن خود بشويد ، اصرار كرد اجازه دهيد من بروم . امام فرمود : حال كه اصرار دارى مانع نمىشوم ، برو .\r\nاين مرد رشيد در مقابل مردم مىايستد ، با آنها صحبت مىكند . چون خودش كوفى است ، با مردم كوفه موضوع دعوت را مطرح مىكند ، مىگويد : مردم ! اتّفاقاً من خودم جزء كسانى كه نامه نوشته بودند نيستم ولى شما و سران شما كه اينجا هستند ، همه كسانى هستيد كه به اين مرد نامه نوشتيد ، او را به خانهء خود دعوت كرديد ، به او وعدهء يارى داديد . روى چه اصلى ، روى چه قانونى ، روى چه مذهب و دينى اكنون با مهمان خودتان چنين رفتار مىكنيد ؟ ! .\r\nبعد معلوم مىشود كه جريانى اين مرد را خيلى ناراحت كرده بود و آن يك لئامت و پستىاى بود كه اين مردم به خرج دادند ، پستىاى كه با روح انسانيت و اسلام ضديت دارد و تاريخ اسلام نشان مىدهد كه هيچ‌گاه اسلام اجازه نمىداد با هيچ دشمنى چنين رفتار شود ؛ يعنى براى اينكه دشمن را سخت در مضيقه قرار دهند ، آب را به رويش ببندند . به على بن أبي طالب چنين پيشنهادى شد و مىتوانست اين كار را نسبت به معاويه بكند ، نكرد . خود حسين بن على همين حرّ و اصحابش را با اينكه دشمنش\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبودند ، در بين راه سيراب كرد . مسلّماً حرّ يادش بود كه ما آب را به روى كسى بستيم كه آن روزى كه تشنه بوديم بدون اينكه از او بخواهيم ، ما را سيراب كرد . او چقدر شريف و عالى و بزرگ بود و هست ، و ما چقدر پستيم ! گفت : مردم كوفه ! شما خجالت نمىكشيد ؟ ! اين فرات مثل شكم ماهى برق مىزند . آبى را كه بر همهء موجودات جاندار حلال است ؛ انسان ، حيوان اهلى ، وحشى و جنگلى از آن مىآشامد ، شما بر فرزند پيغمبر خود بسته‌ايد ؟ ! .\r\nاين مرد مىجنگد تا شهيد مىشود . أبا عبد اللَّه او را بىپاداش نگذاشت ؛ فوراً خود را به بالين اين مرد بزرگوار رساند ، برايش غزل خواند : « وَ نِعْمَ الْحُرُّ حُرُّ بنى رياحٍ » « 1 » اين حرّ رياحى چه حرّ خوبى است ! مادرش عجب اسم خوبى برايش انتخاب كرده است . روز اول گفت حرّ ، آزادمرد . راستى كه تو آزادمرد بودى ! حسين است ، بزرگوار و شريف است ، تاحدى كه مىتواند اصحاب خود را تفقّد مىكند . اين خودش امر به معروف و نهى از منكر است .\r\nكسانى كه حسين عليه السلام خود را به بالين آنها رساند مختلف بودند ، هركس در يك وضعى قرار داشت . وقتى امام وارد مىشد يكى هنوز زنده بود و با آقا صحبت مىكرد ، ديگرى در حال جان دادن بود . در ميان كسانى كه أبا عبد اللَّه عليه السلام خود را به بالين آنها رسانيد ، هيچ كس وضعى دلخراش‌تر و جانسوزتر از برادرش أبا الفضل العبّاس براى او نداشت ؛ برادرى كه حسين عليه السلام خيلى او را دوست مىدارد و يادگار شجاعت پدرش امير المؤمنين است . در جايى نوشته‌اند أبا عبد اللَّه عليه السلام به او گفت : برادرم « بِنَفْسى انْتَ » عبّاس جانم ! جان من به قربان تو . اين خيلى مهم است . عباس در حدود بيست و سه سال از أبا عبد اللَّه عليه السلام كوچكتر بود ( أبا عبد اللَّه 57 سال داشتند و عبّاس يك مرد جوان 34 ساله بود ) . أبا عبد اللَّه به منزلهء پدر أبا الفضل از نظر سنّى و تربيتى به شمار مىرفت ، آن وقت به او مىگويد : برادر جان ! « بِنَفْسى انْتَ » اى جان من به قربان تو ! .\r\nأبا عبد اللَّه كنار خيمه منتظر ايستاده است . يك وقت فرياد مردانهء أبا الفضل را مىشنود . ( نوشته‌اند أبا الفضل عليه السلام چهره‌اش آن قدر زيبا بود كه « كانَ يُدْعى بِقَمَرِ بَنى هاشِمٍ » در زمان خود معروف به ماه بنى هاشم بود . اندامش به قدرى رسا بود كه بعضى از اهل تاريخ نوشته‌اند : « وَ كانَ يَرْكَبُ الْفَرَسَ الْمُطَهَّمَ وَ رِجْلاهُ يَخُطّانِ فِى الْارْضِ » سوار\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرّم ، ص 303 .\r\n","page_name":" 260 ","page_number":260},
  {"content":"\r\n\r\nاسب تنومندى شد ؛ پايش را كه از ركاب بيرون مىكشيد ، با انگشت پايش مىتوانست زمين را خراش بدهد . حالا گيرم به قول مرحوم آقا شيخ محمّد باقر بيرجندى يك مقدار مبالغه باشد ، ولى نشان مىدهد كه اندام بسيار بلند و رشيدى داشته است ، اندامى كه حسين از نظر كردن به آن لذت مىبرد ) . وقتى كه حسين عليه السلام به بالاى سر او مىآيد ، مىبيند دست در بدن او نيست ، مغز سرش با يك عمود آهنين كوبيده شده و به چشم او تير وارد شده است . بىجهت نيست كه گفته‌اند : « لَمّا قُتِلَ الْعَبّاسُ بانَ الْانْكِسارُ فى وَجْهِ الْحُسَيْنِ » عبّاس كه كشته شد ، ديدند چهرهء حسين شكسته شد . خودش فرمود : « الْانَ انْقَطَعَ ظَهْرى وَ قَلَّتْ حيلَتى » .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و آله الطاهرين .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\n5 . ارزش امر به معروف و نهى از منكر . از نظر علماى اسلام\r\nهمان‌طور كه عامل امر به معروف و نهى از منكر ارزش نهضت حسينى را بالا و بالاتر برد ، متعاكساً نهضت حسينى ارزش امر به معروف و نهى از منكر را بالا برد .\r\nهمان‌طور كه تأثير عامل امر به معروف و نهى از منكر اين نهضت را در عاليترين سطحها قرار داد ، اين نهضت مقدس نيز اين اصل اسلامى را در عاليترين سطحها قرار داد . چطور اين اصل را بالا برد ؟ مگر حسين بن على مىتواند يك اصل اسلامى را پايين يا بالا ببرد ؟ ! نه ، مقصودم اين نيست كه در واقع و نفس الامر يعنى در متن اسلام ، امر به معروف و نهى از منكر ارزشى داشت و حسين بن على آمد و ارزش اين اصل را در متن اسلام عوض كرد . اين ، كار حسين بن على نيست ، كار پيغمبر خدا هم نيست ، كار خداست . خدا كه خود اين اصول را بر بنده‌اش ، براى بندگانش فرستاده است ، براى هر اصلى يك درجه ، يك مرتبه و ارزشى قرار داده است . حتى پيغمبر قادر نيست تصرفى در اين گونه مسائل بكند و در متن واقع اسلامى تأثير بگذارد . مقصودم اين است كه نهضت حسينى اصل امر به معروف و نهى از منكر را از نظر استنباط و اجتهاد علماى اسلامى و به طور كلى مسلمين بالا برد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nمقام ثبوت و مقام اثبات\r\nاصطلاحى طلّاب علوم دينيه دارند ، مىگويند : مقام ثبوت و مقام اثبات . مقام ثبوت يعنى مقام واقع . در مقام واقع و نفس الامر ، هر چيزى در يك حد و درجه‌اى است . به قول فلاسفهء جديد ، شيء فى نفسه و شيء براى ما . مقام ثبوت ، مقام شيء فى نفسه است و مقام اثبات ، مقام شيء براى ماست .\r\nتوضيح مطلب اين است : فرض كنيد يك عده پزشك قلب در يك شهر وجود دارند . در مقام واقع و نفس الامر ممكن است همهء اينها در يك درجه باشند و ممكن است آقاى « الف » درجه‌اش در حد اعلا باشد يعنى بهترين و متخصص ترين و عالمترين طبيب قلب باشد ، آقاى « ب » درجهء دوم ، آقاى « ج » درجهء سوم و آقاى « د » درجهء چهارم باشد . اما مردم چگونه مىشناسند ؟ آنها در نزد مردم چه ارزش و اعتبارى دارند ؟ آيا ارزش و اعتبارى كه اجتماع براى آنها قائل است ، با ارزش و اعتبارى كه در واقع و نفس الامر دارند يكى است ؟ آقاى « الف » كه پزشك درجهء اول قلب است ، جامعه هم او را به عنوان پزشك درجهء اول مىشناسد ؟ آقاى « ب » كه پزشك درجهء دوم اين شهر است ، جامعه هم او را پزشك درجهء دوم مىشناسد ؟ گاهى همين‌طور است . ولى ممكن است عكس مطلب باشد ؛ يعنى اجتماع در اثر عواملى ، تبليغاتى ، اشتباهاتى ، جرياناتى ، در مقام اثبات و در مقام شيء براى ما ، درست بر خلاف واقع قضاوت كند : پزشك درجهء چهارم را اول بداند ، سوم را درجهء دوم و دوم را درجهء سوم بداند و آن را كه در واقع درجهء اول است ، درجهء چهارم به شمار آورد . پس در اينجا مقام اثبات با مقام ثبوت فرق مىكند ، شيء براى ما با شيء فى نفسه فرق مىكند .\r\nپس اينكه مىگويم حسين بن على ارزش امر به معروف و نهى از منكر را بالا برد ، مقصود اين است كه در جهان اسلام بالا برد نه در اسلام . در متن اسلام ، در مقام ثبوت ، در مقام شيء فى نفسه ، در اختيار حسين بن على عليه السلام يا پيغمبر صلى الله عليه و آله يا على بن أبي طالب عليه السلام نيست كه ارزش اصلى را بالا يا پايين ببرند . خداست كه براى هر اصلى از اصول اسلام ارزش معينى قائل شده است . ولى از نظر جامعهء اسلامى ، آيا جامعهء اسلامى ارزشهاى اسلامى را در آن حدى كه وجود دارد و هست ، در آن حدى كه در مقام ثبوت و در مقام شيء فى نفسه هست ، مىشناسد ؟ ممكن است جامعه آن‌طور نشناسد و گاهى درست معكوس بشناسد ؛ يعنى اشيائى كه ارزش درجهء اول را دارند ، در نظر اجتماع اسلامى ارزش درجهء آخر را داشته باشند و آن كه ارزش درجهء آخر را دارد ، ارزش\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدرجهء اول را داشته باشد . على عليه السلام فرمود : من چنين پيش‌بينى مىكنم كه اسلام در ميان مردم به حالت پوستينى درآيد كه آن را وارونه پوشيده‌اند ( وَ لُبِسَ الْاسْلامُ لُبْسَ الْفَرْوِ مَقْلوباً ) « 1 » ، همان‌طور كه پوستينى را وارونه مىپوشند ، مردم اسلام را وارونه تلقى كنند ، رو را به جاى پشت و پشت را به جاى رو بگيرند . در اين صورت نه تنها چنين پوستينى گرمى ندارد ، بلكه چيز مضحك و موحشى هم از آب درمىآيد . اگر ارزشهاى اسلامى معكوس شود ، ارزش درجهء اول درجهء آخر شمرده شود و درجهء آخر درجهء اول « 2 » ، معنايش همان اسلامى است كه وارونه شده ، پوستينى است كه آن را وارونه پوشيده‌اند .\r\nاز نظر مسلمين ، ارزش امر به معروف و نهى از منكر متفاوت است . اين مسأله را از نظر علماى اسلامى توضيح مىدهم . البته علماى اسلامى تحت اين عنوان يعنى « ارزش امر به معروف و نهى از منكر چقدر است » بحث نكرده‌اند ، ولى مسأله‌اى را بحث كرده‌اند كه از آن مىتوان به ارزش امر به معروف و نهى از منكر در نظر علما پى برد . اصلى در اسلام است و حديث نبوى است كه بر طبق آن همهء علماى اسلام نظر مىدهند و آن اينكه پيغمبر اكرم فرمود : « اذَا اجْتَمَعَتْ حُرْمَتانِ تُرِكَتِ الصُّغْرى لِلْكُبْرى » اگر دو ارزش ، دو امر محترم در اسلام با يكديگر اجتماع پيدا كنند يعنى تزاحم پيدا كنند ، بايد كوچكتر را رها كنيد ، بزرگتر را بگيريد .\r\nاين مطلب مثالهاى خيلى واضحى دارد . مثال معروفى كه ذكر مىكنند اين است :\r\nوارد زمين غصبى شدن حرام است . اگر شما ديديد در يك زمين غصبى ، يك انسان و حتى يك حيوان و نفس محترمى در آب افتاده و دارد غرق مىشود ، چه بايد بكنيد ؟ يا بايد پا روى زمين غصبى بگذاريد - كه اين فى حد ذاته حرام است - و برويد او را نجات بدهيد ، يا به خاطر اينكه به زمين غصبى وارد نشويد سر جايتان بايستيد تا آن نفس محترم هلاك شود . اينجا چه بايد كرد ؟ دو حرمت است : يكى حرمت مال كه قوانين مالى بايد محفوظ بماند ، احترام مال مشروع مردم بايد محفوظ بماند ، بدون رضايت صاحبش نبايد به آنجا وارد شد ، و ديگر احترام نفس و جان . احترام مال هرگز\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 107 .\r\n( 2 ) . فرض كنيد ارزش ناخن گرفتن كه در روز جمعه مستحب است آن قدر بالا بيايد كه جاى امر به معروف و نهى از منكر را بگيرد ، يا شانه زدن موى سر يا موى ريش به اندازهء امر به معروف و نهى از منكر و بالاتر از آن ارزش پيدا كند و يا زيارت مستحبى رفتن در حد ارزشهاى درجهء اول شمرده شود .\r\n","page_name":" 264 ","page_number":264},
  {"content":"\r\n\r\nبه پاى احترام جان نمىرسد . شما اگر بناست از اين دو احترام يكى را فداى ديگرى كنيد ، بايد مال را فداى جان كنيد ، و در آن وقت اگر وارد زمين غصبى شويد نه تنها گناهى مرتكب نشده‌ايد بلكه ثوابى مرتكب شده‌ايد ، اطاعتى كرده‌ايد .\r\n\r\nمرز امر به معروف و نهى از منكر\r\nدر باب امر به معروف و نهى از منكر ، اين مسأله مطرح است كه مرز اين كار كجاست ؟ بنده و شما كه بايد امر به معروف و نهى از منكر كنيم ، تا كجا بايد جلو برويم ؟\r\nيك وقت است كه امر به معروف و نهى از منكر مىكنيم و هيچ گونه آسيب و خطرى متوجه ما نيست ، اگر نكنيم فقط تنبلى كرده‌ايم ؛ حقيقت را مىگوييم بدون اينكه اگر بگوييم خطرى متوجه ما شود ، نهى از منكر مىكنيم بدون اينكه خطرى متوجه مال ، آبرو و جان ما شود . تا اينجا را همه قبول مىكنند . اما اگر به اينجا رسيد كه اگر بنا شد من امر به معروف و نهى از منكر بكنم ضررى به مال من مىرسد ، بكنم يا نه ؟ اگر امر به معروف و نهى از منكر كنم ضررى به حيثيت و آبروى من مىرسد ، به من فحش مىدهند ، مرا كتك مىزنند ، آبرويم را مىبرند ، به من تهمتها مىزنند ، بكنم يا نه ؟ اگر امر به معروف و نهى از منكر كنم جانم در خطر قرار مىگيرد ، كشته مىشوم ، بكنم يا نكنم ؟\r\nاگر امر به معروف و نهى از منكر كنم علاوه بر خودم جان عزيزانم در خطر است ، خاندانم هم به اسارت مىرود ، بكنم يا نكنم ؟ .\r\nاينجا ممكن است كسى بگويد بعضى از علماى اسلام گفته‌اند مرز امر به معروف و نهى از منكر آنجاست كه خطرى در كار نباشد ، ضررى در كار نباشد ، به آبرو و به جانت و حتى به مالت صدمه‌اى وارد نيايد ، به بدنت صدمه‌اى وارد نشود . در واقع ارزش امر به معروف و نهى از منكر را پايين آورده‌اند ، گفته‌اند : امر به معروف و نهى از منكر بايد كرد اما نه تا آنجا كه آبروى تو هم در خطر باشد ؛ يعنى اگر پاى آبرو و پاى امر به معروف و نهى از منكر در ميان بود ، امر به معروف و نهى از منكر را رها كن ، به آبرويت بچسب ! .\r\nالبته من قبول دارم كه آبرو در اسلام محترم است . بدون شك آبرو و بدن مؤمن احترام دارد . شما حق نداريد بدون موجب يك زخم كوچك در بدنتان ايجاد كنيد ، حق نداريد بدون موجب بر بدن خودتان ديه‌اى وارد كنيد ، تا چه رسد به اينكه كارى كنيد كه جانتان به خطر بيفتد . در اينكه انسان نبايد بدون جهت جان خود را به خطر\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبيندازد شكى نيست . قرآن مىگويد :  « وَ لا تُلْقُوا بِأَيْدِيكُمْ إِلَى التَّهْلُكَةِ »  « 1 » . اگر بخواهيد از بالاى بام ، خود را پايين بيندازيد و لو تحت فشار قرض قرار گرفته باشيد يا در عشقى شكست خورده باشيد ، و لو در حالى باشيد كه تمام دنيا و ما فيها براى شما ارزش نداشته باشد ، زندگى تاريك باشد ، اين عمل جايز نيست . درست مثل اين است كه انسان ديگرى را كشته باشيد . قرآن كريم صريحاً در باب قتل عمد مىگويد :\r\n « فَجَزاؤُهُ جَهَنَّمُ »  كسى كه نفس محترمى را مىكشد ، اعمّ از اينكه غير خودش يا خودش باشد ، كيفر او جهنم است  « خالِداً فِيها »  « 2 » براى هميشه هم در جهنم بايد باقى بماند . كسانى كه خيال مىكنند اختيار جان خودشان را دارند ، اشتباه مىكنند . مال انسان محترم است . اما چون مالى كه شما داريد تنها مال شما نيست ، در درجهء اول مال اجتماع و در درجهء دوم مال شماست ، حق استفاده از آن را داريد ولى حق تضييع ، اسراف و تبذير آن را نداريد . اسلام چنين حقى براى شما قائل نيست . مالْ محترم ، بدن محترم ، جان محترم ، آبرو محترم . مگر مىتوانيد در اجتماع كارى كنيد كه بىجهت آبرويتان برود ، بىجهت به شما تهمت بزنند ( اتَّقوا مَواضِعَ التُّهَمِ ) . بحث در اين نيست ، بحث در اين است كه امر به معروف و نهى از منكر در برابر اين امور محترم چقدر نيرو دارد ؟ درجهء احترام امر به معروف و نهى از منكر چقدر بالاست كه به مصداق گفتهء پيغمبر اكرم صلى الله عليه و آله « اذَا اجْتَمَعَتْ حُرْمَتانِ تُرِكَتِ الصُّغْرى لِلْكُبْرى » وقتى دو حرمت با يكديگر تزاحم و اجتماع پيدا مىكنند ، لزوماً بايد حرمت كوچكتر را فداى حرمت بزرگتر كنيم .\r\n\r\nنظريهء اول : بىضرر بودن\r\nبعضى از علماى اسلام ، و خيلى متأسفم كه بايد بگويم بعضى از علماى بزرگ شيعه كه از آنها چنين انتظارى نمىرفت ، مىگويند : مرز امر به معروف و نهى از منكر ، بىضررى است نه بىمفسده‌اى ، ضررى به جان يا مال يا آبرويت نرسد ؛ يعنى اگر پاى ضرر به اينها در ميان بود ، امر به معروف و نهى از منكر را رها كن ! آن ، كوچكتر از اين است كه با احترام جان يا آبرو يا بدن برابرى كند ! ارزش امر به معروف و نهى از منكر را پايين مىآورند .\r\n\r\n\r\n\r\n\r\n","description":"","footnote":"\r\n( 1 ) . بقره / 195 .\r\n( 2 ) . نساء / 93 .\r\n","page_name":" 266 ","page_number":266},
  {"content":"\r\n\r\n\r\nنظريهء دوم : بستگى به موضوع آن دارد\r\nاما ديگرى مىگويد : نه ، ارزش امر به معروف و نهى از منكر بالاتر از اينهاست ، البته با توجه به موردش . ببين امر به معروف و نهى از منكر را براى چه مىخواهى بكنى ؟ در چه موضوعى مىخواهى امر به معروف و نهى از منكر كنى ؟ يك وقت موضوع امر به معروف و نهى از منكر موضوع كوچكى است . مثلًا كسى كوچه را كثيف مىكند ، پوست خربزه را مىاندازد در كوچه ، نبايد بيندازد . شما اينجا بايد نهى از منكر كنيد ، بايد او را ارشاد و هدايت كنيد ، بايد به او بگوييد اين كار را نكن ، درست نيست . حالا اگر شما براى نهى از منكر كردن در چنين مسأله‌اى ، به خاطر پوست خربزه در كوچه انداختن ، بدانيد او يك فحش ناموسى به شما مىدهد ، در اين صورت اين كار آن قدر ارزش ندارد كه شما يك فحش ناموسى بشنويد .\r\nيك وقت هم هست كه موضوع امر به معروف و نهى از منكر ، موضوعى است كه اسلام براى آن اهميتى بالاتر از جان و مال و حيثيت انسان قائل است . مىبينيد قرآن به خطر افتاده است ، تمام دسيسه بازىها براى اين است كه با قرآن مبارزه شود ، وضعيت در سرحدّ به خطر افتادن قرآن و اصول قرآنى است ، در سرحدّ به خطر افتادن عدالت است ، كه قرآن صريح مىگويد هدف انبياء برقرارى عدالت در اجتماع بشرى است :\r\n « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ »  « 1 » ( مسألهء ظلم و عدالت ، اصل و محور زندگى بشريت است . پيغمبر اكرم فرمود : « الْمُلْكُ يَبْقى مَعَ الْكُفْرِ وَ لا يَبْقى مَعَ الظُّلْمِ » . هيچ اجتماعى نمىتواند بر شالودهء ظلم و ستم باقى بماند . ) يا آنجا كه مسأله‌اى نظير وحدت اسلامى در خطر است ، كه اسلام در موضوع وحدت چه اندازه عنايت و حساسيت دارد و به وحدت مسلمين اهميت مىدهد ، مىفرمايد :  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  « 2 » . دست دشمن را مىبينى ، دسيسهء دشمن را مىبينى كه دائماً ميان مسلمين تفرقه‌اندازى مىكند ؛ آيا در اينجا مىگويى امر به معروف نكن ، حرف نزن ، نهى از منكر نكن ، كه اگر اين را بگويم جانم در خطر است ، آبرويم در خطر است ، اجتماع نمىپسندد ، از اين مزخرفها ؟ ! .\r\nبنابراين ، امر به معروف و نهى از منكر در مسائل بزرگ مرز نمىشناسد . هيچ\r\n\r\n\r\n\r\n\r\n","description":"","footnote":"\r\n( 1 ) . حديد / 25 .\r\n( 2 ) . آل عمران / 103 .\r\n","page_name":" 267 ","page_number":267},
  {"content":"\r\n\r\nچيزى ، هيچ امر محترمى نمىتواند با امر به معروف و نهى از منكر برابرى كند ، نمىتواند جلويش را بگيرد . اين اصل داير مدار اين است كه موضوع امر به معروف و نهى از منكر چيست . اينجاست كه مىبينيم حسين بن على ، ارزش امر به معروف و نهى از منكر را چقدر بالا برد ! همان‌طور كه اصل امر به معروف و نهى از منكر ارزش نهضت حسينى را - به بيانى كه قبلًا عرض كردم - بالا برد ، نهضت حسينى نيز ارزش امر به معروف و نهى از منكر را بالا برد چون حسين بن على فهماند كه انسان در راه امر به معروف و نهى از منكر به جايى مىرسد كه مال و آبروى خودش را بايد فدا كند ، ملامت مردم را بايد متوجه خودش كند همان‌طور كه حسين كرد .\r\nاحدى نهضت حسينى را تصويب نمىكرد . البته در سطحى كه آنها فكر مىكردند ، درست هم فكر مىكردند ولى در سطحى كه حسين بن على فكر مىكرد ، ماوراى حرف آنها بود . آنها در اين سطح فكر مىكردند كه اگر اين مسافرت براى به دست گرفتن زعامت است عاقبت خوشى ندارد ، و راست هم مىگفتند . خود امام هم در روز عاشورا وقتى كه اوضاع و احوال را به چشم ديد ، فرمود : « للَّهِ دَرُّ ابْنِ عَبّاسٍ يَنْظُرُ مِنْ سَتْرٍ رَقيقٍ » مرحبا به پسر عبّاس كه حوادث را از پشت پردهء نازك مىبيند ؛ تمام اوضاع امروز ، وضع مردم كوفه و وضع اهل بيت مرا در مدينه به من گفت . ابن عبّاس به امام حسين عليه السلام مىگفت : تو اگر به كوفه به روى ، من يقين دارم كه مردم كوفه نقض عهد مىكنند .\r\nبسيارى از افراد ديگر نيز اين سخن را مىگفتند . در جواب بعضى سكوت مىكرد . در جواب يكى از آنها گفت : « لا يَخْفى عَلَىَّ الْامْرُ » مطلبى كه تو مىگويى بر خودم نيز پنهان نيست ، خودم هم مىدانم .\r\nأبا عبد اللَّه عليه السلام در چنين جريانى ثابت كرد كه به خاطر امر به معروف و نهى از منكر ، به خاطر اين اصل اسلامى مىتوان جان داد ، عزيزان داد ، مال و ثروت داد ، ملامت مردم را خريد و كشيد . چه كسى توانسته است در دنيا به اندازهء حسين بن على به اصل امر به معروف و نهى از منكر ارزش بدهد ؟ معنى نهضت حسينى اين است كه امر به معروف و نهى از منكر آن قدر بالاست كه تا اين حد در راه آن مىتوان فداكارى كرد .\r\n\r\nفرق است بين ترتّب مفسده براى اسلام و ضرر شخصى\r\nديگر با نهضت حسينى جايى براى اين سخن باقى نمىماند كه امر به معروف و\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنهى از منكر مرز مىشناسد . خير ، مرز نمىشناسد . بله مفسده مىشناسد ؛ يعنى آنها كه مىگويند امر به معروف و نهى از منكر مشروط به عدم مفسده است ، درست مىگويند . اگر هم ضرر را به معنى مفسده مىگيرند ، درست مىگويند بدين معنى كه ممكن است من گاهى امر به معروف و نهى از منكر كنم ، بخواهم خدمتى به اسلام كنم ، ولى همين امر به معروف و نهى از منكر من مفسدهء ديگرى براى اسلام به وجود آورد نه براى من ، مفسده‌اى براى اسلام به وجود آورد كه آن مفسده از اين خدمتى كه من از اين راه به اسلام مىكنم بيشتر است . بسيارند افرادى كه نهى از منكر مىكنند ولى نه تنها نتيجه‌اى نمىگيرند ، بلكه با نهى از منكرشان آن كسى را كه نهى از منكر مىكنند به كلى از دين برى مىكنند . من مسألهء ترتّب مفسده را مىپذيرم اما مسألهء ضرر را ، آن هم ضرر شخصى كه مرز امر به معروف و نهى از منكر ضرر شخصى است ( دربارهء هر موضوعى مىخواهد باشد ) نمىپذيرم ، به دليل اينكه حسين بن على نپذيرفت و به دلايل ديگر كه فعلًا مجال بحث در آنها نيست .\r\n\r\nتمسّك امام حسين عليه السلام به اين اصل در مواقع مختلف\r\nحسين بن على عليه السلام به اين اصل تمسّك كرد و اثبات نمود كه من به اين دليل قيام كردم يا لااقل يكى از عوامل و عناصرى كه مرا به اين نهضت وادار كرد همين است . او در زمان معاويه علائم و قرائنى نشان مىداد كه معلوم بود خودش را براى قيام آماده مىكند . صحابهء پيغمبر را در منى جمع كرد و براى آنها صحبت نمود . آنها را روشن كرد ، حقايق را به آنها گفت ، مفاسد اوضاع را برايشان نماياند ، فرمود : شما هستيد كه چنين وظيفه‌اى داريد . آن حديث معروف بسيار مفصل و عالى كه در تحف العقول هست ، اين جريان را و اينكه حسين بن على چگونه فكر مىكرده است ، كاملًا نشان مىدهد .\r\nحسين عليه السلام در اواخر عمر معاويه نامه‌اى به او مىنويسد و او را زير رگبار ملامت خود قرار مىدهد و از آن جمله مىگويد : معاوية بن ابى سفيان ! به خدا قسم من از اينكه الآن با تو نبرد نمىكنم ، مىترسم در بارگاه الهى مقصر باشم . مىخواهد بگويد خيال نكن اگر حسين امروز ساكت است ، در صدد قيام نيست ؛ من به دنبال يك فرصت مناسب هستم تا قيام من مؤثر باشد و مرا در راه آن هدفى كه براى رسيدن به آن كوشش مىكنم ، يك قدم جلو ببرد . روز اولى كه از مكه بيرون مىآيد ، در وصيتنامه‌اى كه به محمّد ابن حنفيّه مىنويسد ، صريحاً مطلب را ذكر مىكند : « انّى ما خَرَجْتُ اشِراً وَ لا بَطِراً وَ\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nلا مُفْسِداً وَ لا ظالِماً ، وَ انَّما خَرَجْتُ لِطَلَبِ الْاصْلاحِ فى امَّةِ جَدّى ، اريدُ أَنْ آمُرَ بِالْمَعْروفِ وَ انْهى عَنِ الْمُنْكَرِ » « 1 » .\r\nأبا عبد اللَّه در بين راه ، در مواقع متعدد به اين اصل تمسّك مىكند ، و مخصوصاً در اين مواقع اسمى از اصل دعوت و اصل بيعت نمىبرد . عجيب اين است كه در بين راه هرچه قضاياى وحشتناك‌تر و خبرهاى مأيوس‌كننده‌تر از كوفه مىرسيد ، خطبه‌اى كه حسين مىخوانْد از خطبهء قبلى داغتر بود . گويا بعد از رسيدن خبر شهادت مسلم ، اين خطبهء معروف را مىخواند : « ايُّهَا النّاسُ ! انَّ الدُّنْيا قَدْ ادْبَرَتْ و اذَنَتْ بِوَداعٍ ، وَ انَّ الْآخِرَةَ قَدْ اقْبَلَتْ وَ اشْرَفَتْ بِصَلاحٍ » . اقتباس از كلمات پدر بزرگوارش است . سپس مىفرمايد : « أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ ؟ لِيَرْغَبِ الْمُؤمِنُ فى لِقاءِ اللَّهِ مُحِقّاً » « 2 » آيا نمىبينيد به حق عمل نمىشود ؟ آيا نمىبينيد قوانين الهى پايمال مىشود ؟ آيا نمىبينيد اين همه مفاسد پيدا شده و احدى نهى نمىكند و احدى هم بازنمىگردد ؟ در چنين شرايطى ، يك نفر مؤمن ( نفرمود من كه حسين بن على هستم دستور خصوصى دارم ، من چون امام هستم وظيفه‌ام اين است ) بايد از جان خود بگذرد و لقاء پروردگار را در نظر بگيرد . در چنين شرايطى از جان بايد گذشت . يعنى امر به معروف و نهى از منكر اين قدر ارزش دارد .\r\nدر يكى از خطابه‌هاى بين راه ، بعد از اينكه اوضاع را تشريح مىكند مىفرمايد :\r\n« انّى لَا ارَى الْمَوْتَ الّا سَعادَةً وَ الْحَياةَ مَعَ الظّالِمينَ الّا بَرَماً » « 3 » ايّها النّاس ! در چنين شرايطى ، در چنين اوضاع و احوالى ، من مردن را جز سعادت نمىبينم ( بعضى نسخه‌ها « شهادَةً » نوشته‌اند و بعضى « سَعادَةً » ) ، من مردن را شهادت در راه حق مىبينم ؛ يعنى اگر كسى در راه امر به معروف و نهى از منكر كشته شود ، شهيد شده است ( معناى « من مردن را سعادت مىبينم » نيز همين است ) . من زندگى كردن با ستمگران را مايهء ملامت مىبينم ، روح من روحى نيست كه با ستمگر سازش كند .\r\nاز همه بالاتر و صريحتر آن وقتى است كه ديگر اوضاع صددرصد مأيوس‌كننده است ، آن وقتى است كه به مرز عراق وارد شده و با لشكر حرّ بن يزيد رياحى مواجه گرديده است . هزار نفر مأمورند كه او را تحت الحفظ به كوفه ببرند . در اينجا حسين بن\r\n\r\n\r\n\r\n\r\n","description":"","footnote":"\r\n( 1 ) . مقتل خوارزمى ، ج 1 / ص 188 .\r\n( 2 ) . تحف العقول ، ص 245 ، با اندكى اختلاف .\r\n( 3 ) . همان .\r\n","page_name":" 270 ","page_number":270},
  {"content":"\r\n\r\nعلى عليه السلام خطابهء معروفى را كه مورخين معتبرى امثال طبرى نقل كرده‌اند ، ايراد و در آن به سخن پيغمبر تمسّك مىكند ، به اصل امر به معروف و نهى از منكر تمسّك مىكند :\r\nايُّهَا النّاسُ ! مَنْ رَأى سُلْطاناً جائِراً مُسْتَحِلًّا لِحَرامِ اللَّهِ ، ناكِثاً لِعَهْدِ اللَّه ، مُسْتَأْثِراً لِفَىْءِ ءِ اللَّهِ ، مُعْتَدِياً لِحُدودِ اللَّهِ ، فَلَمْ يُغَيِّرْ عَلَيْهِ بِقَوْلٍ وَ لا فِعْلٍ كانَ حَقّاً عَلَى اللَّهِ انْ يُدْخِلَهُ مُدْخَلَهُ . أَلا وَ انَّ هؤُلاءِ الْقَوْمَ قَدْ احَلّوا حَرامَ اللَّهِ وَ حَرَّموا حَلالَهُ وَ اسْتَأْثَروا فَيْءَ اللَّهِ « 1 » .\r\nيك صغرا و كبراى بسيار كامل مىچيند . طبق قانون معروف ، اول يك كبراى كلى را ذكر مىكند : أيّها النّاس ! پيغمبر فرمود : هرگاه كسى حكومت ظالم و جائرى را ببيند كه قانون خدا را عوض مىكند ، حلال را حرام و حرام را حلال مىكند ، بيت المال مسلمين را به ميل شخصى مصرف مىكند ، حدود الهى را بر هم مىزند ، خون مردم مسلمان را محترم نمىشمارد ، و در چنين شرايطى ساكت بنشيند ، سزاوار است خدا ( حقّاً خدا چنين مىكند ، يعنى در علوم الهى ثابت است ) چنين ساكتى را به جاى چنان جائر و جابرى ببرد . بعد صغراى مطلب را ذكر مىكند : « انَّ هؤُلاءِ الْقَوْمَ . . . » اينها كه امروز حكومت مىكنند ( آل اميّه ) همين‌طور هستند . آيا نمىبينيد حرامها را حلال كردند و حلالها را حرام ؟ آيا حدود الهى را بهم نزدند ، قانون الهى را عوض نكردند ؟ آيا بيت المال مسلمين را در اختيار شخصى خودشان قرار ندادند و مانند مال شخصى و براى شخص خودشان مصرف نمىكنند ؟ بنابراين هركس كه در اين شرايط ساكت بماند ، مانند آنهاست . بعد تطبيق به شخص خود كرد : « وَ انَا احَقُّ مِنْ غَيْرٍ » من از تمام افراد ديگر براى اينكه دستور جدّم را عملى كنم ، شايسته ترم .\r\nوقتى انسان حسين را با اين صفات و خصايل مىشناسد ، مىبيند حق است و سزاوار است كه نام او تا ابد زنده بماند ، چون حسين مال خود نبود ، خودش را فداى انسان كرد ، فداى اجتماع انسانى كرد ، فداى مقدسات بشر كرد ، فداى توحيد كرد ، فداى عدالت كرد ، فداى انسانيت كرد . از اين جهت ، افراد بشر همه او را دوست مىدارند . وقتى انسان ، ديگرى را مىبيند كه در او هيچ چيزى از خودِ فردى وجود\r\n\r\n\r\n\r\n\r\n","description":"","footnote":"\r\n( 1 ) . تاريخ طبرى ، ج 4 / ص 304 .\r\n","page_name":" 271 ","page_number":271},
  {"content":"\r\n\r\nندارد و هرچه هست شرافت و انسانيت است ، او را با خودش متحد و يكى مىبيند .\r\n\r\nرسيدن امام حسين به سرزمين كربلا\r\nحرّ بعد از برخورد با أبا عبد اللَّه مىخواست ايشان را به طرف كوفه ببرد و امام امتناع كرد . حسين حاضر نبود تن به ذلت بدهد ، چون او مىخواست آقا را تحت الحفظ ببرد .\r\nفرمود : ابداً من نمىآيم . بالاخره پس از مذاكراتى قرار شد راهى را در پيش بگيرند كه نه منتهى به كوفه بشود و نه منتهى به مدينه ، يعنى به اصطلاح جهت غرب را در پيش بگيرند ، كه آمدند تا منتهى شد به سرزمين كربلا . روز دوم محرم ، أبا عبد اللَّه عليه السلام وارد كربلا شد . خيمه و خرگاه خود را با جمعيتى در حدود هفتاد و دو نفر بپاكرد . از آن طرف ، لشكر دشمن با هزار نفر در نقطهء مقابل چادر زد . پيكهاى دشمن دائماً در رفت و آمد بودند . روزهاى بعد براى دشمن مدد آمد . مددها هزار نفر ، سه هزار نفر و پنج هزار نفر بود تا روز ششم كه نوشته‌اند « حَتّى كَمُلَتْ ثَلاثينَ » تا اينكه سى هزار نفر كامل شدند .\r\nپسر زياد تصميم گرفت آن كسى كه به او حكومت و امارت مىدهد ، فرماندهى اين لشكر را مىدهد ، پسر سعد باشد . در اين جهت به اصطلاح يك ملاحظهء روانى كرد ، چون او پسر سعد وقّاص بود و سعد وقّاص گذشته از نقطهء ضعفى كه از نظر تشيع دارد به خاطر اينكه در دورهء خلافت امير المؤمنين عزلت اختيار كرد ، نه اين طرف آمد و نه آن طرف ، در دوران غزوات اسلامى و در دورهء پيغمبر اكرم افتخارات زيادى براى خود كسب كرده و قهراً در ميان مردم شهرت و معروفيت و محبوبيتى داشت . او در نظر مردم ، آن سردار قهرمانى بود كه در غزوات اسلام فتوحات زيادى كرده است . پسر زياد ، پسر او را انتخاب كرد تا از نظر روانى استفاده كند يعنى اين‌طور به مردم بفهماند كه اين هم جنگى است در رديف آن جنگها ؛ همان‌طور كه سعد وقّاص با كفار مىجنگيد ، پسر سعد هم - العياذ باللَّه - با فرقه‌اى كه از اسلام خارجند مىجنگد . اين مرد طمّاع كه خودش طمع خودش را بروز داد ، مردى كه فهميده بود و به هيچ وجه نمىخواست زير اين بار برود ، شروع كرد به التماس كردن از ابن زياد كه مرا معاف كن . او هم نقطهء ضعف اين را مىدانست . قبلًا فرمانى براى او صادر كرده بود براى حكومت رى و گرگان .\r\nگفت : فرمان مرا پس بده ، مىخواهى نروى نرو . او هم كه اسير اين حكومت بود و آرزوى چنين مُلكى را داشت ، گفت : اجازه بده من بروم تأمّل كنم . با هركس از كسان\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nخود كه مشورت كرد ملامتش كرد ، گفت مبادا چنين كارى بكنى . ولى در آخر ، طمع غالب شد و اين مرد قبولى خودش را اعلام كرد .\r\nدر كربلا كوشش مىكرد خدا و خرما را با همديگر جمع كند ، كوشش مىكرد بلكه بتواند به شكلى به اصطلاح صلح برقرار كند ، يعنى خودش را از كشتن حسين بن على معاف كند ، لااقل خودش را نجات بدهد ، بعد هرچه شد شد . دو سه جلسه با أبا عبد اللَّه مذاكره كرد . به قول طبرى چون در اين مذاكرات فقط اين دو نفر شركت كرده‌اند ، از متن مذاكرات اطلاع درستى در دست نيست ؛ فقط آن مقدارى در دست است كه بعدها خود عمر سعد نقل كرده است يا ما از زبان ائمّهء اطهار اطلاعاتى در اين زمينه داريم ، و الّا اطلاع ديگرى در دست نيست . خيلى كوشش مىكرد كارى بكند - و حتى نوشته‌اند گاهى هم دروغهايى جعل مىكرد - كه غائله بخوابد . آخرين نامه‌اش كه براى عبيد الله زياد آمد ، عده‌اى دور و بر مجلس نشسته بودند . عبيد الله اندكى به فكر فرو رفت ، گفت :\r\nشايد بشود اين قضيه را با مسالمت حل كرد . ولى آن بادنجان دور قاب‌چين‌ها ، كاسه‌هاى داغتر از آش كه هميشه هستند ، مانع شدند . يكى از آنها شمر بن ذى الجوشن بود . از جا بلند شد و گفت : امير ! بسيار دارى اشتباه مىكنى . امروز حسين در چنگال تو گرفتار است ، اگر از اين غائله نجات پيدا كند [ ديگر بر او دست نخواهى يافت . 
  ] مگر نمىدانى شيعيان پدرش در اين كشور اسلامى كم نيستند ، زيادند ، منحصر به مردم كوفه نيستند . از كجا كه شيعيان ، از اطراف و اكناف جمع نشوند ؟ و اگر جمع شدند ، تو از عهدهء حسين برنمىآيى . نوشته‌اند مثل آدمى كه خواب باشد ، يك‌دفعه بيدار شد ، گفت : راست گفتى . بعد اين شعر را خواند :\r\n الْانَ قَدْ عَلَقَتْ مَخالِبُنا بِهِ * يَرْجُوا النَّجاةَ وَ لاتَ حينَ مَناصٍ « 1 » \r\nو متقابلًا بر عمر سعد خشم گرفت . گفت : چه نزديك بود كه او ما را اغفال كند . فوراً نامه‌اى به عمر سعد نوشت كه ما تو را نفرستاده بوديم به روى آنجا نصايح پدرانه براى ما بنويسى . تو مأمورى ، سربازى ، بايد انضباط داشته باشى ، هرچه من به تو فرمان مىدهم ، بايد بىچون و چرا اجرا كنى . اگر نمىخواهى برو كنار ، ما كس ديگرى را مأمور اين كار خواهيم كرد . نامه را به شمر بن ذى الجوشن داد و گفت : اين را به دستش بده . ضمناً نامهء فرمان محرمانه‌اى نوشت و به دست شمر داد و گفت : اگر عمر سعد از\r\n\r\n\r\n\r\n\r\n","description":"","footnote":"\r\n( 1 ) . [ الآن چنگال ما به او گرفته و او راه نجات مىجويد ولى زمان رهايى گذشته است . 
  ]\r\n","page_name":" 273 ","page_number":273},
  {"content":"\r\n\r\nجنگيدن با حسين امتناع كرد ، به موجب اين فرمان و ابلاغ گردنش را مىزنى ، سرش را براى من مىفرستى و امارت لشكر با خودت باشد .\r\nنوشته‌اند عصر تاسوعا بود كه اين نامه به وسيله شمر بن ذى الجوشن به كربلا رسيد .\r\nروز تاسوعا براى اهل بيت پيغمبر روز خيلى غمناكى بوده است . امام صادق فرمود :\r\n« انَّ تاسوعا يَوْمٌ حوصِرَ فيهِ الْحُسَيْنُ » « 1 » ( تاسوعا روزى است كه در آن ، حسين در محاصرهء سختى قرار گرفت ) . روزى است كه براى لشكريان عمر سعد كمكهاى فراوان رسيد ، ولى براى اهل بيت پيغمبر كمكى نرسيد . عصر روز تاسوعاست كه اين لعين ازل و ابد به كربلا مىرسد . ابتدا آن نامهء علنى را به عمر سعد مىدهد ، منتظر ، و آرزو مىكند كه او بگويد خير ، من با حسين نمىجنگم ، تا به موجب آن فرمان ، گردن عمر سعد را بزند و خودش فرمانده لشكر بشود . ولى بر خلاف انتظار او ، عمر سعد نگاهى به او كرد و گفت : حدس من اين است كه نامهء من در پسر زياد مؤثر مىافتاد و تو حضور داشتى و مانع شدى . گفت : حالا هرچه هست ، نتيجه را بگو ! مىجنگى يا كنار مىروى ؟ گفت :\r\nنه ، به خدا قسم مىجنگم آنچنان كه سرها و دستها به آسمان پرتاب بشود . گفت : تكليف من چيست ؟ عمر سعد مىدانست كه اين هم نزد عبيد الله زياد مقامى دارد ( هم سنخ‌اند ؛ هرچه كه شقىتر و قسىّالقلب‌تر بودند مقرّبتر بودند . ) گفت : تو هم فرمانده پياده باش . .\r\nفرمان ، خيلى شديد بود ، اين بود كه به مجرّد رسيدن نامهء من ، بر حسين سخت بگير ! حسين بايد يكى از اين دو امر را بپذيرد : يا تسليم بلاشرط و يا جنگيدن و كشته شدن ، سوم ندارد .\r\nنوشته‌اند نزديك غروب تاسوعاست ، حسين بن على در بيرون يكى از خيمه‌ها نشسته است درحالىكه زانوها را بلند كرده و دستها را روى زانو گذاشته است و سر را روى دستها ، و خوابش برده است . در همين حال عمر سعد تا اين فرمان را خواند و تصميم گرفت ، فرياد كشيد : « يا خَيْلَ اللَّهِ ! ارْكَبى وَ بِالْجَنَّةِ ابْشِرى » ( مغالطه و حقّه بازى و رياكارى را ببينيد ! ) لشكر خدا سوار شويد ! من شما را به بهشت بشارت مىدهم .\r\nنوشته‌اند اين سى هزار لشكر در حالى كه دورتادور خيمه‌هاى حسين را گرفته بودند ، مثل دريايى كه به خروش آيد به خروش و جنبش آمد ، طوفان كرد . يك مرتبه صداى فرياد اسبها ، انسانها و بهم خوردن اسلحه‌ها در صحرا پيچيد .\r\n\r\n\r\n\r\n\r\n","description":"","footnote":"\r\n( 1 ) . نفس المهموم ، ص 225 ، به نقل از كافى ، ج 4 / ص 147 .\r\n","page_name":" 274 ","page_number":274},
  {"content":"\r\n\r\nزينب ( سلام اللَّه عليها ) در داخل يكى از خيمه‌هاست ، ظاهراً دارد زين العابدين را پرستارى مىكند . صدا را از بيرون شنيد . فوراً بيرون آمد ، ديد لشكر دشمن است كه دارد حلقهء محاصره را تنگتر مىكند . آمد دست زد به شانهء أبا عبد اللَّه : برادر ! بلند شو ، نمىبينى ؟ نمىشنوى ؟ ببين چه خبر است ! حسين سر را بلند مىكند و بدون اينكه توجهى به اين لشكر كند ، مىگويد : من الآن در عالم رؤيا جدّم را ديدم ، به من بشارت و نويد داد ، گفت : حسينم تو عن قريب به من ملحق مىشوى . خدا مىداند در اين حال در دل زينب ( سلام اللَّه عليها ) چه گذشت ! .\r\nشب عاشوراست . شبى است كه ما اگر درست به احوال شهيدان كربلا دقت كنيم ، از طرفى وقتى آن حماسه را مىبينيم روحمان به هيجان مىآيد ، قلبمان تكان مىخورد ، و از طرف ديگر متأثر مىشويم . دلايلى در كار است بر اينكه به اندازه‌اى كه در شب عاشورا بر زينب ( سلام اللَّه عليها ) سخت گذشت ، بر هيچ كس سخت نگذشت ، و باز به اندازه‌اى كه در اين شب به ايشان سخت گذشت ، در هيچ موقع ديگرى سخت نگذشت چون در روز عاشورا مثل اينكه وضع روحى زينب خيلى قوى بود و با جريانهايى ، قويتر و نيرومندتر شد .\r\n\r\nشب عاشورا\r\nدو حادثه در اين شب پيش آمده كه زينب را خيلى منقلب كرده است ؛ يكى در عصر تاسوعاست و ديگر در شب عاشورا . در اين شب أبا عبد اللَّه برنامهء خيلى مفصلى دارد .\r\nيكى از برنامه‌ها اين است كه به كمك اصحابش اسلحه را براى فردا آماده مىكنند .\r\nمردى است به نام جَوْن ( يا هون ) ، آزادشدهء ابو ذر غفارى است . متخصص در كار اسلحه‌سازى بود . خيمه‌اى به سلاحها اختصاص داشت و اين مرد در آن خيمه مشغول آماده كردن سلاحها بود . أبا عبد اللَّه آمده بود از او سركشى كند . اتفاقاً اين خيمه مجاور است با خيمهء زين العابدين كه بيمار بودند و زينب ( سلام اللَّه عليها ) از او پرستارى مىكرد . اين دو خيمه نزديك يكديگر است و أبا عبد اللَّه دستور داده بود چادرها را در آن شب نزديك به همديگر برپا كنند به طورى كه طنابها داخل يكديگر بود ، به دليلى كه بعد عرض مىكنم . راوى اين حديث ، زين العابدين است . مىگويد : عمّه‌ام زينب مشغول پرستارى بود . پدرم آمده بود در چادر اسلحه و نگاه مىكرد ببيند اين مرد اسلحه ساز چه مىكند . من يك وقت ديدم پدرم دارد با خودش شعرى را\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nزمزمه مىكند ، دو سه بار هم تكرار كرد :\r\n يا دَهْرُ افٍّ لَكَ مِنْ خَليلٍ * كَمْ لَكَ بِالْاشْراقِ وَ الْاصيلِ \r\n وَ صاحِبٍ وَ طالِبٍ قَتيلٍ * وَ الدَّهْرُ لا يَقْنَعُ بِالْبَديلِ \r\nوَ انَّمَا الْامْرُ الَى الْجَليلِ « 1 » .\r\nاى روزگار ، تو چقدر پستى ! چگونه دوستان را از انسان مىگيرى ! بله ، روزگار چنين است ولى امر به دست روزگار نيست ، امر به دست خداست . ما راضى به رضاى الهى هستيم ، ما آنچه را مىخواهيم كه خدا براى ما بخواهد . زين العابدين مىگويد : من مىشنوم ، عمّه‌ام زينب هم مىشنود . سكوت معنىدار و مرموزى ميان من و عمّه‌ام برقرار شده است . دل مرا عقده گرفته است ، به خاطر عمّه‌ام زينب نمىگريم . عمّه‌ام زينب دلش پر از عقده است ، به خاطر اينكه من بيمارم نمىگريد . هر دو در مقابل اين هجوم گريه مقاومت مىكنيم . ولى آخر زينب يك مرتبه بغضش تركيد ( زن است ، رقيق القلب است ) ، شروع كرد بلند بلند گريستن ، فرياد كردن ، ناله كردن كه اى كاش چنين روزى را نمىديدم ، اى كاش جهان ويران مىشد و زينب چنين ساعتى را نمىديد . با اين حال ، خودش را رساند خدمت أبا عبد اللَّه عليه السلام . أبا عبد اللَّه آمد نزد زينب ، سر او را به دامن گرفت ، او را نصيحت و موعظه كرد : « يا اخَيَّهْ ! لا يَذْهَبَنَّ بِحِلْمِكِ الشَّيْطانُ » خواهر جان ! مراقب باش شيطان تو را بىصبر نكند ، حلم را از تو نربايد . اينها چيست كه مىگويى ؟ ! اى كاش روزگار خراب بشود يعنى چه ؟ ! چرا روزگار خراب بشود ؟ ! مردن حق است ، شهادت حق است ، شهادت افتخار ماست . جدّم پيغمبر از من بهتر بود .\r\nپدرم على ، مادرم زهرا ، برادرم حسن ، همهء اينها از من بهتر بودند . همهء اينها رفتند ، من هم مىروم . تو بايد مواظب باشى بعد از من سرپرستى اين قافله را بكنى ، سرپرستى اطفال مرا بكنى . زينب در حالى كه مىگريست ، با صداى نازكى گفت : برادر جان ! همهء اينها درست ، ولى هر كدام از آنها كه رفتند ، من چند نفر و حد اقل يك نفر را داشتم كه دلم به او خوش بود . آخرين كسى كه از ما رفت برادر ما حسن بود . دل من تنها به تو خوش بود . برادر ! اگر تو از دست زينب به روى ، دل زينب در اين دنيا به چه كسى خوش باشد ؟ .\r\nدر عصر تاسوعا بعد كه أبا عبد اللَّه آن جمله ( جريان خواب ) را به زينب فرمود ،\r\n\r\n\r\n\r\n\r\n","description":"","footnote":"\r\n( 1 ) . اللّهوف ، ص 33 .\r\n","page_name":" 276 ","page_number":276},
  {"content":"\r\n\r\nفوراً برادر رشيدش أبو الفضل را صدا كرد : برادر جان ! فوراً با چند نفر برو در مقابل اينها بگو خبر تازه چيست ؟ اگر هم مىخواهند با ما بجنگند ، وقت غروب كه طبق قانون جنگى وقت جنگ نيست ( معمولًا اهل حرب ، صبح تا غروب مىجنگند ، شب كه مىشود به خرگاهها و مراكز خودشان مىروند ) ، حتماً خبر تازه‌اى است . أبو الفضل با چند نفر از كبار اصحاب ( زُهَيْر بن الْقَيْن ، حبيب بن مُظَهَّر ) مىرود و در مقابلشان مىايستد و مىگويد : من از طرف برادرم پيام آورده‌ام كه از شما بپرسم مگر خبر تازه‌اى است ؟ عمر سعد مىگويد : بله ، خبر تازه است ؛ امر امير عبيد الله زياد است كه برادر تو فوراً يا بايد تسليم بلاشرط بشود و يا با او بجنگيم . فرمود : من از طرف خودم نمىتوانم چيزى بگويم ؛ مىروم خدمت برادرم ، از او جواب مىگيرم . وقتى كه آمد خدمت أبا عبد اللَّه ، أبا عبد اللَّه فرمود : ما كه اهل تسليم نيستيم ، مىجنگيم ، تا آخرين قطرهء خون خودم مىجنگم . فقط به آنها يك جمله بگو ؛ يك خواهش ، يك تمنّا ، يك تقاضا از آنها بكن و آن اين است كه قضيه را به فردا موكول كنند . بعد براى اينكه توهّمى پيش نيايد كه حسين يك شب را غنيمت مىداند كه زنده بماند ، و براى اينكه بفهماند كه زندگى برايش غنيمت ندارد ، چند ساعت بودن ارزش ندارد بلكه او چيز ديگرى مىخواهد ، فرمود : خدا خودش مىداند كه من اين مهلت را به اين جهت مىخواهم كه دلم مىخواهد امشب را به عنوان شب آخر عمر خودم با خداى خودم راز و نياز كنم ، مناجات و عبادت كنم ، قرآن بخوانم .\r\nأبو الفضل ( سلام اللَّه عليه ) رفت . آنها نمىخواستند بپذيرند ولى بعد در ميان خودشان اختلاف افتاد . يكى از آنها گفت : شما خيلى مردم بىحيايى هستيد چون ما با كفار كه مىجنگيديم ، اگر چنين مهلتى مىخواستند به آنها مىداديم . چطور ما خاندان پيغمبر خودمان را چنين مهلتى ندهيم ؟ ! عمر سعد مجبور شد فرمان ابن زياد را زير پا بگذارد تا ميان لشكر خودش اختلاف نيفتد . گفتند : بسيار خوب ، صبح . آن شب را أبا عبد اللَّه با وضع فوق العاده‌اى ، با وضع روشنى ، با وضع پر از هيجانى ، با وضع پر از نورانيتى بسر برد . راست گفته‌اند آنان كه آن شب را شب معراج حسين خوانده‌اند . در آن شب است كه آن خطابهء غرّا را براى اصحاب و اهل بيتش مىخواند . در آن شب است كه همهء آنها را مرخص مىكند : اصحاب من ! اهل بيت من ! من اصحابى از اصحاب خودم بهتر و اهل بيتى از اهل بيت خودم بهتر سراغ ندارم . از همهء شما تشكر مىكنم و ممنونم . ولى بدانيد اينها فقط مرا مىخواهند ، جز من با كسى كارى ندارند . بيعتى اگر با\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمن كرديد ، برداشتم . همه آزاديد . هركس مىخواهد برود ، برود . به اصحابش گفت :\r\nهر كدام از شما مىتوانيد دست يكى از اهل بيت مرا بگيريد و با خودتان ببريد . ولى اصحاب حسين غربال شده بودند . نوشته‌اند همه يك صدا گفتند : اين چه سخنى است كه شما به ما مىگوييد ؟ ! ما برويم و شما را تنها بگذاريم ؟ ! ما يك جان بيشتر نداريم كه فدا كنيم ؛ اى كاش خدا هزار جان پىدرپى به ما مىداد ، كشته مىشديم و دوباره زنده مىشديم ، هزار جان در راه تو فدا مىكرديم ، يك جان كه قابل نيست ، « جان ناقابل من قابل قربان تو نيست » .\r\nنوشته‌اند : « بَدَأَهُمْ بِذلِكَ اخوهُ أَبُو الْفَضْلِ الْعَبّاسُ » اول كسى كه اين سخن را به زبان آورد ، برادر رشيدش أبو الفضل العبّاس بود . ( امشب ما ذكر خيرى و توسّلى پيدا مىكنيم به يتيم امام حسن ، قاسم كه در شب عاشورا جريانى دارد . ) بعد از آنكه همه وفادارىشان را اعلام كردند ، أبا عبد اللَّه سخن خودش را عوض كرد ، پردهء ديگرى از حقايق را به آنها نشان داد ، فرمود : پس حالا من حقيقت را به شما بگويم : بدانيد فردا تمام ما شهيد خواهيم شد ، يك نفر از ما كه در اينجا هستيم زنده نخواهد ماند . همه گفتند : خدا را شكر مىكنيم كه چنين شهادتى و چنين موهبتى را نصيب ما كرد . ( يكى از دوستان تذكر بسيار خوبى داد . دو نفر از بزرگان ما ، از پيشوايان ما ، حضرت آيت اللَّه العظمى آقاى حكيم دامت بركاته و آيت اللَّه علامهء مجاهد صاحب الغدير ، علامه امينى ، اين هر دو بزرگوار مىدانيم بيمارند ، در بيمارستانهاى خارج هستند و وظيفهء ماست كه براى همهء مؤمنين و مؤمنات دعا كنيم ، بالخصوص براى رهبران و پيشوايان خودمان :\r\nخدايا ! به حق حسين بن على و به حق روح و دل پاك قاسم بن الحسن ، اينها كه گفتيم و آنها كه در دل ماست ، شفاى عاجل عنايت بفرما ! ) اين طفل سيزده‌ساله در كنار مجلس نشسته است . وقتى كه أبا عبد اللَّه اين مژده را مىدهد كه فردا همه شهيد مىشوند ، او با خود فكر مىكند كه شايد مقصود ، مردان بزرگ باشد و ما بچه‌ها مشمول نباشيم . يك بچهء سيزده‌ساله حق دارد چنين فكر كند . نگران است ، مضطرب است . يك مرتبه سر را جلو آورد و عرض كرد : « يا عَمّا ! وَ انَا فيمَنْ يُقْتَلُ ؟ » آيا من هم فردا كشته خواهم شد يا كشته نمىشوم ؟ حسين بن على نگاه رقّت‌آلودى كرد . فرمود : پسر برادر ! من اول از تو سؤالى مىكنم . سؤال مرا جواب بده ، بعد به سؤال تو پاسخ مىدهم . عرض كرد : عمو جان بفرماييد ! فرمود : مرگ در ذائقهء تو چه طعمى دارد ؟ فوراً گفت : عمو جان ! « احْلى مِنَ الْعَسَلِ » چنين مرگى در كام من از عسل شيرين‌تر است ( يعنى من كه مىپرسم ، براى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاين است كه مىترسم فردا اين موهبت شامل حال من نشود ) . فرمود : بله فرزند برادر ! تو هم فردا شهيد خواهى شد اما بعد از آنكه مبتلا به يك بلاى بسيار سخت و يك درد بسيار شديد مىشوى . ولى أبا عبد اللَّه توضيح نداد كه اين بلا چيست . اما روز عاشورا روشن كرد كه مقصود أبا عبد اللَّه چيست .\r\n\r\nبه ميدان رفتن قاسم بن الحسن\r\nقاسم به ميدان مىرود . چون كوچك است ، اسلحه‌اى كه با تن او مناسب باشد ، نيست . ولى در عين حال شيربچه است ، شجاعت به خرج مىدهد ، تا اينكه با يك ضربت كه به فرقش وارد مىآيد از روى اسب به روى زمين مىافتد . حسين با نگرانى بر در خيمه ايستاده ، اسبش آماده است ، لجام اسب را در دست دارد ، مثل اينكه انتظار مىكشد . ناگهان فرياد « يا عَمّاهْ » در فضا پيچيد ، عمو جان من هم رفتم ، مرا درياب ! مورخين نوشته‌اند حسين مثل باز شكارى به سوى قاسم حركت كرد . كسى نفهميد با چه سرعتى بر روى اسب پريد و با چه سرعتى به سوى قاسم حركت كرد . عدهء زيادى از لشكريان دشمن ( حدود دويست نفر ) بعد از اينكه جناب قاسم روى زمين افتاد ، دور بدن اين طفل را گرفتند براى اينكه يكى از آنها سرش را از بدن جدا كند . يك مرتبه متوجه شدند كه حسين به سرعت مىآيد . مثل گلهء روباهى كه شير را مىبيند فرار كردند و همان فردى كه براى بريدن سر قاسم پايين آمده بود ، در زير دست و پاى اسبهاى خودشان لگدمال و به درك و اصل شد . آن قدر گرد و غبار بلند شده بود كه كسى نفهميد قضيه از چه قرار شد . دوست و دشمن از اطراف نگران هستند . « فَاذَنْ جَلَسَ الْغُبْرَةُ » تا غبارها نشست ، ديدند حسين بر بالين قاسم نشسته و سر او را به دامن گرفته است . فرياد مردانهء حسين را شنيدند كه گفت : « عَزيزٌ عَلى عَمِّكَ انْ تَدْعُوَهُ فَلا يُجيبُكَ اوْ يُجيبُكَ فَلا يَنْفَعُكَ » فرزند برادر ! چقدر بر عموى تو ناگوار است كه فرياد كنى و عمو جان بگويى و نتوانم به حال تو فايده‌اى برسانم ، نتوانم به بالين تو بيايم و يا وقتى كه به بالين تو مىآيم كارى از دستم برنيايد . چقدر بر عموى تو اين حال ناگوار است « 1 » !\r\n\r\n\r\n\r\n\r\n","description":"","footnote":"\r\n( 1 ) . در قم شنيدم يكى از وعاظ معروف اين شهر ، اين ذكر مصيبت را در محضر مرحوم آيت اللَّه حاج شيخ عبد لكريم حائرى ( رضوان اللَّه تعالى عليه ) خوانده بود . ( آن مرحوم بسيار بسيار مرد مخلصى بوده است ؛ از كسانى بود كه شيفتهء اهل بيت پيغمبر اكرم صلى الله عليه و آله بود ، و اين به تواتر براى من ثابت شده است . من محضر شريف اين مرد را درك نكردم ، دو ماه بعد از فوت ايشان به قم مشرّف شدم . كسانى كه ديده بودند ، مىگفتند اين پيرمرد نام حسين بن على را كه مىشنيد ، بىاختيار اشكش جارى مىشد . ) به قدرى اين مرد گريه كرد و خودش را زد كه بىحال شد . بعد به آن واعظ گفت : خواهش مىكنم هر وقت من در جلسه هستم اين روضه را تكرار نكن كه من طاقت شنيدن آن را ندارم .\r\n","page_name":" 279 ","page_number":279},
  {"content":"\r\n\r\nراوى گفت : در حالى كه سر جناب قاسم به دامن حسين است ، از شدت درد پاشنهء پا را محكم به زمين مىكوبد . در همين حال « فَشَهِقَ شَهْقَةً فَماتَ » فريادى كشيد و جان به جان آفرين تسليم كرد . يك وقت ديدند أبا عبد اللَّه بدن قاسم را بلند كرد و بغل گرفت . ديدند قاسم را مىكِشد و به خيمه‌گاه مىآورد . خيلى عظيم و عجيب است : وقتى كه قاسم مىخواهد به ميدان برود ، از أبا عبد اللَّه خواهش مىكند . أبا عبد اللَّه دلش نمىخواهد اجازه بدهد . وقتى كه اجازه مىدهد ، دست به گردن يكديگر مىاندازند ، گريه مىكنند تا هر دو بىحال مىشوند . اينجا منظره برعكس شد ؛ يعنى اندكى پيش ، حسين و قاسم را ديدند درحالىكه دست به گردن يكديگر انداخته بودند ولى اكنون مىبينند حسين قاسم را در بغل گرفته اما قاسم دستهايش به پايين افتاده است چون ديگر جان در بدن ندارد .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و آله الطاهرين .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n6 . كارنامهء ما در امر به معروف و نهى از منكر\r\n\r\nروح امر به معروف و نهى از منكر\r\nدر جلسات پنجگانه‌اى كه دربارهء « عنصر امر به معروف و نهى از منكر در نهضت حسينى » صحبت كردم ، مطالبى عرض شد كه آنچه مىگويم به منزلهء نتيجه‌گيرى از همهء آن مطالب است . به طور خلاصه عرض مىكنم كه اوّلًا ما در باب امر به معروف و نهى از منكر گفتيم كه معروف و منكر از نظر اسلام محدود به حدّ معين نمىشود . تمام هدفهاى مثبت اسلامى داخل در معروف و تمام هدفهاى منفى اسلامى داخل در منكر است ، و گرچه در امر به معروف و نهى از منكر تعبير امر و نهى هست ولى با توجه به قرائنى كه از خود قرآن كريم مىتوان استنباط كرد و به نصّ احاديث قطعى اسلامى و به دليل اينكه از مسلّمات فقه اسلامى ماست و تاريخ اسلامى ما بدان گواهى مىدهد ، مقصود از آن تنها امر و نهى لفظى نيست ، بلكه مقصود استفاده كردن از هر وسيلهء مشروع براى پيشبرد هدفهاى اسلامى است . پس اگر بخواهيم روح امر به معروف و نهى از منكر را با ترجمه و تعبير فارسى خودمان بيان كنيم بايد بگوييم : لزوم استفاده از هر وسيلهء مشروع براى پيشبرد اهداف اسلامى .\r\nمطلبى كه مىخواهم به طور خلاصه عرض بكنم ، كارنامهء ما دربارهء امر به معروف و نهى از منكر است . همان‌طور كه در جلسات گذشته عرض كردم ، اين اصل يكى از\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاركان تعليمات اسلامى است ؛ يكى از اركانى است كه به نصّ صريح متون اسلامى و گفتهء پيغمبر اكرم اگر از بين برود تمام تعليمات اسلامى از بين رفته است . اگر اين اصل منسوخ شود ، جامعهء اسلامى به صورتى كه بايد وجود داشته باشد هرگز وجود نخواهد داشت . كارنامهء ما در اين باب چگونه كارنامه‌اى است ؟ متأسفانه كارنامهء ما مسلمين در اين زمينه درخشان نيست . از آن نظر كارنامهء درخشانى نيست كه اولًا ما آن حساسيتى را كه اسلام در اين زمينه دارد نداريم ، يعنى آن اهميتى را كه اسلام به اين موضوع داده است درك نكرده‌ايم و ثانياً در حدودى هم كه به حساب و خيال خودمان به اهميت اين موضوع پى برده‌ايم ، واجد شرايط آن نبوده‌ايم .\r\n\r\nتعبير رسول خدا صلى الله عليه و آله\r\nتوضيح اينكه پيغمبر اكرم موضوع امر به معروف و نهى از منكر را با تعبير ديگرى بيان كرده است آنجا كه فرمود : « كُلُّكُمْ راعٍ وَ كُلُّكُمْ مَسْئولٌ عَنْ رَعِيَّتِهِ » « 1 » تمام افراد شما مسلمانان به منزلهء حافظ و نگهبان و شبان ديگران هستيد و تمام شما نسبت به تمام خودتان مسئوليد . تعبيرى از اين بالاتر نمىتوان كرد ، يعنى ايجاد نوعى تعهد و مسئوليت مشترك ميان افراد مسلمان براى حفظ و نگهدارى جامعهء اسلامى بر مبناى تعليمات اسلامى . چنين وظيفهء سنگينى اولًا آگاهى و اطلاع زياد مىخواهد ، يعنى هر فرد يا اجتماع ناآگاهى نمىتواند اين وظيفه را به خوبى انجام دهد ، و ثانياً قدرت و امكان مىطلبد . انجام دادن چنين مسئوليت بزرگ و چنين تكليف بسيار بزرگى احتياج به قدرت و نيرو دارد ، و ما قدرت و نيروى لازم را براى اين موضوع كسب نكرده‌ايم . نيرو را بالقوّه داريم ولى اين نيرو را جمع نمىكنيم . آمار دقيق و صحيح نشان مىدهد كه جمعيت مسلمانان در حدود هفتصد ميليون نفر است « 2 » . چطور مىتوان گفت هفتصد ميليون نفر نمىتوانند به صورت يك قدرت بزرگ در دنيا باشند ؟ ! اگر چنين جمعيتى در فكر تشكل باشد ، در فكر اين باشد كه به دنبال هدفها و منويّات اسلامى برود ، همبستگى اسلامى خودش را محكم كند ، همدردى اسلامى خودش را تقويت كند ، ارتباطات اسلامى خودش را برقرار كند ، امكان ندارد كه دنيا بتواند او را به\r\n\r\n\r\n\r\n\r\n","description":"","footnote":"\r\n( 1 ) . جامع الصغير سيوطى ، ص 95 .\r\n( 2 ) . [ مطابق آمار آن زمان ، يعنى حدود سال 1348 هجرى شمسى . 
  ]\r\n","page_name":" 282 ","page_number":282},
  {"content":"\r\n\r\nحساب نياورد ( آن‌طور كه امروز به حساب نمىآورد ) ، محال است كه امريكا روى چنين قدرتى حساب نكند و مرتب سرزمينهاى آنها را بمباران كند ، محال است كه شوروى روى چنين قدرتى حساب نكند . اما به شرط آنكه اين قدرت به صورت يك قدرت متشكل دربيايد نه به صورت آحاد پراكنده ، ملتهاى پراكنده ، ملتهايى كه دائماً در ميان آنها موجبات تفرّق و اختلاف تبليغ مىشود ، ملتهايى كه به چيزى كه نمىانديشند شخصيت واقعى و معنوى خودشان است .\r\nكارنامهء ما در زمينهء همبستگى ، همدردى و تعاون اسلامى ، در زمينهء تعارف ( به تعبير قرآن ) يعنى شناسايى اسلامى كه يكديگر را بشناسيم ، به احوال يكديگر آگاه و به سرنوشتهاى يكديگر علاقه‌مند باشيم ، كارنامهء بسيار بسيار ضعيفى است ، اگر نگويم تاريك و ننگين است . چون مىخواهم در اين موضوع بالاجمال و الاشاره صحبت كنم ، همينقدر عرض مىكنم كه شما اگر مىخواهيد بفهميد كارنامهء ما در اين زمينه چگونه است ، يك رسيدگى به كارهاى ما در زمينهء امر به معروف و نهى از منكر بكنيد ، يعنى مظاهر امر به معروف و نهى از منكر خودمان را بررسى كنيد ببينيد چيست ؟\r\n\r\nمظاهر امر به معروف و نهى از منكر ما\r\nما به عنوان خدمت به اسلام تبليغ مىكنيم ، مجالس تبليغى تشكيل مىدهيم . يك بررسى روى اين مجالس تبليغى بكنيد ، ببينيد مجموع تبليغاتى كه در اين مجالس مىشود در چه حدود و سطح و در اطراف چه مسائلى است ؟ يكى ديگر از مظاهر همبستگيهاى اسلامى ما ، همدردى ما و امر به معروف و نهى از منكر ما ، كتابهاى اسلامى است كه منتشر مىكنيم . در كشور ما الآن هم باز بيشترين كتابى كه منتشر مىشود ، كتابهاى اسلامى و مذهبى است . ولى اين كتابها را رسيدگى كنيد ، ببينيد ارزش معنوى آنها چقدر است ؟ ارزش نويسندگانش را دريابيد . ببينيد محتويات و هدفهاى اين كتابها چيست ؟ در چه سطحى براى مسلمين منتشر مىشوند ؟ يعنى بفهميد امر به معروف و نهى از منكر ما در چه سطحى است ، در چه مرتبه و مقامى است ؟ ببينيد در ميان مسائل اجتماعى اسلامى كه بيشتر از هر مسألهء ديگر فكر ما را به خود مشغول مىدارد و ما نسبت به آن مسائل بيشتر از مسائل ديگر حساسيت نشان مىدهيم و جرقّه ايجاد مىكنيم ، بيشتر براى چه مسائلى ناراحت مىشويم و حساسيت نشان مىدهيم و دربارهء چه مسائلى بىتفاوت مىمانيم ، لَختيم ، حساسيتى نداريم ؟ اين را\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nيك بررسى بكنيم ، آن وقت مىتوانيم رشد اجتماعى ، رشد امر به معروف و نهى از منكر ، كارنامهء خودمان در زمينهء امر به معروف و نهى از منكر را تشخيص بدهيم .\r\nما چهارده قرن - كه پنج شش قرن آن از درخشانترين دوره‌ها بوده است - تمدن بسيار عظيمى داشته‌ايم ، و بعضى از سخنرانان دانشمند جامعه‌شناس ما كه در همين جلسه سخنرانى كرده‌اند ، در اطراف ارزش و اصالت تمدن اسلامى بحث كرده‌اند . در جلد دوم كتاب محمّد خاتم پيامبران در مقالهء « كارنامهء اسلام » اصالت تمدن اسلامى و اينكه اين تمدن فقط و فقط از اسلام برخاسته و بس و در رديف مهمترين تمدنهاى دنيا مىباشد ، ثابت شده است ؛ يعنى گفته‌اند اگر مثلًا پنج يا سه تمدن ، تمدن درجهء اول باشند ، يكى از آنها تمدن اسلامى است . ما چقدر در اين زمينه حساسيت داريم ؟ چقدر در راه تبليغ تمدن و سابقهء خودمان فعاليت مىكنيم ؟ جوانان ما اساساً خيال مىكنند اسلام تا امروز كارى نكرده ؛ از وقتى كه ظهور كرده تا امروز ، مردم دارند مرتب به آن عمل مىكنند و نتيجهء نهايىاش همين است كه ما امروز هستيم ! ما حتى از كتابهاى خودمان خبردار نيستيم . اگر از ما بپرسند مسلمين در رياضيات چقدر ابتكار داشته‌اند ، نمىدانيم . تازه بعضى از فرنگيها در اين زمينه حرفهايى به نفع خودشان زده‌اند . خوشبختانه من چند نفر از دانشمندان ايرانى خودمان را سراغ دارم كه در اين زمينه مطالعات بسيار خوب كرده‌اند و به كشفيات بسيار عالى نايل شده‌اند و دقيقاً اثبات مىكنند كه بسيارى از نظرياتى كه دنياى اروپا ادعا مىكند كه مخترع و مبتكرش است ، اختراع و ابتكارش در دنياى اسلام صورت گرفته است . ما از سابقهء خودمان در قسمتهاى ديگر نظير هنر ، صنايع مستظرفه ، فلسفه ، فيزيك ، شيمى و تاريخ نيز بىاطلاعيم ، نمىدانيم چه بوديم و چه هستيم .\r\nديشب در روزنامه خبرى خواندم كه درست سطح رشد ما را نشان مىدهد .\r\nآقايانى كه به مشهد مقدس مشرّف شده‌اند ، اگر اندكى سر اينجور كارها را داشته و سرى به گنجينهء قرآن در آستانهء قدس رضوى زده باشند ، مىدانند كه در قسمتى از موزهء آستانه به نام « گنجينهء قرآن » قرآنهاى بسيار نفيس خطى از ده يازده قرن پيش تا حالا وجود دارد . بعضى از آن قرآنها از جنبهء هنرى و صنعت مستظرف به قدرى فوق العاده است كه متصدى امر در مورد يكى از آنها گفت : امروز پنج ميليون تومان براى آن تخمين قيمت زده مىشود . چه كسى آنها را نوشته است ؟ در ميان نويسندگان آنها يا كسانى كه ساير صنايع آنها را ايجاد كرده‌اند مثلًا تذهيب كارى كرده‌اند ، ايرانى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nپيدا مىشود ، ترك پيدا مىشود ، مغول پيدا مىشود ، عرب پيدا مىشود ، هندى پيدا مىشود ، ولى آنچه كه اينها را به وجود آورده اسلام و مسلمانى است ، يعنى روح اسلامى اينها را به وجود آورده است . ديشب در روزنامه خوانديم يك قرآن كشف شد كه امروز آن را در حدود سه ميليون تومان قيمت مىكنند . از كجا پيدا شد ؟ از داخل صندوق كاغذ باطله‌ها . يعنى قرآنهاى خطى را در طول دو سه قرن اخير براى اينكه مردم قرائت كنند ، بيرون مىآوردند . اين بيچاره‌ها ارزش اين قرآنها را نمىفهميدند ؛ درمىآوردند كه مردم براى ثوابش قرآن بخوانند . آنها را به دست بچه‌ها مىدادند ، به دست اشخاص لاقيد مىدادند . در نتيجه به تدريج كهنه مىشدند . بعد آنها را مىبردند بيرون دروازه و زير خاك دفن مىكردند . خوشبختانه از اين قرآنهاى به عقيدهء آنها دفن شدنى ، مقدار زيادى را در كيسه يا صندوق كرده بودند و در گوشه‌اى بوده است و شايد روزى هم مىخواسته‌اند آنها را زير خاك دفن كنند . به هر حال مردى كه لااقل علاقه‌مند بوده است ، رفته آنها را گشته است و گويا در حدود هزار و صد نسخه قرآن نفيس در ميان آنها پيدا كرده است كه يكى از آنها قرآنى است كه در حدود سى ميليون ريال ارزش دارد .\r\nما اين مقدار به مواريث فرهنگى و تمدنى خودمان علاقه‌مند و آگاهيم ! به خدا قسم اگر انسان از ديده خون ببارد ، كم است . چرا بايد كارنامهء ما ملت در امر به معروف و نهى از منكر اين قدر پست و پايين باشد ؟ ! امر به معروف و نهى از منكر يعنى چه ؟ يعنى همدردى ، همبستگى ، همكارى ، همگامى ، تعرّف ( شناسايى ) ، آگاهى ، قدرت . آن كه روز اول اين اصل را طرح كرد ، براى اين طرح كرد كه مىدانست دينش دين اجتماعى است ، دين فردى نيست ، دين صومعه و دير نيست . آنها كه يك عمر در ديرها و صومعه‌ها زندگى كردند ، امروز دارند متشكل مىشوند ، همبستگى و همدردى پيدا مىكنند ؛ ما كه دينمان دين اجتماع و زندگى و همكارى و وحدت و همبستگى است ، به سوى انفراد و تنهايى و جدايى و تفرّق گرايش پيدا كرده‌ايم . آن كه چنين دستورى را طرح مىكند مىخواهد ما ملتى آگاه باشيم و بلكه حوادثى را كه در بطن روزگار مستتر و پنهان است ، آينده را پيش‌بينى كنيم . ما نه تنها آينده را پيش‌بينى نمىكنيم بلكه وضع زمان خودمان را هم نمىفهميم ! امام صادق در هزار و سيصد سال پيش فرمود : « الْعالِمُ\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبِزَمانِهِ لا تَهْجُمُ عَلَيْهِ اللَّوابِسُ » « 1 » آن كس كه زمان خود را درك كند ، اوضاع زمان خود را بشناسد ، جريانى را كه در سطح و بطن زمان مستمر است درك كند ، در كار خود اشتباه نمىكند ؛ يعنى مردم بىخبر از زمان خود ، بىخبر از اوضاعى كه در بطن يا سطح روزگار مىگذرد ، هميشه در اشتباهند ، يعنى هميشه عوضى كار مىكنند ، به جاى اينكه دشمن را بكوبند خودشان را مىكوبند ، به جاى اينكه سينهء دشمن را سياه كنند سينه و پشت خودشان را سياه مىكنند ، سالها بايد در تيه بمانند . اين هم كارنامهء ما .\r\nدر جلسات گذشته ، ارزش امر به معروف و نهى از منكر در اسلام را درك كرديم ؛ اين مطلب را كه امر به معروف و نهى از منكر ارزش نهضت حسينى را بالا برد و همچنين نهضت حسينى امر به معروف و نهى از منكر را ارزش و اعتبار و آبرو داد ، فهميديم .\r\n\r\nراه چاره\r\nحال چه‌كار كنيم كه خودمان ارزش پيدا كنيم ، به صورت يك ملت با ارزش درآييم ، به صورت يك ملت معتبر و با آبرو درآييم ؟ جواب اين سؤال را قرآن مجيد داده است :\r\n « كُنْتُمْ خَيْرَ أُمَّةٍ أُخْرِجَتْ لِلنَّاسِ »  شما بهترين امتها و ملتها هستيد ، شما باارزشترين امتها و ملتها هستيد ، اما با يك شرط :  « تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  « 2 » . مىخواهى به خودت ارزش بدهى ؟ مىخواهى در نزد پيغمبر خدا ارزش پيدا كنى ؟ با عمل كردن به اين اصل در نزد خدا و پيغمبر ارزش پيدا كن . اگر مىخواهى در نزد ملل جهان ارزش پيدا كنى كه هم بلوك شرق روى تو حساب كند و هم بلوك غرب ، سرنوشت تو را او در اختيار نگيرد و او براى تو تصميم نگيرد ، امر به معروف و نهى از منكر داشته باش ، همبستگى و همدردى داشته باش ، اخوّت و برادرى اسلامى را زنده كن ، از بىخبرى پرهيز كن ، از ضعف پرهيز كن ، از لااباليگرى پرهيز كن . اين برنامه‌هاى بىخبرى و لااباليگرى براى چيست ؟ برنامهء بىخبرى براى اين است كه آگاه نباشى ، نفهمى ، ندانى و برنامهء لااباليگرى براى اين است كه ضعيف باشى ، قدرت نداشته باشى .\r\n\r\n\r\n\r\n\r\n","description":"","footnote":"\r\n( 1 ) . تحف العقول ، ص 356 .\r\n( 2 ) . آل عمران / 110 .\r\n","page_name":" 286 ","page_number":286},
  {"content":"\r\n\r\nما بنشينيم اينجا و بگوييم عنصر امر به معروف و نهى از منكر در نهضت حسينى ؛ يك عامل بزرگ كه حسين عليه السلام را به حركت واداشت ، او را از جا تكان داد ، امر به معروف بود ؛ حسين بن على به امر به معروف و نهى از منكر ارزش داد ؛ اسلام براى امر به معروف و نهى از منكر ارزش درجهء اول قائل است ، يعنى آن را يكى از اركان تعليمات خودش مىداند ، اگر اين ركن نباشد ساير تعليمات نمىتوانند كار كنند ؛ اينها درست ، ولى ما چه‌كار كنيم ؟ آيا ما دائم از گذشته صحبت كنيم ؟ يا گذشته براى آينده است ؟ آينده و گذشته را بايد به يكديگر مربوط و متصل كرد . از نهضت حسينى در همين زمينه بايد استفاده كرد ، مردم را آگاه نمود . ببينيد چه مىكنند ؟ چگونه تبليغ مىكنند ؟ چگونه كتاب مىنويسند و چگونه بايد بنويسند ؟ دربارهء چه مسائلى بايد فكر كنند و دربارهء چه مسائلى حساسيت دارند ؟ ببينيم على بن أبي طالب عليه السلام ، حسين بن على عليه السلام روى چه مسائلى حساسيت داشتند ، ما هم روى همان مسائل حساسيت نشان دهيم . چرا آنها روى مسائلى حساسيت نشان مىدهند و ما روى مسائل ديگر ؟ از اينجا بايد استفاده كنيم كه پولهايمان را چگونه خرج كنيم . آيا ما رشدى در اين زمينه داريم ؟ مىفهميم انفاقى كه در راه خدا به خيال خودمان مىكنيم چه انفاقى است ؟ به خدا قسم من مىترسم زيانى كه ما از راه امر به معروف و نهى از منكر جاهلانه كرده‌ايم يا صدمه‌هايى كه از اين راه به اسلام زده‌ايم ، از زيان ترك امر به معروف و نهى از منكرمان بيشتر باشد .\r\nمن نمىدانم اگر ضرر و منفعت مجموع كتابهاى اسلامى را كه ما منتشر مىكنيم پاى همديگر حساب كنيم ، فايده‌اش بيشتر است يا ضررش . همچنين الآن نمىتوانم به طور دقيق بگويم كه اگر پولهايى را كه در راه اسلام و حتى به قصد قربت خرج مىكنيم پاى هم حساب كنيم ، آيا منفعتشان براى اسلام بيشتر است يا ضررشان . چون قرآن صريحاً مىگويد انفاق دو گونه است ، و در مورد يك نوع آن مىگويد :  « مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ »  . يك نوع انفاق را مىگويد مَثَلش مَثَل گندمى است كه در زمين مساعدى كاشته شود ، هفت خوشه در آورد و هر خوشه‌اى صد دانه باشد و حتى از اين هم بيشتر :  « وَ اللَّهُ يُضاعِفُ لِمَنْ يَشاءُ »  « 1 » . يعنى برخى انفاقهاى در راه خدا اين قدر خير و بركت دارد . اما يك انفاق ديگر هم مثال\r\n\r\n\r\n\r\n\r\n","description":"","footnote":"\r\n( 1 ) . بقره / 261 .\r\n","page_name":" 287 ","page_number":287},
  {"content":"\r\n\r\nمىزند :  « كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ »  « 1 » اين انفاق مثلش مثل يك باد سَموم خطرناكى است كه وقتى به يك كشتزار آماده مىرسد آن را خراب مىكند ، يعنى آنچه را هم كه به وجود آمده است از بين مىبرد .\r\n\r\nمسألهء فلسطين\r\nاگر مىخواهيم به خودمان ارزش بدهيم ، اگر مىخواهيم قيمت پيدا كنيم ، اگر مىخواهيم در نزد خدا و پيغمبر خدا محترم باشيم ، در نزد ملل جهان محترم باشيم ، بايد اين اصل را زنده كنيم . اگر پيغمبر اسلام زنده مىبود ، امروز چه مىكرد ؟ دربارهء چه مسأله‌اى مىانديشيد ؟ و اللَّهِ و باللَّهِ قسم مىخورم كه پيغمبر اكرم در قبر مقدسش امروز از يهود مىلرزد . اين يك مسألهء دودوتا چهارتاست . اگر كسى نگويد ، گناه كرده است .\r\nمن اگر نگويم و اللَّهِ مرتكب گناه شده‌ام ، و هر خطيب و واعظى اگر نگويد مرتكب گناه شده است .\r\nگذشته از جنبهء اسلامى ، فلسطين چه تاريخچه‌اى دارد ؟ قضيهء فلسطين مربوط به دولتى از دولتهاى اسلامى هم نيست ؛ مربوط به يك ملت است ، ملتى كه او را به زور از خانه‌اش بيرون كرده‌اند . تاريخچهء فلسطين چيست ؟ مدعى هستند كه در سه هزار سال پيش دو نفر از ما ( داود و سليمان ) براى مدت موقتى در آنجا سلطنت كرده‌اند . تاريخ را بخوانيد ؛ در تمام اين مدت دو سه هزارساله ، كى بوده است كه سرزمين فلسطين به يهود تعلق داشته است ؟ كى بوده است كه بيشتر سرزمين فلسطين مال ملت يهود باشد ؟\r\nآيا بيشتر سرزمين فلسطين از آنِ ملت يهود است ؟ قبل از اسلام هم مال آنها نبود ، بعد از اسلام هم مال آنها نبود . روزى كه مسلمين فلسطين را فتح كردند ، فلسطين در اختيار مسيحيها بود نه در اختيار يهوديها . و اتفاقاً مسيحيها كه با مسلمين صلح كردند ، يكى از مواردى كه در صلحنامه گنجاندند اين بود كه شما يهود را در اينجا راه ندهيد . گفتند : ما با شما زندگى مىكنيم ولى با يهود زندگى نمىكنيم . چطور شد كه يك‌دفعه نام وطن يهودى به خود گرفت ؟ يكى از قضايايى كه كارنامهء قرن ما را تاريك مىكند ( اين قرنى كه به دروغ نام حقوق بشر ، نام آزادى ، نام انسانيت بر آن گذاشته‌اند ) همين قضيه است .\r\nيهوديهاى دنيا بعد از اينكه از ملتهاى غير مسلمان زجر و شكنجه و آزار مىبينند\r\n\r\n\r\n\r\n\r\n","description":"","footnote":"\r\n( 1 ) . آل عمران / 117 .\r\n","page_name":" 288 ","page_number":288},
  {"content":"\r\n\r\n( در روسيه ، آلمان و بسيارى از نقاط دنيا ) ، بزرگانشان مىنشينند مىگويند تا وقتى كه ما در اطراف دنيا متفرّق هستيم ، در هر جا اقليتى هستيم ، سرنوشت ما همين است . ما بايد مركزى را انتخاب كنيم و همه‌مان آنجا جمع شويم ، اتباع مذهب يهود آنجا جمع شوند . اول هم جايى را كه فكر نمىكنند ، فلسطين است ؛ جاهاى ديگر را فكر مىكنند .\r\nبعد ، جنگ بين الملل اول پيش مىآيد . ( البته من خلاصه‌اش را عرض مىكنم .\r\nمىتوانيد كتابهايى را كه در اين زمينه نوشته شده است بخوانيد . ) متفقين با عثمانيها مىجنگند . ( من نمىخواهم از عثمانيها دفاع كنم ولى هرچه بود ، حكومت واحدى بود ؛ اگر ظالم هم بود ، بالأخره واحد بود . ) اعراب ساده‌لوح كه از حكومت عثمانى به ستوه آمده بودند تحريك متفقين را پذيرفتند . از داخل ، عليه حكومت عثمانى جنگيدند به وعدهء اينكه به خود آنها در مقابل عثمانيها استقلال بدهند . انگليسيها به اينها قول قطعى دادند كه ما به شما استقلال مىدهيم به شرط اينكه به نفع ما با عثمانيها بجنگيد . اين بيچاره‌ها جنگيدند . در خلالى كه اين بدبختهاى نادان ناآگاه داشتند با دولتِ تاحدودى اسلامى خودشان مىجنگيدند ، انگلستان قول و قرار خودش را با حزب صهيونيسم - كه تازه تشكيل شده بود - محكم كرد كه فلسطين را به شما مىدهيم در قلب كشورهاى اسلامى . جامعهء ملل به وجود مىآيد ( عدالت را ببينيد ! ) و تصويب مىكند كه در دنيا ملتهايى هستند ( مخصوصاً ملتهايى كه از عثمانى جدا شده‌اند ) كه چون رشد ندارند ، ما بايد بر ايشان سرپرست معين كنيم تا اينها را اداره كنند . در واقع مىخواستند ارثيهء عثمانيها را تقسيم كنند . قسمتى از آنها را دادند به فرانسه ، قسمتى را دادند به انگلستان و . . . از جمله جاهايى كه انگلستان گرفت فلسطين بود . گفت من قيّم و سرپرست شما هستم ؛ رسماً شد كفيل . بعد به صهيونيستها وعده داد ( وعدهء معروف بالفور ) كه من اينجا را به شما مىسپارم .\r\n« صهيونيستها » يعنى يهوديانى كه دهها قرن بود كه در گوشه‌هاى ديگر دنيا زندگى مىكردند و از نژادهاى ديگر بودند . من خودم فكر مىكردم كه يهوديان موجود ، همه از نسل اسرائيلند . حالا مىبينم تاريخ تشكيك مىكند ، مىگويد اين حرف دروغ است .\r\nبسيارى از يهوديها اصلًا از نسل اسرائيل نيستند ؛ جامع مشتركشان فقط مذهب است و بس . حتى نژادشان هم خالص نمانده است . يهوديانى كه در اطراف و اكناف دنيا زندگى مىكردند ، فقط به دليل اينكه فرنگيها به اينها زجر داده‌اند و اينها دنبال نقطه‌اى مىگردند كه آنجا جمع شوند ، و به دليل اينكه مردم خيانت پيشه‌اى هستند ، و به دليل\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاينكه كتاب مقدسشان به آنها اجازه داده كه اگر به سرزمينى رفتيد ، رحم نبايد در شما وجود داشته باشد و از هيچ وسيله‌اى براى پيشبرد هدفتان امتناع نكنيد ، بعد كه انگلستان وسيلهء مهاجرتشان را فراهم كرد ، به اين سرزمين مهاجرت كردند و زمينها را خريدند درحالىكه يهودى بومى در فلسطين بيش از پنجاه هزار نفر نيست كه الآن هم آن بيچاره‌ها در بدبختى فوق العاده‌اى زندگى مىكنند ؛ يعنى يهوديان اروپايى و آمريكايى كه آمدند ، از جمله بدبختيهايى كه به وجود آورده‌اند اين است كه سربارِ يهوديان اصيلى هستند كه حق دارند در آنجا زندگى كنند .\r\nيك عده روشنفكر در ميان اعراب بود ؛ قيام كردند ، انقلاب كردند . اينها را كشتند ، اعدام كردند ، به دار كشيدند . مرتب يهوديها را فرستادند . همين‌كه عده زياد شد ، اسلحهء زيادى هم در ميانشان پخش كردند . بعد اينها افتادند به جان مسلمانان بومى ؛ كشتند و زدند و بعد هم آواره كردند . پشت سر يكديگر ، از كشورهاى اروپايى مهاجرت مىشد .\r\nآمدند و آمدند . اين يهوديانى كه شما امروز اسمشان را مىشنويد : موشه دايان ، زلى اشكول ، گلدا ماير ، زهرمار ! آخر ببينيد اينها از كجاى دنيا آمده‌اند ؟ ! مدعى هستند كه اين سرزمين ، سرزمين ماست . امروز در حدود سه ميليون نفر مسلمان ، آواره از خانه و زندگىشان هستند . هدف مگر تنها همين است كه يك دولت كوچك در آنجا تشكيل شود ؟ خيلى اشتباه كرده‌ايد ، خيلى همه اشتباه مىكنيم . او مىداند كه يك دولت كوچك ، بالأخره نمىتواند آنجا زندگى كند ؛ يك اسرائيل بزرگ كه دامنه‌اش از اين طرف شايد تا ايران خودمان هم كشيده شود . به قول عبد الرحمن فرامرزى اين اسرائيلى كه من مىشناسم ، فردا ادعاى شيراز را هم مىكند ، مىگويد شاعرهاى خود شما هميشه در اشعارشان اسم شيراز را گذاشته‌اند مُلك سليمان ! هرچه بگويى آقا ! آن تشبيه است ، مىگويد سند از اين بهتر مىخواهيد ؟ ! مگر ادعاى خيبر را كه نزديك مدينه است ، ندارند ؟ مگر روزولت به پادشاه وقت عربستان سعودى پيشنهاد نداد كه شما بياييد اين شهر را به اينها بفروشيد ؟ مگر اينها ادعاى عراق و سرزمينهاى مقدس شما را ندارند ؟ .\r\nو اللَّهِ و باللَّهِ ما در برابر اين قضيه مسئوليم . به خدا قسم مسئوليت داريم . به خدا قسم ما غافل هستيم . و اللَّهِ قضيه‌اى كه دل پيغمبر اكرم را امروز خون كرده است ، اين قضيه است . داستانى كه دل حسين بن على را خون كرده ، اين قضيه است . اگر مىخواهيم به خودمان ارزش بدهيم ، اگر مىخواهيم به عزادارى حسين بن على ارزش\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبدهيم ، بايد فكر كنيم كه اگر حسين بن على امروز بود و خودش مىگفت براى من عزادارى كنيد ، مىگفت چه شعارى بدهيد ؟ آيا مىگفت بخوانيد : « نوجوان اكبر من » يا مىگفت بگوييد : « زينب مضطرّم الوداع ، الوداع » ؟ ! چيزهايى كه من ( امام حسين ) در عمرم هرگز به اينجور شعارهاى پست كثيف ذلّت‌آور تن ندادم و يك كلمه از اين حرفها را نگفتم . اگر حسين بن على بود مىگفت : اگر مىخواهى براى من عزادارى كنى ، براى من سينه و زنجير بزنى ، شعار امروز « 1 » تو بايد فلسطين باشد . شمرِ امروز موشه دايان « 2 » است . شمرِ هزار و سيصد سال پيش مُرد ، شمرِ امروز را بشناس . امروز بايد در و ديوار اين شهر با شعار فلسطين تكان مىخورد . مرتّب دروغ در مغز ما كردند كه اين يك مسألهء داخلى است ، مربوط به عرب و اسرائيل است . باز به قول عبد الرحمن فرامرزى اگر مربوط به اينهاست و مذهبى نيست ، چرا يهوديان ديگر دنيا مرتب براى اينها پول مىفرستند ؟ .\r\nما چه جوابى در مقابل اسلام و پيغمبر خدا داريم ؟ آيا چند روز پيش در روزنامه نخوانديد كه در سال گذشته يهوديان ساير نقاط دنيا ، نه يهوديانى كه فعلًا شناسنامهء اسرائيلى دارند ، پانصد ميليون دلار براى اينها فرستادند كه با اين پولها فانتوم بخرند و بر سر مسلمانان بمب بريزند ؟ ! شنيده‌ام يهوديان ايران خودمان در سال گذشته معادل پول دو فانتوم فرستادند . سى و شش ميليون دلار پول از يهوديان ايران خودمان براى آنها به عنوان كمك رفت . و من آن يهوديها را به عنوان اينكه يهودى هستند ملامت نمىكنم ، ما خودمان را بايد ملامت كنيم . او به همكيشش كمك كرده است ؛ با كمال افتخار پول مىفرستد ، رسيدش هم از موشه دايان مىآيد و آن را در بازار هم نشان مىدهد ، مىگويد بيا رسيدش را ببين . مگر همين دو سه شب پيش ننوشتند ( من بريده‌اش را از « اطلاعات » دارم ) كه الآن فقط يهوديان مقيم امريكا روزى يك ميليون دلار به اسرائيل كمك مىكنند ؟ ! آن وقت تلاش ما مسلمين در اين زمينه چه بوده است ؟\r\nبه خدا خجالت دارد ما خودمان را مسلمان بدانيم ، خودمان را شيعهء على بن أبي طالب بخوانيم . اصلًا من بايد بگويم بعد از اين ، داستانى را كه ما از على بن أبي طالب نقل مىكنيم ، حرام است كه ديگر در منابر نقل كنيم كه روزى على بن أبي طالب شنيد دشمن\r\n\r\n\r\n\r\n\r\n","description":"","footnote":"\r\n( 1 ) . [ اين سخنرانى در روز عاشورا ايراد شده است . 
  ]\r\n( 2 ) . [ نخست وزير وقت اسرائيل . 
  ]\r\n","page_name":" 291 ","page_number":291},
  {"content":"\r\n\r\nبه كشور اسلامى حمله كرده است : « وَ هذا أخو غامِدٍ وَ قَدْ وَرَدَتْ خَيْلُهُ الْانْبارَ » . بعد فرمود : شنيده‌ام زينت يك زن مسلمان را يا زنى كه در حمايت مسلمانان است گرفته‌اند ؛ شنيده‌ام دشمنْ سرزمين مسلمين را غارت كرده است ، مردانشان را كشته يا اسير كرده است ، متعرّض زنان آنها شده است ، زيورها را از گوش و دست زنها جدا كرده است . بعد همين على بن أبي طالب - كه ما اظهار تشيع او را مىكنيم و نسبت به او حساسيتهاى بىمعنى و دروغين نشان مىدهيم - گفت : « فَلَوْ انَّ امْرَأً مُسْلِماً ماتَ مِنْ بَعْدِ هذا اسَفاً ما كانَ بِهِ مَلوماً بَلْ كانَ بِهِ عِنْدى جَديراً » « 1 » اگر يك مرد مسلمان با شنيدن اين خبر دق كند و بميرد ، سزاوار است و مورد ملامت نيست .\r\nآيا ما وظيفه نداريم كه كمك مالى به آنها بكنيم ؟ آيا اينها مسلمان نيستند ، عزيزان ندارند ؟ آيا اينها براى حق مشروع بشرى قيام نمىكنند ؟ كيست كه امروز منكر شود كه فلسطينيهاى آواره حق بازگشت به وطن خود را ندارند ؟ من در سفر مكه بعضى از اينها را ديدم ، يك جوانهايى ! فقط مىگفتند : « دِماءُ الشُّهَداء » ما اميدمان فقط به خون شهدايمان است . افرادى در ميان آنها هستند كه و اللَّه براى لباسشان محتاجند و برهنه مىجنگند . اگر هفتصد ميليون جمعيت مسلمان دنيا ، هر فرد روزى يك ريال بدهد ، در سال نزديك به سيصد ميليارد دلار مىشود . اگر فقط مردم ايران - كه بيست و پنج ميليون نفر هستيم و نود و هشت درصد ما مسلمان است - هر فرد روزى يك ريال به فلسطينيها كمك كند ، در سال حدود نود ميليون تومان مىشود . اگر يك عُشر مسلمانان هم هركس روزى يك ريال كمك كند ، در سال نه ميليون تومان مىشود .\r\n « فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ »  « 2 » .  « الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ »  « 3 » . به وسيلهء مال كه مىتوانيم كمك كنيم . و اللَّهِ اين انفاق واجب است ، مثل نماز خواندن و روزه گرفتن واجب است . اولين سؤالى كه بعد از مردن از ما مىكنند همين است كه در زمينهء همبستگى اسلامى چه كرديد ؟ پيغمبر فرمود : « مَنْ سَمِعَ مُسْلِماً يُنادى يا لَلْمُسْلِمينَ فَلَمْ يُجِبْهُ فَلَيْسَ بِمُسْلِمٍ » « 4 » هركس بشنود صداى مسلمانى را كه فرياد مىكند : « يا لَلْمُسْلِمينَ » مسلمانان به فرياد من برسيد ، و او را كمك نكند ، ديگر مسلمان\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 27 .\r\n( 2 ) . نساء / 95 .\r\n( 3 ) . توبه / 20 .\r\n( 4 ) . اصول كافى ، ج 2 / ص 164 ( به جاى مسلماً ، رجلًا آمده است ) .\r\n","page_name":" 292 ","page_number":292},
  {"content":"\r\n\r\nنيست ، من او را مسلمان نمىدانم . چه مانعى دارد كه ما براى اينها حساب باز كنيم ؟ چه مانعى دارد كه مقدار كمى از درآمد خودمان را اختصاص به اينها بدهيم ؟ چرا يهوديان دنيا حتى يهوديان ايران كمك بكنند و ملتهاى ديگر آنها را تحسين كنند ، بارك اللَّه بگويند ، ملتِ بيدار بگويند ، ولى ما نكنيم ؟ مردم بيدار آن مردمى هستند كه فرصت‌شناس باشند ، دردشناس باشند ، حقايق‌شناس باشند .\r\nمن وظيفهء خودم را عمل كردم . وظيفهء من فقط گفتن بود و خدا مىداند جز تحت فشار وجدان و وظيفهء خودم چيز ديگرى نبود . اين كمك مالى را وظيفهء شما مىدانم ، و وظيفهء خودم و هر خطيب و واعظى مىدانم كه اين را بگويد ؛ من بر هر خطيب و واعظى واجب مىدانم كه چنين حرفى را بزند . مراجع تقليد بزرگى مثل آيت اللَّه حكيم و ديگران رسماً فتوا داده‌اند كه كسى كه در آنجا كشته مىشود ، اگر نماز هم نخواند شهيد در راه خداست .\r\nپس بياييم به خودمان ارزش بدهيم ، به كار و فكر خودمان ارزش بدهيم ، به كتابهاى خودمان ارزش بدهيم ، به پولهاى خودمان ارزش بدهيم ، خودمان را در ميان ملل دنيا آبرومند كنيم . علت اينكه دولتهاى بزرگ جهان چندان دربارهء سرنوشت ما نمىانديشند ، اين است كه معتقدند مسلمان غيرت ندارد . آمريكا را فقط همين يكى جرى كرده است ؛ مىگويد مسلمان جماعت غيرت ندارد ، همبستگى و همدردى ندارد . مىگويد يهودى كه براى پول مىميرد ، جز پول چيزى را نمىشناسد ، خدايش پول است ، زندگىاش پول است ، حيات و مماتش پول است ، به يك چنين مسألهء حساسى كه مىرسد روزى يك ميليون دلار به همكيشانش كمك مىكند ولى هفتصد ميليون مسلمان دنيا كوچكترين كمكى به همكيش خود نمىكنند « 1 » !\r\n\r\nطمأنينهء حسين عليه السلام\r\nروز عاشوراست ، روز معراج حسين بن على عليه السلام است ؛ روزى است كه ما بايد از روح حسين ، از غيرت حسين ، از مقاومت حسين ، از شجاعت و دليرى حسين ، از روشن‌بينى حسين پرتوى بگيريم ، بلكه ما هم ذره‌اى آدم شويم ، بيدار شويم . يكى از\r\n\r\n\r\n\r\n\r\n","description":"","footnote":"\r\n( 1 ) . [ لازم به ذكر است كه استاد شهيد آية اللَّه مطهرى پس از اين سخنرانى توسط ساواك رژيم شاه دستگير شدند . 
  ]\r\n","page_name":" 293 ","page_number":293},
  {"content":"\r\n\r\nنويسندگان بسيار معروف ( عبّاس محمود عَقّاد ) جمله‌اى دربارهء أبا عبد اللَّه عليه السلام دارد ، مىگويد : در روز عاشورا مثل اين بود كه يك نوع مسابقه ميان خصلتهاى حسينى برقرار شده بود ، يعنى فضايل حسينى هر كدام با ديگرى مسابقه مىداد : صبر حسين مىخواست از ساير صفاتش جلو بيفتد ، رضاى حسين به آنچه كه رضاى خداست مىخواست از صبرش جلو بيفتد ، اخلاص حسين مىخواست از همهء اينها پيشى بگيرد ، شجاعت حسين مىخواست گوى سبقت را از صفات ديگر او بربايد . من عرض مىكنم - البته من نمىتوانم دربارهء اخلاص حسينى كوچكترين سخنى بگويم ؛ كوچكتر از اين هستم ، ولى مىتوانم بگويم - چيزى كه در روز عاشورا بيش از هر چيز ديگر جلوه‌گر و نمايان است طمأنينهء حسين ، اطمينان حسين ، آرامش و استقامت حسين است . اين سخنى نيست كه من مىگويم ، سخنى است كه از همان روزها درك كردند . يك كسى كه آنجا حاضر بوده است ، جمله‌اى دارد . تعبير او مطابق عصر و زمان و فهم خودش خيلى عالى است ، مىگويد : « وَ اللَّهِ ما رَايْتُ مَكْثوراً قَطُّ قَدْ قُتِلَ وُلْدُهُ وَ اهْلُ بَيْتِهِ وَ اصْحابُهُ ارْبَطَ جَأشاً مِنْهُ » « 1 » . اين مرد در واقع يك خبرنگار بوده و قضايا را نقل كرده است . مىگويد : به خدا قسم من سراغ ندارم مرد دل‌شكسته‌اى ، مرد تحت فشار قرار گرفته‌اى را كه فرزندانش ( اهل بيتش ) جلوى چشمش قلم قلم باشند ، اصحابش را ببيند درحالىكه سرهايشان از بدنهايشان جدا شده است ، و اين مقدار قوّت قلب داشته باشد ! .\r\nاين جريان خيلى عجيب است ، شوخى نيست . جريانى كه هميشه اعجاب مرا برمىانگيزد اين است : أبا عبد اللَّه در روز عاشورا چنان قدم برمىدارد كه كأنّه آيندهء روشن يعنى آثار نورانى نهضت خودش را به چشم مىبيند . او شك نداشت كه با همين شهيد شدن پيروز شد . شك نكرد كه روز عاشورا پايان اين است كه بايد هرچه دارد در راه خدا بدهد ، يعنى پايان كِشت است ، و از روز عاشورا آغاز بهره‌بردارى از اين نهضت است ، همان گونه كه همين‌طور هم شد . ما مىبينيم كه كشته شدن حسين عليه السلام همان و پيدا شدن جنبشها و حركتها و همدرديها و همدليها و طغيانها عليه دستگاه اموى همان .\r\nاولين كسى كه اين كار را كرد يك زن بود ، زن فردى از لشكر كفار . او در عصر عاشورا وقتى كه ديد لشكر مىخواهند به طرف خيمه‌هاى حرم حسين بن على حمله كنند ،\r\n\r\n\r\n\r\n\r\n","description":"","footnote":"\r\n( 1 ) . اللّهوف ، ص 50 .\r\n","page_name":" 294 ","page_number":294},
  {"content":"\r\n\r\nدويد و چوب خيمه‌اى را برداشت و در جلو خيمه‌ها ايستاد ، قبيلهء بَكر بن وائل را صدا زد : يا آلَ بَكر بن وائل ! قبيلهء من ! خويشاوندان من ! كجاييد ؟ بياييد ! كار به اينجا كشيده است كه مىخواهند لباس از تن حرم پيغمبر بكَنند ! .\r\nمنظره‌اى كه به نظر من خيلى با شكوه و پرجلال است اين است : مىدانيم أبا عبد اللَّه وقتى براى وداع با اهل بيتش آمد كه ديگر احدى از كسانش زنده نبود . آن وداع هم خيلى جانسوز و جانگداز است . ولى به علت خاصى ، أبا عبد اللَّه براى نوبت دوم به وداع آمد و نوشته‌اند علتش اين بود كه در حملاتى كه كرد ، يك نوبت موفق شد لشكر دشمن را عقب بزند و داخل شريعهء فرات بشود . اينها ناراحت بودند كه مبادا أبا عبد اللَّه آب بياشامد ، زيرا اگر آب بياشامد نيرو مىگيرد . در همان وقت كسى فريادى كرد ، كه أبا عبد اللَّه ديگر غيرتش به او اجازه نداد كه اين حرف را ( خواه راست باشد خواه دروغ ) بشنود و او مشغول نوشيدن آب باشد . وقتى دست برد زير آب تا مقدارى بردارد ، كسى فرياد كرد : حسين ! تو مىخواهى آب بنوشى ؟ ! ريختند به خيام حرمت .\r\nفوراً بيرون آمد . من نمىدانم گفتهء او راست بود و واقعاً مىخواستند حمله كنند يا نه ، ولى حملهء سريع و بيرون آمدن به وقت أبا عبد اللَّه ديگر مجالى نداد . وقتى كه آقا آمد ، حمله‌اى به خيام حرم نشده بود . اين فرصت را مغتنم شمرد و بار ديگر زنها و بچه‌ها را جمع كرد . اينجاست كه شكوه و جلال روح أبا عبد اللَّه پيدا مىشود . اول فرمود : اهل بيت من ! « اسْتَعِدّوا لِلْبَلاءِ » خودتان را آمادهء سختيها كنيد . مىخواست روح اينها آماده باشد .\r\nيك جمله بيشتر در اين زمينه نگفت ولى فوراً اين مطلب را گفت : « وَ اعْلَموا انَّ اللَّهَ حافِظُكُمْ وَ مُنْجيكُمْ مِنْ شَرِّ الْاعْداءِ وَ مُعَذِّبُ اعاديكُمْ بِانْواعِ الْبَلاءِ » « 1 » اهل بيت من ! يقين داشته باشيد كه شما از اين ساعت سختى و شدت مىبينيد ولى ذلّت نخواهيد ديد .\r\nبدانيد كه خداوند شما را حفظ و از شر دشمنان نگهدارى مىكند و شما محترمانه به حرم جدّتان برخواهيد گشت . از اين ساعت به بعد ، بدبختى دشمنان شماست . مطمئن باشيد كه خداوند ، دشمنان شما را در همين دنيا به انواع مختلف عذاب خواهد كرد .\r\nمعلوم بود كه أبا عبد اللَّه اوضاع را مىديد .\r\nدر روز عاشورا أبا عبد اللَّه نقطه‌اى را مركز قرار داده بود ، حمله مىكرد . اول جنگ تن به تن ؛ عده‌اى آمدند ولى تا آمدند ، أبا عبد اللَّه به آنها مهلت نداد به طورى كه رعب در\r\n\r\n\r\n\r\n\r\n","description":"","footnote":"\r\n( 1 ) . مقتل الحسين مقرّم ، ص 348 .\r\n","page_name":" 295 ","page_number":295},
  {"content":"\r\n\r\nدل دشمن قرار گرفت . عمر سعد فرياد كرد : چه مىكنيد ؟ « وَ اللَّهِ نَفْسُ ابيهِ بَيْنَ جَنْبَيْهِ » با كى داريد مىجنگيد ؟ ! اين فرزند على است ، « هذَا ابْنُ قَتّالِ الْعَرَبِ » اين فرزند همان كسى است كه عرب را كشت . مىخواست تعصب عربيت را عليه حضرت تحريك كرده باشد . گفتند : چه كنيم ؟ گفت : اين‌طور مصلحت نيست . اگر يك يك برويد ، يك نفر از شما را باقى نخواهد گذاشت ، حمله را همه جانبه كنيد . أبا عبد اللَّه به هر طرف كه حمله مىكرد ، فرار مىكردند ولى مواظب بود كه از خيمه‌ها دور نشود . غيرت حسين هم هست . حسين شجاع است ، صبور است ، راضى به رضاى الهى است ، مخلص است ولى غيرة اللَّه هم هست ، غيرتش هم به او اجازه نمىدهد كه زنده باشد و كسى نزديك خيام حرم او بيايد . به اهل بيت دستور داد كه شما ابداً از خيمه‌ها بيرون نياييد . اين دروغ است اگر شنيده باشيد كه اهل بيت ، مرتب بيرون مىآمدند و « العطش » مىگفتند .\r\nفقط يك بار بيرون آمدند و آن ، وقتى بود كه اسب بىصاحب أبا عبد اللَّه آمد . آن وقت هم كه بيرون آمدند ، اول نمىدانستند كه قضيه از چه قرار است . صداى شيههء اين اسب را كه شنيدند ، خيال كردند آقا براى وداع سوم آمده است . مىگويند اين اسب ، اسب تربيت‌شده‌اى بود . نه تنها اسب أبا عبد اللَّه اين‌طور تربيت داشت ، بلكه اسبهاى دشمنان هم اين‌طور تربيتها را داشتند كه وقتى سوارش مىافتاد ، اين حيوان احساس مىكرد .\r\nاين اسب ، يال خودش را به خون أبا عبد اللَّه رنگين كرده بود و وقتى كه ديد آقا افتاده است و ديگر نمىتواند از جا بلند شود ، آمد به طرف خيام حرم . در واقع مثل اينكه پيكى بود كه مىخواست خبرى بدهد . اينها به خيال اينكه آقا برگشته‌اند ، از خيمه بيرون آمدند ولى وقتى كه آن اوضاع را ديدند ، چاره‌اى نديدند جز اينكه دور اين اسب را بگيرند و ناله كنند . به هر حال آقا اجازه نداد آنها بيرون بيايند . ولى خودش نقطه‌اى را مركز قرار داده بود كه صدايش را مىشنيدند . مىخواست به اين وسيله به آنها اطمينان بدهد . وقتى كه برمىگشت ، به آن مركز كه مىرسيد ، با صداى بلند - من نمىدانم اينكه مىگويم صداى بلند ، آن زبان خشك چگونه در دهان مىگرديده - با هر مقدار كه نيرو داشت فرياد مىكرد : « لا حَوْلَ وَ لا قُوَّةَ الّا بِاللَّهِ الْعَلِىِّ الْعَظيمِ » خدايا ! حسين هرچه نيروى روحى و جسمى دارد از توست . اهل بيت خوش‌حال مىشدند كه آقا زنده است . مدتى استراحت مىكرد ، آسايش پيدا مىكرد . لشكر باز برمىگشتند ، حلقه را تنگ مىكردند ، تيراندازى مىكردند ، سنگ مىپراندند . باز نوبت ديگر آقا حمله مىكرد . اين كرّ و فرّ ادامه داشت .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nشنيده‌ايد كه عمر سعد در روز عاشورا جنگ را چگونه شروع كرد ، و باز شنيده‌ايد كه أبا عبد اللَّه اجازه نداد كه جنگ از سوى خود و اصحابش شروع بشود . اين سنتى است كه در جنگهايى كه با يك فرقهء به ظاهر مسلم صورت مىگرفت ، رعايت مىشد .\r\nعلى عليه السلام هم رعايت مىكرد ، مىگفت من هرگز ابتدا به جنگ نمىكنم ؛ آنها كه جنگ را شروع كردند ، بعد ما مىزنيم .\r\nآقا ابتداى به جنگ نكرد . عمر سعد براى جلب رضايت عبيد الله زياد ، جنگ را به اين شكل شروع كرد كه تير و كمانى خواست ( معروف است كه پدر او در صدر اسلام تيرانداز خيلى ماهرى بوده است و شايد خودش هم تيرانداز بوده است ) . تيرى را به كمان كرد و به طرف خيام حرم حسينى پرتاب كرد . بعد فرياد كرد : أيّها النّاس ! در نزد امير شهادت بدهيد كه اول كسى كه به سوى خيمه‌هاى حسين تير انداخت من بودم .\r\nاين جنگ در روز عاشورا با يك تير شروع شد و بايد عرض بكنم با يك تير ديگر هم خاتمه پيدا كرد . تير ديگر ، آن تير زهرآلودى بود كه به سينهء مبارك حسين عليه السلام اصابت كرد ( فَاتيهُ سَهْمٌ مُحَدَّدٌ مَسْمومٌ ) . آن قدر زياد در سينهء أبا عبد اللَّه فرورفت كه آقا فشار آورد تا از طرف جلو بيرون بياورد ، نشد . نوشته‌اند از پشت سر بيرون آورد . بعد از اين بود كه ديگر حسين از اسب روى زمين افتاد . ديگر تاب و توان از او رفت . بعد از اين قضيه بود كه ديگر كرّ و فرّ أبا عبد اللَّه تمام شد .\r\nنوشته‌اند حسن بن على عليه السلام چند پسر داشت كه اينها همراه أبا عبد اللَّه آمده بودند .\r\nيكى از آنها جناب قاسم بود . امام حسن عليه السلام پسر ده ساله‌اى دارد كه آخرين پسر ايشان است ، و اين بچه شايد از پدرش يادش نمىآمد چون وقتى كه پدرش از دنيا رفت گويا چندماهه بوده است ؛ در خانهء حسين بزرگ شد . أبا عبد اللَّه به فرزندان امام حسن خيلى مهربانى مىكرد ، شايد بيش از آن اندازه كه به پسران خودش مهربانى مىكرد چون آنها يتيم بودند و پدر نداشتند . اين پسر اسمش عبد الله و خيلى به آقا علاقه‌مند است ، و آقا به زينب سپرده است كه تو مواظب بچه‌ها باش ، و زينب دائماً مراقب آنهاست . يك‌دفعه زينب متوجه شد كه عبد الله از خيمه بيرون آمده است و مىخواهد برود پيش عمويش حسين بن على عليه السلام . زينب دويد او را بگيرد ، او فرياد كرد : « وَ اللَّهِ لا افارِقُ عَمّى » به خدا قسم كه من هرگز از عمويم جدا نمىشوم . آن طفل مىدود ، زينب مىدود ( السَّلامُ عَلَيْكَ يا ابا عَبْدِ اللَّهِ ! اشْهَدُ انَّكَ قَدْ امَرْتَ بِالْمَعْروفِ وَ نَهَيْتَ عَنِ الْمُنْكَرِ وَ جاهَدْتَ فِى اللَّهِ حَقَّ جِهادِهِ ) . آن قدر زينب دويد كه به أبا عبد اللَّه\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنزديك شد . آقا فرمود : نه ، تو برگرد ، بگذار اين بچه پيش خودم باشد . خودش را انداخت به دامان حسين عليه السلام ( حسين است ، او خودش عالمى دارد ) . در همين حال ، يكى از دشمنان آمد براى اينكه ضربتى به أبا عبد اللَّه بزند . تا شمشيرش را بالا برد ، اين طفل فرياد كرد : « يَا بْنَ الزّانِيَةِ ! أَ تُريدُ انْ تَقْتُلَ عَمّى » ؟ زنازاده ! تو مىخواهى عموى مرا بكشى ؟ تا او شمشيرش را حواله كرد ، اين طفل دست خود را جلو آورد و دستش بريده شد . فرياد كرد : يا عمّاه ! عمو جان ببين با من چه كردند ! .\r\n« اشْهَدُ انَّكَ قَدْ امَرْتَ بِالْمَعْروفِ وَ نَهَيْتَ عَنِ الْمُنْكَرِ وَ جاهَدْتَ فِى اللَّهِ حَقَّ جِهادِهِ حَتّى اتيكَ الْيَقينُ . » .\r\nو لا حول و لا قوّة الّا باللَّه العلىّ العظيم ، و صلّى اللَّه على محمّد واله الطاهرين . باسمك العظيم الاعظم الاعزّ الاجلّ الاكرم يا اللَّه . . . .\r\nخدايا ! عاقبت امر همهء ما را ختم به خير بفرما ، ما را قرآن‌شناس قرار بده ، ما را اسلام‌شناس قرار بده .\r\nخدايا ! اين رخوت ، سستى ، تنبلى و كسالتى را كه در روح ما مسلمين حكمفرماست ، از روح ما بزداى .\r\nخدايا ! به ما غيرت بده ، به ما وحدت و اتفاق ارزانى بدار ، به ما روح همدردى و همبستگى كرامت كن .\r\nخدايا ! شر كفار ، شر اسرائيل ، شر صهيونيزم را از سر مسلمين كوتاه فرما ، به ما توفيق مبارزه با اين دشمن كه كيان اسلام و قرآن را تهديد مىكند ، عنايت كن .\r\nخدايا ! در اين روز عزيز ، گذشتگان ما را ببخش و بيامرز .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\n7 . تأثير امر به معروف و نهى از منكر اهل بيت . امام پس از حادثهء كربلا\r\nبحث امشب من تتمّه‌اى است از بحثهاى ششگانهء گذشته . از آنچه در جلسات قبل بيان گرديد ، معلوم شد كه لازم است ما اصل امر به معروف و نهى از منكر را احياء كنيم و خودمان را هم با اين اصل احياء كنيم . تعبيرى دارد امير المؤمنين على عليه السلام دربارهء تقوا كه به اصطلاح منطق ، شبه دور است . مىفرمايد : « الا فَصونوها وَ تَصَوَّنوا بِها » « 1 » أيّها النّاس ! تقوا را صيانت و حفظ كنيد و خودتان را به وسيلهء تقوا صيانت كنيد . به نظر مىرسد اين دور است . ما بايد تقوا را صيانت كنيم يا تقوا بايد ما را صيانت كند ؟ جواب اين است : هر دو . اين دور است اما نه دور محال . گفت :\r\n سلسلهء اين قوم جَعد مشگبار * مسألهء دور است اما دور يار \r\nچون نگهدارى ما از تقوا به يك شكل است و نگهدارى تقوا از ما به شكل ديگر . ما بايد تقوا را صيانت كنيم و تقوا بايد و مىتواند ما را صيانت كند . در اينجا هم همين‌طور است . ما بايد امر به معروف و نهى از منكر را احياء كنيم و امر به معروف و نهى از منكر متقابلًا بايد ما را احياء كند و خواهد كرد .\r\nما پيرامون عنصر امر به معروف و نهى از منكر در نهضت حسينى ، فقط از آن\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 189 .\r\n","page_name":" 299 ","page_number":299},
  {"content":"\r\n\r\nجنبه‌اش بحث كرديم كه اين عنصر چه اندازه تأثير داشته است ، محرّك و باعث بوده است ، انگيزهء حسينى بوده است . ولى غير از اين ، مطلب ديگرى هم هست و آن اينكه در اين نهضت چقدر امر به معروف و نهى از منكر عملًا صورت گرفت ؟ وجود مقدس حسين بن على عليه السلام [ در اين نهضت عملًا يك آمر به معروف و ناهى از منكر بود 
  ] و از او بيشتر ، بعد از شهادت أبا عبد اللَّه عليه السلام اهل بيت بزرگوار آن حضرت ، از بعد از روز عاشورا ، از همان روز يازدهم و حد اقل از روز دوازدهم به عنوان يك گروه امر به معروف و نهى از منكر درآمدند و تا پايان اين ماجرا هر جا كه بودند امر به معروف و نهى از منكر كردند . آنها هرگز به صورت يك جمعيت شكست خورده درنيامدند . آنها هم مثل خود أبا عبد اللَّه ، پايان كار را زنده ماندن يا كشته شدن نمىدانستند كه بگويند مطلب اين بود كه حسين زنده بماند و به خلافت برسد يا حد اقل در گوشه‌اى برود زندگى كند ، پس حالا كه حسين كشته شد مطلب تمام شد ؛ نه ، آنها دنبال همان هدف حسينى بودند . كشته شدن أبا عبد اللَّه ، از يك نظر براى آنها آغاز كار بود نه پايان كار . و چقدر زيبا و جالب توجه است وضع اهل بيت پيغمبر ! و راستى وقتى انسان اينها را تجزيه و تحليل مىكند ، در مقابل اين عظمت و زيبايى ، در مقابل اين قوّت ، در مقابل اين قدرت روح ، در مقابل اينهمه ايمان و يقين ، در مقابل اينهمه شجاعت روحى غرق در حيرت مىشود و جز اينكه در مقابل آنها سر تعظيم فرود آورد كار ديگرى نمىتواند بكند . تا آخرين لحظه تبليغ كردند ، نهى از منكر و امر به معروف كردند ، دعوت به اسلام كردند . محبت و بلكه معرفت على عليه السلام و اهل بيت پيغمبر اساساً در همهء شام وجود نداشت ؛ يعنى كسى آنها را نمىشناخت ، و اگر هم مىشناختند به صورتهاى بسيار زشتى مىشناختند . ولى ببينيد اهل بيت پيغمبر چه كردند ؟ ! فقط يك نمونه‌اش را عرض مىكنم و بعد وارد مطالب ديگرى مىشوم .\r\n\r\nوارد شدن زينب ( سلام اللَّه عليها ) به مجلس ابن زياد\r\nمىدانيم كه روز عاشورا وضع به چه منوال بود ، و شب يازدهم را اهل بيت پيغمبر چگونه برگزار كردند . روز يازدهم جلّادهاى ابن زياد مىآيند اهل بيت را سوار شترهاى بىجهاز مىكنند و حركت مىدهند ، و اينها شب دوازدهم را شايد تا صبح يكسره با كمال ناراحتى روحى و جسمى طى طريق مىكنند . فردا صبح نزديك دروازهء كوفه مىرسند . دشمن مهلت نمىدهد . همان روز پيش از ظهر اينها را وارد شهر\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nكوفه مىكنند . ابن زياد در دارالامارهء خودش نشسته است . يك مشت اسير ، آن هم مركّب از زنان و يك مرد كه در آن وقت بيمار بود . لقب بيمارى براى حضرت سجّاد عليه السلام فقط در ميان ما ايرانيها پيدا شده است . نمىدانم چطور شده است كه فقط ما اين لقب را مىدهيم : امام زين العابدين بيمار ! ولى در زبان عرب هيچ وقت نمىگويند على بن الحسين المريض ( يا الممراض ) . اين لقبى است كه ما به ايشان داده‌ايم .\r\nريشه‌اش البته همين مقدار است كه در ايام حادثهء عاشورا امام على بن الحسين سخت مريض بود ( هركس در عمرش مريض مىشود ؛ كيست كه در عمرش مريض نشود ؟ ) ، مريض بسترى بود ، مريضى كه حتى به زحمت مىتوانست حركت كند و روى پاى خود بايستد و با كمك عصا مىتوانست از بستر حركت كند . در همان حال امام را به عنوان اسير حركت دادند . امام را بر شترى كه يك پالان چوبى داشت و روى آن حتى يك جُل نبود ، سوار كردند . چون احساس مىكردند كه امام بيمار و مريض است و ممكن است نتواند خودش را نگه دارد ، پاهاى حضرت را محكم بستند . غُل به گردن امام انداختند . با اين حال اينها را وارد شهر كوفه كردند . ديگر كوفتگى ، زجر ، شكنجه به حدّ اعلاست . [ معمولًا 
  ] وقتى مىخواهند از يك نفر به زور اقرار بگيرند يا اعصابش را خرد كنند ، اراده‌اش را درهم بشكنند ، يك بيست و چهار ساعت ، چهل و هشت ساعت به او غذا نمىدهند ، نمىگذارند بخوابد ، مرتب زجرش مىدهند . در چنين شرايطى اكثر افراد مستأصل مىشوند ، مىگويند هرچه مىخواهى بپرس تا من بگويم .\r\nشما ببينيد اينها وقتى كه وارد مجلس ابن زياد مىشوند ، بعد از آن همه شكنجه‌هاى روحى و جسمى چه حالتى دارند ! زينب ( سلام اللَّه عليها ) را وارد مجلس ابن زياد مىكنند . او زنى است بلندبالا . عده‌اى تعبير كرده‌اند : « وَ حَفَّتْ بِها اماؤُها » كنيزانش دورش را گرفته بودند . مقصود كنيز به معناى اصطلاحى نيست . چون همهء زنهاى اصحاب كه شركت كرده بودند ، براى زينب سيادت و بزرگوارى قائل بودند ، خودشان را مثل كنيز مىدانستند . اينها دور زينب را گرفته بودند و زينب در وسط اينها وارد مجلس ابن زياد شد ولى سلام نكرد ، اعتنا نكرد . ابن زياد از اينكه او احساس مقاومت كرد ، ناراحت شد . سلام نكردن زينب معنايش اين است كه هنوز ارادهء ما زنده است ، هنوز ما به شما اعتنا نداريم ، هنوز هم روح حسين بن على در كالبد زينب مىگويد : « هَيْهاتَ مِنَّا الذِّلَّةُ » ،\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nهنوز مىگويد : « لا اعْطيكُمْ بِيَدى اعْطاءَ الذَّليلِ وَ لا افِرُّ فِرارَ الْعَبيدِ ( لا اقِرُّ اقْرارَ الْعَبيدِ ) » « 1 » ابن زياد از اين بىاعتنايى ، سخت ناراحت شد . مىفهميد اين كيست . همهء گزارشها به او رسيده بود . وقتى فهميد زنى از همه محترمتر است و زنان ديگر با احترام خاصى دورش را گرفته‌اند ، لا بد حدس مىزد كه او كيست چون خبر داشت كه كى هست و كى نيست . در عين حال گفت : « مَنْ هذِهِ الْمُتَكَبِّرَةُ ؟ » يا « مَنْ هذِهِ الْمُتَنَكِّرَةُ ؟ » ( دو جور ضبط كرده‌اند ) اين متكبر ، اين زن پرنخوت كيست ؟ يا اين ناشناس كيست ؟\r\nكسى جواب نداد . دومرتبه سؤال كرد . مىخواست از همانها كسى جواب بدهد . بار دوم و سوم . بالأخره زنى جواب داد : « هذِهِ زَيْنَبُ بِنْتُ عَلِىِّ بْنِ ابى طالِبٍ » اين ، زينب دختر على است . اين مرد دَنىّ پست لعين كه يك جو شرافت نداشت شروع كرد به سخت ترين وجهى زخم زبان زدن « 2 » . گفت : « الْحَمْدُ للَّهِ الَّذى فَضَحَكُمْ و اكْذَبَ أُحْدوثَتَكُمْ » خدا را شكر مىكنم كه شما را رسوا و دروغتان را آشكار كرد . زينب در كمال جرأت و شهامت گفت : « الْحَمْدُ للَّهِ الَّذى اكْرَمَنا بِالشَّهادَةِ » خدا را شكر مىكنيم كه افتخار شهادت را نصيب ما كرد . خدا را شكر مىكنم كه اين تاج افتخار را بر سر برادر من گذاشت . خدا را شكر مىكنيم كه ما را از خاندان نبوت و طهارت قرار داد . بعد در آخر گفت : « انَّما يَفْتَضِحُ الْفاسِقُ وَ يَكْذِبُ الْفاجِرُ وَ هُوَ غَيْرُنا » رسوايى مال فاسقهاست ( ما در عمرمان دروغ نگفتيم و حادثهء دروغ هم به وجود نياورديم ) ، دروغ مال فاجرهاست .\r\nفاسق و فاجر هم ما نيستيم ، غير ماست ، يعنى تو . رسوا تويى ، دروغگو هم خودت هستى .\r\nاين مقدار شهامت و شجاعت و ايمان عملى ! اين ، امر به معروف و نهى از منكر است . تازه اين ، يك درجه و يك مرحلهء آن است ، و داستان درازى دارد . زين العابدين چه گفت ؛ يكى از دختران امام حسين چه گفت ؛ كنار بازار كوفه ، زينب چه خطبه‌اى انشاء كرد ؛ زين العابدين در آنجا چه خطابه‌اى انشاء كرد ؛ در بين راه چه كردند ؛ در خرابه يا در خيابانها و كوچه‌ها با مردم كه مواجه مىشدند چه مىگفتند ؛ و از همهء اينها به نظر من بالاتر ، آن خطابهء بسيار غرّاء زينب ( سلام اللَّه عليها ) در مجلس يزيد بن\r\n\r\n\r\n\r\n\r\n","description":"","footnote":"\r\n( 1 ) . ارشاد مفيد ، ص 235 .\r\n( 2 ) . از يك طرف يك آدم شريف به خودش اجازه نمىدهد كه نمك به زخم كسى كه اينهمه مصيبت‌ديده است بپاشد ؛ و از طرف ديگر ، زن به اصطلاح جنس لطيف است ؛ در هيچ قانون جنگى ، مردمى كه يك ذره شرافت دارند متعرّض زن نمىشوند ، به هيچ شكلى زخم زبان به او نمىزنند ، جراحت به او وارد نمىكنند ؛ زن را اسير مىگيرند و در عين حال احترام مىكنند .\r\n","page_name":" 302 ","page_number":302},
  {"content":"\r\n\r\nمعاويه است . در آنجا ديگر صحبت 24 ساعت و 48 ساعت نيست ؛ نزديك يك ماه است كه زينب در چنگال اينها اسير است و حد اكثر زجرى را كه به يك اسير مىدهند به او داده‌اند . ولى ببينيد در مجلس يزيد چه كرده است ! .\r\nپس در نهضت حسينى ، عنصر امر به معروف و نهى از منكر را از اين وجهه و جهت هم بايد در نظر گرفت كه اين نهضت يك نهضت امر به معروف و نهى از منكر بود ، و آثار اين امر به معروف و نهى از منكر را هم بايد كاملًا بررسى كرد ، مخصوصاً در خود شام كه چگونه شام را زيرورو كرد .\r\n\r\nاحتمال اثر\r\nمطلب ديگرى كه خواستم براى شما عرض كنم اين است :\r\nفقهاى ما در باب امر به معروف و نهى از منكر دو مطلب گفته‌اند كه بايد آنها را توضيح دهيم . يكى اين است كه امر به معروف و نهى از منكر در جايى است كه انسان احتمال اثر بدهد . معنى اين جمله چيست ؟ امر به معروف و نهى از منكر يك قانون تعبّدى مثل نماز يا روزه نيست كه البته حكمت و فلسفه و اثرى دارد ولى به ما مربوط نيست كه ببينيم اگر اثرِ خودش را مىبخشد انجام بدهيم و اگر اثر خودش را نمىبخشد انجام ندهيم . به ما گفته‌اند شما نماز را به هر حال بايد بخوانيد . اين در اختيار تو نيست .\r\nتو نمىتوانى حساب كنى كه اين نماز اثر دارد يا اثر ندارد . تو بايد تحت اين فرمول و قاعده بخوانى . اينكه اين كار به نتيجه مىرسد يا نمىرسد ، از حوزهء منطق بشر خارج است . ولى امر به معروف و نهى از منكر را بشر بايد با منطق خودش اداره كند ؛ يعنى هميشه در كارها بايد روى آن نتيجه‌اى كه بايد بر آن مترتّب شود حساب كند . نيرو مصرف مىكنى ، مايه مصرف مىكنى ، امر به معروف و نهى از منكر مىكنى ، ولى حساب كن ببين تو در اين كار چقدر به نتيجه و هدف مىرسى . مثل تاجرى باش كه وقتى سرمايه‌اش را خرج مىكند ، روى حساب ( لااقل حساب احتمالات ) مىخواهد سودى كه از اين كار مىبرد بيش از سرمايه‌اى باشد كه مصرف مىكند ، و اين بسيار حرف منطقىاى است . يعنى اگر ما در جايى امر به معروف و نهى از منكر مىكنيم ، يك سرمايهء مالى يا جانى يا لااقل يك سرمايهء وقتى و زمانى مصرف مىكنيم ولى يقين داريم كه كوچكترين اثرى نمىبخشد يا اثر معكوس مىبخشد ، آيا باز بايد انجام بدهيم ؟ نه . خيلى حرف منطقى و درستى است . اين منطق در مقابل منطق خوارج است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nدر فقه خوارج ، امر به معروف و نهى از منكر يك تعبّد محض است ؛ يعنى انسان حق ندارد حساب و منطق را در آن وارد كند . او بايد كوركورانه و چشم بسته ، امر به معروف و نهى از منكر كند و لو يقين دارد كه در اينجا سرمايه را مصرف مىكند و سودى هم نمىبرد . مىگويد به ما مربوط نيست ، خدا گفته تو بايد به هر حال امر به معروف و نهى از منكر كنى . ائمّهء ما به ما گفتند اين اشتباه است ؛ خدا اينجور امر به معروف و نهى از منكر را دستور نداده است .\r\nدر امر به معروف و نهى از منكر قطعاً بايد حساب ، تدبير ، فكر و منطق به كار برده شود . علمايى كه در مسائل اجتماعى مطالعه كرده‌اند ، گفته‌اند كه راز انقراض خوارج همين بود كه در امر به معروف و نهى از منكر ، منكِر منطق بودند . مىآمد در حضور يك جبّار گردنكش در حالى كه شمشيرش را كشيده بود . يقين داشت كه در اينجا حرفش كوچكترين اثرى ندارد ، ولى مىگفت . او هم آناً او را معدوم مىكرد . به اصطلاح تاكتيك نداشتند ، منطق و حساب در كارشان نبود ، بىگدار خودشان را به آب مىزدند .\r\nنتيجه ، انقراضشان شد . ولى ائمّهء ما عليهم السلام گفتند اين كار غلط است . « تقيّه » هم كه شما شنيده‌ايد يعنى به كار بردن تاكتيك در امر به معروف و نهى از منكر ؛ از مادّهء « وقى » به معنى نگهدارى است . يعنى چه ؟ يعنى امر به معروف و نهى از منكر مبارزه است . در مبارزه ، انسان وسيلهء دفاعى هم بايد به كار ببرد ؛ يعنى بزن ولى كوشش كن نخورى . اما تو مىخواهى بگويى بر من جهاد واجب است ، ولى چرا سلاح بپوشم ، چرا زره بپوشم ، مگر اگر كشته بشوم به بهشت نمىروم ؟ چرا . پس من همين‌طور خودم را به قلب لشكر مىزنم تا كشته شوم و به بهشت بروم . مىگويد اين كار را نكن ؛ تو دارى نيروى اسلام را مصرف مىكنى ، تو خودت خشتى در بناى اسلام هستى ، نيرويى از نيروهاى اسلام هستى . برو بزن ولى كوشش كن تا حد امكان كمتر بخورى . اگر به اين خيال به روى ، اسلحه نپوشى و به خاطر اسلحه نپوشيدن كشته شوى ، نيروى اسلام را هدر داده‌اى .\r\nبرو بزن و تا حد امكان كشته نشو . برو تا حد ممكن طرف را از بين ببر ولى خودت را حفظ كن . اين ، معنى مطلبى است كه آقايان گفته‌اند و بسيار مسألهء منطقىاى است .\r\n\r\nشرط قدرت\r\nمطلب ديگرى ما در باب امر به معروف و نهى از منكر داريم كه اين هم در اخبار و روايات ما هست ، متن حديث است كه در فقه ما هم آمده است : « انَّما يَجِبُ عَلَى الْقَوِىِّ\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nالْمُطاعِ » « 1 » امر به معروف و نهى از منكر بر كسى واجب است كه قدرت داشته باشد ، يعنى آدم ناتوان نبايد امر به معروف و نهى از منكر كند . اين هم وابسته به آن مطلب است ؛ يعنى حساب اين است كه امر به معروف و نهى از منكر براى رسيدن به نتيجه است ، براى اين است كه : نيرو را حفظ كن و نتيجه بگير ، اما آنجا كه تو ناتوان هستى يعنى نيرويت را از دست مىدهى و به نتيجه نمىرسى ، نه .\r\n\r\nيك اشتباه بزرگ\r\nدر اينجا يك اشتباه بسيار بزرگ براى بعضى پيدا شده است و آن اينكه ممكن است كسى بگويد : من كه قدرت ندارم فلان كار را انجام بدهم ، اسلام هم كه گفته اگر قدرت ندارى نكن ، پس ديگر من خيالم راحت است . ديگرى مىگويد : اسلام گفته است امر به معروف و نهى از منكر در وقتى است كه در آن احتمال نتيجه دادن باشد ؛ من احتمال نمىدهم ، پس خيالم راحت است . اين اشتباه است .\r\nاين احتمال غير از احتمالى است كه شما در باب طهارت و نجاست مىدهيد . من نمىدانم فلان چيز پاك است يا نجس . مىگويد آيا احتمال مىدهى كه پاك است ؟ بله ، احتمال مىدهم . بگو پاك است . معناى آن احتمال همان احتمال ذهنى است ؛ يعنى تو در هر جا كه شك دارى كه چيزى پاك است يا نجس [ اگر احتمال مىدهى كه پاك باشد ، بگو پاك است 
  ] . مثلًا دوايى را كه از خارج وارد كرده‌اند ، تو صددرصد يقين ندارى كه نجس باشد ، صدى نود و نه احتمال مىدهى كه نجس باشد ولى صدى يك هم احتمال مىدهى كه پاك باشد . همان احتمال ذهنى تو كافى است براى اينكه بگويى اين دوا پاك است . آيا من وظيفه دارم كه بروم تحقيق كنم ، ببينم آيا پاك است يا نجس ؟\r\nابداً ، هيچ وظيفه‌اى ندارى . همان احتمال ، يعنى همان حالت ذهنى - مثل علمى كه مىگويند علم موضوعى است - احتمال موضوعى است ؛ اين احتمال براى تو موضوع حكم است . ديگر بيش از اين تو تكليف ندارى .\r\nاما اينجا كه مىگويند احتمال ، نه معنايش اين است كه برو در خانه‌ات بنشين ، بعد بگو من احتمال اثر مىدهم ، احتمال اثر نمىدهم . اين كه پاكى و نجسى نيست . در اين مورد بايد به روى كوشش كنى ، حد اكثر تحقيق را بكنى تا ببينى و بفهمى كه آيا به نتيجه\r\n\r\n\r\n\r\n\r\n","description":"","footnote":"\r\n( 1 ) . فروع كافى ، ج 5 / ص 59 .\r\n","page_name":" 305 ","page_number":305},
  {"content":"\r\n\r\nمىرسى يا نمىرسى . كسى كه بىاطلاع است و دنبال تحقيق هم نمىرود تا بفهمد از اين امر به معروف و نهى از منكرش به نتيجه مىرسد يا نمىرسد ، چنين عذرى را ندارد . يا آن ديگرى مىگويد : آقا ! من كه قدرت ندارم . اسلام هم مىگويد بسيار خوب ، ولى برو قدرت را به دست بياور . اين ، شرط وجود است نه شرط وجوب ؛ يعنى گفته‌اند تا ناتوانى دست به كارى نزن كه به نتيجه نمىرسى ، ولى برو توانايى را به دست آور تا بتوانى به نتيجه برسى . حالا برايتان مثالى ذكر مىكنم :\r\n\r\nمثال : مسألهء « ولايت از قِبَل جائر »\r\nدر فقه مسأله‌اى مطرح است به نام « ولايت از قبل جائر » . مخصوصاً در زمان ائمّه اين مسأله را زياد سؤال مىكردند ، مىگفتند : يا بن رسول اللَّه ! اين خلفا ، خلفاى جور و ظلم هستند . ما از اينها پست دولتى به اصطلاح بگيريم يا نگيريم ؟ اسلام دستورش اين است كه نه ، از اينها پست نگيريد . ولى بعد مىفرمود : اگر تو از ناحيهء آنها پستى مىگيرى كه آن پست وسيله مىشود كه تو بر امر به معروف و نهى از منكر قدرت پيدا كنى ، اين كار را قطعاً انجام بده . در كتب فقهى ما اين مسأله مطرح است . محقّق در شرايع دارد ، شهيدين « 1 » دارند . منتها بعضى مىگويند : « اسْتُحِبَّتْ » و بعضى مىگويند : « وَجَبَتْ » يعنى مىگويند اين كارى كه كمك دادن و اعانت به ظالم است ( مثلًا علىّ بن يقطين مىخواهد وزير هارون ظالم ستمگر غاصب بشود ) واجب است ؛ يعنى اين كارى كه فى حدّ ذاته حرام است ، اگر وسيله‌اى باشد براى اينكه قدرتى به دست آورى كه از اين قدرت در راه امر به معروف و نهى از منكر استفاده كنى ، نه تنها بر تو حرام نيست بلكه واجب است .\r\nامام موسى بن جعفر عليه السلام راجع به محمّد بن اسماعيل بن بزيع و علىّ بن يقطين ، دو نفر از شيعيان كه در دستگاه ظلم خلفا بودند ولى در آن دستگاه رفته بودند براى اينكه مقاصد الهى را پيش ببرند ، مىفرمايد : شما ستارگان خدا در روى زمين هستيد ؛ تو نرفتى آنجا كه منفعت‌پرستى كنى ، جاه‌پرستى كنى ، براى اينكه پول به دست آورى ، تو رفتى در آنجا تا هدف اسلام را پيش ببرى . ببينيد ! كار تحصيل قدرت براى امر به معروف و نهى از منكر تا آنجا مهم است ، تا آنجا واجب است كه اسلام مىگويد يك\r\n\r\n\r\n\r\n\r\n","description":"","footnote":"\r\n( 1 ) . [ شهيد اول و شهيد ثانى رحمة اللَّه عليهما 
  ]\r\n","page_name":" 306 ","page_number":306},
  {"content":"\r\n\r\nعمل صددرصد حرام را به خاطر آن مىتوانى مرتكب بشوى . يعنى اين عمل كه در ذات خود و در صورتى كه تو فقط براى اين بخواهى آن را انجام بدهى كه جزء جلال آن دستگاه بشوى و در آن هيچ هدف امر به معروف و نهى از منكر يعنى هدف خدمت به اسلام نداشته باشى حرام است ، به منظور خدمت به اسلام كه واقعاً به اسلام خدمت كنى ، اين حرام تبديل به واجب و به قول بعضى از فقها مثل محقّق در شرايع مستحب مىشود . حد اقل حرام تبديل به مستحب مىشود . از اينجا شما بفهميد كه مسألهء قدرت اين نيست كه اگر تصادفاً قدرتى پيدا شد ، امر به معروف بكن و اگر تصادفاً قدرتى پيدا نشد ، نه .\r\nدليل ديگر نادرست بودن اين حرف كه مىگويند اگر قدرت تصادفاً پيدا شد امر به معروف و نهى از منكر واجب مىشود ، اگر نه ، نه ، پس تحصيل قدرت واجب نيست ، اين است كه ما بايد ببينيم اسلام براى امر به معروف و نهى از منكر چه ارزشى قائل است . ببينيم با ارزشى كه اسلام براى امر به معروف و نهى از منكر قائل است ، اصلًا آيا امكان دارد كه بگويد اين وظيفه را مسلمين هنگامى بايد انجام بدهند كه اتفاقاً و تصادفاً قدرت داشته باشند ولى اگر قدرت نداشتند ، ديگر نه ، و هيچ وظيفه‌اى هم ندارند كه بروند قدرت را به دست بياورند تا امر به معروف و نهى از منكر كنند ؟\r\n\r\nمقام امر به معروف و نهى از منكر در اسلام\r\nشما اگر مىخواهيد بفهميد كه مقام امر به معروف و نهى از منكر در اسلام چيست ، اين روايتى را كه در كافى است و از روايات بسيار معروف و قطعى و مسلّم ماست و در تمام كتب فقهى و حديثى معتبر آمده است و مفصلترين حديث در اين باب است مطالعه كنيد . من قسمتهايى از آن را براى شما مىخوانم ، چون همه‌اش مفصّل است . يك قسمتش كه اول حديث هم هست اين است كه فرمود : در آخر الزمان ، مردم رياكارى پيدا مىشوند كه دائماً آيهء قرآن و دعا مىخوانند « وَ يَتَنَسَّكونَ » اظهار مقدس‌مآبى مىكنند « حُدَثاءُ سُفَهاءُ » يك مردم تازه به دوران رسيدهء احمقى هم هستند . تنها چيزى كه اين مقدس‌مآب‌ها به آن اعتنا ندارند ، امر به معروف و نهى از منكر است . « لا يوجِبونَ امْراً بِمَعْروفٍ وَ لا نَهْياً عَنْ مُنْكَرٍ الّا اذا امِنُوا الضَّرَرَ » اينها تا مطمئن نشوند كه امر به معروف و نهى از منكر كوچكترين ضررى به ايشان نمىزند ، به آن تن نمىدهند . « يَطْلُبونَ لِانْفُسِهِمُ الرُّخَصَ وَ الْمَعاذيرَ » دائم دنبال اين هستند كه يك راه فرارى براى امر به معروف\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nو نهى از منكر پيدا كنند ، يك عذرى بتراشند كه خوب ، ديگر نمىشود ، ديگر ممكن نيست . « يُقْبِلونَ عَلى الصَّلاةِ وَ الصِّيامِ وَ ما لا كلِّفُهُمْ فى نَفْسٍ وَ لا مالٍ » دنبال آن عبادتهايى هستند كه نه به جان ، نه به مال و نه به حيثيتشان ضرر مىزند ( مثل نماز و روزه ) اما اگر وظيفه‌اى ضررى به جايى مىزند ، ديگر آن را قبول ندارند . تا آنجا كه مىفرمايد اگر نماز هم به كار يا حيثيت يا جانشان ضرر مىزد ، آن را رها مىكردند : « كَما رَفَضوا اسْمَى الْفَرائِضِ وَ اشْرَفَها » همان‌طور كه عاليترين و شريفترين فريضه‌ها را رها كردند ، نماز را هم رها مىكردند . آن عاليترين و شريفترين فريضه‌ها كدام است ؟ « انَّ الْامْرَ بِالْمَعْروفِ وَ النَّهْي عَنِ الْمُنْكَرِ فَريضَةٌ بِها تُقامُ الْفَرائِضُ » [ امر به معروف و نهى از منكر 
  ] فريضهء بزرگى است كه ساير فرايض به وسيلهء آن بپامىشود . بايد امر به معروف و نهى از منكر باشد تا نمازى باشد ، تا زكاتى باشد ، تا حجّى باشد ، تا خمسى باشد ، تا معاملاتى باشد ، تا قانونى باشد ، تا اخلاقى باشد . باز قسمتى از حديث را حذف مىكنم . فرمود : « انَّ الْامْرَ بِالْمَعْروفِ وَ النَّهْي عَنِ الْمُنْكَرِ سَبيلُ الْانْبِياءِ » همانا امر به معروف و نهى از منكر راه همهء پيامبران است « مِنْهاجُ الصُّلَحاءِ ، بِها تُقامُ الْفَرائِضُ وَ تَأمَنُ الْمَذاهِبُ وَ تَحِلُّ الْمَكاسِبُ وَ تُرَدُّ الْمَظالِمُ وَ تُعْمَرُ الْارْضُ » « 1 » [ شيوهء همهء صالحان است 
  ] ، واجبات خدا به اين وسيله بپاداشته مىشود ، راهها به اين وسيله امن مىگردد ، كسبها به اين وسيله حلال و مظالم به اين وسيله بازمىگردد ، زمين به اين وسيله آباد مىشود .\r\nشما از اينجا بفهميد كه حوزهء امر به معروف و نهى از منكر تا كجاست ؛ تا حدود آباد شدن زمين . خدا مىداند آدم گاهى كه يك چيزهايى را مىبيند و در تاريخ اسلام مطالعه مىكند ، دود از كلّه‌اش بلند مىشود كه ما چه بوديم و چه شديم ! دلم مىخواهد اين كتاب الاحكام السُّلطانيّهء ماوردى را - كه يكى از معتبرترين كتابهاى اسلامى است و مخصوصاً اروپاييها و مستشرقين روى آن خيلى حساب مىكنند - مطالعه كنيد . اين كتاب ، نظامات اجتماعى اسلام را در حدود هزار سال پيش بيان كرده است . ببينيد چه نظاماتى در دنياى اسلام بوده و اصلًا امر به معروف و نهى از منكر چه معنىاى داشته و چه مىكرده است ! از آن مهمتر كتابى است به نام « معالم القربة فى احكام الحِسبة » كه خوشبختانه اين كتاب را ظاهراً يك مستشرق فرنگى از يكى از كتابخانه‌هاى تركيه\r\n\r\n\r\n\r\n\r\n","description":"","footnote":"\r\n( 1 ) . فروع كافى ، ج 5 / ص 55 .\r\n","page_name":" 308 ","page_number":308},
  {"content":"\r\n\r\nدرآورده و چاپ كرده است « 1 » . اين كتاب در قرن نهم نوشته شده . « حِسبه » در آنجا يعنى همان امر به معروف و نهى از منكر . اصطلاحى بوده كه از قرن دوم هجرى ، امر به معروف و نهى از منكر را « حسبه » مىگفته‌اند . « محتسِب » كه شما مىبينيد در اشعار ما آمده است ، يعنى آمر به معروف و ناهى از منكر . آن تشكيلاتى كه در كشورهاى اسلامى به نام تشكيلات حسبه‌اى يا احتسابى بوده است ، افرادش يعنى آمرين به معروف و ناهين از منكر را مىگفتند « محتسب » كه در اصطلاح شعراى ما زياد آمده است . مولوى ، حافظ و سعدى اين لغت را استعمال كرده‌اند . سعدى مىگويد : « چندان كه مرا شيخ اجل شمس الدين أبو الفرج بن الجوزى . . . » مىگويد استادم أبو الفرج بن الجوزى به من كه جوان بودم مىگفت نرو در اين مجالس ، اينجا نرو ، آنجا نرو ، و من حرف اين شيخ و استاد را نمىشنيدم چون جوان بودم ، و گاهى مسخره‌اش مىكردم ، مىگفتم :\r\n قاضى ار با ما نشيند برفشاند دست را * محتسب‌گر مى خورد معذور دارد مست را \r\nبه هر حال ، اسم اين كتاب « معالم القربة فى احكام الحسبة » است . وقتى انسان اين كتاب را مطالعه مىكند كه اصلًا امر به معروف و نهى از منكر چه مفهومى داشته ، مىبيند سراسر زندگى را دربرمىگيرد . تمام كارهايى كه امروز شهرداريها انجام مىدهند ، جزء امر به معروف و نهى از منكر بوده است . تمام كارهايى كه شهربانى انجام مىدهد نيز در حوزهء احتساب بوده است . در همين كتاب آمده است كه يكى از وظايف محتسب اين است كه وقتى دم دكان بقالى مىرود و مىبيند روى ظرفهاى ماست باز است و مگس مىنشيند ، بايد بقال را موظف كند كه روى ظرف ماست خودش را بپوشاند ؛ لباسهاى آن بقال را نگاه كند كه كثيف نباشد ؛ آن پيشبندى كه مىبندد ، چند روز يك بار يا هر روز عوض كند ، بشويد ؛ در حمامها چه بكنند ؛ در مسجدها چه بكنند و . . . وقتى آدم اينها را مىبيند ، مىگويد خدايا ! اين ما بوديم كه چنين روزى داشتيم و اين ما هستيم كه به چنين روزى گرفتار هستيم ؟ ! خدايا اين ما هستيم كه در روايات كافى ما و در تمام كتب فقهى ما مىگويد امر به معروف آن چيزى است كه زمين بدان آباد مىشود ( وَ تُعْمَرُ\r\n\r\n\r\n\r\n\r\n","description":"","footnote":"\r\n( 1 ) . بازهم خدا پدر اين فرنگيها را بيامرزد كه اقلًا مىروند اين كتابهاى نفيس خطى ما را از كتابخانه‌ها درمىآورند و چاپ مىكنند ، ما كه اين عُرضه را هم نداريم .\r\n","page_name":" 309 ","page_number":309},
  {"content":"\r\n\r\nالْارْضُ ) ، « وَ يُنْتَصَفُ مِنَ الْاعْداءِ » با امر به معروف و نهى از منكر مىشود از دشمن انتقام گرفت ؛ يعنى امر به معروف و نهى از منكر را زنده كن تا بتوانى در مقابل اسرائيل بايستى . اگر در مقابل اسرائيل ناتوانى ، ريشه‌اش را از چند صد سال پيش پيدا كن كه امر به معروف و نهى از منكر را از ميان بردى ، در نتيجه دشمن بر تو مسلط شد . « وَ يَسْتَقيمُ الْامْرُ » بدين وسيله است كه كارها همه بر روى اساس استوارى قرار مىگيرد .\r\n« فَانْكِروا بِقُلوبِكُمْ وَ الْفِظوا بِالْسِنَتِكُمْ وَ صَكّوا بِها جِباهَهُمْ وَ لا تَخافوا فِى اللَّهِ لَوْمَةَ لائِمٍ ، فَانِ اتَّعَظوا وَ الَى الْحَقِّ رَجَعوا فَلا سَبيلَ عَلَيْهِمْ : انَّمَا السَّبيلُ عَلَى الَّذينَ يَظْلِمونَ النّاسَ وَ يَبْغونَ فِى الْارْضِ بِغَيْر الْحَقِّ أُولئِكَ لَهُمْ عَذابٌ اليمٌ « 1 » » « 2 » . ديگر فرصت ترجمهء اين قسمت و ذكر قسمتهاى ديگر نيست .\r\nيك فريضه‌اى كه در اسلام چنين مقام و ارزشى را دارد ، آيا مىشود احتمال داد كه درباره‌اش گفته‌اند اگر يك روزى ديدى اتفاقاً ، تصادفاً ، يك نيرويى ، يك قدرتى دارى انجام بده و اگر قدرت ندارى ديگر تكليف ساقط است ؟ اين « تكليف ساقط است » يعنى اسلام ساقط است ، چون امر به معروفى كه اسلام براى ما معرفى مىكند به منزلهء پايهء خيمهء اسلام است . چطور ممكن است كه خود اسلام بگويد اگر تصادفاً ديدى مىتوانى اسلام را نگه دارى ، نگه‌دار ، اگر تصادفاً ديدى نمىتوانى ، ديگر نمىخواهد ، خيالت راحت باشد ؟ ! .\r\nدر مورد احتمال اثر هم همين‌طور است . بنده بروم در اتاقم بنشينم ، بگويم من كه احتمال اثر نمىدهم . تو حق ندارى احتمال اثر بدهى يا ندهى . تو كه اصلًا مطالعه ندارى ، تو كه از اوضاع خبر ندارى ، جريانات را نمىدانى ، تو كه نمىدانى راه امر به معروف و نهى از منكر چيست ، تو كه روانشناسى نمىدانى كه براى نفوذ در بشر از چه راهى بايد با روح او مواجه شد ، تو كه جامعه‌شناسى نمىدانى ، تو كه چيزى نمىدانى ، حق ندارى بگويى من احتمال اثر مىدهم يا احتمال اثر نمىدهم . اين است كه دو ركن اين اصل اساسى ، قدرت و آگاهى است ، و هر دو را هم بايد تحصيل كرد و به دست آورد ؛ غير از اين نمىشود .\r\nشما در روزنامه‌هاى خودمان مىخوانيد كه در امريكا بيش از سيصد و هشتاد\r\n\r\n\r\n\r\n\r\n","description":"","footnote":"\r\n( 1 ) . شورى / 42 .\r\n( 2 ) . فروع كافى ، ج 5 / ص 55 .\r\n","page_name":" 310 ","page_number":310},
  {"content":"\r\n\r\nكميتهء جمع‌آورى اعانه براى اسرائيل وجود دارد . من از اين نظر اينها را تقدير مىكنم كه ملت بيدارى هستند ، براى خودشان دارند كار مىكنند . اين ملت مىفهمد كه راهش همين است . هر مردمى در هر محله‌اى ، در هر گوشه‌اى هستند ، خودشان بايد بنشينند ، فكر كنند ، كار كنند ، آگاهى و اطلاع به دست آورند ، عاقبت را بينديشند . اين ، آگاهى است و تحصيل آگاهى واجب است . اين ، قدرت است و تحصيل قدرت واجب است .\r\nبازگردم به آن مطلبى كه در ابتدا عرض كردم ، يعنى بررسى عنصر امر به معروف و نهى از منكر در نهضت حسينى از اين وجهه كه اهل بيت پيغمبر چگونه از اين فرصت حد اكثر استفاده را كردند . خدا رحمت كند مرحوم آيتى ( رضوان اللَّه عليه ) را ، چه مرد بزرگوارى بود ، چه عالم متقىاى بود كه از دست ما رفت . ايشان كتابى دارد به نام « بررسى تاريخ عاشورا » كه شايد خيلى از شما ديده باشيد . كسانى هم كه نديده‌اند ، ببينند و بخوانند . مجموعهء سخنرانيهايى است كه ايشان در راديو كرده است . بعد از فوت ايشان اين سخنرانيها را چاپ كردند . در ميان كتابهايى كه به زبان فارسى در اين زمينه نوشته شده است اگر نگوييم بهترين آنهاست ، قطعاً از بهترين آنهاست . حالا اگر از نظر تجزيه و تحليل نگويم در درجهء اول يا فرد اول است ولى از جنبهء استناد يعنى از جنبهء اينكه مطالبش مستند به تواريخ معتبر است ، قطعاً بىنظير است . در آنجا اين مرد روى اين مطلب خيلى تكيه كرده است كه اصلًا تاريخ كربلا را اسرا نگهدارى كردند و بزرگترين اشتباهى كه دستگاه اموى كرد مسألهء اسير گرفتن اهل بيت و سير دادن آنها به كوفه و بعد به شام بود . و اگر آنها اين كار را نكرده بودند ، شايد مىتوانستند تاريخ اين نهضت را محو كنند يا لااقل يك مقدار از اثر و قدرت بيندازند ، ولى به دست خودشان كارى كردند كه براى اهل بيت پيغمبر فرصت ايجاد كردند و آنها اين تاريخ را در دنيا مسجّل نمودند . آنها باور نمىكردند كه يك عده زن و بچهء خردشدهء مصيبت‌ديده حد اكثر استفاده را از اين فرصتها ببرند ، و چه كسى باور مىكرد ، و چطور اينها تبليغ كردند !\r\n\r\nامام زين العابدين عليه السلام در مجلس يزيد\r\nدر روز جمعه‌اى در شام نماز جمعه است . ناچار خود يزيد بايد شركت كند ، و شايد امامت نماز را هم خود او به عهده داشت ؛ اين را الآن يقين ندارم . ( در نماز جمعه خطيب بايد اول دو خطابه كه بسيار مفيد و ارزنده است بخواند ، بعد نماز شروع\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nمىشود .\r\nاصلًا اين دو خطابه به جاى دو ركعتى است كه از نماز ظهر در روز جمعه اسقاط و نماز جمعه تبديل به دو ركعت مىشود . ) اول آن خطيبى كه به اصطلاح دستورى بود ، رفت و هرچه قبلًا به او گفته بودند گفت ؛ تجليل فراوان از يزيد و معاويه كرد ، هر صفت خوبى در دنيا بود براى اينها ذكر كرد و بعد شروع كرد به سبّ كردن و دشنام دادن على عليه السلام و امام حسين به عنوان اينكه اينها - العياذ باللَّه - از دين خدا خارج شدند ، چنين كردند ، چنان كردند . زين العابدين از پاى منبر نهيب زد : « ايُّهَا الْخَطيبُ ! اشْتَرَيْتَ مَرْضاةَ الَمخْلوقِ بِسَخَطِ الْخالِق » تو براى رضاى يك مخلوق ، سخط پروردگار را براى خودت خريدى .\r\nبعد خطاب كرد به يزيد كه آيا به من اجازه مىدهى از اين چوبها بالا بروم ؟ ( نفرمود منبر . خيلى عجيب است ! به قدرى اهل بيت پيغمبر مراقب و مواظب اين چيزها بودند ! مثلًا در مجلس يزيد ، نمىگويد : يا امير المؤمنين ! يا ايّها الخليفة ! يا حتى به كنيه هم نمىگويد : يا ابا خالد ! مىگويد : يا يزيد ! هم زين العابدين و هم زينب . در اينجا هم نفرمود كه اجازه مىدهى من بروم روى اين منبر ؟ يعنى اين كه منبر نيست ؛ اين چوبهاى سه پله‌اى كه در اينجا هست كه چنين خطيبى مىرود بالاى آن و چنين سخنانى مىگويد ، ما اين را منبر نمىدانيم . اين چهارتا چوب است . ) اجازه مىدهى من بروم بالاى اين چوبها دو كلمه حرف بزنم ؟ يزيد اجازه نداد . آنهايى كه اطراف بودند ، از باب اينكه على بن حسين ، حجازى است ، اهل حجاز است و سخن مردم حجاز شيرين و لطيف است ، براى اينكه به اصطلاح سخنرانىاش را ببينند ، گفتند : اجازه بدهيد ، مانعى ندارد . ولى يزيد امتناع كرد . پسرش آمد و به او گفت : پدر جان ! اجازه بدهيد ، ما مىخواهيم ببينيم اين جوان حجازى چگونه سخنرانى مىكند . گفت : من از اينها مىترسم . اين قدر فشار آوردند تا مجبور شد ؛ يعنى ديد ديگر بيش از اين ، اظهار عجز و ترس است ؛ اجازه داد .\r\nببينيد اين زين العابدين كه در آن وقت از يك طرف بيمار بود ( منتها بعدها ديگر بيمارى نداشت ، با ائمّهء ديگر فرق نمىكرد ) و از طرف ديگر اسير ، و به قول معروفِ اهل منبر چهل منزل با آن غُل و زنجير تا شام آمده بود ، وقتى بالاى منبر رفت چه كرد ! چه ولوله‌اى ايجاد كرد ! يزيد دست و پايش را گم كرد . گفت الآن مردم مىريزند و مرا مىكشند . دست به حيله‌اى زد . ظهر بود ، يك‌دفعه به مؤذّن گفت : اذان ! وقت نماز دير مىشود . صداى مؤذّن بلند شد . زين العابدين خاموش شد . مؤذّن گفت : « اللَّهُ اكْبَرُ ، اللَّهُ اكْبَرُ » ، امام حكايت كرد : « اللَّهُ اكْبَرُ ، اللَّهُ اكْبَرُ » . مؤذّن گفت : « اشْهَدُ انْ لا الهَ الَّا اللَّهُ ، اشْهَدُ انْ لا\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nالهَ الَّا اللَّهُ » ، باز امام حكايت كرد ، تا رسيد به شهادت به رسالت پيغمبر اكرم . تا به اينجا رسيد ، زين العابدين فرياد زد : مؤذّن ! سكوت كن . رو كرد به يزيد و فرمود : يزيد ! اين كه اينجا اسمش برده مىشود و گواهى به رسالت او مىدهيد كيست ؟ أيّها الناس ! ما را كه به اسارت آورده‌ايد كيستيم ؟ پدر مرا كه شهيد كرديد كه بود ؟ و اين كيست كه شما به رسالت او شهادت مىدهيد ؟ تا آن وقت اصلًا مردم درست آگاه نبودند كه چه كرده‌اند .\r\nآن وقت شما مىشنويد كه يزيد بعدها اهل بيت پيغمبر را از آن خرابه بيرون آورد و بعد دستور داد كه آنها را با احترام ببرند . نعمان بن بشير را كه آدم نرمتر و ملايمترى بود ، ملازم قرار داد و گفت : حد اكثر مهربانى را با اينها از شام تا مدينه بكن . اين براى چه بود ؟ آيا يزيد نجيب شده بود ؟ روحيهء يزيد فرق كرد ؟ ابداً . دنيا و محيط يزيد عوض شد . شما مىشنويد كه يزيد ، بعد ديگر پسر زياد را لعنت مىكرد و مىگفت : تمام ، گناه او بود . اصلًا منكر شد و گفت من چنين دستورى ندادم ، ابن زياد از پيش خود چنين كارى كرد . چرا ؟ چون زين العابدين و زينب اوضاع و احوال را برگرداندند .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nفصل هفتم عنصر تبليغ در نهضت حسينى\r\n\r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\n\r\n1 . معنى تبليغ\r\nبسم اللَّه الرحمن الرحيم .\r\nالحمد للَّه رب العالمين بارئ الخلائق اجمعين و الصلاة و السلام على عبد الله و رسوله و حبيبه و صفيه و حافظ سرّه و مبلّغ رسالاته سيدنا و نبينا و مولانا ابى القاسم محمد صلى الله عليه و آله و على آله الطيبين الطاهرين المعصومين أعوذ باللَّه من الشّيطان الرجيم :\r\n الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ وَ كَفى بِاللَّهِ حَسِيباً  « 1 » .\r\nهمان‌طور كه سخن انسانها از نظر بساطت و يا پيچيدگى ، يعنى از نظر اينكه غرّا و ساده و تك معنى باشد و يا اينكه چند معنى و چندلايه و داراى صورت و باطن باشد فرق مىكند ، نهضتها و حركتهاى انسانها هم از اين نظر متفاوت‌اند . ما دو نوع سخن\r\n\r\n\r\n\r\n\r\n","description":"","footnote":"\r\n( 1 ) . احزاب / 39 .\r\n","page_name":" 317 ","page_number":317},
  {"content":"\r\n\r\nمىتوانيم داشته باشيم : سخنى كه تك معنى باشد و سخنى كه چند معنى و چندپهلو باشد . بهترين مثلش آيات قرآن مجيد است . قرآن مجيد آيات خود را به دو دسته تقسيم مىكند : آيات محكمات و آيات متشابهات . آيات محكمات آياتى است كه از نظر لفظ و عبارت تك معنى است ؛ يعنى بيش از يك معنى و يك مفهوم از عبارات آن نمىتوان استفاده كرد . ولى آيات متشابهات آياتى است كه در آنِ واحد از آنها چند معنى مىتوان استنباط كرد ، و البته براى اينكه در معانى متشابه به اشتباه نيفتيم بايد آيات محكمه را مقياس و معيار قرار بدهيم كه آيات محكمه « امّ الكتاب » است .\r\nگفتيم نهضتها و حركتهاى انسانها هم عيناً همين‌طور است . ممكن است نهضتى تك معنى و تك مقصد باشد و ممكن است به اصطلاح متشابه باشد ؛ يعنى در آنِ واحد مقصدها و هدفهاى مختلف داشته باشد ، گواينكه همهء آن هدفها بازگشتشان به يك هدف اصلى باشد . يك نهضت مىتواند در آنِ واحد داراى جنبه‌ها و ابعاد مختلف بوده باشد .\r\n\r\nنهضت حسينى ، نهضتى متشابه و چندمقصدى\r\nنهضت امام حسين عليه السلام يك نهضت چندمقصدى و چند جانبه و چند بعدى است ، و علت اينكه تفاسير و تعابير مختلفى در مورد اين نهضت شده است مُحاذى بودن عناصر دخيل در آن است . ما وقتى كه از جنبهء بعضى عوامل و عناصر به اين نهضت نگاه مىكنيم ، مىبينيم صرفاً جنبهء تمرّد و عدم تسليم در مقابل قدرتهاى جابره و تقاضاهاى ناصحيح قدرت حاكم وقت دارد . از اين نظر اين نهضت يك نفى ، « نه » و عدم تسليم است . همه مىدانيم بعد از مردن معاويه و جانشين شدن يزيد و پس از آن همه توطئه‌هايى كه براى اين كار چيدند ، يزيد لازم ديد از چند نفر از شخصيتهاى بزرگ جهان اسلام و در رأس آنها وجود مقدس حسين بن على عليه السلام ، كسى كه از او خيلى حساب مىبرد ، بيعت بگيرد تا اين بيعت سبب خاموشى همهء مردم بشود و در واقع تعهدى از حسين بن على عليه السلام در مورد خودش بگيرد .\r\nپس از مرگ معاويه ، يزيد بلافاصله نامه‌اى از شام به حاكم مدينه ، وليد بن عتبة بن ابى سفيان كه از بنى اعمام خودش بود ، نوشت و در آن خبر درگذشت معاويه را و اينكه خودش در جاى پدرش نشسته است به او رساند . و در نامهء جداگانه‌اى نام چند نفر را نوشت و در رأس آنها حسين بن على عليه السلام كه حتماً بايد از اينها بيعت بگيرى . امام\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nحسين عليه السلام حاضر به بيعت كردن نشد - كه داستانش را شايد مكرر شنيده‌ايد - و پس از چند روزى كه در مدينه توقف كرد ، درحالىكه مىدانست اينها دست‌بردار نيستند با اهل بيت و خاندانش به سوى حرم امن الهى در مكه ( بيت اللَّه الحرام ) حركت كرد و به آنجا رفت . در دههء آخر ماه رجب بود كه خبر مرگ معاويه به مدينه رسيد و از امام حسين عليه السلام تقاضاى بيعت كردند . شايد در حدود بيست و هفتم ماه رجب بود كه امام حسين عليه السلام به طرف مكه حركت كرد و در سوم ماه شعبان - كه روز ولادت ايشان هم هست - وارد مكه شد و تا هشتم ماه ذى الحجّه در مكه اقامت كرد . به هر حال به هيچ وجه حاضر نشد آن تقاضايى را كه از او شده بود تمكين كند . اين ( پاسخ منفى دادن ) يك گفته است ، گفته‌اى كه به اين نهضت ماهيت مخصوص مىدهد و آن ماهيت نفى و عدم تمكين و تسليم در مقابل تقاضاهاى جابرانهء قدرت حاكم زمان است .\r\nعنصر ديگرى كه در اين نهضت دخالت دارد ، عنصر « امر به معروف و نهى از منكر » است كه در كلمات خود حسين بن على عليه السلام تصريح قاطع به اين مطلب شده است و شواهد و دلايل زيادى دارد . يعنى اگر فرضاً از او بيعت هم نمىخواستند ، باز او سكوت نمىكرد .\r\nعنصر ديگر ، عنصر « اتمام حجّت » است . در آن روز ، جهان اسلام سه مركز بزرگ و مؤثر داشت : مدينه كه دار الهجرة پيغمبر بود ، شام كه دار الخلافه بود و كوفه كه قبلًا دارالخلافهء امير المؤمنين على عليه السلام بود و بعلاوه شهر جديدى بود كه به وسيلهء سربازان مسلمين در زمان عمر بن الخطّاب ساخته شده بود و آن را سربازخانهء اسلامى مىدانستند و از اين جهت با شام برابرى مىكرد . از مردم كوفه يعنى از سربازخانهء جهان اسلام بعد از اينكه اطلاع پيدا مىكنند كه امام حسين حاضر نشده است با يزيد بيعت كند ، در حدود هجده هزار نامه مىرسد . نامه‌ها را به مركز مىفرستند ؛ به امام حسين عليه السلام اعلام مىكنند كه اگر شما به كوفه بياييد ما شما را يارى مىكنيم . اينجا امام حسين بر سر دوراهى تاريخ است ؛ اگر به تقاضاى اينها پاسخ نگويد ، قطعاً در مقابل تاريخ محكوم است و تاريخ آينده قضاوت خواهد كرد كه زمينه فوق العاده مساعد بود ولى امام حسين از اين فرصت نتوانست استفاده كند يا نخواست يا ترسيد و از اين قبيل حرفها . امام حسين براى اينكه اتمام حجّتى با مردمى كه چنين دستى به سوى او دراز كرده‌اند كرده باشد ، به تقاضاى آنها پاسخ مىگويد به تفصيلى كه باز\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nشنيده‌ايم . در اينجا اين نهضت ، ماهيت و شكل و بعد و رنگ ديگرى به خود مىگيرد .\r\nيكى ديگر از جنبه‌هاى اين جنبش ، جنبهء تبليغى آن است ؛ يعنى اين نهضت در عين اينكه امر به معروف و نهى از منكر است و در عين اينكه اتمام حجّت است [ و در عين اينكه عدم تمكين در مقابل تقاضاى جابرانهء قدرت حاكم زمان است 
  ] يك تبليغ و پيام‌رسانى است ، يك معرفى و شناساندن اسلام است .\r\n\r\nمعنى تبليغ\r\nبراى اينكه بحث خودمان را شروع كنيم ، بايد معنى « تبليغ » را درست توضيح بدهيم و مخصوصاً فرق آن را با امر به معروف و نهى از منكر بيان كنيم تا معلوم بشود كه عنصر تبليغ در نهضت حسينى غير از عنصر امر به معروف و نهى از منكر در اين نهضت است . « تبليغ » كلمه‌اى است كه در قرآن مجيد زياد استعمال شده است . در قرآن كريم از پيغمبران خدا به عنوان مبلّغان رسالات الهى ياد شده است . البته منحصر به پيغمبران نيست . مثلًا قرآن از زبان پيغمبران نقل مىكند كه :  « يا قَوْمِ لَقَدْ أَبْلَغْتُكُمْ رِسالَةَ رَبِّي وَ نَصَحْتُ لَكُمْ وَ لكِنْ لا تُحِبُّونَ النَّاصِحِينَ »  « 1 » يا دربارهء پيغمبران مىگويد :  « ما عَلَى الرَّسُولِ إِلَّا الْبَلاغُ »  « 2 »  *  . غرض اين است كه كلمهء « بلاغ » ، « تبليغ » ، « يبلّغون » و آنچه كه مربوط به اين ماده است ، در قرآن مجيد زياد استعمال شده است . معنى اين كلمه چيست ؟\r\nبدبختانه اين كلمه در عرف امروز سرنوشت شومى يعنى معنى منحوس و منفورى پيدا كرده ، به طورى كه امروز در عرف ما فارسى زبان‌ها تبليغ يعنى راست و دروغ جور كردن و در واقع فريبكارى و اغفال براى به خورد مردم دادن يك كالا ؛ مفهوم اغفال به خودش گرفته است و لذا گاهى كه كسى دربارهء موضوعى صحبت مىكند ، وقتى مىخواهد بگويد اينها اساسى ندارد مىگويد : آقا اينها همه تبليغات است ، همه دروغ و فريبكارى است . بدين جهت ، گاهى مىبينيم بعضى با استعمال اين كلمه در مورد امور دينى موافق نيستند . ولى من در يك جلسهء ديگر اين مطلب را به رفقا گفتم كه اگر كلمه‌اى معنى صحيحى دارد و آن معنى صحيح در استعمالات قرآن مجيد و نهج البلاغه آمده است ، ما نبايد به جرم اينكه معنى تحريفى پيدا كرده است آن كلمه را مجازات كنيم بلكه بايد\r\n\r\n\r\n\r\n\r\n","description":"","footnote":"\r\n( 1 ) . اعراف / 79 .\r\n( 2 ) . مائده / 99 .\r\n","page_name":" 320 ","page_number":320},
  {"content":"\r\n\r\nهميشه معنى صحيحش را به مردم بگوييم .\r\nتبليغ با وصول و با ايصال معنى نزديك دارد . در زبان عربى در خيلى موارد ، ظرافتها و لطافتهايى است كه اينها را ما مثلًا در زبان فارسى خودمان - با اينكه زبان شيرين و وسيعى است - نمىبينيم . ما در زبان عربى كلمهء « ايصال » داريم ، كلمهء « ابلاغ » هم داريم . معنى « ايصال » چيست ؟ مثلًا اگر بگوييم پارچه‌اى را ايصال كردم ، يعنى آن را رساندم . « ابلاغ » در فارسى يعنى چه ؟ اگر بگوييم فلان چيز را ابلاغ كردم ، بازمىگوييم يعنى رساندم . در فارسى در مورد هر دوى اينها كلمهء « رسيدن » و « رساندن » به كار برده مىشود ، ولى در زبان عربى « ايصال » را به جاى « ابلاغ » نمىشود به كار برد و « ابلاغ » را هم به جاى « ايصال » نمىتوان به كار برد . « ايصال » معمولًا در مورد رساندن چيزى به دست كسى يا در حوزهء كسى است ، يعنى در مورد امور جسمانى و مادى به كار مىرود . اگر كسى بخواهد پاكتى را به شخص ديگرى برساند ، در اينجا كلمهء « ايصال » را به كار مىبرند . يا اگر كسى پيش شما امانتى دارد ( امانت مادى ) و شما اين امانت را به او برسانيد ، اينجا مىگويند امانت را به صاحبش ايصال كرد .\r\nولى ابلاغ ، در مورد رساندن يك فكر و يا يك پيام است ، يعنى در مورد رساندن چيزى به فكر و روح و ضمير و قلب كسى به كار مىرود . و لهذا محتواى ابلاغ نمىتواند يك امر مادى و جسمانى باشد ، حتماً يك امر معنوى و روحى است ، يك فكر و يك احساس است و به عبارت ديگر معمولًا ابلاغ را در مورد پيامها و سلامها و امثال اينها به كار مىبرند ، مىگويند : ابلاغ پيام كرد ، ابلاغ سلام كرد . وقتى كه ابلاغ پيام مىكند يعنى فكرى را ، پيغامى را به ديگران مىرساند ، و هنگامى كه ابلاغ سلام مىكند ، ابلاغ احساسات مىكند ، ابلاغ عشق مىكند . در مورد چنين چيزهايى كلمهء « تبليغ » و « ابلاغ » به كار مىرود ، و قرآن كريم اين كلمه را در مورد رسالات كه عبارت است از پيامها به كار برده است .\r\nپس تبليغ يعنى رساندن يك پيام از كسى به كس ديگر . كلمهء « پيامبر » و « پيغامبر » كه در زبان فارسى آمده است ، ترجمهء كلمهء « رسول » است كه به معنى مبلّغ رسالت مىباشد . كلمهء « رسالت » از كلماتى است كه سرنوشت خوبى پيدا كرده است . البته ما فارسى زبان‌ها ( و تا اندازه‌اى عربى زبان‌ها ) به چيزهايى « رساله » مىگوييم كه با آن مفهومى كه « رسالت » در قرآن دارد متفاوت است . معمولًا جزوه‌ها و نوشته‌هاى كوچك را كه حجمشان به اندازهء يك كتاب نيست « رساله » مىگويند و حال آنكه\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nموضوع آن رساله به پيامى ارتباط ندارد . مثلًا فرض كنيد كسى كتابچه‌اى مىنويسد دربارهء ريشهء فلان لغت ، دربارهء دستور زبان فارسى يا دستور زبان عربى ؛ مىگويند فلانى در فلان موضوع رساله‌اى نوشته است ، در حالى كه اين اسم با آن موضوع ( مثلًا ريشهء لغت ) جور درنمىآيد . « رساله » در جايى بايد به كار رود كه پيامى در كار باشد ، اما كسى كه يك مسألهء علمى يا ادبى را حل كرده است پيامى براى كسى نياورده است .\r\nدر اين مورد استعمال اين كلمه درست نيست .\r\nولى اخيراً كلمهء « رسالت » را در لفظ فارسى به كار مىبرند و مثلًا مىگويند : فلانى رسالتى در جامعهء خودش دارد ؛ يعنى امروز در مورد كسى كه احساس مىكند براى جامعهء خودش و در جامعهء خودش وظيفه‌اى دارد كه بايد آن را انجام بدهد ، مىگويند او رسالتى دارد . اين تعبير و آن تعبيرى كه در قرآن براى كلمهء « رسالت » آمده است ، اگر يكى نباشد خيلى به هم نزديكند و به عبارت ديگر اين مفهوم به مفهوم « رسالت » در قرآن بسيار نزديك است . قرآن مىفرمايد :  « الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ »  « 1 » آنان كه پيامهاى الهى را به مردم مىرسانند و جز از خدا از احدى بيم ندارند . اين ، شرط بزرگى براى پيام رسان است كه بعدها اگر موفق شديم ، ان شاء اللَّه درباره‌اش بحث مىكنيم .\r\n\r\nفرق تبليغ با امر به معروف و نهى از منكر\r\nوقتى معلوم شد كه « ابلاغ » يا « تبليغ » رساندن پيام است ، نتيجه مىگيريم « تبليغ » كه در قرآن آمده است و « امر به معروف و نهى از منكر » كه آن هم در قرآن آمده است ، دو مسألهء جداگانه‌اند ؛ البته با يكديگر پيوستگى دارند ، ولى دو مسأله هستند . تبليغ ، مرحلهء شناساندن و خوب رساندن است ، پس مرحلهء شناخت است . ولى امر به معروف و نهى از منكر مربوط به مرحلهء اجرا و عمل است . تبليغ ، خودش يك وظيفهء عمومى براى همهء مسلمين است ، همچنانكه امر به معروف و نهى از منكر يك وظيفهء عمومى است . وظيفه‌اى كه هر مسلمان از نظر تبليغ دارد اين است كه بايد اين احساس در او پيدا بشود كه به نوبهء خودش حامل پيام اسلام است . اما وظيفه‌اى كه هر مسلمان در مورد امر به معروف و نهى از منكر دارد اين است كه بايد اين احساس در او باشد كه\r\n\r\n\r\n\r\n\r\n","description":"","footnote":"\r\n( 1 ) . احزاب / 39 .\r\n","page_name":" 322 ","page_number":322},
  {"content":"\r\n\r\nمجرى و جزء قوّهء مجريهء اين پيام است كه بايد آن را در جامعه به مرحلهء عمل و تحقق برساند و به آن لباس عينيت بپوشاند . اين است كه امر به معروف و نهى از منكر يك مطلب است و تبليغ مطلب ديگر . از اين جهت عرض مىكنم كه نهضت حسينى علاوه بر جنبه و لايه و بعد امر به معروف و نهى از منكر ، جنبه و لايه و بعد ديگرى دارد و آن تبليغ است . اين نهضت متشابه و تودرتو و چندلايه ، يكى از كارهايى كه انجام داده است اين است كه ماهيت اسلام را آنچنان كه هست شناسانده است ؛ پيام اسلام را به جهان بشريت شناسانده و ارائه كرده است ، آن هم چقدر بليغ ! .\r\nهمان‌طور كه عرض كردم ، سخن بر دو قسم است : سخن محكم و سخن متشابه .\r\nمىدانيد كه سخن از نظر ديگر باز بر دو قسم است : سخن بليغ و سخن غير بليغ . علماى اسلامى پاره‌اى از سخنان را سخنان فصيح و بليغ مىگويند . به چه سخنى سخن بليغ مىگويند ؟ به سخنى كه بتواند منظور و هدف گوينده را به خوبى و شايستگى به فكر و روح و به احساس طرف برساند ، سخنى كه بتواند واقعاً هدف گوينده را برساند .\r\nنهضت هم همين‌طور است ؛ نهضت بليغ و نهضت غير بليغ داريم . نهضت بليغ نهضتى است كه پيامى را كه مىخواهد به دلها و فكرها و احساسها ابلاغ كند و برساند ، به خوبى برساند . از اين جنبه وقتى نگاه مىكنيم ، مىبينيم كه بليغ‌تر و رساتر و رساننده‌تر از نهضت حسينى ، نهضتى در جهان پيدا نمىشود . نهضتى كه شما از يك طرف مىبينيد از نظر ابعاد مكانى ، جهانى شده است و از طرف ديگر از نظر زمانى ، بعد از حدود چهارده قرن ، قدرت رسانندگى و قدرت نفوذش نه تنها كاسته نشده بلكه افزايش يافته است ؛ نهضتى است فوق العاده قوى .\r\nحال ما بايد مقدارى راجع به خود تبليغ بحث كنيم تا عناصر تبليغى در نهضت امام حسين را درست بشناسيم و بيان كنيم . معنا و مفهوم تبليغ را دانستيم ، و دانستيم كه قرآن مجيد روى كلمهء « تبليغ » تكيه كرده است . در نهج البلاغه جملهء معروفى است دربارهء فلسفهء بعثت انبياء ، مىفرمايد : « فَبَعَثَ فيهِمْ رُسُلَهُ وَ واتَرَ الَيْهِمْ انْبِياءَهُ لِيَسْتَأْدوهُمْ مِيثاقَ فِطْرَتِهِ وَ يُذَكِّروهُمْ مَنْسِىَّ نِعْمَتِهِ وَ يَحْتَجّوا عَلَيْهِمْ بِالتَّبليغِ » يعنى خدا پيامبران را يكى پشت سر ديگرى فرستاد ، براى چه ؟ اولًا براى اينكه خدا پيمانى ، با تكوين ، در سرشت آدميان نهاده است . مىخواهد بگويد دين امرى نيست كه بر بشر تحميل شده باشد ، بلكه پاسخ به نداى فطرت بشر است . پيمانى كه خدا بسته است ، روى كاغذ نيست ، با لفظ نيست ، با صوت نيست ، با بيعت نيست ، بلكه با قلم تقدير است ، در عمق روح و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nسرشت انسانهاست . مىگويد پيغمبران آمده‌اند به مردم بگويند : أيّها النّاس ! آن پيمانى كه در سرشت خود با خداى خود بسته‌ايد ، ما وفاى به آن پيمان را از شما مىخواهيم نه چيز ديگر . « وَ يُذَكِّروهُمْ مَنْسِىَّ نِعْمَتِهِ » پيامبران يادآوران‌اند . « وَ يَحْتَجّوا عَلَيْهِمْ بِالتَّبْليغِ » و براى اينكه پيام خدا را به مردم ابلاغ كنند و از اين راه با مردم اتمام حجّت نمايند . « وَ يُثيروا لَهُمْ دَفائِنَ الْعُقولِ » « 1 » ( چه جمله‌هاى عجيبى ! ) مىفرمايد : در عقلهاى مردم ، در فكر مردم ، در روح مردم ، در اعماق باطن مردم گنجهايى مدفون است ؛ گنجهايى عقلانى در عقل مردم وجود دارد ، ولى روى اين گنجها را خاك و غبار پوشانيده است ؛ پيغمبران آمده‌اند تا اين غبارها و لايه‌هاى خاك را بزدايند و اين گنجى را كه مردم در درون خود دارند به خود آنها بنمايانند . هر فردى در خانهء روح و روان خود گنجى دارد و از آن بىخبر است ؛ پيغمبران آمده‌اند آن گنج را بنمايانند تا هركس با كمال شوق و شور و ابتهاج درصدد بيرون آوردن گنج خودش باشد .\r\nپيغمبران خدا همه مبلّغند به اين بيان كه عرض كردم ، ولى همه مشرّع نيستند . اين است كه پيغمبران خدا دو دسته‌اند : پيغمبرانى كه هم مشرّعند و هم مبلّغ ، و پيغمبرانى كه فقط مبلّغند . پيغمبران مشرّع يعنى پيغمبران قانونگذار كه عده‌شان خيلى كم است ؛ جمعاً پنج تا مىشوند : نوح ، ابراهيم ، موسى ، عيسى و خاتم الأنبياء صلى الله عليه و آله . ولى همهء پيغمبران ، مبلّغ رسالات الهى هستند همچنانكه آمر به معروف و ناهى از منكر هستند .\r\nاينكه شنيده‌ايد يكصد و بيست و چهار هزار پيغمبر آمده‌اند ، هر پيغمبرى براى بشر قانون نياورده ؛ آنها كه قانون آورده‌اند محدودند . ساير پيغمبران مبلّغ پيامى بوده‌اند كه پيغمبران مشرّع آورده‌اند ، و آنها را پيغمبران تبليغى بايد گفت . همان‌طور كه بعد از پيغمبر آخر الزمان و خاتم ، پيغمبر مشرعى نخواهد آمد ، بعد از او پيغمبر مبلّغى هم نخواهد آمد ولى مبلّغ بايد باشد ، چطور ؟ چون دورهء ختميّه دورهء كمال و بلوغ بشر است . در اين دوره آن وظيفه‌اى را كه صد و بيست و چهار هزار پيغمبر منهاى پنج تا انجام مىدادند ( و در واقع خدا خودش انجام مىداد ، يعنى پيغمبرانى را براى اين كار مبعوث مىكرد ) ، يعنى تبليغ را ، بايد مردم عادى انجام بدهند . اين است كه مبلّغين واقعى اسلام ، پيامبرانِ پيامبرند ، يعنى پيام پيامبر را به مردم مىرسانند .\r\n\r\n\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، ص 33 ( خطبهء اول ، قسمت 36 ) .\r\n","page_name":" 324 ","page_number":324},
  {"content":"\r\n\r\n\r\nشرايط موفقيت يك پيام : غنا و حقانيت محتواى پيام\r\nاما شرط موفقيت يك پيام چيست ؟ چگونه پيامى مىتواند موفق بشود ؟ آيا اسلام خودش پيام موفقى بوده است ؟ اگر آرى ، راز موفقيت اسلام در چيست ؟ شرايط موفقيت يك پيام چهار چيز است كه اگر اين چهار شرط در يك جا جمع بشود موفقيت آن پيام قطعى است ولى اگر اين چهار شرط جمع نشود شكلهاى مختلفى پيدا مىشود .\r\nاولين شرط موفقيت يك پيام ، عقلى بودن ، قدرت و نيرومندى محتواى آن است ؛ يعنى اينكه خود آن پيام براى بشر چه آورده باشد ، چگونه برآورندهء نيازهاى بشر باشد . بشر صدها نياز دارد ، نيازهاى فكرى ، احساسى ، عملى ، اجتماعى و مادى . يك پيام نه تنها نبايد بر ضد نيازهاى بشر باشد بلكه بايد موافق و منطبق بر آنها باشد . يك پيام در درجهء اول بايد منطقى باشد ، يعنى با عقل و فكر بشر سازگار باشد ؛ به گونه‌اى باشد كه جاذبهء عقل انسان آن را به سوى خودش بكشد . يك پيام اگر ضد منطق و عقل باشد و لو مثلًا احساسى باشد ، براى مدت كمى ممكن است دوام پيدا كند ولى براى هميشه قابل دوام نيست . اين است كه قرآن كريم دائماً دم از تعقل و تفكر مىزند . قرآن هرگز عقل و منطق را ترك نكرده است ، بلكه از عقل و منطق به عنوان يك پايه براى خود استفاده كرده و دعوت به تعقل نموده است .\r\nهمچنين براى اينكه محتواى يك پيام غنى و نيرومند باشد ، بايد با احساسات بشر انطباق داشته باشد . انسان كانونى دارد غير از كانون عقلى و فكرى به نام كانون احساسات كه آن را نمىتوان ناديده گرفت . توافق و هماهنگى با احساسات و تا حدى اشباع احساسات عالى و رقيق بشر و نيز هماهنگى با نيازهاى زندگى و نيازهاى عملى و عينى بشر ، از ديگر شرايط غنى بودن محتواى يك پيام است . اگر پيامى با نيازهاى طبيعى بشر ضديت داشته باشد نمىتواند موفق باشد .\r\nحديثى داريم كه در فقه هم به آن استناد مىكنند . پيغمبر اكرم فرمود : « الْاسْلامُ يَعْلو وَ لا يُعْلى عَلَيْهِ » « 1 » يعنى اسلام علوّ و برترى پيدا مىكند ، غلبه پيدا مىكند و چيزى بر اسلام پيروز نمىشود و غلبه پيدا نمىكند . اين حديث از آن احاديثى است كه هر گروه از علماى اسلام با يك ديد به آن نگريسته و نوعى استنباط كرده‌اند ، و در واقع از آن\r\n\r\n\r\n\r\n\r\n","description":"","footnote":"\r\n( 1 ) . نهج الفصاحه ، ص 214 ، حديث 1056\r\n","page_name":" 325 ","page_number":325},
  {"content":"\r\n\r\nجمله‌هاى متشابه پيغمبر است به اين معنى كه از « جوامع الكلم » پيغمبر است ، يعنى يك لفظ است به جاى چند معنى . توضيح اينكه : علماى فقه كه از ديد فقهى به هر چيزى نگاه مىكنند ، از اين حديث چنين استنباط كرده‌اند كه در مقررات اجتماعى اسلام هيچ قانونى كه نتيجهء آن اين باشد كه غير مسلمان بر مسلمان برترى پيدا كند وجود ندارد ، و اسلام چنين قانونى را امضا نمىكند . براى مثال آيا در جامعهء اسلامى ، يك نفر از اهل ذمّه ( مانند يهوديان و مسيحيان و احياناً زرتشتيان ) مىتواند در حال و شأنى قرار بگيرد كه او حاكم باشد و يك مسلمان محكوم ، و مثلًا يك بندهء مسلمان را در اختيار خودش بگيرد ؟ فقها مىگويند : « الْاسْلامُ يَعْلو وَ لا يُعْلى عَلَيْهِ » يعنى دست اسلام هميشه بايد بالا باشد ، اسلام دست پايين را هرگز نمىپذيرد ، و از اين اصل احكامى را استنباط مىكنند .\r\nمتكلّمين كه از جنبهء ديگرى به مسائل نگاه مىكنند و به اين حديث از ديد كلامى نگريسته‌اند ( متكلّم ، سر و كارش با منطق و استدلال و بحث و محاجّه است ) مىگويند :\r\n« الْاسْلامُ يَعْلو وَ لا يُعْلى عَلَيهِ » يعنى منطق اسلام بر هر منطق ديگرى برترى دارد . آنجا كه منطقها و استدلالها با يكديگر مواجه مىشوند ، در عرصهء استدلالها و در ميدان احتجاجها و در سرزمين منطقها منطق اسلام بر هر منطق ديگرى برترى و غلبه دارد .\r\nاين ، ديد و بعد ديگرى از اين حديث است .\r\nآنها كه از ديد اجتماعى به اين حديث نگاه كرده‌اند ، مسأله را به شكل ديگرى طرح مىكنند ، مىگويند : « الْاسْلامُ يَعْلو وَ لا يُعْلى عَلَيْهِ » يعنى در جريان عمل ، برترى با اسلام است ، چرا ؟ براى اينكه قانون اسلام از هر قانون ديگرى بر نيازهاى بشر منطبق‌تر است و لذا راه خودش را عملًا بهتر باز مىكند .\r\nانسان وقتى نگاهى به دستگاههاى تبليغاتى مسيحيت مىكند و آن وسعت و امكانات ، آن وسايل ، آن ابزارها ، آن افراد ، آن بودجهء عظيم ، آن تاكتيكها و آن همه تجهيزات و تشكيلات تبليغاتى را مىبيند ، مىگويد مگر با اينهمه دستگاه تبليغاتى مسيحيت ، اسلام مىتواند مقاومت كند ؟ ! واقعاً عجيب است ! وقتى به خودمان نگاه مىكنيم ، مىبينيم از نظر دستگاه تبليغاتى واقعاً در حد صفر هستيم . هيچ دينى در دنيا به اندازهء اسلام از نظر دستگاه تبليغاتى و مبلّغينش ضعيف نيست . حتى وقتى به يهود كه اقليت است نگاه مىكنيم ، مىبينيم اين آبهاى زيركاه بسيار مجهز هستند ، لااقل به عوامل تحريف . اينها جنبهء اثباتى ندارند كه مردم را دعوت به يهوديگرى كنند ، ولى\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nجنبهء تخريبىشان زياد است ، يعنى تخريب مكتبهاى ديگران . شما مىبينيد يك نفر يهودى يك عمر در يك رشته از رشته‌هاى اسلامى درس مىخواند براى اينكه يك كرسى اسلامى را در يك دانشگاه اشغال كند و در آن كرسى كار خود را انجام بدهد ، يا يك كتاب بنويسد و در آن كتاب فكر خودش را پخش كند . هيچ مىدانيد كه ( اين را من از اهل اطلاع ، مكرر شنيده‌ام ) بيش از 90 درصد كرسيهاى اسلام‌شناسى جهان در اشغال يهوديهاست ؟ اسلام‌شناس‌هاى جهان يهوديها هستند ! شما ببينيد اينها چقدر قدرت ضربه زدن دارند ! آن ، مسيحيت و اين يهوديت ! شما همينهايى كه اسمشان را فرقهء ضالهء گمراه سياسى « 1 » گذاشته‌ايد و در كشور خودمان وجود دارند ، همين حزب كوچك را ببينيد چقدر دستگاه تبليغاتىاش قوى است ! .\r\nبا اين حال ، چند سال پيش در روزنامه‌اى خواندم - از روزنامهء لوموند نقل كرده بود - كه در طول چند سال اخير ، چهارده ميليون نفر از مردم دنيا مسلمان شده‌اند . با كدام تبليغ ؟ مبلّغى نبوده ، شايد حد اكثر يك راديوى ترانزيستورى داشته‌اند كه گاهى از كشورهاى عربى برنامه‌هايى مىگرفته‌اند . با يك شخص مطلع كه از اروپا آمده بود اين موضوع را در ميان گذاشتم . او كه سالهاى سال در اروپا بوده و الآن هم در اروپاست ، گفت : من با فلان مقام مسيحى كه صحبت كردم ، گفت لوموند اشتباه كرده ، در سالهاى اخير بيست و پنج ميليون نفر مسلمان شده‌اند ، و گفت در افريقا دو نيرو در حال پيشروى است : اسلام و كمونيسم ، و مسيحيت هرچه فعاليت مىكند پيشروى قابل توجهى ندارد درحالىكه دستگاه تبليغاتى آن قوى و وسيع و دستگاه تبليغاتى اسلام ضعيف است . علتش اين است كه محتواها فرق مىكند ؛ اين محتوا قوى و منطقى است و آن محتوا به اصطلاح احساسى است ، از نظر احساسى بسيار قوى است . اين محتوا عملى است و با زندگى عملى سر و كار دارد ولى آن محتوا تحميلى است . حرف اول اسلام ، مثل آب در گلوى يك تشنه ، به گوارايى نفوذ مىكند . مىگويد عقل ، و با عقل خدا و توحيد را اثبات مىكند . ولى مسيحيت ، حرف اولش اين است كه عقل را كنار بگذار و بگو تثليث ! .\r\nايام ، ايام محرم است و ما اين بحث را طرح كرده‌ايم براى اينكه پيام حسينى را به مردم برسانيم و بعد بيان كنيم كه نهضت حسينى چگونه پيام رسان اسلام بود ، چگونه\r\n\r\n\r\n\r\n\r\n","description":"","footnote":"\r\n( 1 ) . [ فرقهء بهائيّت 
  ]\r\n","page_name":" 327 ","page_number":327},
  {"content":"\r\n\r\nامام حسين توانست با نهضت خودش پيام اسلام را به جهان و جهانيان برساند .\r\n\r\nخبر شهادت مسلم و هانى\r\nامام حسين عليه السلام در هشتم ذى الحجّه ، در همان جوش و خروشى كه حجّاج وارد مكه مىشدند و در همان روزى كه بايد به جانب منى و عرفات حركت كنند ، پشت به مكه كرد و حركت نمود و آن سخنان غرّاى معروف را - كه نقل از سيّد بن طاووس است - انشاء كرد . منزل به منزل آمد تا به نزديك سرحد عراق رسيد . حال در كوفه چه خبر است و چه مىگذرد ، خدا عالم است . داستان عجيب و اسف‌انگيز جناب مسلم در آنجا رخ داده است . امام حسين عليه السلام در بين راه شخصى را ديدند كه از طرف كوفه به اين طرف مىآمد . ( در سرزمين عربستان جاده و راه شوسه نبوده كه از كنار يكديگر رد بشوند . بيابان بوده است ، و افرادى كه در جهت خلاف هم حركت مىكردند ، با فواصلى از يكديگر رد مىشدند . ) لحظه‌اى توقف كردند به علامت اينكه من با تو كار دارم ، و مىگويند اين شخص امام حسين عليه السلام را مىشناخت و از طرف ديگر حامل خبر اسف‌آورى بود . فهميد كه اگر نزد امام حسين برود ، از او خواهد پرسيد كه از كوفه چه خبر ، و بايد خبر بدى را به ايشان بدهد . نخواست آن خبر را بدهد و لذا راهش را كج كرد و رفت طرف ديگر . دو نفر ديگر از قبيلهء بنى اسد كه در مكه بودند و در اعمال حج شركت كرده بودند ، بعد از آنكه كار حجشان به پايان رسيد ، چون قصد نصرت امام حسين را داشتند ، به سرعت از پشت سر ايشان حركت كردند تا خودشان را به قافلهء أبا عبد اللَّه برسانند .\r\nاينها تقريباً يك منزل عقب بودند . برخورد كردند با همان شخصى كه از كوفه مىآمد . به يكديگر كه رسيدند به رسم عرب انتساب كردند ؛ يعنى بعد از سلام و عليك ، اين دو نفر از او پرسيدند : نسَبَت را بگو ، از كدام قبيله هستى ؟ گفت : من از قبيلهء بنى اسد هستم . اينها گفتند : عجب ! « نحن اسديان » ما هم كه از بنى اسد هستيم . پس بگو پدرت كيست ، پدربزرگت كيست ؟ او پاسخ گفت ، اينها هم گفتند تا همديگر را شناختند . بعد ، اين دو نفر كه از مدينه مىآمدند گفتند : از كوفه چه خبر ؟ گفت : حقيقت اين است كه از كوفه خبر بسيار ناگوارى است و أبا عبد اللَّه كه از مكه به كوفه مىرفتند وقتى مرا ديدند توقفى كردند و من چون فهميدم براى استخبار از كوفه است نخواستم خبر شوم را به حضرت بدهم . تمام قضاياى كوفه را براى اينها تعريف كرد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nاين دو نفر آمدند تا به حضرت رسيدند . به منزل اولى كه رسيدند حرفى نزدند . صبر كردند تا آنگاه كه أبا عبد اللَّه در منزلى فرود آمدند كه تقريباً يك شبانه روز از آن وقت كه با آن شخص ملاقات كرده بودند فاصلهء زمانى داشت . حضرت در خيمه نشسته و عده‌اى از اصحاب همراه ايشان بودند كه آن دو نفر آمدند و عرض كردند : يا أبا عبد اللَّه ! ما خبرى داريم ، اجازه مىدهيد آن را در همين مجلس به عرض شما برسانيم يا مىخواهيد در خلوت به شما عرض كنيم ؟ فرمود : من از اصحاب خودم چيزى را مخفى نمىكنم ، هرچه هست در حضور اصحاب من بگوييد . يكى از آن دو نفر عرض كرد : يا ابن رسول اللَّه ! ما با آن مردى كه ديروز با شما برخورد كرد ولى توقف نكرد ، ملاقات كرديم ؛ او مرد قابل اعتمادى بود ، ما او را مىشناسيم ، هم قبيلهء ماست ، از بنى اسد است . ما از او پرسيديم در كوفه چه خبر است ؟ خبر بدى داشت ، گفت من از كوفه خارج نشدم مگر اينكه به چشم خود ديدم كه مسلم و هانى را شهيد كرده بودند و بدن مقدس آنها را در حالى كه ريسمان به پاهايشان بسته بودند در ميان كوچه‌ها و بازارهاى كوفه مىكشيدند . أبا عبد اللَّه خبر مرگ مسلم را كه شنيد ، چشمهايش پر از اشك شد ولى فوراً اين آيه را تلاوت كرد :  « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا »  « 1 » .\r\nدر چنين موقعيتى أبا عبد اللَّه نمىگويد كوفه را كه گرفتند ، مسلم كه كشته شد ، هانى كه كشته شد ، پس ما كارمان تمام شد ، ما شكست خورديم ، از همين جا برگرديم ؛ جمله‌اى گفت كه رساند مطلب چيز ديگرى است . اين آيهء قرآن كه الآن خواندم ، ظاهراً دربارهء جنگ احزاب است ؛ يعنى بعضى مؤمنين به پيمان خودشان با خدا وفا كردند و در راه حق شهيد شدند ، و بعضى ديگر انتظار مىكشند كه كى نوبت جانبازى آنها برسد .\r\nفرمود : مسلم وظيفهء خودش را انجام داد ، نوبت ماست .\r\n كاروان شهيد رفت از پيش * و إن ما رفته گير و مىانديش \r\nاو به وظيفهء خودش عمل كرد ، ديگر نوبت ماست . البته در اينجا هر يك سخنانى گفتند .\r\nعده‌اى هم بودند كه در بين راه به أبا عبد اللَّه ملحق شده بودند ، افراد غير اصيل كه أبا عبد اللَّه آنها را غيظ و در فواصل مختلف از خودش دور كرد . اينها همين‌كه فهميدند در كوفه خبرى نيست يعنى آش و پلويى نيست ، بلند شدند و رفتند ( مثل همهء نهضتها ) .\r\n\r\n\r\n\r\n\r\n","description":"","footnote":"\r\n( 1 ) . احزاب / 23 .\r\n","page_name":" 329 ","page_number":329},
  {"content":"\r\n\r\n« لَمْ يَبْقِ مَعَهُ الّا اهْلَ بَيْتِهِ وَ صَفْوَتَهُ » فقط خاندان و نيكان اصحابش با او باقى ماندند كه البته عدهء آنها در آن وقت خيلى كم بود ( در خود كربلا عده‌اى از كسانى كه قبلًا اغفال شده و رفته بودند در لشكر عمر سعد ، يك يك بيدار شدند و به أبا عبد اللَّه ملحق گرديدند ) ، شايد بيست نفر بيشتر همراه أبا عبد اللَّه نبودند . در چنين وضعى خبر تكان‌دهندهء شهادت مسلم و هانى به أبا عبد اللَّه و ياران او رسيد . صاحب لسان الغيب مىگويد : بعضى از مورّخين نقل كرده‌اند امام حسين عليه السلام كه چيزى را از اصحاب خودش پنهان نمىكرد ، بعد از شنيدن اين خبر مىبايست به خيمهء زنها و بچه‌ها برود و خبر شهادت مسلم را به آنها بدهد ، درحالىكه در ميان آنها خانوادهء مسلم هست ، بچه‌هاى كوچك مسلم هستند ، برادران كوچك مسلم هستند ، خواهر و بعضى از دخترعموها و كسان مسلم هستند .\r\nحالا أبا عبد اللَّه به چه شكل به آنها اطلاع بدهد ؟ مسلم دختر كوچكى داشت . امام حسين وقتى كه نشست او را صدا كرد ، فرمود : بگوييد بيايد . دختر مسلم را آوردند . او را روى زانوى خودش نشاند و شروع كرد به نوازش كردن . دخترك زيرك و باهوش بود ؛ ديد كه اين نوازش يك نوازش فوق العاده است ، پدرانه است ، لذا عرض كرد : يا أبا عبد اللَّه ! يَا بنَ رسول اللَّه ! اگر پدرم بميرد چقدر . . . « 1 » ؟ أبا عبد اللَّه متأثر شد ، فرمود :\r\nدختركم ! من به جاى پدرت هستم . بعد از او من جاى پدرت را مىگيرم . صداى گريه از خاندان أبا عبد اللَّه بلند شد . أبا عبد اللَّه رو كرد به فرزندان عقيل و فرمود : اولاد عقيل ! شما يك مسلم داديد كافى است ، از بنى عقيل يك مسلم كافى است ؛ شما اگر مىخواهيد برگرديد ، برگرديد . عرض كردند : يا أبا عبد اللَّه ! يَا بنَ رسول اللَّه ! ما تا حالا كه مسلمى را شهيد نداده بوديم در ركاب تو بوديم ، حالا كه طلبكار خون مسلم هستيم رها كنيم ؟ ابداً ، ما هم در خدمت شما خواهيم بود تا همان سرنوشتى كه نصيب مسلم شد نصيب ما هم بشود .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و آله الطّاهرين .\r\n\r\n\r\n\r\n\r\n","description":"","footnote":"\r\n( 1 ) . [ افتادگى از متن پياده شده از نوار است . 
  ]\r\n","page_name":" 330 ","page_number":330},
  {"content":"\r\n\r\n\r\n2 . وسائل و ابزار پيام‌رسانى\r\nدر جلسهء پيش گفتيم كه براى موفقيت يك پيام شروطى لازم است . موفقيت يك پيام ، وابسته به چهار شرط است كه اولين آنها مربوط است به ماهيت خود پيام ، به غنى بودن و قدرت معنوى خود پيام و به تعبير قرآن به حقانيت خود پيام . اين ، يك شرط است كه مربوط به پيام رسان نيست ، مربوط به خود پيام است . و در اينكه حقانيت يك پيام ، خود عامل بسيار مؤثرى در موفقيت آن پيام است ، نه از نظر علمى و روانشناسى جاى ترديد است و نه از نظر منطق دينى و مذهبى . قرآن مجيد روى اين مطلب تكيه دارد كه يك امر اگر حق و حقيقت باشد ، خود همان حقيقت بودن عاملى است براى بقاى آن ، و نيز باطل بودن ، بىمحتوا بودن ، بىفايده و بىاثر بودن يك پيام ، خود عامل فناى آن و چيزى است كه از درون آن را از بين مىبرد . مَثَلى در قرآن مجيد در اين زمينه هست كه مىفرمايد :\r\n أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ كَذلِكَ يَضْرِبُ اللَّهُ الْحَقَّ وَ الْباطِلَ فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ كَذلِكَ \r\n\r\n","description":"","footnote":"","page_name":" 331 ","page_number":331},
  {"content":"\r\n\r\n يَضْرِبُ اللَّهُ الْأَمْثالَ  « 1 » .\r\nبه طور خلاصه معنى قسمت اخير آيه را ذكر مىكنم . بعد از اينكه موضوع آمدن باران و راه افتادن سيل را بيان مىكند و اينكه هر جوى و نهرى ، بزرگ يا كوچك ، به اندازهء ظرفيت خود آب مىگيرد و در خلال حركت سيل ، كفى روى آن قرار مىگيرد و كف احياناً روى آب را مىپوشاند ، مىفرمايد : اما كف از بين مىرود ، آنچه كه به حال مردم نافع و مفيد است يعنى خود آب باقى مىماند . بعد مىگويد : اين مثل ، مثل حق و باطل است .\r\nعوامل ديگرى هم براى موفقيت يك پيام هست كه مربوط به ماهيت و محتواى آن نيست . يك پيام وقتى مىخواهد از روحى به روح ديگر برسد و در روحهاى مردم نفوذ كند ، جامعه‌اى را تحت تأثير و نفوذ معنوى خودش قرار بدهد ، بدون شك احتياج به پيام رسان دارد . خصوصيات و شخصيت و لياقت پيام رسان و شرايطى كه بايد در پيام رسان وجود داشته باشد ، خود مطلبى است كه بايد جداگانه درباره‌اش بحث كنيم .\r\nعامل ديگر ، وسايل و ابزارهايى است كه براى رساندن پيام به كار برده مىشود .\r\nيك پيام رسان بدون شك احتياج به يك سلسله وسايل و ابزارهايى دارد كه به وسيلهء آنها پيامى را كه مأمور ابلاغ آن است به مردم مىرساند . عامل چهارم متد و سبك و اسلوب پيام رسان است ، كيفيت رساندن پيام . پس چهار عاملى كه در موفقيت يا شكست يك پيام مؤثرند عبارتند از :\r\n1 . ماهيت پيام ( حقانيت و غنى بودن محتواى آن ) .\r\n2 . شخصيت خاص پيام رسان .\r\n3 . ابزار پيام‌رسانى .\r\n4 . كيفيت و متد و اسلوب رساندن پيام .\r\nبا بحث در وسايل و ابزار پيام‌رسانى ، بحث را ادامه مىدهم .\r\n\r\nابزار پيام‌رسانى\r\nيك پيام اگر بخواهد به مردم برسد ، بدون شك احتياج به وسيله و ابزار دارد . من\r\n\r\n\r\n\r\n\r\n","description":"","footnote":"\r\n( 1 ) . رعد / 17 .\r\n","page_name":" 332 ","page_number":332},
  {"content":"\r\n\r\nاگر بخواهم پيامى را به شما ابلاغ كنم ، بدون وسيله براى من مقدور نيست ؛ يعنى نمىتوانم همين‌طور كه اينجا نشسته‌ام ، به اصطلاح از طريق اشراق آن را به قلب شما القاء كنم بدون اينكه از هيچ وسيله‌اى استفاده كرده باشم . حد اقل چيزى كه من مىتوانم از آن استفاده كنم خود سخن است ، لفظ است ، قول است ، سخنرانى است ، كتاب است ، نوشتن است ، نثر است ، شعر است ؛ و الّا اين منبر هم كه الآن در اينجا قرار دارد خودش يك وسيله و ابزار براى تبليغ است ، اين ميكروفن كه در اينجا قرار گرفته است خودش يك وسيله و ابزار براى رساندن پيام است ، و هزاران وسيلهء ديگر .\r\nالبته اولين شرط رساندن يك پيام الهى اين است كه از هرگونه وسيله‌اى نمىتوان استفاده كرد ؛ يعنى براى اينكه پيام الهى رسانده بشود و براى اينكه هدف مقدس است ، نبايد انسان اينجور خيال كند كه از هر وسيله كه شد براى رسيدن به اين هدف بايد استفاده كنيم ، مىخواهد اين وسيله مشروع باشد و يا نامشروع . مىگويند : « الْغاياتُ تُبَرِّرُ الْمَبادى » يعنى نتيجه‌ها مقدمات را تجويز مىكنند ؛ همين قدر كه هدف هدف درستى بود ، ديگر به مقدمه نگاه نكن . چنين اصلى مطرود است . ما اگر بخواهيم براى يك هدف مقدس قدم برداريم ، از يك وسيلهء مقدس و حد اقل از يك وسيلهء مشروع مىتوانيم استفاده كنيم . اگر وسيله نامشروع بود ، نبايد به طرف آن برويم . در اينجا ما مىبينيم كه گاهى براى هدفهايى كه خود هدف فى حد ذاته مشروع است ، از وسايل نامشروع استفاده مىشود ، و خود اين مىرساند كسانى كه وانمود مىكنند ما چنان هدفى داريم و اينها وسيله است ، خود همان وسيله براى آنها هدف است .\r\nبراى مثال ، در قديم موضوعى بود به نام « شبيه‌خوانى » - در تهران هم خيلى زياد بوده است - كه در واقع نوعى نمايش از حادثهء كربلا بود . نمايش قضيهء كربلا فى حد ذاته بدون شك اشكال ندارد ، يعنى نمايش از آن جهت كه نمايش است اشكال ندارد .\r\nولى ما مىديديم و همه اطلاع دارند كه خود مسألهء شبيه‌خوانى براى مردم هدف شده بود . ديگر ، هدف امام حسين و ارائهء داستان كربلا و مجسّم كردن آن حادثه مطرح نبود .\r\nهزاران چيز در شبيه‌خوانى داخل شده بود كه آن را به هر چيزى شبيه مىكرد غير از حادثهء كربلا و قضيهء امام حسين . و چه خيانتها و شهوترانىها و اكاذيب و حقّه بازىها در همين شبيه‌خوانىها مىشد كه گاهى به طور قطع مرتكب امر حرام مىشدند ؛ به هيچ چيز پايبند نبودند . اين مطلب از كودكى در يادم هست كه در همين محل خودمان فريمان ، هميشه مسألهء شبيه‌خوانى مورد نزاع مرحوم ابوى ما ( رضوان اللَّه عليه ) و مردم\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبود . گواينكه ايشان در اثر نفوذى كه داشتند تا حد زيادى در آن منطقه جلوى اين مسأله را گرفته بودند ولى هميشه يك كشمكش در اين مورد وجود داشت . ايشان مىگفتند شما كارهاى مسلّم الحرامى را به نام امام حسين مرتكب مىشويد و اين ، كار درستى نيست .\r\nيادم هست در سالهايى كه در قم بوديم در آنجا هم يك نمايشها و شبيه‌هاى خيلى مزخرفى در ميان مردم بود . سالهاى اول مرجعيت مرحوم آيت اللَّه بروجردى ( رضوان اللَّه عليه ) بود كه قدرت فوق العاده داشتند . قبل از محرم بود . به ايشان گفتند وضع شبيه‌خوانى ما اينجور است . دعوت كردند ، تمام رؤساى هيئتها به منزل ايشان آمدند . از آنها پرسيدند : شما مقلّد چه كسى هستيد ؟ همه گفتند : ما مقلّد شما هستيم .\r\nفرمودند : اگر مقلّد من هستيد ، فتواى من اين است كه اين شبيه‌هايى كه شما به اين شكل درمىآوريد حرام است . با كمال صراحت به آقا عرض كردند كه آقا ما در تمام سال مقلّد شما هستيم الّا اين سه چهار روز كه ابداً از شما تقليد نمىكنيم ! ! گفتند و رفتند و به حرف مرجع تقليدشان اعتنا نكردند . اين نشان مىدهد كه هدفْ امام حسين نيست ، هدفْ اسلام نيست ، نمايشى است كه از آن استفاده‌هاى ديگرى و لااقل لذتى مىبرند . اين ، شكل قديمىاش بود .\r\nشكل مدرنش را ما امروز در نمايشهايى كه براى عرفا و فلاسفه هر چند وقت يك بار در خارج و داخل به عنوان كنگره‌اى بزرگ به نام فلان عارف بزرگ مثلًا مولوى تشكيل مىدهند ، مىبينيم . يك چيزى هم مىگويند كه عرفا مجلس سماع دارند ، كه در خود مجلس سماع هزار حرف است . حالا گيرم آن مرد عارف مجلس سماعى هم داشته است ؛ آن مجلس سماع مشروع يا نامشروع بوده من كارى ندارم ، ولى آن مجلس سماع قدر مسلّم اين‌طور نبوده كه چهار تا رقّاص و مطربى كه آنچه سرشان نمىشود معانى عرفانى است در آن شركت مىكرده‌اند . بعد ما مىبينيم وقتى كه جشن هفتصدمين سال [ وفات 
  ] مولوى را مىگيرند « 1 » ، يگانه كارى كه شده اين است كه يك عده رقّاص آورده‌اند و به اصطلاح مجلس سماع درست كرده‌اند ، يك مجلس شهوترانى . اين هم شأن مولوى ! .\r\nاگر هدف مشروع باشد ، بايد از وسايل مشروع استفاده كرد . از طرف ديگر باز\r\n\r\n\r\n\r\n\r\n","description":"","footnote":"\r\n( 1 ) . [ اشاره به كنگره‌اى است كه به وسيلهء رژيم فاسد پهلوى برگزار شد . 
  ]\r\n","page_name":" 334 ","page_number":334},
  {"content":"\r\n\r\nعده‌اى هستند كه اينها را حتى به استفاده از وسايل مشروع هم با هزار زحمت مىشود راضى كرد كه آقا ديگر استفاده نكردن از اين وسايل چرا ؟ همين بلندگو اولين بارى كه پيدا شد ، شما ببينيد چقدر با آن مخالفت شد ! بلندگو براى صدا مثل عينك است براى چشم انسان و مثل سمعك است براى گوش انسان . حالا اگر انسان گوشش سنگين است ، يك سمعك مىگذارد و معنايش اين است كه قبلًا نمىشنيد و حالا مىشنود . قرآن را قبلًا نمىشنيد ، حالا قرآن را بهتر مىشنود . فحش را هم قبلًا نمىشنيد ، حالا فحش را هم بهتر مىشنود . اين كه به سمعك مربوط نيست . ميكروفن هم همين‌طور است ؛ ميكروفن كه ابزار مخصوص فعل حرام نيست . استفاده از آن ابزارى حرام است كه از آن جز فعل حرام كار ديگرى ساخته نباشد ، مثل صليب كه جز اينكه سمبل يك شرك است چيز ديگرى نيست ، و مثل بت . ولى بهره‌گيرى از ابزارى كه هم در كار حرام مصرف مىشود و هم در كار حلال ، چرا حرام باشد ؟ .\r\nيكى از آقايان وعّاظ خيلى معروف مىگفت : سالهاى اولى بود كه بلندگو پيدا شده بود ، ما هم تازه پشت بلندگو صحبت مىكرديم و به قول او تازه داشتيم راحت مىنشستيم « 1 » . ولى هنوز بلندگو شايع نشده بود . قرار بود من در يك مجلس معظم صحبت كنم ، بلندگو هم گذاشته بودند . قبل از من آقايى رفت منبر ؛ همين‌كه رفت منبر ، گفت : اين بوق شيطان را از اينجا ببريد . بوق شيطان را برداشتند بردند . ما ديديم اگر بخواهيم تحمل كنيم و حرف نزنيم ، اين بوق شيطان را بردند و بعد از اين هم نمىشود از آن استفاده كرد . تا رفتم و نشستم روى منبر ، گفتم : آن زين شيطان را بياور .\r\nغرض اين است كه اينچنين جمودْفكرىها و خشك‌مغزىها بىمورد است .\r\nبلندگو تقصيرى ندارد ، راديو و تلويزيون و فيلم فى حد ذاته تقصيرى ندارند ، تا محتوا چه باشد ؟ آنچه در راديو گفته مىشود چه باشد ، آنچه در تلويزيون نشان داده مىشود چه باشد ، آنچه در فيلم ارائه مىشود چه باشد ؟ اينجا ديگر انسان نبايد خشكى به خرج بدهد و چيزى را كه فى حد ذاته حرام نيست و مشروع است ، به صورت يك چيز\r\n\r\n\r\n\r\n\r\n","description":"","footnote":"\r\n( 1 ) . اين بلندگو به جان وعّاظ خيلى حق دارد . شما تا سى سال پيش اگر نگاه كنيد ، واعظى كه به سن هفتاد سالگى مىرسيد خيلى كم بود . اغلب وعّاظ در سنين چهل پنجاه سالگى به يك شكلى مىمردند و اين ، يكى به خاطر همين نبودن بلندگو بود كه اينها مىبايست فرياد بكشند ؛ اتومبيل هم كه نبود تا بعد سوار اتومبيل گرم بشوند ؛ سوار قاطر يا الاغ مىشدند و اين در زمستان براى آنها خيلى بد بود . اغلب آنها در سن جوانى از بين مىرفتند . بلندگو به فرياد اينها رسيد .\r\n","page_name":" 335 ","page_number":335},
  {"content":"\r\n\r\nنامشروع جلوه بدهد .\r\n\r\nفصاحت و زيبايى قرآن\r\nحال براى اينكه بدانيد در تاريخ اسلام از همان وسايلى كه در آن زمان بوده است چه استفاده‌هايى شده است و همان وسايل چه نقش فوق العاده مؤثرى در رساندن پيام اسلام داشته‌اند ، به اين نكته توجه بفرماييد : هيچ وقت در موضوع فصاحت و بلاغت و سلاست آيات قرآن مجيد ، روانى اين آيات ، جاذبهء اين آيات فكر كرده‌ايد ؟ قرآن داراى دو خصوصيت است : يكى خصوصيت محتواى مطالب كه از آن تعبير به حقانيت مىكند ، و ديگر زيبايى . قرآن نيمى از موفقيت خودش را از اين راه دارد كه از مقولهء زيبايى و هنر است . قرآن فصاحتى دارد فوق حد بشر ، و نفوذ خود را مرهون زيبايىاش است . ( فصاحت و زيبايى سخن ، خودش بهترين وسيله است براى اينكه سخن بتواند محتواى خودش را به ديگران برساند . ) و خود قرآن كريم به اين زيبايى و فصاحت خودش چقدر مىنازد و چقدر در اين زمينه‌ها بحث مىكند ، و اصلًا راجع به تأثير آيات قرآن در خود قرآن چقدر بحث شده است ! اين تأثير ، مربوط به اسلوب قرآن يعنى فصاحت و زيبايى آن است .\r\n اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ ذلِكَ هُدَى اللَّهِ يَهْدِي بِهِ مَنْ يَشاءُ  « 1 » .\r\nاين حقيقتى را كه وجود داشته و دارد ، قرآن بيان مىكند : نيكوترين و زيباترين سخنان ، كتابى است مثانى ( كه مقصود از « مثانى » هرچه مىخواهد باشد ) ،  « تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ »  آنهايى كه يك عاطفه از خشيت پروردگار در دلشان هست ، وقتى كه قرآن را مىشنوند به لرزه درمىآيند ، پوست بدنشان مرتعش مىشود ،  « ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ » .  .\r\nو در آيهء ديگرى مىفرمايد :\r\n\r\n\r\n\r\n\r\n","description":"","footnote":"\r\n( 1 ) . زمر / 23 .\r\n","page_name":" 336 ","page_number":336},
  {"content":"\r\n\r\n إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ  « 1 » .\r\nيا در آياتى ، از افرادى ياد مىكند كه هنگام شنيدن قرآن بر روى زمين مىافتند :  « يَخِرُّونَ لِلْأَذْقانِ سُجَّداً »  « 2 » و يا دربارهء بعضى مسيحيان مىگويد :  « إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ »  « 3 » وقتى كه آيات قرآن را مىشنوند اشكهايشان جارى مىشود .\r\nاصلًا انقلاب حبشه چگونه رخ داد ؟ انقلاب حبشه را چه چيز آغاز كرد ؟ حبشه چرا مسلمان شد و منشأ اسلام حبشه چه بود ؟ آيا غير از قرآن و زيبايى قرآن بود ؟ آن داستان مفصل كه جعفر بن أبي طالب در حبشه وارد آن مجلس مىشود - كه با يك هيبت خيلى به اصطلاح سلطنتى به وجود آورده بودند - و بعد شروع مىكند آيات قرآن ( سورهء طه ) را خواندن و جلسه را يك جا منقلب مىكند ، چه بود ؟ ! قرآن از نظر بيان و فصاحت ، روانى و جاذبه و قدرت تأثير به گونه‌اى ساخته شده است كه روى دلها اينچنين اثر مىگذارد .\r\n\r\nفصاحت امير المؤمنين عليه السلام\r\nموفقيت امير المؤمنين در ميان مردم ، يكى مرهون فصاحت اوست . نهج البلاغه كه از تأليف آن هزار سال مىگذرد ، يعنى از هنگام به صورت كتاب درآمدنش هزار سال مىگذرد و از انشاء خطبه‌ها حدود هزار و سيصد و پنجاه سال قمرى مىگذرد ، چه در قديم و چه در زمان معاصر مقام عالى خود را حفظ كرده است . يك وقت استقصا كردم از قديم و جديد ، از همان زمان امير المؤمنين تا عصر جديد و امروز ، ديدم همهء ادبا و فصحاى عرب در مقابل كلمات امير المؤمنين از نظر فصاحت و بلاغت خضوع دارند .\r\nگفته‌اند در مصر در سالهاى اخير براى شكيل ارسلان - كه به او « أمير البيان » يعنى امير سخن مىگفتند - جلسه‌اى تشكيل داده بودند ، جلسه‌اى افتخارى به نام او ، به عنوان تقدير و قدردانى از او . كسى كه رفته بود براى شكيل ارسلان سخن بگويد ، مقايسه‌اى كرده بود ميان او و امير المؤمنين ؛ گفته بود كه اين شكيل ، امير بيان و سخن در\r\n\r\n\r\n\r\n\r\n","description":"","footnote":"\r\n( 1 ) . انفال / 2 .\r\n( 2 ) . اسراء / 107 .\r\n( 3 ) . مائده / 83 .\r\n","page_name":" 337 ","page_number":337},
  {"content":"\r\n\r\nعصر ماست آنچنان كه على بن أبي طالب در زمان خودش امير سخن بود . وقتى خود شكيل رفت پشت تريبون ، در حالى كه ناراحت شده بود گفت : اين مزخرفات چيست كه مىگوييد ؟ ! من را با على مقايسه مىكنيد ؟ ! من بند كفش على هم نمىتوانم باشم .\r\nبيان من كجا و بيان على كجا ؟ ! .\r\nما در عصر خودمان مىبينيم افرادى با دلهاى خيلى صاف و پاك هستند كه وقتى سخنان على را مىشنوند ، بىاختيار اشكشان جارى مىشود . اين از چيست ؟ از زيبايى سخن است . در زمان خود امير المؤمنين از اين نمونه‌ها زياد داريم . راجع به خطبة الغرّاى ايشان كه ظاهراً در صحرا انشاء كرده‌اند ، نوشته‌اند وقتى سخنان على تمام شد ، تمام مردم همين‌طور داشتند اشك مىريختند .\r\nمردى است به نام همّام ؛ از امير المؤمنين درخواست كرد كه سيماى پرهيزكاران را براى من توضيح بده ، رسم كن . اول حضرت امتناع كردند ، دو سه جمله گفتند . گفت :\r\nكافى نيست ، من مىخواهم شما سيماى پرهيزكاران را به طور كامل براى من بيان كنيد .\r\nعلى عليه السلام فى المجلس شروع مىكند سيماى متّقيان را بيان كردن : متّقيان شبشان اين جور است ، روزشان اينجور است ، لباس پوشيدنشان اينجور است ، معاشرتشان اين جور است ، قرآن خواندنشان اينجور است . ( من يك وقت شمردم ، يكصد و سى وصف در چهل جمله فى المجلس براى متّقيان بيان كرده است . ) اين مرد همين‌طور كه مىشنيد التهابش بيشتر مىشد ؛ يك مرتبه فرياد كشيد و مرد ، اصلًا قالب تهى كرد .\r\nامير المؤمنين فرمود : « هكَذا تَصْنَعُ الْمَواعِظُ الْبالِغَةُ بِأهْلِها » « 1 » سخن اگر رسا و دل اگر قابل باشد ، چنين مىكند .\r\n\r\nفصاحت و زيبايى دعاها\r\nبرويم سراغ دعاها . در دعا انسان با خدا حرف مىزند . از اين جهت سخن و لفظ تأثيرى ندارد . ولى دعاهاى ما در عاليترين حد فصاحت و زيبايى است ، چرا ؟ براى اينكه آن زيبايى دعا بايد كمكى باشد براى اينكه محتواى دعا را به قلب انسان برساند .\r\nچرا مستحب است مؤذّن صَيِّت يعنى خوش صدا باشد ؟ اين در متن فقه اسلامى آمده است . « الله اكبر » كه معنايش فرق نمىكند كه خوش صدا بگويد يا بدصدا ، « اشْهَدُ انْ لا\r\n\r\n\r\n\r\n\r\n","description":"","footnote":"\r\n( 1 ) . نهج البلاغه فيض الاسلام ، خطبهء 184 ، معروف به خطبهء همّام ( ص 618 ) .\r\n","page_name":" 338 ","page_number":338},
  {"content":"\r\n\r\nالهَ الَّا اللَّهُ » كه معنايش فرق نمىكند كه يك خوش صدا بگويد يا يك بدصدا . ولى انسان وقتى « الله اكبر » را از يك خوش صدا مىشنود ، جور ديگرى بر قلبش اثر مىگذارد تا از يك بدصدا .\r\nدر يكى از مجالس ديدم پيرمردى شعار مىدهد ، كه نمىدانم بيچاره فلج بود ، زبان نداشت ، چطور بود كه يك كلمه كه مىخواست بگويد ، مثلًا مىخواست صلوات بفرستد ، خودش هم تكان مىخورد با يك وضع مسخره و خنده‌آورى . پيش خودم گفتم : سبحان اللَّه ! ديگر جز اين ، كس ديگرى نمىشود شعار صلوات را بدهد ؟ آيا ما بايد بدصدا ترين افراد را در اين موارد انتخاب كنيم ؟ ! .\r\nسعدى داستانى ذكر مىكند ، مىگويد : مؤذّن بدصدايى بود در فلان شهر ، داشت با صداى بدى اذان مىگفت . يك وقت ديد يك يهودى برايش هديه‌اى آورد . گفت : اين هديهء ناقابل را قبول مىكنى ؟ گفت : چرا ؟ گفت : يك خدمت بزرگى به من كردى . چه خدمتى ؟ من كه خدمتى به شما نكرده‌ام . گفت : من دخترى دارم كه مدتى بود تمايل به اسلام داشت ؛ از وقتى كه تو اذان مىگويى و « الله اكبر » را از تو مىشنود ، ديگر از اسلام بيزار شده . حال ، اين هديه را آورده‌ام براى اينكه تو خدمتى به من كردى و نگذاشتى اين دختر مسلمان بشود . اين خودش مسأله‌اى است .\r\nبوعلى در مقامات العارفين « 1 » سخن بسيار عالى و لطيفى دارد راجع به اينكه تجمع روحى به چه وسيله براى انسان پيدا مىشود . عواملى را ذكر مىكند ، از آن جمله مىگويد : « الْكَلامُ الْواعِظُ مِنْ قائِلٍ زَكىٍّ » سخن واعظى كه در درجهء اول پاك باشد . اينها را كه مىگوييم آن وقت شما خواهيد فهميد كه ما خيلى از اين شرايط را واجد نيستيم .\r\nاولًا خود واعظ بايد پاكدل باشد . بعد مىگويد : « بِعِبارَةٍ بَليغَةٍ وَ نَغْمَةٍ رَخيمَةٍ » آهنگ صداى آن واعظ بايد آهنگ خوبى باشد تا بهتر بر دل مستمع اثر بگذارد . سخن واعظ بايد بليغ باشد تا بر روح مستمع اثر بگذارد . خود قيافهء واعظ در ميزان تأثير سخن او مؤثر است . اينها را عرض مىكنم براى اينكه بدانيد كه معنىِ رساندن ، خودش نقش مهمى است . اينها وسيله است ، خصوصيات است ، كيفيات است ، وسايلى است كه مىخواهد پيام را به اطراف و اكناف ، به افراد و اشخاص برساند .\r\n\r\n\r\n\r\n\r\n","description":"","footnote":"\r\n( 1 ) . [ نمط نهم الاشارات و التنبيهات 
  ]\r\n","page_name":" 339 ","page_number":339},
  {"content":"\r\n\r\n\r\nزيبا خواندن قرآن\r\nباز مسألهء ديگرى عرض بكنم : خود قرآن خواندن چطور ؟ البته قرآن مثل اذان نيست . براى اذان يك نفر بالاى مأذنه مىرود و اذان مىگويد ، و گفته‌اند مؤذّن بايد صيّت باشد . ولى قرآن را همه مىخوانند ؛ همهء كسانى كه مىخوانند ، موظفند آن را هرچه مىتوانند زيبا بخوانند . اين ، هم در روح قارى بهتر اثر مىگذارد و هم در روح شنونده . اين مسألهء ترتيل در قرآن  ( وَ رَتِّلِ الْقُرْآنَ تَرْتِيلًا )  « 1 » يعنى چه ؟ يعنى وقتى كه كلمات را مىخوانى آن قدر تند نخوان كه چسبيده به يكديگر باشد ، آن قدر هم بين آنها فاصله نينداز كه اين كلمه از آن كلمه بىخبر باشد ؛ طورى اين كلمات را بخوان كه حالت القائى داشته باشد ، طورى بخوان كه گويى خودت دارى با خودت حرف مىزنى . به قول عرفا انسان هميشه بايد قرآن را طورى بخواند كه فرض كند گوينده خداست و مخاطبْ خودش ، و خودش مستقيماً دارد اين سخن را از خدا مىشنود و تلقى مىكند .\r\nاقبال لاهورى مىگويد پدرم سخنى به من گفت كه در سرنوشت من فوق العاده اثر بخشيد . مىگويد : روزى در اتاق خود نشسته و مشغول خواندن قرآن بودم . پدرم آمد از جلوى اطاق من بگذرد ، رو كرد به من و گفت : محمّد ! قرآن را آنچنان بخوان كه گويى بر خودت نازل شده است . از آن وقت ، من هرگاه به آيات قرآن مراجعه مىكنم و آنها را مطالعه مىكنم ، چنين فرض مىكنم كه اين خداى من است كه با من كه محمّد اقبال هستم دارد حرف مىزند .\r\nدر حديث داريم : « تَغَنَّوْا بِالْقُرْآنِ » « 2 » كه چندين حديث ديگر بدين مضمون داريم .\r\nقدر مسلّم ، مقصود اين است كه قرآن را با آهنگهاى بسيار زيبا بخوانيد . البته آن آهنگهايى كه مناسب لهو و لعب و شهوت‌آميز و شهوت‌آلود است ، بالضروره حرام و نامشروع است ، ولى هر آهنگى متناسب با حالتى براى انسان است .\r\nاوايلى كه ما طلبه بوديم ، در مشهد ، پيرمردى بود كه به او آقا سيّد محمّد عرب مىگفتند و قارى قرآن بود . اين مرحوم آقا سيّد محمّد عرب مرد بسيار متدينى بود و مورد احترام همهء علماى مشهد . شاگردان زيادى در قرائت قرآن تربيت كرد و قرائت را\r\n\r\n\r\n\r\n\r\n","description":"","footnote":"\r\n( 1 ) . مزّمّل / 4 .\r\n( 2 ) . بحار الأنوار ، ج 92 / ص 191 ؛ جامع الاخبار ، فصل 23 ( ص 57 ) .\r\n","page_name":" 340 ","page_number":340},
  {"content":"\r\n\r\nبه دو گونه تعليم مىداد : يكى اينكه قواعد علم قرائت را مىآموخت - كه متأسّفانه در ايران نيست و در كشورهاى عربى بالخصوص مصر رايج است - و ديگر اينكه چندين آهنگ داشت ( رسماً به نام آهنگ ) كه اينها را در مسجد گوهرشاد تعليم مىداد . آن روزها آهنگهايى بود كه اسم آنها شبيه اسم آهنگهاى موسيقى بود ، ولى آهنگهاى قرآنى بود . شاگردان او اين آهنگهاى لطيف قرآنى را مىآموختند .\r\nاين خودش يك مطلبى است و بايد همچنين باشد . يكى از معجزات قرآن ، آهنگ‌پذيرى آن است ، آن هم آهنگهاى معنوى و روحى نه آهنگهاى شهوانى ، كه در اين مورد يك متخصص بايد اظهار نظر كند .\r\nقرآن عبد الباسط چرا اين قدر در تمام كشورهاى اسلامى توسعه پيدا كرده است ؟\r\nبراى اينكه عبد الباسط با صدا و آهنگ عالى و با دانستن انواع قرائتها و آهنگها و شناختن اينكه هر سوره‌اى را با چه آهنگى بايد خواند ، مىخواند ؛ فرض كنيد خواندن سورهء « شمس » يا « و الضّحى » با چه آهنگى مناسب است .\r\nدر حديث ، دربارهء بسيارى از ائمّهء اطهار از جمله راجع به حضرت سجّاد عليه السلام و حضرت باقر عليه السلام داريم كه اينها وقتى قرآن مىخواندند آن را با صدا و آهنگ بلند و دلپذير مىخواندند به طورى كه صدايشان به درون كوچه مىرسيد و هر كسى كه از آن كوچه مىگذشت ، همان جا مىايستاد به طورى كه در مدتى كه امام در خانهء خودش قرآن را با آهنگ لطيف و زيبا قرائت مىكرد ، پشت درِ خانه جمعيت جمع مىشد و راه بند مىآمد . حتى نوشته‌اند آبكشها « 1 » كه زياد هم بودند درحالىكه مشك به دوششان بود ، وقتى مىآمدند از جلوى منزل امام عبور كنند ، با شنيدن صداى امام پاهايشان قدرت رفتن را از دست مىداد و با همان بار سنگينِ مشك پر از آب بر دوش مىايستادند كه صداى قرآن را بشنوند تا وقتى كه قرآن امام تمام مىشد . همهء اينها چه را مىرساند ؟ استفاده كردن از وسايل مشروع براى رساندن پيام الهى . چرا امام قرآن را با آهنگ بسيار زيبا و لطيف مىخواند ؟ او مىخواست به همين وسيله تبليغ كرده باشد ، مىخواست قرآن را به اين وسيله به مردم رسانده باشد .\r\n\r\n\r\n\r\n\r\n","description":"","footnote":"\r\n( 1 ) . در قديم معمول بود كه اشخاصى مشك به دوش مىگرفتند و مىرفتند از چاهها آب مىكشيدند و به منازل مىبردند . در مدينه فقط چاه بود و نهر نبود ؛ هنوز هم نهر نيست .\r\n","page_name":" 341 ","page_number":341},
  {"content":"\r\n\r\n\r\nشعر و سرود\r\nمسألهء شعر را وقتى انسان در مورد اسلام مطالعه مىكند ، مسائل عجيبى را مىبيند .\r\nپيغمبر اكرم ، هم با شعر مبارزه كرد و هم شعر را ترويج كرد ؛ با شعرهايى مبارزه كرد كه به اصطلاح امروز متعهد نيست يعنى شعرى نيست كه هدفى داشته باشد ، صرفاً تخيّل است ، سرگرم‌كننده است ، اكاذيب است . مثلًا كسى شعر مىگفت در وصف اينكه نيزهء فلان كس اين‌طور بود يا اسبش آن‌طور بود ، يا در وصف معشوق و زلف او ، يا كسى را هجو و شخصيتى را مدح مىكرد براى اينكه پول بگيرد . پيغمبر شديداً با اين نوع شعر مبارزه مىكرد ؛ فرمود : « لانْ يَمْتَلِىَ جَوْفُ رَجُلٍ قَيْحاً خَيْرٌ لَهُ مِنْ انْ يَمْتَلِىَ شِعْراً » « 1 » اگر درون انسان پر از چرك باشد بهتر از آن است كه پر از شعرهاى مزخرف باشد . ولى همچنين فرمود : « انَّ مِنَ الشِّعْرِ لَحِكْمَةً » « 2 » اما هر شعرى را نمىگويم ؛ بعضى از شعرها حكمت است ، حقيقت است .\r\nپيغمبر در دستگاه خودش چندين شاعر داشت . يكى از آنها حَسّان بن ثابت است .\r\nتفكيك بين دو نوع شعر نه تنها در حديث پيغمبر آمده ، بلكه خود قرآن نيز آن را بيان كرده است :     « وَ الشُّعَراءُ يَتَّبِعُهُمُ الْغاوُونَ أَ لَمْ تَرَ أَنَّهُمْ فِي كُلِّ وادٍ يَهِيمُونَ وَ أَنَّهُمْ يَقُولُونَ ما لا يَفْعَلُونَ إِلَّا الَّذِينَ آمَنُوا وَ عَمِلُوا الصَّالِحاتِ »     « 3 » . شعرايى بودند كه پيغمبر اكرم يا ائمّهء اطهار آنها را تشويق مىكردند ، اما چه جور شعرايى ؟ شعرايى كه پيام اسلام را ، حقايق اسلام را در لباس زيباى شعر به مردم مىرساندند . و بدون شك كارى كه شعر مىكند ، يك نثر نمىتواند انجام دهد ، چون شعر زيباتر از نثر است . شعر وزن و قافيه دارد ، آهنگ‌پذير است ، اذهان براى حفظ كردن شعر آماده است . پيغمبر اكرم به حسّان بن ثابت كه شاعر دستگاه حضرت بود ، فرمود : « لا تَزالُ مُؤَيَّداً بِروحِ الْقُدُسِ ما ذَبَبْتَ عَنّا اهْلَ الْبَيْتِ » « 4 » از طرف روح القدس تأييد مىشوى مادامىكه اين راهى را كه دارى ، به روى و از اين راه منحرف نشوى ؛ مادامىكه مدافع حقيقت باشى ، مادامىكه مدافع خاندان ما باشى ، مؤيّد به روح القدس هستى . دربارهء يك شاعر ، پيغمبر اكرم اين سخنان را مىگويد .\r\n\r\n\r\n\r\n\r\n","description":"","footnote":"\r\n( 1 ) . نهج الفصاحة ، ص 470 ، حديث 2215 .\r\n( 2 ) . الغدير ، ج 2 / ص 9 .\r\n( 3 ) . شعراء / 224 - 227 .\r\n( 4 ) . الغدير ، ج 2 / ص 34 [ در عبارت الغدير بعد از « روح القدس » جملهء « ما نصرتنا بلسانك » را دارد . 
  ]\r\n","page_name":" 342 ","page_number":342},
  {"content":"\r\n\r\nشعراى زمان ائمّه چه خدمتها كردند ! ما در تاريخ اسلام شعرهاى حماسى و توحيدى داريم در عربى و فارسى . ( البته به زبانهاى ديگر مثل تركى و اردو هم داريم ) .\r\nشعرهاى فوق العاده‌اى داريم در وعظ و اندرز در عربى و فارسى . همهء اينها از نتايج فرهنگ اسلامى است . اثرى كه شعر دارد نثر ندارد . اعجاب نهج البلاغه اين است كه نثر است و اينهمه فصيح و زيباست به طورى كه در حد شعر و بلكه والاتر از شعر است . در زبان فارسى ، شما نمىتوانيد يك صفحه نثر پيدا كنيد كه برابر باشد با يك صفحه شعر سعدى ، با توجه به اينكه نثر عالى زياد داريم مثل كلمات قصار خواجه عبد الله انصارى يا نثر سعدى .\r\nملّاى رومى با آن همه قدرت و توانايى ، وقتى كه سراغ مجالس وعظش مىروى مىبينى چيزى نيست ، يعنى آنها كه به نثر گفته چيزى نيست . ما در عربى هم نداريم نثرى كه قدرت خارق العادهء نهج البلاغه در آن باشد . شعر در قالب خودش خيلى كار كرده و خيلى مىتواند كار كند . شعر بد مىتواند خيلى بد باشد و شعر خوب هم مىتواند خيلى خوب باشد . شعرهاى حكمت ، شعرهاى توحيد ، شعرهاى معاد ، شعرهاى نبوت ، شعرهاى در مدح پيغمبر ، در مدح ائمّهء اطهار ، دربارهء قرآن ، شعرهاى به صورت رثا و مرثيه به شرط اينكه خوب باشند ، مثل اشعار شعراى زمان ائمّه ، مىتوانند بسيار مؤثّر باشند .\r\nمن يك وقتى در سخنرانيهايى گفتم بسيار تفاوت است ميان مرثيه‌هايى كه كُميت يا خُزاعى مىگفت و مرثيه‌هايى كه در زمانهاى اخير امثال جوهرى و حتى محتشم مىگويند . مضامين ، از زمين تا آسمان تفاوت دارند . آنها خيلى آموزنده است و اينها آموزنده نيست ، و بعضى از اينها اصلًا مضرند .\r\nاقبال لاهورى يا اقبال پاكستانى واقعاً يك دانشمند ذى قيمت است . كسى است كه رسالتى در زمينهء اسلام براى خودش احساس مىكرده و از هر وسيلهء خوب و مشروعى براى هدف خودش استفاده كرده است . يكى از وسايلى كه از آن استفاده كرده ، شعر است . در شعراى فارسى زبان ، بخصوص در عصرهاى متأخّر ، از نظر داشتن هدف بدون شك ما شاعرى مثل اقبال نداريم . اگر شعر براى شاعر وسيله باشد براى هدفش ، ديگر نظير ندارد . اقبال آنجا كه مىبايست سرود بگويد ، سرود مىگفت . سرود فوق العاده‌اى را كه به عربى ترجمه شده ، به اردو گفته است . در سالهاى اخير آقاى سيّد محمّد على سفير اين سرود را به فارسى ترجمه كرد كه در حسينيهء ارشاد اجرا مىشد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nچقدر عالى بود ! من خودم پاى اين سرود مكرر گريه كردم و مكرر گريهء ديگران را ديدم . ما چرا نبايد از سرود استفاده كنيم ؟ اينها همه وسيله است . امروز از وسايل نمىشود غافل بود . در عصر جديد وسايلى پيدا شده كه در قديم نبوده است . ما نبايد به وسايل قديم اكتفا كنيم ؛ ما فقط بايد ببينيم چه وسيله‌اى مشروع است و چه وسيله‌اى نامشروع .\r\n\r\nفصاحت و زيبايى كلام امام حسين عليه السلام\r\nخود أبا عبد اللَّه عليه السلام در همان گرماگرم كارها از هر وسيله‌اى كه ممكن بود براى ابلاغ پيام خودش و براى رساندن پيام اسلام استفاده مىكرد . خطابه‌هاى أبا عبد اللَّه از مكه تا كربلا و از ابتداى ورود به كربلا تا شهادت ، خطبه‌هاى فوق العاده پرموج و مهيّج و احساسى و فوق العاده زيبا و فصيح و بليغ بوده است . تنها كسى كه خطبه‌هاى او توانسته است با خطبه‌هاى امير المؤمنين رقابت كند ، امام حسين است . حتى بعضى گفته‌اند خطبه‌هاى امام حسين در روز عاشورا برتر از خطبه‌هاى حضرت امير است .\r\nوقتى كه مىخواهد از مكه بيرون بيايد ، ببينيد با چه تعبيرات عالى و با چه زيبايى و فصاحتى هدف و مقصود خودش را بيان مىكند .\r\nانسان بايد زبان عربى را خوب بداند تا اين زيباييهايى را كه در قرآن مجيد ، كلمات پيغمبر اكرم ، كلمات ائمّهء اطهار ، دعاها و خطبه‌ها وجود دارد درك كند . ترجمهء فارسى آن‌طور كه بايد ، مفهوم را نمىرساند . مىفرمايد : مرگ به گردن انسان زينت است ؛ آنچنان مرگ براى يك انسان ، زيبا و زينت و افتخار است كه يك گردنبند براى يك دختر جوان ؛ أيها النّاس ! من از همه چيز گذشتم ، من عاشق جانبازى هستم ، من عاشق ديدار گذشتگان خودم هستم آنچنان كه يعقوب عاشق ديدار يوسفش بود . بعد براى ابراز اطمينان از اينكه آينده براى من روشن است و اينكه خيال نكنيد كه من به اميد كسب موفقيت ظاهرى دنيايى مىروم ، بلكه آينده را مىدانم و گويى دارم به چشم خودم مىبينم كه در آن صحرا گرگهاى بيابان و انسانهاى گرگ صفت چگونه دارند بند از بند من جدا مىكنند ، مىگويد : « رِضَى اللَّهِ رِضانا اهْلُ الْبَيْتِ » « 1 » ما اهل بيت راضى هستيم به آنچه كه رضاى خدا در آن است . اين راه راهى است كه خدا تعيين كرده ، راهى است\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 367 .\r\n","page_name":" 344 ","page_number":344},
  {"content":"\r\n\r\nكه خدا آن را پسنديده ، پس ما اين راه را انتخاب مىكنيم . رضاى ما رضاى خداست . سه چهار خط بيشتر نيست ، اما بيش از يك كتاب نيرو و اثر مىبخشد . در آخر ، وقتى مىخواهد به مردم ابلاغ كند كه چه مىخواهم بگويم و از شما چه مىخواهم ، مىفرمايد : هركس كه آمده است تا خون قلب خودش را در راه ما بذل كند ، هركس تصميم گرفته است كه به ملاقات با خداى خويش برود ، آماده باشد ، فردا صبح ما كوچ مىكنيم .\r\nشب عاشورا صوتهاى زيبا و عالى و بلند و تلاوت قرآن را مىشنويم ، صداى زمزمه و همهمه‌اى را مىشنويم كه دل دشمن را جذب مىكند و به سوى خود مىكشد .\r\nديشب عرض كردم اصحابى كه از مدينه با حضرت آمدند خيلى كم بودند ، شايد به بيست نفر نمىرسيدند ، چون يك عده در بين راه جدا شدند و رفتند . بسيارى از آن هفتاد و دو نفر در كربلا ملحق شدند و باز بسيارى از آنها از لشكر عمر سعد جدا شده و به سپاه أبا عبد اللَّه ملحق شدند . از جمله ، بعضى از آنها كسانى بودند كه وقتى از كنار اين خيمه عبور مىكردند صداى زمزمهء عالى و زيبايى را مىشنيدند ، صداى تلاوت قرآن ، ذكر خدا ، ذكر ركوع ، ذكر سجود ، سورهء حمد ، سوره‌هاى ديگر . اين صدا اينها را جذب مىكرد و اثر مىبخشيد . يعنى أبا عبد اللَّه و اصحابش از هر گونه وسيله‌اى كه از آن بهتر مىشد استفاده كرد استفاده كردند ، تا برسيم به ساير وسايلى كه أبا عبد اللَّه عليه السلام در صحراى كربلا از آنها استفاده كرد . خود صحنه‌ها را أبا عبد اللَّه طورى ترتيب داده است كه گويى براى نمايش تاريخى درست كرده كه تا قيامت به صورت يك نمايش تكان‌دهندهء تاريخى باقى بماند .\r\nنوشته‌اند تا اصحاب زنده بودند ، تا يك نفرشان هم زنده بود ، خود آنها اجازه ندادند يك نفر از اهل بيت پيغمبر ، از خاندان امام حسين ، از فرزندان ، برادرزادگان ، برادران ، عموزادگان به ميدان برود . مىگفتند آقا اجازه بدهيد ما وظيفه‌مان را انجام بدهيم ، وقتى ما كشته شديم خودتان مىدانيد . اهل بيت پيغمبر منتظر بودند كه نوبت آنها برسد . آخرين فرد از اصحاب أبا عبد اللَّه كه شهيد شد ، يك مرتبه ولوله‌اى در ميان جوانان خاندان پيغمبر افتاد . همه از جا حركت كردند . نوشته‌اند : « فَجَعَلَ يودَعُ بَعْضُهُمْ بَعْضاً » شروع كردند با يكديگر وداع كردن و خداحافظى كردن ، دست به گردن يكديگر انداختن ، صورت يكديگر را بوسيدن .\r\nاز جوانان اهل بيت پيغمبر اول كسى كه موفق شد از أبا عبد اللَّه كسب اجازه كند ،\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nفرزند جوان و رشيدش على اكبر بود كه خود أبا عبد اللَّه درباره‌اش شهادت داده است كه از نظر اندام و شمايل ، اخلاق ، منطق و سخن گفتن ، شبيه ترين فرد به پيغمبر بوده است . سخن كه مىگفت گويى پيغمبر است كه سخن مىگويد . آن قدر شبيه بود كه خود أبا عبد اللَّه فرمود : خدايا خودت مىدانى كه وقتى ما مشتاق ديدار پيغمبر مىشديم ، به اين جوان نگاه مىكرديم . آيينهء تمام‌نماى پيغمبر بود . اين جوان آمد خدمت پدر ، گفت :\r\nپدر جان ! به من اجازهء جهاد بده . دربارهء بسيارى از اصحاب ، مخصوصاً جوانان ، روايت شده كه وقتى براى اجازه گرفتن نزد حضرت مىآمدند ، حضرت به نحوى تعلّل مىكرد ( مثل داستان قاسم كه مكرر شنيده‌ايد ) ولى وقتى كه على اكبر مىآيد و اجازهء ميدان مىخواهد ، حضرت فقط سرشان را پايين مىاندازند . جوان روانهء ميدان شد .\r\nنوشته‌اند أبا عبد اللَّه چشمهايش حالت نيم‌خفته به خود گرفته بود : « ثُمَّ نَظَرَ الَيْهِ نَظَرَ آئِسٍ » « 1 » به او نظر كرد مانند نظر شخص نااميدى كه به جوان خودش نگاه مىكند .\r\nنااميدانه نگاهى به جوانش كرد ، چند قدمى هم پشت سر او رفت . اينجا بود كه گفت :\r\nخدايا ! خودت گواه باش كه جوانى به جنگ اينها مىرود كه از همهء مردم به پيغمبر تو شبيه‌تر است . جمله‌اى هم به عمر سعد گفت ، فرياد زد به طورى كه عمر سعد فهميد :\r\n« يَا بْنَ سَعْدٍ قَطَعَ اللَّهُ رَحِمَكَ » « 2 » خدا نسل تو را قطع كند كه نسل مرا از اين فرزند قطع كردى . بعد از همين دعاى أبا عبد اللَّه ، دو سه سال بيشتر طول نكشيد كه مختار عمر سعد را كشت . پسر عمر سعد براى شفاعت پدرش در مجلس مختار شركت كرده بود . سر عمر سعد را آوردند در مجلس مختار در حالى كه روى آن پارچه‌اى انداخته بودند ، و گذاشتند جلوى مختار . حالا پسر او آمده براى شفاعت پدرش . يك وقت به پسر گفتند : آيا سرى را كه اينجاست مىشناسى ؟ وقتى آن پارچه را برداشت ، ديد سر پدرش است . بىاختيار از جا حركت كرد . مختار گفت : او را به پدرش ملحق كنيد .\r\nاين‌طور بود كه على اكبر به ميدان رفت . مورخين اجماع دارند كه جناب على اكبر با شهامت و از جان‌گذشتگى بىنظيرى مبارزه كرد . بعد از آن كه مقدار زيادى مبارزه كرد ، آمد خدمت پدر بزرگوارش - كه اين جزء معماى تاريخ است كه مقصود چه بوده و براى چه آمده است ؟ - گفت : پدر جان « الْعَطَش » ! تشنگى دارد مرا مىكشد ، سنگينى اين اسلحه مرا خيلى خسته كرده است ، اگر جرعه‌اى آب به كام من برسد نيرو مىگيرم و باز\r\n\r\n\r\n\r\n\r\n","description":"","footnote":"\r\n( 1 ) اللهوف ، ص 47 .\r\n( 2 ) اللهوف ، ص 47 .\r\n","page_name":" 346 ","page_number":346},
  {"content":"\r\n\r\nحمله مىكنم . اين سخن جان أبا عبد اللَّه را آتش مىزند ، مىگويد : پسر جان ! ببين دهان من از دهان تو خشكتر است ، ولى من به تو وعده مىدهم كه از دست جدّت پيغمبر آب خواهى نوشيد . اين جوان مىرود به ميدان و باز مبارزه مىكند .\r\nمردى است به نام حميد بن مسلم كه به اصطلاح راوى حديث است ، مثل يك خبرنگار در صحراى كربلا بوده است . البته در جنگ شركت نداشته ولى اغلب قضايا را او نقل كرده است . مىگويد : كنار مردى بودم . وقتى على اكبر حمله مىكرد ، همه از جلوى او فرار مىكردند . او ناراحت شد ، خودش هم مرد شجاعى بود ، گفت : قسم مىخورم اگر اين جوان از نزديك من عبور كند داغش را به دل پدرش خواهم گذاشت .\r\nمن به او گفتم : تو چه‌كار دارى ، بگذار بالأخره او را خواهند كشت . گفت : خير . على اكبر كه آمد از نزديك او بگذرد ، اين مرد او را غافلگير كرد و با نيزهء محكمى آنچنان به على اكبر زد كه ديگر توان از او گرفته شد به طورى كه دستهايش را به گردن اسب انداخت ، چون خودش نمىتوانست تعادل خود را حفظ كند . در اينجا فرياد كشيد : « يا ابَتاه ! هذا جَدّى رَسولُ اللَّه » « 1 » پدر جان ! الآن دارم جدّ خودم را به چشم دل مىبينم و شربت آب مىنوشم . اسب ، جناب على اكبر را در ميان لشكر دشمن برد ، اسبى كه در واقع ديگر اسب سوار نداشت . رفت در ميان مردم . اينجاست كه جملهء عجيبى نوشته‌اند : « فَاحْتَمَلَهُ الْفَرَسُ الى عَسْكَرِ الْأعْداءِ فَقَطَّعوهُ بِسُيوفِهِمْ ارْباً ارْباً » « 2 » .\r\nو لا حول و لا قوّة الّا باللَّه\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 44 .\r\n( 2 ) . مقتل الحسين مقرم ، ص 324 .\r\n","page_name":" 347 ","page_number":347},
  {"content":"\r\n\r\n\r\n3 . روش تبليغ\r\nقبلًا عرض كردم يك جنبهء نهضت حسينى جنبهء تبليغى آن است ، تبليغ به همان معنى واقعى نه به معناى مصطلح امروز ، يعنى رساندن پيام خودش كه همان پيام اسلام است به مردم ، نداى اسلام را به مردم رساندن . ببينيد امام در اين حركت و نهضت خودشان چه روشهاى خاصى به كار بردند كه مخصوصاً ارزش تبليغى دارد ، يعنى از اين نظر ارزش زيادى دارد كه امام حسين با اين روشها هدف و مقصد خودشان و فرياد واقعى اسلام را كه از حلقوم ايشان بيرون مىآمد ، به بهترين نحو به مردم رساندند . ابتدا بحث مختصرى راجع به مسألهء سبك و اسلوب - كه امروز « روش » مىگويند و كلمهء خارجى آن « متد » است - مىكنم .\r\n\r\nروش و اسلوب صحيح\r\nيكى از شرايط موفقيت در هر كارى ، انتخاب روش و اسلوب صحيح است . شما مثلًا مىبينيد علم طب يك جور است ولى گاهى متد و اسلوب كار اطبّاء يا جرّاحان با يكديگر متفاوت است ؛ متد و اسلوب و روش عملى بعضى از آنها از ديگران موفقتر است .\r\nمسأله‌اى مطرح است راجع به نقطهء عطف در علم جديد و علم قديم . مىبينيم\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nدوره‌اى را دورهء علم جديد مىنامند . البته علم ، قديم و جديد ندارد ولى دوره‌اى را دورهء جديد براى علم مىنامند . تفاوت دورهء جديد با دورهء قديم علم در چيست ؟ در دورهء جديد ، علم سرعت و پيشرفت فوق العاده‌اى پيدا كرد . يك مرتبه مثل اينكه مانعى را از جلوى چرخ علم برداشته باشند ، علم به سرعت شروع كرد به حركت كردن ، در صورتى كه حركت علم در دوران قديم كندتر بود . اما علت اين سرعت در دورهء جديد چيست ؟ آيا علماى جديد مثل پاستور نبوغ بيشترى از علماى قديم مثل بقراط و جالينوس و بوعلى سينا داشته‌اند ؟ به عبارت ديگر ، آيا علت اين است كه در دنياى جديد اشخاص خارق العاده‌اى پيدا شدند كه در دنياى قديم چنين شخصيتها و مغزهاى متفكرى نبودند ؟ نه ، چنين نيست . شايد امروز احدى ادعا نكند كه نبوغ پاستور يا ديگران از نبوغ ارسطو ، افلاطون ، بوعلى سينا ، بقراط ، جالينوس و يا خواجه نصير طوسى بيشتر بوده ، ولى سرعت و موفقيت كار اينها بيشتر بوده است . سرّش چيست ؟ .\r\nمىگويند سرّش اين است كه اسلوب علما يك مرتبه تغيير كرد . از وقتى كه اسلوب علما در تحقيق عوض شد ، سرعت پيشروى علم بيشتر شد . اسلوبها در موفقيتها نقش دارند . ممكن است شما يك فرد نابغه و باهوش و با استعداد و پركارى را در رأس يك مؤسسه قرار بدهيد و نتواند اداره كند . فرد ديگرى را كه به اندازهء او نبوغى از نظر حافظه و هوش و استعداد و درك ندارد ، در رأس همان مؤسسه قرار بدهيد و بهتر اداره كند ، از باب اينكه سبك و روش او بهتر است .\r\nمثال واضح‌تر و روشنترى بزنيم : مكرر افرادى را ديده‌ايم كه بسيار باهوش ، با استعداد و پرحافظه هستند اما موفقيت اينها در يادگيرى كمتر از موفقيت كسانى است كه از نظر هوش و حافظه و قدرت كار در سطح پايين ترى قرار دارند ، چرا ؟ براى اينكه سبك كار اينها بهتر است . مثلًا يك آدم خيلى پرحافظه ممكن است در شبانه روز شانزده ساعت يكسره كار كند ، اما چگونه ؟ يك كتاب را از اول تا آخر مطالعه مىكند .\r\nبعد فوراً كتاب ديگرى را برمىدارد و مطالعه مىكند ، در صورتى كه اين كتاب در يك رشته است و آن كتاب در يك رشتهء ديگر . بعد كتابى ديگر ، بعد يك درس ديگر ، يك بلبشويى راه مىاندازد . ولى يك نفر ممكن است كه قدرت هشت ساعت كارْ بيشتر نداشته باشد ، ولى وقتى كتابى را مطالعه مىكند اولًا با دقت مىخواند نه با تندى ؛ ثانياً به يك دور خواندن اكتفا نمىكند ، يك بار ديگر همين كتاب را مىخواند . به كتاب\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nديگرى دست نمىزند تا مطالبى كه در اين كتاب خوانده ، در ذهنش وارد بشود . به اين حد نيز قناعت نمىكند ؛ در نوبت سوم مطالب خوبى را كه در اين كتاب تشخيص داده است و لازم مىداند ، در ورقه‌هاى منظمى فيش‌بردارى و يادداشت مىكند ، يعنى يك حافظهء كتبى براى خودش درست مىكند كه تا آخر عمر هر وقت بخواهد بتواند فوراً به آن مطالب مراجعه كند . اين كتاب را كه تمام كرد ، كتابهاى ديگرى را كه متناسب با همين موضوع هستند مطالعه مىكند . بعد از مدتى ، از مطالعه كردن اين گونه كتابها بىنياز مىشود . بعد مىرود سراغ يك سلسله كتابهاى ديگر . اما آدمى كه امروز اين كتاب ، فردا آن كتاب و پس فردا كتاب ديگرى را مطالعه مىكند ، مثل كسى مىشود كه وقتى مىخواهد غذا بخورد ، يك لقمه از اين ، دو لقمه از آن ، چهار لقمه از نوع ديگر و پنج لقمه از آن ديگرى مىخورد . آخر معدهء خودش را فاسد مىكند ، كارى هم انجام نداده است . اينها مربوط است به سبك و روش و اسلوب .\r\nمسألهء تبليغ ، به همان معناى صحيح و واقعى ، رساندن و شناساندن يك پيام به مردم است ، آگاه ساختن مردم به يك پيام و معتقد كردن و متمايل نمودن و جلب كردن نظرهاى مردم به يك پيام است . رساندن يك پيام ، اسلوب و روش صحيح مىخواهد و تنها با روش صحيح است كه تبليغ موفقيت‌آميز خواهد بود . اگر عكس اين روش را انتخاب كنيد ، نه تنها نتيجهء مثبت نخواهد داشت بلكه نتيجهء معكوس خواهد داد .\r\n\r\nبلاغ مبين\r\nوقتى انسان در مطلبى دقت مىكند و به آن توجه دارد و بعد آگاهانه سراغ آيات قرآن راجع به آن مطلب مىرود و در آنها تدبّر مىكند ، مىبيند چه نكاتى از آيات قرآن استفاده مىكند ! در هر موضوعى همين‌طور است . از آن جمله است موضوع تبليغ .\r\nقرآن كريم سبك و روش و متد تبليغ را يا خودش مستقيماً و يا از زبان پيغمبران بيان كرده است . يكى از چيزهايى كه قرآن مجيد راجع به سبك و روش تبليغ روى آن تكيه كرده است كلمهء  « الْبَلاغُ الْمُبِينُ » *  است ، يعنى ابلاغ و تبليغ واضح ، روشن ، آشكارا . مقصود از اين واژهء روشن و آشكارا چيست ؟ مقصود مطلوب بودن ، سادگى ، بىپيرايگى پيام است به طورى كه طرف در كمال سهولت و سادگى آن را فهم و درك نمايد .\r\nمغلق و معقّد و پيچيده و در لفّافه سخن گفتن و اصطلاحات زياد به كار بردن و جملاتى از اين قبيل كه « تو بايد سالهاى زياد درس بخوانى تا اين حرف را بفهمى » در\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nتبليغ پيامبران نبود . آنچنان ساده و واضح بيان مىكردند كه همان‌طور كه بزرگترين علما مىفهميدند و استفاده مىكردند ، آن بىسوادترين افراد هم لااقل در حد خودش و به اندازهء ظرفيت خودش استفاده مىكرد ( نمىخواهم بگويم همه در يك سطح استفاده مىكنند ) .\r\nيك نفر مبلّغ و پيام رسان كه مىخواهد از زبان پيغمبران سخن بگويد و مانند پيغمبران حرف بزند و مىخواهد راه آنها را برود ، بايد بلاغش بلاغ مبين باشد . اين ، يك جهت در معنى « مبين » . البته در اينجا احتمالات ديگرى هم هست ( و جمع ميان اينها يعنى اينكه همهء اينها درست باشد هم ممكن است ) . يكى از اين احتمالات در معنى كلمهء « مبين » بىپرده سخن گفتن است ؛ يعنى پيامبران نه فقط مغلق و پيچيده و معقّد سخن نمىگفتند ، بلكه با مردم بىرودربايستى و بىپرده حرف مىزدند . سخن خود را با گوشه و كنايه نمىگفتند . اگر احساس مىكردند مطلبى را بايد گفت ، در نهايت صراحت و روشنى به مردم مىگفتند . [ مثلًا مىگفتند 
  ]  « أَ تَعْبُدُونَ ما تَنْحِتُونَ ؟ »  « 1 » آيا تراشيده‌هاى خودتان را داريد عبادت مىكنيد ؟\r\n\r\nنُصح\r\nمسألهء دوم كه قرآن مجيد در مسألهء تبليغ روى آن تكيه مىكند ، چيزى است كه از آن به « نُصح » تعبير مىنمايد . ما معمولًا نصح را به خيرخواهى ترجمه مىكنيم . البته اين معنا درست است ولى ظاهراً خيرخواهى عين معنى نصح نيست ، لازمهء معنى نصح است . « نصح » ظاهراً در مقابل « غشّ » است . شما اگر بخواهيد به كسى شير بفروشيد ، ممكن است شير خالص به او بدهيد و ممكن است خداى ناخواسته شيرى كه داخلش آب كرده‌ايد بدهيد ، يا اگر مىخواهيد سكهء طلايى را به كسى بدهيد ممكن است آن را به صورت خالص بدهيد ( در حد عيارهاى معمولى ) و ممكن است به صورت مغشوش بدهيد ، يعنى در آن غش باشد . نصح در مقابل غش است . ناصح واقعى آن كسى است كه خلوص كامل داشته باشد . توبهء نَصوح يعنى توبهء خالص . مبلّغ بايد ناصح و خالص و مخلص باشد ، يعنى در گفتن خودش هيچ هدف و غرضى جز رساندن پيام كه خير آن طرف است نداشته باشد . مسألهء اخلاص و خلوص است . [ در حديث آمده است : 
  ]\r\n\r\n\r\n\r\n\r\n","description":"","footnote":"\r\n( 1 ) . صافّات / 95 .\r\n","page_name":" 351 ","page_number":351},
  {"content":"\r\n\r\n« النّاسُ كُلُّهُمْ هالِكونَ الَّا الْعالِمونَ وَ الْعالِمونَ هالِكونَ الَّا الْعامِلونَ وَ الْعامِلونَ هالِكونَ الَّا الْمخْلِصونَ وَ الْمخْلِصونَ عَلى خَطَرٍ عَظيمٍ » مردم در هلاكند مگر اينكه آگاه و عالم باشند ( جاهل نمىتواند راهى را پيدا كند ) ، و علما نيز در هلاكند مگر آنها كه عاملند ، و عاملان نيز در هلاكند مگر آنها كه مخلصند ، و مخلصان تازه درخطرند .\r\nاين داستان را در جلساتى مكرر گفته‌ام : نقل كرده‌اند در مرض فوت مرحوم آيت اللَّه بروجردى ( اعلى اللَّه مقامه ) عده‌اى اطرافشان بودند . يكى از آنها از ايشان تقاضا كرد كه هم براى يادآورى خودتان و هم براى نصيحت ديگران جمله‌اى بفرماييد . گفتند : آقا رفتيم ولى كارى نكرديم و اندوخته‌اى نزد خدا نداريم . يكى از حضّار خيال مىكرد كه حالا وقت تعارف كردن است ، گفت : آقا شما چرا اين حرفها را مىزنيد ؟ الحمد للَّه شما چنين كرديد ، چنان كرديد ، مسجد ساختيد ، مدرسه ساختيد ، حوزهء علميه تأسيس كرديد و از اين حرفها . . . همين‌كه حرفهايش را زد ، ايشان رو كردند به حضّار و با گفتن جمله‌اى كه در حديث است ، سكوت كردند . فرمودند : « خَلِّصِ الْعَمَلَ فَانَّ النّاقِدَ بَصيرٌ بَصيرٌ » « 1 » عمل را پاك تحويل بده كه آن كه نقّاد است و نقد مىكند ، آن صرّافى كه به اين سكه رسيدگى مىكند خيلى آگاه است .\r\nمسألهء اخلاص مسألهء كوچكى نيست . قرآن هم به همين جهت است كه ظاهراً از زبان همهء انبياء اين سخن را مىگويد :  « ما أَسْئَلُكُمْ عَلَيْهِ مِنْ أَجْرٍ »  « 2 » من مزدى براى تبليغ خودم نمىخواهم ، چون ناصحم . ناصح و خيرخواه در عمل خودش بايد نهايت اخلاص را داشته باشد .\r\n\r\nمتكلّف نبودن\r\nمسألهء ديگر مسألهء متكلّف نبودن است . تكلّف در موارد مختلفى به كار مىرود و در واقع به معنى به خود بستن است كه انسان چيزى را به زور به خود ببندد . در مورد سخن هم به كار مىرود . به افرادى كه در سخن خودشان به جاى اينكه فصيح و بليغ باشند الفاظ قُلُمبه و سُلُمبه به كار مىبرند ، مىگويند متكلّف .\r\nدر حديث است كه كسى در حضور پيغمبر اكرم صلى الله عليه و آله در صحبتهاى خود\r\n\r\n\r\n\r\n\r\n","description":"","footnote":"\r\n( 1 ) . مواعظ العدديه ، ص 124 .\r\n( 2 ) . ص / 86 .\r\n","page_name":" 352 ","page_number":352},
  {"content":"\r\n\r\nكلمه‌پردازىهاى قلمبه و سلمبه مىكرد . پيغمبر اكرم فرمود : « انَا وَ اتْقِياءُ امَّتى بُرءاء مِنَ التَّكَلُّفِ » من و پرهيزكاران امّتم از اين گونه حرف زدن و به خودبندى در سخن ، برى و منزّه هستيم ، پرهيز مىكنيم . تكلّف غير از فصاحت است . اصلًا فصاحت ، خودش روانى و عدم تكلّف و تعقيد در سخن است . از زبان پيغمبران در زمينهء تبليغ آمده است :\r\n « ما أَنَا مِنَ الْمُتَكَلِّفِينَ »  « 1 » . آن‌طور كه مفسرين گفته‌اند اين جمله ظاهراً ناظر به اين مطلب نيست كه من در سخنم متكلّف نيستم ، بلكه منظور اين است كه در آنچه مىگويم متكلّف نيستم ، يعنى چيزى را كه نمىدانم و بر خودم آن‌طور كه بايد ، ثابت و محقّق و روشن نيست ، نمىگويم ؛ در مقابل مردم تظاهر به دانستن مطلبى كه هنوز آن را براى خودم توجيه نكرده‌ام نمىكنم .\r\nدر ذيل اين آيه در مجمع البيان از عبد الله بن مسعود روايت شده است كه « ايُّهَا النّاسُ ! مَنْ عَلِمَ شَيْئاً فَلْيَقُلْ » اى مردم ، كسى كه چيزى را مىداند پس بگويد . « وَ مَنْ لَمْ يَعْلَمْ فَلْيَقُلْ اللَّهُ اعْلَمُ » و كسى كه چيزى را نمىداند بگويد خدا داناتر است . « فَانَّ مِنَ الْعِلْمِ انْ يَقولَ لِما لا يَعْلَمُ اللَّهُ اعلَمُ » يكى از علمها همين است كه انسان علم به عدم علم خودش داشته باشد ، جاهل بسيط باشد ، لااقل بداند كه نمىداند ( خود بداند كه نداند ) . اعتراف كردن به اين مطلب ، خودش يك درجه از علم است . بعد عبد الله بن مسعود اين آيه را خواند : « فَانَّ اللَّهَ تَعالى قالَ لِنَبِيِّهِ :  قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ »  « 2 » . معلوم مىشود عبد الله بن مسعود كه از صحابهء بزرگوار رسول اكرم است ، از جملهء  « ما أَنَا مِنَ الْمُتَكَلِّفِينَ »  اين مطلب را استفاده كرده كه هر كسى هرچه مىداند به مردم بگويد و آنچه را نمىداند بگويد كه نمىدانم .\r\nابن جوزى كه از خطباى معروف است ، بالاى يك منبر سه پله‌اى بود . ظاهراً زنى آمد و مسأله‌اى از او پرسيد . گفت : نمىدانم . گفت : تو كه نمىدانى چرا سه پله بالاتر رفته‌اى ؟ گفت : اين سه پله كه بالاتر رفته‌ام براى آن چيزهايى است كه من مىدانم و شما نمىدانيد ؛ اگر مىخواستند به نسبت چيزهايى كه نمىدانم برايم منبر درست كنند ، بايد منبرى درست مىكردند كه تا كرهء ماه بالا برود .\r\nشيخ انصارى از علماى بزرگ ماست ، هم از نظر علمى - كه در دو فن فقه و اصول\r\n\r\n\r\n\r\n\r\n","description":"","footnote":"\r\n( 1 ) . همان .\r\n( 2 ) . مجمع البيان ، ج 8 / ص 486 .\r\n","page_name":" 353 ","page_number":353},
  {"content":"\r\n\r\nواقعاً از علماى محقّق و طراز اول است - و هم از نظر تقوا . به همين جهت وقتى كه دربارهء ايشان حرف مىزدند ، مبالغه و اغراق مىكردند و مثلًا مىگفتند از آقا هرچه بپرسى مىداند ، محال است كه چيزى را نداند . ( شوشترى هم بوده است . مىگويند آن لحن خوزستانى خودش را تا آخر عمر حفظ كرده بود . ) گاهى كه از او يك مسألهء شرعى مىپرسيدند ، با اينكه مجتهد بود ، يادش نبود . هر وقت كه يادش نبود ، بلند مىگفت : نمىدانم ، تا شنونده و شاگردان بفهمند كه اعتراف به ندانستن ننگ نيست .\r\nچيزى را كه از او مىپرسيدند ، اگر مىدانست براى طرف آرام مىگفت ، همين قدر كه او خودش بفهمد ، و اگر نمىدانست بلند مىگفت : ندانم ، ندانم ، ندانم .\r\n\r\nتواضع و فروتنى\r\nمسألهء ديگر كه قرآن مجيد در سبك و روش تبليغى پيغمبران نقل مىكند ، تواضع و فروتنى است ( نقطهء مقابل استكبار ) . كسى كه مىخواهد پيامى را ، آن هم پيام خدا را به مردم برساند ، بايد در مقابل مردم در نهايت درجه فروتن باشد ، يعنى پرمدّعايى نكند ، اظهار انانيّت و منيّت نكند ، مردم را تحقير نكند ، بايد در نهايت خضوع و فروتنى باشد .\r\n[ قرآن كريم از زبان نوح عليه السلام خطاب به گروهى از قومش مىفرمايد : 
  ]  « أَ وَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ »  « 1 » آيا تعجب مىكنيد كه پيام پروردگار شما ، ذكر پروردگار شما ، مايهء تنبيهى كه از طرف پروردگار شماست ، بر مردى از خود شما بر شما آمده است ؟ عبارت  « مِنْ رَبِّكُمْ »  نشان‌دهندهء اين است كه نمىخواهد خدا را به خودش اختصاص بدهد و در چنان مقامى بگويد خداى من ، شما كه قابل نيستيد تا بگويم خداى شما . بعد مىگويد :  « عَلى رَجُلٍ مِنْكُمْ »  بر مردى از خود شما ، من هم يكى از شما هستم .\r\nشما ببينيد چقدر تواضع در اين آيهء كريمه نهفته است كه خطاب به پيغمبر اكرم مىفرمايد :  « قُلْ إِنَّما أَنَا بَشَرٌ مِثْلُكُمْ »  بگو به مردم من هم بشرى مثل شما هستم ،  « يُوحى إِلَيَّ »  بر يكى از امثال خود شما وحى نازل مىشود ،  « أَنَّما إِلهُكُمْ إِلهٌ واحِدٌ فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً »  « 2 » .\r\n\r\n\r\n\r\n\r\n","description":"","footnote":"\r\n( 1 ) . اعراف / 63 .\r\n( 2 ) . كهف / 110 .\r\n","page_name":" 354 ","page_number":354},
  {"content":"\r\n\r\n\r\nپرهيز از خشونت\r\nمتناسب با همين مطلب ، مسألهء ديگرى در تبليغ مطرح است و آن مسألهء رفق و لينت و نرمش يعنى پرهيز از خشونت است . كسى كه مىخواهد پيامى را ، آن هم پيام خدا را به مردم برساند تا در آنها ايمان و علاقه ايجاد بشود ، بايد ليِّن القول باشد ، نرمش سخن داشته باشد . سخن هم درست مثل اشياء مادى ، نرم و سخت دارد . گاهى يك سخن را كه انسان از ديگرى تحويل مىگيرد ، گويى راحت الحلقوم گرفته ، يعنى اين قدر نرم و ملايم است كه دل انسان مىخواهد به هر ترتيبى كه شده آن را قبول كند . گاهى برعكس ، يك سخن طورى است كه گويى اطرافش ميخ كوبيده‌اند ، مثل يك سوهان است ، آن قدر خار دارد ، آن قدر گوشه و كنايه و تحقير دارد و آن قدر خشونت دارد كه طرف نمىخواهد بپذيرد .\r\nوقتى كه خداوند موسى و هارون را براى دعوت فردى مثل فرعون مىفرستد ، جزء دستورها در سبك و متد دعوت فرعون مىفرمايد :  « فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى »  « 1 » با اين مرد متكبّر و فرعون به تمام معنا ( كه ديگر كلمهء « فرعون » نام تمام اين گونه اشخاص شده ) با نرمى سخن بگوييد ؛ وقتى كه شما با چنين مردم متكبّرى روبرو مىشويد ، كوشش كنيد كه به سخن خودتان نرمش بدهيد ، نرم با او حرف بزنيد ، باشد كه متذكّر بشود و از خداى خودش ، از ربّ خودش بترسد . البته موسى عليه السلام و هارون ، نرم و ملايم سخن گفتند ولى او اين قدر هم لايق نبود .\r\nقرآن كريم دربارهء پيغمبر اكرم مىفرمايد :  « فَبِما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَ اسْتَغْفِرْ لَهُمْ وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ »  « 2 » به موجب رحمت و عنايت الهى ، تو با مردم نرم هستى ، نرمش دارى ، اخلاق و گفتار تو نرم است ، از خشونت اخلاقى و خشونت در گفتار پرهيز دارى . راجع به سبك بيان پيغمبر اكرم داستانهاى زيادى هست كه نشان مىدهد پيغمبر چقدر از خشونت در سخن پرهيز داشته است . قرآن خطاب به پيغمبر مىگويد اگر تو يك آدم درشتخو و سنگين‌دلى بودى ، با همهء قرآنى كه در دست دارى ، با همهء معجزاتى كه دارى و با همهء مزاياى ديگرى كه دارى ، مردم از دور تو پراكنده مىشدند .\r\n\r\n\r\n\r\n\r\n","description":"","footnote":"\r\n( 1 ) . طه / 44 .\r\n( 2 ) . آل عمران / 159 .\r\n","page_name":" 355 ","page_number":355},
  {"content":"\r\n\r\nنرمش تو عامل مؤثرى است در تبليغ و هدايت مردم ، در عرفان و ايمان مردم .\r\nدر اين زمين داستانهاى زيادى است كه اگر بخواهم آنها را ذكر كنم از بحث خود مىمانم .\r\n\r\nصلابت غير از خشونت است\r\nسعدى مىگويد :\r\n درشتى و نرمى بهم در به است * چو رگزن كه جرّاح و مرهم نه است \r\nالبته نمىخواهم تعبير « درشتى » كرده باشم . اين شعر را بدين جهت خواندم كه نزديك مقصود است . آيا همراه نرمى ، صلابت هم نبايد باشد ؟ فرق است ميان خشونت و صلابت . اين ريگهايى كه در كف نهرها هست ، ساليان درازى آب آمده از رويشان عبور كرده و آنها را ساييده است . وقتى انسان يكى از اينها را از كف نهرى برمىدارد ، مىبيند كه صلابت دارد و سفت است و از اين جهت با ساير سنگها فرقى ندارد ، اما آنچنان صاف است كه انسان از لمس كردن آن كوچكترين احساس ناراحتى نمىكند ، به طورى كه از دست كشيدن روى جامهء خودش بيشتر احساس ناراحتى مىكند تا از دست كشيدن روى آن سنگ . يك شمشير صيقل داده شده ، نرمش دارد به گونه‌اى كه مثل فنر تاب مىخورد ، ولى درعين حال صلابت هم دارد . مسألهء صلابت داشتن ، استحكام داشتن ، شجاع بودن ، نترسيدن از كسى غير از خدا ، غير از مسألهء خشونت داشتن است . پيامبران در عين اينكه منتهاى تواضع و نرمش را در برخوردها و گفتارها و در اخلاق خودشان با مردم داشتند اما در راه خودشان هم قابل انعطاف نبودند ، جز خدا از احدى بيم نداشتند ، از احدى نمىترسيدند .\r\n\r\nشهامت و شجاعت\r\nشهامت و شجاعت را مىتوان يكى از شرايط پيام رسان و جزء كيفيتهاى تبليغ ذكر كرد . آيه‌اى كه در اول سخنم تلاوت كردم همين معنا را بيان مىكند :  « الَّذِينَ يُبَلِّغُونَ رِسالاتِ اللَّهِ »  آنان كه رسالات و پيامهاى الهى را به مردم مىرسانند  « وَ يَخْشَوْنَهُ »  و از خداى خودشان مىترسند و يك ذره خلاف نمىكنند ، پيام را كم و زياد نمىكنند ،\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاز راه حق منحرف نمىشوند .  « وَ لا يَخْشَوْنَ أَحَداً إِلَّا اللَّهَ »  « 1 » و از احدى جز خدا بيم ندارند . اين ديگر شرطى است كه خيلى جايش خالى است .\r\n\r\nنقشى جز رسالت براى خود قائل نبودن\r\nمسألهء ديگر در مورد روش تبليغى پيامبران اين است كه آنها مىگفتند ما نقشى جز رسالت نداريم ، ما خلق خدا و رسول خدا و پيام‌آور خدا هستيم . پيغمبران نمىآمدند سند بهشت و جهنم امضا كنند همان گونه كه كشيشها از اين كارها مىكردند و شايد هنوز هم مىكنند ، كارهايى از اين قبيل كه سند به دست كسى بدهند و به او بگويند تو با اين سند خيالت جمع باشد كه من اين قدر از بهشت را براى تو تضمين كردم ! با اينكه از نظر رسالت خودشان و كليت آن كوچكترين ترديدى به خود راه نمىدادند و مسائل را به طور كلى مىگفتند ، ولى در جواب سؤالاتى نظير « عاقبت من چگونه است ؟ » مىگفتند خدا عالم است ، چه مىدانم ؛ از بواطنْ خدا عالم است ، اينكه عاقبت تو به كجا منتهى مىشود خدا خودش بهتر مىداند .\r\nدربارهء جناب عثمان بن مظعون ، صحابهء بسيار بزرگوار رسول خدا ، نوشته‌اند كه بعد از آنكه رسول اكرم به مدينه هجرت كردند او جزء مهاجرين بود . وى اولين كسى بود كه در مدينه وفات كرد و رسول اكرم دستور دادند كه او را در بقيع دفع كنند و بقيع را از همان روز قبرستان قرار دادند . همين جناب عثمان بن مظعون است كه در سمت شرق بقيع مدفون است و مرد بسيار بزرگوارى است و رسول اكرم به او خيلى اظهار علاقه مىكردند و همه اين را مىدانستند . امير المؤمنين در نهج البلاغه مىفرمايد : « كانَ لى فيما مَضى اخٌ فِى اللَّهِ وَ كانَ يُعَظِّمُهُ فى عَيْنى صِغَرُ الدُّنْيا فى عَيْنِهِ » « 2 » يعنى در گذشته يك برادر دينى داشتم كه در راه حق بود و آنچه كه او را در چشم من بزرگ مىكرد اين بود كه تمام دنيا در نظر او كوچك بود . شارحان نهج البلاغه گفته‌اند مقصود امير المؤمنين عثمان بن مظعون است . يكى از پسران امير المؤمنين اسمش عثمان است . وقتى متولد شد ، امير المؤمنين فرمود : من مىخواهم اسم اين را به نام برادرم عثمان بن مظعون بگذارم ؛ مىخواست يادآور عثمان بن مظعون باشد .\r\n\r\n\r\n\r\n\r\n","description":"","footnote":"\r\n( 1 ) . احزاب / 39 .\r\n( 2 ) . نهج البلاغه ، حكمت 281 .\r\n","page_name":" 357 ","page_number":357},
  {"content":"\r\n\r\nاينچنين مردى از دنيا رفت . او در خانهء يكى از انصار زندگى مىكرد . زنى هم در آن خانه بود - و شايد زن برادر انصارىاش بود - به نام « امّ علاء » كه به او خدمت مىكرد .\r\nرسول اكرم آمدند براى تشييع جنازهء عثمان بن مظعون ، و در اين مراسم طورى رفتار كردند كه با اخصّ اصحاب رفتار مىكردند . يك‌دفعه امّ علاء رو كرد به جنازهء عثمان بن مظعون و گفت : « هَنيئاً لَكَ الْجَنَّةُ » بهشت تو را گوارا باد ! رسول اكرم رو كرد به او و با تندى فرمود : چه كسى چنين قولى به تو داد ؟ گفت : يا رسول اللَّه ! اين صحابى شماست ، من به خاطر اينهمه علاقه‌اى كه شما به او داشتيد اين سخن را عرض كردم . رسول خدا اين آيه را خواند : « قُلْ ما كُنْتُ بِدْعاً مِنَ الرُّسُلِ وَ ما ادْرى ما يُفْعَلُ بى وَ لا بِكُمْ » « 1 » خيلى معنى دارد . همچنين در اواخر سورهء مباركهء جن است :  « قُلْ إِنِّي لا أَمْلِكُ لَكُمْ ضَرًّا وَ لا رَشَداً »  بگو اختيار سود و زيان شما با من نيست ،  « قُلْ إِنِّي لَنْ يُجِيرَنِي مِنَ اللَّهِ أَحَدٌ وَ لَنْ أَجِدَ مِنْ دُونِهِ مُلْتَحَداً »  « 2 » خود مرا جز خدا كسى پناه نخواهد داد .\r\n\r\nتفاوت نگذاشتن ميان مردم در تبليغ\r\nيكى ديگر از خصوصيات بسيار بارز سبك تبليغى پيغمبران - كه شايد در مورد رسول اكرم بيشتر آمده است - مسألهء تفاوت نگذاشتن ميان مردم در تبليغ اسلام است .\r\nدوران جاهليت بود . يك زندگى طبقاتى عجيبى بر آن جامعه حكومت مىكرد . گويى اصلًا فقرا آدم نبودند ، چه رسد به غلامان و بردگان . آنها كه اشراف و اعيان و به تعبير قرآن « مَلَأ » بودند ، خودشان را صاحب و مستحق همه چيز مىدانستند و آنها كه هيچ چيز نداشتند مستحق چيزى نمىشدند . حتى حرفشان هم اين بود ، نه اينكه بگويند ما در دنيا همه چيز داريم و شما چيزى نداريد ولى در آخرت ممكن است خلاف اين باشد ، بلكه مىگفتند دنيا خودش دليل آخرت است ؛ اينكه ما در دنيا همه چيز داريم دليل بر اين است كه ما محبوب و عزيز خدا هستيم ، خدا ما را عزيز خود دانسته و همه چيز به ما داده است ، پس آخرت هم همين‌طور است ، شما در آخرت هم همين‌طور هستيد ؛ آن كه در دنيا بدبخت است ، در آخرت هم بدبخت است . به پيغمبر مىگفتند : يا رسول اللَّه ! آيا مىدانى عيب كار تو چيست ؟ مىدانى چرا ما حاضر نيستيم رسالت تو را\r\n\r\n\r\n\r\n\r\n","description":"","footnote":"\r\n( 1 ) . احقاف / 9 .\r\n( 2 ) . جن / 21 و 22 .\r\n","page_name":" 358 ","page_number":358},
  {"content":"\r\n\r\nبپذيريم ؟ براى اينكه تو آدمهاى پست و اراذل را اطراف خودت جمع كرده‌اى . اينها را جارو كن بريز دور ، آن وقت ما اعيان و اشراف مىآييم دور و برت . قرآن مىگويد به اينها بگو :  « وَ ما أَنَا بِطارِدِ الْمُؤْمِنِينَ »  « 1 » من كسى را كه ايمان داشته باشد ، به جرم اينكه غلام است ، برده است ، فقير است طرد نمىكنم .  « وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ »  « 2 » اين اشخاص را هرگز از خودت دور نكن ، اشراف بروند گم شوند ، اگر مىخواهند اسلام اختيار كنند بايد آدم شوند .\r\nشنيده‌ايد كه يكى از همين شخصيتها كه مسلمان شده بود ، در مجلس رسول خدا نشسته بود ( سنت و سيرهء رسول اكرم اين بود كه اولًا در مجلس بالا و پايين قرار نمىدادند ؛ معمولًا حلقه وار و دايره وار مىنشستند تا مجلس بالا و پايين نداشته باشد .\r\nثانياً نهى مىكردند كه در هنگام ورود ايشان كسى جلوى پايشان بلند شود ؛ مىگفتند اين ، سنت اعاجم است ، سنت ايرانيهاست . و نيز مىفرمود : هركس كه وارد شد ، در جايى كه خالى است بنشيند ، نه اينكه افراد مجبور باشند جا خالى كنند تا كسى بالا بنشيند ، اسلام چنين چيزى ندارد . ) يكى از مسلمانان فقير و ژنده‌پوش وارد شد . كنار آن شخص كه به اصطلاح اشراف بود جايى خالى بود . آن مرد همان جا نشست .\r\nهمين‌كه نشست ، او روى عادت جاهليت فوراً خودش را جمع كرد و كنار كشيد . رسول اكرم متوجه شد . رو كرد به او كه چرا چنين كارى كردى ؟ ! ترسيدى كه چيزى از ثروتت به او بچسبد ؟ نه يا رسول اللَّه . ترسيدى چيزى از فقر او به تو بچسبد ؟ نه يا رسول اللَّه . پس چرا چنين كردى ؟ اشتباه كردم ، غلط كردم ، به جريمهء اينكه چنين اشتباهى مرتكب شدم الآن در مجلس شما نيمى از دارايى خودم را به همين برادر مسلمانم بخشيدم . به آن برادر مؤمن گفتند : آن را تحويل بگير . گفت : نمىگيرم . گفتند : تو كه ندارى ، چرا نمىگيرى ؟ گفت : براى اينكه مىترسم بگيرم و روزى دماغى مثل دماغ اين شخص پيدا كنم .\r\n\r\nصبر و استقامت\r\nمسألهء ديگرى كه در روش تبليغ مطرح است مسألهء صبر و استقامت است :\r\n\r\n\r\n\r\n\r\n","description":"","footnote":"\r\n( 1 ) . شعراء / 114 .\r\n( 2 ) . انعام / 52 .\r\n","page_name":" 359 ","page_number":359},
  {"content":"\r\n\r\n « فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ »  « 1 » ،  « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ »  « 2 » پايدار باش ، خويشتن‌دار باش ، استقامت داشته باش ،  « فَاسْتَقِمْ كَما أُمِرْتَ »  « 3 » همان‌طور كه فرمان‌داده‌شده‌اى استقامت داشته باش . جملهء  « فَاسْتَقِمْ كَما أُمِرْتَ »  در دو سوره ، يكى در سورهء شورى و ديگر در سورهء هود ذكر شده است . در سورهء هود مىفرمايد :  « فَاسْتَقِمْ كَما أُمِرْتَ وَ مَنْ تابَ مَعَكَ »  خودت و مؤمنينى كه با تو هستند ، همه‌تان استقامت داشته باشيد . در سورهء شورى مخاطب ، شخص پيامبر است .\r\nاز رسول خدا نقل كرده‌اند كه فرمود : « شَيَّبَتْنى سورَةُ هودٍ » « 4 » سورهء هود ريش مرا سفيد كرد ، آن آيه‌اى كه مىگويد :  « فَاسْتَقِمْ كَما أُمِرْتَ وَ مَنْ تابَ مَعَكَ »  استقامت داشته باش ، ولى تنها به خود من نگفته ، بلكه گفته خودم و ديگران ، آنها را هم به استقامت وادار كن .\r\nبايد مقدارى هم راجع به امام حسين در همين زمينه صحبت كنيم . أبا عبد اللَّه عليه السلام در حركت و نهضت خودشان يك سلسله كارها كرده‌اند كه اينها را مىشود روش و اسلوب كار تلقى كرد . بگذاريد من مسألهء روش و اسلوب كار امام حسين را فردا شب كه شب عاشوراست ، به عرض برسانم . امشب مقدارى از مقتل برايتان عرض مىكنم .\r\nتقريباً يك سنتى است كه در تاسوعا ذكر خيرى از وجود مقدس أبو الفضل العبّاس ( سلام اللَّه عليه ) مىشود . مقام جناب أبو الفضل بسيار بالاست . ائمّهء ما فرموده‌اند : « انَّ لِلْعَبّاسِ مَنْزِلَةً عِنْدَ اللَّهِ يَغْبطُهُ بِها جَميعُ الشُّهَداءِ » « 5 » عبّاس مقامى نزد خدا دارد كه همهء شهدا غبطهء مقام او را مىبرند . متأسفانه تاريخ از زندگى آن بزرگوار اطلاعات زيادى نشان نداده ؛ يعنى اگر كسى بخواهد كتابى در مورد زندگى ايشان بنويسد مطلب زيادى پيدا نمىكند . ولى مطلب زياد به چه درد مىخورد ؟ گاهى يك زندگى يك روزه يا دوروزه يا پنج روزهء يك نفر كه ممكن است شرح آن بيش از پنج صفحه نباشد ، آنچنان درخشان است كه امكان دارد به اندازهء دهها كتاب ارزش آن شخص را ثابت كند ، و جناب أبو الفضل العبّاس چنين شخصى بود . سن ايشان در كربلا در حدود سى و چهار\r\n\r\n\r\n\r\n\r\n","description":"","footnote":"\r\n( 1 ) . ن و القلم / 48 .\r\n( 2 ) . احقاف / 35 .\r\n( 3 ) . هود / 112 .\r\n( 4 ) . مجمع البيان ، ج 5 / ص 140 .\r\n( 5 ) . إبصار العين فى انصار الحسين ، ص 27 .\r\n","page_name":" 360 ","page_number":360},
  {"content":"\r\n\r\nسال بوده است و داراى فرزندانى بوده‌اند كه يكى از آنها به نام عبيد الله بن عبّاس بن علىّ بن أبي طالب است و تا زمانهاى دور زنده بوده است . نقل مىكنند كه روزى امام زين العابدين چشمشان به عبيد الله افتاد ، خاطرات كربلا به يادشان افتاد و اشكشان جارى شد .\r\nجناب أبو الفضل در وقت شهادت امير المؤمنين ، كودكى نزديك به حد بلوغ يعنى در سن چهارده سالگى بوده است . من از ناسخ التواريخ الآن يادم هست كه جناب أبو الفضل در جنگ صفّين حضور داشته‌اند ، ولى چون هنوز نابالغ و كودك بوده‌اند ( حدود دوازده سال داشته‌اند ، زيرا جنگ صفّين تقريباً سه سال قبل از شهادت امير المؤمنين است ) امير المؤمنين به ايشان اجازهء جنگيدن نداده‌اند . همين قدر يادم هست كه نوشته بود ايشان در جنگ صفّين در عين اينكه كودك بودند سوار بر اسب سياهى بودند . بيش از اين چيزى نديدم . ولى در مقاتل معتبر اين مطلب را نوشته‌اند كه امير المؤمنين على عليه السلام يك وقتى به برادرشان عقيل فرمودند براى من زنى انتخاب كن كه « وَلَدَتْهَا الْفُحولَةُ » نژاد از شجاعان برده باشد . عقيل نسّابه است ، نسب‌شناس و نژادشناس بوده و عجيب هم نژادشناس بوده و قبايل و پدر و مادرها را و اينكه كى از كجا نژاد مىبرد مىشناخته است . فوراً گفت : « عَنّى لَكَ بِامِّ الْبَنينَ بِنْتِ خالِدٍ » آن زنى كه تو مىخواهى امّ البنين است . امّ البنين يعنى مادر پسران ( مادر چند پسر ) ، ولى خود اين كلمه مثل امّ كلثوم است كه حالا ما اسم مىگذاريم . مخصوصاً در تاريخ ديدم كه يكى از جدّات يعنى مادر بزرگهاى امّ البنين اسمش امّ البنين بوده و شايد به همين مناسبت اسم ايشان را هم امّ البنين گذاشته‌اند . همين دختر را براى امير المؤمنين خواستگارى كردند و از او چهار پسر براى امير المؤمنين متولد شد و ظاهراً دخترى از او به دنيا نيامده است . بعد اين زن به معنى واقعى امّ البنين يعنى مادر چند پسر شد . امير المؤمنين فرزندان شجاع ديگر هم داشت : اولًا خود حسنين ( امام حسن و امام حسين ) شجاعتشان محرز بود ، مخصوصاً امام حسين كه در كربلا نشان داد كه چقدر شجاع بود و شجاعت پدرش را به ارث برده بود . محمّد بن حنفيّه از جناب أبو الفضل خيلى بزرگتر بود و در جنگ جمل شركت كرد و فوق العاده شجاع و قوى و جليل و زورمند بود .\r\nحدس زده مىشود كه امير المؤمنين به او عنايت خاصى داشته است ( البته اين مطلب در متن تاريخ نوشته نشده ، حدس است ) .\r\nمطابق معتبرترين نقلها اولين كسى كه از خاندان پيغمبر شهيد شد ، جناب على اكبر\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nو آخرينشان جناب أبو الفضل العبّاس بود ؛ يعنى ايشان وقتى شهيد شدند كه ديگر از اصحاب و اهل بيت كسى نمانده بود ، فقط ايشان بودند و حضرت سيّد الشّهداء . آمد عرض كرد : برادر جان ! به من اجازه بدهيد به ميدان بروم كه خيلى از اين زندگى ناراحت هستم . جناب أبو الفضل سه برادر كوچكترش را مخصوصاً قبل از خودش فرستاد ، گفت : برويد برادران ! من مىخواهم اجر مصيبت برادرم را برده باشم .\r\nمىخواست مطمئن شود كه برادران مادرىاش حتماً قبل از او شهيد شده‌اند و بعد به آنها ملحق بشود .\r\nبنابراين امّ البنين است و چهار پسر ، ولى امّ البنين در كربلا نيست ، در مدينه است .\r\nآنان كه در مدينه بودند از سرنوشت كربلا بىخبر بودند . به اين زن ، مادر اين چند پسر كه تمام زندگى و هستىاش همين چهار پسر بود ، خبر رسيد كه هر چهار پسر تو در كربلا شهيد شده‌اند . البته اين زن زن كامله‌اى بود ، زن بيوه‌اى بود كه همهء پسرهايش را از دست داده بود . گاهى مىآمد در سر راه كوفه به مدينه مىنشست و شروع به نوحه‌سرايى براى فرزندانش مىكرد . تاريخ نوشته است كه اين زن خودش يك وسيلهء تبليغ عليه دستگاه بنى اميّه بود . هركس كه مىآمد از آنجا عبور كند متوقف مىشد و اشك مىريخت . مروان حكم كه يك وقتى حاكم مدينه بوده و از آن دشمنان عجيب اهل بيت است ، هر وقت مىآمد از آنجا عبور كند بىاختيار مىنشست و با گريهء اين زن مىگريست . اين زن اشعارى دارد و در يكى از آنها مىگويد :\r\n لا تَدْعُوِنّى وَيْكِ امَّ الْبَنينِ * تُذَكِّرينى بِلُيوثِ الْعَرينِ \r\n كانَتْ بَنونَ لى ادْعى بِهِمْ * وَ الْيَومَ اصْبَحْتُ وَ لا مِنْ بَنين « 1 » \r\nمخاطب را يك زن قرار داده ، مىگويد : اى زن ، اى خواهر ! تا به حال اگر مرا امّ البنين مىناميدى ، بعد از اين ديگر امّ البنين نگو ، چون اين كلمه خاطرات مرا تجديد مىكند ، مرا به ياد فرزندانم مىاندازد ، ديگر بعد از اين مرا به اين اسم نخوانيد ؛ بله ، در گذشته من پسرانى داشتم ولى حالا كه هيچ‌يك از آنها نيستند . رشيدترين فرزندانش جناب أبو الفضل بود و بالخصوص براى جناب أبو الفضل مرثيهء بسيار جانگدازى دارد ، مىگويد :\r\n\r\n\r\n\r\n\r\n","description":"","footnote":"\r\n( 1 ) . منتهى الآمال ، ج 1 / ص 386 .\r\n","page_name":" 362 ","page_number":362},
  {"content":"\r\n\r\n يا مَنْ رَأَى الْعَبّاسَ كَرَّ عَلى جَماهيرِ النَّقَدِ * وَ وَراهُ مِنَ ابْناءِ حَيْدَرَ كُلُّ لَيْثٍ ذى لَبَدٍ \r\n انْبِئْتُ انَّ ابْنى اصيبَ بِرَأْسِهِ مَقْطوعَ يَدٍ * وَيْلى عَلى شِبْلى امالَ بِرَأْسِهِ ضَرْبُ الْعَمَدِ \r\nلَوْ كانَ سَيْفُكَ فى يَدَيْكَ لَما دَنى مِنْهُ احَدٌ « 1 » .\r\nپرسيده بود كه پسر من ، عبّاس شجاع و دلاور من چگونه شهيد شد ؟ دلاورى حضرت أبو الفضل العبّاس از مسلّمات و قطعيات تاريخ است . او فوق العاده زيبا بوده است كه در كوچكى به او مىگفتند قمر بنى هاشم ، ماه بنى هاشم . در ميان بنى هاشم مىدرخشيده است . اندامش بسيار رشيد بوده كه بعضى از مورخين معتبر نوشته‌اند هنگامى كه سوار بر اسب مىشد ، وقتى پايش را از ركاب بيرون مىآورد ، سر انگشتانش زمين را خط مىكشيد . بازوها بسيار قوى و بلند ، سينهء بسيار پهن . مىگفت كه پسرش به اين آسانى كشته نمىشد . از ديگران پرسيده بود كه پسر من را چگونه كشتند ؟ به او گفته بودند كه اول دستهايش را قطع كردند و بعد به چه وضعى او را كشتند . آن وقت در اين مورد مرثيه‌اى گفت . مىگفت : اى چشمى كه در كربلا بودى ، اى انسانى كه در صحنهء كربلا بودى آن زمانى كه پسرم عبّاس را ديدى كه بر جماعت شغالان حمله كرد و افراد دشمن مانند شغال از جلوى پسر من فرار مىكردند . پسران على پشت سرش ايستاده بودند و مانند شير بعد از شير ، پشت پسرم را داشتند . واى بر من ! به من گفته‌اند كه بر شيربچهء تو عمود آهنين فرود آوردند . عبّاس جانم ، پسر جانم ! من خودم مىدانم كه اگر تو دست در بدن مىداشتى ، احدى جرأت نزديك شدن به تو را نداشت .\r\nوَ لا حول و لا قوّة الّا باللَّه\r\n\r\n\r\n\r\n\r\n","description":"","footnote":"\r\n( 1 ) . همان .\r\n","page_name":" 363 ","page_number":363},
  {"content":"\r\n\r\n\r\n4 . روشهاى تبليغى نهضت حسينى\r\nديشب وعده دادم كه امشب - كه شب عاشوراست - تا آنجا كه براى من مقدور است و حضور ذهن دارم ، دربارهء روشها و كيفيّات تبليغى « 1 » نهضت حسينى ، عرايضى براى شما عرض بكنم . ولى ابتدا مقدمهء كوتاهى را كه زمينه‌اى است براى پى بردن به ارزش به اصطلاح تاكتيكهاى تبليغاتىاى كه أبا عبد اللَّه عليه السلام به كار برده‌اند ، عرض مىكنم .\r\n\r\nتحولات تاريخ اسلام بعد از وفات پيامبر صلى الله عليه و آله\r\nدر تاريخ اسلام ، در پنجاه سالهء بين وفات رسول خدا و شهادت حسين بن على عليه السلام ، جريانات و تحولات فوق العاده‌اى رخ داد . محققين امروز ، آنهايى كه به اصول جامعه‌شناسى آگاه هستند ، متوجه نكته‌اى شده‌اند . مخصوصاً عبد الله علائلى با اينكه سنّى است شايد بيشتر از ديگران روى اين مطلب تكيه مىكند ، مىگويد : بنى اميّه بر خلاف همهء قبايل عرب ( قريش و غير قريش ) تنها يك نژاد نبودند ، نژادى بودند كه طرز كار و فعاليتشان شبيه طرز كار يك حزب بود ، يعنى افكار خاص اجتماعى\r\n\r\n\r\n\r\n\r\n","description":"","footnote":"\r\n( 1 ) . به معنى صحيح آن .\r\n","page_name":" 364 ","page_number":364},
  {"content":"\r\n\r\nداشتند ؛ تقريباً نظير يهود در عصر ما و بلكه در طول تاريخ كه نژادى هستند با يك فكر و ايدهء خاص كه براى رسيدن به ايدهء خودشان گذشته از هماهنگىاى كه ميان همهء افرادشان وجود دارد ، نقشه و طرح دارند . قدماى مورخين ، بنى اميّه را به صورت يك نژاد زيرك و شيطان صفت معرفى كرده‌اند ، و امروز با اين تعبير از آنها ياد مىكنند كه بنى اميّه همان گروهى هستند كه با ظهور اسلام بيش از هر جمعيت ديگرى احساس خطر كردند و اسلام را براى خودشان خطرى عظيم شمردند و تا آنجا كه قدرت داشتند با اسلام جنگيدند ، تا هنگام فتح مكه كه مطمئن شدند ديگر مبارزه با اسلام فايده ندارد ، لذا آمدند و اسلام ظاهرى اختيار كردند و به قول عمّار ياسر : « اسْتَسْلَموا وَ لَمْ يُسْلِموا » و پيغمبر اكرم هم با آنها معاملهء « مؤلّفة قلوبهم » مىكرد ، يعنى مردمى كه اسلام ظاهرى دارند ولى اسلام در عمق روحشان نفوذ نكرده است .\r\nپيغمبر اكرم در زمان خودش نيز هيچ كار اساسى را به بنى اميّه واگذار نكرد . ولى بعد از پيغمبر تدريجاً بنى اميّه در دستگاههاى اسلامى نفوذ كردند ، و بزرگترين اشتباه تاريخى و سياسى كه در زمان عمر بن الخطّاب رخ داد اين بود كه يكى از پسران ابو سفيان به نام يزيد والى شام شد و بعد از او معاويه حاكم شام شد و بيست سال يعنى تا آخر حكومت عثمان بر شامات - كه مشتمل بر سوريهء فعلى و قسمتى از تركيهء فعلى و لبنان فعلى و فلسطين فعلى بود - حكومت مىكرد . در اينجا يك جاى پا و به اصطلاح جاى مُهرى براى بنى اميّه پيدا شد و چه جاى مهر اساسىاى ! .\r\nعثمان كه خليفه شد ، گواينكه با ساير بنى اميّه از نظر روحى تفاوتهايى داشت ( آدم خاصى بود ، با ابو سفيان متفاوت بود ) ولى بالاخره اموى بود . پاى بنى اميّه به طور وسيعى در دستگاه اسلامى بازشد . بسيارى از مناصب مهم اسلامى مانند حكومتهاى مهم و بزرگ مصر ، كوفه و بصره به دست بنى اميّه افتاد . حتى وزارت خود عثمان به دست مروان حكم افتاد . اين ، قدم بس بزرگى بود كه بنى اميّه به طرف مقاصد خودشان پيش رفتند .\r\nمعاويه هم روز به روز وضع خودش را تحكيم مىكرد . تا زمان عثمان ، اينها فقط دو نيرو در اختيار داشتند : يكى پستهاى مهم سياسى ، قدرت سياسى و ديگر بيت المال ، قدرت اقتصادى . با كشته شدن عثمان ، معاويه نيروى ديگرى را هم در خدمت خودش گرفت و آن اينكه يك مرتبه داستان خليفهء مقتول و مظلوم را مطرح كرد و احساس دينى و مذهبى گروه زيادى از مردم را - لااقل در همان منطقهء شامات - در اختيار گرفت .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمىگفت : خليفهء مسلمين ، خليفهء اسلام ، مظلوم كشته شد ،  « مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً »  « 1 » ، انتقام خون خليفهء مظلوم واجب است ، بايد گرفت . احساسات دينى صدها هزار و شايد ميليونها نفر از مردم را به نفع مقاصد خويش در اختيار گرفت . خدا مىداند كه معاويه در روضهء عثمان خواندن‌هاى خود چقدر از مردم اشك گرفته است ! آن در زمان خلفاى پيش از عثمان ، آن هم دورهء عثمان ، اين هم در قتل عثمان كه تقريباً مقارن است با خلافت على عليه السلام .\r\nبعد از شهادت على عليه السلام معاويه خليفهء مطلق مسلمين شد و ديگر همهء قدرتها در اختيار او قرار گرفت . در اينجا يك قدرت چهارم را نيز توانست استخدام كند و آن اين بود كه شخصيتهاى دينى و به اصطلاح امروز روحانيت را اجير خودش كرد . از آن روز بود كه يك مرتبه شروع كردند به جعل و وضع حديث در مدح عثمان و حتى مقدارى در مدح شيخين ، چون معاويه اين كار را به نفع خودش مىدانست و به ضرر على عليه السلام . و چه پولها كه در اين راه مصرف و خرج شد !\r\n\r\nسخنان على عليه السلام دربارهء فتنهء بنى اميّه\r\nعلى عليه السلام در كلمات خودشان به خطر عظيم بنى اميّه اشاره‌ها كرده‌اند . خطبه‌اى است كه اول آن راجع به خوارج است و در اواخر عمرشان هم انشاء كرده‌اند ، مىفرمايند : « فَأَنَا فَقَأْتُ عَيْنَ الْفِتْنَةِ » من بودم كه چشم فتنه را درآوردم ( مقصود داستان خوارج است ) . يك مرتبه در وسط كلام گريز مىزنند به بنى اميّه : « الا وَ انَّ اخْوَفَ الْفِتَنِ عِنْدى عَلَيْكُمْ فِتْنَةُ بَنى امَيَّةٌ فَإنَّها فِتْنَةُ عَمْياءُ مُظْلِمَةٌ » « 2 » ولى فتنه و داستان خوارج آن قدر خطر بزرگى نيست ، يعنى بزرگ است اما از آن بزرگتر و خطرناكتر فتنهء بنى اميّه است .\r\nدربارهء فتنهء بنى اميّه ، ايشان كلمات زيادى دارند . يكى از خصوصياتى كه على عليه السلام براى بنى اميّه ذكر مىكند اين است كه مىگويد : مساوات اسلامى به دست اينها به كلى پايمال خواهد شد و آنچه كه اسلام آورده بود كه مردم همه برابر يكديگر هستند ديگر در دورهء بنى اميّه وجود نخواهد داشت ، مردم تقسيم خواهند شد به آقا و بنده ، و شما مردم بندهء آنها در عمل خواهيد بود . در جمله‌اى چنين مىفرمايد : « حَتَّى لا يَكونَ\r\n\r\n\r\n\r\n\r\n","description":"","footnote":"\r\n( 1 ) . اسراء / 33 .\r\n( 2 ) . نهج البلاغه فيض الاسلام ، خطبهء 92 .\r\n","page_name":" 366 ","page_number":366},
  {"content":"\r\n\r\nانْتِصارُ احَدِكُمْ مِنْهُمْ الّا كَانْتِصارِ الْعَبْدِ مِنْ رَبِّهِ » كه خلاصه‌اش اين است كه برخورد شما با اينها شبيه برخورد يك بنده با آقا خواهد بود ؛ آنها همه آقا خواهند بود و شما حكم برده و بنده را خواهيد داشت ، كه در اين زمينه مطلب خيلى زياد است .\r\nدومين چيزى كه در پيش‌بينىهاى امير المؤمنين آمده است و بعد رخ داد ، سر به نيست شدن به اصطلاح روشنفكران بعد از ايشان است . تعبير حضرت چنين است :\r\n« عَمَّتْ خُطَّتُها وَ خُصَّتْ بَلِيَّتُها » « 1 » اين بليه‌اى است كه همه جا را مىگيرد ولى گرفتاريهايش اختصاص به يك طبقهء معين پيدا مىكند . تعبير حضرت ، تعبير بسيار عالى و خوبى است . اين‌طور مىفرمايند : « وَ اصابَ الْبَلاءُ مَنْ ابْصَرَ فيها وَ اخْطَأَ الْبَلاءُ مَنْ عَمِىَ عَنْها » « 2 » هركس كه بصيرتى داشته باشد و به قول امروز روشنفكر باشد ، هركس كه فهم و دركى داشته باشد ، اين بلا و فتنه او را مىگيرد ، زيرا نمىخواهند آدم چيزفهمى وجود داشته باشد . و تاريخ نشان مىدهد كه بنى اميّه افراد به اصطلاح روشنفكر و درّاك آن زمان را درست مثل مرغى كه دانه‌ها را جمع كند ، يك يك جمع مىكردند و سر به نيست مىنمودند ، و چه قتلهاى فجيعى در اين زمينه انجام دادند ! .\r\nمسألهء سوم هتك حرمتهاى الهى است . ديگر حرامى باقى نمىماند مگر اينكه اينها مرتكب خواهند شد و عقد بسته‌اى از اسلام باقى نمىماند جز اينكه باز مىكنند : « لا يَدْعوا للَّهِ مُحَرَّماً الَّا اسْتَحَلّوهُ وَ لا عَقداً الّا حَلّوهُ » « 3 » .\r\nچهارم اينكه مسأله به اينجا پايان نمىگيرد بلكه عملًا با اسلام مخالفت مىكنند و براى اينكه مردم را واژگونه كنند اسلام را واژگونه مىكنند : « وَ لُبِسَ الْاسْلامُ لُبْسَ الْفَرْوِ مَقْلوباً » « 4 » اسلام را به تن مردم مىپوشانند اما آنچنان كه پوستينى را وارونه بپوشانند .\r\nشما مىدانيد كه خاصيت پوستين يعنى گرم كردن و نيز زيبايى نقش‌ونگارهاى آن وقتى بروز مىكند كه آن را درست بپوشند . اگر پوستين را وارونه بپوشند ، يك ذره گرما ندارد و بعلاوه يك امر وحشتناكى مىشود كه مورد تمسخر افراد قرار مىگيرد .\r\nعلى عليه السلام كه شهيد شد ، بر خلاف پيش‌بينى معاويه - كه على با كشته شدنش تمام مىشود - به صورت يك سمبل در جامعه زنده شد اگر چه به عنوان يك فرد كشته شد ؛ يعنى فكر على بعد از مردنش بيشتر گسترش يافت و بعد شيعه در مقابل حزب اموى\r\n\r\n\r\n\r\n\r\n","description":"","footnote":"\r\n( 1 ) همان\r\n( 2 ) همان\r\n( 3 ) . نهج البلاغه فيض الاسلام ، خطبهء 97 .\r\n( 4 ) . نهج البلاغه فيض الاسلام ، خطبهء 107 .\r\n","page_name":" 367 ","page_number":367},
  {"content":"\r\n\r\nدور همديگر جمع شدند ، همفكريها پيدا شد و در واقع آن وقت بود كه شيعهء على به صورت يك جمعيت متشكل درآمد . معاويه در دورهء خودش مبارزات زيادى با فكر على عليه السلام كرد . سبّ و لعن‌ها بالاى منبر براى على مىشد . بخشنامه كرده بودند كه در سراسر كشور اسلامى در نماز جمعه‌ها على عليه السلام را لعن كنند ، و اين علامت اين است كه على عليه السلام به صورت يك نيرو و يك سمبل و يك فكر و عقيده و ايمان در روح مردم زنده بود و وجود داشت . اين مرد براى مبارزه با فكر و روح على كارها انجام داد ؛ يكى را مسموم كرد ، سر ديگرى را روى نيزه كرد . اينها به جاى خودش ، ولى معاويه يك ظاهرى براى فريب مردم حفظ مىكرد . تا دورهء يزيد مىرسد كه ديگر طشت رسوايى از بام مىافتد . و انصاف اين است كه يزيد از نظر سياست اموى هم يك غلط بود ، يعنى كسى بود كه نتوانست سياست اموى را اعمال كند بلكه كارى كرد كه پردهء امويها را دريد . در اين شرايط است كه ابا عبد الله نهضت خودشان را آغاز مىكنند .\r\n\r\nاستعداد شبيه‌سازى در حادثهء عاشورا\r\nحال مقدارى راجع به نهضت ايشان براى شما عرض مىكنم . مطلبى را مىگويم ، شما تأمل بفرماييد ببينيد اين‌طور هست يا نه . همان‌طور كه كلمات و آيات قرآن از لحاظ لفظى و فصاحت و بلاغت و روانى ، نوعى خاص از آهنگها را به آسانى مىپذيرد و اين خود آيت بسيار بزرگى براى نفوذ قرآن در دلها بوده و هست ، انسان وقتى تاريخ حادثهء عاشورا را مىخواند ، استعدادى براى شبيه‌سازى در آن مىبيند . همان‌طور كه قرآن براى آهنگ‌پذيرى ساخته نشده ولى اين‌طور هست ، حادثهء كربلا هم براى شبيه‌سازى ساخته نشده ولى اين‌طور هست . من نمىدانم ، شايد شخص أبا عبد اللَّه در اين مورد نظر داشته است . البته اين مطلب را اثبات نمىكنم ولى نفى هم نمىكنم .\r\nداستان كربلا در هزار و دويست سال پيش روى صفحهء كتاب آمده ؛ يك وقتى آمده كه كسى فكر نمىكرده كه اين حادثه اين قدر گسترش پيدا خواهد كرد . متن تاريخ اين حادثه گويى اساساً براى يك نمايشنامه نوشته شده است ، شبيه‌پذير است ، گويى دستور داده‌اند كه آن را براى صحنه بودن بسازند . ما شهادتهاى فجيع زياد داريم ولى اين داستان به اين شكل آيا مىتواند تصادف باشد و تعمّد نباشد و أبا عبد اللَّه به اين مطلب توجه نكرده باشد ؟ من نمىدانم ، ولى بالأخره قضيه اين‌طور است و باور هم نمىكنم كه تعمّدى در كار نباشد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاز امام تقاضاى بيعت مىكنند . بعد از سه روز امام حركت مىكند و به مكه مىرود ؛ به اصطلاح مهاجرت مىكند و در مكه كه حرم امن الهى است سكنى مىگزيند و شروع به فعاليت مىكند . چرا به مكه رفت ؟ آيا به اين جهت كه مكه حرم امن الهى بود و معتقد بود كه بنى اميّه مكه را محترم خواهند شمرد ؟ يعنى دربارهء بنى اميّه چنين اعتقاد داشت كه اگر سياستشان اقتضا بكند و بخواهند او را در مكه بكشند ، اين كار را نمىكنند ؟ يا نه ، رفتن به مكه اولًا براى اين بود كه خود اين مهاجرت اعلام مخالفت بود . اگر در مدينه مىماند و مىگفت من بيعت نمىكنم ، صدايش آن قدر به عالم اسلام نمىرسيد .\r\nبدين جهت ، هم گفت بيعت نمىكنم و هم اهل بيتش را حركت داد و به مكه برد . اين بود كه صدايش در اطراف پيچيد كه حسين بن على حاضر به بيعت نشد و لذا از مدينه به مكه رفت . خود اين ، به اصطلاح - اگر تعبير درست باشد - يك ژست تبليغاتى بود براى رساندن هدف و پيام خودش به مردم . از اين بالاتر كه عجيب و فوق العاده است اينكه امام حسين عليه السلام در سوم شعبان وارد مكه مىشود و ماه‌هاى رمضان ، شوّال ، ذى القعده و ذى الحجّه تا هشتم اين ماه را يعنى ايامى كه عمره مستحب است و مردم از اطراف و اكناف به مكه مىآيند در آنجا مىماند .\r\nكم كم فصل حج مىرسد . مردم از اطراف و اكناف و حتى از اقصى بلاد خراسان به مكه مىآيند . روز « ترويه » مىشود ، يعنى روز هشتم ذى الحجّه ، روزى كه همه براى حج از نو لباس احرام مىپوشند و مىخواهند به منى و عرفات بروند و اعمال حج را انجام بدهند . ناگهان امام حسين عليه السلام اعلام مىكند كه من مىخواهم به طرف عراق و كوفه بروم . يعنى در چنين شرايطى پشت مىكند به كعبه ، پشت مىكند به حج ، يعنى من اعتراض دارم . اعتراض و انتقاد و عدم رضايت خودش را به اين وسيله و به اين شكل اعلام مىكند . يعنى اين كعبه ديگر در تسخير بنى اميّه است ؛ حجى كه گرداننده‌اش يزيد باشد ، براى مسلمين فايده‌اى نخواهد داشت . اين پشت كردن به كعبه و اعمال حج در چنين روزى و اينكه بعد بگويد من براى رضاى خدا رو به جهاد مىكنم و پشت به حج ، رو به امر به معروف مىكنم و پشت به حج ، اين يك دنيا معنى داشت ، كار كوچكى نبود .\r\nارزش تبليغاتى ، اسلوب ، روش و متد كار در اينجا به اوج خود مىرسد . سفرى را در پيش مىگيرد كه همهء عقلا ( يعنى عقلايى كه بر اساس منافع قضاوت مىكنند ) آن را از نظر شخص امام حسين ناموفق پيش‌بينى مىكنند ؛ يعنى پيش‌بينى مىكنند كه ايشان در اين سفر كشته خواهند شد ، و امام حسين در بسيارى از موارد پيش‌بينى آنها را تصديق\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمىكند ، مىگويد : خودم هم مىدانم . مىگويند : پس چرا زن و بچه را همراه خودت مىبرى ؟ مىگويد : آنها را هم بايد ببرم . بودن اهل بيت امام حسين عليه السلام در صحنهء كربلا ، صحنه را بسيار بسيار داغتر كرد و در واقع امام حسين عليه السلام يك عده مبلّغ را طورى استخدام كرد كه بعد از شهادتش آنها را با دست و نيروى دشمن تا قلب حكومت دشمن يعنى شام فرستاد . اين خودش يك تاكتيك عجيب و يك كار فوق العاده است . همه براى اين است كه اين صدا هرچه بيشتر به عالم برسد ، بيشتر به جهان آن روز اسلام برسد و بيشتر ابعاد تاريخ و ابعاد زمان را بشكافد و هيچ مانعى در راه آن وجود نداشته باشد .\r\nدر بين راه ، كارهاى خود امام حسين نمايشهايى از حقيقت اسلام است ؛ از مروّت ، انسانيت ، از روح و حقانيت اسلام است . ببينيد ! اين شوخى نيست . در يكى از منازل بين راه ، حضرت دستور مىدهند آب زياد برداريد ؛ هرچه مشك ذخيره داريد پر از آب كنيد و بر هرچه مركب و شتر همراهتان است كه آنها را يدك مىكشيد ، بار آب بزنيد ( پيش‌بينى بوده است ) . در بين راه ناگهان يكى از اصحاب فرياد مىكشد : « لا حَوْلَ وَ لا قُوَّةَ الّا بِاللَّه » يا « لا إله إلا الله » * يا  « إِنَّا لِلَّهِ وَ إِنَّا إِلَيْهِ راجِعُونَ »  ( ذكرى مىگويد ) . مىگويند : چه خبر است ؟ مىگويد : من به اين سرزمين آشنا هستم ، سرزمينى است كه در آن نخل نبوده ، مثل اينكه از دور نخل ديده مىشود ، شاخهء نخل است . مىفرمايد : خوب دقت كنيد . آنهايى كه چشمهايشان تيزتر است مىگويند : خير ، نخل نيست ، آنها پرچم است ، انسان است ، اسب است كه از دور دارد مىآيد ، اشتباه مىكنيد . خود حضرت نگاه مىكند ، مىگويد : راست مىگوييد . كوهى است در سمت چپ شما ، آن كوه را پشت خودتان قرار بدهيد . حُرّ است با هزار نفر . حسين عليه السلام مثل پدرش على عليه السلام ( در داستان صفّين ) است كه از اينجور فرصتها به طور ناجوانمردانه استفاده نمىكند ، بلكه از نظر او اينجا جايى است كه بايد مروّت و جوانمردى اسلامى را نشان بدهد . فوراً مىفرمايد : آن آبها را بياوريد و اسبها و افراد را سيراب كنيد . حتى خودشان مراقبت مىكنند كه حيوانهاى اينها كاملًا سيراب شوند . يك نفر مىگويد مشكى را در اختيار من قرار داد كه نتوانستم درش را باز كنم ، خود حضرت آمدند و با دست خويش درِ مشك را باز كردند و به من دادند . حتى اسبها كه آب مىخوردند ، فرمود : اينها اگر خسته باشند ، با يك نفس سير نمىخورند ؛ بگذاريد با دو نفس ، سه نفس آب بخورند .\r\nهمچنين در كربلا در همان نهايت شدتها مراقب است كه ابتداى به جنگ نكند .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nمسألهء ديگر اين است كه من با آقاى محترم نويسندهء شهيد جاويد - كه دوست قديمى ماست - صحبت مىكردم ، با نظر ايشان موافق نبودم . به ايشان گفتم : چرا خطبه‌هاى امام حسين بعد از اينكه ايشان از نصرت مردم كوفه مأيوس مىشوند و معلوم مىشود كه ديگر كوفه در اختيار پسر زياد قرار گرفت و مسلم كشته شد ، داغتر مىشود ؟ ممكن است كسى بگويد چون امام حسين ديگر راه برگشت نداشت . بسيار خوب ، راه برگشت نداشت ، ولى چرا در شب عاشورا بعد از آنكه به اصحابش فرمود :\r\nمن بيعتم را از شما برداشتم و آنها گفتند : خير ، ما دست از دامن شما برنمىداريم ، نگفت اصلًا ماندن شما در اينجا حرام است براى اينكه آنها مىخواهند مرا بكشند ، به شما كارى ندارند ، اگر بمانيد خونتان بىجهت ريخته مىشود و اين حرام است ؟ چرا امام حسين نگفت واجب است شما برويد ؟ بلكه وقتى آنها پايدارىشان را اعلام كردند ، امام حسين آنان را فوق العاده تأييد كرد و از آن وقت بود كه رازهايى را كه قبلًا به آنها نمىگفت ، به آنان گفت .\r\nدر شب عاشورا كه مطلب قطعى است ، حبيب بن مظاهر را مىفرستد در ميان بنى اسد كه اگر بازهم مىشود ، عده‌اى را بياورد . معلوم بود كه مىخواست بر عدد كشتگان افزوده شود ، چرا كه هرچه خون شهيد بيشتر ريخته شود اين ندا بيشتر به جهان و جهانيان مىرسد . در روز عاشورا حرّ مىآيد توبه مىكند ، بعد مىآيد خدمت أبا عبد اللَّه . حضرت مىفرمايد : از اسب بيا پايين . مىگويد : نه آقا ، اجازه بدهيد من خونم را در راه شما بريزم . « خونت را در راه ما بريز » يعنى چه ؟ آيا يعنى اگر تو كشته شوى من نجات پيدا مىكنم ؟ من كه نجات پيدا نمىكنم . و حضرت به هيچ كس چنين چيزى نگفت . اينها نشان مىدهد كه أبا عبد اللَّه عليه السلام خونين شدن اين صحنه را مىخواست و بلكه خودش آن را رنگ‌آميزى مىكرد . اينجاست كه مىبينيم قبل از عاشورا صحنه‌هاى عجيبى به وجود مىآيد كه گويى آنها را عمداً به وجود آورده‌اند تا مطلب بيشتر نمايش داده بشود . اينجاست كه جنبهء شبيه‌پذيرى قضيه خيلى زياد مىشود .\r\n\r\nرنگ خون ، ثابت ترين رنگها در تاريخ\r\nخدا رحمت كند مرحوم آيتى ، دوست عزيزمان را ، در كتاب بررسى تاريخ عاشورا روى نكته‌اى خيلى تكيه كرده است . تعبير ايشان اين است ، مىگويد : رنگ خون از نظر\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nتاريخى ثابت ترين رنگهاست . در تاريخ و در مسائل تاريخى آن رنگى كه هرگز محو نمىشود رنگ قرمز است ، رنگ خون است و حسين بن على عليه السلام تعمّدى داشت كه تاريخ خودش را با اين رنگ ثابت و زايل نشدنى بنويسد ، پيام خود را با خون خويش نوشت .\r\nشنيده شده كه افرادى در حال از بين رفتن ، با خون خودشان مطلبى نوشته‌اند و پيام داده‌اند . معلوم است كه اين خودش اثر ديگرى دارد كه كسى با خون خود پيام و حرف خويش را بنويسد . در عرب جاهليت رسم بود و گاهى اتفاق مىافتاد كه قبايلى كه مىخواستند با يكديگر پيمان ناگسستنى ببندند ، يك ظرف خون مىآوردند ( البته نه خون خودشان ) و دستشان را در آن مىكردند ، مىگفتند : اين پيمان ديگر هرگز شكستنى نيست ، پيمان خون است و پيمان خون شكستنى نيست . حسين بن على عليه السلام در روز عاشورا گويى رنگ‌آميزى مىكند اما رنگ‌آميزى با خون ، براى اينكه رنگى كه از هر رنگ ديگر در تاريخ ثابت‌تر است همين رنگ است . تاريخِ خودش را با خون مىنويسد .\r\nگاهى مىشنويم يا در كتابهاى تاريخى مىخوانيم كه بسيارى از سلاطين و پادشاهان ، افرادى كه اين اشتها را داشته‌اند كه نامشان در تاريخ ثبت شود ، در صدها سال پيش روى يك لوحهء فلزى يا سنگى حك كرده‌اند كه منم فلانى ، پسر فلان كس ، از نژاد خدايان ؛ منم كسى كه فلان شخص آمد پيش من زانو زد و . . . حالا چرا پيام خودش را روى سنگ يا فلز ثبت مىكند ؟ براى اينكه از بين نرود ، باقى بماند . به همان نشانى كه ما مىبينيم ، تاريخ ، آنها را زير خروارها خاك مدفون كرد و احدى از آنها اطلاع پيدا نكرد تا بعد از هزاران سال حفّاران اروپايى آمدند و آنها را از زير خاك بيرون آوردند . حالا كه از زير خاك بيرون آورده‌اند ، كسى برايش اهميتى قائل نمىشود ، سخنانى است كه روى سنگ نوشته شده ولى روى دلها نوشته نشده است .\r\nامام حسين عليه السلام پيام خود را نه روى سنگى نوشت و نه حجّارى كرد . آنچه او گفت ، در هواى لرزان و در گوش افراد طنين انداخت اما در دلها ثبت شد به طورى كه از دلها گرفتنى نيست . و خودش كاملًا به اين حقيقت آگاه بود ؛ آينده را درست مىديد كه بعد از اين ، حسين كشته شدنى نيست و هرگز كشته نخواهد شد . شما ببينيد آيا اينها مىتواند تصادف باشد ؟ ابا عبد الله در روز عاشورا در آن ساعات و لحظات آخر استنصار مىكرد ، بازهم ياور مىخواست ، ياورهايى كه بيايند كشته بشوند نه\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nياورهايى كه بيايند نجاتش بدهند . امام حسين ، ديگر بعد از كشته شدن اصحاب و برادران و فرزندانش بدون شك نمىخواهد زنده بماند ولى ياور مىخواست كه بازهم بيايد كشته بشود . اين است كه حضرت « هَلْ مِنْ ناصِرٍ يَنْصُرُنى » مىفرمود . صدايشان به خيمه‌ها رسيد . زنها گريستند ، فرياد گريه‌شان بلند شد . امام حسين عليه السلام برادرشان حضرت أبو الفضل و يك نفر ديگر از اهل بيت را فرستادند ، فرمودند : برويد زنها را ساكت كنيد . آنها آمدند و ساكت كردند . بعد خودشان برگشتند به خيام حرم . اينجاست كه طفل شيرخوارشان را به دست ايشان مىدهند . اين طفل در بغل عمه‌اش زينب ، خواهر مقدس أبا عبد اللَّه است . حضرت اين طفل را در بغل مىگيرد . أبا عبد اللَّه نفرمود خواهر جان ! چرا در ميان اين بلوا ، در فضايى كه هيچ امنيتى ندارد و از آن طرف تير پرتاب مىشود و دشمن كمين كرده ، اين طفل را آوردى ، بلكه او را در بغل گرفت و در همين حال تيرى از سوى دشمن مىآيد و به گلوى طفل مقدس اصابت مىكند .\r\nأبا عبد اللَّه چه مىكند ؟ ببينيد رنگ‌آميزى چگونه است ؟ تا اين طفل اينچنين شهيد مىشود ، دست مىبرد و يك مشت خون پر مىكند و به طرف آسمان مىپاشد كه اى آسمان ، ببين و شاهد باش ! .\r\nدر آن لحظات آخر كه ضربات زيادى بر بدن مقدس ابا عبد الله وارد شده بود كه ديگر روى زمين افتاده بود و بر روى زانوهايش حركت مىكرد و بعد از مقدارى حركت مىافتاد و دوباره برمىخاست ، ضربتى به گلوى ايشان اصابت مىكند .\r\nنوشته‌اند باز دست مباركش را پر از خون كرد و به سر و صورتش ماليد و گفت : من مىخواهم به ملاقات پروردگار خود بروم . اينها صحنه‌هاى تكان‌دهندهء صحراى كربلاست ، قضايايى است كه پيام امام حسين را براى هميشه در دنيا جاويد و ثابت و باقى ماندنى مىكند .\r\nدر عصر تاسوعا دشمن حمله مىكند . حضرت برادرشان أبو الفضل را مىفرستند و به او مىفرمايند : من مىخواهم امشب را با خداى خودم راز و نياز كنم و نماز بخوانم ، دعا و استغفار كنم . تو به هر زبانى كه مىخواهى ، امشب اينها را منصرف كن تا فردا .\r\nالبته با آنها خواهيم جنگيد . آنها بالاخره منصرف مىشوند . ابا عبد الله عليه السلام در شب عاشورا چندين كار انجام داد كه تاريخ نوشته است . يكى از كارها اين بود كه به اصحاب ( مخصوصاً افرادى كه اهل اين فن بودند ) دستور داد كه همين امشب شمشيرها و نيزه‌هايتان را آماده كنيد ، و خودشان هم سركشى مىكردند . مردى بود به\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nنام « جون » كه اهل اين كار يعنى اصلاح اسلحه بود . حضرت مىرفتند و به كار او سركشى مىكردند . كار ديگرى كه ابا عبد الله در آن شب كردند اين بود كه دستور دادند همان شبانه خيمه‌ها را كه از هم دور بودند نزديك يكديگر قرار دهند ، و آنچنان نزديك آوردند كه طنابهاى خيمه‌ها در داخل يكديگر فرو رفت به گونه‌اى كه عبور يك نفر از بين دو خيمه ممكن نبود . دستور دادند خيمه‌ها را به شكل هلال نصب كنند و همان شبانه در پشت خيمه‌ها گودالى حفر كنند به طورى كه اسبها نتوانند از روى آن بپرند و دشمن از پشت حمله نكند . همچنين دستور دادند مقدارى از خار و خاشاك‌هايى را كه در آنجا زياد بود انباشته كنند تا صبح عاشورا آنها را آتش بزنند كه تا اينها زنده هستند دشمن نتواند از پشت خيمه‌ها بيايد ، يعنى فقط از روبرو و راست و چپ با دشمن مواجه باشند و از پشت سرشان اطمينان داشته باشند .\r\nكار ديگر حضرت اين بود كه همهء اصحاب را در يك خيمه جمع كرد و براى آخرين بار اتمام حجّت نمود . اول تشكر كرد ، تشكر بسيار بليغ و عميق ، هم از خاندان و هم از اصحاب خودش . فرمود : من اهل بيتى بهتر از اهل بيت خودم و اصحابى باوفاتر از اصحاب خودم سراغ ندارم . در عين حال فرمود : همهء شما مىدانيد كه اينها جز شخص من به كس ديگرى كارى ندارند ، هدف اينها فقط من هستم . اينها اگر به من دست بيابند به هيچ‌يك از شما كارى ندارند . شما مىتوانيد از تاريكى شب استفاده كنيد و همه‌تان برويد . بعد هم فرمود : هر كدام مىتوانيد دست يكى از اين بچه‌ها و خاندان مرا بگيريد و ببريد . تا اين جمله را فرمود ، از اطراف شروع كردند به گفتن اينكه : يا ابا عبد الله ما چنين كارى بكنيم ؟ ! « بَدَأَهُمْ بِهذَا الْقَوْلِ الْعَباسُ بْنُ عَلِىٍّ عليه السلام » اول كسى كه به سخن درآمد برادر بزرگوارش أبو الفضل العبّاس بود . اينجاست كه باز سخنانى واقعاً تاريخى و نمايشنامه‌اى مىشنويم . هر كدام به تعبيرى حرفى مىزنند .\r\nيكى مىگويد : آقا ! اگر مرا بكشند و بعد بدنم را آتش بزنند و خاكسترم را به باد بدهند و دومرتبه زنده كنند و هفتاد بار چنين كارى را تكرار كنند ، دست از تو برنمىدارم ؛ اين جان ناقابل ما قابل قربان تو نيست . آن يكى مىگويد : اگر مرا هزار بار بكشند و زنده كنند ، دست از دامن تو برنمىدارم . حضرت هر كارى كه لازم بود انجام دهد تا افراد خالصاً و مخلصاً در آنجا بمانند ، انجام داد .\r\nمردى بود كه اتفاقاً در همان ايام محرم به او خبر رسيد كه پسرت در فلان جنگ به دست كفار اسير شده است . جوانش بود و معلوم نبود چه بر سرش مىآيد . گفت : من\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nدوست نداشتم كه زنده باشم و پسرم چنين سرنوشتى پيدا كند . خبر رسيد به أبا عبد اللَّه كه براى فلان صحابى شما چنين جريانى رخ داده است . حضرت او را طلب كردند . از او تشكر نمودند كه تو مرد چنين و چنانى هستى ، پسرت گرفتار است ، يك نفر لازم است برود آنجا پولى ، هديه‌اى ببرد و به آنها بدهد تا اسير را آزاد كنند .\r\nكالاهايى ، لباسهايى در آنجا بود كه مىشد آنها را تبديل به پول كرد . فرمود : اينها را مىگيرى و مىروى در آنجا تبديل به پول مىكنى و بچه‌ات را آزاد مىكنى . تا حضرت اين جمله را فرمود ، او عرض كرد : « اكَلَتْنِى السِّباعُ حَيّاً انْ فارَقْتُكَ » « 1 » درنده‌هاى بيابان زنده زنده مرا بخورند اگر من چنين كارى بكنم . پسرم گرفتار است ، باشد . مگر پسر من از شما عزيزتر است ؟ !\r\n\r\nداستان شهادت قاسم بن الحسن عليه السلام\r\nدر آن شب ، بعد از آن اتمام حجّت‌ها وقتى كه همه يك جا و صريحاً اعلام وفادارى كردند و گفتند : ما هرگز از تو جدا نخواهيم شد ، يك‌دفعه صحنه عوض شد . امام عليه السلام فرمود : حالا كه اين‌طور است ، بدانيد كه ما كشته خواهيم شد . همه گفتند : الحمد للَّه ، خدا را شكر مىكنيم براى چنين توفيقى كه به ما عنايت كرد ؛ اين براى ما مژده است ، شادمانى است . طفلى در گوشه‌اى از مجلس نشسته بود كه سيزده سال بيشتر نداشت .\r\nاين طفل پيش خودش شك كرد كه آيا اين كشته شدن شامل من هم مىشود يا نه ؟ از طرفى حضرت فرمود : تمام شما كه در اينجا هستيد ، ولى ممكن است من چون كودك و نابالغ هستم مقصود نباشم . رو كرد به أبا عبد اللَّه و گفت : « يا عَمّاه ! » عمو جان ! « وَ انَا فى مَنْ يُقْتَلُ ؟ » آيا من جزء كشته‌شدگان فردا خواهم بود ؟ نوشته‌اند أبا عبد اللَّه در اينجا رقّت كرد و به اين طفل - كه جناب قاسم بن الحسن است - جوابى نداد . از او سؤالى كرد ، فرمود : پسر برادر ! تو اول به سؤال من جواب بده تا بعد من به سؤال تو جواب بدهم .\r\nاول بگو : « كَيْفَ الْمَوْتُ عِنْدَكَ ؟ » مردن پيش تو چگونه است ، چه طعم و مزه‌اى دارد ؟\r\nعرض كرد : « يا عَمّاه احْلى مِنَ الْعَسَلِ » از عسل براى من شيرين‌تر است ؛ تو اگر بگويى كه من فردا شهيد مىشوم ، مژده‌اى به من داده‌اى . فرمود : بله فرزند برادر ، « امّا بَعْدَ انْ تَبْلُوَ بِبَلاءٍ عَظيمٍ » ولى بعد از آنكه به درد سختى مبتلا خواهى شد ، بعد از يك ابتلاى بسيار\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 394 .\r\n","page_name":" 375 ","page_number":375},
  {"content":"\r\n\r\nبسيار سخت . گفت : خدا را شكر ، الحمد للَّه كه چنين حادثه‌اى رخ مىدهد .\r\nحالا شما ببينيد با توجه به اين سخن أبا عبد اللَّه ، فردا چه صحنهء طبيعى عجيبى به وجود مىآيد . بعد از شهادت جناب على اكبر ، همين طفل سيزده‌ساله مىآيد خدمت أبا عبد اللَّه در حالى كه چون اندامش كوچك است و نابالغ و بچه است ، اسلحه‌اى به تنش راست نمىآيد . زره‌ها را براى مردان بزرگ ساخته‌اند نه براى بچه‌هاى كوچك .\r\nكلاه‌خودها براى سر افراد بزرگ مناسب است نه براى سر بچهء كوچك . عرض كرد :\r\nعمو جان ! نوبت من است ، اجازه بدهيد به ميدان بروم . ( در روز عاشورا هيچ كس بدون اجازهء أبا عبد اللَّه به ميدان نمىرفت . هركس وقتى مىآمد ، اول سلامى عرض مىكرد :\r\nالسّلام عليك يا أبا عبد اللَّه ، به من اجازه بدهيد . ) أبا عبد اللَّه به اين زوديها به او اجازه نداد . او شروع كرد به گريه كردن . قاسم و عمو در آغوش هم شروع كردند به گريه كردن . نوشته‌اند : « فَجَعَلَ يُقَبِّلُ يَدَيْهِ وَ رِجْلَيْهِ » « 1 » يعنى قاسم شروع كرد دستها و پاهاى أبا عبد اللَّه را بوسيدن . آيا اين [ صحنه 
  ] براى اين نبوده كه تاريخ بهتر قضاوت كند ؟ او اصرار مىكند و أبا عبد اللَّه انكار . أبا عبد اللَّه مىخواهد به قاسم اجازه بدهد و بگويد اگر مىخواهى به روى برو ، اما با لفظ به او اجازه نداد ، بلكه يك‌دفعه دستها را گشود و گفت :\r\nبيا فرزند برادر ، مىخواهم با تو خداحافظى كنم . قاسم دست به گردن أبا عبد اللَّه انداخت و أبا عبد اللَّه دست به گردن جناب قاسم . نوشته‌اند اين عمو و برادرزاده آن قدر در اين صحنه گريه كردند - اصحاب و اهل بيت أبا عبد اللَّه ناظر اين صحنهء جانگداز بودند - كه هر دو بىحال و از يكديگر جدا شدند .\r\nاين طفل فوراً سوار بر اسب خودش شد . راوى كه در لشكر عمر سعد بود مىگويد :\r\nيك مرتبه ما بچه‌اى را ديديم كه سوار اسب شده و به سر خودش به جاى كلاه‌خود يك عمامه بسته است و به پايش هم چكمه‌اى نيست ، كفش معمولى است و بند يك كفشش هم باز بود و يادم نمىرود كه پاى چپش بود ، و تعبيرش اين است : « كَانَّهُ فَلْقَةُ الْقَمَرِ » « 2 » گويى اين بچه پاره‌اى از ماه بود ، اين قدر زيبا بود . همان راوى مىگويد : قاسم كه داشت مىآمد ، هنوز دانه‌هاى اشكش مىريخت . رسم بر اين بود كه افراد خودشان را معرفى مىكردند كه من كى هستم . همه متحيّرند كه اين بچه كيست ؟\r\n\r\n\r\n\r\n\r\n","description":"","footnote":"\r\n( 1 ) . اين عبارت در مقاتل به اين صورت است : « فَلَمْ يَزَلِ الْغُلامُ يُقَبِّلُ يَدَيْهِ وَ رِجْلَيْهِ حَتّى اذِنَ لَهُ » ( بحار الأنوار ، ج 45 / ص 34 ) .\r\n( 2 ) . مناقب ابن شهرآشوب ، ج 4 / ص 106 .\r\n","page_name":" 376 ","page_number":376},
  {"content":"\r\n\r\nهمين كه مقابل مردم ايستاد ، فريادش بلند شد :\r\n انْ تَنْكُرونى فَانَا ابْنُ الْحَسَن * سِبْطُ النَّبِىِّ الْمُصْطَفَى الْمُؤْتَمَن \r\nمردم ! اگر مرا نمىشناسيد ، من پسر حسن بن علىّ بن أبي طالبم .\r\n هذَا الْحُسَيْنُ كَالاسيرِ الْمُرْتَهَن * بَيْنَ اناسٍ لا سُقوا صوبَ الْمَزَن « 1 » \r\nاين مردى كه اينجا مىبينيد و گرفتار شماست ، عموى من حسين بن علىّ بن أبي طالب است .\r\nجناب قاسم به ميدان مىرود . أبا عبد اللَّه اسب خودشان را حاضر كرده و [ افسار آن را 
  ] به دست گرفته‌اند و گويى منتظر فرصتى هستند كه وظيفهء خودشان را انجام بدهند .\r\nمن نمىدانم ديگر قلب أبا عبد اللَّه در آن وقت چه حالى داشت . منتظر است ، منتظر صداى قاسم كه ناگهان فرياد « يا عمّاه » قاسم بلند شد . راوى مىگويد : ما نفهميديم كه حسين با چه سرعتى سوار اسب شد و اسب را تاخت كرد . تعبير او اين است كه مانند يك باز شكارى خودش را به صحنهء جنگ رساند . نوشته‌اند بعد از آنكه جناب قاسم از روى اسب به زمين افتاده بود در حدود دويست نفر دور بدن او بودند و يك نفر مىخواست سر قاسم را از بدن جدا كند ولى هنگامى كه ديدند أبا عبد اللَّه آمد ، همه فرار كردند و همان كسى كه به قصد قتل قاسم آمده بود ، زير دست و پاى اسبان پايمال شد .\r\nاز بس كه ترسيدند ، رفيق خودشان را زير سم اسبهاى خودشان پايمال كردند . جمعيتْ زياد ، اسبها حركت كرده‌اند ، چشم چشم را نمىبيند . به قول فردوسى :\r\n ز سمّ ستوران در آن پهن دشت * زمين شد شش و آسمان گشت هشت \r\nهيچ كس نمىداند كه قضيه از چه قرار است . « وَ انْجَلَتِ الْغَبَرَةُ » « 2 » همين‌كه غبارها نشست ، حسين را ديدند كه سر قاسم را به دامن گرفته است . ( من اين را فراموش نمىكنم ؛ خدا رحمت كند مرحوم اشراقى واعظ معروف قم را ، گفت : يك بار من در حضور مرحوم آيت اللَّه حائرى اين روضه را - كه متن تاريخ است ، عين مقتل است و يك كلمه كم و زياد در آن نيست - خواندم . به قدرى مرحوم حاج شيخ گريه كرد كه بىتاب شد . بعد به من گفت : فلانى ! خواهش مىكنم بعد از اين در هر مجلسى كه من هستم اين قسمت را نخوان كه من تاب شنيدنش را ندارم ) . درحالىكه جناب قاسم\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ج 45 / ص 34 .\r\n( 2 ) . همان ، ص 35 .\r\n","page_name":" 377 ","page_number":377},
  {"content":"\r\n\r\nآخرين لحظاتش را طى مىكند و از شدت درد پاهايش را به زمين مىكوبد ( وَ الْغُلامُ يَفْحَصُ بِرِجْلَيْهِ ) « 1 » شنيدند كه أبا عبد اللَّه چنين مىگويد : « يَعِزُّ وَ اللَّهِ عَلى عَمِّكَ انْ تَدْعُوَهُ فَلا يَنْفَعُكَ صَوْتُهُ » « 2 » پسر برادرم ! چقدر بر من ناگوار است كه تو فرياد كنى يا عمّاه ، ولى عموى تو نتواند به تو پاسخ درستى بدهد ؛ چقدر بر من ناگوار است كه به بالين تو برسم اما نتوانم كارى براى تو انجام بدهم .\r\nو لا حول و لا قوّة الّا باللَّه العلىّ العظيم و صلّى اللَّه على محمّد و آله الطاهرين .\r\n\r\n\r\n\r\n\r\n","description":"","footnote":"\r\n( 1 ) مقتل الحسين مقرّم ، ص 332 .\r\n( 2 ) مقتل الحسين مقرّم ، ص 332 .\r\n","page_name":" 378 ","page_number":378},
  {"content":"\r\n\r\n\r\n5 . حادثهء كربلا ، تجسم عملى اسلام\r\nقبلًا عرض كردم كه ممكن است از يك جمله انواع استفاده‌ها از جنبه‌هاى مختلف بشود و همه هم درست باشند . حوادث هم چنين‌اند ، و عرض كردم كه حادثهء كربلا چنين حادثه‌اى است و حقيقتاً وقتى خودم از روى فكر و حقيقت راجع به اين حادثه تأمل مىكنم مىبينم همين‌طور است ، و هرچه انسان بيشتر تأمل و تعمق مىكند آموزشهاى جديدى پيدا مىشود . ديشب عرض كردم كه اين حادثه حادثه‌اى است شبيه‌پذير و نمايش‌پذير ، داراى سوژه‌هاى بسيار زياد كه گويى آن را براى نشان دادن تهيه كرده‌اند . اكنون عرض مىكنم كه اين جنبهء حادثهء كربلا راز ديگرى دارد . ( اينكه من تعبير به « حادثه » مىكنم نه به قيام و يا نهضت ، براى اين است كه كلمهء قيام يا نهضت ، آنچنان كه بايد ، نشان دهندهء عظمت اين قضيه نيست ، و كلمه‌اى هم پيدا نكردم كه بتواند اين عظمت را نشان بدهد . از اين جهت ، مطلب را با يك تعبير خيلى كلى بيان مىكنم ، مىگويم حادثهء كربلا ؛ نمىگويم قيام ، چون بيش از قيام است ؛ نمىگويم نهضت ، چون بيش از نهضت است . ) آن راز اين است كه اساساً خود اين حادثه ، تمام اين حادثه تجسم اسلام است در همهء ابعاد و جنبه‌ها ؛ يعنى راز اينكه اين حادثه نمايش‌پذير و شبيه‌پذير است ، اين است كه تجسم فكر و ايدهء چند جانبه و چند وجه و چند بعد اسلامى است ؛ همهء اصول و جنبه‌هاى اسلامى\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nعملًا در اين حادثه تجسم پيدا كرده است ؛ اسلام است در جريان و در عمل و در مرحلهء تحقق .\r\nمىدانيد كه گاهى مجسمه‌سازىها يا نقاشيها براى يك ايدهء بخصوص است . البته گاهى اساساً هيچ ايده‌اى در آن نيست و به اصطلاحْ هنر براى هنر و زيبايى است ، ولى گاهى براى نشان دادن يك فكر است . شخصى كه از خارج برگشته بود ، مىگفت از جمله چيزهايى كه من در يكى از موزه‌هاى آنجا ديدم اين بود كه بر روى يك تخت ، مجسمهء زن بسيار زيبا و جوانى بود و مجسمهء جوانى هم در كنار او بود در حالى كه جوان از جا حركت كرده و يك پايش را پايين تخت گذاشته و رويش را برگردانده بود .\r\nمثل اينكه داشت به سرعت از آن زن دور مىشد . معلوم بود كه پهلوى او بوده است .\r\nگفت من نفهميدم كه معناى اين چيست . آيا قصه‌اى را نشان مىدهد ؟ از راهنما پرسيدم .\r\nگفت : اين تجسم فكر افلاطون است ، فكرى كه فلاسفه دارند دربارهء انسان و عشقها كه وصالها مدفن عشقهاست و عشقها اگر صددرصد منجر به وصال بشوند ، در نهايت امر تبديل به بيزاريها ، و معشوقها تبديل به منفورها مىشوند . اصلى است كه حكما و عرفا بيان كرده‌اند كه انسان عاشق چيزى است كه ندارد ، و تا وقتى كه آن چيز را ندارد بدان عشق مىورزد . همين كه صددرصد به آن رسيد ، حرارت عشق تبديل به سردى مىشود و به دنبال معشوقى ديگر مىرود . مىبينيم اين تجسم يك فكر است اما تجسمى بىروح ؛ يعنى فكرى را در سنگ نمايش داده‌اند و سنگ روح ندارد . اين ، واقعيت و حقيقت نيست . يا در نقاشيها ممكن است چنين چيزهايى باشد . و چقدر تفاوت است ميان تجسم بىروح و تجسم زنده و جاندار كه يك فكر تجسم پيدا كند و پياده شود در يك موضوع جاندار ذى حيات ، آن هم نه هر جاندارى ( مثل نمايشهاى بىحقيقت و صورت‌سازىهايى كه امروز درست مىكنند و حقيقتى در كار نيست ) بلكه در عين حال ، تنها نمايش نباشد ، حقيقت و واقعيت باشد ، يعنى پياده شدن واقعى باشد .\r\nحادثهء كربلا خودش يك نمايش از سربازان اسلام است اما نه نمايشى كه صرفاً نمايش يعنى صورت‌سازى باشد ، آدمكهايى درست كنند و صورتى بسازند ولى در واقع حقيقت نداشته باشد . مثلًا آيهء :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n الْجَنَّةَ »  « 1 » در حادثهء كربلا خودش را در عمل نشان مىدهد و همچنين آيات ديگر قرآن كه بعد ان شاء اللَّه توفيق پيدا كنم به عرض مىرسانم .\r\n\r\nجامعيت اسلام در نهضت حسينى\r\nما مىبينيم در طول تاريخ ، برداشتها از حادثهء كربلا خيلى متفاوت بوده است . قبلًا اشاره كردم كه مثلًا برداشت دِعبل خُزاعى از شعراى معاصر حضرت رضا عليه السلام ، برداشت كُمَيت اسدى از شعراى معاصر امام سجاد و امام باقر عليهما السلام با برداشت محتشم كاشانى يا سامانى و يا صفى على شاه متفاوت است ؛ آنها يك جور برداشت كرده‌اند ، محتشم جور ديگرى برداشت كرده است ، سامانى جور ديگرى برداشت دارد ، صفى على شاه طور ديگرى و اقبال لاهورى به گونه‌اى ديگر . اين چگونه است ؟ به نظر من همهء اينها برداشتهاى صحيح است ( البته برداشتهاى غلط هم وجود دارد ، با برداشتهاى غلط كارى ندارم ) ولى ناقص است ؛ صحيح است ولى كامل نيست . صحيح است يعنى غلط و دروغ نيست ولى يك جنبهء آن است .\r\nمثل همان داستان فيل است كه ملّاى رومى نقل كرده است كه عده‌اى در تاريكى مىخواستند با لمس كردن ، آن را تشخيص بدهند . آن كه به پشت فيل دست زده بود يك طور قضاوت مىكرد ، آن كه به گوش فيل دست زده بود طور ديگرى قضاوت مىكرد . اين قضاوتها ، هم درست بود و هم غلط . غلط بود از آن جهت كه فيل به عنوان يك مجموعه ، آن نبود كه آنها مىگفتند ، و درست بود يعنى به آن نسبت كه دستشان به فيل رسيده بود درست مىگفتند . آن كه دستش به گوش فيل رسيده بود گفت شكل بادبزن است . راست مىگفت ؛ آن چيزى را كه او لمس كرده بود شكل بادبزن بود ، اما فيل به شكل بادبزن نبود . آن كس كه دستش به خرطوم فيل خورده بود گفت فيل به شكل ناودان است . هم درست بود و هم غلط ؛ درست بود از آن جهت كه چيزى كه او لمس كرده بود به شكل ناودان بود ، و غلط بود چون فيل به شكل ناودان نبود . فيل يك مجموعه است كه يك عضوش مثل پشت بام است يعنى پشت فيل و يك عضوش مثل استوانه است يعنى پاى فيل ، يك عضو ديگرش مثل ناودان است يعنى خرطوم فيل ، اما فيل در مجموع خودش فيل است . اين است كه برداشتها ، هم درست است و هم در عين\r\n\r\n\r\n\r\n\r\n","description":"","footnote":"\r\n( 1 ) . توبه / 111 .\r\n","page_name":" 381 ","page_number":381},
  {"content":"\r\n\r\nحال غلط .\r\nبرداشت امثال دعبل خزاعى از نهضت أبا عبد اللَّه ، به تناسب زمان فقط جنبه‌هاى پرخاشگرى آن است . برداشت محتشم كاشانى جنبه‌هاى تأثّرآميز ، رقّت‌آور و گريه‌آور آن است . برداشت عُمّان سامانى يا صفى على شاه از اين نهضت ، برداشتهاى عرفانى ، عشق الهى ، محبت الهى و پاكبازى در راه حق است كه اساسى ترين جنبه‌هاى قيام حسينى جنبهء پاكبازى او در راه حق است . همهء اين برداشتها درست است ولى به عنوان يكى از جنبه‌ها . او كه از جنبهء حماسى گفته ، او كه از جنبهء اخلاقى گفته ، او كه از جنبهء پند و اندرز گفته ، همه درست گفته‌اند ولى برداشت هر يك ، از يك جنبه و عضو اين نهضت است نه از تمام اندام آن .\r\nوقتى بخواهيم به جامعيت اسلام نظر بيفكنيم بايد نگاهى هم به نهضت حسينى بكنيم . مىبينيم امام حسين عليه السلام كليات اسلام را در كربلا به مرحلهء عمل آورده ، مجسم كرده است ولى تجسم زنده و جاندار حقيقى و واقعى ، نه تجسم بىروح . انسان وقتى در حادثهء كربلا تأمل مىكند ، امورى را مىبيند كه دچار حيرت مىشود و مىگويد اينها نمىتواند تصادفى باشد . و سرّ اينكه ائمّهء اطهار اينهمه به زنده نگه داشتن و احياى اين خاطره توصيه و تأكيد كرده و نگذاشته‌اند حادثهء كربلا فراموش شود ، اين است كه اين حادثه يك اسلام مجسم است ؛ نگذاريد اين اسلام مجسم فراموش شود .\r\nما در حادثهء كربلا به جريان عجيبى برخورد مىكنيم و آن اينكه مىبينيم در اين حادثه مرد نقش دارد ، زن نقش دارد ، پير و جوان و كودك نقش دارند ، سفيد و سياه نقش دارند ، عرب و غير عرب نقش دارند ، طبقات و جنبه‌هاى مختلف نقش دارند .\r\nگويى اساساً در قضا و قدر الهى مقدّر شده است كه در اين حادثه نقشهاى مختلف از طرف طبقات مختلف ايفا بشود ، يعنى اسلام نشان داده بشود . اينكه عرض مىكنم زن نقش دارد ، منحصر به زينب ( سلام اللَّه عليها ) نيست . در اين زمينه داستانها داريم . ما در كربلا يك زن شهيد داريم و آن ، زن جناب عبد الله بن عمير كلبى است . دو زن ديگر داريم كه رسماً وارد ميدان جنگ شده‌اند ولى ابا عبد الله مانع شد و به آنها امر فرمود كه برگرديد و آنها برگشتند . مادرهايى ناظر شهادت فرزندانشان بوده و اين را در راه خدا به حساب آورده‌اند . همچنين ما در كربلا پانزده نفر به نام موالى « 1 » مىبينيم ، مخصوصاً\r\n\r\n\r\n\r\n\r\n","description":"","footnote":"\r\n( 1 ) . « مولى » از لغاتى است كه در زبان عربى معانى متعددى دارد . گاهى به معنى آزاده شده و بسيارى اوقات به معنى كسى است كه با شخص يا قوم ديگر عقد ولاء داشته باشد ، يعنى هم پيمان شده كه مجاور آنها باشد يا از يكديگر دفاع كنند . اگر مىگفتند فلان كس از موالى است ، يعنى از كسانى است كه هم پيمان است . اينكه مىگويند مولى يعنى برده ، درست نيست . وقتى مىگويند اعراب ايرانيان را « موالى » مىخواندند ، مسلّماً منظور بردگان نبوده است ؛ به ايرانيان كه برده نمىگفتند .\r\n","page_name":" 382 ","page_number":382},
  {"content":"\r\n\r\nكه يكى از آنها به نام « مولى » خوانده شده است : مولى شوذب ، مولى عابس بن عبيد « 1 » . اين مطلب را علماى بزرگى مثل مرحوم حاجى نورى و مرحوم حاج شيخ عباس قمى تأييد كرده‌اند . اشتباه نشود ؛ منظور از « مولى عابس » اين نيست كه غلام يا آزادشدهء عابس بوده بلكه به اين معنى است كه هم پيمان او بوده ، و گفته‌اند كه در جلالت قدر و شخصيت اجتماعى از عابس بزرگتر بوده است .\r\n\r\nجنبهء توحيدى و عرفانى حادثهء كربلا\r\nمن امشب جنبه‌هايى از حادثهء كربلا را تا اندازه‌اى كه بتوانم ، براى شما عرض مىكنم . براى نشان دادن جنبه توحيدى و عرفانى ، جنبهء پاكباختگى در راه خدا و ماسواى خدا را هيچ انگاشتن ، شايد همان دو جملهء أبا عبد اللَّه در اولين خطبه‌هايى كه انشاء فرمود ( يعنى خطبه‌اى كه در مكه ايراد كرد ) كافى باشد . سخنش اين بود :\r\n« رِضَى اللَّهِ وَ اللَّهِ رِضانا اهْلَ الْبَيْتِ » « 2 » ما اهل بيت از خودمان پسند نداريم ؛ ما آنچه را مىپسنديم كه خدا براى ما پسنديده باشد . هر راهى را كه خدا براى ما معين كرده است ، ما همان راه را مىپسنديم . امام باقر عليه السلام به عيادت جابر مىرود ، احوال او را مىپرسد . امام باقر جوان است و جابر از اصحاب پيغمبر و پيرمرد است . جابر عرض مىكند : يا بن رسول اللَّه ! درحالى هستم كه فقر را بر غنا ، بيمارى را بر سلامت ، و مردن را بر زنده ماندن ترجيح مىدهم . امام عليه السلام فرمود : ما اهل بيت اين‌طور نيستيم ، ما از خودمان پسندى نداريم ، ما هر طورى كه خدا مصلحت بداند همان برايمان خوب است .\r\nدر آخرين جمله‌هاى أبا عبد اللَّه باز مىبينيم انعكاس همين مفاهيم هست . به تعبير مرحوم آيتى - استنتاج خيلى لطيفى است - اين جنگ با يك تير آغاز شد و با يك تير پايان پذيرفت . در روز عاشورا اولين تير را عمر سعد پرتاب كرد و بعد گفت : به امير\r\n\r\n\r\n\r\n\r\n","description":"","footnote":"\r\n( 1 ) . در زيارت ناحيهء مقدسه ، شوذب مولى شاكر نام برده شده است .\r\n( 2 ) . بحار الأنوار ، ج 44 / ص 367 .\r\n","page_name":" 383 ","page_number":383},
  {"content":"\r\n\r\nخبر بدهيد كه اولين تيرانداز كه به طرف حسين تير پرتاب كرد من بودم . بعد از آن بود كه جنگ شروع شد ( امام حسين اصحابش را از اينكه آغازگر جنگ باشند نهى فرموده بود ) . با يك تير هم جنگ خاتمه پيدا كرد . أبا عبد اللَّه سوار اسب بودند و خيلى خسته و جراحات زياد برداشته بودند و تقريباً تواناييهايشان رو به پايان بود . تيرى مىآيد و بر سينهء حضرت مىنشيند و أبا عبد اللَّه از روى اسب به روى زمين مىافتد و در همان حال مىفرمايد : « رِضاً بِقَضائِكَ وَ تَسْليماً لِامْرِكَ ، لا مَعْبودَ سِواكَ ، يا غِياثَ الْمُسْتَغيثينَ » « 1 » .\r\nامام صادق فرمود : سورهء « و الفجر » را در نوافل و فرايض خودتان بخوانيد كه سورهء جدّم حسين بن على است . عرض كردند : به چه مناسبتى سورهء جدّ شماست ؟ فرمود :\r\nآن آيات آخر سورهء « و الفجر » مصداقش حسين است ، آنجا كه مىفرمايد :     « يا أَيَّتُهَا النَّفْسُ الْمُطْمَئِنَّةُ . ارْجِعِي إِلى رَبِّكِ راضِيَةً مَرْضِيَّةً . فَادْخُلِي فِي عِبادِي . وَ ادْخُلِي جَنَّتِي »     « 2 » .\r\nشما ببينيد شب عاشوراى حسينى به چه حالى مىگذرد . اين شب را أبا عبد اللَّه چقدر براى خودش نگه داشت ، براى استغفار ، براى دعا ، براى مناجات ، براى راز و نياز با پروردگار خودش . نماز روز عاشورا را ببينيد كه در جنبه‌هاى توحيدى و عبوديت و ربوبيت و جنبه‌هاى عرفانى ، مطلب چقدر اوج مىگيرد ! .\r\nمكرر عرض كرده‌ايم كه برخى از اصحاب و همهء اهل بيت و خود أبا عبد اللَّه ، بعد از ظهر عاشورا شهيد شدند . مردى به نام أبو الصّائدي مىآيد خدمت امام حسين عليه السلام عرض مىكند : يا بن رسول اللَّه ! وقت نماز است ، ما آرزو داريم آخرين نمازمان را با شما به جماعت بخوانيم . ببينيد چه نمازى بود ! نماز ، آن نماز بود كه تير مثل باران مىآمد ولى حسين و اصحابش غرق در حالت خودشان بودند : « اللَّهُ اكْبَرُ ،   بِسْمِ اللَّهِ الرَّحْمنِ الرَّحِيمِ ، الْحَمْدُ لِلَّهِ رَبِّ الْعالَمِينَ . . . »   . يك فرنگى مىگويد : چه نماز شكوفايى خواند حسين بن على ! نمازى كه دنيا نظير آن را سراغ ندارد . صورت مقدسش را روى خاك داغ مىگذارد و مىگويد : « بِسْم اللَّهِ وَ بِاللَّهِ وَ عَلى مِلَّةِ رَسولِ اللَّهِ » « 3 » از اين بعد كه نگاه مىكنيم ، مىبينيم نهضت حسينى نهضتى است عرفانى ، [ خالص للَّه 
  ] ، فقط و فقط حسين است و خداى خودش ، گويى چيز ديگرى در كار نيست .\r\n\r\n\r\n\r\n\r\n","description":"","footnote":"\r\n( 1 ) . نظير اين عبارت در مقتل مقرم ، ص 357 و قمقام زخار ص 262 آمده است .\r\n( 2 ) . فجر / 27 - 30 .\r\n( 3 ) . بحار الأنوار ، ج 45 / ص 53 .\r\n","page_name":" 384 ","page_number":384},
  {"content":"\r\n\r\n\r\nجنبهء حماسه و پرخاشگرى\r\nاما از يك زاويهء ديگر كه نگاه مىكنيم ( از ديدى كه دعبل و كميت اسدى و امثال اينها نگريسته‌اند ) ، مرد پرخاشگرى را مىبينيم كه در مقابل دستگاه جبّار قيام كرده است و به هيچ نحو نمىشود او را تسليم كرد . گويى از دهانش آتش مىبارد ، همواره دم از عزت و شرافت و آزادى مىزند : « لا وَ اللَّهِ لا اعْطيكُمْ بِيَدى اعْطاءَ الذَّليلِ وَ لا افِرُّ فِرارَ الْعَبيدِ » « 1 » من هرگز دست ذلت به شما نمىدهم و مانند بردگان فرار نمىكنم ، محال است . « هَيْهاتَ مِنَّا الذِّلَّةُ » « 2 » ، « الْمَوْتُ اوْلى مِنْ رُكوبِ الْعارِ » « 3 » « لا ارَى الْمَوْتَ الّا سَعادَةً وَ الْحَيوةَ مَعَ الظّالِمينَ الّا بَرَماً » « 4 » . هر كدام را در يك جا گفته است . اينها را كه انسان نگاه مىكند مىبيند حماسه است و شجاعت و به تعبير اعراب « ابا » يعنى عصيان و امتناع و زير بار نرفتن . عرب آن مردمى را كه حاضر نيستند زير بار ظلم و زور بروند « ابات » مىگويد ، يعنى مردمى كه به هيچ وجه زير بار زور نمىروند . ابن ابى الحديد يك عالم سنّى است ، مىگويد : حسين بن على عليه السلام سيّد ابات است ؛ سالار كسانى كه زير بار زور نرفتند حسين بن على است . از اين ديد كه نگاه مىكنيم ، همه‌اش حماسه و پرخاشگرى و اعتراض و انتقاد مىبينيم .\r\n\r\nجنبهء وعظ و اندرزگويى\r\nاز ديد ديگرى نگاه مىكنيم ، يك مقام ديگر [ مىبينيم . 
  ] در يك كرسى ديگر ، يك خيرخواه ، يك واعظ ، يك اندرزگو را مىبينيم كه حتى از سرنوشت شوم دشمنان خودش ناراحت است كه اينها چرا بايد به جهنم بروند ، چرا اين قدر بدبختند . در اينجا آن تحركِ حماسه جاى خودش را به سكونِ اندرز مىدهد . ببينيد در همان روز عاشورا و غير عاشورا چه اندرزها به مردم داده است ! اصحابش چقدر اندرز داده‌اند :\r\nحنظلة بن اسعد الشّبامى چه اندرزها داده ، زهير بن قين چه اندرزها داده ، حبيب بن مظاهر چه اندرزها داده است ! وجود مبارك أبا عبد اللَّه از بدبختى آن مردم متأثر بود ، نمىخواست حتى يك نفرشان به اين حال بماند ؛ با مردم لج نمىكرد بلكه به هر زبانى\r\n\r\n\r\n\r\n\r\n","description":"","footnote":"\r\n( 1 ) . ارشاد شيخ مفيد ، ص 235 .\r\n( 2 ) . اللهوف ، ص 41 .\r\n( 3 ) . همان ، ص 50 .\r\n( 4 ) . همان ، ص 33 .\r\n","page_name":" 385 ","page_number":385},
  {"content":"\r\n\r\nبود مىخواست يك نفر هم كه شده از آنها كم بشود . او نمونهء جدّش بود :  « لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ »  « 1 » . آيا مىدانيد معنى  « عَزِيزٌ عَلَيْهِ ما عَنِتُّمْ »  چيست ؟ يعنى بدبختى شما بر او گران است . بدبختى دشمنان پيغمبر بر پيغمبر گران بود . آنها خودشان كه نمىفهميدند ، اين بدبختيها بر أبا عبد اللَّه گران بود . يك‌دفعه سوار شتر مىشود و مىرود . برمىگردد ، عمامهء پيغمبر را به سر مىگذارد ، لباس پيغمبر را مىپوشد ، سوار اسب مىشود و به سوى آنها مىرود بلكه بتواند از اين گروه شقاوت كار كسى را كم كند . در اينجا مىبينيم حسين يكپارچه محبت است ، يكپارچه دوستى است كه حتى دشمن خودش را هم واقعاً دوست دارد .\r\n\r\nحادثهء كربلا ، صحنهء نمايش اخلاق اسلامى\r\nمىآييم سراغ آنچه كه آن را اخلاق مىگويند ( اخلاق اسلامى ) . وقتى از اين ديد به حادثهء كربلا مىنگريم ، مىبينيم يك صحنهء نمايش اخلاق اسلامى است . به طور مختصر سه ارزش اخلاقى مروّت ، ايثار و وفا ، و مساوات اسلامى را كه در اين حادثه وجود داشته‌اند ، برايتان توضيح مىدهم .\r\n\r\n1 . مروّت\r\nمروّت مفهوم خاصى دارد و غير از شجاعت است ؛ گواينكه معنايش مردانگى است ولى مفهوم خاصى دارد . ملّاى رومى از همه بهتر آن را مجسم كرده است ، آنجا كه داستان مبارزهء على عليه السلام با عمرو بن عبد ود را نقل مىكند كه على عليه السلام روى سينهء عمرو مىنشيند و او روى صورت حضرت آب دهان مىاندازد ، بعد حضرت از جا حركت مىكند و مىرود و بعد مىآيد . اينجاست كه ملّاى رومى شروع مىكند به مديحه‌سرايى و يك شعرش چنين است :\r\n در شجاعت شير ربّانيستى * در مروّت خود كه داند كيستى \r\nدر شجاعتْ تو شير خدا هستى ، در مروّت كسى نمىتواند تو را توصيف كند كه چقدر جوانمرد و آقا هستى . مروّت اين است كه انسان به دشمنان خودش هم محبت بورزد .\r\nحافظ مىگويد :\r\n\r\n\r\n\r\n\r\n","description":"","footnote":"\r\n( 1 ) . توبه / 128 .\r\n","page_name":" 386 ","page_number":386},
  {"content":"\r\n\r\n آسايش دو گيتى تفسير اين دو حرف است * با دوستان مروّت ، با دشمنان مدارا \r\nولى فرمان اسلام از اين بالاتر است ؛ اگر به اسلام نزديكتر مىشد چنين مىگفت : با دوستان مروّت ، با دشمنان هم مروّت و مردانگى . اينكه أبا عبد اللَّه در وقتى كه دشمنش تشنه است به او آب مىدهد ، معنايش مروّت است . اين بالاتر از شجاعت است ، همان‌طور كه على عليه السلام اين كار را كرد .\r\nصبح عاشورا بود . اول كسى كه به طرف خيمه‌هاى حسين بن على عليه السلام دويد تا ببيند اوضاع از چه قرار است ، شمر بن ذى الجوشن بود . وقتى از پشت خيمه‌ها آمد ، ديد خيمه‌ها را به هم نزديك كرده و خندقى كنده‌اند و خار جمع كرده و آتش زده‌اند . خيلى ناراحت شد كه از پشت نمىشود حمله كرد . شروع كرد به فحاشى . يكى از اصحاب گفت : آقا ! اجازه بدهيد همين جا [ يك تير 
  ] حرامش كنم . فرمود : نه . گفت : من او را مىشناسم كه چه جنس كثيفى دارد ، چقدر فاسق و فاجر است . فرمود : مىدانم ولى ما هرگز شروع به جنگ نمىكنيم و لو اينكه به نفع ما باشد .\r\nاين دستور اسلام بود . در اين زمينه داستانها داريم . از جمله داستان و بلكه داستانهاى امير المؤمنين در صفّين است كه يكى از آنها را برايتان نقل مىكنم . مردى است به نام كُرَيْب بن صبّاح از لشكر معاويه . آمد و مبارز طلبيد . يكى از شجاعان لشكر امير المؤمنين كه جلو بود ، به ميدان رفت ولى طولى نكشيد كه كريب اين مرد صحابى امير المؤمنين را كشت و جنازه‌اش را به يك طرف انداخت و دوباره مبارز طلبيد . يك نفر آمد ، او را هم كشت . بعد از اينكه كشت ، فوراً از اسب پايين پريد و جنازه‌اش را روى جنازهء اولى انداخت . بازگفت : مبارز مىخواهم . چهار نفر از اصحاب على عليه السلام را به همين ترتيب كشت . مورخين نوشته‌اند بازو و انگشتان اين مرد به قدرى قوى بود كه سكه را با دستش مىماليد و اثر سكه محو مىشد . همچنين نوشته‌اند اين مرد آن قدر از خود چابكى و سرعت نشان داد و در شجاعت و زورمندى هنرنمايى كرد كه افرادى از اصحاب على كه در صفوف جلو بودند ، به عقب رفتند تا در رودربايستى گير نكنند . اينجا بود كه على عليه السلام خودش آمد و با يك گردش ، او را كشت و جنازه‌اش را به يك طرف انداخت . « أَ لا رَجُلٌ ؟ » دومى آمد . دومى را هم كشت و فوراً جنازه‌اش را روى اولى انداخت . دوباره گفت : « أَ لا رَجُلٌ ؟ » تا چهار نفر . ديگر كسى جرأت نكرد بيايد . آن وقت على عليه السلام آيهء قرآن را خواند :  « فَمَنِ اعْتَدى عَلَيْكُمْ فَاعْتَدُوا \r\n\r\n","description":"","footnote":"","page_name":" 387 ","page_number":387},
  {"content":"\r\n\r\n عَلَيْهِ بِمِثْلِ مَا اعْتَدى عَلَيْكُمْ وَ اتَّقُوا اللَّهَ »  « 1 » . بعد گفت : اى اهل شام ! اگر شما شروع نكرده بوديد ، ما هم شروع نمىكرديم . چون شما چنين كرديد ، ما هم اين كار را كرديم « 2 » أبا عبد اللَّه همچنين بود . در تمام روز عاشورا مقيد بود كه جنگ را آنها كه به ظاهر مسلمان و گويندهء شهادتين بودند شروع كنند . گفت : بگذاريد آنها شروع كنند ، ما هرگز شروع نمىكنيم .\r\n\r\n2 . ايثار و وفا\r\nمىآييم سراغ ايثار ، يكى ديگر از عناصر اخلاقى موجود در اين حادثه . چه نمايشگاه ايثارى بوده است كربلا ! شما ببينيد آيا براى ايثار تجسمى بهتر از داستان جناب أبو الفضل العبّاس مىتوان پيدا كرد ؟ يك نمونه از صدر اسلام برايتان عرض مىكنم ولى آنجا قهرمان چند نفرند نه يك نفر . شخصى مىگويد : در يكى از جنگهاى اسلامى از ميان مجروحين عبور مىكردم ، شخصى را ديدم كه افتاده و لحظات آخرش را طى مىكند ( و مجروح چون معمولًا خون زياد از بدنش مىرود ، بيشتر تشنه مىشود ) . من فوراً فهميدم كه اين شخص به آب احتياج دارد . رفتم يك ظرف آب آوردم كه به او بدهم . اشاره كرد كه آن برادرم مثل من تشنه است ، آب را به او بدهيد .\r\nرفتم سراغ او . او هم اشاره كرد به يك نفر ديگر كه آب را به او بدهيد . رفتم سراغ او ( بعضى نوشته‌اند سه نفر بوده‌اند و بعضى نوشته‌اند ده نفر ) . تا سراغ آخرى رفتم ، ديدم تمام كرده است . برگشتم به ما قبل آخر ، ديدم او هم تمام كرده . ما قبل او هم تمام كرده .\r\nبه اولى كه رسيدم ، ديدم او هم تمام كرده است . بالأخره من موفق نشدم به يك نفر از اينها آب بدهم ، چون به سراغ هركدام كه رفتم گفت برو به سراغ ديگرى . اين را مىگويند « ايثار » كه يكى از باشكوهترين تجليات عاطفى روح انسان است .\r\nچرا سورهء « هل أتى » نازل مىشود كه در آن مىفرمايد :   « وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً . إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً »   « 3 » ؟ براى ارج نهادن به ايثار . تجلى دادن اين عاطفهء انسانى و اسلامى يكى از وظايف حادثهء كربلا بوده است و گويى اين نقش به عهدهء أبو الفضل العبّاس گذاشته شده بود . أبو الفضل بعد از\r\n\r\n\r\n\r\n\r\n","description":"","footnote":"\r\n( 1 ) . بقره / 194 .\r\n( 2 ) . وقعة الصّفّين ، تأليف نصر بن مزاحم المنقرى ، ص 315 .\r\n( 3 ) . دهر / 8 و 9 .\r\n","page_name":" 388 ","page_number":388},
  {"content":"\r\n\r\nآنكه چهار هزار مأمور شريعهء فرات را كنار زده است ، وارد آن شده و اسب را داخل آب برده است به طورى كه آب به زير شكم اسب رسيده و او مىتواند بدون اينكه پياده شود مشكش را پر از آب كند . همين‌كه مشك را پر از آب كرد ، با دستش مقدارى آب برداشت و آورد جلوى دهانش كه بنوشد . ديگران از دور ناظر بودند . آنها همين قدر گفته‌اند : ما ديديم كه ننوشيد و آب را ريخت . ابتدا كسى نفهميد كه چرا چنين كارى كرد . تاريخ مىگويد : « فَذَكَرَ عَطَشَ الْحُسَيْنِ عليه السلام » « 1 » يادش افتاد كه برادرش تشنه است ، گفت شايسته نيست حسين در خيمه تشنه باشد و من آب بنوشم . حال تاريخ از كجا مىگويد ؟ از اشعار أبو الفضل . چون وقتى كه بيرون آمد ، شروع كرد به رجز خواندن . از رجزش فهميدند كه چرا أبو الفضل تشنه آب نخورد . رجزش اين بود :\r\n يا نَفْسُ مِنْ بَعْدِ الْحُسَيْنِ هونى * فَبَعْدُهُ لا كُنْتِ انْ تَكونى \r\nخودش با خودش حرف مىزند ، خودش را مخاطب قرار داده و مىگويد : اى نفس عبّاس ! مىخواهم بعد از حسين زنده نمانى ؛ تو مىخواهى آب بخورى و زنده بمانى ؟\r\nعبّاس ! حسين در خيمه‌اش تشنه است و تو مىخواهى آب گوارا بنوشى ؟ به خدا قسم رسم نوكرى و آقايى ، رسم برادرى ، رسم امام داشتن ، رسم وفادارى چنين نيست .\r\nسراسر وفا بود .\r\nمردى است به نام عمرو بن قرظة بن كعب انصارى كه از اولاد انصار مدينه است . او ظاهراً از آن كسانى است كه در وقت نماز أبا عبد اللَّه خودشان را سپر أبا عبد اللَّه كرده بودند . آن قدر تير به بدن اين مرد خورد كه ديگر افتاد . لحظات آخرش را طى مىكرد .\r\nأبا عبد اللَّه خودشان را به بالينش رساندند . تازه دربارهء خودش شك مىكند كه آيا به وظيفهء خود عمل كرده يا خير ، مىگويد : « ا وَفَيْتُ يا ابا عَبْدِ اللَّه ؟ » آيا من توانستم وفا كنم يا نه ؟\r\n\r\n3 . مساوات اسلامى\r\nمىرويم سراغ مساوات اسلامى ، برادرى و برابرى اسلامى . كسانى كه أبا عبد اللَّه خود را به بالين آنها رسانده است ، عدهء معدودى هستند . دو نفر از آنها افرادى هستند كه ظاهراً مسلّم است كه قبلًا برده بوده‌اند ، يعنى برده‌هاى آزادشده بوده‌اند . اسم يكى از آنها « جون » است كه مىگويند مولى ابى ذر غفارى ، يعنى آزادشدهء جناب ابو ذر\r\n\r\n\r\n\r\n\r\n","description":"","footnote":"\r\n( 1 ) . ينابيع المودّة ، ج 2 / ص 165 .\r\n","page_name":" 389 ","page_number":389},
  {"content":"\r\n\r\nغفارى . اين شخص سياه است و ظاهراً بعد از آزادىاش ، از درِ خانهء اهل بيت پيغمبر دور نشده است يعنى حكم يك خدمتكار را در آن خانه داشته است . در روز عاشورا همين جون سياه مىآيد نزد أبا عبد اللَّه و مىگويد : به من اجازهء جنگ بدهيد . حضرت مىفرمايد : نه ، براى تو الآن وقت اين است كه به روى بعد از اين در دنيا آقا باشى ، اينهمه خدمت كه به خانوادهء ما كرده‌اى بس است ، ما از تو راضى هستيم . او باز التماس و خواهش مىكند . حضرت امتناع مىكند . بعد اين مرد افتاد به پاى أبا عبد اللَّه و شروع كرد به بوسيدن كه آقا ! مرا محروم نفرماييد ، و بعد جمله‌اى گفت كه أبا عبد اللَّه جايز ندانست كه به او اجازه ندهد . عرض كرد : آقا ! فهميدم كه چرا به من اجازه نمىدهيد ؛ من كجا و چنين سعادتى كجا ! من با اين رنگ سياه و با اين خون كثيف و با اين بدن متعفّن شايستهء چنين مقامى نيستم . فرمود : نه ، به خاطر اين نيست ، برو . مىرود و رجز مىخواند ، كشته مىشود . أبا عبد اللَّه به بالين اين مرد رفت . در آنجا دعا كرد ، گفت :\r\nخدايا در آن جهان چهرهء او را سفيد و بوى او را خوش گردان ، خدايا او را با ابرار محشور كن ( ابرار ما فوق متّقين هستند ،  « إِنَّ كِتابَ الْأَبْرارِ لَفِي عِلِّيِّينَ »  « 1 » ) ، خدايا در آن جهان بين او و آل محمّد شناسايى كامل برقرار كن .\r\nديگرى رومى است ( ترك هم گفته‌اند ) . وقتى از روى اسب افتاد ، أبا عبد اللَّه خودشان را به بالين او رساندند . اينجا ديگر منظره فوق العاده عجيب است . در حالى كه اين غلام بىهوش بود و روى چشمهايش را خون گرفته بود ، أبا عبد اللَّه سر او را روى زانوى خودشان قرار دادند و بعد با دست خود خونها را از صورت و از جلوى چشمانش پاك كردند . در اين بين كه به حال آمد ، نگاهى به أبا عبد اللَّه كرد و تبسمى نمود . أبا عبد اللَّه صورتشان را بر صورت اين غلام گذاشتند ، كه اين ديگر منحصر به همين غلام است و على اكبر ؛ دربارهء كس ديگرى تاريخ چنين چيزى را ننوشته است :\r\n« وَ وَضَعَ خَدَّهُ عَلى خَدِّهِ » « 2 » يعنى صورت خودش را بر صورت او گذاشت . او آنچنان خوش‌حال شد كه تبسم كرد : « فَتَبَسَّمَ ثُمَّ صارَ الى رَبِّهِ ( رضى اللَّه عنه ) » « 3 » .\r\n گر طبيبانه بيايى به سر بالينم * به دو عالم ندهم لذت بيمارى را \r\nسرش به دامن حسين بود كه جان به جان آفرين تسليم كرد .\r\n\r\n\r\n\r\n\r\n","description":"","footnote":"\r\n( 1 ) . مطفّفين / 18 .\r\n( 2 ) بحار الأنوار ، ج 45 / ص 30 .\r\n( 3 ) بحار الأنوار ، ج 45 / ص 30 .\r\n","page_name":" 390 ","page_number":390},
  {"content":"\r\n\r\nگفت :\r\n اين جان عاريت كه به حافظ سپرد دوست * روزى رُخَش ببينم و تسليم وى كنم \r\nما در حادثهء عاشورا از تمام جنبه‌هاى اسلامى ، اخلاقى ، اجتماعى ، اندرزى ، پرخاشگرى ، توحيدى ، عرفانى ، اعتقادى تجسمهايى مىبينيم و افرادى كه به اصطلاح اين نقشها را انجام داده‌اند ، از طفل شيرخوار تا پيرمرد هفتاد و بلكه هشتادساله و تا پيرزنِ مادر جناب عبد الله بن عمير كلبى هستند .\r\n\r\nمادر فداكار\r\nسه نفر هستند كه با زن و بچه خدمت أبا عبد اللَّه آمده‌اند كه بعد زن و بچه‌هايشان رفتند در حرم أبا عبد اللَّه و با آنها بودند . بقيه زن و بچه‌هايشان همراهشان نبودند . يكى مُسلم بن عوسجه است ، ديگرى عبد الله بن عمير كلبى است و يكى ديگر مردى است به نام حرث بن جنادة الانصارى .\r\nدربارهء عبد الله بن عمير نوشته‌اند كه اين مرد در خارج كوفه بود كه اطلاع پيدا كرد جريانهايى در كوفه رخ داده و لشكر فراهم مىكنند براى اينكه به جنگ أبا عبد اللَّه بروند . او از مجاهدين اسلام بود . با خودش گفت : به خدا قسم من سالها با كفار به خاطر اسلام جنگيده‌ام و هرگز آن جهادها به پاى اين جهاد نمىرسد كه من از اهل بيت پيغمبر دفاع كنم . آمد به خانه ، به زنش گفت : من چنين فكرى كرده‌ام . گفت : بارك اللَّه ! فكر بسيار خوبى كرده‌اى ولى به يك شرط . گفت : چه شرطى ؟ گفت : بايد مرا با خودت ببرى . زن را كه با خودش برد ، مادرش را هم برد ، و اينها چه زنهايى هستند ! اين مرد خيلى شجاع بود و با دو نفر از غلامان عمر سعد و عبيد الله زياد - كه خودشان داوطلب شدند - جنگيد و هر دوى آنها را كه افراد بسيار قويّى بودند از بين برد ، به اين ترتيب كه بعد از داوطلب شدن آن دو نفر ، أبا عبد اللَّه نگاهى به اندام و شانه‌ها و بازوهاى اين مرد كردند و فرمودند : اين مردِ ميدان آنهاست ، و رفت و مردِ ميدانشان هم بود .\r\nاول « يسار » نامى آمد كه غلام عمر سعد بود . عبد الله بن عمير او را از پاى درآورد ، ولى قبلًا كسى از پشت سر به جناب عبد الله حمله كرد و اصحاب أبا عبد اللَّه فرياد كشيدند : از پشت سر مواظب باش . اما تا به خود آمد ، او شمشيرش را فرود آورد و پنجه‌هاى دست عبد الله قطع شد ولى با دست ديگرش او را هم از بين برد . در همان\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nحال آمد خدمت أبا عبد اللَّه ، درحالىكه رجز مىخواند . به مادرش گفت : مادر ! آيا خوب عمل كردم ؟ گفت : نه ، من از تو راضى نيستم ؛ من تا تو را كشته نبينم ، از تو راضى نمىشوم . زنش هم بود . البته زنش جوان بود . به دامن عبد الله بن عمير آويخت . مادر گفت : مادر ! مبادا اينجا به حرف زن گوش كنى ؛ اينجا جاى گوش كردن به حرف زن نيست . اگر مىخواهى كه من از تو راضى باشم جز اينكه شهيد بشوى راه ديگرى ندارد . اين مرد مىرود تا شهيد مىشود . بعد سر او را مىبُرند و به طرف خيام حرم مىاندازند ( چند نفر هستند كه سرهايشان به طرف خيام حرم پرتاب شده ؛ يكى از آنها اين مرد است ) . اين مادر سر پسر خود را مىگيرد و به سينه مىچسباند ، مىبوسد و مىگويد : پسرم ! حالا از تو راضى شدم ، به وظيفهء خودت عمل كردى . بعد مىگويد :\r\nولى ما چيزى را كه در راه خدا داديم پس نمىگيريم . همان سر را به سوى يكى از افراد دشمن پرتاب مىكند و بعد عمود خيمه‌اى را برمىدارد و شروع مىكند به حمله كردن :\r\n« انَا عَجوزٌ سَيّدى ضَعيفَةٌ » « 1 » من پيرزن ضعيفه‌اى هستم ، پيرزن ناتوانم ، اما تا جان دارم از خاندان فاطمه دفاع مىكنم .\r\n\r\nطفل شهيد\r\nدر كربلا ده يا نه طفل غير بالغ شهيد شدند . در مورد يكى از آنها تاريخ مىنويسد :\r\n« وَ خَرَجَ شابٌّ قُتِلَ ابوهُ فِى الْمَعْرِكَة » « 2 » جوانى كه پدرش در معركه شهيد شده بود ( ولى نگفته‌اند كه پدرش چه كسى بود ، يعنى براى ما مشخص نيست ) آمد خدمت أبا عبد اللَّه و گفت : اجازه بدهيد من به ميدان بروم . فرمود : نه . همچنين فرمود : به اين جوان اجازه ندهيد به ميدان برود كه پدرش كشته شده است . همين بس است و مادرش هم در اينجا حاضر است ، شايد او راضى نباشد . عرض كرد : يا أبا عبد اللَّه ! اصلًا اين شمشير را مادرم به كمر من بسته است و او مرا فرستاده و به من گفته تو هم برو به راه پدر و جان خودت را به قربان جان أبا عبد اللَّه كن . شروع كرد به خواهش و التماس كردن تا أبا عبد اللَّه به او اجازه داد . و سرّ اينكه معلوم نشد كه او پسر مسلم بن عوسجه بوده يا پسر حرث بن\r\n\r\n\r\n\r\n\r\n","description":"","footnote":"\r\n( 1 ) . تمام بيت اين است :\r\n انا عجوز سيدى ضعيفة * خاوية بالية نحيفة \r\n( بحار الأنوار ، ج 45 / ص 28 )\r\n( 2 ) . بحار الأنوار ، ج 45 / ص 27 .\r\n","page_name":" 392 ","page_number":392},
  {"content":"\r\n\r\nجناده اين است كه اين هر دو با خاندانشان در كربلا بوده‌اند . البته عبد الله بن عمير هم با خاندانش در كربلا بوده ، ولى اين قدر معلوم است كه او فرزند عبد الله بن عمير نبوده است . وقتى اين بچه به ميدان آمد ، بر خلاف اغلب افراد كه خودشان را به پدر و جدّشان معرفى مىكردند كه من فلانى هستم پسر فلانى ، اين كار را نكرد بلكه طور ديگرى حرف زد كه در منطق ، گوى سبقت را از همه ربود . وسط ميدان كه رسيد ، فرياد زد :\r\n اميرى حُسَيْنٌ وَ نِعْمَ الْاميرُ * سُرورُ فُؤادِ الْبَشيرِ النَّذيرِ « 1 » \r\nاى مردم ! اگر مىخواهيد مرا بشناسيد ، من آن كسى هستم كه آقاى او حسين است ، او كه مايهء خوش‌حالى قلب پيغمبر است . مىبينيد بچه ، بزرگ ، شيرخوار ، هر كدام در اين حادثه مقامى دارند ( مقام عجيبى ) ؛ حال مقام اهل بيت پيغمبر ، وظيفه و رسالتى كه زنها از نظر تبليغ داشتند به جاى خود ؛ و در همهء اينها خاندان أبا عبد اللَّه ، خودشان از همه پيش هستند .\r\nاينجا مرثيه‌اى از يكى از فرزندان امام حسن عليه السلام مىگويم . جناب قاسم برادرى دارد به نام عبد الله . امام حسن ده سال قبل از امام حسين شهيد شد ، مسموم شد و از دنيا رفت . سن اين طفل را هم ده سال نوشته‌اند ؛ يعنى وقتى كه پدر بزرگوارش از دنيا رفته ، او تازه به دنيا آمده و شايد بعد از آن بوده است . به هر حال از پدر چيزى يادش نبود . و در خانهء أبا عبد اللَّه بزرگ شده بود و أبا عبد اللَّه براى او ، هم عمو بود و هم به منزلهء پدر .\r\nأبا عبد اللَّه به عمهء اين طفل ، به خواهر بزرگوارش زينب سپرده بود كه مراقب اين بچه‌ها بالخصوص باشند . اين پسر بچه‌ها مرتب تلاش مىكردند كه خودشان را به وسط معركه برسانند ولى مانع مىشدند . نمىدانم در آن لحظات آخر كه أبا عبد اللَّه در گودال قتلگاه افتاده بودند ، چطور شد كه يك مرتبه اين طفل ده‌ساله از خيمه بيرون زد و تا زينب ( سلام اللَّه عليها ) دويد كه او را بگيرد ، خودش را از دست زينب رها كرد و گفت :\r\n« وَ اللَّهِ لا افارِقُ عَمّى » « 2 » به خدا قسم من از عمويم جدا نمىشوم . به سرعت خودش را به أبا عبد اللَّه رساند در حالى كه ايشان در همان قتلگاه بودند و قدرت حركت برايشان خيلى كم بود . اين طفل آمد و آمد تا خودش را به دامن عموى بزرگوار انداخت .\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ج 45 / ص 27 .\r\n( 2 ) . بحار الأنوار ، ج 45 / ص 53 .\r\n","page_name":" 393 ","page_number":393},
  {"content":"\r\n\r\nأبا عبد اللَّه او را در دامن گرفت . او شروع كرد به صحبت كردن با عمو . در همان حال يكى از دشمنان آمد براى اينكه ضربتى به أبا عبد اللَّه بزند . اين بچه ديد كه كسى آمده به قصد كشتن أبا عبد اللَّه ؛ شروع كرد به بدگويى كردن : اى پسر زناكار ! تو آمده‌اى عموى مرا بكشى ؟ به خدا قسم من نمىگذارم . او كه شمشيرش را بلند كرد ، اين طفل دست خودش را سپر قرار داد . در نتيجه بعد از فرود آمدن شمشير ، دستش به پوست آويخته شد . در اين موقع فرياد زد : يا عمّاه ! عمو جان ! ديدى با من چه كردند ؟ ! .\r\nو لا حول و لا قوّة الّا باللَّه العلىّ العظيم\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\n6 . نقش اهل بيت سيد الشهداء در تبليغ نهضت حسينى\r\nبراى بحث راجع به نقش اهل بيت مكرّم سيّد الشّهداء در تبليغ نهضت حسينى و اسلام ، ابتدا بايد دو مقدمه را به عرض شما برسانم . يكى اينكه طبق روايات و همچنين بر اساس معتقَدات ما - كه معتقد به امامت حضرت سيّد الشّهداء هستيم - تمام كارهاى ايشان از روز اول حساب شده بوده است و ايشان بىحساب و منطق و بدون دليل كارى نكرده‌اند ؛ يعنى نمىتوانيم بگوييم كه فلان قضيه اتفاقاً و تصادفاً رخ داده ، بلكه همهء اينها روى حساب بوده است . و اين مطلب گذشته از اينكه از نظر قرائن تاريخى روشن است ، از نظر منطق و روايات و بر اساس اعتقاد ما مبنى بر امامت حضرت سيّد الشّهداء نيز تأييد مىشود .\r\n\r\nچرا أبا عبد اللَّه اهل بيتش را همراه خود برد ؟\r\nيكى از مسائلى كه هم تاريخ دربارهء آن صحبت كرده و هم اخبار و احاديث از آن سخن گفته‌اند اين است كه چرا أبا عبد اللَّه در اين سفر پرخطر اهل بيتش را همراه خود برد ؟ خطر اين سفر را همه پيش‌بينى مىكردند ، يعنى يك امر غير قابل پيش‌بينى حتى براى افراد عادى نبود . لهذا قبل از آنكه ايشان حركت كنند تقريباً مىشود گفت تمام كسانى كه آمدند و مصلحت‌انديشى كردند ، حركت دادن اهل بيت به همراه ايشان را\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nكارى بر خلاف مصلحت تشخيص دادند ؛ يعنى آنها با حساب و منطق خودشان كه در سطح عادى بود و به مقياس و معيار حفظ جان أبا عبد اللَّه و خاندانش ، تقريباً به اتفاق آراء به ايشان مىگفتند : رفتن خودتان خطرناك است و مصلحت نيست يعنى جانتان در خطر است ، چه رسد كه بخواهيد اهل بيتتان را هم با خودتان ببريد . أبا عبد اللَّه جواب داد : نه ، من بايد آنها را ببرم . به آنها جوابى مىداد كه ديگر نتوانند در اين زمينه حرف بزنند ، به اين ترتيب كه جنبهء معنوى مطلب را بيان مىكرد ، كه مكرر شنيده‌ايد كه ايشان استناد كردند به رؤيايى كه البته در حكم يك وحى قاطع است . فرمود : در عالم رؤيا جدّم به من فرموده است : « انَّ اللَّهَ شاءَ انْ يَراكَ قَتيلًا » « 1 » . گفتند : پس اگر اين‌طور است ، چرا اهل بيت و بچه‌ها را همراهتان مىبريد ؟ پاسخ دادند : اين را هم جدّم فرمود : « انَّ اللَّهَ شاءَ انْ يَراهُنَّ سَبايا » « 2 » .\r\nاينجا يك توضيح مختصر برايتان عرض بكنم : اين جملهء « انَّ اللَّهَ شاءَ انْ يَراكَ قَتيلًا » يا « انَّ اللَّهَ شاءَ انْ يَراهُنَّ سَبايا » يعنى چه ؟ اين مفهومى كه الآن من عرض مىكنم معنايى است كه همهء كسانى كه آنجا مخاطب أبا عبد اللَّه بودند آن را مىفهميدند ، نه يك معمّايى كه امروز گاهى در السنه شايع است . كلمهء مشيّت خدا يا ارادهء خدا كه در خود قرآن به كار برده شده است ، در دو مورد به كار مىرود كه يكى را اصطلاحاً « ارادهء تكوينى » و ديگرى را « ارادهء تشريعى » مىگويند . ارادهء تكوينى يعنى قضا و قدر الهى كه اگر چيزى قضا و قدر حتمى الهى به آن تعلّق گرفت ، معنايش اين است كه در مقابل قضا و قدر الهى ديگر كارى نمىشود كرد .\r\nمعناى ارادهء تشريعى اين است كه خدا اين‌طور راضى است ، خدا اينچنين مىخواهد . مثلًا اگر در مورد روزه مىفرمايد :  « يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ »  « 3 » يا در مورد ديگرى كه ظاهراً زكات است مىفرمايد :  « يُرِيدُ لِيُطَهِّرَكُمْ »  « 4 » مقصود اين است كه خدا كه اينچنين دستورى داده است ، اين‌طور مىخواهد ، يعنى رضاى حق در اين است .\r\nخدا خواسته است تو شهيد باشى ، جدّم به من گفته است كه رضاى خدا در شهادت توست . جدّم به من گفته است كه خدا خواسته است اينها اسير باشند ؛ يعنى\r\n\r\n\r\n\r\n\r\n","description":"","footnote":"\r\n( 1 ) بحار الأنوار ، ج 44 / ص 364 .\r\n( 2 ) بحار الأنوار ، ج 44 / ص 364 .\r\n( 3 ) . بقره / 185 .\r\n( 4 ) . مائده / 6 .\r\n","page_name":" 396 ","page_number":396},
  {"content":"\r\n\r\nاسارت اينها رضاى حق است ، مصلحت است و رضاى حق هميشه در مصلحت است و مصلحت يعنى آن جهت كمال فرد و بشريت .\r\nدر مقابل اين سخن ، ديگر كسى چيزى نگفت يعنى نمىتوانست حرفى بزند . پس اگر چنين است كه جدّ شما در عالم معنا به شما تفهيم كرده‌اند كه مصلحت در اين است كه شما كشته بشويد ، ما ديگر در مقابل ايشان حرفى نداريم . همهء كسانى هم كه از أبا عبد اللَّه اين جمله‌ها را مىشنيدند ، اينجور نمىشنيدند كه آقا اين مقدّر است و من نمىتوانم سرپيچى كنم . أبا عبد اللَّه هيچ وقت به اين شكل تلقى نمىكرد . اين‌طور نبود كه وقتى از ايشان مىپرسيدند چرا زنها را مىبريد ، بفرمايد اصلًا من در اين قضيه بىاختيارم و عجيب هم بىاختيارم ، بلكه به اين صورت مىشنيدند كه با الهامى كه از عالم معنا به من شده است ، من چنين تشخيص داده‌ام كه مصلحت در اين است و اين كارى است كه من از روى اختيار انجام مىدهم ولى بر اساس آن چيزى كه آن را مصلحت تشخيص مىدهم . لذا مىبينيم كه در موارد مهمى ، همه يك جور عقيده داشتند ، أبا عبد اللَّه عقيدهء ديگرى در سطح عالى داشت ؛ همه يك جور قضاوت مىكردند ، امام حسين عليه السلام مىگفت : اينجور نه ، من جور ديگرى عمل مىكنم . معلوم است كه كار أبا عبد اللَّه يك كار حساب شده است ، يك رسالت و يك مأموريت است .\r\nاهل بيتش را به عنوان طفيلى همراه خود نمىبرد كه خوب ، من كه مىروم ، زن و بچه‌ام هم همراهم باشند . غير از سه نفر كه ديشب اسم بردم ، هيچ‌يك از همراهان أبا عبد اللَّه ، زن و بچه‌اش همراهش نبود . انسان كه به يك سفر خطرناك مىرود ، زن و بچه‌اش را كه نمىبرد . اما أبا عبد اللَّه زن و بچه‌اش را برد ، نه به اعتبار اينكه خودم مىروم پس زن و بچه‌ام را هم ببرم ( خانه و زندگى و همه چيز امام حسين عليه السلام در مدينه بود ) بلكه آنها را به اين جهت برد كه رسالتى در اين سفر انجام بدهند . اين يك مقدمه .\r\n\r\nنقش زن در تاريخ\r\nمقدمهء دوم : بحثى دربارهء « نقش زن در تاريخ » مطرح است كه آيا اساساً زن در ساختن تاريخ نقشى دارد يا ندارد و اصلًا نقشى مىتواند داشته باشد يا نه ؟ بايد داشته باشد يا نبايد داشته باشد ؟ همچنين از نظر اسلام اين قضيه را چگونه بايد برآورد كرد ؟ .\r\nزن يك نقش در تاريخ داشته و دارد كه كسى منكر اين نقش نيست و آن نقش غير مستقيم زن در ساختن تاريخ است . مىگويند زن مرد را مىسازد و مرد تاريخ را ،\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nيعنى بيش از مقدارى كه مرد در ساختن زن مىتواند تأثير داشته باشد زن در ساختن مرد تأثير دارد . اين خودش مسأله‌اى است كه نمىخواهم امشب دربارهء آن بحث كنم .\r\nآيا مرد روح و شخصيت زن را مىسازد ( اعمّ از اينكه زن به عنوان مادر باشد يا به عنوان همسر ) يا نه ، اين زن است كه فرزند و حتى شوهر را مىسازد ؟ مخصوصاً در مورد شوهر ، آيا زن بيشتر شوهر را مىسازد يا شوهر بيشتر زن را ؟ حتماً تعجب خواهيد كرد كه عرض كنم آنچه كه تحقيقات تاريخى و ملاحظات روانى ثابت كرده است اين است كه زن در ساختن شخصيت مرد بيشتر مؤثر است تا مرد در ساختن شخصيت زن . بدين جهت است كه تأثير غير مستقيم زن در ساختن تاريخ ، لامنكر و غير قابل انكار است . اينكه زن مرد را ساخته است و مرد تاريخ را ، خودش داستانى است و يك مبحث خيلى مفصل .\r\n\r\nسه شكل نقش مستقيم زن در ساختن تاريخ :\r\n\r\n1 . زن ، « شيء گرانبها » و بدون نقش\r\nحال ببينيم نقش مستقيم زن در ساختن تاريخ چگونه است و چگونه بايد باشد و چگونه مىتواند باشد ؟ به سه شكل مىتواند باشد : يكى اينكه اساساً زن نقش مستقيم در ساختن تاريخ نداشته باشد ، يعنى نقش زن منفى محض باشد . در بسيارى از اجتماعات براى زن جز زاييدن و بچه درست كردن و ادارهء داخل خانه نقشى قائل نبوده‌اند ؛ يعنى زن در اجتماع بزرگ نقش مستقيم نداشته ، نقش غير مستقيم داشته است ، به اين ترتيب كه او در خانواده مؤثر بوده و فردِ ساختهء خانواده در اجتماع مؤثر بوده است . يعنى زن مستقيماً بدون اينكه از راه مرد تأثيرى داشته باشد ، به هيچ شكل تأثيرى در بسيارى از اجتماعات نداشته است . ولى در اين اجتماعات زن على رغم اينكه نقشى در ساختن تاريخ و اجتماع نداشته است ، بدون شك و بر خلاف تبليغاتى كه در اين زمينه مىكنند ، به عنوان يك شيء گرانبها زندگى مىكرده است ؛ يعنى به عنوان يك شخص ، كمتر مؤثر بوده ولى يك شيء بسيار گرانبها بوده و به دليل همان گران‌بهايىاش بر مرد اثر مىگذاشته است ؛ ارزان نبوده كه در خيابانها پخش باشد و هزاران اماكن عمومى براى بهره‌گيرى از او وجود داشته باشد ، بلكه فقط در دايرهء زندگى خانوادگى مورد بهره‌بردارى قرار مىگرفته است . لذا قهراً براى مرد خانواده يك موجود بسيار گرانبها بوده ، چون تنها موجودى بوده كه احساسات جنسى و\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nعاطفى او را اشباع مىكرده است و طبعاً و بدون شك مرد عملًا در خدمت زن بوده است . ولى زن شيء بوده ، شيء گرانبها ، مثل الماس كه يك گوهر گران‌بهاست ؛ شخص نيست ، شيء است ولى شيء گرانبها .\r\n\r\n2 . زن ، « شخص بىبها » و داراى نقش\r\nشكل ديگر تأثير زن در تاريخ - كه اين شكل در جوامع قديم زياد نبوده - اين است كه زن عامل مؤثر در تاريخ باشد ، نقش مستقيم در تاريخ داشته باشد و به عنوان شخص مؤثر باشد نه به عنوان شيء ، اما شخص بىبها ، شخص بىارزش ، شخصى كه حريم ميان او و مرد برداشته شده است . دقايق روانشناسى ثابت كرده است كه ملاحظات بسيار دقيقى يعنى طرحى در خلقت بوده براى عزيز نگه داشتن زن . هر وقت اين حريم به كلى شكسته و اين حصار خرد شده است ، شخصيت زن از نظر احترام و عزت پايين آمده است . البته از جنبه‌هاى ديگرى ممكن است شخصيتش بالا رفته باشد مثلًا باسواد شده باشد ، عالمه شده باشد ، ولى ديگر آن موجود گرانبها براى مرد نيست . از طرف ديگر ، زن نمىتواند زن نباشد . جزء طبيعت زن اين است كه براى مرد گرانبها باشد ، و اگر اين را از زن بگيريد تمام روحيهء او متلاشى مىشود . آنچه براى مرد در رابطهء جنسى ملحوظ است ، در اختيار داشتن زن به عنوان يك موجود گران‌بهاست نه در اختيار يك زن بودن به عنوان يك موجود گرانبها براى او . ولى آنچه در طبيعت زن وجود دارد اين نيست كه يك مرد را به عنوان يك شيء گرانبها داشته باشد ، بلكه اين است كه خودش به عنوان يك شيء گرانبها مرد را در تسخير داشته باشد .\r\nآنجا كه زن از حالت اختصاص خارج شد ( لازم نيست كه اختصاص به صورت ازدواج رواج داشته باشد ) يعنى وقتى كه زن ارزان شد ، در اماكن عمومى بسيار پيدا شد ، هزاران وسيله براى استفادهء مرد از زن پيدا شد ، خيابانها و كوچه‌ها جلوه‌گاه زن شد كه خودش را به مرد ارائه بدهد و مرد بتواند از نظر چشم چرانى و تماشا كردن ، از نظر استماع موسيقى صداى زن ، از نظر لمس كردن ، حد اكثر بهره‌بردارى را از زن بكند ، آنجاست كه زن از ارزش خودش ، از آن ارزشى كه براى مرد بايد داشته باشد مىافتد ؛ يعنى ديگر شيء گرانبها نيست ولى ممكن است مثلًا باسواد باشد ، درسى خوانده باشد ، بتواند معلم باشد و كلاسهايى را اداره كند يا طبيب باشد ، همهء اينها را مىتواند داشته باشد ولى در اين شرايط ( ارزان بودن زن ) آن ارزشى كه براى يك زن در طبيعت او\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nوجود دارد ديگر برايش وجود ندارد . و در واقع در اين وقت است كه زن به شكل ديگر ملعبهء جامعهء مردان مىشود بدون آنكه در نظر فردى از افراد مردان ، آن عزت و احترامى را كه بايد داشته باشد دارا باشد .\r\nجامعهء اروپايى به اين سو مىرود ، يعنى از يك طرف به زن از نظر رشد برخى استعدادهاى انسانى از قبيل علم و اراده شخصيت مىدهد ولى از طرف ديگر ارزش او را از بين مىبرد .\r\n\r\n3 . زن ، « شخص گرانبها » و داراى نقش\r\nشكل سومى هم وجود دارد و آن اين است كه زن به صورت يك « شخص گرانبها » دربيايد ، هم شخص باشد و هم گرانبها ؛ يعنى از يك طرف شخصيت روحى و معنوى داشته باشد ، كمالات روحى و انسانى نظير آگاهى داشته باشد « 1 » و از طرف ديگر ، در اجتماع مبتذل نباشد . يعنى آن محدوديت نباشد و آن اختلاط هم نباشد ؛ نه محدوديت و نه اختلاط بلكه حريم . حريم مسأله‌اى است بين محدوديت زن و اختلاط زن و مرد .\r\nوقتى كه ما به متن اسلام مراجعه مىكنيم مىبينيم نتيجهء آنچه كه اسلام در مورد زن مىخواهد ، شخصيت است و گرانبها بودن . در پرتو همين شخصيت و گرانبهايى ، عفاف در جامعه مستقر مىشود ، روانها سالم باقى مىمانند ، كانونهاى خانوادگى در جامعه سالم مىمانند و « رشيد » از كار درمىآيد . گران‌بها بودن زن به اين است كه بين او و مرد در حدودى كه اسلام مشخص كرده ، حريم باشد ؛ يعنى اسلام اجازه نمىدهد كه جز كانون خانوادگى ، يعنى صحنهء اجتماع ، صحنهء بهره‌بردارى و التذاذ جنسى مرد از زن باشد چه به صورت نگاه كردن به بدن و اندامش ، چه به صورت لمس كردن بدنش ، چه به صورت استشمام عطر زنانه‌اش و يا شنيدن صداى پايش كه اگر به اصطلاح به صورت مهيّج باشد ، اسلام اجازه نمىدهد . ولى اگر بگوييم علم ، اختيار و اراده ، ايمان و\r\n\r\n\r\n\r\n\r\n","description":"","footnote":"\r\n( 1 ) . علم و آگاهى يك پايهء شخصيت زن است ، مختار بودن و از خود اراده داشتن ، ارادهء قوى داشتن ، شجاع و دلير بودن يك ركن ديگر شخصيت زن است . خلّاق بودن ركن ديگر شخصيت معنوى هر انسانى از جمله زن است . پرستنده بودن ، با خداى خود به طور مستقيم ارتباط داشتن و مطيع خدا بودن ، حتى روابط معنوى با خدا داشتن در سطح عالى ، در آن سطحى كه انبيا داشته‌اند ، از چيزهايى است كه به زن شخصيت مىدهد .\r\n","page_name":" 400 ","page_number":400},
  {"content":"\r\n\r\nعبادت و هنر و خلّاقيت چطور ؟ مىگويد بسيار خوب ، مثل مرد . چيزهايى را شارع حرام كرده كه به زن مربوط است . آنچه را كه حرام نكرده ، بر هيچ كدام حرام نكرده است . اسلام براى زن شخصيت مىخواهد نه ابتذال .\r\n\r\nسه گونه تاريخ\r\nبنابراين تاريخ از نظر اينكه در ساختن آن تنها مرد دخالت داشته باشد يا مرد و زن با يكديگر دخالت داشته باشند ، سه گونه مىتواند باشد : يك تاريخ تاريخ مذكّر است ، يعنى تاريخى كه به دست جنس مذكّر به طور مستقيم ساخته شده است و جنس مؤنّث هيچ نقشى در آن ندارد . يك تاريخ تاريخ مذكّر - مؤنّث است اما مذكّر - مؤنّث مختلط ، بدون آنكه مرد در مدار خودش قرار بگيرد و زن در مدار خودش ، يعنى تاريخى كه در آن اين منظومه به هم خورده است ؛ مرد در مدار زن قرار مىگيرد و زن در مدار مرد ، كه ما اگر طرز لباس پوشيدن امروز بعضى از آقا پسرها و دخترخانمها را ببينيم ، مىبينيم كه چطور اينها دارند جاى خودشان را با يكديگر عوض مىكنند . نوع سوم ، تاريخ مذكّر - مؤنّث است كه هم به دست مرد ساخته شده است و هم به دست زن ، ولى مرد ، در مدار خودش و زن در مدار خودش .\r\nما وقتى به قرآن كريم مراجعه مىكنيم ، مىبينيم تاريخ مذهب و دين آن‌طور كه قرآن كريم تشريح كرده است يك تاريخ مذكّر - مؤنّث است و به تعبير من يك تاريخ « مذنّث » است يعنى مذكّر و مؤنّث هر دو نقش دارند ، اما نه به صورت اختلاط بلكه به اين صورت كه مرد در مقام و مدار خودش و زن در مقام و مدار خودش .\r\nقرآن كريم مثل اينكه عنايت خاص دارد كه همين‌طور كه صدّيقين و قدّيسين تاريخ را بيان مىكند ، صدّيقات و قدّيسات تاريخ را هم بيان كند . در داستان آدم و همسر آدم نكته‌اى است كه من مكرر در سخنرانيهاى چند سال پيش خود گفته‌ام و باز يادآورى مىكنم .\r\n\r\nفكر غلط مسيحى دربارهء زن\r\nيك فكر بسيار غلط را مسيحيان در تاريخ مذهبى جهان وارد كردند كه واقعاً خيانت بود . در مسألهء زن نداشتن عيسى و ترك ازدواج و مجرّد زيستن كشيشها و كاردينالها كم كم اين فكر پيدا شد كه اساساً زن عنصر گناه و فريب است ، يعنى شيطان\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nكوچك است ؛ مرد به خودى خود گناه نمىكند و اين زن است ، شيطان كوچك است كه هميشه وسوسه مىكند و مرد را به گناه وامىدارد . گفتند اساساً قصهء آدم و شيطان و حوّا اين‌طور شروع شد كه شيطان نمىتوانست در آدم نفوذ كند ، لذا آمد حوّا را فريب داد و حوّا آدم را فريب داد ، و در تمام تاريخ هميشه به اين شكل است كه شيطان بزرگ زن را و زن مرد را وسوسه مىكند . اصلًا داستان آدم و حوّا و شيطان در ميان مسيحيان به اين شكل درآمد . ولى قرآن درست خلاف اين را مىگويد و تصريح مىكند ، و اين عجيب است .\r\nقرآن وقتى داستان آدم و شيطان را ذكر مىكند ، براى آدم اصالت و براى حوّا تبعيت قائل نمىشود . اول كه مىفرمايد ما گفتيم ؛ مىگويد : ما به اين دو نفر گفتيم كه ساكن بهشت شويد ( نه فقط به آدم ) ،  « لا تَقْرَبا هذِهِ الشَّجَرَةَ »  « 1 » به اين درخت نزديك نشويد ( حالا آن درخت هرچه هست ) . بعد مىفرمايد :  « فَوَسْوَسَ لَهُمَا الشَّيْطانُ »  « 2 » شيطان اين دو را وسوسه كرد . نمىگويد كه يكى را وسوسه كرد و او ديگرى را وسوسه كرد .\r\n « فَدَلَّاهُما بِغُرُورٍ »  « 3 » . باز « هما » ضمير تثنيه است .  « وَ قاسَمَهُما إِنِّي لَكُما لَمِنَ النَّاصِحِينَ »  « 4 » آنجا كه خواست فريب بدهد ، جلوى هر دوى آنها قسم دروغ خورد . آدم همان مقدار لغزش كرد كه حوّا ، و حوّا همان مقدار لغزش كرد كه آدم . اسلام اين فكر را ، اين دروغى را كه به تاريخ مذهبها بسته بودند زدود و بيان داشت كه جريان عصيان انسان چنين نيست كه شيطان زن را وسوسه مىكند و زن مرد را و بنابراين زن يعنى عنصر گناه . و شايد براى همين است كه قرآن گويى عنايت دارد كه در كنار قدّيسين از قدّيسات بزرگ ياد كند كه تمامشان در مواردى بر آن قدّيسين علوّ و برترى داشته‌اند .\r\n\r\nزنان قدّيسه در قرآن\r\nدر داستان ابراهيم از ساره با چه تجليلى ياد مىكند ! در اين حد كه همان‌طور كه ابراهيم با ملكوت ارتباط داشت و چشم ملكوتى داشت ، فرشتگان را مىديد و صداى ملائكه را مىشنيد ، ساره نيز صداى آنها را مىشنيد . وقتى به ابراهيم گفتند خداوند\r\n\r\n\r\n\r\n\r\n","description":"","footnote":"\r\n( 1 ) . اعراف / 19 .\r\n( 2 ) . اعراف / 20 .\r\n( 3 ) . اعراف / 22 .\r\n( 4 ) . اعراف / 21 .\r\n","page_name":" 402 ","page_number":402},
  {"content":"\r\n\r\nمىخواهد به شما ( ابراهيم پيرمرد و ساره پيرزن ) فرزندى بدهد ، صداى ساره بلند شد ، گفت :  « أَ أَلِدُ وَ أَنَا عَجُوزٌ وَ هذا بَعْلِي شَيْخاً »  « 1 » منِ پيرزن با اين شوهر پيرمرد ؟ ! ما سر پيرى مىخواهيم بچه‌دار بشويم ؟ ! ملائكه در حالى كه مخاطبشان ساره است نه ابراهيم ، گفتند :  « أَ تَعْجَبِينَ مِنْ أَمْرِ اللَّهِ »  « 2 » ساره ! آيا از بركت الهى و خداوندى به خانوادهء شما تعجب مىكنيد ؟ .\r\nهمچنين قرآن وقتى اسم مادر موسى را مىبرد ، مىفرمايد :  « وَ أَوْحَيْنا إِلى أُمِّ مُوسى أَنْ أَرْضِعِيهِ »  ما به مادر موسى وحى فرستاديم كه خودت فرزندت را شير بده ،  « فَإِذا خِفْتِ عَلَيْهِ فَأَلْقِيهِ فِي الْيَمِّ وَ لا تَخافِي وَ لا تَحْزَنِي إِنَّا رَادُّوهُ إِلَيْكِ وَ جاعِلُوهُ مِنَ الْمُرْسَلِينَ »  « 3 » .\r\nقرآن به داستان مريم كه مىرسد ، بيداد مىكند . پيغمبران در مقابل اين زن مىآيند زانو مىزنند . زكريا وقتى مىآيد مريم را مىبيند ، در حالتى مىبيند كه مريم با نعمتهايى به سر مىبرد كه در تمام آن سرزمين وجود ندارد ؛ تعجب مىكند . قرآن مىگويد درحالىكه مريم در محراب عبادت بود فرشتگان الهى با اين زن سخن مىگفتند :  « إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَ الْآخِرَةِ وَ مِنَ الْمُقَرَّبِينَ »  « 4 » . ملائكه مستقيماً با خودش صحبت مىكردند . مريم مبعوث نبوده و اين را قرآن درست نمىداند كه يك زن را بفرستد ميان زن و مرد . مريم ، بر خلاف شأنش مبعوث نبود ولى از بسيارى از مبعوثها عالىمقام‌تر بود . بدون شك و شبهه مريمِ غير مبعوث از خود زكريا كه مبعوث بوده ، عالىمقام‌تر و والامقام‌تر بود .\r\nقرآن راجع به حضرت صدّيقهء طاهره مىفرمايد :   « إِنَّا أَعْطَيْناكَ الْكَوْثَرَ »   « 5 » . ديگر كلمه‌اى بالاتر از « كوثر » نيست . در دنيايى كه زن را شرّ مطلق و عنصر فريب و گناه مىدانستند ، قرآن مىگويد نه تنها خير است بلكه كوثر است يعنى خير وسيع ، يك دنيا خير .\r\n\r\n\r\n\r\n\r\n","description":"","footnote":"\r\n( 1 ) . هود / 72 .\r\n( 2 ) . هود / 73 .\r\n( 3 ) . قصص / 7 .\r\n( 4 ) . آل عمران / 45 .\r\n( 5 ) . كوثر / 1 .\r\n","page_name":" 403 ","page_number":403},
  {"content":"\r\n\r\n\r\nزنان بزرگ در تاريخ اسلام\r\nمىآييم در متن تاريخ اسلام . از همان روز اول دو نفر مسلمان مىشوند : على و خديجه كه اين دو نقش مؤثرى در ساختن تاريخ اسلام دارند . اگر فداكاريهاى اين زن - كه از پيغمبر پانزده سال بزرگتر بود - نبود ، از نظر علل ظاهرى مگر پيغمبر مىتوانست كارى از پيش ببرد ؟ تاريخ ابن اسحاق يك قرن و نيم بعد از هجرت راجع به مقام خديجه و نقش او در پشتيبانى از پيغمبر اكرم و مخصوصاً در تسلّى بخشى به پيغمبر اكرم ، مىنويسد : بعد از مرگ خديجه كه ابو طالب هم در آن سال از دنيا رفت ، واقعاً عرصه بر پيغمبر اكرم تنگ شد به طورى كه نتوانست . . . « 1 » بماند . تا آخر عمرِ پيغمبر هرگاه اسم خديجه را مىبردند ، اشك مقدسشان جارى مىشد . عايشه مىگفت : يك پيرزن كه ديگر اين قدر ارزش نداشت ، چه خبر است ؟ مىفرمود : تو خيال مىكنى من به خاطر شكل خديجه مىگريم ؟ خديجه كجا و شما و ديگران كجا ؟ ! .\r\nاگر به تاريخ اسلام نگاه كنيد مىبينيد كه تاريخ اسلام يك تاريخ مذكّر - مؤنّث است ولى مرد در مدار خودش و زن در مدار خودش . پيغمبر صلى الله عليه و آله ياران مذكّرى دارد و ياران مؤنّثى ؛ هم راوى زن دارد و هم راوى مرد . در كتبى كه در هزار سال پيش نوشته شده است شايد اسم همهء آنها هست و ما روايات زيادى داريم كه راوى آنها زن بوده است . كتابى است به نام « بلاغات النّساء » يعنى خطبه‌ها و خطابه‌هاى بليغى كه توسط زنها ايراد شده است . اين كتاب از ابن طيفور بغدادى است كه در حدود سال 250 هجرى يعنى در زمان امام عسكرى عليه السلام مىزيسته است ( چنان كه مىدانيد حضرت امام عسكرى عليه السلام در سنهء 260 وفات كردند ) . از جمله خطبه‌هايى كه بغدادى در كتابش ذكر كرده است ، خطبهء حضرت زينب در مسجد يزيد و خطبهء ايشان در مجلس ابن زياد و خطبهء حضرت زهرا عليها السلام در اوايل خلافت أبو بكر است .\r\nدر اين ضريح جديدى كه اخيراً براى حضرت معصومه ساخته‌اند ، روايتى را انتخاب كرده‌اند كه راويها همه زن هستند تا مىرسد به پيغمبر اكرم . در ضمن ، اسم همهء آنها فاطمه است ( حدود چهل فاطمه ) : روايت كرده فاطمه دختر . . . از فاطمه دختر . . . تا مىرسد به فاطمه دختر موسى بن جعفر . بعد ادامه پيدا مىكند تا فاطمه دختر حسين بن على بن أبي طالب و در آخر مىرسد به فاطمه دختر پيغمبر . يعنى شركت اينها اين قدر\r\n\r\n\r\n\r\n\r\n","description":"","footnote":"\r\n( 1 ) . افتادگى از متن پياده شده از نوار است .\r\n","page_name":" 404 ","page_number":404},
  {"content":"\r\n\r\nرايج بوده ، ولى هيچ وقت اختلاط نبوده . بسيارى از راويان بودند كه مىآمدند روايت حديث مىكردند . زنها مىآمدند استماع مىكردند . اما زنها در كنارى مىنشستند و مردها در كنارى ، مردها در اتاقى بودند و زنها در اتاقى . ديگر نمىآمدند صندلى بگذارند كه يك مرد بنشيند و يك زن ؛ زن مينىژوپ بپوشد و تا بالاى رانش پيدا باشد كه بله ، خانم مىخواهند تحصيل علم كنند ! اين ، معلوم است كه ظاهرش يك چيز است و باطنش چيز ديگر . اسلام مىگويد علم اما نه شهوترانى ، نه مسخره بازى ، نه حقّه بازى ؛ مىگويد شخصيت .\r\nحضرت زهرا ( سلام اللَّه عليها ) و على عليه السلام بعد از ازدواجشان مىخواستند كارهاى خانه را بين يكديگر تقسيم كنند ، ولى دوست داشتند كه پيغمبر در اين كار دخالت كند چون لذت مىبردند . به ايشان گفتند : يا رسول اللَّه ! دلمان مىخواهد بگوييد كه در اين خانه چه كارهايى را على بكند و چه كارهايى را فاطمه ! پيغمبر كارهاى بيرون را به على واگذار كرد و كارهاى درون خانه را به فاطمه . فاطمه مىگويد : نمىدانيد چقدر خوش‌حال شدم كه پدرم كار بيرون را از دوش من برداشت . زن عالِم يعنى اين . زنى كه حرص نداشته باشد اين‌طور است .\r\nولى ببينيد شخصيت همين زهراى اينچنين چگونه است ، رشد استعدادهايش چگونه است ، علمش چگونه است ، اراده‌اش چگونه است ، خطابه و بلاغتش چگونه است . زهرا عليها السلام در جوانى از دنيا رفته است و از بس در آن زمان دشمنانش زياد بودند ، از آثار ايشان كم مانده است . ولى خوشبختانه يك خطابهء مفصل بسيار طولانى ( در حدود يك ساعت ) از ايشان در سن هجده سالگى ( حد اكثر گفته‌اند بيست و هفت سالگى ) باقى مانده كه اين خطابه را تنها شيعه روايت نمىكند ، عرض كردم بغدادى در قرن سوم نقل كرده است . همين يك خطابه كافى است كه نشان بدهد زن مسلمان در عين اينكه حريم خودش را با مرد حفظ مىكند و خودش را به اصطلاح براى ارائهء به مردان درست نمىكند ، معلوماتش چقدر است ، ورود در اجتماع تا چه حد است .\r\nخطبهء حضرت زهرا عليه السلام توحيد دارد در سطح توحيد نهج البلاغه ، يعنى در سطحى كه دست فلاسفه به آن نمىرسد . وقتى كه دربارهء ذات حق و صفات حق صحبت مىكند ، گويى در سطح بزرگترين فيلسوفان جهان است . از بوعلى سينا ساخته نيست كه اين‌طور خطبه بخواند . يك‌دفعه وارد در فلسفهء احكام مىشود : خدا نماز را براى اين واجب كرد ، روزه را براى اين واجب كرد ، حج را براى اين واجب كرد ، امر به\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nمعروف و نهى از منكر را براى اين واجب كرد ، زكات را براى اين واجب كرد و . . . بعد شروع مىكند به ارزيابى قوم عرب قبل از اسلام و تحولى كه اسلام در اين قوم به وجود آورد كه شما مردم عرب چنين و چنان بوديد . وضع زندگى مادى و معنوى آنها قبل از اسلام را بررسى مىكند و آنچه را كه به وسيلهء پيغمبر از نظر زندگى مادى و معنوى به آنها ارزانى شده بود گوشزد مىنمايد . بعد در مقام استدلال و محاجّه برمىآيد . او در مسجد مدينه در حضور هزاران نفر است ، اما نمىرود بالاى منبر كه - العياذ باللَّه - خودنمايى كند . سنت پيغمبر اين بوده كه زنها جدا مىنشستند و مردها جدا ، و پرده‌اى بلند ميان آنها كشيده مىشد . زهراى اطهر از پشت پرده تمام سخنان خودش را گفت و زن و مرد مجلس را منقلب كرد . اين معناى آن چيزى است كه ذكر كرديم ؛ هم شخصيت دارد و هم عفاف ، هم پاكى دارد و هم حريم ، هيچ وقت خودش را جلوى چشمهاى گرسنهء مردان قرار نمىدهد ، اما يك موجود دست و پا چلفتى هم نيست كه چيزى سرش نشود و از هيچ چيز خبر نداشته باشد .\r\nتاريخ كربلا يك تاريخ و حادثهء مذكّر - مؤنّث است ؛ حادثه‌اى است كه مرد و زن هر دو در آن نقش دارند ، ولى مرد در مدار خودش و زن در مدار خودش . معجزهء اسلام اينهاست ، مىخواهد دنياى امروز بپذيرد ، مىخواهد - به جهنم - نپذيرد ، آينده خواهد پذيرفت . أبا عبد اللَّه اهل بيت خودش را حركت مىدهد براى اينكه در اين تاريخ عظيم رسالتى را انجام دهند ، براى اينكه نقش مستقيمى در ساختن اين تاريخ عظيم داشته باشند با قافله‌سالارى زينب ، بدون آنكه از مدار خودشان خارج بشوند .\r\n\r\nتجلى زينب از عصر عاشورا\r\nاز عصر عاشورا زينب تجلى مىكند . از آن به بعد به او واگذار شده بود . رئيس قافله اوست چون يگانه مرد زين العابدين ( سلام اللَّه عليه ) است كه در اين وقت به شدت مريض است و احتياج به پرستار دارد تا آنجا كه دشمن طبق دستور كلى پسر زياد كه از جنس ذكور اولاد حسين هيچ كس نبايد باقى بماند ، چند بار حمله كردند تا امام زين العابدين را بكشند ولى بعد خودشان گفتند : « انَّهُ لِما بِهِ » « 1 » اين خودش دارد مىميرد . و اين هم خودش يك حكمت و مصلحت خدايى بود كه حضرت امام زين العابدين\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 61 .\r\n","page_name":" 406 ","page_number":406},
  {"content":"\r\n\r\nبدين وسيله زنده بماند و نسل مقدس حسين بن على باقى بماند . يكى از كارهاى زينب پرستارى امام زين العابدين است .\r\nدر عصر روز يازدهم اسرا را آوردند و بر مركبهايى ( شتر يا قاطر يا هر دو ) كه پالانهاى چوبين داشتند سوار كردند و مقيد بودند كه اسرا پارچه‌اى روى پالانها نگذارند ، براى اينكه زجر بكشند . بعد اهل بيت خواهشى كردند كه پذيرفته شد . آن خواهش اين بود : « قُلْنَ بِحَقِّ اللَّهِ الَّا ما مَرَرْتُمْ بِنا عَلى مِصْرَعِ الْحُسَيْنِ » « 1 » گفتند : شما را به خدا حالا كه ما را از اينجا مىبريد ، ما را از قتلگاه حسين عبور بدهيد براى اينكه مىخواهيم براى آخرين بار با عزيزان خودمان خداحافظى كرده باشيم . در ميان اسرا تنها امام زين العابدين بودند كه به علت بيمارى ، پاهاى مباركشان را زير شكم مركب بسته بودند ؛ ديگران روى مركب آزاد بودند . وقتى كه به قتلگاه رسيدند ، همه بىاختيار خودشان را از روى مركبها به روى زمين انداختند . زينب ( سلام اللَّه عليها ) خودش را به بدن مقدس أبا عبد اللَّه مىرساند ، آن را به يك وضعى مىبيند كه تا آن وقت نديده بود :\r\nبدنى مىبيند بىسر و بىلباس ؛ با اين بدن معاشقه مىكند و سخن مىگويد : « بِأبِى الْمَهْمومِ حَتّى قَضى ، بِأبِى الْعَطْشانِ حَتّى مَضى » « 2 » . آنچنان دلسوز ناله كرد كه « فَأَبْكَتْ وَ اللَّهِ كُلَّ عَدُوٍّ وَ صِدِّيقٍ » « 3 » يعنى كارى كرد كه اشك دشمن جارى شد ، دوست و دشمن به گريه درآمدند .\r\nمجلس عزاى حسين را براى اولين بار زينب ساخت . ولى در عين حال از وظايف خودش غافل نيست . پرستارى زين العابدين به عهدهء اوست ؛ نگاه كرد به زين العابدين ، ديد حضرت كه چشمش به اين وضع افتاده آنچنان ناراحت است كأنّه مىخواهد قالب تهى كند ؛ فوراً بدن أبا عبد اللَّه را رها كرد و آمد سراغ زين العابدين : « يَا بْنَ اخى ! » پسر برادر ! چرا تو را در حالى مىبينم كه مىخواهد روح تو از بدنت پرواز كند ؟ فرمود :\r\nعمه جان ! چطور مىتوانم بدنهاى عزيزان خودمان را ببينم و ناراحت نباشم ؟ زينب در همين شرايط شروع مىكند به تسليت خاطر دادن به زين العابدين .\r\nام ايمَن زن بسيار مجلّله‌اى است كه ظاهراً كنيز خديجه بوده و بعداً آزاد شده و سپس در خانهء پيغمبر و مورد احترام پيغمبر بوده است ؛ كسى است كه از پيغمبر حديث روايت مىكند . اين پيرزن سالها در خانهء پيغمبر بود . روايتى از پيغمبر را براى زينب\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 58 ؛ اللهوف ص 55 ؛ و نظير اين عبارت در مقتل الحسين مقرم ، ص 396 و مقتل الحسين خوارزمى ، ج 2 / ص 39 آمده است كه تماماً از حميد بن مسلم روايت مىكنند .\r\n( 2 ) بحار الأنوار ج 45 / ص 59 .\r\n( 3 ) بحار الأنوار ج 45 / ص 59 .\r\n","page_name":" 407 ","page_number":407},
  {"content":"\r\n\r\nنقل كرده بود ولى چون روايت خانوادگى بود يعنى مربوط به سرنوشت اين خانواده در آينده بود ، زينب يك روز در اواخر عمر على عليه السلام براى اينكه مطمئن بشود كه آنچه امّ ايمن گفته صددرصد درست است ، آمد خدمت پدرش : يا ابا ! من حديثى اينچنين از امّ ايمن شنيده‌ام ، مىخواهم يك بار هم از شما بشنوم تا ببينم آيا همين‌طور است ؟ همه را عرض كرد . پدرش تأييد كرد و فرمود : درست گفته امّ ايمن ، همين‌طور است .\r\nزينب در آن شرايط اين حديث را براى امام زين العابدين روايت مىكند . در اين حديث آمده است اين قضيه فلسفه‌اى دارد ، مبادا در اين شرايط خيال كنيد كه حسين كشته شد و از بين رفت . پسر برادر ! از جدّ ما چنين روايت شده است كه حسين عليه السلام همين جا ، كه اكنون جسد او را مىبينى ، بدون اينكه كفنى داشته باشد دفن مىشود و همين جا ، قبر حسين ، مطاف خواهد شد .\r\n بر سر تربت ما چون گذرى همّت خواه * كه زيارتگه رندان جهان خواهد بود \r\nآينده را كه اينجا كعبهء اهل خلوص خواهد بود ، زينب براى امام زين العابدين روايت مىكند . بعد از ظهرِ مثل امروزى را - كه يازدهم بود - عمر سعد با لشكريان خودش براى دفن كردن اجساد كثيف افراد خود در كربلا ماند . ولى بدنهاى اصحاب أبا عبد اللَّه همان‌طور ماندند . بعد اسرا را حركت دادند ( مثل امشب كه شب دوازدهم است ) ، يكسره از كربلا تا كوفه كه تقريباً دوازده فرسخ است . ترتيب كار را اينچنين داده بودند كه روز دوازدهم اسرا را به اصطلاح با طبل و شيپور و با دبدبه به علامت فتح وارد كنند و به خيال خودشان آخرين ضربت را به خاندان پيغمبر بزنند .\r\nاينها را حركت دادند و بردند در حالى كه زينب شايد از روز تاسوعا اصلًا خواب به چشمش نرفته است . سرهاى مقدس را قبلًا بريده بودند . تقريباً دو ساعت بعد از طلوع آفتاب در حالى كه اسرا را وارد كوفه مىكردند دستور دادند سرهاى مقدس را به استقبال آنها ببرند كه با يكديگر بيايند . وضع عجيبى است غير قابل توصيف ! دم دروازهء كوفه ( دختر على ، دختر فاطمه اينجا تجلى مىكند ) اين زن با شخصيت كه در عين حال زن باقى ماند و گرانبها ، خطابه‌اى مىخواند . راويان چنين نقل كرده‌اند كه در يك موقع خاصى زينب موقعيت را تشخيص داد : « وَ قَدْ اوْمَأَتْ » دختر على يك اشاره كرد . عبارت تاريخ اين است : « وَ قَدْ أَوْمَأَتْ الَى الناسِ انْ اسْكُتوا فَارْتَدَّتِ الْانْفاسُ وَ سَكَنَتِ\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nالأجْراسُ » « 1 » يعنى در آن هياهو و غلغله كه اگر دهل مىزدند صدايش به جايى نمىرسيد ، گويى نفسها در سينه‌ها حبس شد و صداى زنگها و هياهوها خاموش گشت ، مركبها هم ايستادند ( آدمها كه مىايستادند ، قهراً مركبها هم مىايستادند ) .\r\nخطبه‌اى خواند . راوى گفت : « وَ لَمْ ارَ وَ اللَّهِ خَفِرَةً قَطُّ انْطَقَ مِنْها » « 2 » . اين « خَفِره » خيلى ارزش دارد . « خَفِره » يعنى زن باحيا . اين زن نيامد مثل يك زن بىحيا حرف بزند .\r\nزينب آن خطابه را در نهايت عظمت القاء كرد . در عين حال دشمن مىگويد : « وَ لَمْ ارَ وَ اللَّهِ خَفِرَةً قَطُّ انْطَقَ مِنْها » يعنى آن حياى زنانگى از او پيدا بود . شجاعت على با حياى زنانگى درهم آميخته بود .\r\nدر كوفه كه بيست سال پيش على عليه السلام خليفه بود و در حدود پنج سال خلافت خود خطابه‌هاى زيادى خوانده بود ، هنوز در ميان مردم خطبه خواندن على عليه السلام ضرب المثل بود . راوى گفت : گويى سخن على از دهان زينب مىريزد ، گويى كه على زنده شده و سخن او از دهان زينب مىريزد . مىگويد وقتى حرفهاى زينب - كه مفصل هم نيست ، ده دوازده سطر بيشتر نيست - تمام شد ، مردم را ديدم كه همه ، انگشتانشان را به دهان گرفته و مىگزيدند .\r\nاين است نقش زن به شكلى كه اسلام مىخواهد ؛ شخصيت در عين حيا ، عفاف ، عفت ، پاكى و حريم . تاريخ كربلا به اين دليل مذكّر - مؤنّث است كه در ساختن آن ، هم جنس مذكّر عامل مؤثرى است ولى در مدار خودش ، و هم جنس مؤنّث در مدار خودش . اين تاريخ به دست اين دو جنس ساخته شد .\r\nو لا حول و لا قوّة الّا باللَّه\r\n\r\n\r\n\r\n\r\n","description":"","footnote":"\r\n( 1 ) بحار الأنوار ، ج 45 / ص 108 .\r\n( 2 ) بحار الأنوار ، ج 45 / ص 108 .\r\n","page_name":" 409 ","page_number":409},
  {"content":"\r\n\r\n\r\n7 . شرايط مبلّغ ، و تأثير تبليغى اهل بيت امام . در مدت اسارتشان\r\nبحثى كه باقى ماند دو چيز بود ؛ يكى شرايط پيام رسان كه در بحث كلىاى كه راجع به تبليغ مىكرديم آن را يكى از شرايط چهارگانهء موفقيت يك پيام شمرديم . گفتيم كه يك پيام براى اينكه موفق باشد چند شرط لازم دارد . اولين شرط ، قدرت محتوا و به تعبير قرآن حقانيت آن پيام است . دوم ، به‌كاربستن متد و روش و اسلوب صحيح پيام‌رسانى است . سوم ، استفاده كردن از وسايل و امكانات طبيعى و صنعتى ( هر دو ) ولى به صورت مشروع و با پرهيز از افراط و تفريط . افراط به معنى استفاده كردن از وسايل نامشروع كه قهراً نتيجهء معكوس مىدهد ، و تفريط به معنى جمود ورزيدن [ در استفاده از وسايل مشروع 
  ] كه آن هم باعث ضعف نيروى تبليغى مىشود . چهارم كه باقى ماند ، لياقت و شخصيت شخص پيام رسان است . همچنين در مسألهء « عنصر تبليغ در نهضت حسينى » كه توأم بود با بحث تبليغ ، قسمتهايى از تأثير تبليغى اهل بيت عليهم السلام در مدت اسارتشان از كربلا تا كوفه و از كوفه تا شام و در كوفه و شام و بعد در دورهء به اصطلاح آزادىشان - كه شكل اسير نداشتند و از شام به مدينه فرستاده شدند - باقى ماند و لازم بود در اين باب بحث كنيم . اين دو قسمت باقيمانده قهراً به\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nيكديگر مربوطند .\r\n\r\nشرايط پيام رسان\r\nمسألهء شرايط مبلّغ و پيام رسان از آن مسائلى است كه درست نمىدانم به چه علتى در جامعهء ما خيلى كوچك گرفته شده است . ارزش بعضى از مسائل در جامعه محفوظ است ، ولى ارزش واقعى بعضى ديگر به علل خاصى از بين مىرود . مثالى برايتان عرض مىكنم : يكى از شئون دينى اجتماعى ما مقام افتاء و مرجعيت تقليد است كه يك مقام عالى روحانى است . خوشبختانه جامعهء ما اين مقام را در حد خودش مىشناسد . هركس كه فى الجمله به امور مذهبى وارد باشد وقتى مىشنود مرجع تقليد ، فوراً در ذهنش مردى كه اقلًاّ چهل پنجاه سال به اصطلاح استخوان خرد كرده ، زحمت كشيده ، سرش در قرآن و تفسير و حديث و فقه بوده ، سالها نزد استادان عاليقدر درس خوانده ، سالها تدريس كرده ، كتابها نوشته و تأليف كرده مجسم مىشود . و اين درست است و بايد همچنين باشد و خدا نكند كه اين مقام در ذهنها سقوط كند ، آنچنان كه مقام تبليغ و مبلّغ سقوط كرده است .\r\nدر دوران گذشتهء اسلام مطلب اين‌طور نبوده است . شما اگر به كتب رجال مراجعه كنيد مىبينيد عدهء زيادى از علما به نام واعظ يا خطيب معروفند : خطيب رازى ، خطيب تبريزى ، خطيب بغدادى ، خطيب دمشقى . كلمهء « خطيب » جزء نام اين افراد نيست .\r\nاينها چگونه اشخاصى بودند ؟ آيا در حد يك روضه‌خوانى بودند كه ما اكنون در جامعهء خودمان مىشناسيم ؟ هر كدام از كسانى كه به نام « خطيب » معروف هستند ، دريايى از علم بوده‌اند . مثلًا خطيب رازى همين فخر الدين رازى معروف است ( امام فخر ) كه يكى از كتابهايش تفسير كبير است كه در سى جزء منتشر شده است و كتاب بسيار بزرگى است ( مثل اينكه اخيراً در بيست جزء منتشر كرده‌اند ) و يكى از تفاسيرى است كه مزاياى بسيار زيادى دارد . اين مرد در طب ، نجوم ، فلسفه ، منطق ، حديث ، فقه و وعظ و خطابه وارد بوده و كسى است كه اشارات بوعلى سينا را شرح كرده و ايرادها بر بوعلى سينا گرفته است و تنها خواجه نصير الدّين طوسى بود كه توانست ايرادهاى او را از بوعلى سينا رفع و بر طرف كند . اين شخص يك واعظ و خطيب زبردست در تاريخ اسلام است .\r\nآن كه به « خطيب بغدادى » معروف است صاحب كتاب تاريخ بغداد است كه يكى\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nاز مدارك معتبر تاريخى است . آن كه به او « خطيب تبريزى » مىگويند همين كسى است كه متن كتاب مطوّل - كه يكى از متون اصلى ادبيات عربى در علم معانى و بيان و بديع است - از اوست ، و همچنين اشخاص ديگر . مثلًا مرحوم مجلسى ( رضوان اللَّه عليه ) از علماى بزرگ شيعه است كه در عين حال يك واعظ و خطيب بوده است .\r\nدر گذشته در ميان علماى اسلام مقام خطيب و مبلّغ و واعظ ، مقام كسى كه اسلام را معرفى مىكرد ، همپايهء مقام مرجعيت تقليد بود ؛ يعنى همين‌طور كه امروز اگر كسى ادعا كند كه من رساله نوشته‌ام و مرجع تقليدم ، محال است كه شما قبول كنيد ، و مىپرسيد : آقا كجا و پيش كدام مجتهد درس خوانده ؟ و اين آقا سنش هنوز مثلًا چهل سال بيشتر نيست ، در گذشته در مورد يك مبلّغ نيز اينچنين دقيق بودند . در سن چهل سالگى ادعا مىكند كه من مرجع تقليد هستم ؛ ديگر نمىداند كه نه آقا ، درس خواندن خيلى لازم است ، چهل پنجاه سال درس خواندن لازم است تا كسى به اين پايه برسد كه بتوان او را مجتهد ، فقيه ، مفتى و شايسته براى استنباط و استخراج احكام فقهى و شرعى دانست .\r\nمثلًا اگر مىگويند مرحوم آيت اللَّه بروجردى ، شما اجمالًا و به طور سربسته مىدانيد كه اين مرد چندين سال زحمت كشيده است . تا نزديك سى سالگى در اصفهان بوده ، در اين شهر اساتيد بزرگى ديده ، فقه و اصول و فلسفه و منطق را تحصيل كرده است . در حالى كه در اصفهان يك استاد محقق و مجتهد بوده و به مقام اجتهاد رسيده است ، به نجف مىرود و در حوزهء درس مرحوم آيت اللَّه آخوند خراسانى شركت مىكند و سالها يكى از بهترين شاگردان ايشان بوده است . مرحوم آقا سيّد محمّد باقر قزوينى يكى از علماى قم بود ، پيرمرد بود و تقريباً سالهاى اولى كه ما در قم بوديم يعنى سى سال پيش فوت كرد . ايشان نقل مىكرد كه ما در درس مرحوم آخوند خراسانى بوديم « 1 » ، يك وقت همين مرحوم آيت اللَّه بروجردى كه در آن وقت جوان بود ،\r\n\r\n\r\n\r\n\r\n","description":"","footnote":"\r\n( 1 ) . آخوند خراسانى از مدرّسهايى است كه در جهان اسلام كم نظير بوده ؛ يعنى اولًا در اصول ، ملّاى فوق العاده و از اساتيد اين علم است و ثانياً در فنّ استادى بىنظير بوده ؛ در بيان و تحقيق و تقرير عجيب بوده ؛ در حوزهء درسش هزار و دويست نفر شركت مىكرده‌اند كه شايد پانصدتاى آنها مجتهد بوده‌اند .\r\nمىگويند صداى رسايى داشت به طورى كه صدايش بدون بلندگو فضاى مسجد را پر مىكرد . يك شاگرد اگر مىخواست اعتراض كند ، حرف بزند ، بلند مىشد تا بتواند حرفش را به استاد برساند .\r\n","page_name":" 412 ","page_number":412},
  {"content":"\r\n\r\nبلند شد ، اعتراض به حرف استاد داشت ، حرف خودش را تقرير كرد « 1 » . مرحوم آخوند گفت : يك بار ديگر بگو . بار ديگر گفت . آخوند فهميد راست مىگويد ، ايرادش وارد است ، گفت :\r\nالحمد للَّه نمردم و از شاگرد خودم استفاده كردم . تازه اين مرد بعد از چند سال نجف ماندن به ايران برمىگردد . مگر در اين موقع به مقام مرجعيت تقليد مىرسد ؟ نه ، تازه سى سال ديگر يكسره كار مىكند .\r\nمن در سال 22 اين توفيق را پيدا كردم كه رفتم بروجرد در خدمتشان ( ايشان در زمستان 23 به قم آمدند و در سال 22 هنوز در بروجرد بودند ) . ماه شعبان بود . پانزدهم شعبان كه شد طبق سنت آن درسى را كه مىگفتند ( خارج مكاسب بود ) تعطيل كردند ، گفتند : اين پانزده روز را مىخواهم يك بحث كوچكى بكنيم ، و يادم هست بحث مسيحيت را پيش كشيدند و گفتند : من اين مسأله را در حدود چهل و چند سال پيش كه در اصفهان بودم يك بار مطالعه كرده‌ام ، تحقيق كرده و نوشته‌ام ، و نوشته‌ام را دارم ، و بعد از آن ديگر به اين مسأله مراجعه نكرده‌ام . حالا مىخواهم بعد از چهل و چند سال بار ديگر روى اين مسأله مطالعه كنم . بعد خودشان گفتند : مىخواهم به نوشته‌هاى خودم مراجعه نكنم بلكه از نو مطالعه كنم و سپس مراجعه كنم ، ببينم آيا با آن وقت فرق كرده يا نه ؟ بعد از ده پانزده روز كه بحث كردند ، رفتند آن جزوهء خودشان را آوردند .\r\nوقتى خواندند ديدند تمام آنچه كه حالا به ذهنشان رسيده است ، در چهل و چند سال پيش نيز رسيده ، با اين تفاوت كه ذهن حالا پخته‌تر و ورزيده‌تر شده و آن وقت اصولىتر و قاعده‌اىتر بوده ، حالا به متن اسلام واردتر است . گفتند : از نظر تحقيق فرق نكرده ، فقط ذهن ما فقاهتىتر شده است . اين ، مقام يك مرجع تقليد است و بايد همچنين باشد . و من از اين مىترسم كه جامعهء ما اين را فراموش كند ، مردم افرادى را كه صلاحيت ندارند بپذيرند . ولى اين مقام محفوظ است و بايد هم محفوظ باشد .\r\nاگر بگويم مقام تبليغ اسلام ، رساندن پيام اسلام به عموم مردم ، معرفى و شناساندن اسلام به صورت يك مكتب ، از مرجعيت تقليد كمتر نيست تعجب نكنيد ؛ مقامى است در همان حد . البته براى مرجعيت تقليد يك چيزهايى لازم است كه براى يك مبلّغ لازم نيست ، ولى جامعهء ما به اين مسأله كه مىرسد همه چيز را فراموش\r\n\r\n\r\n\r\n\r\n","description":"","footnote":"\r\n( 1 ) . ايشان هم بسيار خوش تقرير بودند . ما در پيرمردى ايشان اين امر را ديديم . البته دهانشان كمى لرزش داشت ولى مىگفتند در جوانىشان عجيب بوده‌اند .\r\n","page_name":" 413 ","page_number":413},
  {"content":"\r\n\r\nمىكند . شما ببينيد در جامعهء ما سرمايهء مبلّغ شدن چيست و مبلّغ شدن از كجا شروع مىشود ؟ اگر كسى آواز خوبى داشته باشد و بتواند چهار تا شعر بخواند ، كم كم به صورت يك مدّاح درمىآيد ، مىايستد پاى منبرها و شروع مىكند به مدّاحى و مرثيه خواندن . بعد شما مىبينيد كه يك شالكى هم به سر خودش بست و آمد روى پلهء اول منبر نشست . مدتى به اين ترتيب سخن مىگويد . بعد ، از كتاب جودى ، جوهرى ، جامع التفصيل حكايتى ، قصه‌اى نقل مىكند و يا به اصطلاح از صدر الواعظين نقل مىكند ، كه وقتى از او مىپرسى از كجا نقل مىكنى ، مىگويد از صدر الواعظين يا لسان الواعظين . هركس خيال مىكند كتابى است به نام « صدر الواعظين » ، وقتى كه دقت مىكنيم مىفهميم كه مىخواهد بگويد از سينهء ديگران ، از زبان ديگران شنيده‌ام . چند تا از اين ياد بگير ، چند تا از ديگرى ، دروغ ، راست ، اصلًا خبر ندارد قضيه چه هست . كم كم چهار تا پامنبرى جور مىكند و از پلهء پايين مىآيد پلهء بالاتر ، كم كم مىآيد بالاتر و عوام مردم را جمع مىكند . و اكثر بانيان مجلس فقط روى يك مسأله تكيه مىكنند و آن جمعيت كشيدن است كه چه كسى بهتر مىتواند جمعيت جمع كند . آخر اين جمعيت كشيدن براى حرف حسابى گفتن است . بعد كه جمعيت جمع شد ، چه حرفى مىگويد ؟ اين خيانت است به اسلام ؛ خيانت است نسبت به اسلام كه مطلب از يك آواز گرم شروع بشود . و اين قاعده‌اى است كه عموميت دارد و در بسيارى از جاها كه ما بوده‌ايم ، معيار و ملاك همين بوده است و از امثال چنين چيزى مطلب شروع مىشده است . و واى به حال ما در اين عصر ، در عصر علم ، در عصر شك و ترديد ، در عصر شبهه ، در عصرى كه براى اسلام اينهمه مخالف‌خوانىها هست و روزى نيست كه در روزنامه‌ها و مجلات ، انسان يك چيزى بر عليه اسلام نبيند يا در مقالات راديويى يك گوشه‌اى نشنود . چرا روزنامه‌ها دربارهء كلمهء « مَهر » جوّ درست كرده‌اند ؟ ! « 1 » در چنين عصرى تو بايد بلد باشى حرف خودت را خوب بزنى ، استدلال كنى . اگر در اعصار گذشته مبلّغ شرايط سخت و سنگينى داشت ، در زمان ما آن شرايط ده برابر و صد برابر شده است .\r\n\r\n\r\n\r\n\r\n","description":"","footnote":"\r\n( 1 ) . [ اشاره به زمان رژيم فاسد پهلوى است . 
  ]\r\n","page_name":" 414 ","page_number":414},
  {"content":"\r\n\r\n\r\nشرط اول : شناخت اسلام به صورت يك مكتب\r\nاولين شرط براى يك نفر مبلّغ شناسايى خود مكتب است ، شناسايى ماهيت پيام است ؛ يعنى كسى كه مىخواهد پيامى را به جامعه برساند بايد خودش با ماهيت آن پيام آشنا باشد ، بايد فهميده باشد كه هدف اين مكتب چيست ، اصول و پايه‌هاى اين مكتب چيست ، راه اين مكتب چيست و به كجا مىرسد ، اخلاق و اقتصاد و سياست اين مكتب چيست ، معارف اين مكتب چيست ، توحيد و معاد اين مكتب چيست ، احكام و مقررات اين مكتب چيست . آخر مگر كسى مىتواند پيامى را به مردم برساند بدون آنكه خودش آن پيام را شناخته و درك كرده باشد ؟ ! اين مثل اين است كه بگوييم يك نفر مرجع تقليد باشد اما فقه نخوانده باشد . چطور مىشود كسى مرجع تقليد باشد و بخواهد بر اساس فقه فتوا بدهد و فقه نخوانده باشد ؟ ! و يا مثل اين است كه يك نفر مىخواهد طبيب باشد اما پزشكى نخوانده باشد . از اينجا معلوم مىشود كه براى يك نفر مبلّغ تا چه اندازه وسعت اطلاعات علمى و شناخت اسلام ، آن هم به صورت يك مكتب لازم است .\r\nاسلام خودش يك مكتب است ، يك اندام است ، يك مجموعهء هماهنگ است ؛ يعنى تك تك شناختن هم فايده ندارد ؛ بايد همه را در آن اندام و تركيبى كه وجود دارد بشناسيم . ارزيابى ما دربارهء مسائل اسلامى بايد درست باشد . براى يك اندام ، يك عضو به تنهايى ارزش ندارد . در اندام انسان ، دست ، پا ، بينى ، چشم ، گوش ، اعضاى درونى مثل معده ، روده ، قلب و مغز هر كدام يك عضو هستند ، ولى آيا ارزش اين اعضا در اين اندام ( با اينكه همه لازم و واجب هستند ) يك جور است ؟ آيا اگر لازم شد ما يك عضو را فداى ديگرى كنيم ، كدام عضو را فداى عضو ديگر مىكنيم ؟ آيا اگر لازم شد ، قلب را فداى دست مىكنيم يا دست را فداى قلب ؟ معلوم است كه دست را فداى قلب مىكنيم چون بدون دست مىتواند زنده بماند ولى بدون قلب نمىتواند ، بدون كبد يا مغز و اعصاب نمىتواند زنده بماند . اسلام هم اين گونه است ، كه اين خودش بحثى است به نام « اهمّ و مهم » .\r\n\r\nشرط دوم : مهارت در به كار بردن وسايل تبليغ ، و شناسايى آنها\r\nدومين شرط براى كسى كه حامل يك پيام است اولًا مهارت در به كار بردن وسايل تبليغ و ثانياً شناسايى آنهاست ؛ يعنى بايد بداند چه ابزارى را مورد استفاده\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nقرار بدهد و چه ابزارى را مورد استفاده قرار ندهد و بلكه خودش از نظر ابزارهاى طبيعى ، چه ابزارى را داشته باشد و چه ابزارى را نداشته باشد .\r\nدر حدود دوازده سال پيش ، سخنرانيهايى كردم تحت عنوان « خطابه و منبر » كه در كتابى به نام « گفتار عاشورا » چاپ شده است « 1 » . يك سلسله بحثها را من در آنجا ذكر كرده‌ام . در مورد خطبه ، علما اساساً كتاب نوشته‌اند . اصلًا خطابه خودش يك فن است . ظاهراً اول كسى كه در اين فن كتاب نوشته ارسطوست و مسلمين كه آثار ارسطو را ترجمه كردند ، خطابه را جزء منطق قرار دادند . بعدها دربارهء خطابه خيلى حرفها گفتند . بوعلى سينا كتابى حدود پانصد صفحه دربارهء خطابه دارد كه در آن دربارهء شرايط خطيب مىگويد : بدون شك خطيب بايد يك سلسله شرايط طبيعى هم داشته باشد مثل سخنورى و قدرت بيان . اين خودش نعمتى از نعمتهاى بزرگ الهى است و براى تبليغ ، داشتن اين هنر طبيعى لازم است .      « الرَّحْمنُ . عَلَّمَ الْقُرْآنَ . خَلَقَ الْإِنْسانَ . عَلَّمَهُ الْبَيانَ »      « 2 » .\r\nداستان بعثت موسى بن عمران به رسالت را شنيده‌ايد . بعد از ده سال كه دوباره مىخواهد به مصر برگردد ، با همسرش حركت مىكند . شبى تاريك و بارانى است . زن حامله‌اش را درد زايمان مىگيرد . هوا هم سرد است و بايد زنش را گرم كند ولى وسيلهء گرم كردن هم ندارد . ناگهان در نقطه‌اى از آن بيابان نورى را مىبيند ( در وادى طور ، وادى سينا ) . فكر مىكند آتش است . مىرود آنجا ، معلوم مىشود كه آتش نيست ؛ جريان ، جريان ديگرى است . در همان جا موسى بن عمران مبعوث مىشود ؛ ندا مىرسد كه از اين به بعد رسول ما هستى يعنى مبلّغ خدا هستى ، پيام ما را بايد به فرعون و فرعونيان برسانى . موسى مىفهمد كه يك مبلّغ شرايطى دارد . پيغمبرى خودش را كافى نمىداند ، تقاضاهايى دارد :  « رَبِّ اشْرَحْ لِي صَدْرِي »  خدايا به من حوصلهء فراوان بده ، شرح صدر بده آنچنان كه عصبانى نشوم ، ناراحت نشوم ، به تنگ نيايم ، دريادلم كن كه كار تبليغ دريادلى مىخواهد ،  « وَ يَسِّرْ لِي أَمْرِي »  « 3 » اين مأموريت سنگين را بر من آسان گردان ( ببينيد كار تبليغ را ما چقدر كوچك مىشماريم و موسى بن عمران چقدر بزرگ مىشمارد ) .\r\n\r\n\r\n\r\n\r\n","description":"","footnote":"\r\n( 1 ) . [ اين سخنرانيها در كتاب ده گفتار استاد شهيد به چاپ رسيده است . 
  ]\r\n( 2 ) . الرحمن / 1 - 4 .\r\n( 3 ) . طه / 25 و 26 .\r\n","page_name":" 416 ","page_number":416},
  {"content":"\r\n\r\nمؤيّد اين مطلب مطلبى است راجع به پيغمبر اكرم . قرآن كريم به پيغمبر اكرم راجع به مأموريتش يعنى تبليغ اسلام و هدايت مردم مىفرمايد :  « إِنَّا سَنُلْقِي عَلَيْكَ قَوْلًا ثَقِيلًا »  « 1 » عن قريب يك بار سنگين به دوش تو خواهيم گذاشت . بارى است كه به دوش پيغمبر سنگينى مىكند ، به دوش پيغمبران سنگينى مىكند ! چه مىگوييم ما ؟ ! .\r\nموسى عليه السلام در ادامهء تقاضاهاى خود گفت :  « وَ احْلُلْ عُقْدَةً مِنْ لِسانِي »  خدايا گره را از زبان من باز كن ، به من بيانى رسا و گوارا بده ، سخنورى و ناطقه بده ،  « يَفْقَهُوا قَوْلِي »  « 2 » به من قدرت تفهيم بده كه آن حقيقتى را كه به من وحى مىكنى به مردم القاء كنم و مردم بفهمند ، درك كنند ؛ رابطه‌اى بين من و مردم برقرار كن كه مردم مطلب را عيناً آن طورى كه تو مىخواهى از من بگيرند نه اينكه من چيزى بگويم و آنها پيش خود چيز ديگرى خيال كنند و من نتوانم آنچه را كه دارم بيان كنم . قدرت و قوّهء بيان يك امر طبيعى است ( البته مقدارى از آن اكتسابى است ) ولى امور طبيعى بايد با تمرين و اكتساب تقويت بشوند ، مثل كارهاى ورزشى كه شخص بايد يك استعدادى داشته باشد و اين استعداد در اثر تمرينهاى ورزشى تكميل مىشود .\r\nدر عين حال خوشبختانه بايد گفت كه در جهان شيعه در اثر بركت امام حسين عليه السلام خطباى بسيار قوى و نيرومند و عاليقدر ، چه از نظر بيان و چه از نظر غير بيان ظهور كرده‌اند و الحمد لله * الآن همچنين افرادى هستند كه انصافاً از نظر نطق و سخنورى آيتى هستند . من در نظر ندارم اسم كسى را ببرم ولى چنين اشخاصى وجود دارند و جاى تشكر است و افراد زحمت كشيده‌اى هستند و انصاف اين است كه در كار خودشان به اندازه‌اى كه شرايط برايشان مساعد بوده زحمات زيادى كشيده‌اند .\r\nموسى عليه السلام در ادامهء سخنانش مىگويد :   « وَ اجْعَلْ لِي وَزِيراً مِنْ أَهْلِي . هارُونَ أَخِي »   « 3 » خدايا من فكر مىكنم كه به تنهايى از عهدهء كار تبليغ و هدايت مردم برنمىآيم ، شريك و همكار مىخواهم . اما منِ بدبخت هنوز اين‌طور احساس نمىكنم ، هنوز خيال مىكنم كه به تنهايى كافى هستم . همكار يعنى چه ؟ همفكر يعنى چه ؟ همگام يعنى چه ؟ من بايد به تنهايى كار كنم . ولى موسى مىگويد : خدايا كارِ تبليغ است ، كار هدايت است ، كار ارشاد مردم است ، منِ پيغمبر به تنهايى از عهدهء اين كار برنمىآيم ؛ خدايا براى من يك\r\n\r\n\r\n\r\n\r\n","description":"","footnote":"\r\n( 1 ) . مزّمل / 5 .\r\n( 2 ) . طه / 27 و 28 .\r\n( 3 ) . طه / 29 و 30 .\r\n","page_name":" 417 ","page_number":417},
  {"content":"\r\n\r\nشريك ، كمك و معاون بفرست . كانديد هم مىكند ؛ برادرم هارون از هر جهت مرد لايقى است ، خدايا او را به كمك من بفرست .   « كَيْ نُسَبِّحَكَ كَثِيراً . وَ نَذْكُرَكَ كَثِيراً »   « 1 » براى چه ؟ اخلاص خودش را ذكر مىكند : خدايا ما هيچ هدفى نداريم جز اينكه مسبّح تو را در دنيا زياد كنيم ، حق‌پرست را در دنيا زياد كنيم ؛ براى اين است كه من اين تقاضاها را از تو دارم و اين كمكها را از تو مىخواهم .\r\nقرآن عين همينها را دربارهء پيغمبر اكرم ذكر مىكند ولى به صورت امور تحقق يافته . در مورد موسى به صورت خواستهء او ذكر مىكند كه البته مستجاب شد . معلوم مىشود كه خدا پيغمبر را نيز براى همين هدف و رسالت و ايده مؤيَّد كرد به همان خواستهاى موسى بن عمران . مىفرمايد : « بسم الله الرحمن الرحيم .   أَ لَمْ نَشْرَحْ لَكَ صَدْرَكَ »   اى پيامبر ، اى حبيب ما ، آيا ما سينهء تو را باز نكرديم ؟ ( سينهء باز در عربى كنايه از روح وسيع است ) آيا روح تو را وسيع نكرديم ؟ تو را دريادل نكرديم ؟  « وَ وَضَعْنا عَنْكَ وِزْرَكَ »  . « وِزْر » يعنى بار سنگين . به گناه هم كه وزر مىگويند به خاطر اين است كه گناه بر خلاف حسنه ( كار خوب ) كه براى انسان حكم بال و نيرو را دارد و انسان را پرواز مىدهد و به او نيرو مىبخشد ، برعكس حكم بار را دارد و انسان را از حركت بازمىدارد .\r\nموسى گفت :  « يَسِّرْ لِي أَمْرِي »  كار مرا آسان كن ، اينجا مىگويد :  « وَ وَضَعْنا عَنْكَ وِزْرَكَ »  بار سنگين را از دوش تو برداشتيم .  « الَّذِي أَنْقَضَ ظَهْرَكَ »  « 2 » . اين خيلى عجيب است ! براى توضيح معنى « انْقَضَ » مثالى ذكر مىكنم : اگر بالاى يك سقف چوبى ، بار سنگينى مثلًا جمعيت زيادى باشد كه ديگر اين سقف توانايى نگهدارى آن را نداشته باشد ، يك وقت به اصطلاح عاميانهء خودمان صداى جرق‌جرق سقف را مىشنويم . عرب اينجا مىگويد : « انْقَضَ » يعنى چوبهاى سقف به صدا درآمد ، كه اگر بار يك مقدار زيادتر باشد سقف مىشكند . مىفرمايد : اى پيغمبر ! اين بار سنگين ، ستون فقرات تو را مثل آن چوبها به صدا درآورده بود ، كمرت را خم كرده بود ، پشتت را شكسته بود . بعد پيغمبر را تسليت مىدهد :     « فَإِنَّ مَعَ الْعُسْرِ يُسْراً . إِنَّ مَعَ الْعُسْرِ يُسْراً . فَإِذا فَرَغْتَ فَانْصَبْ . وَ إِلى رَبِّكَ فَارْغَبْ »     « 3 » هرگز از سختى نترس ، سستيها در سختيهاست ، سستيها در ميان\r\n\r\n\r\n\r\n\r\n","description":"","footnote":"\r\n( 1 ) . طه / 33 و 34 .\r\n( 2 ) . انشراح / 1 - 3 .\r\n( 3 ) . انشراح / 5 - 8 .\r\n","page_name":" 418 ","page_number":418},
  {"content":"\r\n\r\nسختيها پديدار مىشود . باز تأكيد مىكند مطمئناً از سختى نترس كه سستيها همراه سختيهاست . وقتى اين آيه نازل شد ، چهرهء پيغمبر اكرم از خوش‌حالى مىدرخشيد ، متحلّل شده بود ، سرخ شده بود : وعدهء خداست ، خدا گفته از سختى نترس . دوباره به من گفته از سختى نترس .  « فَإِذا فَرَغْتَ فَانْصَبْ »  از اين كارت كه فارغ شدى باز خودت را به كار پرمشقت ديگرى مشغول كن كه تو از سختى و مشقت ضرر نديدى و ضرر نخواهى ديد .  « وَ إِلى رَبِّكَ فَارْغَبْ »  . اين را شيعه اين‌طور تفسير مىكند كه ما اين بار سنگين را به وسيلهء على عليه السلام براى تو سبك كرديم ، على را براى تو كمك فرستاديم ، و شيعه حق دارد اين حرف را بزند و درست هم هست ، يعنى منطق همين طور حكم مىكند .\r\nپيغمبر اكرم در حديثى كه شيعه و سنى هر دو روايت كرده‌اند و متواتر است ( و سنى هم نمىتواند آن را انكار كند زيرا سنيها بيشتر از شيعه روايت كرده‌اند ) خطاب به على عليه السلام فرمود : « انْتَ مِنّى بِمَنْزِلَةِ هارونَ مِنْ موسى » تو با من همان نسبت را دارى كه هارون با موسى داشت « الّا انَّهُ لا نَبِىَّ بَعْدى » « 1 » با اين تفاوت كه هارون پيغمبر بود ولى چون بعد از من پيغمبرى نيست ، تو بعد از من پيغمبر نيستى . يعنى همان‌طور كه خدا تقاضاى موسى بن عمران را مستجاب كرد و برايش در امر تبليغ و هدايت مردم شريك و كمك فرستاد ، على جان ! خدا تو را براى من كمك و معاون فرستاده است . پيغمبر صلى الله عليه و آله خطاب به على عليه السلام فرمود : « انْتَ وَزيرى » . كلمهء « وزير » در اصل لغت به معناى كمك و معاون است . وزراء را كه به اين نام مىخواندند ، چون كمكهاى پادشاهان بودند . اصلًا كلمهء وزير به معنى كمك دهنده است . اين است كه پيغمبر اكرم خطاب به على فرمود :\r\nتو وزير من يعنى كمك من هستى ، همان‌طور كه هارون وزير موسى يعنى كمك موسى بود .\r\nببينيد ، درخواستهاى موسى عليه السلام :       « رَبِّ اشْرَحْ لِي صَدْرِي . وَ يَسِّرْ لِي أَمْرِي . وَ احْلُلْ عُقْدَةً مِنْ لِسانِي . يَفْقَهُوا قَوْلِي . وَ اجْعَلْ لِي وَزِيراً مِنْ أَهْلِي . هارُونَ أَخِي »       صددرصد منطبق است با آنچه كه دربارهء پيغمبر اكرم به صورتِ انجام يافته است :          « أَ لَمْ نَشْرَحْ لَكَ صَدْرَكَ . وَ وَضَعْنا عَنْكَ وِزْرَكَ . الَّذِي أَنْقَضَ ظَهْرَكَ . وَ رَفَعْنا لَكَ ذِكْرَكَ . فَإِنَّ مَعَ الْعُسْرِ يُسْراً . إِنَّ مَعَ الْعُسْرِ يُسْراً . فَإِذا فَرَغْتَ فَانْصَبْ . وَ إِلى رَبِّكَ فَارْغَبْ »          . اگر معنى « انْصَبْ » را از مادهء « نَصِبَ »\r\n\r\n\r\n\r\n\r\n","description":"","footnote":"\r\n( 1 ) . ينابيع المودة ، ج 1 / ص 56 .\r\n","page_name":" 419 ","page_number":419},
  {"content":"\r\n\r\nنگيريم بلكه از مادهء « نَصَبَ » بگيريم ، يعنى مقصود اين باشد كه على عليه السلام را به خلافت نصب كن ، باز مطلب صددرصد منطبق با آيات قرآن است .\r\n\r\nمقام تبليغ\r\nاز همهء اينها چه نتيجه مىگيريم ؟ نتيجه مىگيريم كه در منطق قرآن ، كار تبليغ ، كار هدايت و ارشاد مردم ، كار بسيار بسيار دشوارى تلقى شده است ، در حالى كه در جامعهء ما اين قدر كوچك و سبك گرفته مىشود و كار به جايى رسيده كه ديگر اهل علم و فضل ، هركس كه سواد و معلومات داشته باشد ، ننگش مىآيد منبر برود . مىگويند فلانى مرد عالمى است ، در شأنش نيست كه منبر برود و تبليغ كند ! تقصير كيست ؟\r\nتقصير جامعه است . جامعه اين قدر مقام تبليغ را تنزل داده و پايين آورده كه هر عالمى ننگ و عارش مىآيد ، توهين به خودش مىداند كه شأن تبليغ را به عهده بگيرد . الآن در جامعهء ما الحمد للَّه اشخاصى هستند كه ذو فضيلتين هستند ، هم امام جماعت هستند و هم خطيب ( مثل آقاى دكتر مفتّح « 1 » ) . ولى در جامعهء ما شأن پيشنماز از شأن مبلّغ بيشتر و بالاتر است . پيشنمازى كه هنرى نيست ، ايستادن و ديگران به او اقتدا كردن كه هنرى نيست . چون من هر دو كار را كرده‌ام مىگويم . من در محراب بوده‌ام پيشنمازى كرده‌ام ، در منبر بوده‌ام تبليغ كرده‌ام . هميشه ديده و احساس كرده‌ام كه وقتى در محراب هستم ، در نظر مردم محترم‌تر هستم تا وقتى كه منبر رفته‌ام . خدا مىداند اين حقيقت است . در يك ماه رمضان ، من در مسجدى منبر مىرفتم و مدتى ديگر پيشنمازى مىكردم . مىديدم وقتى كه پيشنماز هستم ، در نظر مردم بزرگتر و محترم‌تر هستم تا وقتى كه حرف مىزنم . اين بود كه تشخيص مىدادم كه اين مردم ، بىهنرى را بر هنر ترجيح مىدهند .\r\nچرا بايد اينجور باشد ؟ ما خودمان هستيم كه اين مقام عظيم و منيع را پايين مىآوريم . پيغمبر اكرم خودش مبلّغ بود ، واعظ بود ، منبر مىرفت . در ابتدا منبر نبود ، ستونى بود كه رسول اكرم در حال ايستاده به آن تكيه مىكردند و براى مردم موعظه مىنمودند . بعد دستور دادند منبرى ساختند و از آن پس مىرفتند بالاى منبر\r\n\r\n\r\n\r\n\r\n","description":"","footnote":"\r\n( 1 ) . [ همان‌طور كه در مقدمه ذكر شده است اين سخنرانيها در سال 1350 هجرى شمسى در مسجد جاويد تهران ايراد شده است . در آن زمان ادارهء آن مسجد و امامت جماعت آن به عهدهء شهيد دكتر مفتح بوده است و ايشان نيز در اين جلسات حضور داشته‌اند . 
  ]\r\n","page_name":" 420 ","page_number":420},
  {"content":"\r\n\r\nمىنشستند ( البته منبرهاى امروز عين منبر پيغمبر نيست ) . بيشتر نهج البلاغه منبرهاى على عليه السلام است . نهج البلاغهء على عليه السلام سه قسمت است : خطبه‌ها ، نامه‌ها و كلمات قصار . كلمات قصار جملات كوتاهى است كه ايشان در مواقع مختلفى فرموده است .\r\nمجموع نامه‌ها و كلمات قصار ، يك ثلث نهج البلاغه را تشكيل مىدهد . دو ثلث نهج البلاغه خطبه‌هاى مولاست و تازه اينها همهء خطبه‌هاى مولا نيست بلكه به قول سيّد رضى ، مختار است از خطبه‌ها يعنى قسمتهاى انتخاب شده است ، و الّا خطبه‌ها خيلى بيش از اينها بوده است . مسعودى كه صدسال قبل از سيّد رضى بوده است ، در كتاب بسيار معتبر مروج الذهب - كه از مدارك معتبر تاريخ اسلام است - مىنويسد :\r\nالآن در حدود 480 خطبه از على عليه السلام در دست مردم است « 1 » ، در صورتى كه در نهج البلاغه بيش از 200 خطبه وجود دارد . تازه اين تعداد را سيّد انتخاب كرده و قسمتهايى را نياورده است . بنابراين خطبه‌هاى على عليه السلام شايد چهار برابر خطبه‌هاى نهج البلاغهء فعلى بوده است .\r\nبيشتر نهج البلاغه همان منبرهاى على عليه السلام است . على عليه السلام منبر رفته است ، منبرهايش را ضبط كرده‌اند و در نتيجه براى ما مانده است . و اين بيانگر عظمت و اهميت مقام تبليغ در اسلام است ، در صورتى كه در ميان ما كوچك و حقير است .\r\nنتيجه‌اش اين است كه ديگر پيام اسلام نمىرسد . خودمان مطلب را خراب كرده‌ايم .\r\nوقتى كه [ قضيه 
  ] به اين وضع اجتماعى و به اين شكل درآمد كه هر عالمى براى اينكه حيثيت و مقامش محفوظ بماند ( حالا آن عذر درست است يا نه ، من كارى ندارم ؛ بالأخره جريان اجتماعى كار خودش را مىكند ) از خطابه خواندن و تبليغ و هدايت و ارشاد مردم پرهيز داشته باشد ، كار تبليغ و هدايت و ارشاد به دست افرادى مىافتد كه هيچ گونه صلاحيتى ندارند و كارشان از جودى و جوهرى شروع شده است . آن وقت آيا مىتوان انتظار داشت كه پيام اسلام ، پيام خدا ، پيام پيغمبر ، پيام على ، اين مكتب عظيم و وسيعِ داراى جنبه‌هاى مختلف دنيايى و آخرتى ، سالم به دست مردم برسد ؟ چه انتظار غلطى ! .\r\nمقام شامخ زينب در تبليغ او بروز كرد . شما ببينيد اهل بيت امام حسين عليه السلام چه ماهرانه تبليغ كرده‌اند ! دو سه نكته است كه تا انسان به اينها توجه نداشته باشد ، به\r\n\r\n\r\n\r\n\r\n","description":"","footnote":"\r\n( 1 ) . مروج الذهب ، ج 2 / ص 419 .\r\n","page_name":" 421 ","page_number":421},
  {"content":"\r\n\r\nارزش تبليغ اهل بيت و در واقع به ارزش سفر تبليغاتىشان پى نمىبرد . كار أبا عبد اللَّه حساب شده بود ، يعنى اين سفر را به دست دشمن درست كرد . دشمن ، اين سفر را به وجود آورد . دشمن به خيال خودش اسير حمل مىكند اما درحقيقت دارد مبلّغ مىفرستد .\r\n\r\nجبرگرايى ، پشتوانهء فكرى دستگاه يزيد .\r\nنكته‌اى را عرض مىكنم : هميشه در جامعهء بشرى هر قدرت جابره‌اى هر اندازه زور داشته باشد بالأخره نياز به يك پشتوانهء فكرى و فلسفى و عقيدتى دارد ، يعنى يك نظام اعتقادى لازم دارد كه تكيه‌گاه نظام اقتصادى و سياسى و وضع موجود آن باشد .\r\nبشر بالأخره نياز به فكر دارد . اگر جامعه‌اى درست به نظام فاسد حاكم بر خود فكر كند ، محال است آن نظام بماند . اين است كه هر نظام موجودى ، خودش را نيازمند به يك نظام فكرى و عقيدتى به عنوان تكيه‌گاه و پشتوانه مىداند ؛ مىخواهد آن نظام به صورت يك فلسفه باشد ، يك ايسم داشته باشد يا به صورت مذهب باشد . دستگاه يزيد نمىتوانست بدون يك پشتوانهء فكرى و اعتقادى يا لااقل بدون آنكه اعتقادات موجود مردم را توجيه كرده باشد كارش را انجام بدهد . خيال نكنيد آنها اين قدر احمق بودند كه بگويند سرها سرِ نيزه ، گور پدر مردم و افكارشان ! بلكه در هر حال در مقام اغفال افكار مردم و القاء يك سلسله افكار و انديشه‌ها بودند تا فكر مردم قانع بشود كه وضع موجود بهترين وضع است و بايد همين‌طور باشد . البته در ميان يك عده مردم مذهبى بايد آن فكر رنگ و صورت مذهبى داشته باشد . چرا از شريح قاضى استمداد مىكنند ؟ براى اغناء فكر مردم تا به فكر مردم رنگ بدهند ، و دادند .\r\nدر كربلا اين برنامه تا عصر عاشورا موفق بود . امام باقر عليه السلام مىفرمايد : سى هزار نفر در كربلا جمع شده بودند براى كشتن پسر پيغمبر « وَ كُلٌّ يَتَقَرَّبونَ الَى اللَّهِ عَزَّ وَ جَلَّ بِدَمِهِ » « 1 » و همهء آنها به قصد قربت آمده بودند ؛ به حسين بن على شمشير مىزدند براى اينكه به بهشت بروند . البته رؤسا - به تعبيرى كه فرزدق كرد - جوالشان از رشوه پر شده بود ولى تودهء مردم كه اين حرفها سرشان نمىشد . فكر تودهء مردم را اغوا مىكردند ، و اين خودش در برنامه‌هاى ابن زياد بخصوص نقش اساسى داشت . يزيد در اثر\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 44 / ص 298 .\r\n","page_name":" 422 ","page_number":422},
  {"content":"\r\n\r\nشراب‌خوارى و اينكه كلّه‌اش داغ مىشد ، افسارش پاره مىشد و باطنش را بروز مىداد ( گفت مستى و راستى ) ، در حال مستى حرف راستش را مىگفت كه هيچ چيز را قبول ندارم . مستى رسوايش مىكرد و الّا خود او هم از اين برنامه استفاده مىكرد .\r\nابن زياد بعد از شهادت أبا عبد اللَّه وقتى كه مردم را در مسجد بزرگ كوفه جمع كرد تا قضيه را به اطلاع آنها برساند ، آنچنان قيافهء مذهبى و مقدسى به خود گرفت كه گفت :\r\n« الْحَمْدُ للَّهِ الَّذى اظْهَرَ الْحَقَّ وَ اهْلَهُ وَ نَصَرَ اميرَ المُؤْمِنينَ وَ اشْياعَهُ وَ قَتَلَ الْكَذّابَ بْنَ الْكَذّابِ » « 1 » خدا را شكر مىكنيم كه حقيقت را پيروز كرد و ريشهء يك دروغگو و پسر دروغگو را كه مىخواست مردم را بفريبد ، كَند . از مردم « الهى شكر » مىخواست و شايد صدها « الهى شكر » هم گفتند . اگر يك كور بيداردل نبود ، آن مجلس را خوب فريب داده بود .\r\nمردى است به نام عبد الله بن عفيف كه خدايش رحمت كند . ( گاهى افرادى در موقعيتهايى جانبازى مىكنند كه يك دنيا ارزش دارد . ) اين مرد از دو چشم نابينا بود .\r\nيك چشمش را در جمل در ركاب على عليه السلام و چشم ديگرش را در صفّين در ركاب على عليه السلام از دست داده بود . اعمى بود . چون اعمى بود ، ديگر كارى از او ساخته نبود و قهراً در جهاد هم شركت نمىكرد و غالباً به عبادت مىپرداخت . آن روز هم در مسجد كوفه بود . اين مرد وقتى كه اين جمله را شنيد ، از جا حركت كرد و گفت : كذّاب تويى و پدر توست ، و شروع كرد به نطق كردن و خطابه انشاء كردن به طورى كه همان جا ريختند او را گرفتند و بعد هم كشتند . ولى بالأخره اين پرده را دريد .\r\nابن زياد واقعاً به همان دو معنا حرامزاده است ، يعنى يك مرد نابكار و شيطان . غالباً در جوامعى كه مردم افكار مذهبى دارند ، وقتى كه دستگاههاى جبّار مىخواهند خودشان را توجيه كنند ، جبرگرا مىشوند يعنى همه چيز را مستند به خدا مىكنند : كار خدا بود كه اينجور شد ، اگر مصلحت نبود كه اينجور نمىشد ، خدا خودش نمىگذاشت كه اينجور بشود . اينكه « آنچه هست همان است كه بايد باشد و آنچه نيست همان است كه نبايد باشد » خودش يك منطق است ، منطق جبرگرايى ؛ منطق ابن زياد است كه وقتى با زينب ( سلام اللَّه عليها ) مواجه مىشود فوراً مسألهء خدا را طرح مىكند كه « الْحَمْدُ للَّهِ الَّذى فَضَحَكُمْ وَ قَتَلَكُمْ وَ اكْذَبَ أُحْدوثَتَكُمْ » . اين جمله‌ها خيلى معنا دارد : خدا را شكر ، اين خدا بود كه شما را كشت ، اين خداخواهى بود ، عجب فتنه‌اى\r\n\r\n\r\n\r\n\r\n","description":"","footnote":"\r\n( 1 ) . بحار الأنوار ، ج 45 / ص 119 .\r\n","page_name":" 423 ","page_number":423},
  {"content":"\r\n\r\nبراى مسلمين درست كرده بوديد ، شكر خدا را كه شما را كشت ، شكر خدا را كه شما را رسوا كرد . رسوايى در منطق او چيست ؟ در منطق او هركس كه به حسب ظاهر در جبههء نظامى شكست بخورد ، ديگر رسوا شده و قضيه تمام شده است ؛ اگر او به حق مىبود كه در جبههء نظامى غالب مىشد . « وَ اكْذَبَ أُحْدوثَتَكُمْ » يعنى مغلوب شدن شما دليل بر اين است كه حرفتان دروغ بود .\r\n\r\nسخنان زينب و زين العابدين عليهما السلام در مجلس ابن زياد\r\nزينب چه گفت ؟ گفت : « الْحَمْدُ للَّهِ الَّذى اكْرَمَنا بِنَبِيِّهِ » خدا را شكر كه ما را گرامى داشت كه پيغمبر را از ميان ما قرار داد و ما از خاندان پيغمبر هستيم ، « انَّما يَفْضَحُ الْفاسِقُ وَ يَكْذِبُ الْفاجِرُ وَ هُوَ غَيْرُنا وَ الْحَمْدُ للَّهِ » آن كسى كه در جبههء نظامى شكست مىخورد رسوا نشده است . معيار رسوايى چيز ديگرى است . معيار رسوايى ، حقيقت‌جويى و حقيقت طلبى است . آن كه در راه خدا شهيد مىشود رسوا نشده ؛ رسوا آن كسى است كه ظلم و ستم مىكند ؛ رسوا آن كسى است كه از حق منحرف مىشود . ملاك رسوايى و غير رسوايى اين است . اين‌طور نيست كه اگر كسى كشته شد ، پس حرفش دروغ بوده است . معيار دروغ و راست بودن ، خود انسان است ، ايدهء انسان است ، حرف و عمل انسان است .\r\nحسينِ من كشته هم بشود راست گفته ، زنده هم بماند راست گفته . تو كشته هم بشوى دروغگو هستى ، زنده هم بمانى دروغگو هستى . بعد به شدت به او حمله مىكند .\r\nجمله‌اى گفت كه جگر ابن زياد آتش گرفت ، گفت : « . . . يَا بْنَ مَرْجانَة ! » ( مرجانه مادر ابن زياد بود . نمىخواهد كسى اسم مادرش را بياورد ، چون مادرش زن بدنامى بود ) اى پسر مرجانه ، آن زن بدنام ! رسوايى بايد از پسر مرجانه باشد . اينجا بود كه ابن زياد درماند و چنان مملوّ از خشم شد كه گفت جلّاد را بگوييد بيايد گردن اين زن را بزند .\r\nمردى كه از خوارج و دشمن مولا امير المؤمنين است و با اينها هم خوب نيست ، در حاشيهء مجلس ابن زياد نشسته بود . وقتى ابن زياد گفت بگوييد مير غضب بيايد ، او از يك احساس به اصطلاح عربى ، از يك حميّت عربى استفاده كرد ؛ ايستاد و گفت : امير ! هيچ توجه دارى كه با يك زن دارى حرف مىزنى ، زنى كه چندين داغ‌ديده است ؟ ! با يك زنِ برادرها كشته ، عزيزان از دست رفته دارى سخن مىگويى .\r\n« وَ عَرَضَ عَلَيْهِ عَلىَّ بْنَ الْحُسَيْنِ » يعنى بر او على بن حسين را عرضه كردند . فرعون وار صدا زد : « مَنْ انْتَ ؟ » ( باز منطق جبرگرايى را ببينيد ) تو كى هستى ؟ فرمود :\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n« أَنَا عَلِىُّ بْنُ الْحُسَيْنِ » من على بن حسين هستم . گفت : « أَ لَيْسَ قَدْ قَتَلَ اللَّهُ عَلِىَّ بْنَ الْحُسَيْنِ ؟ » مگر على بن حسين را خدا در كربلا نكشت ؟ ( حالا ديگر بايد همه چيز به حساب خدا گذاشته شود تا معلوم شود كه اينها همه برحق هستند ! ) فرمود : من برادرى داشتم ، نام او هم على بود و مردم در كربلا او را كشتند . گفت : خير ، خدا كشت . فرمود : البته كه قبض روح همهء مردم به دست خداست ، اما او را مردم كشتند . بعد گفت : « عَلىٌّ وَ عَلىٌّ » يعنى چه ؟ ! پدر تو اسم همهء بچه‌هايش را على گذشته بود ، اسم تو را هم على گذاشته ، اسم ديگرى نبود كه بگذارد ؟ فرمود : پدر من به پدرش ارادت داشت ؛ او دوست داشت كه اسم پسرانش را به نام پدرش بگذارد . يعنى اين تو هستى كه بايد از پدرت « زياد » ننگ داشته باشى .\r\nابن زياد انتظار داشت كه على بن حسين عليه السلام اصلًا حرف نزند . از نظر او يك اسير بايد حرف نزند و وقتى به او مىگويد اين كار خدا بود ، بايد بگويد بله كار خدا بود ، مقدّر چنين بود ، نمىشد كه اين‌طور نشود ، كار اشتباهى بود و اين حرفها . وقتى ديد كه على بن حسين عليه السلام ، يك اسير ، اينچنين حرف مىزند ، گفت : « وَ لَكَ جُرْأَةٌ لِجَوابى » « 1 » شما هنوز جان داريد ، هنوز نفس داريد ، هنوز در مقابل من حرف مىزنيد ؛ جلّاد بيا گردن اين را بزن . نوشته‌اند تا گفت جلّاد گردن اين را بزن ، زينب از جا بلند شد ، على بن حسين را در آغوش گرفت و گفت : به خدا قسم گردن اين را نخواهيد زد مگر اينكه اول گردن زينب را بزنيد . نوشته‌اند ابن زياد مدتى به اين دو نفر نگاه كرد و بعد گفت : به خدا قسم مىبينم كه الآن اگر بخواهيم اين جوان را بكشيم ، اول بايد اين زن را بكشيم .\r\nصرف نظر كرد .\r\nاين يكى از خصوصيات اهل بيت بود كه با منطق جبرگرايى - كه در دنيا جبر است و در عين جبر عدل است ، يعنى بشر در اين جهان هيچ وظيفه‌اى براى تغيير و تبدل و تحول ندارد و آنچه هست آن است كه بايد باشد و آنچه نيست همان است كه نبايد باشد و بنابراين بشر نقشى ندارد - مبارزه كردند .\r\nو لا حول و لا قوّة الّا باللَّه العلىّ العظيم\r\n\r\n\r\n\r\n\r\n","description":"","footnote":"\r\n( 1 ) . ارشاد شيخ مفيد ، ص 244 .\r\n","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n\r\n\r\nبخش دوم : يادداشتها .\r\n\r\nفصل اوّل . ريشه‌هاى تاريخى حادثهء كربلا\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\n\r\n1 . چگونه امت پيغمبر فرزند پيغمبر را كشتند ؟\r\nحادثهء شهادت امام حسين عليه السلام نه تنها فجيع بود و نه تنها مظهر يك فداكارى عظيم و بىنظير است ، حادثهء بسيار عجيبى است از نظر توجيه علل روحى قضيه . اين قضيه پنجاه سال بعد از وفات پيغمبر اكرم واقع شد به دست مسلمانان و پيروان رسول اكرم و مردمى كه معروف به تشيع و دوستى آل على بودند و واقعاً هم علاقه به آل على داشتند ، در زير پرچم كسانى كه تا سه چهار سال قبل از وفات پيغمبر با او جنگيدند و عاقبت كه مردم ديگر مسلمان شدند آنها هم اجباراً و ظاهراً مسلمان شدند ( به قول عمار ياسر : « اسْتَسْلَموا وَ لَمْ يُسْلِمُوا » « 1 » . ابو سفيان در حدود بيست سال با پيغمبر جنگيد كه در حدود پنج شش سال آخر قائد اعظمِ تحريك عليه اسلام بود و حزب او يعنى امويها اعدى عدوّ و أَلَدّ الخصامِ پيغمبر بودند . بعد از ده سال از وفات پيغمبر ، معاويه - كه هميشه دوش به دوش و پا به پاى پدرش با اسلام مىجنگيد - والى شام و سوريه شد و سى سال بعد از وفات پيغمبر ، خليفه و امير المؤمنين شد ! و پنجاه سال بعد از وفات پيغمبر ، پسرش يزيد خليفه شد و با آن وضع فجيع فرزند پيغمبر را كشت به دست مسلمانانى كه شهادتين مىگفتند و نماز مىخواندند و حج مىكردند و به آئين اسلام\r\n\r\n\r\n\r\n\r\n","description":"","footnote":"\r\n( 1 ) . [ اينان اظهار اسلام كرده‌اند اما اسلام نياورده‌اند . 
  ]\r\n","page_name":" 429 ","page_number":429},
  {"content":"\r\n\r\nازدواج مىكردند و به آئين اسلام مرده‌هاى خود را دفن مىكردند . نه اين مردم منكر اسلام شده بودند - و اگر منكر اسلام شده بودند معمايى در كار نبود - و نه انكار حرمت امام حسين را داشتند و معتقد بودند كه امام حسين - نعوذ باللَّه - از اسلام خارج شده ، بلكه عقيدهء آنها به طور قطع بر تفضيل امام حسين بر يزيد بود . حالا چگونه شد كه اولًا حزب ابو سفيان زمام حكومت را در دست گرفتند و ثانياً مردم مسلمان و بلكه شيعه قاتل امام حسين عليه السلام شدند ، در عين اينكه او را مستحق قتل نمىدانستند بلكه احترام خون او از خون هر كسى در نظر آنها بيشتر بود .\r\nاما اينكه چرا حزب ابو سفيان زمام را در دست گرفت ، براى اين بود كه يك نفر از همين امويها كه او سابقهء سوئى در ميان مسلمين نداشت و از مسلمينِ اولين بود به خلافت رسيد . اين كار سبب شد كه امويها جاى پايى در دستگاه حكومت اسلامى پيدا كنند ، جاى پاى خوبى به طورى كه خلافت اسلامى را مُلك خود بنامند ( همان طورى كه مروان به انقلابيون همين را گفت ) ، هرچند جاى پا در زمان عمر پيدا شد كه معاويه والى سرزمين زرخيز شام و سوريه شد ، خصوصاً با در نظر گرفتن اين معمّا كه عمر جميع حكام را عزل و نصب مىكرد و تغيير و تبديل مىداد به استثناء معاويه .\r\nامويها سبب فساد در دستگاه عثمان شدند و مردم هم عليه عثمان انقلاب كردند و او را كشتند ، و معاويه كه هميشه خيال خلافت را در دماغ مىپروراند ، از كشته شدن عثمان استفادهء تبليغاتى كرد و نام خليفهء مظلوم ، خليفهء شهيد به عثمان داد و پيراهن خون‌آلود عثمان را بلند كرد و وجههء مظلوميت خليفهء پيغمبر را تقويت كرد و به مردم هم گفت : رأس و رئيس كشندگان عثمان ، على عليه السلام است كه بعد از عثمان خليفه شده و انقلابيون را هم پناه داده ، و چه گريه‌ها و اشكها كه از مردم نگرفت ! تمام مردم شام يعنى قبايلى از عرب كه بعد از فتح اسلام در شام سكنى كرده بودند ، يكدل و يك‌زبان گفتند كه در مقام انتقام و خونخواهى خليفهء مظلوم تا قطرهء آخر خون خود حاضريم و هرچه تو فرمان دهى ما اطاعت مىكنيم . به اين وسيله معاويه نيروى اسلام را عليه خود اسلام تجهيز كرد .\r\n\r\nحوادث معمّاوَش صدر اسلام و اينكه چطور شد . امت پيغمبر به قتل فرزند پيغمبر اقدام كردند ؟\r\nدر تاريخ ، حوادث بىنظير و حيرت‌آورى پيدا شده كه در مقام توجيه علل و\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nمجارى آنها ممكن است بعضى دچار اشكال شوند . از آن جمله است موضوع پيشرفت سريع اسلام و زير نفوذ قرار دادن آراء و معتقدات زمان  ( لِيُظْهِرَهُ عَلَى الدِّينِ كُلِّهِ )  « 1 »  *  و از آن جمله است حادثهء حركت و قيام امام حسين عليه السلام .\r\nامام حسين عليه السلام را قريب و بعيد و خويش و بيگانه منع مىكردند و راه بيان خودشان را ذكر مىكردند ( بىوفايى و غدر مردم كوفه ) . عجيب اين است كه امام منطق آنها را رد نمىكرد ولى از كلمات جوابيه و مخصوصاً خطابه‌هاى مكه و كربلا و بين راه معلوم مىشود كه امام حسين عليه السلام منطقى داشته وسيعتر از آن منطقهاى محدود . آن منطقها بر محور حفظ جان و فرزندان و سلامت دور مىزد و منطق امام بر حفظ دين و ايمان و عقيده . امام در جواب نصيحت مروان فرمود : « وَ عَلى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 2 » .\r\nروى كار آمدن معاويه و يزيد و تجهيز آنها نيروى اسلام را عليه على بن أبي طالب عليه السلام و حسين بن على عليه السلام با آنكه آن مردم از دين برنگشته بودند ، يكى از حوادث معمّاوش صدر اسلام است .\r\nدر اينجا دو مطلب را بايد مورد بحث قرار دهيم تا بتوانيم به ماهيت و هدف و علت حادثهء قيام حسينى پى ببريم : يكى علت مبارزهء شديد امويان كه در رأس آنها ابو سفيان بود با اسلام و قرآن ، و ديگر علت موفقيت آنها براى در دست گرفتن حكومت اسلامى .\r\nاما [ مطلب 
  ] اول ، دو علت داشت : يكى رقابت نژادى كه در سه نسل متوالى متراكم شده بود ، دوم تباين قوانين اسلامى با نظام زندگى اجتماعى رؤساى قريش مخصوصاً امويها كه اسلام برهم‌زنندهء آن زندگانى بود و قرآن اين را اصلى كلى مىداند . در سورهء سبأ مىفرمايد :  « وَ ما أَرْسَلْنا فِي قَرْيَةٍ مِنْ نَذِيرٍ إِلَّا قالَ مُتْرَفُوها . . . »  « 3 » . در سوره‌هاى زخرف ، واقعه ، مؤمنون و هود نيز همين مطلب هست . گذشته از همهء اينها مزاج و طينت آنها طينتى منفعت‌پرست و مادى بود و در اين گونه مزاجهاى روحى تعليمات الهى و ربّانى اثر ندارد و اين ربطى به باهوشى و بىهوشى آنها ندارد . كسى به تعليمات الهى اذعان پيدا مىكند كه در وجود خودش پرتوى از شرافت و علوّ نفس و\r\n\r\n\r\n\r\n\r\n","description":"","footnote":"\r\n( 1 ) . فتح / 28 .\r\n( 2 ) . مقتل الحسين مقرّم ، ص 146 .\r\n( 3 ) . سبأ / 34 .\r\n","page_name":" 431 ","page_number":431},
  {"content":"\r\n\r\nبزرگوارى موجود باشد ، نورى و حياتى و هدايتى در خميرهء خودش موجود باشد  ( « لِيُنْذِرَ مَنْ كانَ حَيًّا »  « 1 » ،  « إِنَّما تُنْذِرُ مَنِ اتَّبَعَ الذِّكْرَ »  « 2 » ،  « وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ »  « 3 » ،  « لِيَمِيزَ اللَّهُ الْخَبِيثَ مِنَ الطَّيِّبِ »  « 4 » ) . اين مطلب خود يك اصل بزرگى است . داستان ابو سفيان و عبّاس و گفتنِ « لَقَدْ صارَ مُلْكُ ابْنِ اخيكَ عَظيماً » ، ايضاً قصهء « بِاللَّهِ غَلَبْتُكَ يا أَبا سُفْيانَ ! » ، ايضاً قصهء « تَلَقَّفوها تَلَقُّفَ الْكُرَةِ » همگى دليل كورباطنى ابو سفيان است .\r\nاما اينكه چگونه شد كه حزب اموى كه در [ دورهء 
  ] اسلام به صورت حزبى فعال و مدير درآمدند ، بر حكومت اسلامى مسلط شدند ؟ .\r\nمقدمتاً اين مطلب را بايد بگوييم كه يك جامعهء نوساز و نوبنياد نمىتواند يك‌دست و يكنواخت باشد ، هر اندازه عامل وحدت آنها قوى باشد « 5 » . جامعهء نوبنياد و تازه ساز اسلامى هرچند در زير لواى توحيد و پرچم « لا إله إلا الله » * وحدت نيرومندى پيدا كرده بود و اختلاف رنگها و شكلها را به صورت معجزآسايى از بين برده بود ، در عين حال طبيعى است كه مردم مختلفى كه از نژادهاى مختلف و عناصر مختلف و با طبايع و عادات و اخلاق و آداب و عقايد گوناگونى پرورش پيدا كرده بودند ، همهء افراد در استعداد قبول مسائل دينى و پذيرش تربيت دينى يكسان نيستند : يكى قوىّ الايمان است و يكى ضعيف الايمان و يكى در شك و كفر و الحاد باطنى بسر مىبرد ، و به همين دليل ادارهء همچو جمعيتى بر اساس اسلامى تا سالها بلكه قرنها و آنها را تحت يك رژيم معين قرار دادن كار آسانى نيست « 6 »\r\n\r\n\r\n\r\n\r\n","description":"","footnote":"\r\n( 1 ) . يس / 70 .\r\n( 2 ) . يس / 11 .\r\n( 3 ) . إسراء / 82 .\r\n( 4 ) . انفال / 37 .\r\n( 5 ) . و آيا از همين جا نمىتوان گفت كه بهتر اين بود كه شتاب نمىشد و به فتوحات پرداخته نمىشد ، صبر مىشد به طور طبيعى اسلام از ديوارها نفوذ كند ؟ اثر اين شتابزدگى همين شكافها و اختلافهايى است كه هست . پيغمبر هم اصلًا وصيت نكرد كه بعد از من فتوحات كنيد ، با آنكه انواع وصيتها كرد . در ذائقه‌ها فتوحات ، شيرين است اما معلوم نيست مورد تصويب عقل باشد . هيچ معلوم نيست كه على عليه السلام اگر خليفه مىشد اين فتوحات را تصويب مىكرد ، همان طورى كه بعد از حكومت به اصلاح داخل پرداخت ، و بعلاوه همين فتوحات منشأ فساد اخلاق اعراب شد . پس اين عجله از طرفى جامعه‌اى نامتجانس درست كرد و از طرفى جنس اعراب را فاسد كرد .\r\n( 6 ) . رجوع شود به تطوّر عقايد ملل گوستاولوبون . وى تغيير روحيه را خيلى تدريجى و بطىء مىداند .\r\n","page_name":" 432 ","page_number":432},
  {"content":"\r\n\r\nخود قرآن به وجود منافقين كه پارازيت مىدادند و مىگفتند :  « غَرَّ هؤُلاءِ دِينُهُمْ »  « 1 » و مىگفتند :  « أَ نُؤْمِنُ كَما آمَنَ السُّفَهاءُ »  « 2 » اعتراف دارد ، و از اهتمام زياد قرآن به منعكس كردن قضاياى منافقين معلوم مىشود قرآن مىخواهد مسلمين را از خطر مهمى پرهيز دهد « 3 » عبد الله بن سلول ، رأس و رئيس منافقين مدينه بود . قرآن از « مؤلّفة قلوبهم » نام مىبرد ، كسانى كه خواه ناخواه جزء اجتماع اسلامى شده‌اند و بايد از آنها نگاهدارى كرد و مقدارى از بودجهء عمومىِ زكوات و صدقات را به آنها داد تا تدريجاً ايمان در آنها قوّت بگيرد و يا لااقل در نسلهاى بعدى ، اسلام واقعى پيدا شود ولى نبايد آنها را در كارهاى حساس دخالت داد . پيغمبر صلى الله عليه و آله خُلق كريم خود را از احدى دريغ نمىداشت حتى از منافقين و مؤلفة قلوبهم ، ولى روش محتاطانهء خود را از دست نمىداد . تا پيغمبر زنده بود ، امويهاى ضعفاء الايمان و مؤلفة القلوب و يا منافق جاى پايى پيدا نكردند ولى مع الاسف بعد از پيغمبر تدريجاً پستهاى حساس را اشغال كردند ، مخصوصاً در زمان عثمان . مروان و پدرش كه طريد « 4 » رسول اللَّه بودند ، در زمان عثمان عودت داده شدند و حال آنكه دو خليفهء پيشين شفاعت عثمان را براى برگرداندن آنها به مدينه قبول نكردند ، و همان مروان سبب اصلى فتنه‌ها و قتل عثمان شد .\r\nامويها بعد از حكومت عثمان ، بر بيت المال و مناصب دست يافتند ؛ دو عامل ثروت و مناصب را در دست گرفتند . فقط يك عامل قوى و نيرومند را كسر داشتند كه ديانت بود . بعد از قتل عثمان ، معاويه با يك طرّارى و زبردستى عجيبى بر اين عامل هم دست يافت و آن را هم استخدام كرد و اينجا بود كه توانست سپاهى به نام دين و با نيروى دين عليه شخصى مانند على بن أبي طالب عليه السلام تجهيز كند . معاويه بعدها در زمان خلافتش با اجير كردن روحانيون امثال أبو هريره كاملًا عامل روحانيت را علاوه بر عامل ديانت استخدام كرد و به اين اعتبار چهار عامل شد : عامل سياست و پستهاى سياسى ، عامل ثروت ، عامل ديانت ، عامل روحانيت و طبقهء روحانيين .\r\nحيف و ميل كردن بيت المال و دست به دست كردن مناصب به وسيلهء امويها در\r\n\r\n\r\n\r\n\r\n","description":"","footnote":"\r\n( 1 ) . انفال / 49 .\r\n( 2 ) . بقره / 13 .\r\n( 3 ) . از شجاعتهاى قرآن يكى منعكس كردن منطق مخالفين از كفار و منافقين است ، و زياد هم هست .\r\n( 4 ) . [ مطرود ، رانده شده 
  ]\r\n","page_name":" 433 ","page_number":433},
  {"content":"\r\n\r\nعهد عثمان موجب نارضايتى عمومى شد ، چه آنها كه اهل دنيا بودند و چه آنها كه اهل دين بودند . اهل دنيا بر دنياى خود نگران بودند و نمىتوانستند ببينند كه مىْ خورند حريفان و آنها نظاره كنند ، و اهل دين هم كه مىديدند اصول اجتماعى اسلام دارد از بين مىرود . اين است كه مىبينيم مثلًا هم عمرو عاص و زبير مخالف بودند و هم ابو ذر و عمّار . عمرو عاص گفت : بر هيچ چوپانى نگذشتم مگر آنكه او را بر قتل عثمان تحريك كردم ، و وقتى كه خبر قتل عثمان را شنيد گفت : « انَا ابو عَبْدِ اللَّهِ ما حَكَكْتُ قَرْحَةً الّا ادْمَيْتُها » « 1 » . على عليه السلام به زبير در جمل فرمود : « لَعَنَ اللَّهُ اوْلانا بِقَتْلِ عُثْمانَ » « 2 » .\r\nعلى عليه السلام همان‌طور كه با ساير خلفا رفتار مىكرد ، با عثمان رفتار مىكرد ؛ از نصيحت و خيرخواهى عموم دريغ نمىكرد ؛ در وقتى كه عثمان محصور بود ، هم راه صلاح را به او نشان داد و هم به او آب و آذوقه رساند . ولى معاويه با نيروى عظيم خودش در شام بود و از فتنه و مقدمات و نتايج فتنه هم آگاه بود ، و عثمان هم از او استمداد كرد و او قادر بود انقلابيون را تار و مار كند « 3 » ولى فكر كرد از كشتهء عثمان بيش از زندهء عثمان مىتواند بهره‌بردارى كند ؛ نشست تا خبر قتل عثمان رسيد ، آن وقت فرياد وا عثماناه را بلند كرد ، پيراهن عثمان را بر چوب كرد و بر منبر گريه كرد و اشكها از مردم گرفت و اين آيهء قرآن را شعار قرار داد :  « وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً »  « 4 » . صدها هزار نفر دعوت او را براى خونخواهى خليفهء مظلوم اجابت كردند . اينجا بود كه توانست عامل ديانت را هم به عامل ثروت و منصب اضافه كند « 5 » و تمام قوا\r\n\r\n\r\n\r\n\r\n","description":"","footnote":"\r\n( 1 ) . [ من أبو عبد اللَّه هستم . هيچ زخمى را نخراشيدم جز اينكه خونش انداختم . 
  ]\r\n( 2 ) . [ خدا لعنت كند آن كس از ما را كه به قتل عثمان اولويت دارد . 
  ]\r\n( 3 ) . در جلد 3 نهج البلاغه ، ص 200 ، نامه به معاويه ، مىنويسد : « فَأمّا اكْثارُكَ الْحِجاجَ فى عُثْمانَ وَ قَتَلَتِهِ فَانَّكَ انَّما نَصَرْتَ عُثْمانَ حَيْثُ كانَ النَّصْرُ لَكَ وَ خَذَلْتَهُ حَيْثُ كانَ النَّصْرُ لَهُ [ و اما جدال بسيار و پرگفتن تو دربارهء عثمان و كشندگان او ؛ تو عثمان را هنگامى يارى كردى كه به نفع خودت بود و هنگامى كه براى او سودمند بود او را يارى نكردى . 
  ] در اين جمله‌ها سياست معاويه خوب روشن شده .\r\n( 4 ) . إسراء / 33 .\r\n( 5 ) . و به عبارت ديگر قدرت ديانت را هم بر قدرت سياست و ثروت بيافزايد و مردم را يعنى پيروان على عليه السلام را ، هم تحت فشار ماديات قرار دهد و هم تحت فشار معنويات . خطرناكترين موقعها آن وقتى است كه اين دو قدرت يعنى قدرت ماده و معنى دست به دست يكديگر داده و بخواهد بر سر ملتى فرود آيد . البته ديانت به خودى [ خود 
  ] همواره دفاع از مظلوم است ولى امان از وقتى كه در اثر جهالت مردم و خيانت اولياى امور يعنى جهالت متنسّكين و خيانت متهتّكين ، دين ابزار سياست واقع شود . امان از وقتى كه دين ابزار سياست واقع شود !\r\n","page_name":" 434 ","page_number":434},
  {"content":"\r\n\r\nرا در قسمت مهمى از كشور اسلامى در دست بگيرد . اين بود سرّ تسلط معاويه بر دستگاه خلافت و روحانيت اسلامى كه در اين امر چند چيز دخالت داشت : اول ذَكاء و فطانت خود آنها ، دوم سوء سياست و تدبير خلفا كه به اينها راه دادند ، سوم جهالت و نادانى و بساطت مردم « 1 » معاويه و امويها براى محو دو اصل از اصول اسلامى كوشش بسيار كردند : يكى امتياز نژادى كه عرب را بر عجم [ ترجيح دادند 
  ] و ديگر ايجاد فاصلهء طبقاتى كه بعضى مانند عبد الرّحمن بن عوف و زبير صاحب آلاف الوف شدند و بعضى فقير و صُعلوك باقى ماندند . بىجهت نيست كه على عليه السلام مىفرمايد : « . . . انْ لا يُقارّوا عَلى كِظَّةِ ظالمٍ وَ لا سَغَبِ مَظْلومٍ » « 2 » و يا مىفرمايد : « الا وَ انَّ بَلِيَّتَكُمْ قَدْ عادَتْ كَهَيْئَتِها يَوْمَ بَعَثَ اللَّهُ نَبِيَّهُ » « 3 » .\r\n\r\nنيروى اجتماعى على عليه السلام و برنامهء مبارزهء معاويه با آن\r\nعلى عليه السلام از دنيا رفت و معاويه خليفه شد . بر خلاف انتظار معاويه ، على عليه السلام به صورت نيرويى باقى ماند و معاويه آن طورى كه اعمال بيرون از تعادل و متانتش نشان مىدهد ، از اين موضوع خيلى ناراحت بود . لهذا تجهيز ستون تبليغاتى عليه على عليه السلام كرد . در منابر و خطبه‌ها دستور داد على عليه السلام را سبّ و لعن كنند . طرفداران خيلى جدى على را بىپروا مىكشت و دستور داده بود به تهمت هم شده بگيرند و مانع نشر فضيلت على عليه السلام بشوند . با پول ، احاديثْ عليه على عليه السلام له امويها جعل كردند . اين سه كار را براى مبارزه با فكر على عليه السلام كه در دلها و سينه‌ها جا داشت مىكردند . حُجر بن عدى و عمرو بن حَمِق را براى همين جهت كشت . ميثم و رُشَيد را كه عبيد الله در\r\n\r\n\r\n\r\n\r\n","description":"","footnote":"\r\n( 1 ) . از اينجا معلوم مىشود كه مردم آن وقت صلاحيت نداشتند كه خليفه يعنى ولىّ امر را انتخاب كنند و فرضاً قبول كنيم كه اصل حكومت اسلامى بر انتخاب است نه بر انتصاب ، در آن روزها و بلكه تا سالها و قرنها مىبايست كه حاكم انتصابى باشد . در هر جاى دنيا كه مردم لياقت آزادى و دخالت در تعيين قوّهء حاكمه را نداشته باشند ، نبايد به آنها آزادى داد ولى كى آزادى را از آنها بگيرد ؟ همانهايى كه از ترس انتخاب آنها نبايد مردم آزادى داشته باشند ؟ ! نه ، بلكه مقام نبوت . در آن زمان ، جهل و عدم صلاحيت سبب شد كه امويها از هوش و دَهاء خود استفاده كردند . على عليه السلام ، هم مجسمهء عدالت بود و هم مجسمهء هوشيارى و پيش‌بينى . فتنهء اموى [ را 
  ] كه زير پرده بود و رنگ اسلامى داشت ، على عليه السلام كاملًا پيش‌بينى كرد و به مردم گفت ولى كسى كه معناى كلمات او را درك كند وجود نداشت .\r\n( 2 ) . نهج البلاغه ، خطبهء 3 .\r\n( 3 ) . [ نهج البلاغه ، خطبهء 16 . هان كه گرفتارى و مشكلات شما بازگشته همانند روزى كه خداوند پيامبرش را برانگيخت . 
  ]\r\n","page_name":" 435 ","page_number":435},
  {"content":"\r\n\r\nكوفه كشت ، روى همان برنامهء معاويه بود . بالأخره يك نيروى غير متشكل به نام « تشيع » عليه حكومت اموى هميشه در فعاليت بود .\r\nبراى ما تحقيق در امر حادثهء حكومت اموى تنها جنبهء تعجب‌آميز ندارد . اين يك امر سطحى نبوده كه فقط مربوط به سيزده قرن پيش باشد كه بگوييم آمد و رفت . اين ، خطرى بود براى اسلام از آن روز تا روزى كه خدا مىداند . حتماً اگر ما بخواهيم به تاريخ روحيهء خودمان رسيدگى كنيم ، بايد به تاريخ اموى رسيدگى [ كنيم . 
  ] فكر اموى در زير پرده و لفّافه ، با فكر اسلامى مبارزه مىكرد . عنصر فكر اموى داخل عناصر فكر اسلامى شد . اى بسا كه در فكر همانهايى كه هر صبح و شام بنى اميه را لعنت مىكنند ، عنصرى از فكر اموى موجود باشد و خودشان خيال كنند فكر اسلامى است ، و قطعاً اين‌طور است « 1 » ، مثل موضوع رعايت شئونات در مصرف زكات و خمس و در استطاعت حج و در نفقهء زوجه و امثال اينها .\r\nعلى عليه السلام به خطر سلطهء اموى زياد اهميت مىداد و اعلام خطر مىكرد ، ولى كمتر كسى متوجه مىشد و خودش هم مىفرمود بعدها متوجه مىشويد : « فَعِنْدَ ذلِكَ تَوَدُّ قُرَيْشٌ بِالدُّنْيا وَ ما فيها لَوْ يَروْنَنى مَقاماً واحِداً وَ لَوْ قَدْرَ جَزْرِ جَزورٍ لِاقْبَلَ مِنْهُمْ ما اطْلُبُ مِنْهُمُ الْيَوْمَ بَعْضَهُ وَ لا يُعْطونَنيهِ » « 2 » .\r\nاز جمله راجع به فتنهء اموى فرمود : « انَّ الْفِتَنَ اذا اقْبَلَتْ شَبَّهَتْ وَ اذا ادْبَرَتْ نَبَّهَتْ . . . » « 3 » . ايضاً : « ايُّهَا النّاسُ سَيَأْتى عَلَيْكُمْ زَمانٌ يُكْفَأُ الْاسْلامُ كَما يُكْفَأُ الْاناءُ بِما فيهِ . . . » « 4 » و ايضاً : « فَمَا احْلَوْلَتْ لَكُمُ الدُّنْيا فى لَذَّتِها » « 5 » و ايضاً : « ما لى اراكُمْ اشْباحاً بِلا ارْواحٍ . . . » « 6 » .\r\n\r\n\r\n\r\n\r\n","description":"","footnote":"\r\n( 1 ) . امويها رفتند ولى مع الاسف عناصر فكر اموى و رژيم اموى باقى ماند و با تغيير ، جزء اصول زندگى ما شده . امروز هم اصول معاويه‌اى عامل ديانت را استخدام كرده عليه ديانت ، و نمىشود يك كلمه عليه اصول اموى سخن گفت . به اندازهء اشكى كه در پاى پيراهن عثمان ريختند ، باز مىريزند .\r\n( 2 ) . نهج البلاغه ، خطبهء 91 . [ و آن هنگام است كه قريش آرزو مىكند در برابر دنيا و ما فيها يك بار مرا ببينند ، هرچند به قدر كشتن شترى باشد ( لحظاتى اندك ) تا آنچه اينك اندكش را از آنان مىخواهم و به من نمىدهند بپذيرم . 
  ]\r\n( 3 ) . همان . [ وقتى فتنه‌ها رو آورند ، حق و باطل را بهم بياميزند ( و راه تشخيص را ببندند ) و چون پشت كنند و از بين روند ، آگاه كنند و حق را روشن سازند . 
  ]\r\n( 4 ) . نهج البلاغه ، خطبهء 101 . [ اى مردم به زودى زمانى فرا رسد كه اسلام وارونه شود چنان كه يك ظرف وارونه شود و محتواى آن بريزد 
  ] .\r\n( 5 ) . نهج البلاغه ، خطبهء 103 . [ و دنيا با لذاتش به كام شما شيرين نيامد . 
  ]\r\n( 6 ) . نهج البلاغه ، خطبهء 106 . [ چرا شما را اشباحى بىروح مىبينم ؟ 
  ]\r\n","page_name":" 436 ","page_number":436},
  {"content":"\r\n\r\nچند موضوع را على عليه السلام پيش‌بينى كرد :\r\n1 . ظلم و استبداد و استيثار بنى اميه و اينكه ديگر از اين عدل و مساواتِ امروز خبرى نخواهد بود و از  « لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ »  « 1 » و از اينكه « لَنْ تُقَدَّسَ امَّةٌ حَتّى يُؤْخَذَ لِلضَّعيفِ حَقُّهُ . . . » « 2 » خبرى نخواهد بود كه فرمود : « . . . لا يَكونَ انْتِصارُ احَدِكُمْ مِنْهُمْ الّا كَانْتِصارِ الْعَبْدِ مِنْ رَبِّهِ » « 3 » . مسلم بن عقبه در وقعهء مدينه از مردم بيعت بر عبوديت و غلامى يزيد گرفت . اين‌طور ، پيش‌بينى مولا محقق شد .\r\n2 . اينكه نخبه‌ها و نيكان و فهميدگان و روشنفكران شما را خواهند كشت ، و هر سرى كه در آن سر مغزى و در آن مغز برقى از روشنى موجود باشد روى تن باقى نخواهند گذاشت ، كه فرمود : « عَمَّتْ خُطَّتُها وَ خُصَّتْ بَلِيَّتُها وَ اصابَ الْبَلاءُ مَنْ ابْصَرَ فيها وَ اخْطَأَ الْبَلاءُ مَنْ عَمِىَ عَنْها » « 4 » .\r\n3 . حرمت احكام اسلام عملًا از بين مىرود . حرامى باقى نمىماند مگر آنكه حلال مىشود : « وَ اللَّهِ لا يَزالونَ حَتّى لا يَدَعوا للَّهِ مُحَرَّماً الَّا اسْتَحَلّوهُ وَ لا عَقْداً الَّا حَلّوهُ ، وَ حَتّى لا يَبْقى بَيْتُ مَدَرٍ وَ لا وَبَرٍ الّا دَخَلَهُ ظُلْمُهُمْ . . . وَ نَبا بِهِ سوءُ رُعْيِهِمْ » « 5 » . عبد الله بن حنظله گفت : ما از پيش كسى مىآييم كه « يَنْكِحُ الْامَّهاتِ وَ الْاخَواتِ » « 6 » .\r\n4 . اينكه اسلام مورد تحريف و پشت رو كردن قرار مىگيرد ، عناصر غير اسلامى وارد افكار مردم مىشود : « يُكْفَأُ الْاسْلامُ كَما يُكْفَأُ الْاناءُ » « 7 » ، « و لُبِسَ الْاسْلامُ لُبْسَ الْفَرْوِ مَقْلوباً » « 8 » . همهء اينها - كه على مثل اينكه در آينه ببيند ، ديده - واقع شد و يك سرّ محبت زائد الوصف عده‌اى نسبت به على عليه السلام ، گذشته از سيرت و عدل و خُلقش ، وقوع اين\r\n\r\n\r\n\r\n\r\n","description":"","footnote":"\r\n( 1 ) . آل عمران / 64 .\r\n( 2 ) . نهج البلاغه ، نامهء 53 ( عهدنامهء مالك اشتر نخعى ) .\r\n( 3 ) . نهج البلاغه ، خطبهء 91 . [ و يارى جستن هيچ كدام از شما از آنها نيست مگر به مانند يارى جستن بنده از مولاى خودش . 
  ]\r\n( 4 ) . همان . [ دايرهء حكومتش همگانى است و گرفتارى آن براى خاصّه است ، بلاى آن دامنگير آگاهان و بينايان است و كوردلان را هدف خود نمىگيرد . 
  ]\r\n( 5 ) . نهج البلاغه ، خطبهء 96 . [ و به خدا سوگند ، پيوسته زمام حكومت را به دست دارند تا جايى كه تمام حرامهاى الهى را حلال سازند و همهء پيمانهاى خدا را بشكنند ، و خانه‌اى گلى و خيمه‌اى پشمينه‌اى نماند جز اينكه به ظلم آنها گرفتار آيد . . . و سوء رفتارشان آنان را پراكنده سازد . 
  ]\r\n( 6 ) . [ با مادران و خواهران خود نكاح مىكند ( يزيد ) . 
  ]\r\n( 7 ) . نهج البلاغه ، خطبهء 101 .\r\n( 8 ) . نهج البلاغه ، خطبهء 106 . [ و اسلام مانند پوستين وارونه پوشيده شود . 
  ]\r\n","page_name":" 437 ","page_number":437},
  {"content":"\r\n\r\nپيش‌بينىها بود .\r\nمعاويه مُرد و علاوه بر حيف و ميل اموال و غصب مناصب كه از زمان عثمان شايع شده بود ، چند سنت سوء هم باقى گذاشت :\r\nالف . لعن و سبّ على عليه السلام .\r\nب . پول خرج كردن و وادار كردن به جعل حديث عليه على عليه السلام و به عبارت ديگر استخدام عامل روحانيت به وسيلهء علماى سوء ، علاوه بر استخدام عامل ديانت از راه قتل عثمان ( قصهء سَمُرة بن جُندَب و آيهء :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ »  « 1 » ) .\r\nج . كشتن بىگناهان بدون تقصير كه در اسلام سابقه نداشت و از بين بردن احترام نفوس و بريدن دست و پا و به نيزه كردن سر ، مثل سر عمرو بن حمق خزاعى .\r\nد . مسموم كردن و عمل ناجوانمردانهء مسموم كردن را معمول كردن كه عملى است كه با مروّت و انسانيت هم سازگار نيست ، و بعد خلفاى ديگر هم از او پيروى كردند .\r\nمعاويه امام حسن عليه السلام و مالك اشتر و سعد وقّاص و عبد الرحمن بن خالد بن وليد را كه بهترين نصير او بود ، مسموم كرد .\r\nه . اينكه خلافت را در خاندان خود موروثى كرد « 2 » و يزيدى را كه هيچ گونه لياقت نداشت وليعهد كرد .\r\nو . دامن زدن به آتش امتياز نژادى و فضيلت عرب بر عجم و قريش بر غير قريش .\r\nاز اين كارها ، لعن و سبّ على و حتى جعل حديث و ولايتعهد يزيد ، سوء تدبير معاويه شمرده مىشود .\r\nيزيد مردى جاهل و سبكسر بود . خليفه‌زادگانى كه مُرشَّح براى خلافت بودند مىبايستى مدتى تعليم و تربيت شوند كه لااقل براى زعامت آماده شوند ( همان طورى كه عباسيين مىكردند ) . يزيد در باديه نشو و نما يافته و بىخبر از دنيا و آخرت ،\r\n\r\n\r\n\r\n\r\n","description":"","footnote":"\r\n( 1 ) . بقره / 207 .\r\n( 2 ) . و به اين ترتيب آرزوى ديرين حزب اموى كه ابو سفيان در خانهء عثمان گفت : « يا بَنى امَيَّةَ ! تَلَقَّفوها تَلَقُّفَ الْكُرَةِ ، اما وَ الَّذى يَحْلِفُ بِهِ ابو سُفيان . . . ما زِلْتُ ارْجوها لَكُمْ وَ لِتَصيرَنَّ الى صِبْيانِكُمْ وِراثَةً » محقق شد و خود معاويه هم باور نمىكرد محقق شود ، و البته امام حسين بيش از هركس از اين منويّات آگاه بود و مىديد كه دارند مثل گوى با آن بازى مىكنند و به كودكان خود به وراثت مىدهند . قيام حسين عليه السلام در برابر عملى شدن افكار حزب اموى بود .\r\n","page_name":" 438 ","page_number":438},
  {"content":"\r\n\r\nهيچ گونه لياقتى نداشت .\r\nاگر در زمان عثمان ، اموال و مناصب غصب شد و اگر در زمان معاويه لعن و سبّ على عليه السلام و جعل حديث و دروغ بستن به پيغمبر و كشتن بىگناهان و مسموم كردن و خلافت را موروثى كردن و امتياز نژادى به وجود آوردن معمول شد ، عهد يزيد عهد رسوايى اسلام و مسلمين بود . نمايندگان كشورهاى ديگر مىآمدند و از همه جا بىخبر به جاى پيغمبر مردى را مىديدند كه در دستش شراب و در كنارش بوزينه‌اى با جامه‌هاى ديبا نشسته . ديگر چه آبرويى براى اسلام باقى مىماند ؟ ! يزيد ، مست غرور ، مست جوانى ، مست حكومت ، مست شراب بود . در اين صورت معناى كلام سيد الشهداء واضح مىشود كه : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يزيدَ » .\r\nيزيد متظاهر به فسق و متظاهر به كفر و ردّه گفتن بود و به عبارت ديگر يزيد پرده‌ها را همه دريده بود ، و قطعاً در همچو موردى بايد قيام كرد . ديگر چه آبرويى براى اسلام و مسلمين باقى مىماند ؟ ! .\r\nبنابراين ، سؤال اينكه چرا امام حسين قيام كرد ، درست مثل اين است كه بگوييم چرا پيغمبر اكرم در مكه قيام كرد و با قريش سازش نكرد ؟ و يا چرا علىّ مرتضى اين قدر رنج حمايت پيغمبر را در بدر و حنين و احد و احزاب و ليلة المبيت متحمل شد ؟ و يا چرا ابراهيم يكتنه در مقابل قدرت عظيم نمرود قيام كرد ؟ چرا موسى در حالى كه جز برادرش هارون كسى نداشت ، به دربار فرعون رفت ؟ معناى اين چرا اين است كه امام حسين وقتى قيامش موجّه بود كه جُندى و سپاهى برابر با يزيد داشته باشد و حال آنكه اگر امام حسين سپاهى برابر با يزيد مىداشت و در اجتماعى قيام مىكرد كه مردم دو دسته بودند و دو صف عظيم را تشكيل مىدادند و امام حسين در جلوى يك صف بود ، قيام حسينى يك قيام مقدس و جاويدان نبود . اين چراها در همهء قيامهاى مقدس و تاريخى هست .\r\nقيامهاى مقدس بشرى داراى دو تشخّص است : يكى از نظر هدف قيام ؛ يعنى اين قيامها براى مقامات عالى انسانيت است ، براى توحيد است ، براى عدل است ، براى آزادى است ، براى رفع ظلم و استبداد است ، نه به خاطر كسب جاه و مقام يا تحصيل ثروت و به قول حنظلهء بادغيسى « كسب مهترى » و يا حتى براى تعصب وطنى ، قبيله‌اى ، نژادى . ديگر اينكه اين قيامها برقى است كه در ظلمتهاى سخت پديد مىآيد ، شعله‌اى است كه در ميان ظلمتها و استبدادها و استيثارها و زورگويىها مىدرخشد ،\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nستاره‌اى است كه در تاريكى شب در آسمان سعادت بشر طلوع مىكند ، نهضتى است كه مورد تصويب عقلاى قوم ! قرار نمىگيرد .\r\nيكى از افتخارات نهضت حسينى همين است كه عقلاى قوم ! آن را تصويب نمىكردند ولى از آن جهت كه فوق نظر عقلا بود نه دون نظر آنها . عرفا كه از آن جنبهء عرفانى جنبهء فوق عقل آن را در نظر گرفته‌اند ، به آن نام « مكتب عشق » داده‌اند و همچنين است منطق شعراى مرثيه سراى ما ، و خيلى جنبهء ايده‌آليستى به آن داده‌اند .\r\nدرست است كه مكتب عشق الهى است ، على عليه السلام هم فرمود : « مُناخُ رُكّابٍ وَ مَصارِعُ عُشّاقٍ » « 1 » ، ولى چرا اين عشق و سلوك در صحنه‌اى مثل صحنهء كربلا ظهور كرد ؟\r\nبراى خداوند ، براى اين معشوق كه فرقى نمىكند . آرى ، رضاى خدا در فداكارى در راه دين ، در راه سعادت بشر ، در راه قيام بالقسط است كه هدف پيغمبران است . چرا عرفاى ما اگر عاشق صادق هستند عشقبازيهاى خود را فقط در مجالس سماع به ثبوت رساندند ؟ ! عشق حسين البته عشق الهى است و عشق صادق و راستين است ، تنها در مجالس سماع اظهار نشده است .\r\nپس افتخار قيام حسينى اين است كه كسانى مانند ابن عباس [ آن را 
  ] تصويب نمىكردند . مطلق قيامهاى مقدس بشر كه در ميان تاريكيها مانند شعله‌اى ظاهر مىشود ، مورد تصويب ديگران نيست . در زمان خود ما اگر كسى مثلًا به قدرتهاى روحانى ما كه در غير راه خدا مصرف مىشود ، اعتراض كند و بالأخره در مطلق مواردى كه قواى اهريمنى تسلط كامل پيدا كرده [ اگر 
  ] كسى اعتراض كند و ايراد بگيرد و قيام كند ، عقلا به او ايراد مىگيرند ، او را كج سليقه مىخوانند ! اين سليقه چيست و مقياس استقامت و اعوجاجش چيست ؟ .\r\nچه خوب تعبيرى دارد امير المؤمنين دربارهء پيغمبر اكرم كه مىفرمايد : « ارْسَلَهُ عَلى حينِ فَتْرَةٍ مِنَ الرُّسُل . . . وَ الدُّنْيا كاسِفَةُ النُّورِ » « 2 » . قرآن دربارهء قيام ابراهيم عليه السلام مىفرمايد :  « وَ لَقَدْ آتَيْنا إِبْراهِيمَ رُشْدَهُ »  « 3 » ( از كلمهء « رشد » معلوم مىشود كه ابراهيم چيزى را احساس مىكرد كه ديگران احساس نمىكردند ) تا آنجا كه مىگويد :  « قالُوا حَرِّقُوهُ وَ انْصُرُوا \r\n\r\n\r\n\r\n\r\n","description":"","footnote":"\r\n( 1 ) . نفس المهموم ، ص 110 .\r\n( 2 ) . نهج البلاغه ، خطبهء 87 . [ او را به هنگامى فرستاد كه جهان از وجود پيامبر خالى بود . . . و دنيا نورش به خاموشى گراييده بود . 
  ]\r\n( 3 ) . انبياء / 51 .\r\n","page_name":" 440 ","page_number":440},
  {"content":"\r\n\r\n آلِهَتَكُمْ »  « 1 » . در مورد موسى مىفرمايد :  « إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً »  « 2 » . على عليه السلام دربارهء فتنهء بنى اميه فرمود : « انَّها فِتْنَةٌ عَمْياءُ مُظْلِمَةٌ » « 3 » . پس احتياج به يك شعلهء حقانى نورانى هست . ايضاً فرمود : « لَتَجِدُنَّ بَنى امَيَّةَ لَكُمْ ارْبابَ سَوْءٍ » « 4 » و فرمود : « حَتّى لا يَكونَ انْتِصارُ احَدِكُمْ مِنْهُمْ الّا كَانْتِصارِ الْعَبْدِ مِنْ رَبِّهِ » « 5 » .\r\n\r\n\r\n\r\n\r\n","description":"","footnote":"\r\n( 1 ) . انبياء / 68 .\r\n( 2 ) . قصص / 4 . [ فرعون در زمين سركشى كرد و اهل آن را به دستجات مختلف پراكنده ساخت . 
  ]\r\n( 3 ) . نهج البلاغه ، خطبهء 91 . [ آن فتنه‌اى كور و تاريك است . 
  ]\r\n( 4 ) . همان . [ و هرآينه بنى اميّه را زمامداران بدى خواهيد يافت . 
  ]\r\n( 5 ) . همان .\r\n","page_name":" 441 ","page_number":441},
  {"content":"\r\n\r\n\r\n2 . امام حسين عليه السلام و ساير مصلحين بزرگ كه قيام كردند\r\nتمام كسانى كه به بشريت خدمت كرده‌اند حقى بر بشريت دارند ، از راه علم يا صنعت و هنر يا اكتشاف و اختراع و يا حكمت و فلسفه يا ادب و اخلاق و از هر راهى ، ولى هيچ كس به اندازهء شهداى راه حق بر بشريت حق ندارد و از همين جهت هم عكس العمل بشريت و ابراز عواطف بشر دربارهء آنها بيش از ديگران است ، زيرا عدل و آزادى براى محيط اجتماعى بشر و براى روح بشر به منزلهء هواست براى تنفس ريه ؛ بدون آن ادامهء حيات ممكن نيست . پيغمبر صلى الله عليه و آله فرمود : « المُلْكُ يَبْقى مَعَ الْكُفْرِ وَ لا يَبْقى مَعَ الظُّلْمِ » . .\r\nعالم در علم خود و مكتشف در اكتشاف خود و مربى و معلم اخلاق در تعليمات خود و حكيم و فيلسوف در حكمت و فلسفهء خود مديون و مرهون شهدا هستند و شهدا در كار خود مديون كسى نيستند ، زيرا شهدا بودند كه محيط آزاد به ديگران دادند تا آنها توانستند نبوغ خود را ظاهر كنند . شهدا شمع محفل بشريتند ؛ سوختند و محفل بشريت را روشن كردند « 1 » . « شاهدى گفت به شمعى كامشب - در و ديوار مزيّن كردم . . . » .  « يا أَيُّهَا \r\n\r\n\r\n\r\n\r\n","description":"","footnote":"\r\n( 1 ) . در ورقهء « شهيد و شهادت » گفتيم كه هر شهادت بعد از خود نورانيت به وجود مىآورد و آن را تشبيه كرديم به حالت فرد از نظر اينكه بعضى از خودگذشتگيها و بعضى اعمال مثبت فرد براى قلب او ايجاد صفا و نورانيت مىكند . اين مطلب سوژه‌اى بسيار عالى است كه مىتواند بحث شود .\r\n","page_name":" 442 ","page_number":442},
  {"content":"\r\n\r\n النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً  . . .  وَ سِراجاً مُنِيراً »  « 1 » . تعبير به « سراج » مبيّن محيط ظهور پيغمبر است . اگر مردم رشدى داشته باشند ، محيط تاريك نيست و احتياج به چراغ نيست .\r\nدر همچو وضعى يزيد روى كار آمد . يزيد به والى مدينه نوشت كه « خُذْ حُسَيْناً . . .\r\nبِالْبَيْعَةِ اخْذاً شَديداً » . بنابراين جز با بيعت به چيزى راضى نمىشد . اما امام حسين يكى از سه كار را بايد بكند : يا بيعت كند و تسليم شود ، يا آن طورى كه بعضى پيشنهاد كردند بيعت نكند و اگر لازم شد - و البته لازم هم مىشد - خودش را به كنارى بكشد ، به دره‌اى يا دامنهء كوهى پناه ببرد ، مثل ياغيها كه مخلوطى از ترس و شجاعت است زندگى كند ، و يا ايستادگى كند تا كشته شود . اول را اعوان و انصار امويها پيشنهاد مىكردند مثل مروان ، دوم را ابن حنفيّه و ابن عباس پيشنهاد كردند ( روح پيشنهاد اين دو نفر همين مىشد بالنتيجه ) ، و سوم راهى بود كه خودش انتخاب كرد . اما اول معنايش اين بود كه حسين عليه السلام دين و آخرت خودش را به دنياى يزيد بفروشد و كارى به كار مسلمين نداشته باشد ؛ هرچه مىشود بشود و با يزيد سازش كند و از ترس بيعت كند براى حفظ جان خود ، و آن همان بود كه فرمود : « يَأْبَى اللَّهُ ذلك لَنا وَ رَسولُهُ وَ الْمُؤْمِنونَ وَ حُجورٌ طابَتْ وَ طَهُرَتْ وَ انوفٌ حَمِيَّةٌ وَ نُفوسٌ ابِيَّةٌ » . اين كار را نه خدا اجازه مىداد و نه دين خدا و نه ايمان اقتضا مىكرد و نه پستانى كه از آن پستان شير خورده بود و نه روح عالىاى كه در ميان سينه داشت .\r\nاما راه دوم ؛ درست است كه بيعت نكرده بود ولى موضوع تنها جنبهء منفى نداشت كه بيعت نكند . او يك تكليف مثبت براى خود قائل بود كه مىفرمود : « ايُّهَا النّاسُ ، مَنْ رَأى سُلْطاناً جائِراً مُسْتَحِلًّا لِحُرُمِ اللَّهِ . . . » . علاوه بر همهء اينها ، روح بلند حسينى كجا و فرار در دشت و كوهها ! او حاضر نشد در وقتى كه از مدينه به سوى مكه حركت مىكرد شاهراه را بگذارد و از بيراهه برود . در جواب پيشنهاد بعضى همراهان فرمود : « لا وَ اللَّهِ لا\r\n\r\n\r\n\r\n\r\n","description":"","footnote":"\r\n( 1 ) . احزاب / 45 و 46 . خواند مزّمّل نبى را زين سبب . . .\r\n هين قُمِ اللَّيْل كه شمعى اى همام * شمع دائم شب بود اندر قيام \r\n بىفروغت روز روشن هم شب است * بىپناهت شير اسير ارْنَب است \r\n نى تو گفتى قائد اعمى به راه * صد ثواب و اجر يابد از إله \r\n هر كه او چل گام كورى را كشد * گشت آمرزيده و يابد رَشَد \r\n هين بكش تو زين جهان بىقرار * جوق كوران را قطار اندر قطار \r\n","page_name":" 443 ","page_number":443},
  {"content":"\r\n\r\nافارِقُهُ حَتّى يَقْضِىَ اللَّهُ ما هوَ قاضٍ » « 1 » . او مىفرمود : « لا اعْطيكُمْ بِيَدى اعْطاءَ الذَّليلِ وَ لا اقِرُّ اقْرارَ الْعَبيدِ » . پدرش مىگفت : « وَ اللَّهِ لَوْ تَظاهَرَتِ الْعَرَبُ عَلى قِتالى لَما وَ لَّيْتُ عَنْها وَ لَوْ امْكَنَتِ الْفُرَصُ مِنْ رِقابِها لَسارَعْتُ الَيْها » « 2 » . و اما راه سوم همان بود كه خودش انتخاب كرد .\r\n\r\nارزش شهادت و شهيد در اجتماع\r\nقبلًا گفتيم كه هر شهادت نورانيتى در اجتماع به وجود مىآورد ، و تشبيه كرديم آن را به نورانيتى كه برخى اعمال خير و از خودگذشتگىها در قلب فرد ايجاد مىكند .\r\nقلب كه صفا و جلا پيدا كرد و هدايت يافت تاريكيها زايل مىشود ، راه نمودارتر مىگردد . اين مطلب سوژه‌اى عالى است براى بحث دربارهء ارزش شهادت و شهدا و مخصوصاً از نظر آثار قيام حسينى در جهان اسلام و از نظر اينكه امام اگر به قصد شهادت هم حركت كرده باشد منطقى صحيح دارد . جملهء : « انَّ اللَّهَ شاءَ انْ يَراكَ قَتيلًا » اگر سند صحيح داشته باشد ، از لحاظ مطلب و معنى سخن درستى است .\r\n\r\nمنطق منفعت و منطق حقيقت\r\nمنطق منفعت‌پرستى يك منطق است و منطق حق‌پرستى و اصلاح منطق ديگرى است « 3 » . عقلاى قوم مانع ابى عبد الله مىشدند از حركت ، و نصايح آنها همه بر محور مصلحت شخصى حسين عليه السلام و زندگى دنيوى او و سلامت تن و حفظ فرزندان دور مىزد . مىگويند جامعترين بيانها همان است كه ابن عباس گفت . اگر جاى تعجب باشد ، بايد از منطق ابن عباس تعجب كرد . چيزى كه در اين منطق ابن عباس يافت نمىشود ،\r\n\r\n\r\n\r\n\r\n","description":"","footnote":"\r\n( 1 ) . [ نه ، به خدا سوگند از آن جدا نشوم تا خدا هرچه خواهد كند . 
  ]\r\n( 2 ) . نهج البلاغه ، نامهء 45 . [ به خدا سوگند اگر عرب در جنگ با من پشت به پشت هم دهند ، از آنان رو نگردانم و اگر فرصت دست دهد به سوى آن مىشتابم . 
  ]\r\n( 3 ) . على عليه السلام دربارهء سرزمين كربلا فرمود : « مُناخُ رُكّابٍ وَ مَصارِعُ عُشّاقٍ » ايضاً دربارهء آن خاك فرمود :\r\n« واهاً لَكَ ايَّتُهَا التُّربَةُ لَيُحْشَرَنَّ مِنْكَ اقْوامٌ يَدْخُلونَ الْجَنَّةَ بِغَيْرِ حِسابٍ » [ شگفتا از تو اى خاك كه اقوامى از درون تو محشور گردند كه بدون حساب وارد بهشت شوند 
  ] .\r\n","page_name":" 444 ","page_number":444},
  {"content":"\r\n\r\nفكر اسلام و منطق ايثار و گذشت است و آنچه در منطق حسين عليه السلام هرگز ديده نمىشود منافع و مصالح شخص خودش است « 1 » منطق حسين همان است كه فرمود : « خُطَّ الْمَوْتُ عَلى وُلْدِ آدَمَ . . . » ، همان است كه در جواب حرّ رياحى فرمود : « فَبِالْمَوْتِ تُخَوِّفُنى . . . » و بعد اشعار معروف را خواند : « سَأَمْضى وَ ما بِالْمَوْتِ عارٌ عَلَى الْفَتى . . . . » .\r\n\r\nهدف مقدس و حس تعالى و تقدّس\r\nكلمهء « شهيد » و « شهادت » از كلمات رايج معمولى است كه فقط در مورد بعضى افراد استعمال مىكنيم . هر كشته يا مرده‌اى شهيد نيست . روزى صدها نفر كشته مىشوند و هزارها نفر مىميرند و به آنها شهيد نمىگوييم . اطراف كلمهء « شهيد » را هاله‌اى از قدس و تعالى احاطه كرده است . به كسى شهيد گفته مىشود كه در يك راه مقدس و براى هدفى مقدس جان خود را از دست بدهد .\r\nشهيد سه خصوصيت دارد : يكى اينكه در راه هدف مقدس كشته مىشود ، ديگر اينكه جاودانگى مىيابد ، سوم آن چيزى كه قبلًا گفتيم كه آنها محيط پاك مىدهند .\r\nگفتم مقدس و نگفتم بزرگ . ممكن است مقصد ، بزرگ و با اهميت باشد ولى مقدس نباشد . اسكندر كه آرزوى جهانگيرى را تعقيب مىكرد ، هدفِ به اصطلاح بزرگ داشت ولى مقدس نبود و بلكه عالى هم نبود . كسى كه در اين راه كشته بشود ، در چشم بشر احترام و تقدّس ندارد « 2 » . او دايرهء خودپرستى خود را توسعه داده بود . همچو شخصى\r\n\r\n\r\n\r\n\r\n","description":"","footnote":"\r\n( 1 ) . هربرت اسپنسر به نقل فروغى مىگويد : « بلندترين آرمان نيكان اين است كه در آدم‌سازى شركت كنند يعنى مصلح باشند » . پيغمبر ما فرمود : « بُعِثْتُ لِاتَمِّمَ مَكارِمَ الْاخْلاقِ » . خدا درباره‌اش فرمود :  « عَزِيزٌ عَلَيْهِ ما عَنِتُّمْ »  ( توبه / 128 ) .\r\n( 2 ) . شهيد كسى است كه به خون خود ارزش و ابديت و جاودانگى داده است . آن كس كه مال خود را صرف خدمت و بناى خير مىكند ، به مال خود ابديت و ارزش مىدهد . آن كس كه اثر علمى باقى مىگذارد ، به فكر خود و آن كس كه اثر صنعتى و فنى باقى مىگذارد ، به هنر خود و آن كس كه فرزند خود يا ديگران را تربيت مىكند ، به عمل خود ارزش و ابديت مىدهد ، و شهيد به خون خود ارزش و ابديت مىدهد . اين تفاوت ميان شهيد و ديگران هست كه شهيد پاكباخته است و « سودا چنين خوش است كه يك جا كند كسى » ، اما عالم يا مُنفق يا معلم يا مربى يا هنرمند قسمتى از مايملك خود را ارزش و ابديت مىدهد . قبلًا گفتيم كه عالم و مربى و صنعتگر و فيلسوف و منفق ، مديون شهدايند و شهدا مديون كسى نيستند . خون شهيد به زمين نمىريزد بلكه هزار برابر مىشود و به ديگران تزريق مىشود و در رگهاى ديگران براى هميشه جريان مىيابد ، و اين است معنى جاويد شدن خون شهيد و اين است معنى اينكه شهدا حماسه مىآفرينند ، و به همين جهت پيشوايان آرزوى شهادت مىكردند و به همين جهت اسلام در هر زمانى نيازمند به شهيد است .\r\n","page_name":" 445 ","page_number":445},
  {"content":"\r\n\r\nاگر همهء كرات آسمانى را هم تسخير كند ، عملش جنبهء تقدّس و احترام پيدا نمىكند .\r\nعمل آن وقت مقدس است كه هدفى بيرون از خودپرستى داشته باشد « 1 » ، فقط به خاطر تكليف و وظيفه انجام شود ، خصوصاً تكاليفى كه بشر در برابر نوع و اجتماع دارد . « الْمَقْتولُ دونَ عِيالِهِ وَ مالِهِ » شهيد است ، چون به خاطر وظيفه و شرافت و تكليف وجدان و ديانت انجام مىگيرد نه به خاطر جلب منفعت مادى . حالا اگر انسان ، المقتول دون العدل و الحرّيه ، دون التوحيد و الايمان باشد ، قداست و قدّيسيتش به درجاتى بالاتر است .\r\nحس تعالى و تقدّس حسى است اصيل در بشر و از صميم روح بشر سرچشمه مىگيرد مثل حس حقيقت خواهى ( علم ) ، نيكى خواهى ( اخلاق ) ، زيبايى خواهى ( جمال ) . و اين خود يكى از معماهاى وجود بشر است كه در برابر امورى ماوراى منافع محسوس و ملموس خود ، يك نوع تعظيم و تكريمى دارد و سر تعظيم فرود مىآورد .\r\nالبته هر ميل و طلبى از وجود يك احتياج عينى حكايت مىكند ؛ منتهاى امر ، مبدأ اين احتياج عينى جهازات بدن نيست ، همان مرتبهء مستقل روح انسان است .\r\nسرسلسلهء مقدسات بشر ، ذات احديت است . خداوند ، قدّوس است ، منزّه از جميع نقصانات است على الاطلاق :  « هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ . . . »  « 2 » و لهذا مقدس ترين اعمال بشر مبارزه با شرك و بت‌پرستى است .\r\n\r\nقيامهاى مقدس\r\nقيامهاى مقدس و نهضتهاى مقدس ، از انبياء عظام شروع شده . در قرآن كريم در سورة الشعراء ، جهاد مقدس انبياء را خلاصه كرده است ؛ داستان موسى و ابراهيم و نوح و هود و لوط و صالح و شعيب و خاتم الانبياء را ذكر مىكند كه در راه مبارزه با\r\n\r\n\r\n\r\n\r\n","description":"","footnote":"\r\n( 1 ) . اينجا بايد اين بحث تحقيق بشود كه ملاك اصلى قداست چيست ؟ چرا خودپرستى پليدى است و كار براى خدمت به غير و براى انجام وظيفه و مسئوليت يا براى رضاى خدا مقدس است ؟ آيا ملاك ، ماديت و تجرّد است ؟ آيا ملاك ، وجود و عدم است ؟ آيا ملاك ، حركت و توقف است ؟ آيا ملاك ، هماهنگى با اهداف جهان و حركت تكاملى جهان است ؟ و آيا علت تقدّس - همان‌طور كه در متن گفته‌ايم - ابدى شدن و جاودانگى و نجات از مرگ است ؟\r\n( 2 ) . حشر / 23 .\r\n","page_name":" 446 ","page_number":446},
  {"content":"\r\n\r\nبت‌پرستى و ظلم و بيدادگرى و جهل و تعصب و تقليد و اسراف و تبذير و افساد در ارض و فحشاء و امتيازات موهوم اجتماعى مبارزه كرده‌اند . مقدسات بشر هم از اينها تجاوز نمىكند .\r\nامام حسين همان راهى را رفت كه آن انبياء رفتند و البته براى امام حسين وضعى پيش آمد كه براى ديگران پيش نيامد . اعتراض به اينكه امام حسين چرا فداكارى كرد و تسليم نشد و حفظ جان نكرد ، اعتراض به همهء انبياء و اولياء است . اساساً دين براى گذشت و فداكارى است ، منطق دين ايثار است :  « وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ »  « 1 » ،  « وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً »  « 2 » ، « مَنْ اصْبَحَ وَ لَمْ يَهْتَمَّ بِامورِ الْمُسْلِمينَ فَلَيْسَ بِمُسْلِمٍ » . .\r\nعلاقه به جان و به پدر و فرزند و همسر و خويش و تبار و سرمايه و شغل و حرفه و مسكن ، طبيعىِ هر انسان است و بسيارى از اينها طبيعىِ هر حيوانى است . دين آمده است براى اينكه انسان را علاقه‌مند و شيفتهء امورى عاليتر كند و درسى عاليتر بياموزد :\r\n « قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ »  « 3 » .\r\n[ \r\nوجود يك درك قوى در نهضت حسينى\r\n
  ] . مىتوان گفت علت و مناط اينكه يك نهضت ، مقدس و محترم و متعالى مىشود و سيادت روحانى بر افكار و عقول مردم پيدا مىكند ، چند چيز است :\r\nدر درجهء اول پاكى و طهارت و قداست هدف و مقصد است ، آلوده به اغراض شخصى و منافع مادى و مطامع و حرصها و آزها و جاه طلبىها و شهوت‌رانىها و خودخواهىها و خودپرستىها و تعصبها و قوميتها و حميّتها نيست ، به خاطر خدا و\r\n\r\n\r\n\r\n\r\n","description":"","footnote":"\r\n( 1 ) . حشر / 9 .\r\n( 2 ) . دهر / 8 .\r\n( 3 ) . توبه / 24 . [ بگو اگر پدران و فرزندان و برادران و همسران و خويشان و اموالى كه به چنگ آورده‌ايد و تجارتى كه بيم كسادش را داريد و مسكنهايى كه بدان دل بسته‌ايد نزد شما از خدا و رسول او و از جهاد در راه خدا محبوبتر است ، پس منتظر باشيد تا فرمان خدا آيد و خداوند قوم فاسق را هدايت نمىكند . 
  ]\r\n","page_name":" 447 ","page_number":447},
  {"content":"\r\n\r\nامر خدا و توحيد و عدل و قيام به قسط و حرّيت و حمايت مظلوم و دفاع از ضعيف است  ( إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ . . . )  « 1 » ، به خاطر ارتعاش و سوزشى است كه در وجدان و ضمير انسانى پيدا مىشود ، به خاطر انسانيت و جامعهء انسانيت است ، به خاطر اصول مقدس اجتماع بشرى است و به عبارت ديگر جنبهء اصولى دارد نه جنبهء فردى « 2 » ، آن هم اصول عالى انسانيت كه قوام زندگى انسانى به آنهاست و روح زندگى انسانى آنهاست ، به خاطر روح زندگى است كه بالاتر از ابزار زندگى است ؛ اگر ابزار موجود نباشد بشر مىتواند با ابزار ديگر زندگى [ كند 
  ] اما اگر كلمات مقدس عدالت و حق و حرّيت از قاموس بشريت محو بشود مثل اين است كه از اين فضا هوا را محو كنند . فرق است بين اينكه در اين فضا چراغ نباشد ، فرش نباشد ، بلندگو نباشد ، چادر نباشد ، بادبزن نباشد ، با آنكه هوا نباشد .\r\nعلت دوم مقدس و متعالى و محترم بودن اين نهضتها اين است كه در ظلمتهاى متراكم و در ميان يأسها و نااميديهاى مطلق ، در مواقعى كه ستاره‌اى در آسمان بشريت ديده نمىشود ، مانند برقى مىدرخشد و مانند شعله‌اى حقانى فرا راه آدميان ظاهر مىشود ؛ حركتى است در ميان سكونها و ندايى است در سكوت مرگبار و خاموشى مرگبار ، برقى است در تاريكى و قليلى است در برابر كثير  ( كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ )  « 3 » و لهذا مورد تصويب عقلاى خودپرست واقع نمىگردد ؛ مانند « ابرى است در بيابان ، بر تشنه‌اى ببارد » ؛ مانند محبوبى است كه بدون وعدهء قبلى و در حال نزار عاشق ، خود را به محبّ خود برساند :\r\n وَ بَريدٌ يَأْتى بِوَصْلِ حَبيبٍ * وَ حَبيبٌ يَأْتى بِلا ميعادٍ « 4 » \r\nعلت سوم تقدس اين نهضتها اين است كه همراه است با يك درك قوى و يك بصيرت نافذ كه پشت پردهء ظواهر را مىبيند و به عبارت معروف : در خشت خام مىبيند چيزى را كه ديگران در آينه نمىبينند . همان طورى كه آن دو قسمت ، از آيات\r\n\r\n\r\n\r\n\r\n","description":"","footnote":"\r\n( 1 ) . قصص / 4 .\r\n( 2 ) . و به عبارت ديگر از اين جنبه است كه از خودپرستى و منفعت‌پرستى گذشته و خود را فداى مصالح جامعه مىكنند ، فداى حق و عدالت مىشوند ، تبديل مىشوند به حق و عدالت و لهذا مثل حق و عدالت ، مقدس مىگردند .\r\n( 3 ) . بقره / 249 .\r\n( 4 ) . [ و پيكى كه خبر وصال يار مىآورد ، و يارى كه بدون وعده از راه مىرسد . 
  ]\r\n","page_name":" 448 ","page_number":448},
  {"content":"\r\n\r\nقرآن استنباط مىشود مثل آيهء  « مَنْ أَنْصارِي إِلَى اللَّهِ »  « 1 »  *  و آيهء  « سِراجاً مُنِيراً »  « 2 » و آيهء  « يَسْتَضْعِفُ طائِفَةً »  « 3 » ، اين قسمت - كه در اين نهضتهاى مقدس بصيرتى و احساسى قوى موجود است و آنها چيزى را حس مىكنند كه ديگران حس نمىكنند ، چيزى را مىبينند كه ديگران نمىبينند - نيز از قرآن استنباط مىشود ، مثل آيهء :  « وَ لَقَدْ آتَيْنا إِبْراهِيمَ رُشْدَهُ »  « 4 » و آيهء  « نَحْنُ نَقُصُّ عَلَيْكَ نَبَأَهُمْ بِالْحَقِّ إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً »  « 5 » . كلمهء « رشد » در عربى به معناى نموّ نيست كه در فارسى استعمال مىشود ، بلكه همان معنايى است كه در فقه مىگويند « عاقل بالغ رشيد » . كلمهء  « زِدْناهُمْ هُدىً »  نيز همان معناى رشد را مىفهماند . نهضت سيد جمال از آن جهت مقدس است كه بيش از عصر خود بصيرت داشت . از نامه‌هايى كه به علما نوشته پيداست . البته جنبه‌هاى ديگر هم هست از قبيل عدم تعادل قوا و تجهيزات ظاهرى و مادى ، كه موسى و ابراهيم و محمد صلى الله عليه و آله يكتنه قيام كردند و همچنين امام حسين عليه السلام . اين جنبه‌ها به علت دوم برمىگردد .\r\nحالا در نهضت امام حسين يك درك قوى وجود داشت و آن جريان پشت پردهء ضد اسلامى امويان را كه مردم ظاهر بين نمىديدند [ مىديد . 
  ] ابو سفيان در خانهء عثمان گفت : « يا بَنى امَيَّةَ ! تَلَقَّفوها تَلَقُّفَ الْكُرَةِ ، اما وَ الَّذى يَحْلِفُ بِهِ أَبو سُفْيانَ لا جَنَّةَ وَ لا نارَ ، وَ ما زِلْتُ ارْجوها لَكُمْ وَ لِتَصيرَنَّ الى ابْنائِكُمْ وِراثَةً » . ابو سفيان گفت : مُلك است و سلطنت ، حق و معنا و بهشت و جهنم همه دروغ است ؛ اين توپ را نگذاريد از تيپ شما خارج بشود ، به يكديگر پاس بدهيد و نگذاريد از ميان شما خارج شود ؛ آن را موروثى كنيد . موضوع ولايتعهد يزيد و بيعت گرفتن از مردم و در مقدّم همه امام حسين ، جامهء عمل پوشاندن به تفكر خطرناك ابو سفيانى يعنى به تفكر حزبى بود كه آن هم به نوبهء خود اصولى بود .\r\nولى مردم ظاهربين و گول تظاهرخور و حمل به ظاهر كن ، هيچ گونه توجهى به اين امور نداشتند و اينكه امام حسين فرمود : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ\r\n\r\n\r\n\r\n\r\n","description":"","footnote":"\r\n( 1 ) . آل عمران / 52 .\r\n( 2 ) . احزاب / 46 .\r\n( 3 ) . قصص / 4 .\r\n( 4 ) . انبياء / 51 . [ به تحقيق براى ابراهيم اسباب رشد او را فراهم آورديم . 
  ]\r\n( 5 ) . كهف / 13 . [ ما اخبار آنها را به حق براى تو بازگوييم . بدرستى كه آنها جوانانى بودند كه به پروردگارشان ايمان آورده بودند و ما بر هدايتشان افزوديم . 
  ]\r\n","page_name":" 449 ","page_number":449},
  {"content":"\r\n\r\nمِثْلِ يَزيدَ » حقيقتى بود كه حسين درك مىكرد و ديگران درك نمىكردند . امام حسين مىديد كه با خلافت يزيد اصل ابو سفيانىِ « وَ لِتَصيرَنَّ الى صِبْيانِكُمْ وِراثَةً » دارد عملى مىشود و ممكن است در اثر سكوت ، اين مطلب سنتى بشود و احاديثى هم جعل شود كه خلافت بايد در خاندان ابو سفيان بماند .\r\nامام حسين به دست يهود و نصارى و مجوس يا مشركين عرب يا اهل ردّه كشته نشد ، به دست مسلمانان و بلكه دوستان پدرش كشته شد و حتى به دست شاميان كشته نشد ، به دست كوفيان كشته شد . البته كوفيان مرعوب بودند و عامّه پيرو رؤسا بودند و رؤسا از رشوه آبستن بودند : « امّا رُؤَساؤُهُمْ فَقَدْ اعْظِمَتْ رِشْوَتُهُمْ وَ مُلِئَتْ غَرائِرُهُمْ » آنها جوالهاشان پر شده بود ، حواله‌هاى كلان بانكى دريافت كرده بودند ، ليره و دلار سبيل بود براى آنها ، ولى عمده درك ضعيف عامّه و فراموشكارى عامّه بود چنان كه بعد خواهيم گفت .\r\nگفتيم كه يكى از علل و يا مهمترين علت شهادت امام حسين و يا مهمترين علت گرويدن مردم به امويان ، جهالت مردم بود . از طرفى هم مىدانيم امام حسين با يزيد مبارزه نمىكرد ؛ او بالاتر از اين بود كه هدفش شخص و فرد باشد ؛ هدف او اصولى و كلى بود . درحقيقت امام حسين با ظلم مبارزه مىكرد و با جهل ، چنان كه در زيارت به ما تلقين و تعليم كرده‌اند كه هدف اين مبارزه از بين بردن جهل و گمراهى است چنان كه در زيارت اربعين است : « وَ بَذَلَ مُهْجَتَهُ فيكَ لِيَسْتَنْقِذَ عِبادَكَ مِنَ الْجَهالَةِ وَ حَيْرَةِ الضَّلالَةِ » « 1 » .\r\nاكنون توضيح مىدهم كه مقصود از جهالت مردم اين نبود كه چون مردم بىسواد بودند و درس نخوانده بودند ، مرتكب چنين عملى شدند و اگر درس خوانده و تحصيل كرده مىبودند نمىكردند . نه ، در اصطلاح دين « جهالت » بيشتر در مقابل « عقل » گفته مىشود و مقصود آن تنبّه عقلى است كه مردم بايد داشته باشند ، و به عبارت ديگر قوّهء تجزيه و تحليل قضاياى مشهود و تطبيق كليات بر جزئيات است و اين چندان ربطى به سواد و بىسوادى ندارد . علم ، حفظ و ضبط كليات است و عقل قوّهء تحليل است . به عبارت ديگر امام حسين شهيدِ فراموشكارى مردم شد ، زيرا مردم اگر در تاريخ پنجاه شصت سالهء خودشان فكر مىكردند و قوّهء تنبّه و استنتاج و\r\n\r\n\r\n\r\n\r\n","description":"","footnote":"\r\n( 1 ) . [ و خون قلب خويش را در راه تو نثار كرد تا بندگان تو را از نادانى و حيرت گمراهى نجات بخشد . 
  ]\r\n","page_name":" 450 ","page_number":450},
  {"content":"\r\n\r\nعبرت‌گيرى در آنها مىبود و به تعبير سيد الشّهداء كه فرمود : « ارْجِعوا الى عُقولِكُمْ » اگر به عقل و تجربهء پنجاه شصت سالهء خود رجوع مىكردند و جنايتهاى ابو سفيان و معاويه و زياد در كوفه و خاندان اموى را اصولًا فراموش نمىكردند و گول ظاهر فعلى معاويه را - كه دم زدن از دين به خاطر منافع شخصى است - نمىخوردند و عميق فكر مىكردند ، و حساب مىكردند آيا حسين عليه السلام براى دين و دنياى آنها بهتر بود يا يزيد و معاويه و عبيد الله ، هرگز چنين جنايتى واقع نمىشد . پس درحقيقت علت عمدهء اينكه مردمى نسبتاً معتقد به اسلام اين‌طور با خاندان پيغمبر رفتار كردند در صورتى كه همانها حاضر بودند قربةً الى اللَّه در جنگ كفار شركت كنند ، فقط و فقط فراموشكارى مردم و گول ظاهر خوردن آنها بود ، يعنى نتوانستند پشت پردهء نفاق را ببينند . ظواهر شعائر اسلامى را محفوظ مىديدند و توجه به اصول و معانىِ از بين رفته نداشتند . البته در اين حادثه - چنان كه قبلًا گفتيم - رعب و ترس و استسباع از يك طرف ، و فساد اخلاق رؤسا و رشوه‌خوارى آنها و طمع آنها و اطاعت كوركورانهء - به حسب خوى قبيله‌اى عربى - كوچكترها از رؤساى قبائل از طرف ديگر ، نيز از عوامل مهم وقوع اين حادثه بود . اين حادثه صددرصد يك حادثهء اسلامى است . امام حسين به قول آن مرد معاند به سيف جدّش كشته شد اما به علت جهالت و ظاهربينى و گول حفظ ظواهر و شعائر خوردن مردم .\r\nاز جمله عواملى كه در اين حادثه زياد دخالت داشت اين بود كه به حسب تصادف ، كارگردانان اين حادثه يك عده مردمى بودند كه جانى بالفطره بودند و به قول عقّاد :\r\n« المسخاء المشوّهين اولئك الّذين تمتلى صدورهم بالحقد على ابناء آدم و لا سيّما من كان منهم على سواء الخلق و حسن الاحدوثة ، فاذا بهم يفرغون حقدهم لعدائه و ان لم ينتفعوا بأجْر أو غنيمة . . . » « 1 » .\r\n\r\nخلاصه‌اى از عوامل دخيل در شهادت امام\r\nاز اينجاست كه مىتوان مطلب را از نظر بحث تاريخى اين‌طور عنوان كرد كه امام حسين را كىها و چىها شهيد كردند ؟ و همچنين كىها و چىها او را يارى كردند ؟\r\n\r\n\r\n\r\n\r\n","description":"","footnote":"\r\n( 1 ) . [ آنان مسخ‌شدگان زشت رويى بودند كه سينه‌هاشان از كينهء فرزندان آدم آكنده بود بويژه از كسانى كه اخلاقى استوار و آثارى نيكو داشته‌اند ، و به همين دليل تمامى كينه‌هاى خود را از روى دشمنى با وى بر سر آنان ريختند ، هرچند كه از اين كار پاداش و غنيمتى نصيبشان نشد . 
  ]\r\n","page_name":" 451 ","page_number":451},
  {"content":"\r\n\r\nاما اينكه كىها شهيد كردند يا كىها يارى كردند ، معلوم است ولى اينكه چىها شهيد كردند يا يارى ، بايد گفت : امام حسين را طمع مُلك رى و طمع پول ( كه خولى گفت : « جِئْتُكَ بِغِنى الدَّهْرِ » ) و رشوهء رؤسا ( أمّا رُؤَساؤُهُمْ فَقَدْ اعْظِمَتْ رِشْوَتُهُمْ وَ مُلِئَتْ غَرائِرُهُم ) و جبن و مرعوبيت عامّه و ميل به جبران محبت يزيد ( كه ابن زياد مىخواست كدورت يزيد را از پدرش كه در ولايتعهد يزيد تعلل كرد جبران كند ) و خبث ذاتى امثال شمر و مستى و غرور و بدبختى و سبكسرى شخص يزيد و از همه بالاتر فراموشكارى عامّهء مردم كه مسلمان بودند و معتقد و سيرى به تاريخ شصت سالهء خود نمىكردند و سابقه‌ها را فراموش كردند و گول ظاهر را مىخوردند [ شهيد كرد 
  ] .\r\nاينكه چىها امام را يارى كردند ، ايمان و توجه به تاريخ شصت‌ساله - كه از كلمات امثال زهير پيداست - و حس فتوّت و مردانگى و ايمان به غيب و امثال اينها بود .\r\n[ \r\nعلل تقدّس يك نهضت\r\n
  ] . عطف به مطالب گذشته دربارهء اينكه چه چيزى سبب مىشود كه قيامى مقدس و پاك و عظيم و مورد احترام مىشود تا آنجا كه ملاك و معيار حركتهاى ديگر و سكوت و سكون‌ها مىشود . « مقدس مىشود » يعنى مردم به چشمى به آن نگاه مىكنند كه به امور ما فوق مادى و ما فوق طبيعى نگاه مىكنند ؛ عظيم و محترم مىشود در حدى كه هيچ نهضتى با او قابل قياس نيست ، حد اكثر قابل تشبيه و پيروى است .\r\nاين قداست و اهميت خارق العاده بعد از حدود چهارده قرن ، معلول سه جهت است :\r\n1 . قداست « 1 » و تعالى و عظمتِ هدف كه آنچه هدف است حقيقت است نه منفعت خود ، و لهذا مستلزم فداكارى و قربان كردن منفعت است براى حقيقت ، براى خدا .\r\nبديهى است اگر كسى قيام كند براى اينكه به آب و نانى برسد ، جاه و مقامى كسب كند ، پول و ثروت و قدرتى تحصيل كند و به قول حنظلهء بادغيسى براى كسب مهترى و يا به\r\n\r\n\r\n\r\n\r\n","description":"","footnote":"\r\n( 1 ) . قبلًا گفتيم فرق است ميان هدف مقدس و متعالى و هدف بزرگ . امثال اسكندر و نادر و شاه اسماعيل هدفهاى بزرگ داشتند ، اما هدفهاى مقدس نداشتند . آنها خودخواهىها و جاه طلبىهاى بزرگ بودند ، نه آزاديخواهان و حقيقت طلبان و خيرخواهان و بشردوستان و خداپرستان بزرگ .\r\n","page_name":" 452 ","page_number":452},
  {"content":"\r\n\r\nقول ناسيوناليستها براى تعصبات ملى و وطنى قيام كند ، چنين قيامى مقدس نيست بلكه از آن نظر كه مستلزم وسيله قرار دادن ديگران است محكوم است ، خواه موفق شود و خواه شكست بخورد . چنين قيامى معامله و تجارت است كه گاهى سود دارد و گاهى زيان ؛ نه سود بردنش اهميتى دارد و نه زيان بردنش . اين گونه قيامها مبارزهء شخص با شخص است به خاطر منافع ، و به همين دليل بىارزش است . اينكه امام به تبعيت از پدر بزرگوارش مىفرمود : « اللَّهُمَّ انَّكَ تَعْلَمُ انَّهُ لَمْ يَكُنْ ما كانَ مِنّا مُنافَسَةً فى سُلْطانٍ . . . » ناظر به اين است كه درد ما و آرزوى ما چه بوده است .\r\nولى اگر قيام و مبارزه ، مبارزهء شخص با شخص نبود ، مبارزه به خاطر منافع نبود ، بلكه مبارزه با نوعى عقيده و نوعى رژيم مبتنى بر ظلم و فساد و شرك و بت‌پرستى و براى رهايى بشريت از بردگيهاى اجتماعى و خطرناكترْ اعتقادى و بالأخره براى نجات بشريت از چنگال عفريت جهل و ضلالت و هيولاى ظلم و استبداد و استثمار بود ( وَ بَذَلَ مُهْجَتَهُ فيكَ لِيَسْتَنْقِذَ عِبادَكَ مِنَ الْجَهالَةِ وَ حَيْرَةِ الضَّلالَةِ ) و به انگيزهء امر خدا و تحصيل رضاى حق بود كه  « إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ »  « 1 » ، بر اساس از خودگذشتگى و فداكارى بود ، و خلاصه اگر خالِصاً لِوَجْهِ اللَّه بود و هيچ منفعتى نداشت بلكه منافع را به خاطر حقيقت به خطر انداخت ، چنين مبارزه‌اى چون جلوه‌اى از روح حقيقت‌پرستى بشر است و بر ضد خودپرستى بشر است و چون مصداق  « إِنِّي أَعْلَمُ ما لا تَعْلَمُونَ »  « 2 » است طبعاً تقدّس و تعالى و عظمت پيدا مىكند .\r\nچنين مبارزه‌اى مصداق هجرت الى اللَّه و الى الرّسول است كه در حديث آمده است . به عبارت ديگر ، يك بُعد قداست مربوط است به اينكه درد صاحب نهضت چه نوع دردى است و آرزويش چه نوع آرزويى است .\r\nقيام امام حسين اين عنصر را در حد اعلى واجد بود . منافعش كاملًا تأمين مىشد ولى او حاضر شد براى نجات جهان اسلام و براى نجات مسلمين از چنگال ظلم ، جان و مال و تمام هستى خود را به خطر بيندازد . از اين جهت ، آن حضرت صددرصد يك شهيد و يك پاكباخته است بلكه سيد الشّهداء و سالار پاكباختگان است .\r\nعامل دومى كه به يك نهضت قداست و تعالى و جنبهء جاودانى مىدهد ، شرايط\r\n\r\n\r\n\r\n\r\n","description":"","footnote":"\r\n( 1 ) . انعام / 162 .\r\n( 2 ) . بقره / 30 .\r\n","page_name":" 453 ","page_number":453},
  {"content":"\r\n\r\nخاص محيط است « 1 » . چراغ در روز روشن هيچ ارزشى ندارد و در شب مهتاب و هواى صاف و آسمان پرستاره ارزش كمى دارد ولى در تاريكى مطلق كه چشم چشم را نمىبيند ، ارزش زيادى دارد ؛ مانند آبى است كه در بيابان بر تشنه‌اى ببارد يا بارانى است كه در شدت بىآبى و خشكى و عطش محصول ، از ابر فرو ريزد . و به عبارت ديگر عامل دوم نوع قدرتى است كه با آن درگير شده‌اند ؛ در مقابل فرعونها ، نمرودها ، « انَا رَبُّكُمُ الْاعْلى » ها ، مغرورها ، مستبدها ، خونخوارها كه از شمشيرشان خون مىچكد .\r\nپيغمبر اكرم فرمود : « افْضَلُ الْاعْمالِ ( يا : افْضَلُ الْجِهادِ ) كَلِمَةُ عَدْلٍ عِنْدَ امامٍ جائِرٍ » . در شرايطى كه آزادى وجود دارد ، دم از آزادى زدن هنر نيست ولى در شرايطى كه استبداد و جور در نهايت قدرت حكومت مىكند ، نفسها در سينه‌ها حبس شده است ، زبان را از پشت گردن بيرون مىآورند ، دستها و پاها بريده مىشود ، سرها بر نيزه‌ها بلند مىشود ، يأس مطلق حكمفرماست و به تعبير امير المؤمنين « . . . يَظُنَّ الظّانُّ أنَّ الدُّنْيا مَعْقولَةٌ عَلى بَنى امَيَّةَ » « 2 » [ آرى ، در چنين شرايطى دم از آزادى زدن هنر است 
  ] . مىفرمايد : « الا وَ انَّ اخْوَفَ الْفِتَنِ عِنْدى عَلَيْكُمْ فِتْنَةُ بَنى امَيَّةَ ، فَانَّها فِتْنَةٌ عَمياءُ مُظْلِمَةٌ عَمَّتْ خُطَّتُها وَ خُصَّتْ بَلِيَّتُها وَ اصابَ الْبَلاءُ مَنْ ابْصَرَ فيها وَ اخْطَأَ الْبَلاءُ مَنْ عَمِىَ عَنْها . وَ ايْمُ اللَّهِ لَتَجِدُنَّ بَنى امَيَّةَ لَكُمْ ارْبابَ سَوْءٍ بَعْدى كَالنّابِ الضَّروسِ ، تَعْذِمُ بِفَمِها وَ تَخْبِطُ بِيَدِها وَ تَزْبِنُ بِرِجْلِها وَ تَمْنَعُ دَرَّها ، لا يَزالونَ بِكُمْ حَتّى لا يَتْرُكوا مِنكُمْ الَّا نافِعاً لَهُمْ اوْ غَيْرَ ضائِرٍ بِهِمْ ، وَ لا يَزالُ بَلاؤُهُمْ عَنْكُمْ حَتّى لا يَكونَ انْتِصارُ احَدِكُمْ مِنْهُمْ الَّا كَانْتِصارِ الْعَبْدِ مِنْ رَبِّهِ » « 3 » .\r\nاز اين نظر ، ارزش قيام از جنبهء شهامت و حقير شمردن دژخيمان و ستمگران و\r\n\r\n\r\n\r\n\r\n","description":"","footnote":"\r\n( 1 ) . قبلًا گفتيم اين گونه قيامها برقى است در ميان ظلمتها ، شعلهء مقدسى است در ميان اختناقها و استبدادها و ظلمها ، ستاره‌اى است كه در تاريكى شب براى گمراهان طلوع مىكند ، بلكه مظهر عشق است نه عقل حسابگر عادى آشى و معاشى .\r\n( 2 ) . نهج البلاغه ، خطبهء 85 . [ گمان‌كننده گمان مىكند كه دنيا مسخّر بنى اميّه شده است . 
  ]\r\n( 3 ) . نهج البلاغه ، خطبهء 91 . [ هان كه بيمناكترين فتنه‌ها بر شما از نظر من فتنهء بنى اميه است ، كه آن فتنهء كور و تاريكى است كه دامنهء آن فراگير و همگانى و گرفتارى آن ويژهء افراد خاصى است . بلاى آن به كسى رسد كه بينا و آگاه باشد و به هر كه كور و بىتفاوت باشد راه پيدا نكند . به خدا سوگند پس از من بنى اميه را زمامداران بدى خواهيد يافت مانند شتر پير و چموشى كه با دهانش گاز گيرد و با دستش بكوبد و با پايش لگد زند و از دوشيدن شيرش جلوگيرى كند . و اينان پيوسته به دنبال شما باشند تا جايى كه كسى از شما را باقى نگذارند مگر آنكه به حال آنان سودمند است يا برايشان زيانى ندارد . و پيوسته گرفتارى آنان بر شما باقى است تا آنجا كه دادخواهى شما از آنها نيست مگر مانند دادخواهى بنده از ارباب خودش 
  ] .\r\n","page_name":" 454 ","page_number":454},
  {"content":"\r\n\r\nفرعونها و نمرودهاست . چنان كه مىدانيم قيام ابراهيم و موسى و عيسى و رسول اكرم در برابر اين قدرتهاى حاكم اهريمنى بود ، و همين‌كه شرايط نامساوى بود و يكتنه قيام مىكردند و مصداقِ  « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ »  بود ، ارزش مىدهد به اين قيامها .\r\nعجيب است كه برخى مثل نويسندهء شهيد جاويد براى اينكه قيام امام حسين را موجّه جلوه دهند ، سعى مىكنند به نحوى ثابت كنند كه مردم كوفه واقعاً قدرتى بودند و قابل اعتماد بودند ، در صورتى كه عظمت قيام حسينى در اين است كه [ امام 
  ] يكتنه قيام كرد ولى اثر روحى و روانىاش در حدى بود كه جهانِ آن روز را تكان داد و اثرش هنوز باقى است .\r\nعامل سوم مربوط است به درجهء روشن‌بينى ، به درجهء آگاهى اجتماعى و به درجهء جهت‌شناسى و به درجهء خُبرويت ، مانند يك پزشك آگاه كه هم بيمارى را مىشناسد و هم راه علاج را ، هم به نوع خواب ملت آگاه است و هم به كيفيت بيدار كردن . اين است كه اين نهضت توأم است با يك بينش و درك قوى و يك بصيرت خارق العاده و نافذ و يك دوربينى زياد كه طبق مثل معروف : در خشت مىبيند آن چيزى را كه ديگران در آئينه نمىبينند ؛ به اصطلاح قيام پيش رس ( نه زودرس ) . اعلام خطرى است قبل از آنكه ديگران خطر را احساس كنند .\r\nعمدهء مطلب اين بود كه يك جريان پشت پرده‌اى آن روز امويان داشتند كه امام حسين آن را رو كرد و به روى پرده آورد . حتى شراب‌خوارى يزيد هم از نظر وسايل آن روز ، يك جريان پشت پرده بود كه بعدها به روى پرده آمد . ابو سفيان طرح يك سياستى را در خانهء عثمان [ ريخت 
  ] كه فوق العاده خطرناك بود ، گفت : « يا بَنى امَيَّةَ تَلَقَّفوها تَلَقُّفَ الْكُرَةِ وَ لِتَصيرَنَّ الى اوْلادِكُمْ وِراثَةً ( ظاهراً نظرش اين بود كه با پشتوانهء دينى و جعل احاديث ، اين امر را موروثى كنند ) اما وَ الَّذى يَحْلِفُ بِهِ أَبو سُفْيانَ . . . » . جملهء امام حسين : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » شايد ناظر است به عملى شدن فكر ابو سفيان .\r\nاينكه امام حسين به اثر كارش ايمان داشت و مكرر مىگفت : بعد از من اينها سرنگون خواهند شد ، دليل ديگرى بر درك قوى آن حضرت بود .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nلقب « سيد الشّهداء »\r\nقبلًا لقب « سيد الشّهداء » از آنِ حمزه عموى رسول اكرم بود و بعد به أبا عبد اللَّه اختصاص داده شد . شهادت أبا عبد اللَّه فراموشاند آنها را . وضع اصحاب أبا عبد اللَّه هم طورى بود كه بر همهء شهداى پيشين سبقت گرفت و خود أبا عبد اللَّه فرمود : « انّى لا اعْلَمُ اصْحاباً اوْفى وَ لا خَيْراً مِنْ اصْحابى وَ لا اهْلَ بَيْتٍ اوْصَلَ وَ لا افْضَلَ مِنْ اهْلِ بَيْتى » . اصحاب أبا عبد اللَّه ، هم از طرف دوست آزاد بودند هم از طرف دشمن . خود أبا عبد اللَّه فرمود : آنها به غير من كارى ندارند ، و خودش هم شخصاً اجازهء رفتن به آنها داد و فرمود : از تاريكى شب استفاده كنيد . سر را هم پايين انداخت كه تلاقى نگاه‌ها موجب حياى آنها نشود . بنابراين آنها نه در تنگناى دشمن واقع شده بودند ( مثل اصحاب طارق بن زياد كه طارق كشتيها و خوراكيها را مگر به مقدار يك روز ، سوزانيد ) و نه دوست از آنها خواهش و التماسى كرده بود و آنها را در رودربايستى گذاشته بود . حتى از اينكه نگاهش در آنها تأثير كند اجتناب كرد « 1 » .\r\n\r\nاصحاب حسين عليه السلام و اهل بدر و اهل صفّين\r\nبنابراين اصحاب حسين عليه السلام بر بدريون پيغمبر صلى الله عليه و آله و صفّينيّون على عليه السلام ترجيح داشتند ، همان طورى كه اصحاب عمر سعد هم بر بدريون ابو سفيان و صفّينيّون معاويه در شقاوت مزيت داشتند ، چون اينها مثل بدريون ابو سفيان طبق عقيده و عادت جنگ نمىكردند و مانند صفّينيّون معاويه هم مسأله‌اى مثل قتل عثمان اسباب اشتباهشان نشده بود . اينها در حالى جنايت مىكردند كه نداى دل و فرياد وجدانشان بر خلاف بود ( قُلوبُهُمْ مَعَكَ وَ سُيوفُهُمْ عَلَيْكَ ) . اينها گريه مىكردند و فرمان قتل مىدادند ، اشك مىريختند و گوشواره از گوش فرزندان حسين عليه السلام مىكشيدند ، مىلرزيدند و آهنگ بريدن سر حسين داشتند .\r\n\r\n\r\n\r\n\r\n","description":"","footnote":"\r\n( 1 ) . خلاصه اينكه دربارهء آنها صددرصد اين جمله كه ظاهراً از ابن ابى الحديد است : « آثَرُوا الْمَوْتَ » صادق است . در حديث معروف امير المؤمنين است ( كه در صفحهء 110 نفس المهموم آمده ) : « مُناخُ رُكّابٍ وَ مَصارِعُ عُشّاقٍ ، شُهَداءٌ لا يَسْبِقُهُمْ مَنْ كانَ قَبْلَهُمْ وَ لا يَلْحَقُهُمْ مَنْ بَعْدَهُمْ » [ اينجا بارانداز سواران و قتلگاه عاشقان است ، شهدايى كه نه پيشينيان بر آنان سبقت جسته و نه آيندگان به مقام آنان دست يابند 
  ] .\r\n","page_name":" 456 ","page_number":456},
  {"content":"\r\n\r\n\r\nمبارزه با جهل و ظلم\r\nدر زمان ما مبارزه با مرض ، مبارزه با فقر ، مبارزه با جهل اصطلاح شده و اعمال مقدسى ناميده مىشود ولى البته هيچ كدام اينها به پاى مبارزه با جهل مردم و با ظلم نمىرسد كه فدا دادن لازم است .\r\nدر قرآن كريم ، شهداء در رديف انبياء و صدّيقين ذكر شده :  « وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  « 1 » .\r\nشهيد غسل و كفن ندارد ، « خون ، شهيدان را ز آب اولىتر است . . . » .\r\n\r\nچرا كوفيان به جنگ حسين عليه السلام رفتند ؟\r\nعلت اينكه كوفيان در عين علاقه به حسين عليه السلام مىجنگيدند ، يكى رعب و ترس بود كه از زمان زياد و معاويه ترسيده بودند و خود عبيد الله هم با كشتن ميثم و رُشَيْد و مسلم و هانى آنها را مرعوب كرده بود و به عبارت ديگر مردم از زن و مرد ، مستسبَع و اراده باخته شده بودند ، نمىتوانستند مطابق عقل خودشان تصميم بگيرند . در ايام كربلا هم يك جُندى را كه كندى مىكرد گردن زد ، ديگران كار خود را فهميدند . ديگرى حرص و طمع به مال و جاه دنيا بود ، مثل خود عمر سعد كه او گرفتار عذاب وجدان بود و مىگفت : « فَوَ اللَّهِ ما ادْرى وَ انّى لَحائِرٌ افَكِّرُ فى امْرى . . . » « 2 » . عبيد الله زياد به محض ورود به كوفه ، عرفا را خواست و گفت : اگر مخالفى در يكى از عرافه‌ها موجود باشد او را از عطا اسقاط مىكنم .\r\nعامر بن مجمع عبيدى ( يا مجمع بن عامر ) گفت : « امّا رُؤَساؤُهُمْ فَقَدْ اعْظِمَتْ رِشْوَتُهُمْ وَ مُلِئَتْ غَرائِرُهُمْ » « 3 » .\r\n\r\n\r\n\r\n\r\n","description":"","footnote":"\r\n( 1 ) . نساء / 69 . [ و هركس از خدا و پيامبر اطاعت كند ، اينان با كسانى هستند كه خداوند به ايشان نعمت داده يعنى پيامبران و صدّيقان و شهيدان و صالحان ، و ايشان رفيقان خوبى هستند . 
  ]\r\n( 2 ) . [ به خدا سوگند نمىدانم ، و من سرگردان مانده و در كار خويش انديشه مىكنم . 
  ]\r\n( 3 ) . [ اما رؤساى آنها كه رشوهء فراوان بدانها داده شده و خُرجينهايشان پر شده است . 
  ]\r\n","page_name":" 457 ","page_number":457},
  {"content":"\r\n\r\n\r\nدو چيزى كه مايهء روشنى چشم أبا عبد اللَّه بود\r\nدر ايام كربلا و آن ابتلاء عجيب ، چند چيز بود كه موجب ازدياد مصيبتهاى أبا عبد اللَّه مىشد ؛ از همه بالاتر بعضى دنائتها و سخنان ناروا و بىادبىها و وحشىگرىهايى بود كه از كوفيان مىديد . ولى دو چيز بود كه چشم أبا عبد اللَّه را روشن و دلش را خرّم مىداشت . آن دو ، اصحاب و اهل بيتش بودند . وفادارىها و جان نثارىها و بىمضايقه خدمت‌كردن‌ها و به عبارت ديگر صفاها و وفاها و همگاميها و هماهنگى نشان دادن‌هاى آنها دل حضرت را شاد و خرّم مىداشت ( براى مرد عقيده و ايمان و مسلك ، مايهء خوشدلى بالاتر از ديدن همگام و هماهنگ يافت نمىشود ) و مكرر در مواقعى از ته دل به آنها دعا كرد . علاوه ، همان شهادت به اينكه « انّى لا اعْلَمُ اصْحاباً ابَرَّ وَ لا اهْلَ بَيْتٍ اوْصَلَ وَ لا اوْفى مِنْ اصْحابى » حاكى از كمال اعتماد أبا عبد اللَّه و دلخوشىاش به آنهاست .\r\nمسلماً تذكر ابو ثمامهء صائدى براى نماز - كه آخرين نماز را در خدمتت بخوانيم - دل حسين را شاد كرد كه درباره‌اش دعا كرد . و از آن بالاتر ، آن فداكارى عجيب سعيد بن عبد الله حنفى و گفتن جملهء « اوَفَيْتُ ؟ » . .\r\nأبا عبد اللَّه دربارهء عده‌اى دعا كرد . جانسوزتر از همه دعايى است كه دربارهء جوانش كرد . دربارهء جوانش دعا كرد كه اميدوارم هرچه زودتر از دست جدّت سيراب بشوى .\r\nجوابهاى قاسم در شب عاشورا دل حسين عليه السلام را شاد و روشن كرد كه دربارهء مرگ گفت : « احْلى مِنَ الْعَسَلِ » .\r\n\r\nدعاهاى حسين عليه السلام در ايام كربلا دربارهء اشخاص\r\nأبا عبد اللَّه در روز عاشورا دربارهء عده‌اى دعا كرد :\r\n1 . ابو ثمامهء صائدى .\r\n2 . على اكبر .\r\n3 . دربارهء عموم در شب عاشورا بعد از آنكه گفتند ما از تو جدا نمىشويم ، فرمود :\r\n« جَزاكُمُ اللَّهُ خَيْراً » « 1 » .\r\n\r\n\r\n\r\n\r\n","description":"","footnote":"\r\n( 1 ) . نفس المهموم ، ص 122 .\r\n","page_name":" 458 ","page_number":458},
  {"content":"\r\n\r\n\r\nبيان قرآن در فلسفهء قيام مصلحين الهى\r\nدر سورهء مباركهء هود آيهء 116 و 117 مىفرمايد :   « فَلَوْ لا كانَ مِنَ الْقُرُونِ مِنْ قَبْلِكُمْ أُولُوا بَقِيَّةٍ يَنْهَوْنَ عَنِ الْفَسادِ فِي الْأَرْضِ إِلَّا قَلِيلًا مِمَّنْ أَنْجَيْنا مِنْهُمْ وَ اتَّبَعَ الَّذِينَ ظَلَمُوا ما أُتْرِفُوا فِيهِ وَ كانُوا مُجْرِمِينَ . وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ »   « 1 » .\r\nاز قرآن كريم استفاده مىشود كه هيچ پيغمبرى نيامده مگر آنكه قومى با او مخالف بوده‌اند ، يعنى مگر اينكه او به مخالفت قومى برخاسته . اين‌طور نبوده كه پيغمبران سخنى را از آسمان و غير مربوط به نظام زندگى مردم بگويند و يك عده هم فقط براى آنكه با هر حرفى مخالفت مىشود و مرض مخالفت دارند ، با پيغمبران مخالفت مىكرده‌اند ؛ خير ، اين‌طور نيست ( هرچند ما عموماً اين‌طور مطلب را بيان مىكنيم و هركس كه مىخواهد بگويد فلانى بىجهت يعنى بدون علت و موجب - نه بدون حق و عدالت - با من مخالفت مىكند ، مىگويد مردم با پيغمبران هم مخالفت مىكرده‌اند ) .\r\nپيغمبران به مخالفت و مبارزه با مردم برمىخاستند . در قرآن كريم علت مخالفت مردم را و منطقى كه بعد به باعث همان علت مخالفت درست مىكردند و اينكه سوق‌دهندگان مخالفت با پيغمبران و علمداران نهضت عليه پيغمبران عدهء خاصى بودند و آنها بودند كه منطقى براى مشوّش ساختن ذهن عموم كه به آن درد گرفتار نبودند درست مىكردند ، همهء اينها را ذكر مىكند .\r\nقرآن مىگويد درد اصلى مخالفت ، تَرف مترَفين است و به عبارت ديگر نظام ظالمانهء موجود زندگى است . در سورهء سبأ آيهء 34 مىفرمايد :  « وَ ما أَرْسَلْنا فِي قَرْيَةٍ مِنْ نَذِيرٍ إِلَّا قالَ مُتْرَفُوها إِنَّا بِما أُرْسِلْتُمْ بِهِ كافِرُونَ »  و در سورهء زخرف آيهء 23 و 24 مىفرمايد :\r\n  « وَ كَذلِكَ ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلَّا قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ . قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما أُرْسِلْتُمْ بِهِ كافِرُونَ »   « 2 » . در اين آيهء اخير اشاره شده است به ابتلاء خاتم الانبياء و اينكه اين ابتلاء\r\n\r\n\r\n\r\n\r\n","description":"","footnote":"\r\n( 1 ) . [ پس چرا در ميان امتهاى پيش از شما مردمى ديندار پيدا نشدند كه از فساد در زمين جلوگيرى كنند جز دستهء اندكى كه ما نجاتشان داديم ؟ و ستمگران ، نعمتها و رفاهى را كه بديشان داده بوديم در راه فساد به كار گرفتند و گنهكار بودند . و چنين نيست كه پروردگار تو به خاطر شرك ، اهل قريه‌اى را كه كار شايسته مىكنند هلاك سازد . 
  ]\r\n( 2 ) . و همين گونه هيچ بيم‌دهنده‌اى را پيش از تو در قريه‌اى نفرستاديم جز اينكه افراد خوش‌گذران آنجا گفتند : ما پدران خود را بر راهى يافته‌ايم و خود نيز از آثارشان پيروى مىكنيم ، و آن پيامبر گفت : هرچند من چيزى آورده باشم كه از آنچه شما پدران خود را بر آن يافته‌ايد بهتر باشد ؟ گفتند : ما به آنچه شما بدان فرستاده شده‌ايد كافريم . 
  ]\r\n","page_name":" 459 ","page_number":459},
  {"content":"\r\n\r\nعموميت داشته و اينكه درد آنها ترف و اسراف و تنعّم از وضع ظالمانهء موجود بوده و اينكه اين منطق را كه پدران ما چنين بوده‌اند آنها براى خود و براى حمايت از ترف خود تراشيده‌اند كه غير مترفين و بيچاره‌هاى ضعيف را كه دعوت جديد براى نجات آنها آمده ، در ناحيهء فكر گمراه كنند كه سنن ماضى لازم الاحترام است و اگر نه خود آنها به آن سنن كوچكترين علاقه‌اى نداشتند .\r\nقريش ، يعنى اكابر قريش ، به پيغمبر ايراد مىگرفتند كه چرا غذا مىخورد و راه مىرود و چرا گنجى از طلا و باغى پر از ميوه ندارد . آيا واقعاً امثال ابو سفيان و أبو جهل گرفتار شبهه و شك بودند و براى اظهار شك خود اين سخنان را مىگفتند و يا براى القاء شك در ديگران مىگفتند ؟ آنها كه ابراهيم را پيغمبر مىدانستند ، و آيا معتقد بودند كه ابراهيم طعام نمىخورد و در ميان مردم راه نمىرفت و گنجى از طلا و باغى پرميوه داشت ؟ ! همهء اينها بهانه و براى فريب مستضعفين بود .\r\nبه هر حال ، قرآن هدف پيغمبران را قيام به قسط معرفى مىكند :  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ »  « 1 » . قهراً چون انبياء چنين هدفى دارند ، كسانى كه برهم‌زنندهء عدل اجتماعى هستند و كفّهء آنها از ترازوى اجتماع چربيده ، مخالفت مىكرده‌اند و اين بود سرّ بزرگ مخالفت امثال ابو سفيان با پيغمبر كه تا پاى فداى نفرات هم آمدند . پس مخالفت سران قريش با پيغمبر روى همان اصلى است كه فرعون با موسى ، و نمرود با ابراهيم ، و هر قوم پيغمبرى با آن پيغمبر مخالفت مىكردند .\r\nو اما آيهء  « فَلَوْ لا كانَ مِنَ الْقُرُونِ مِنْ قَبْلِكُمْ . . . »  ؛ از اين آيه چند مطلب استفاده مىشود :\r\nالف . وجوب نهى از فساد در روى زمين و مبارزه با فساد .\r\nب . اينكه بودن عدد قليلى كافى نيست .\r\nج . علت العلل فساد ، تَرف است .\r\nد . حافظ بقاى يك ملت ، عدل است و مُلك با كفر باقى مىماند و با بهم خوردنِ تعادل باقى نمىماند .\r\nبيضاوى معناى  « أُولُوا بَقِيَّةٍ »  را  « أُولُوا بَقِيَّةٍ  مِنَ الرَّأْىِ وَ الْعَقْلِ » يا « أُولُو الْفَضْلِ » و يا\r\n\r\n\r\n\r\n\r\n","description":"","footnote":"\r\n( 1 ) . حديد / 25 .\r\n","page_name":" 460 ","page_number":460},
  {"content":"\r\n\r\n« أُولُو الْابْقاءِ » يعنى كسانى كه بر نفوس خودشان ابقاء مىكنند [ مىداند 
  ] و مىگويد در آيهء بعدى :  « وَ ما كانَ رَبُّكَ لِيُهْلِكَ الْقُرى بِظُلْمٍ . . . »  ،  « بِظُلْمٍ »  يعنى « بِشِرْكٍ » ؛ مقصود از ظلم ، شرك است و معناى آيه اين مىشود كه پروردگار به شرك ، قريه‌ها را هلاك نمىكند اگر اهل اصلاح و رعايت عدالت باشند .\r\n\r\nكلام شهرستانى در اينكه هستهء همهء حوادث در قرن اول ريخته شد\r\nدر صفحهء 5 سموّ المعنى از شهرستانى در ملل و نحل نقل مىكند كه گفته : « كلّ التبليلات الّتى مرّت بالتاريخ الاسلامى سواء فى العقيدة أو السياسة يمكننا أن نجد لها مرتجعاً و مردّاً فى حوادث صدر التاريخ » « 1 » .\r\n\r\nمرد بزرگ يعنى چه ؟\r\nمردان بزرگ تاريخ ، عظمت و بزرگى : مقياس عظمت و بزرگى افراد ، شخصيت روحى آنهاست . البته واضح است كه مقياس عظمت افراد ، مشخصات بدنى يا نژادى آنها نيست . ما در تاريخ به افراد و اشخاصى برمىخوريم كه آنها افراد برجستهء تاريخ به شمار مىروند و در صفحات تاريخ مانند قله‌هاى كوه بر روى صفحهء زمين برجستگى دارند و نمايان مىباشند ، بر خلاف ساير افراد كه در حكم سنگريزه‌ها بر روى صفحهء تاريخ به شمار مىروند كه انسان در همان نقطهء بالخصوص اگر بايستد و مطالعه كند آنها را مىبيند ، و بعضيها هم اين قدر ريز و كوچكند كه اصلًا ديده نمىشوند .\r\nمثلًا اسكندر و ناپلئون و نادر و شاه اسماعيل و امثال اينها افراد بزرگ و برجستهء تاريخند ، همان طورى كه انبياء بزرگ و اولياء بزرگ الهى نيز مانند ابراهيم و موسى و عيسى عليه السلام و محمد صلى الله عليه و آله و على عليه السلام از برجستگان تاريخ و بزرگان بشريتند .\r\nحالا مىخواهيم ببينيم بزرگى دستهء اول و دستهء دوم با هم قابل مقايسه هستند يا نه ؟ البته نه ، زيرا درست است كه آن افراد از آن جهت كه همت بزرگ و ارادهء قوى داشته‌اند و شعاع دايرهء خواستشان طولانى بوده و به كم و كوچك قناعت نداشته‌اند\r\n\r\n\r\n\r\n\r\n","description":"","footnote":"\r\n( 1 ) . [ تمام مشكلات و گرفتاريهايى كه بر تاريخ اسلامى گذشته است ، در عقيده باشد يا سياست ، ما را رسد كه سرچشمهء آن را در حوادث صدر تاريخ بيابيم . 
  ]\r\n","page_name":" 461 ","page_number":461},
  {"content":"\r\n\r\n[ قابل تحسين‌اند 
  ] و قهراً انسان وقتى كه همت و دلاورى برخى از آنها را مىخواند ، در مقابل عظمت آنها خيره و مبهوت مىشود و احياناً سر تعظيم فرود مىآورد و در قلب خود يك نوع محبتى نسبت به آنها احساس مىكند ( اثرى كه از شاهنامهء فردوسى در نفوس پيدا مىشود از اين نوع است ) ولى بزرگى دستهء دوم يك نوع ديگر و يك جنس ديگر است ؛ از آن نوع بزرگى است كه مقام تقدّس پيدا مىكند تا آنجا كه نام آنها مقدس مىشود ، همان طورى كه مىبينيم نام محمد صلى الله عليه و آله و على عليه السلام و امام حسين عليه السلام و همچنين ابراهيم و موسى و عيسى عليه السلام را هاله‌اى از قدس احاطه كرده است ، چرا ؟ براى اينكه درست است كه دستهء اول بزرگ و عظيم‌اند ولى عظمت آنها و درشتى آنها از نوع عظمت و درشتى خودخواهى است . هر يك از آنها سَبُع بزرگى و حيوان بزرگى هستند . فرق نمىكند ؛ انسان در برابر كسى هم كه خيلى پرخور است و برابر ده نفر مىخورد ، اعجاب و احياناً تحسين دارد . يكى خورندهء ريز است و ديگرى خورندهء درشت ، يكى جاه طلب ريز است و يكى جاه طلب درشت . مثلًا يك كدخداى دِه دَه خانوارى كه همهء همت و آرزويش كدخدايى اين ده است ، يك جاه طلب خرده‌پاست و آن كه دنبال كدخدايى قصبهء هزار خانوارى مىرود از نوع اولى است ولى درشت‌تر ، و آن كه دنبال حكومت يك شهرستان يا يك استان و يا يك كشور مىرود به همين نسبت درشت‌تر است و آن كه سوداى جهانگيرى و جهاندارى در سر دارد يك جاه طلب درشت‌تر است . شخصيت اينها عظيم است و شخصيت خودخواهىشان عظيم است ؛ سبع عظيم و جاه طلب عظيم و استثمارگر عظيم هستند .\r\nاينها وسعت روح و سعهء شخصيت پيدا كرده‌اند ولى تمام آن توسعه و وسعت در ناحيهء حوائج شخصى خودشان است ، مىخواهند تمام دنيا را در هاضمهء بزرگ خود بريزند .\r\nاينها پرخورهاى روزگارند ، مىخواهند همهء دنيا را جزء خود بكنند ، همهء شخصيتها را فانى بكنند مگر شخصيت خودشان را و شخصيتهاى طفيلى خودشان يعنى آن شخصيتها كه جزء شخصيت آنهاست و هضم شده در شخصيت آنهاست . پس آنها بزرگند و فعال ولى مانند غدهء سرطان كه يك سلول ، بىتناسب شروع مىكند به رشد و همان منشأ هلاكت بدن مىشود .\r\nولى دستهء دوم توسعهء شخصيت پيدا مىكنند آن‌طور كه مادر توسعهء شخصيت پيدا مىكند كه فرزند و شخصيت فرزند ، مستقل و محفوظ و محترم مىماند و او همان‌طور براى آن شخصيت كار مىكند كه براى خودش كار مىكند . او نمىخواهد آن\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nشخصيتها را در خودش هضم كند بلكه مىخواهد آنها را حفظ كند و مستقل و محترم بشمارد . او به منزلهء غدهء سرطان نيست ، به منزلهء يك روح قوى است كه در پيكر اجتماع مىدمد و همه را زنده و فعال مىسازد . او مصداق مخالف « مَنْ اصْبَحَ وَ لَمْ يَهْتَمَّ بِامورِ الْمُسْلِمينَ فَلَيْسَ بِمُسْلِمٍ » است . او شخصيت انسانىاش توسعه پيدا كرده و روح بشرى نه حيوانى او بزرگ شده . او توسعهء وجدان و ايمان پيدا كرده و به قول مولوى :\r\n روح حيوانى ندارد اتحاد * تو مجو اين اتحاد از روح باد \r\n گر خورد اين نان نگردد سير آن * ور كشد بار اين نگردد آن گران \r\nما چرا امروز فدايى حسين هستيم ؟ چون آنچه را پيغمبر فرمود كه « حُسَيْنٌ مِنّى وَ انَا مِنْ حُسَيْنٍ » همهء ما در خودمان احساس مىكنيم ، يعنى حسين را از خود و خود را از حسين جدا نمىبينيم . ما حسين را به صورت يك فرد كه منظورش انجام تقاضاهاى شخصى خود است نمىبينيم . ما او را يك روح كلى مىبينيم كه قبل از وقت در فكر ما بوده . پس او از ماست و ما از او هستيم ، او از بشريت است و بشريت از اوست ، او با روح ما و سرنوشت ما آميخته است . ما از او و او از ماست .\r\nتوسعهء شخصيت انسانى همان بود كه على عليه السلام داشت و مىفرمود :\r\n وَ حَسْبُكَ داءً انْ تَبيتَ بِبِطْنَةٍ * وَ حَوْلَكَ اكْبادٌ تَحِنُّ الَى الْقِدِّ « 1 » \r\nيا مىگفت : « وَ هذا اخو غامِدٍ وَ قَدْ وَرَدَتْ خَيْلُهُ الْانْبارَ . . . وَ لَوْ انَّ امْرَأً مُسْلِماً ماتَ مِنْ بَعْدِ هذا اسَفاً . . . » « 2 » .\r\nتوسعهء شخصيت اين است كه واقعاً انسان بگويد :\r\n من از بينوايى نيم روى زرد * غم بينوايان رخم زرد كرد \r\nتوسعهء شخصيت اين است كه حسين عليه السلام فرمود : « انّى لَمْ اخْرُجْ اشِراً وَ لا بَطِراً . . . » يا گفت : « مَنْ رَأى سُلْطاناً جائِراً مُسْتَحِلًّا لِحُرُمِ اللَّهِ . . . » .\r\n\r\nتمام فاجعهء كربلا براى اين بود كه امام رأى خود را نفروخت\r\nاز قبل از مردن معاويه و همچنين بعد از مردن او ، در دورهء يزيد ، چه در وقتى كه\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، نامهء 45 . [ و همين درد براى تو بس كه سير بخوابى در حالى كه در اطراف تو جگرهايى تشنهء مشكى آب باشند . 
  ]\r\n( 2 ) . نهج البلاغه ، خطبهء 27 .\r\n","page_name":" 463 ","page_number":463},
  {"content":"\r\n\r\nامام در مدينه بود و چه در مكه و چه در بين راه و چه در كربلا ، آنها از امام فقط يك امتياز مىخواستند و اگر آن يك امتياز را امام به آنها مىداد نه تنها كارى به كارش نداشتند ، انعامها هم مىكردند و امام هم همهء آن تحمل رنجها را كرد و تن به شهادت خود و كسانش داد كه همان يك امتياز را ندهد . آن يك امتياز ، فروختن رأى و عقيده بود . در آن زمان صندوق و انتخاباتى نبود ، بيعت بود . بيعت آن روز رأى دادن امروز بود . پس امام اگر يك رأى غير وجدانى و غير مشروع مىداد ، شهيد نمىشد . شهيد شد كه رأى و عقيدهء خودش را نفروخته باشد .\r\n\r\nكربلا نمايشگاه معنا و روحانيت ، نه نمايشگاه جنايت بشر\r\nدر زمان ما معمول است كه كشورها نمايشگاه صنايع درست مىكنند و گاهى نمايشگاه جهانى از همهء كشورهاى دنيا درست مىكنند . ظاهراً در هر شصت سال يك بار ، تمام دنيا يك نمايشگاه ترتيب مىدهند . گويند برج ايفل يادگار يك نمايشگاهى است كه در شصت و اند سال پيش ساخته شده . در سه چهار سال پيش نيز نمايشگاهى در بروكسل ترتيب دادند كه از همهء كشورهاى شرق و غرب در آنجا جمع شده بودند و مردم از همهء دنيا به آنجا رفتند . منظور از اين نمايشگاهها نشان دادن محصولات فكرى و عملى بشر است . در آنجا انسان عظمت فكر و فعاليت و مقدار هنرنمايى بشر را مىفهمد . در آنجا همه چيز را مىآورند ، از سوزن تا نمونهء كارخانه‌هاى عظيم .\r\nصحنهء كربلا را مىتوان تشبيه كرد به يك نمايشگاه ، ولى نه نمايشگاه علم و صنعت بلكه نمايشگاه معنويت و معرفت . در اين نمايشگاه ، انسان مىتواند به عظمت قدرت اخلاقى و روحى و معنوى بشر پى برد و بفهمد تا چه اندازه بشر با گذشت و فداكار و آزادمرد و خداپرست و حق خواه و حق‌پرست مىشود ؛ معانى صبر و رضا و تسليم و شجاعت و مروّت و كرم و بزرگوارى تا چه اندازه قدرت ظهور و بروز دارد ! .\r\nمعمولًا اهل منبر وقتى كه مىخواهند قضيهء كربلا را بزرگ كنند جنبهء فاجعه بودن و ظلم و ستم‌ها را بزرگ مىكنند ، در جستجوى پيدا كردن و حتى جعل كردن فاجعه‌هايى هستند ؛ با بيانهاى مختلف و تشبيهات و مجسم ساختن‌ها جنبهء فاجعه بودن را تقويت مىكنند و حال آنكه ما بايد از خود بپرسيم : بزرگى حادثهء كربلا از چه نظر است ؟ آيا از نظر فجيع بودن است ؟ قطعاً اين فاجعه ، فاجعهء كم‌نظيرى است چنان كه\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nابو ريحان بيرونى در الآثار الباقيه به نقل نفس المهموم گفته و همچنين ديگران ، ولى فاجعهء عظيم و شايد عظيم‌تر از اين در دنيا زياد بوده . خود فاجعهء مدينه كمتر از فاجعهء كربلا نبوده . عظمت مطلب از لحاظ سيد الشهداء و ياران آن حضرت است ، نه از لحاظ ابن زياد و ابن سعد و اتباع و اشياع آنها ؛ عظمتِ سعادت است نه عظمتِ شقاوت . كربلا بيش از آن اندازه كه نمايشگاه شقاوت و بدى و ظهور پليدى بشر باشد ، نمايشگاه روحانيت و معنويت و اخلاق عالى و انسانيت است ولى اهل منبر كمتر به آن جنبه توجه دارند ؛ و به عبارت ديگر در اين قضيه از آن جنبه بايد نگاه كرد كه أبا عبد اللَّه و أبا الفضل و زينب قهرمان داستانند نه از آن جهت كه شمر و سنان قهرمان داستانند .\r\n\r\nچرا حُر تغيير روحيه داد ؟\r\nگفته شده كه يك علت اينكه حر گرويد به سيد الشهداء ، اين است كه مدت زيادى همراه حضرت بود و از نزديك او را شناخت .\r\n\r\nاصحاب حسين هيچ كدام پناه به دشمن نبرد ولى از دشمن به خود ملحق كردند\r\nيكى از مظاهر قوّت و كمال نهضت حسينى اين است كه آنها با آن همه شدت و گرفتارى ، هيچ‌كدامشان ملحق به دشمن نشد ولى توانستند از لشكر غالب طرف مقابل دل بربايند چنان كه حر و سى نفر ديگر را دل ربودند . و شايد علت اينكه أبا عبد اللَّه اصرار داشت كه هر كه رفتنى است برود ، اين بود كه مىخواست نمايشگاهش كامل باشد و در ميان آنها ضعيفى وجود نداشته باشد كه در گيراگير كار سستى نشان دهد .\r\nاين جهت در بدر و صفّين عيب زيادى نداشت ولى در كربلا عيب داشت ، چون بناى كار كربلا بر گذشت و فداكارى بود . معمولًا غالب از مغلوب مىربايد نه مغلوب از غالب ؛ و اين بدان جهت است كه از لحاظ روحى اينها غالب بودند و آنها را شكست و تحت تأثير قرار داده بودند .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nفجيع ترين جنبه‌هاى شهادت سيد الشهداء\r\nاز جنبه‌هاى فجيع بودن ، يك جنبه است كه از همه بالاتر بود و آن را كمتر مورد توجه قرار مىدهند و آن اين موضوع است كه « يَتَقَرَّبونَ الَى اللَّهِ بِدَمِهِ » و به حادثهء شهادت سيد الشهداء رنگ دينى دادند . فرق است بين اينكه گرگى بره‌اى را بخورد و بين اينكه بخورد و عنوان « قُرْبَةً الَى اللَّه » و مصالح ملى و خيانت و قيام بر ضد مصالح عمومى هم به آن بدهند . به نظر مىرسد كه اين جهت از همه بالاتر بود . بزرگترين جنايتها آنهاست كه به نام اخلاق و روحانيت و صلح مىشود .\r\n\r\nسه مرحلهء شهادت حسين عليه السلام - مكتب حسينى الهام دهندهء . مصلحين است ، مكتب گناهكارسازى نيست\r\nامام حسين سه مرحله شهادت دارد : شهادت تن به دست يزيديان ، شهادت شهرت و سُمعه و نام نيك به دست بعديها بالأخص متوكل عباسى ، و شهادت هدف به دست اهل منبر . سومى بزرگترين مرحلهء شهادت است ، و جمله‌اى كه زينب به يزيد فرمود ( كِدْ كَيْدَكَ وَ اسْعَ سَعْيَكَ ) « 1 » شامل هر سه دسته مىشود .\r\nمكتب امام حسين مكتب گناهكارسازى نيست بلكه ادامهء مكتب انبياء است كه در سورة الشعراء ذكر شده و با تجديد ذكرش در هر سال و هر وقت بايد به صورت زنده‌اى باقى بماند ، زيرا نبوت ختم شده و اين مكتب به منزلهء منبع وحى و الهام انبياء است ؛ يعنى به پيغمبران وحى مىشده از طرف خدا كه در مواقع لازم قيام كنند ، حالا مكتب حسينى بايد وحىكننده و الهام دهندهء مردان بزرگ باشد كه بعدها به صورت مصلحين قيام مىكنند نه به صورت انبياء زيرا نبوت ختم شده .\r\nهربرت اسپنسر به نقل فروغى مىگويد : بزرگترين آرمان نيكان اين است كه در آدم‌سازى شركت كنند ، يعنى مكتب صالح‌سازى بياورند . مكتب حسين عليه السلام نه تنها مكتب گناهكارسازى [ نبود 
  ] ، از صالح‌سازى هم بالاتر بود ؛ مكتب مصلح‌سازى است .\r\n\r\n\r\n\r\n\r\n","description":"","footnote":"\r\n( 1 ) . [ هر حيله‌اى دارى به كار بر و هر كوششى توانى به كار گير . 
  ]\r\n","page_name":" 466 ","page_number":466},
  {"content":"\r\n\r\n\r\nمشخصات سياست اموى : دامن زدن به آتش تعصب نژادى و ترويج شعر\r\nامويين از چند چيز حمايت و با چند چيز مبارزه مىكردند . از جمله چيزهايى كه حمايت مىكردند ، دامن زدن به آتش تعصبهاى نژادى بود . در الامام الصادق مىنويسد كه حجّاج به عامل خود در بصره نوشت كه وقتى كه نامهء من به تو مىرسد نَبَطيه را از خود دور كن كه براى دين و دنيا مفسده‌اند . عامل - به قرينهء كلام - افراد متقى و قاريان قرآن را استثناء كرد و گزارش داد . حجّاج نامه‌اى بنوشت و در آن نامه نوشت كه به رسيدن اين نامه اطباء را جمع كن كه در خواب ، تو را معاينه كنند ، اگر رگ نبطى پيدا كردند فوراً قطع كن .\r\nيكى ديگر ترويج اشعار و بالأخص اشعار جاهلى بود . گذشته از اشعار بزمى ، كوشش مىكردند كه به مردم القاء كنند كه حكمت هم در اشعار است . در جلد چهارم ابن خَلَّكان صفحهء 328 ضمن شرح حال أبو عبيدهء نحوى مىنويسد : و ذكر المبرّد فى كتاب الكامل انّ معاوية بن ابى سفيان الاموىّ قال اجعلوا الشّعر اكبر همّكم و اكثر آدابكم فانّ فيه مآثر اسلافكم و مواضع ارشادكم فلقد رأيتنى يوم الهزيمة و قد عزمت على الفرار فما ردّنى الّا قول ابن الاطنابة الانصارىّ :\r\n ابَتْ لى عِفَّتى وَ ابى بَلائى * وَ اخْذِى الْحَمْدَ بِالثّمَنِ الرَّبيحِ \r\n وَ اجْشامى عَلَى الْمَكْروهِ نَفْسى * وَ ضَرْبى هامَةَ الْبَطَلِ الْمُشيحِ \r\n وَ قَوْلى كُلَّما جَشَأَتْ وَ جاشَتْ * مَكانَكِ تُحْمَدى اوْ تَسْتَريحى \r\n لِادْفَعَ عَنْ مَآثِرَ صالِحاتٍ * وَ احْمى بَعْدُ عَنْ عِرْضٍ صَريحٍ « 1 » \r\nآن جمله‌هاى معاويه در واقع مبارزه‌اى است با  « الشُّعَراءُ يَتَّبِعُهُمُ الْغاوُونَ »  « 2 » و سنت نبوى . معاويه چرا در آن وقت به فكر آيات جهادِ قرآن نيفتاد و به فكر اين اشعار تعصب‌آميز افتاد ؟ !\r\n\r\n\r\n\r\n\r\n","description":"","footnote":"\r\n( 1 ) . [ مبرّد در كتاب كامل آورده كه معاوية بن ابى سفيان اموى گفت : بايد شعر بزرگترين كوشش و بيشترين ادبيات شما باشد كه آثار پيشينيان شما و مواضع ارشاد و راهيابى شما در آن نهفته است . همانا من در روز هزيمت ( گريز از جنگ ) تصميم بر فرار گرفتم و چيزى مرا بازنگرداند جز اين سخن ابن اطنابهء انصارى :\r\nعفت و ورزيدگى من و اينكه خواستم با بهايى گران ستايش را براى خود بخرم و نفسم را بر ناگواريها واداشتم و بر فرق دليرى كه خود را مىپايد كوفتم و به نفس خود وقتى بىتابى و غضب مىكرد گفتم سر جاى خود باش تا ستايش شوى يا استراحت كنى ، همهء اينها باعث شد كه از ميدان كارزار نگريزم تا از آثار صالح و شايسته دفاع كنم و از آبروى نيك خود حمايت نمايم . 
  ]\r\n( 2 ) . شعراء / 224 .\r\n","page_name":" 467 ","page_number":467},
  {"content":"\r\n\r\nالبته استشهاد به شعرِ حكمت عيب ندارد ، همان طورى كه أبا عبد اللَّه هم در ايام حركت به كربلا به اشعار يكى از انصار تمثّل جست ( سَأَمْضى وَ ما فِى الْمَوْت . . . ) ولى اين بيان كلى معاويه كه مىگويد : « اجْعَلُوا الشِّعْرَ اكْبَرَ هَمِّكُمْ » خيلى خطرناك است و بعلاوه خيلى فرق است بين آن اشعار و اين اشعار .\r\nجرجى زيدان در جلد چهارم تمدن اسلام ص 131 مىگويد :\r\n« در نظر بنى اميه مردم سه دسته مىشدند : اول فرمانروايان كه خود عربها بودند ، دوم موالى يعنى بندگان ( مسلمانان آزاد شده ) آنان ، سوم ذمّيها ؛ چنان كه معاويه راجع به مردم مصر مىگويد : اهل آن كشور سه دستهء ناس ، شبيه ناس ، نسناس و يا لاناس ( جانور ) [ مىباشند . 
  ] طبقهء اول عربها و دوم موالى و سوم ذمّيان يعنى قبطيان هستند . » .\r\nدر جلد چهارم ، جرجى زيدان فصلى دارد در سياست دولت در عصر اموى . وى راجع به اينكه امويها به اهل ذمّه سخت مىگرفتند براى پول ، و اگر پول مىداد او را خيلى گرامى مىداشتند ، ارجاع مىكند به خطط مقريزى .\r\nمواطن ظهور شجاعت حسينى ( شجاعت بدنى ) .\r\nمواطن ظهور مروّت حسينى .\r\nمواطن ظهور صبر .\r\nمواطن ظهور غيرت و حميّت و اباء نفس .\r\nتوجه به خدا « 1 »\r\n\r\nرضا و تسليم\r\nدر كتاب راهنماى دانشوران اين رباعى را به ركن الدين محمود خوافى نسبت\r\n\r\n\r\n\r\n\r\n","description":"","footnote":"\r\n( 1 ) . [ در نسخهء دستنويس استاد شهيد ، در زير هر يك از تيترهاى فوق محلى براى توضيح قرار داده شده است ولى مطلبى نوشته نشده است . 
  ]\r\n","page_name":" 468 ","page_number":468},
  {"content":"\r\n\r\nمىدهد :\r\n غوّاصى كن گرت گهر مىبايد * غوّاصان را چار هنر مىبايد \r\n سررشته به دست يار و جان در كف * دم نازدن و قدم ز سر مىبايد \r\nدر اين رباعى حقيقت تسليم از جنبهء مثبت ، خوب بيان شده . تسليم ، سكوت و سكون و توقف نيست ؛ تغيير كيفيت حركت است ؛ [ مشتمل بر 
  ] فرقى است كه حركت يك غوّاص در قعر دريا با حركت معمولى يك آدم در خيابان دارد از چهار جهت :\r\nيكى اينكه سررشتهء كار در دست ديگرى است يعنى امر و فرمان از خداست ، طرح و نقشهء شخصى و تبعيت از هواى نفس نيست .\r\nدوم خطرناك بودن اقدام و در معرض كام اژدهاها و نهنگهاى اجتماع رفتن ، و هر لحظه خطرِ اين است كه تصادف با يك نهنگ عظيم الجثه بشود و او را به كام بكشد .\r\nسوم دم نازدن و دهان بستن و حركت كردن نظير سربازى كه در فرمان فرمانده خودش هست و همين‌كه فرمان رسد ، دست بالا مىكند كه سمعاً و طاعةً و حركت مىكند ، و به عبارت ديگر انضباط .\r\nچهارم اينكه بايد با سر رفت نه با پا ، يعنى منتهاى ميل و شوق و عشق لازم است .\r\nتنها حالت انقياد و اطاعت و دم نزدن كافى نيست ، عشق و محرّك درونى در پرستش لازم است ، عبادة الاحرار و العشّاق بايد باشد .\r\nدر قرآن كريم اشاره به جهت اول و سوم مىكند آنجا كه مىگويد :  « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ »  « 1 » . و البته وقتى كه غواصى با اين چهار هنر صورت گرفت ، آن وقت است كه گوهرها از قعر دريا استخراج مىشود .\r\n\r\nشجاعت روحى و قوّت قلب و حفظ تعادل در عمل و قيافه و زبان\r\nعقّاد مىگويد : « ملك جأشه و كلّ شيء من حوله يوهن الجأش » « 2 » .\r\n\r\n\r\n\r\n\r\n","description":"","footnote":"\r\n( 1 ) . نساء / 65 . [ نه ، به خدا سوگند ايمان ندارند تا اينكه در مشاجرات خود ، تو را داورى دهند . 
  ]\r\n( 2 ) . [ او مالك قلبش بود و حال آنكه همهء اشياء اطراف او موجب ضعف قلب بودند . 
  ]\r\n","page_name":" 469 ","page_number":469},
  {"content":"\r\n\r\n\r\n3 . منطق معمولى ذاكرين أبا عبد اللَّه در شهادت و مظلوميت آن حضرت\r\nمردنها و درگذشتها چند نوع است :\r\nالف . مردن طبيعى يا موت طبيعى ( نه اخترامى ) يعنى يك كسى عمر طبيعى خود را كرده و تمام شده .\r\nب . موت اخترامى به وسيلهء عوامل طبيعى مثل جوانمرگ شدن‌ها در اثر حصبه و و با و طاعون و غيره ، يعنى به وسيلهء امراض و ميكروبها .\r\nج . موت اخترامى به وسيلهء حوادث و سوانح مثل زلزله و سيل و تصادف اتومبيل و غيره كه در آنها عمد كسى در كار نبوده است و خود مقتول هم تقصيرى نداشته است .\r\nد . موت اخترامى به وسيلهء حوادث و سوانح كه مقتول در آن تقصير داشته مثل اينكه مست بوده و سوار اتومبيل شده و تصادف كرده و مرده است ولى شخص ديگر تقصير نداشته .\r\nه . موت اخترامى به وسيلهء حوادث و سوانح كه هم مقتول و هم شخص ديگر تقصير داشته است مثل غالب كشته شدن‌ها به وسيلهء لجاجتها و تعصبها و جهالتها و مستيها و مانند اينكه دو نفر در كاباره به خاطر يك زن هرجايى يكديگر را مىكشند .\r\nو . موت اخترامى به قتل عمد كه مقتول هيچ گونه تقصيرى نداشته و صرفاً جنايت قاتل سبب شده ، مثل اينكه شخصى به يك بهانه‌اى شخصى را هدف قرار مىدهد و\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمىكشد يا كسى راه خود را مىرود و ديگرى از روى هوس او را هدف قرار مىدهد يا آنكه روى غرض با پدر يا برادر يا خويشاوند ، او را هدف قرار مىدهد . براى آنكه دل اقوامش را بسوزد ، آن بىتقصير را مىكشد يا به خاطر اينكه كينه نسبت به پدر مرحوم او را در دل دارد ، او را بىتقصير مىكشد يا به خاطر اينكه نفس وجود او را مزاحم خود مىبيند ( مثل اينكه با بودن او فلان زن عشق او را نمىپذيرد و يا فلان مقام براى او مسلم نمىشود بدون آنكه خود آن شخص دخالتى داشته باشد در مزاحمت عشقى يا مقامى او ) او را مىكشد .\r\nز . كشته شدن در راه سربازى و فداكارى و شهادت كه مقتول خود را در راه عقيده و هدف خود فدا مىكند و عمد دارد ولى در راه هدف مقدس عالى خود كشته مىشود ، و به عبارت ديگر مرگ انتخابى كه انسان آگاهانه مرگ را براى تحقق بخشيدن به هدفش انتخاب مىكند .\r\nح . البته نوعى ديگر مرگ انتخابى هست كه خودكشى و فرار از مقابله با حوادث است كه ضعف است .\r\nاينها اقسام مردن و كشته شدن است كه بعضى اسف‌انگيز است و بعضى نيست ، بعضى درحقيقت سزاى مقتول است و بعضى نيست ، بعضيها صرف نفله شدن و ضايع شدن است و بعضى نيست .\r\nقسم اول را مىتوان گفت از جنبهء شخصى متوفّى اسف‌انگيز نيست ، گواينكه از لحاظ اجتماع در بعضى افراد ممكن است ضايعه باشد . در قسم دوم نفله شدن و ضايعه است و موجب تأسف است ولى كسى مورد ملامت نيست ، و همچنين قسم سوم . در قسم چهارم مجازات مقتول است در واقع ، و همچنين در قسم پنجم ؛ به علاوهء اينكه در اين قسم شخص ديگر نيز مورد ملامت است . و در قسم دوم و سوم و چهارم و پنجم نفله شدن و ضايع شدن و هدر رفتن موجود است و در قسم چهارم و پنجم تأسف بر اخلاق عمومى است كه چرا منحط و پايين است . در قسم ششم تأسف از نفله شدن مقتول و تأسف از اخلاق فاسد قاتل است . در اين قسم ، انسان متأسف است كه بىجهت شخص بىتقصيرى نفله شد و هدر رفت . ولى در قسم هفتم در عين اينكه از جنبهء قاتل و اخلاق و روحيهء او جاى تأسف و تأثر است ، از جنبهء مقتول جاى تحسين و تعظيم و سرمشق گرفتن است .\r\nمعمولًا ذاكرين سعى دارند شهادت امام حسين را از قسم ششم جلوه دهند كه\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nشخصى مظلوم و بىتقصير و بىجهت كشته و نفله شد و ضايع گشت و هدر رفت ، و حال آنكه شهادت امام حسين از قسم هفتم است نه از قسم ششم . و معمولًا تذكر حادثهء سيد الشهداء از قبيل اظهار تأسف است ، آن هم اظهار تأسف از نفله شدن سيد الشهداء كه افسوس كه آقا نفله شد ، و حال آنكه غلطترين غلطها اين است كه ما امام حسين عليه السلام را نفله شده حساب كنيم . امام حسين به عكس ، به هر قطرهء خون خود يك دنيا ارزش داد . كسى كه موجى ايجاد كرد كه قرنها پس از او پايه‌هاى كاخ ستمگران را متزلزل كرد و از جا كند و حتى در قرون خود ما غالب حوادث داغ در محرم ايجاد مىشود ، خون او هدر رفته است ؟ ! كسى كه ميليونها نفر نمازخوان و روزه گير و فداكار ساخت ، هدر رفت ؟ ! .\r\n[ \r\nآيا امام حسين عليه السلام دستور خصوصى داشت ؟\r\n
  ] . يكى از امورى كه موجب مىگردد داستان كربلا از مسير خود منحرف گردد و از حيّز استفاده و بهره‌بردارى عامهء مردم خارج شود و بالأخره آن هدف كلى كه از امر به عزادارى آن حضرت در نظر است منحرف گردد ، اين است كه مىگويند حركت سيد الشهداء معلول يك دستور خصوصى و محرمانه به نحو قضيهء شخصيه بوده است « 1 » و دستورى خصوصى در خواب يا بيدارى به آن حضرت داده شده است ؛ زيرا اگر بنا شود كه آن حضرت يك دستور خصوصى داشته كه حركت كرده ، ديگران نمىتوانند او را مقتدا و امام خود در نظير اين عمل قرار دهند و نمىتوان براى حسين « مكتب » قائل شد ، بر خلاف اينكه بگوييم حركت امام حسين از دستورهاى كلى اسلام استنباط و استنتاج شد و امام حسين تطبيق كرد با رأى روشن و صائب خودش ، كه هم حكم و دستور اسلام را خوب مىدانست و هم به وضع زمان و طبقهء حاكمهء زمان خود آگاهى كامل داشت ؛ تطبيق كرد آن احكام را بر زمان خودش و وظيفهء خودش را قيام و حركت دانست . لهذا در آن خطبهء معروف ، استناد كرد به حديث معروف رسول خدا :\r\n« مَنْ رَأى سُلْطاناً جائِراً . . . » . ايضاً فرمود : « أَ لا تَرَوْنَ أَنَّ الْحَقَّ لا يُعْمَلُ بِهِ وَ أنَّ الْباطِلَ لا يُتَناهى عَنْهُ ، لِيَرْغَبِ\r\n\r\n\r\n\r\n\r\n","description":"","footnote":"\r\n( 1 ) . در اينجا بايد فرق بين قضاياى شخصيه و خارجيه و حقيقيه و اينكه به اصطلاح متأخرين جعل احكام بر طبق قضاياى حقيقيه است ، شرح داده شود .\r\n","page_name":" 472 ","page_number":472},
  {"content":"\r\n\r\nالْمُؤْمِنُ . . . » نفرمود : « لِيَرْغَبِ الْامامُ » ، يعنى وظيفهء هر مؤمنى اين بود نه وظيفهء امام حسين از آن نظر كه امام بود .\r\nولى معمولًا گويندگان براى اينكه به خيال خودشان مقام امام حسين را بالا ببرند ، مىگويند دستور خصوصى براى شخص امام حسين براى مبارزه با شخص يزيد و ابن زياد بود و در اين زمينه از خواب و بيدارى هزارها چيز مىگويند . در نتيجه قيام امام حسين را از حوزهء عمل بشرىِ قابل اقتدا و اقتفا كه  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  « 1 » خارج مىكنند و به اصطلاح از زمين به آسمان مىبرند و حساب « كار پاكان را قياس از خود مگير » به ميان مىآيد و امثال اينها . هر اندازه در اين زمينه خيال‌بافى بيشتر بشود ، از جنّ و ملك و خواب و بيدارى و دستورهاى خصوصى زياد گفته شود ، اين نهضت را بىمصرف‌تر مىكند .\r\nحالا ببينيم آيا اگر امام حسين با دستور خصوصى عمل كرده باشد مقامش بالاتر است يا اگر با دستور كلى و تطبيق كلى بر جزئى و اصابه در تطبيق آن در حالى كه دُهات و كبار صحابه مانند ابن عباس از تطبيق آن عاجز بودند عمل كرده باشد مقامش بالاتر است ؟ ما شرقيها مقام را فقط به اين مىدانيم كه گفته شود فلان شخص اهل مكاشفه است ، اهل كرامت و معجزه است ، جن در تسخير دارد ، با فرشتگان تماس دارد . شك نيست كه امام حسين داراى مقام ملكوتى است اما او داراى مقام جمع الجمعى است ، انسان كامل است . مقام انسان از مقام فرشته بالاتر است . حدّ اعلاى كمال انسان در اين نيست كه با فرشته در تماس باشد . حدّ اعلاى كمال انسان اين است كه انسان كامل باشد . ما مىگوييم در معراج ، جبرئيل از تَك فرو ماند . اگر امام حسين با راهنمايى مستقيم فرشته حركت كرده باشد ، معنايش اين است كه با عقل و تشخيص شخصى خودش قادر نبود كه وظيفهء خود را تشخيص دهد . اما اگر با عقل خود تشخيص داده باشد ، معنىاش اين است كه عقل و ادراك شخصِ خودش از همه بالاتر بود و كار الهام را كرد . الهام در جايى است كه هدايت عقل و شرع وافى نباشد ، در صورتى كه هدايت عقل و شرع براى امام حسين كافى بود .\r\nعلىهذا معناى « انَّ اللَّهَ شاءَ انْ يَراكَ قَتيلًا » اين است كه مشيت كلى تشريعى اين را اقتضا كرده ، نه مشيت تكوينى يا مشيت تشريعى مخصوص شخص خود تو . در قديم ،\r\n\r\n\r\n\r\n\r\n","description":"","footnote":"\r\n( 1 ) . احزاب / 21 [ براستى براى شما در وجود رسول خدا نمونه و الگوى خوبى است . 
  ]\r\n","page_name":" 473 ","page_number":473},
  {"content":"\r\n\r\nعلماى ما روى اين جهت زياد بحث كرده‌اند كه آيا مشيت در جملهء : « انَّ اللَّهَ شاءَ انْ يَراكَ قَتيلًا » مشيت تشريعى است يا تكوينى ؟ و قبول كرده‌اند مشيت تشريعى است .\r\nولى در اين جهت بحث نكرده‌اند كه بنا بر مشيت تشريعى ، آيا اين مشيت همان مشيت كلى است كه شامل همهء مسلمين بوده است يا نه ، يك مشيت تشريعى و دستور تشريعى بوده كه اختصاص داشته به امام حسين عليه السلام ؟ .\r\nطور ديگر هم مىتوان بحث كرد كه عاقلانه‌تر باشد : آيا امام حسين كه قيام كرد ، از آن جهت قيام كرد كه امام بود يا از آن جهت كه يك نفر مؤمن و مسلمان بود ؟ به عبارت ديگر ، اگر بخواهيم در اطراف حديث « انَّ اللَّهَ شاءَ انْ يَراكَ قَتيلًا » بحث كنيم بايد بگوييم آيا مشيت تكوينى بود يا تشريعى ، و بنا بر تشريعى آيا تكليف خصوصى و شخصى بود يا تكليف كلى ؟ و بنا بر دوم آيا آن تكليف كلى متوجه امام و پيشواى مسلمين بود يعنى از نوع وظايف و تكاليفى است كه براى ائمّه وضع شده يا از نوع تكاليفى است كه براى عموم مؤمنين و مسلمانان وضع شده ؟ در اين زمينه بايد مثالهاى توضيح‌دهنده‌اى ذكر شود . ضمناً آنجا كه تكاليف مخصوص ائمّهء مسلمين ذكر مىشود ، فرق گذاشته شود بين تكاليف امام به معنى زعيم فعلى مسلمين و بين امام به معنى صاحب مقام ولايت و وصايت .\r\n\r\nفرق معاويه و يزيد\r\nامام حسين به مروان حكم در مدينه فرمود : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » . راجع به كلمهء « مثل يزيد » بايد تأمل كرد كه چه خصوصيتى در يزيد بود كه حتى در معاويه نبود ؟ اين جهت را تا اندازه‌اى قبلًا گفتيم . ديگر اينكه دو مقدمه بايد اينجا اضافه كنيم : يكى اينكه نبايد گمان كرد كه معاويه و يزيد آن‌طور كه بودند و در اين زمانها كاملًا شناخته شده‌اند ، در آن زمان هم كاملًا شناخته شده بودند ( همچنان كه در عصر ما بعضى از جنايتكاران گذشته ، از قدّيسين مىباشند چون كسى آنها را نشناسانده است مثل شاه عباس صفوى ) . با نبودن وسايل و ارتباطات در آن روز ، امام حسين كاملًا يزيد را مىشناخت اما عموم مردم كما هو حقّه آگاه نبودند .\r\nلهذا عبد الله بن حنظلهء غسيل الملائكه بعد از آنكه يك سفر با وفدى به شام رفت ، عقيده‌اش عليه يزيد آن قدر تحريك شد كه گفت : ترسيديم در شام از آسمان سنگباران\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nشويم ، و بعد هم با هشت پسر خود در راه مبارزه با يزيد خود را به كشتن داد . پس امام حسين در خشت خام مىديد آنچه را كه ديگران در آينه نمىديدند .\r\nمقدمهء دوم اينكه فرق است بين خليفه‌اى كه شخصاً ناصالح است ولى امور را درست مىچرخاند و بين خليفه‌اى كه وجودش در حال حاضر عليه مصالح مسلمين است . لهذا على عليه السلام در وقتى كه بنا شد با عثمان بيعت شود فرمود : « لَقَدْ عَلِمْتُمْ انّى احَقُّ بِها مِنْ غَيْرى ، وَ وَ اللَّهِ لَاسَلِّمَنَّ ما سَلِمَتْ امورُ الْمُسْلِمينَ وَ لَمْ يَكُنْ فيها جَوْرٌ الّا عَلَىَّ خاصَّةً الِتماساً لِاجْرِ ذلِكَ وَ فَضْلِهِ وَ زُهْداً فيما تَنافَسْتُموهُ مِنْ زُخْرُفِهِ وَ زِبْرِجِهِ » « 1 » . در زمان امام حسين عمده اين بود كه مدار خلافت اسلامى تبديل به سلطنت جائرانه و ظالمانه و مترفانه و فاسقانهء عربى شده بود و نفاقها از پرده درافتاده بود و - همچنان كه قبلًا گفتيم - اگر امام حسين قيام نمىكرد ، خطرِ اين بود كه بساط اسلام از طرف مردم با انقلاب ممالك فتح شده برچيده شود .\r\n\r\nعلت شهادت امام حسين و علت ترغيب ائمّه عليهم السلام به اقامهء عزاى حسينى\r\nبا دو سؤال مواجه خواهيم شد و خوب است كه جواب اينها را قبلًا بدانيم كه هم خود ما روشن باشيم و هم از عهدهء جواب برآييم : يكى اينكه چرا امام حسين شهيد شد ؟ ديگر اينكه چرا ائمّهء دين دستور دادند كه عزاى امام حسين هميشه اقامه شود و در نتيجه ما وقتها و عمرها و پولها و نيروها و انرژيها هر سال در دو ماه محرم و صفر و بلكه در غير اين دو ماه صرف كنيم .\r\nراجع به قسمت اول بايد بگوييم در اين زمينه خيلى حرفها گفته شده . دشمنان گفته‌اند امام حسين قصد حكومت داشت و كشته شد ، هدف شخصى داشت و نرسيد .\r\nدوستان نادان گفته‌اند كشته شد كه گناهان امت بخشيده شود ؛ جنبهء آسمانى و خيالى به قضيه دادند ، آن را گفتند كه نصارى دربارهء مسيح گفته بودند . حقيقت همان است كه خود امام حسين فرمود در مواردى از قبيل : « ما خَرَجْتُ اشِراً وَ لا بَطِراً . . . » ، « أَ لا تَرَوْنَ انَّ\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 72 [ و راستى كه شما خود مىدانيد كه من از ديگران به خلافت سزاوارترم ، و به خدا سوگند تا زمانى به مسالمت رفتار مىكنم كه امور مسلمين سالم بماند و تنها به شخص من ستم شود ، و اين كار را به جهت دريافت اجر و فضيلت آن و بىرغبتى در زينت و جلوه‌گريهاى آنچه شما در راه آن با يكديگر رقابت مىورزيد انجام مىدهم . 
  ]\r\n","page_name":" 475 ","page_number":475},
  {"content":"\r\n\r\nالْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ ، لِيَرْغَبِ الْمُؤْمِنُ فى لِقاءِ اللَّهِ مُحِقّاً . . . » ، « ايُّهَا النّاسُ مَنْ رَأى سُلْطاناً جائِراً . . . » . .\r\nدر قسمت دوم هم بايد گفت تكاليف شرعى بدون حكمت نيست . منظور اين نبوده كه همدردى و تسليتى باشد براى خاندان پيغمبر ، به قول روضه‌خوان‌ها زهرا را خوش‌حال بكنيم . خيال مىكنيم هر اندازه ما گريه كنيم تسلّى خاطر بيشترى براى حضرت رسول و حضرت زهرا هست . چقدر در اين صورت ما حضرت رسول و حضرت زهرا و حضرت امير را - كه هميشه آرزوى شهادت مىكردند و فخر خود مىدانستند - كوچك كرده‌ايم و خيال مىكنيم هنوز هم بعد از هزار و سيصد و بيست سال در حال جزع و فزع مىباشند ! بلكه مقصود اين است كه داستان كربلا به صورت يك مكتب تعليمى و تربيتى هميشه زنده بماند . درحقيقت جواب سؤال اول اگر درست داده شود ، جواب سؤال دوم هم معلوم مىگردد .\r\nدر لؤلؤ و مرجان ، صفحهء 3 از كامل الزيارة نقل مىكند كه حضرت صادق عليه السلام به عبد الله بن حمّاد بصرى فرمود :\r\nبَلَغَنى انَّ قَوْماً يأْتونَهُ ( يعنى الْحُسَيْنَ عَلَيْهِ السَّلامُ ) مِنْ نَواحِى الْكوفَةِ وَ ناساً مِنْ غَيْرِهِمْ وَ نِساءً يَنْدُبْنَهُ وَ ذلِكَ فِى النِّصْفِ مِنْ شَعْبانَ ، فَمِنْ بَيْنِ قارِئٍ يَقْرَأُ وَ قاصٍّ يَقُصُّ وَ نادِبٍ يَنْدُبُ وَ قائِلٍ يَقولُ الْمَراثى » . فَقُلْتُ لَهُ : نَعَمْ ، جُعِلْتُ فِداكَ قَدْ شَهِدْتُ بَعْضَ ما تَصِفُ . فَقالَ : « الْحَمْدُ للَّهِ الَّذى جَعَلَ فِى النّاسِ مَنْ يَفِدُ إلَيْنا وَ يَمْدَحُنا وَ يَرْثى عَلَيْنا وَ جَعَلَ عَدُوَّنا مَنْ يَطْعَنُ عَلَيْهِمْ مِنْ قَرابَتِنا أوْ مِنْ غَيْرِهِمْ يُهَدِّدونَهُمْ وَ يُقَبِّحونَ ما يَصْنَعونَ « 1 » .\r\nايضاً در صفحهء 38 نقل مىكند :\r\n\r\n\r\n\r\n\r\n","description":"","footnote":"\r\n( 1 ) . [ به من خبر رسيده كه در نيمهء شعبان گروهى از نواحى كوفه و مردمى ديگر بر سر مزار حسين عليه السلام مىآيند و نيز زنانى كه براى آن حضرت نوحه‌گرى مىكنند و عده‌اى قرآن مىخوانند و پاره‌اى حوادث كربلا را بيان مىكنند و دسته‌اى نوحه‌گرى مىكنند و گروهى ديگر مرثيه مىخوانند . عرض كردم : فدايت شوم ، آرى من نيز پاره‌اى از آنچه فرمودى ديده‌ام . فرمود : سپاس خداى را كه در ميان مردم گروهى را قرار داد كه به نزد ما مىآيند و ما را مىستايند و براى ما مرثيه مىخوانند ، و دشمنان ما را كسانى قرار داد كه بر ايشان خرده مىگيرند از خويشان ما يا غير آنها ، آنان را تهديد مىكنند و اعمال ايشان را زشت مىشمرند . 
  ]\r\n","page_name":" 476 ","page_number":476},
  {"content":"\r\n\r\nانَّ لِقَتْلِ الْحُسَيْنِ حَرارَةً فى قُلوبِ الْمُؤْمِنينَ لا يَبْرُدُ ابَداً . .\r\nپس معلوم مىشود فلسفهء اين كار تهديد دشمن و تقبيح كارهاى آنهاست ، تحسين اين دسته و تشويق به اين نوع كار و تقبيح آن دسته و ايجاد نفرت [ نسبت به 
  ] آن نوع كار است « 1 » البته حضرت زهرا خوش‌حال مىشود اما از باب اينكه نيت و هدف حضرت زهرا و حضرت رسول و حضرت امير و حضرت امام حسين همه يكى است و آن  « يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ »  « 2 »  *  است ؛ البته خوش‌حال مىشود كه به وسيلهء ذكر فرزندش حسين ، مردم در دنيا و آخرت سعادتمند شوند ، مردم در همان راهى حركت كنند كه فرزندش حسين حركت كرده است .\r\nبعد از مردن معاويه ، از امام حسين بيعت خواستند . در منزل حاكم مدينه حاضر شد و بيعت نكرد . روز بعد مروان حكم در ميان كوچه آن حضرت را ديد و به عنوان نصيحت از آن حضرت خواست كه بيعت كند . حضرت فرمود : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » . روى اين كلمهء « بِراعٍ مِثْلِ يَزيدَ » بايد دقت كرد . معلوم مىشود خصوصيتى در يزيد است كه حتى در معاويه هم نبود . از نظر عوام شيعه فرقى بين يزيد و غير يزيد نيست زيرا همه باطل و غاصب بوده‌اند . ولى حقيقت اين است كه فرق است بين آنها ، زيرا از غاصب تا غاصب فرق است . امير المؤمنين هنگامى كه مردم خواستند با عثمان بيعت كنند فرمود : « لَقَدْ عَلِمْتُمْ انّى احَقُّ بِها مِنْ غَيْرى ، وَ وَ اللَّهِ لَاسَلِّمَنَّ ما سَلِمَتْ امور الْمُسْلِمينَ وَ لَمْ يَكُنْ فيها جَوْرٌ الّا عَلَىَّ خاصَّةً الِتماساً لِاجْرِ ذلِكَ وَ فَضْلِهِ وَ زُهْداً فيما تَنافَسْتُموهُ مِنْ زُخْرُفِهِ وَ زِبْرِجِهِ » . در موقع بيعت با ابى بكر هم فرمود : « شُقّوا امْواجَ الْفِتَنِ بِسُفُنِ النَّجاةِ ، الى آخره » « 3 » . پس فرق است بين غاصبى كه و لو براى مصلحت شخص\r\n\r\n\r\n\r\n\r\n","description":"","footnote":"\r\n( 1 ) . [ در حاشيهء اين پاراگراف ، استاد شهيد نوشته‌اند : 
  ] آيا منظور از عزادارى همدردى و تسليت است و يا منظور بردن ثواب است ؟ ! در صورتى كه خود ثواب و كار درست و معقول داراى مصلحت ذاتى است . پس نخست بايد ببينيم كه آن مصلحت ذاتى كه در سلسلهء علل حكم است چيست تا نوبت برسد به ثواب كه در سلسلهء معلولات حكم است .\r\n( 2 ) . جمعه / 2 .\r\n( 3 ) . نهج البلاغه ، خطبهء 5 [ اى مردم امواج آشوبها را با كشتيهاى نجات درهم بشكنيد . 
  ]\r\n","page_name":" 477 ","page_number":477},
  {"content":"\r\n\r\nخودش باشد حافظ و نگهبان عموم باشد و غير آن . اما يزيد با همهء اسلاف فرق داشت به ترتيبى كه قبلًا گذشت .\r\nقبلًا در ضمن احوال ابن زياد و يزيد گفتيم كه يك علت اين فاجعه و اين آتش كه اول دامن خود آنها را گرفت ، اين بود كه جوان و ناآزموده بودند . شاعر عرب مىگويد :\r\n انَّ الشَّبابَ وَ الْفَراغَ وَ الْجِدَةَ * مَفْسَدَةٌ لِلْمَرْءِ اىُّ مَفْسَدَةٍ « 1 » \r\n\r\nمسألهء گريه بر سيد الشهداء\r\nيكى از مسائل مربوط به سيد الشهداء مسألهء گريه است . بايد مسألهء گريه و خنده از چند نظر [ بررسى شود 
  ] : يكى از نظر اينكه از مختصات و اعراض خاصهء انسان به شمار رفته‌اند ، ديگر از نظر علل و مبادى جسمى و روحى ، سوم از نظر آثار و عوارض جسمى و روحى ، چهارم از نظر اخلاقى و عقيدهء علماى اخلاق و آداب ، پنجم از نظر آثار اجتماعى خنده و گريه ، ششم انواع خنده‌ها و گريه‌ها و آيا همهء خنده‌ها خوب است و همهء گريه‌ها بد يا نه ؟ و اينكه نوع گريهء بر امام حسين لذت‌بخش است و به قلب صفا و روشنى مىدهد ، و بايد مقايسه‌اى شود بين مكتب امام حسين و مكتبهاى خنده و كمدى و اشاره‌اى شود به فيلمهاى كمدى و فيلمهاى تراژدى و اشعارى كه شعراى ما در باب گريه و مدح آن گفته‌اند مثل اينكه :\r\n گريه بر هر درد بىدرمان دواست * چشم گريان چشمهء فيض خداست \r\nدر همهء اينها بحث شود .\r\nخنده و گريه مظهر شديدترين حالات احساسى انسان است . آن وقتى كه كسى بتواند مالك خنده و گريهء مردمى بشود ، به حقيقت مالك قلب آنها شده و با عواطف آنها بازى مىكند . كارهاى قلبى غير از كارهاى عقلى است . تاكنون با قلبهاى مردم از راه گريه [ بر 
  ] سيد الشهداء بازى شده بدون اينكه تحت كنترل عقل بيايد و هدف داشته باشد . تنها هدف داشتن كافى نيست ، نظم و سازمان هم لازم است .\r\nدر مجلهء « راديو ايران » شمارهء 70 مقاله‌اى به قلم دكتر حسن علوى ( مرز دانش )\r\n\r\n\r\n\r\n\r\n","description":"","footnote":"\r\n( 1 ) . [ جوانى و بيكارى و ثروت مفسدهء بزرگى براى آدمى است . 
  ]\r\n","page_name":" 478 ","page_number":478},
  {"content":"\r\n\r\nكه سخنرانى اوست در [ برنامهء 
  ] مرز دانش دربارهء اشك چشم دارد كه خالى از فايده نيست . در آنجا مىگويد : اشك تمساح دروغ است . مىگويد : داروين در كتاب بيان احساسات و تألّمات در انسان و حيوان ( 1890 ميلادى ) نوشته است كه فيل تحت تأثير احساسات مىگريد ولى اين موضوع به هيچ وجه هنوز تأييد نشده است . مىگويد خنده انواع و اقسام دارد : خندهء محبت ، خندهء تمسخر ، خندهء شادى ، خندهء تأثر يا خشم ؛ گريه هم همه جا از اثر اندوه و غم نيست و براى همه اتفاق افتاده و چشيده‌اند لذت گريهء شوق را ، و منظرهء اشك شوق يكى از بهترين مناظر است . سخن را به اين شعر حافظ ختم مىكند :\r\n دل بسى خون به كف آورد ولى ديده بريخت * اللَّه اللَّه كه تلف كرد و كه اندوخته بود ؟ \r\nشاعر عرب مىگويد : اگر اشك نبود سرزمين وداع آتش مىگرفت ( كليله و دمنه ) .\r\nسعدى مىگويد :\r\n بگذار تا بگريم چون ابر در بهاران * كز سنگ ناله خيزد روز وداع ياران \r\nحافظ مىگويد :\r\n دل سنگين تو را اشك من آورد به راه * سنگ را سيل تواند به لب دريا برد \r\n\r\nتحريف كلمه ، تحريف حادثهء امام حسين\r\n. . . حادثهء امام حسين ، هم مشمول تحريف ظاهرى و لفظى و پيكرى شده و هم تحريف معنوى و لُبّى و باطنى در آن راه يافته است . در اين مبحث مىتوان مفصل سخن گفت [ همان‌طور كه در يادداشتهاى « تحريفات در واقعهء تاريخى كربلا » كه در همين كتاب خواهد آمد و نيز در سخنرانيهايى تحت همين عنوان كه در اين مجموعه به چاپ رسيده ، سخن گفته شده است . 
  ]\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\n4 . امام حسين ميان قيام عليه خلفا و . عليه اسلام تجزيه كرد - اثر قيام حسينى\r\nيكى از بزرگترين آثار قيام حسينى اين بود كه مجزا كرد بين قيام عليه خلفا و قيام عليه اسلام را . همان طورى كه قبلًا گفتيم اگر امام حسين عليه يزيد قيام نمىكرد ممكن بود خرابكاريها و سوء سياست يزيد منجر به قيامى از طرف عناصرى بشود كه به اسلام هم علاقه‌اى نداشتند . اكنون مىگوييم اگر چه در تاريخ اسلام قيامهاى زيادى مىبينيم كه عليه دستگاه خلفاست و در عين حال جنبهء حمايت از اسلام را دارد ( مثل قيام ايرانيان عليه امويان ) ولى بايد دانست كه اين امام حسين بود كه اولين بار قيام دسته جمعى مسلحانه عليه دستگاه خلافت كرد و او بود كه حساب اسلام را از حساب متصديان امر جدا كرد بلكه راه قيام عليه دستگاه را از نظر اسلامى باز كرد و قيام آن حضرت نمونه و سرمشق ديگران قرار گرفت ؛ ديگر نقش خلفا به عنوان حاميان اسلام باطل شد ، اسلام در طرف مخالف قرار گرفت .\r\nقبل از امام حسين هم قيامهايى فردى يا دسته جمعى انجام شد . آنها يا مسلحانه و فردى بود يا جمعى و غير مسلحانه . ولى قيام و شورش دسته جمعى و مسلحانه را امام حسين آغاز كرد ( قيام عليه عثمان نيز نوعى تفكيك بين اسلام و خلافت بود ) .\r\nمقام خلافت در آن روز عاليترين مقام روحانى و سياسى بود و چنان كه مىدانيم بازهم تا اندازه‌اى خلفاى عباسى مقام روحانى خود را حفظ كردند و كسى كه اين\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nقسمت را براى آخرين بار درهم شكست كه ديگر بپانخاست ، خواجه نصير الدين طوسى بود كه از علماى بزرگ شيعه است . خواجه با هلاكو همكارى كرد براى اينكه دستگاه جبار خلافت را از ميان بردارد . اما سعدى در مرثيهء مقام خلافت مىگويد :\r\n آسمان را حق بود گر خون ببارد بر زمين * از براى قتل مستعصم امير المؤمنين \r\nمعلوم مىشود سعدى هم حتى [ تحت 
  ] تأثير جلال روحانى مقام خلافت بوده .\r\n[ \r\nدو چهرهء حادثهء كربلا\r\n
  ] .  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ  « 1 » .\r\nزندگى بشر مجموعه‌اى از تاريكى و روشنايى ، زشتى و زيبايى ، شر و خير است .\r\nآنچه فرشتگان ديدند جنبهء تاريك فرزند آدم بود و آنچه خداوند اشاره كرد قسمتهاى روشن آن بود كه بر قسمتهاى تاريك بسى ترجيح دارد .\r\nحادثهء كربلا داراى دو ورق است : ورق سياه و ورق سفيد . از لحاظ ورق سياه يك داستان جنايى است ، داستانى خيلى تاريك و وحشتناك ، و ما بعداً در حدود بيست مظهر از بيرحمى و قساوت و دنائت و نامردمى [ را كه در اين حادثه رخ داده 
  ] نشان خواهيم داد . از اين جنبه ، در اين داستان حد اكثر بيرحمى و قساوت و سبعيّت ديده مىشود .\r\nاز لحاظ ورق سفيد ، يك داستان ملكوتى است ، يك حماسهء انسانى است ، مظهر آدميت و عظمت و صفا و بزرگى و فداكارى است .\r\nاز لحاظ اول نام اين قضيه فاجعه است و از لحاظ دوم قيام مقدس . از لحاظ اول قهرمان داستان شمر است و ابن زياد و حرمله و عمر سعد و . . . و از لحاظ دوم قهرمان داستان امام حسين است و ابى الفضل و على اكبر و امثال حبيب بن مُظَهَّر ، و زينب و امّ كلثوم و امّ وهب و امثال اينها . از لحاظ اول ، اين داستان ارزش آن را ندارد كه بعد از\r\n\r\n\r\n\r\n\r\n","description":"","footnote":"\r\n( 1 ) . بقره / 30 .\r\n","page_name":" 481 ","page_number":481},
  {"content":"\r\n\r\nهزار و سيصد و بيست و اند سال ، با اين عظمت ، خاطره و ذِكْرايش تجديد بشود ، وقتها و پولها و اشكها و تأثرها و احساسات صرف آن بشود ، نه از آن جهت كه از داستان جنايى نمىتوان استفاده كرد ( زيرا جنبه‌هاى منفى زندگى بشر نيز ممكن است آموزنده باشد . از لقمان پرسيدند : ادب از كه آموختى ؟ گفت : از بىادبان ) و نه از آن جنبه كه اين داستان از جنبهء جنايى چندان مهم نيست يا چندان آموزنده نيست ( ما قبلًا ثابت كرديم كه [ اين داستان 
  ] از اين نظر مهم است و گفتيم كه كشته شدن امام حسين بعد از پنجاه سال از وفات پيغمبر به دست مردمى مسلمان بلكه شيعه ، معماى بسيار قابل توجهى است ) بلكه از آن نظر جنبهء جنايى قضيه ارزش اينهمه بزرگداشت ندارد كه داستان جنايى در هر شكل و قيافه زياد است ؛ در قرون قديم ، قرون وسطى ، قرون جديد ، قرون معاصر زياد بوده و هست . در حدود بيست سال پيش يعنى در حدود سالهاى 1940 ميلادى بود كه بمبى بر شهرى فرود آمد و شصت هزار نفر صغير و كبير و بىگناه تلف شد . در شرق و غرب عالم داستان جنايى زياد واقع شده و مىشود و [ مثلًا 
  ] نادر يك قهرمان جنايى است ، همچنين أبو مسلم ، بابك خرّم دين . جنگهاى صليبى ، جنگهاى اندلس مظهرهاى بزرگى از جنايت بشرند .\r\nاين داستان از نظر دوم يعنى از لحاظ ورق سفيدى كه دارد ، اينهمه ارزش را پيدا كرده است . از اين جهت است كه كم نظير بلكه بىنظير است ، زيرا در دنيا افضل از امام حسين بوده است اما صحنه‌اى مثل صحنهء امام حسين براى آنها پيش نيامد . امام حسين رسماً اصحاب و اهل بيت خود را بهترين اصحاب و بهترين اهل بيت مىشمارد .\r\nلهذا بايد جنبهء روشن و نورانى اين داستان ، از آن جنبه كه اين داستان مصداق  « إِنِّي أَعْلَمُ ما لا تَعْلَمُونَ »  است نه از آن جنبه كه مصداق  « مَنْ يُفْسِدُ فِيها وَ يَسْفِكُ الدِّماءَ »  است ، از آن جنبه كه حسين و زينب قهرمان داستان‌اند نه از آن جنبه كه عمر سعد و شمر قهرمان داستان‌اند [ بررسى شود . 
  ] ( بنت الشّاطى كتابى نوشته به نام « بَطَلَةُ كربلا » ) .\r\n\r\nاما از لحاظ امام حسين عليه السلام :\r\nبايد ببينيم چطور شد امام حسين قيام كرد ؟ در قيام حسين عليه السلام چند عامل را بايد در نظر گرفت :\r\nالف . از امام حسين براى خلافت يزيد بيعت و امضا مىخواستند . آثار و لوازم اين بيعت و امضا چقدر بود ؟ و چقدر تفاوت بود ميان بيعت با أبو بكر يا عمر يا عثمان و\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nصلح با معاويه و ميان بيعت با يزيد . به قول عقّاد اولين اثر اين بيعت ، امضاى سبّ و لعن على عليه السلام بود كه در زمان معاويه شروع شده بود ، و هم امضاى ولايتعهد و وراثت خلافت بود .\r\nب . خودش مىفرمود : اصلى در اسلام است كه در مقابل ظلم و فساد نبايد سكوت كرد ( اصل امر به معروف و نهى از منكر ) . خودش از پيغمبر روايت كرد : « مَنْ رَأى سُلْطاناً جائِراً مُسْتَحِلّا لِحُرُمِ اللَّه . . . » . ايضاً مىگفت : « أَ لا تَرَوْنَ انَّ الْحَقَّ لا يُعْمَلُ بِهِ . . . » . .\r\nج . مردم كوفه از او دعوت به عمل آوردند و نامه‌ها نوشتند و هجده هزار نفر با مسلم بيعت كردند . بايد ديد آيا عامل اصلى ، دعوت اهل كوفه بود و الّا أبا عبد اللَّه هرگز قيام يا مخالفت نمىكرد و بيعت مىكرد ؟ اين مطلب خلاف رأى و عقيدهء حسين عليه السلام بود و قطعاً چنين نمىكرد ، بلكه تاريخ مىگويد چون خبر امتناع امام حسين از بيعت به كوفه رسيد مردم كوفه اجتماع كردند و هم عهد شدند و نامهء دعوت نوشتند . روز اول كه در مدينه بود از او بيعت خواستند ، بلكه معاويه در زمان حيات خود از او بيعت خواست و حسين عليه السلام امتناع كرد . بيعت كردن با يزيد صحّه گذاشتن بر حكومت او بود كه ملازم بود با امضا بر نابودى اسلام ( وَ عَلَىَ الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ ) . پس موضوع امتناع از بيعت ، خود اصالت داشت . حسين عليه السلام حاضر بود كشته بشود و بيعت نكند ، زيرا خطر بيعت خطرى بود كه متوجه اسلام بود نه متوجه شخص او ، بلكه متوجه اساس اسلام يعنى حكومت اسلامى بود نه يك مسألهء جزئىِ فرعىِ قابل تقيّه .\r\nاما موضوع دوم نيز به نوبهء خود اصالت داشت . از اين نظر اين جهت را بايد مطالعه كرد كه آيا شرط امر به معروف يعنى احتمال اثر و منتج بودن در آن بود يا نه ؟ از گفته‌هاى خود امام حسين كه مىفرمود : « ثُمَّ ايْمُ اللَّهِ لا تَلْبَثونَ بَعْدَها الّا كَرَيْثِما يُرْكَبُ الْفَرَسُ حَتّى تَدورَ بِكُمْ دَوْرَ الرَّحى وَ تُقْلَقُ بِكُمْ قَلَقَ الِمحْوَرِ » ، يا در جواب شخصى كه « رياش » نقل مىكند فرمود : « انَّ هؤُلاءِ اخافونى وَ هذِهِ كُتُبُ اهْلِ الْكوفَةِ وَ هُمْ قاتِلى فَاذا فَعَلوا ذلِكَ وَ لَمْ يَدَعوا للَّهِ مُحَرَّماً الَّا انْتَهَكوهُ بَعَثَ اللَّهُ الَيْهِمْ مَنْ يَقْتُلُهُمْ حَتّى يَكونوا اذَلَّ مِنْ قَوْمِ الْامَةِ ( فِرامِ الْامَةِ ) » و همچنين است جمله‌هايى كه در وداع دوم به اهل بيت خودش فرمود : « اسْتَعِدّوا لِلْبَلاءِ وَ اعْلَموا انَّ اللَّهَ حافِظُكُمْ وَ مُنْجيكُمْ مِنْ شَرِّ الْاعْداءِ وَ يُعَذِّبُ اعاديكُمْ بِانْواعِ الْبَلاءِ » ، از اينها معلوم مىشود كه امام حسين توجه داشت كه خونش بعد از خودش خواهد جوشيد و شهادتش سبب بيدارى مردم مىشود . پس شهادتش مؤثر بود .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nاما از نظر سوم ؛ از اين جهت همينقدر مؤثر بود كه امام را متوجه كوفه كرد . اما آيا اگر به كوفه نمىرفت ، در محل امن و امانى بود ؟ اگر در مكه يا مدينه هم بود ، چون از بيعت امتناع مىكرد و بعلاوه به خلافت يزيد معترض بود دچار خطر بود و امام حسين ابا داشت كه در مكه حرم خدا كشته شود و شايد از اينكه در حرم پيغمبر هم كشته شود ابا داشت . اينكه در وسط راه به اصحاب حرّ گفت و از نامهء عمر سعد به ابن زياد برمىآيد كه در خود كربلا به عمر سعد هم گفته است : اگر نمىخواهيد برمىگردم ، فقط ناظر به اين قسمت است كه چرا به عراق آمد نه اينكه قضيه فقط يك جنبه دارد و آن هم جنبهء دعوت و بعد هم پشيمانى از آمدن به عراق است . امام حسين كه نگفت حالا كه مردم كوفه نقض عهد كردند ، پس من بيعت مىكنم يا اينكه ديگر موضوع اعتراض به خلافت يزيد را پس مىگيرم و ساكت مىشوم .\r\nمسائلى كه در اينجا هست :\r\nالف . قبل از مردن معاويه مسألهء امتناع مردم مدينه بالخصوص حسين بن على عليه السلام از بيعت مطرح بود . امام حسين در جواب نامهء معاويه سخت به او تاخت و به موضوع ولايتعهد يزيد اعتراض و انتقاد كرد ( سرمايهء سخن و ابو الشهداء عقّاد ) .\r\nب . مسألهء ولايتعهد يزيد يك بدعت بزرگ بود در اسلام و نقشه‌اى كه از سى و چند سال پيش امويّين كشيده بودند . ابو سفيان در خانهء عثمان گفت : « تَلَقَّفوها تَلَقُّفَ الْكُرَةِ وَ لِتَصيرَنَّ . . . اما وَ الَّذى يَحْلِفُ بِهِ أَبو سُفْيانَ لا جَنَّةَ وَ لا نارَ » . از اين نظر فوق العاده مهم بود ؛ نه با شورا و آراء عمومى منطبق بود و نه با جعل الهى ، نصب پدر بود پسر را .\r\nج . تسليم خليفه شدن در يك وقت جايز است كه بحث در اطراف اصلحيت فرد ديگر باشد ولى غير صالح كارها را بر مدار و محور اسلامى مىچرخاند . على عليه السلام فرمود : « وَ اللَّهِ لَاسَلِّمَنَّ ما سَلِمَتْ امورُ الْمُسْلِمينَ وَ لَمْ يَكُنْ فيها جَوْرٌ الّا عَلَىَّ خاصَّةً » .\r\nد . بيعت ، عقد بود مانند عقد بيع و اجاره و نكاح ، و تعهدآور بود ، قابل نقض نبود .\r\nعلى عليه السلام فرمود : عهد با كافر را نيز نبايد نقض كرد و الّا امان باقى نمىماند .\r\nه . مسألهء اعتراض به كار خليفهء وقت و لو منتهى به عزل او بشود در صورتى كه انحراف پيدا مىكند ، خود يك مسأله‌اى است در اسلام به نام « امر به معروف و نهى از منكر » . امام حسين مكرر به اين اصل استناد كرد . شرط اين اصل نيست كه خون ريخته نشود ؛ شرطش اين است كه نتيجهء نهايى آن به نفع اسلام باشد ، نظير خود جهاد با كفار .\r\nو . موضوع دعوت امام از طرف مردم كوفه و اتمام حجت ، خود يك مطلبى است .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nامام هم خيلى عاقلانه و مدبّرانه عمل كرد : اول به نامه‌هاى آنها جواب داد . چندين بار پيك رد و بدل شد . ابتدا نماينده‌اى از طرف خودش فرستاد . مسلم هم سياست علوى را به كار برد يعنى بدون هيچ نوع نيرنگ و اغفالى در كمال صراحت با مردم عمل كرد ، نه پولى از مردم گرفت و نه پولى در ميان رؤسا تقسيم كرد ، همان سياستى كه حاضر نيست هدف را فداى وسيله كند . امام كه امتناع از بيعتش قطعى و همچنين تصميم به اعتراضش قطعى بود ، به آنها جواب مساعد داد . علت اينكه از مكه در آن وقت حركت كرد يكى اين بود كه فرصت خوبى بود ، ديگر اينكه خطر بزرگى پيش آمده بود . فرصتْ اين بود كه در روز هشتم ذى الحجة كه همهء مردم عازم عرفات و انجام اعمال حج‌اند ، او حركت مىكند . اين عمل ، مردم مسلمان را به فكر وامىدارد كه چه موضوع مهمى پيش آمده كه فرزند پيغمبر از انجام عمل حج منصرف و به طرف ديگر مىرود . اين عمل به اصطلاح ژست بسيار عالى بود . اما خطر مطلب اين بود كه خطر كشته شدن در ضمن اعمال حج داشت . به نقل سرمايهء سخن عمرو بن سعيد بن العاص با لشكرى مأمور شده بود حسين عليه السلام را در همان مكه بكشد . خودش به فرزدق گفت : اگر بيرون نمىآمدم كشته مىشدم . در منتخب طريحى نوشته است كه سى نفر مأموريت مخفيانه يافته بودند كه حسين عليه السلام را ضمن اعمال حج بكشند ( و بعد هم تحت عنوان مشاجرهء شخصى قضيه را لوث كنند و يا مثل سعد بن عُباده بگويند جنها او را كشتند ) . پس به هر حال اگر دعوت اهل عراق هم نبود ، موسم حج و ازدحام حج خطر كشته شدن براى امام حسين داشت و امام مصمم بود كه ايام حج در مكه نماند . او كه نمىتوانست با لباس احرام مسلّح شود . بعلاوه توهين عظيمى بود براى بيت اللَّه كه پس از پنجاه سال كه از وفات پيغمبر گذشته است ، فرزند پيغمبر را در محيط  « وَ مَنْ دَخَلَهُ كانَ آمِناً »  بكشند . علىهذا حركت امام حسين در آن وقت از مكه به جاى ديگر ضرورى به نظر مىرسيد . اگر از دعوت اهل عراق هم صرف نظر بكنيم ، جايى ديگر كه از عراق براى امام حسين بهتر باشد وجود نداشت .\r\nز . امام حسين از لحاظ عامل دوم يعنى انجام وظيفهء اصلاح در امت اسلاميه ، كشته شدن خود را مفيد مىديد ؛ احساس مىكرد موقعيت طورى است كه اگر كشته بشود نفله نشده است .\r\nمىتوانيم مطلب را به صورت جامعتر و كاملترى بيان كنيم . در حادثهء كربلا\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nجهات زيادى هست :\r\n1 . امام ، يگانه شخصيت لايق و منصوص و وارث خلافت بود . يزيد ، نالايق و غاصب بود . اين جهت ميان وضع امام و وضع پدرش و فرزندانش با خلفاى وقت مشابه بود . بايد ببينيم صِرف اين جهت چه وظيفه‌اى براى امام ايجاد مىكند ؟ .\r\n2 . آنها از امام بيعت مىخواستند و به هيچ وجه از آن صرف نظر نمىكردند . بايد ببينيم بيعت چيست و چه اثرى دارد و تكليف به بيعت چه وظيفه‌اى براى امام ايجاب مىكند ؟ .\r\n3 . اوضاع و احوال مسلمين از نظر اجراى حدود و موازين اسلام ، وضع بسيار بدى پيدا كرده بود كه با ريشهء اسلام سر و كار داشت . بايد ببينيم تكليف امر به معروف كه خود امام به آن استناد مىكرد چه وظيفه‌اى ايجاب مىكرد ؟ .\r\n4 . مردم كوفه از امام دعوت كردند و نوعى اتمام حجت شد . دعوت آنها چه وظيفه‌اى ايجاب مىكرد ؟ .\r\n5 . آنها در آخر كار ، امام را مخيّر كردند ميان دو چيز : تسليم و يا كشته شدن . اين جهت چه وظيفه‌اى را براى امام ايجاب مىكرد ؟ .\r\nاما مسألهء احقّيّت به خلافت اگر توأم با چيز ديگر نباشد يعنى فقط شخص جاى خود را عوض كرده باشد و هر اندازه تفاوت هست همان است كه لازمهء قهرى زمامدارى اصلح و غير اصلح است ، ظاهراً در اين مورد [ امام 
  ] وظيفه‌اى جز اين ندارد كه حق خود را مطالبه كند و اگر اعوان و انصار به قدر كافى دارد اقدام كند و اگر نه ، سر جاى خود مىنشيند همان‌طور كه على عليه السلام در موقع خلافت أبو بكر گفت : « افْلَحَ مَنْ نَهَضَ بِجَناحٍ او اسْتَسْلَمَ فَاراحَ » « 1 » و در موقع خلافت عثمان گفت : « وَ اللَّهِ لَاسَلِّمَنَّ ما سَلِمَتْ امورُ الْمُسْلِمينَ وَ لَمْ يَكُنْ فيها جَوْرٌ الّا عَلَىَّ خاصَّةً » . .\r\nعلى عليه السلام با خلفاى زمان خود در مسائل قضايى و سياسى و علمى همكارى مىكرد ، يعنى به آنها مشورت مىداد و آنها را تقويت و تأييد مىكرد . قضاوتهاى مولى و مشورتها و جوابهاى علمى او مشهور است .\r\nدر اين قسمت ، اين جهت را كه افكار عمومى چگونه قضاوت مىكند بايد در نظر\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبه 5 [ رستگار كسى است كه با يار و ياور برخيزد ، و يا تسليم شود و ديگران را از كشمكش بيهوده آسوده سازد . 
  ]\r\n","page_name":" 486 ","page_number":486},
  {"content":"\r\n\r\nگرفت . اگر امامِ به حق را مردم از روى جهالت و عدم تشخيص نمىخواهند ، او به زور نبايد و نمىتواند خود را به مردم به امر خدا تحميل كند . لزوم بيعت هم براى اين است .\r\nاما قسمت دوم يعنى بيعت ؛ اولًا بيعت چيست ؟ تعريفى كه ما از بيعت پيدا كرده‌ايم همان است كه در النهايهء ابن اثير ، مادهء « بيع » آمده است . مىگويد : « و فى الحديث « أ لا تُبايِعونى عَلَى الْاسْلامِ » هو عبارة عن المعاقدة عليه و المعاهدة ، كأنّ كلّ واحد منهما باع ما عنده من صاحبه و أعطاه خالصة نفسه و طاعته و دخيلة أمره » « 1 » بيعت فقط در مورد حاكم و سلطان است . پيمان رفاقت دو رفيق را بيعت نمىگويند ؛ يعنى در بيعت ، تسليم يك طرف براى يك طرف است ( رجوع شود به كشّاف و مجمع البيان ) .\r\nدر قرآن ذكر « بيعت » آمده است :  « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ . . . »  « 2 » ،  « إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً وَ لا يَسْرِقْنَ وَ لا يَزْنِينَ وَ لا يَقْتُلْنَ أَوْلادَهُنَّ »  « 3 » .\r\nپيغمبر صلى الله عليه و آله براى على عليه السلام در غدير خم بيعت گرفت . در « ليلة العقبة » اهل مدينه با پيغمبر بيعت كردند . در سقيفه از مردم بيعت گرفتند و همين بيعت كار را تمام كرد و مردم پس از توجه نيز بيعت خود را نقض نكردند . على عليه السلام در زمان خلافت از مردم بيعت گرفت . زبير كه بعد پشيمان شد گفت : بيعت من ظاهرى بود . در نهج البلاغه ، خطبهء 8 مىفرمايد : « يَزْعَمُ انَّهُ قَدْ بايَعَ بِيَدِهِ وَ لَمْ يُبايِعْ بِقَلْبِهِ ، فَقَدْ أقَرَّ بِالْبَيْعَةِ وَ ادَّعَى الْوَليجَةَ فَلْيَأْتِ عَلَيْها بِامْرٍ يُعْرَفُ وَ الّا فَلْيَدْخُلْ فيما خَرَجَ مِنْهُ » « 4 » . امام در اينجا روى اصول قضايى عليه زبير استدلال مىكند . به هر حال امام در اينجا بيعت را به عنوان يك امر الزام‌آور ياد مىكند .\r\nايضاً امير المؤمنين در نهج البلاغه ، خطبهء 34 مىفرمايد :\r\n\r\n\r\n\r\n\r\n","description":"","footnote":"\r\n( 1 ) . [ بيعت عبارت است از عقد بستن و معاهده نمودن بر آن ( اسلام ) . گويى هركدام از طرفين دارايى خود را به ديگرى مىفروشد و خالص نفس و طاعت و امور داخلى و باطنى خود را به او واگذار مىكند . 
  ]\r\n( 2 ) . فتح / 18 .\r\n( 3 ) . ممتحنه / 12 .\r\n( 4 ) . [ وى چنين پندارد كه با دست خود بيعت نموده ولى دلش با آن هماهنگ نبوده . به بيعت خود مقرّ است و ادعا دارد كه در باطن موافقت نداشته است . لذا بايد بر اين ادعا دليل روشنى آورد و گرنه در بيعتى كه از آن بيرون رفته داخل گردد . 
  ]\r\n","page_name":" 487 ","page_number":487},
  {"content":"\r\n\r\nانَّ لى عَلَيْكُمْ حَقّاً وَ لَكُمْ عَلَىَّ حَقٌّ . فَامّا حَقُّكُمْ عَلَىَّ فَالنَّصيحَةُ لَكُمْ وَ تَوْفيرُ فَيْئِكُمْ عَلَيْكُمْ وَ تَعْليمُكُمْ كَيْلا تَجْهَلوا وَ تَأديبُكُمْ كَيْما تَعْلَمُوا ( تَعْمَلوا ) « 1 » . وَ امّا حَقّى عَلَيْكُمْ فَالْوَفاءُ بِالْبَيْعَةِ وَ النَّصيحَةُ فِى الْمَشْهَدِ وَ الْمَغيبِ وَ الْاجابَةُ حينَ ادْعوكُمْ وَ الطّاعَةُ حينَ آمُرُكُمْ « 2 » .\r\nايضاً اصحاب جمل به عنوان ناكثين يعنى نقض كنندگان بيعت شناخته شدند .\r\nدربارهء امام زمان دارد او مخفى شد تا بيعت كسى به گردن او نباشد .\r\nامامزادگان و تمام كسانى كه مىخواستند قيام كنند عليه خلفا ، مثل محمّد نفس زكيّه و زيد بن على ، از اتباع خود بيعت مىگرفتند . ابو حنيفه فتوا داد كه بيعت اهل مدينه با عباسيها درست نيست چون قبلًا با محمّد نفس زكيّه بيعت كرده‌اند . امام صادق عليه السلام فرمود : من حاضرم با محمّد نفس زكيّه بيعت كنم به شرط اينكه قيامش قيام امر به معروف باشد نه مهدويت . خود امام حسين عليه السلام از اصحاب خود بيعت گرفت و در شب عاشورا فرمود من بيعت خودم را از گردن شما برداشتم : « انْتُمْ فى حِلٍّ مِنْ بيْعَتى » .\r\nمسلم نيز از مردم كوفه براى امام بيعت گرفت .\r\nمعاويه به حضرت امير مىنويسد كه تو را مانند شترى كه مهارش را بكشند ، براى بيعت بردند : « وَ كُنْتَ تُقادُ كَما يُقادُ الْجَمَلُ الْمَخْشوشُ » . امير المؤمنين در جواب او نوشت :\r\nوَ قُلْتَ : انّى كُنْتُ اقادُ كَما يُقادُ الْجَمَلُ الَمخْشوشُ حَتّى ابايِعَ ، وَ لَعَمْرُ اللَّهِ لَقَدْ ارَدْتَ انْ تَذُمَّ فَمَدَحْتَ وَ انْ تَفْضَحَ فَافْتَضَحْتَ ! وَ ما عَلَى الْمُسْلِمِ مِنْ غَضاضَةٍ فى انْ يَكونَ مَظْلوماً ما لَمْ يَكُنْ شاكّاً فى دينِهِ وَ لا مُرْتاباً بِيَقينِهِ ، وَ هذِهِ حُجَّتى الى غَيْرِكَ قَصْدُها وَ لكِنّى اطْلَقْتُ لَكَ مِنْها بِقَدْرِ ما سَنَحَ مِنْ ذِكْرِها « 3 » .\r\n\r\n\r\n\r\n\r\n","description":"","footnote":"\r\n( 1 ) . ابن ميثم « تَعْمَلوا » شرح كرده و آن درست است .\r\n( 2 ) . [ مرا بر شما حقى است و شما را نيز بر من حقى است . حق شما بر من اين است كه براى شما خيرخواهى و دلسوزى كنم و دارايى بيت المال را بدون كم‌وكاست به شما رسانم و شما را بياموزم تا نادان نمانيد و به شما آداب آموزم تا بدانيد ( تا عمل كنيد ) . و اما حق من بر شما آن است كه در بيعت خود وفادار بمانيد و در حضور و غياب من خيرخواه من باشيد و هرگاه شما را بخوانم اجابتم كنيد و چون فرمانتان دهم فرمان ببريد . 
  ]\r\n( 3 ) . نهج البلاغه ، نامهء 28 [ و گفتى كه مرا مانند شتر لجام شده مىكشيدند تا بيعت كنم . به خدا سوگند تو خواستى مذمت كنى ، ستايش كردى و خواستى رسوا كنى ، رسوا شدى . البته بر مرد مسلمان عار و عيب نيست كه مظلوم واقع شود تا زمانى كه در دينش شك نكند و در يقين خود ترديد راه ندهد . البته روى اين دليلِ من به ديگرى است ولى به اندازهء لازم با تو به سخن پرداختم . 
  ]\r\n","page_name":" 488 ","page_number":488},
  {"content":"\r\n\r\nاينجا اين سؤال پيش مىآيد كه بيعت چه لزومى دارد كه پيغمبر و امام از مردم بيعت مىگرفتند ، و از نظر شرعى چه اثر الزام‌آورى دارد ؟ آيا اگر مردم بيعت نمىكردند ، اطاعت پيغمبر واجب نبود ؟ ! و چرا امير المؤمنين به بيعت استناد مىكند ؟ .\r\nبه نظر مىرسد بيعت در بعضى موارد صرفاً اعتراف و اظهار آمادگى است ، قول وجدانى است . بيعتى كه پيغمبر اكرم مىگرفت از اين جهت بود ، خصوصاً با توجه به اينكه در خوى عرب اين بود كه قول خود و بيعت خود را نقض نكند ؛ نظير قسم خوردن نظاميها يا وكلاست كه به هر حال هيچ كس نبايد به مملكت خود خيانت كند ، ولى اين قسم تأكيد و گروگرفتن وجدان است . تا شخص بيعت نكرده ، فقط همان وظيفهء كلى است كه قابل تفسير و تأويل است ولى با بيعت ، شخص به طور مشخص اعتراف مىكند به طرف و مطلب از ابهام خارج مىشود و بعد هم وجدان خود را نيز گرو مىگذارد ، و بعيد نيست كه شرعاً نيز الزامى فوق الزام اوّلى ايجاد كند .\r\nولى در برخى موارد صرفاً پيمان است ، مثل آن جايى كه قبل از بيعت هيچ الزام در كار نيست . مثلًا اگر خلافت به شورا باشد نه به نصّ ، قبل از بيعت هيچ الزامى نيست اما بيعت الزام‌آور مىكند . امير المؤمنين كه با زبير و غير زبير به بيعت استناد مىكند درحقيقت مسألهء منصوصيت را - كه خلافت أبو بكر و عمر و عثمان آن را از اثر انداخته - صرف نظر مىكند و به يك اصل ديگر كه آن هم يك اصل شرعى است استناد مىكند ، همچنان كه خلفا نيز نصّ بر على عليه السلام را ناديده گرفته و به يك اصل ديگر از اصول اسلام - كه آن هم محترم است - استناد كردند و آن شورا بود :  « وَ شاوِرْهُمْ فِي الْأَمْرِ »  « 1 » ،  « وَ أَمْرُهُمْ شُورى بَيْنَهُمْ »  « 2 » .\r\nبيعت با رأى دادن در زمان ما كمى فرق مىكند ، پررنگ‌تر است . رأى صرفاً انتخاب كردن است نه تسليم اطاعت شدن . بيعت اين است كه خود را تسليم امر او مىكند . بيعت از رأى دادن پررنگ‌تر است . حالا ببينيم امام حسين اگر بيعت مىكرد ، اين بيعت چه معنىاى داشت ؟\r\n\r\n\r\n\r\n\r\n","description":"","footnote":"\r\n( 1 ) . آل عمران / 159 .\r\n( 2 ) . شورى / 38 .\r\n","page_name":" 489 ","page_number":489},
  {"content":"\r\n\r\nدر اين مرحله يعنى مرحلهء امتناع از بيعت ، تكليف امام حسين يك تكليف منفى است ( مانند مرحلهء چهارم و پنجم ) : بيعت نكردن ؛ بر خلاف مرحله اول و سوم كه تكليف مثبت پيدا مىكند . از اين نظر امام حسين « نه » مىگويد ، بايد دست خود را عقب بكشد ، بايد جا خالى كند . از نظر اين تكليف اگر امام از كشور خارج مىشد وظيفهء خود را انجام داده بود ، اگر به ميان كوهها مىرفت كه دسترسى به او نبود ( به قول ابن عباس « شعاب الجبال » ) بازهم وظيفهء خود را انجام داده بود ، اگر فرضاً در خانه‌ها مخفى شده بود بازهم وظيفهء خود را انجام داده بود ، ولى اگر بيعت زورى و اكراهى انجام مىداد معذور نبود . اكراه از نظر اسلام شامل اين مسائل نمىشود . « رُفِعَ مَا اسْتُكْرِهوا عَلَيْهِ » و « لا ضَرَرَ وَ لا ضِرارَ » شامل جايى كه ضرر بر اسلام وارد شود نيست ، مثل اينكه كسى را مجبور كنند كه عليه اسلام كتاب بنويسد يا قرآن را تخطئه كند .\r\nدر اينجا اين نكته گفته شود كه بعضى مىگويند : چرا امام حسين در زمان معاويه اقدام نكرد و بعضى ديگر جواب مىدهند : چون در آن وقت موضوع صلح امام حسن در بين بود و امام نمىخواست بر خلاف عهد برادرش رفتار كند . اين سخن درست نيست ، زيرا معاويه خودش آن پيمان را نقض كرده بود . قرآن كريم عهد و پيمان را محترم مىشمارد تا وقتى كه ديگرى محترم بشمارد . قرآن نمىگويد اگر طرف نقض كرد تو بازهم وفادار بمان ، بلكه مىگويد :  « فَمَا اسْتَقامُوا لَكُمْ فَاسْتَقِيمُوا لَهُمْ »  « 1 » . البته عهد با كافر هم محترم است . پيغمبر اكرم با قريش در حديبيه قرارداد بست و چون نقض از ناحيهء آنها شروع شد ، پيغمبر اكرم هم آن را ورق پاره‌اى بيش نشمرد . بلكه سرّ عدم قيام سيد الشهداء اين بود كه انتظار فرصت بهتر و بيشترى را مىكشيد . اسلام تاكتيك و انتظار فرصت بهتر را جايز بلكه واجب مىداند . مسلماً فرصت بعد از مردن معاويه از زمان معاويه بهتر بود . امام در زمان خود معاويه نيز ساكت نبود ، دائماً اعتراض مىكرد .\r\nبه وسيلهء نامه كه به معاويه نوشت « 2 » حضوراً با او محاجّه كرد . اكابر مسلمين را جمع كرد و با آنها صحبت كرد . براى قيام به سيف ، بهترين وقت را اين دانست كه صبر كند معاويه بميرد . امام قطع داشت كه معاويه يزيد را نصب كرده و بعد از مردن معاويه ، مردم را به\r\n\r\n\r\n\r\n\r\n","description":"","footnote":"\r\n( 1 ) . توبه / 7 .\r\n( 2 ) . رجوع شود به مقدمهء بررسى تاريخ عاشورا و به سرمايهء سخن .\r\n","page_name":" 490 ","page_number":490},
  {"content":"\r\n\r\nاطاعت از يزيد دعوت خواهند كرد . علىهذا از نظر امام خلافت يزيد چيز تازه و غير مترقّبى نبود .\r\n\r\nجمع كردن اصحاب در شب عاشورا و سخن با آنها - درس توحيد و ايمان . و عظمت و شكست‌ناپذيرى ( در حال نامساعد بودن همهء شرايط )\r\nاز مظاهر درخشندهء حادثهء كربلا و از تجلّيات بزرگ الهى آن ، موضوع جمع كردن حسين بن على عليه السلام در شب عاشورا اصحاب خود را و سخنرانى براى آنها به آن شكل است . بايد در نظر داشت كه اين سخنرانى در شب عاشوراست ، هنگامى است كه عوامل محيط از هر جهت نامساعد و نااميدكننده است . در چنين شرايطى هر سردار و رهبرى كه تنها مادى فكر كند ، جز لب به شكايت باز كردن كارى ندارد ؛ منطقش اين است : افسوس كه بخت با ما مساعد نشد ، تُف بر اين روزگار و بر اين زندگى ! مثل ناپلئون مىگويد : طبيعت با من مساعدت نكرد ؛ همهء سخنانش شكايت از روزگار و اظهار يأس است . آنچه شرايط را براى او سخت‌تر مىكند اين است كه زنان و فرزندان و خواهرانش تا 24 ساعت ديگر اسير دست دشمن مىشوند . براى يك مرد غيور و فداكار ، اين خيلى ناگوارتر است .\r\nدر يك همچو شرايطى ديگران چه كرده‌اند ؟ ما در تاريخ مىخوانيم كه المقنّع وقتى كه محصور شد و در شرايط نامساعد و نااميدكننده‌اى قرار گرفت ، اول خاندان خود را كشت ، بعد خودش را . همچنين است يكى از خلفاى اموى هنگام گرفتارى . تاريخ از اين نمونه‌ها بسيار دارد .\r\nاما حسين بن على عليه السلام وقتى كه شروع كرد به سخنرانى ، گفت : « اثْنى عَلَى اللَّهِ احْسَنَ الثَّناءِ وَ احْمَدُهُ عَلَى السَّرّاءِ وَ الضَّرّاءِ . اللَّهُمَّ انّى احْمَدُكَ . . . » . با اين همه شرايط نامساعد مادى ، دم از رضا و سازگارى با عوامل مىزند ! چرا ؟ چون در شرايط معنوى مساعدى زيست مىكند . او اعتقاداً و عملًا موحّد و خداپرست است و بعلاوه او به نتيجهء نهايى كار خود آگاه است . او هدفش مثل اسكندر و ناپلئون جهانگيرى نبود كه خود را شكست خورده بداند ، هدفش اعلاى كلمهء حق بود و از اين نظر كار خود را بسيار سودمند و مؤثر مىديد .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\n5 . موضوعات دربارهء قيام حسينى\r\n1 . اين حادثه به خاطر نفروختن عقيده و رأى به وجود آمد .\r\n2 . جملهء « آثَرُوا الْمَوْتَ » به حقيقت دربارهء آنها صادق است ( مقايسه بين آنها و بدريّون و صفّينيّون و اصحاب طارق ) .\r\n3 . مهمترين درس حادثهء عاشورا اين است كه بفهميم آيا دين ، قوّت است يا ضعف ؟\r\nقيد است يا آزادى ؟ ترياك است يا مقوّى ؟\r\n\r\nمعاويه به بهانهء خون عثمان در جستجوى خلافت بود\r\n[ عقّاد در كتاب ابو الشهداء ، ص 12 مىگويد : 
  ] « انّ الّذين انخدعوا أو تخادعوا . . . و الآجام » .\r\nچند نكته در اينجا هست ( فرق اصحاب معاويه و اصحاب ابن زياد ) :\r\nالف . بين اصحاب معاويه در صفّين و اصحاب يزيد در كربلا فرق بود ، زيرا معاويه با يك نوع ظاهرسازى آنها را فريب داده بود و آنها خيال مىكردند فقط براى انتقام خليفهء مظلوم مىجنگند و هنوز پرده از روى مقاصد معاويه برداشته نشده بود بر خلاف عصر يزيد و دورهء يزيد . و به همين دليل در مبارزهء على عليه السلام و امام حسن با\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nمعاويه نفاقِ طرف آن قدر آشكار نبود كه در مبارزهء امام حسين آشكار بود . ولى مردم در طول اين بيست سال تا اين قدر عقب رفته بودند و به نظر نمىرسد كه در دورهء معاويه مردم در حادثه‌اى مثل حادثهء كربلا از بنى اميه دفاع مىكردند . پس بنى اميه مردم را به مقدار زيادى در اين مدت عقب بردند .\r\nب . در قضيهء معاويه و طلب ثار و انتقام كه مردم به حركت آمدند بىشك روح عصبيت و جاهليت و ميل به خونخواهى و خونخوارى كه در طبيعت عرب بود و در جاهليت به صورتهاى ديگرى تظاهر مىكرد ، در اين حادثه موجود بود ولى تظاهرش رنگ اسلامى داشت .\r\nج . معاويه در زمان خلافت خود كار مهمى كرد كه همان چيز موجب زوال حكومت از بنى اميه شد و آن موضوع وليعهد قرار دادن يزيد بود كه اولًا يزيد ناصالح ترين افراد بود و ثانياً ولايتعهد درست بازى كردن و دست به دست كردن خلافت به صورت سلطنت بود و مخصوصاً معاويه در زندگى خودش براى يزيد بيعت گرفت . اساساً معاويه در ساير كارها نيز روش خلافت را تبديل كرد به روش سلطنت ، هرچند از زمان عثمان بنى اميه خلافت را مُلك خود مىناميدند .\r\nد . عمل اعوان بنى اميه در كربلا منتهاى قوس نزول اخلاق در امت اسلاميه بود و از حادثهء كربلا انتباه و شعور به آزادى و زير بار نرفتن شروع شد . قيام مدينه و قيامهاى كوفه و مخصوصاً قيام عبد الله بن عفيف ازْدى نمونه‌اى از آغاز تجليات روحى اسلامى به شمار مىرود . اعوان بنى اميه بعد از كربلا هم خسّت و دنائت خود را به خرج دادند ولى شروع بيدارى از حسين بن على عليه السلام شد .\r\n\r\nاصحاب بنى اميه در كربلا با عقيدهء خودشان مىجنگيدند\r\nموضوع عجيب اين است كه اعوان يزيد در حادثهء كربلا و حادثهء مدينه يك نوع خسّت و دنائتى نشان دادند كه نظير نداشت . اينها اين كارها را مىكردند در حالى كه كافر و منكر مطلق نبودند ، واقعاً نماز مىخواندند و شهادتين مىگفتند . عقّاد مىگويد :\r\nبل حسبك من خسّة ناصريه ( يزيد ) انّهم كانوا يرعدون من مواجهة الحسين بالضّرب فى كربلاء لاعتقادهم بكرامته و حقّه ، ثمّ ينتزعون لباسه و لباس نسائه فيما انتزعوه من أسلاب ، و لو أنّهم كانوا يكفرون بدينه و برسالة جدّه لكانوا فى\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nشريعة المروءة أقلّ خسة من ذاك « 1 » .\r\nاز اينجا معلوم مىشود كه جنگ اصحاب ابن زياد جنگ عقيده نبوده بلكه جنگ با عقيده بوده ، يعنى به خاطر شكم و رياست و دنيا با عقيدهء خودشان مىجنگيدند و از يك نظر اينها از كفار بدر و احد پست‌تر بودند زيرا جنگ آنها تا حدى جنگ در راه عقيده بود .\r\n\r\nكرامت آل على عليه السلام در استخدام وسيلهء پيروزى\r\nآل على همان طورى كه با مخالفين خود از لحاظ مقصد و هدف فرق داشتند ، از نظر استخدام وسيله و سبب نيز فرق داشتند . آنها هر وسيله‌اى را براى رسيدن به هدف به كار نمىبرند . مثلًا معاويه به مسموم كردن كه يكى از اعمال ناجوانمردانهء دنياست متوسل مىشد ؛ امام حسن و اشتر نخعى و سعد وقّاص و حتى عبد الرحمن بن خالد ، بهترين دوست و نصير خود را كه چشم به خلافت بعد از معاويه داشت مسموم كرد و مىگفت : « انَّ للَّهِ جُنوداً مِنْ عَسَلٍ » . ولى آل على از به‌كاربردن اين وسايل امتناع داشتند زيرا با مقصدشان كه اشاعهء فضيلت بود منافات داشت ، بر خلاف معاويه كه مقصدى جز تكيه زدن به مسند خلافت نداشت . مسلم بن عقيل حاضر نشد ابن زياد را در خانهء هانى غيلةً و غفلةً بكشد و گفت : « انّا اهْلُ بَيْتٍ نَكْرَهُ الْغَدْرَ » « 2 » و يا گفت : من به يادم [ هست 
  ] حديثى از پيغمبر كه فرمود : « الْايمانُ قَيَّدَ الْفَتْكَ » « 3 » .\r\n\r\n\r\n\r\n\r\n","description":"","footnote":"\r\n( 1 ) . [ در پستى ياوران او ( يزيد ) همين بس كه در كربلا به جهت اعتقادى كه به كرامت و حق آن حضرت داشتند از مقابلهء رو در رو با آن حضرت مىهراسيدند ، ولى پس از شهادت لباس او و زنانش را در ميان اموال غارت شده بيرون مىآورند . و اينان اگر به دين او و رسالت جدش هم كافر بودند ، اين عمل آنها در مذهب مردانگى پست ترين كار بود . 
  ]\r\n( 2 ) . عقاد ، ص 18 [ ما خاندانى هستيم كه مكر و حيله را ناخوشايند مىداريم . 
  ]\r\n( 3 ) . سرمايهء سخن ، جلد دوم [ ايمان از ترور جلوگيرى كرده است . 
  ]\r\n","page_name":" 494 ","page_number":494},
  {"content":"\r\n\r\n\r\nتحليل روحيهء قاتلين سيد الشهداء\r\nتحليل روحيهء اعوان ابن زياد كار آسانى نيست . آيا واقعاً اينها به اصول اسلام مؤمن نبودند ؟ و يا به اسلام مؤمن بودند ولى خيال مىكردند امام حسين طاغى و ياغى است و خارج بر امام وقت است و به حكم اسلام بايد با او جهاد كرد ، همان طورى كه عمر سعد مىگفت : « يا خَيْلَ اللَّهِ ارْكَبى وَ بِالْجَنَّةِ ابْشِرى » ؟ و يا آنكه صرفاً طمع و حرص بر دنيا بوده و يا صرفاً جهالت و نادانى و عدم تشخيص بوده ؟ ظاهر اين است كه عموم آنها خالى از يك نوع ايمان عاميانه نبوده‌اند يعنى در سرّ ضمير ، كافر و منكر اسلام يا كافر و منكر امام حسين نبوده‌اند اما رؤساى آنها كر و كور رشوه و مقام بودند ، همان طورى كه آن مرد به امام حسين گفت : « امّا رُؤَساؤُهُمْ فَقَدْ اعْظِمَتْ رِشْوَتُهُمْ وَ مُلِئَتْ غَرائِرُهُمْ » . و اين هم خود يك معماى عجيبى است در روح فرزند آدم كه با عقيدهء خود مبارزه مىكند و عملى مىكند به حكم حرص و آز و دنياپرستى كه با عقيده و ايمان خودش سازگار نيست . مثلًا در زمان ما كسانى هستند كه واقعاً نماز مىخوانند و روزه مىگيرند و يك نوع علاقه‌اى به قرآن دارند و در عين حال خادم اجانب‌اند و حوادثى نظير حادثهء حمله به مدينه و يا حملهء مغول به وجود مىآورند ؛ مثل اينكه بين عقيده و عملشان فصل واقع شده و يا به عبارت ديگر تعدد شخصيت پيدا كرده‌اند . و اما مرئوسين صرفاً تابع روح تقليد و تبعيت كوركورانه از رؤسا بودند  ( رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا )  « 1 » . خلاصه اينكه معماى « قُلوبُهُمْ مَعَكَ وَ سُيوفُهُمْ غَداً مَشْهورَةٌ عَلَيْك » در كربلا وجود داشته .\r\nبه عقيدهء عقّاد هر دو طرف ، عقيده و ايمان به آخرت داشته‌اند ولى عقيده و ايمان در يك طرف در روحى موجود بوده كريم و بزرگوار ، و در طرف ديگر در روحى بوده لئيم و پست ؛ آنها بالطبيعه ايده‌آليست و صاحب هدف بوده‌اند و اينها بالطبيعه منفعت‌پرست .\r\n\r\nمنشأ اختلاف آل على عليه السلام و آل معاويه\r\nعللى كه از جنبهء تاريخى مىتوان خصومت آل على عليه السلام و آل معاويه را توجيه\r\n\r\n\r\n\r\n\r\n","description":"","footnote":"\r\n( 1 ) . احزاب / 67 [ پروردگارا ، ما از سروران و بزرگان خود پيروى كرديم و آنها گمراهمان كردند . 
  ]\r\n","page_name":" 495 ","page_number":495},
  {"content":"\r\n\r\nنمود زياد است . البته علت اصلى ، اختلاف طينت و سرشت آنها بود . مثل اين بود كه اينها دو سرشت بودند و روى همين جهت آل على عليه السلام به ايمان و اخلاق و فضيلت پابند بودند و آل معاويه به منافع و جاه و مقام و مال و ثروت . مجموع علل را مىتوان گفت عبارت است از : اختلاف نژادى و خونخواهىها و سياست يا رقابت سياسى ، كينهء شخصى ، اختلاف در طرز فكر و ادراك و احساسات . البته آل على عليه السلام منزّه بودند از بعضى از اين امور ولى در آل معاويه همهء اين امور تأثير داشت به علاوهء احساس حسادتى كه از كرامت آل على عليه السلام و شرف مردمى آنها مىكردند  ( أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ )  « 1 » . عقّاد مىگويد :\r\nو كان هذا التّنافس بينهما ( حسين عليه السلام و يزيد ) يرجع الى كلّ سبب يوجب النّفرة بين رجلين من العصبيّة الى التّراث الموروثة ، الى السّياسة ، الى العاطفة الشّخصية ، الى اختلاف الخليفة و التّفكير « 2 » .\r\nعنصر آل على به حسب اصل فطرت و به حسب تربيت و حِجرهايى كه آنها را پرورش داده بود ، با عنصر اموى دو عنصر بود .\r\nاميّه و هاشم از قديم با هم بر سر زعامت اختلاف كردند و اميّه شكست خورد و به شام رفت . در اسلام هم ابو سفيان كه از همهء قريش زيركتر بود تحت تأثير عواطف كينه‌آميز تا فتح مكه با پيغمبر مبارزه كرد و حال آنكه عقل او اقتضا مىكرد زودتر تسليم شود . أبو لهب هم كه اين قدر مخالف پيغمبر بود ، چون شوهر خواهر ابو سفيان بود ( قصهء ابو سفيان و عباس و فتح مكه ) .\r\nگويند روزى ابو سفيان - بعد از فتح مكه - چشمش به پيغمبر افتاد ، با خود گفت :\r\n« لَيْتَ شِعْرى بِاىِّ شَىْءٍ غَلَبَنى ؟ » « 3 » رسول اكرم سخن او را شنيد يا ضميرش را خواند ؛\r\n\r\n\r\n\r\n\r\n","description":"","footnote":"\r\n( 1 ) . نساء / 54 [ بلكه ( يهود ) نسبت به مردم ( مسلمين ) حسد مىورزند به خاطر آنچه كه خدا از فضلش به آنها عطا كرده است . 
  ]\r\n( 2 ) . [ و اين درگيرى ميان آن دو ( حسين عليه السلام و يزيد ) بازگشت آن به اسبابى بود كه موجب نفرت و جدايى ميان اين دو نفر مىشد كه همان تعصب و حمايت از آثار موروثهء گذشتگان آنها و تعصب در سياست ، در عواطف شخصى ، در اختلاف اخلاق و تربيت و رشد و تفكر آنها بود . 
  ]\r\n( 3 ) . [ اى كاش مىدانستم كه او به چه چيز بر من پيروز شد . 
  ]\r\n","page_name":" 496 ","page_number":496},
  {"content":"\r\n\r\nآمد و دست به شانه‌اش زد و فرمود : « بِاللَّهِ غَلَبْتُكَ يا أَبا سُفْيانَ ! » « 1 » .\r\n\r\nدشمنى ابو سفيان با اسلام\r\nدر غزوهء حنين [ ابو سفيان 
  ] همين‌كه هزيمت مسلمين را ديد ، با خوش‌حالى گفت : « ما أَرَاهُمْ يَقِفونَ دونَ الْبَحْرِ » « 2 » و در جنگ شام وقتى كه روميها جلو مىرفتند مىگفت :\r\n« إيهٍ بَنِى الْاصْفَرِ » « 3 » و همين‌كه عقب مىنشستند مىگفت : « وَيْلٌ لِبَنِى الْاصْفَرِ » « 4 » پيامبر براى تأليف قلب ، دخترش را تزويج كرد ، خانه‌اش را مأمن قرار داد ، او را در رأس مؤلّفة القلوب قرار داد ( ولى حكومت به او و پسرانش نداد ؛ همين قدر كه تأليف قلب شده باشد نه اينكه قدرتى در اختيار آنها گذاشته شود ) . در عين حال مسلمين از او اجتناب مىكردند . او از اين كار خسته شد و از رسول اكرم خواهش كرد كه معاويه كاتب آن حضرت ( نه كاتب وحى ) بوده باشد . در قضيهء خلافت آمد به در خانهء على عليه السلام و عباس . . . عقّاد مىگويد على فرمود : لا وَ اللَّهِ لا اريدُ أنْ تَمْلَأَها عَلَيْهِ خَيْلًا وَ رَجِلًا ، وَ لَوْ لا أنَّنا رَأيْنا أبا بَكْرٍ لِذلِكَ أهْلًا ما خَلَّيْناهُ وَ إيّاهُ « 5 » . ( اين جمله قطع نظر از همه چيز با جملهء نهج البلاغه در همين قصه : « شُقّوا امْواجَ الْفِتَن » « 6 » نيز منافات دارد . ) ثُمَّ ابْنُهُ قائِلًا :\r\nيا أبا سُفيانَ ! إنَّ الْمُؤْمِنينَ قَوْمٌ نَصِحَةٌ بَعْضُهُم لِبَعْضٍ ، وَ إنَّ الْمُنافِقينَ قَوْمٌ غَشِشَةٌ بَعْضُهُمْ لِبَعْضٍ تَتَخاذَلونَ وَ إنْ قَرُبَتْ دِيارُهُمْ وَ أبْدانُهُمْ « 7 » .\r\n[ ابو سفيان 
  ] در روز اول خلافت عثمان گفت : « يا بَنى امَيَّةَ ! تَلَقَّفوها تَلَقُّفَ الْكُرَةِ . . . » .\r\n\r\n\r\n\r\n\r\n","description":"","footnote":"\r\n( 1 ) . [ به سبب خدا بر تو پيروز شدم اى ابو سفيان ! 
  ]\r\n( 2 ) . [ گمان ندارم كه تا پيش از رسيدن به دريا توقف كنند . 
  ]\r\n( 3 ) . [ اى روميان ادامه دهيد . 
  ]\r\n( 4 ) . [ واى بر بنى اصفر ( روميان ) ! 
  ]\r\n( 5 ) . [ نه - به خدا سوگند - نمىخواهم خانه را بر ضد او از سواره و پياده پر كنى ، و اگر أبو بكر را اهل اين كار نمىديديم او را در اين امر آزاد نمىگذاشتيم . 
  ]\r\n( 6 ) . نهج البلاغه ، خطبهء 5 [ امواج درياى فتنه را ( با كشتيهاى نجات ) بشكافيد . 
  ]\r\n( 7 ) . [ سپس پسرش گفت : اى ابا سفيان ! مؤمنان گروهى هستند كه خيرخواه يكديگرند ، و منافقان گروهى دغلبازند كه دست از يارى يكديگر مىدارند هرچند شهرها و بدنهاشان به هم نزديك باشد . 
  ]\r\n","page_name":" 497 ","page_number":497},
  {"content":"\r\n\r\n\r\nمقدمات ولايتعهد يزيد\r\nعقّاد مىگويد ( ص 29 - 31 ) : معاويه قصدش اين بود كه خلافت را تبديل به مُلك اموى كند و در فكر زمينه براى يزيد بود ، تا ديد پير شده و ممكن است بميرد و اين كار انجام نشود . به مروان حَكَم نوشت كه از مردم بيعت بگيرد و چون خود مروان طمع در خلافت داشت ابا كرد از اين كار و ديگران را هم عليه يزيد تحريك كرد . معاويه مروان را معزول كرد و به جاى او سعيد بن العاص را حكم داد و به او موضوع را نوشت . البته كسى به سخنش پاسخ موافق نداد . معاويه نامه‌هايى به امام حسين عليه السلام و عبد الله بن عباس و عبد الله زبير و عبد الله جعفر نوشت و سعيد را مأمور ايصال كرد كه جواب بگيرد ( و ظاهراً هيچ كس جواب ننوشت ) . به سعيد نوشت : « و لتشدّ عزيمتك و تحسن نيّتك ، و عليك بالرّفق ، و أنظر حسيناً خاصّة فلا يناله منك مكروه ، فإنَّ له قرابة و حقّاً عظيماً لا ينكره مسلم و لا مسلمة . . . و هو ليث عرين ، و لست امنك ان ساورته ألّا تقوى عليه » « 1 » .\r\nسعيد رنجها در اين راه برد كه مردم را و بالأخص اين چند نفر را راضى كند ( و موفق نشد ) . معاويه خودش به قصد مكه ( ظاهراً و باطناً براى بيعت گرفتن براى يزيد ) به مدينه آمد و همين چند نفر را خواند و با نرمى و تعارف گفت : من ميل دارم كه شما با يزيد كه برادر شما و ابن عمّ شماست بيعت كنيد به خلافت ، و البته اختيار عزل و نصب با شما خواهد بود و همچنين جبايت و تقسيم مال و اسم خلافت از يزيد باشد ! ابن زبير گفت : بهتر اين است كه تو يا مثل پيغمبر بكنى كه هيچ كس را معين نكرد و يا مثل أبو بكر بكنى كه كسى از غير فرزندان پدر خود انتخاب كرد ، يا مثل عمر كار را به شورا واگذارى . معاويه ناراحت شد و روى خشونت نشان داد ؛ به او گفت : غير از اين هم سخنى دارى ؟ گفت : نه . به ديگران گفت : شما چطور ؟ آنها هم گفتند : نه . گفت : عجب ! شما از حلم من سوء استفاده مىكنيد . گاهى من در منبر خطابه مىخوانم ، يكى از شما بلند مىشود و مرا تكذيب مىكند و من حلم مىورزم . قسم به خدا اگر يكى از شما در اين موضوع سخن مرا رد كند ، از من سخنى نخواهد شنيد تا آنكه شمشير به فرقش فرود آيد : « لئن ردّ علىّ أحدكم فى مقامى هذا لا ترجع اليه كلمة غيرها حتّى يسبقها السّيف إلى رأسه ، فلا يبقينَّ\r\n\r\n\r\n\r\n\r\n","description":"","footnote":"\r\n( 1 ) . [ و بايد كه عزمت محكم و نيّتت نيكو باشد ، و رفق و نرمى را از دست مده و حسين را تنها مهلت ده ( تحت نظر بگير ) مبادا ناخوشايندى از تو به او برسد كه او را ( با رسول خدا ) قرابت و نزديكى است و او را حقى است كه احدى از مرد و زن مسلمان منكر آن نيست . . . و او شير بيشهء شجاعت است ، و از تو مطمئن نيستم كه اگر با او درگير شوى بتوانى بر وى دست پيدا كنى . 
  ]\r\n","page_name":" 498 ","page_number":498},
  {"content":"\r\n\r\nرجل إلّا على نفسه » . بعد به رئيس شُرطه امر كرد كه بالاى سر هر كدام از اينها دو نفر مسلح بگذارد و دستور داد كه هر كدام از اينها كه در پاى منبر من سخنى به تصديق يا تكذيب بگويد گردنش را بزن « 1 » بعد از اين مقدمه معاويه به منبر رفت و بعد از حمد و ثناى پروردگار ! [ گفت : 
  ] اين جماعت ، بزرگان مسلمين و نيكان مسلمين مىباشند . هيچ كارى بدون رأى و نظر و عقيدهء اينها انجام نمىشود و بدون مشورت اينها كارى نبايد انجام شود . اينها عقيده دارند كه با يزيد بيعت شود و خودشان هم بيعت كردند : « هؤلاءِ الرَّهط سادة المسلمين و خيارهم لا يبرم أمر دونهم و لا يقضى إلّا على مشورتهم ، و إنَّهم قد رضوا و بايعوا ليزيد ، فبايعوه على اسم اللَّه . فبايع النّاس ! » « 2 » .\r\nمعاويه در عين حال مىدانست كه اين بيعت ، اساسى ندارد . لهذا وصيت كرد به يزيد كه بعد از مردنش از اينها بيعت بگيرد - به ترتيبى كه در نفس المهموم هست - ولى يزيد كه جوان و بىتجربه بود و مستشارهايى مثل مستشارهاى پدرش از قبيل عمرو عاص و زياد و مغيره نداشت ، در عمل خشونت كرد و در نامه‌اى كه به وليد بن عتبة بن ابى سفيان عامل آن وقت مدينه نوشت ، اين‌طور نوشت : « خُذْ حُسَيْناً وَ عَبْدَ اللَّهِ بْنَ عُمَرَ وَ عَبْدَ اللَّهِ بْنَ الزُّبَيْرِ بِالْبَيْعَةِ اخْذاً شَديداً » « 3 » . وليد فرستاد دنبال مروان براى مشورت ، الى آخر .\r\n\r\n\r\n\r\n\r\n","description":"","footnote":"\r\n( 1 ) . انتخاب آزاد ! بىشباهت به انتخابات زمان ما نيست . هم مىخواست يزيد را به ولايتعهد نصب كند و هم مىخواست از مردم بيعت بگيرد . در آن وقت قانونى نبود كه اگر خليفه كسى را در زمان حيات به ولايتعهد نصب كرد ، بعد از مردنش او خليفه است - استثناء در مورد عمر عملى شد - ناچار مىبايست پاى مردم را هم به ميان بكشند و از مردم بيعت بگيرند . بيعت آن روز مثل رأى دادن امروز بود يعنى عمل و انتخابى بود از مردم . معاويه به زور مىخواست رأى بگيرد . در زمان ما نيز كه حكومت به حسب قانون مشروطه است وكيل بايد انتخاب شود ولى چماق بالاى سر رأىدهنده‌هاست و چون تمدن بالا رفته و رأى نوشتن و صندوق به ميان آمده يعنى ابزارها عوض شده - نه روحيه‌ها - گاهى صندوق را مىدزدند و رأيها را عوض مىكنند .\r\n[ اشاره به زمان رژيم منفور پهلوى . 
  ]\r\n( 2 ) . أبو الشهداء ، ص 32 .\r\n( 3 ) . [ از حسين عليه السلام و عبد الله بن عمر و عبد الله بن زبير با شدت بيعت بگير . 
  ]\r\n","page_name":" 499 ","page_number":499},
  {"content":"\r\n\r\n\r\nاستفادهء امويها از الغاى عصبيت در اسلام\r\nعقّاد مىگويد : از عجايب حيله‌هاى غريزهء انسانى براى بقاى خودش موضوع مبارزهء امويها با هاشمىها است كه به حكم اسلام - كه الغاى عصبيت كرده - با آنها احتجاج مىكردند و به همين وسيله خود را جلو انداختند .\r\n\r\nجنگ تبليغاتى معاويه با علويين\r\nعقّاد مىگويد ( ص 37 ) : معاويه مىدانست كه به مال و سلاح بر على عليه السلام و آل على غالب است و در شهرت و احساسات مردم ، مغلوب . براى اينكه جلب آل على كرده باشد ، هدايا و تحف زيادى براى آنها مىفرستاد و از مال مضايقه نمىكرد و براى اينكه سُمعه و عواطف را در مورد على از بين ببرد و حكومت على را در دلها زايل كند ، مبارزهء تبليغاتى و جنگ سرد مىكرد ، دستور مىداد در منابر و نمازها لعن كنند ، ولى اين قسمت بيشتر سبب تنفر مردم از خود او شد . جعل حديث هم يكى از وسايل تبليغاتى بود .\r\n\r\nقصهء زينب بنت اسحاق\r\nعقّاد مىگويد : اگر قصهء زينب دختر اسحاق كه بسيارى از مورخين نقل كرده‌اند راست باشد ، بر موجبات اختلاف بين حسين عليه السلام و يزيد يك علت ديگر هم افزوده شده .\r\n\r\nتربيت هاشمى و اموى در جاهليّت\r\nعقّاد مىگويد ( ص 49 ) : « كان بنو هاشم يعملون فى الرئاسة الدينيّة ، و بنو عبد شمس يعملون فى التّجارة أو الرّئاسة السّياسيّة و هما ما هما فى الجاهلية من الرّبا و المماكسة و الغبن و التّطفيف و التّزييف ، فلا عجب أن يختلفا هذا الاختلاف بين أخلاق الصّراحة و أخلاق المساومة ،\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nو بين وسائل الايمان و وسائل الحيلة على النّجاح « 1 » ( مقصود اختلاف تربيت اين دو اسره است ) » . بعد مىگويد : رياست دينى بنى هاشم نظير متولّىگرى كهان بىعقيده نبود ، بلكه خود آنها بيش از هر كسى به احترام كعبه و به خدا ايمان داشتند . قصّهء قصد ذبح عبد المطّلب فرزند خود را ادلّ دليل بر اين مطلب است .\r\nبعد مىگويد : همين اخلاق عالى هاشمى بعد از ظهور نبوت به نحو كاملترى در اعقاب ظهور كرد به طورى كه آل على عليه السلام تا قرنها بعد كه انسان مطالعه مىكند ، مىبيند افرادى را كه گويا علىِ كوچكى هستند  ( ذُرِّيَّةً بَعْضُها مِنْ بَعْضٍ .  أبا عبد اللَّه هم در عاشورا از « حُجورٌ طابَتْ وَ طَهُرَتْ » نام برد . قصهء على اكبر و خواندن أبا عبد اللَّه اين آيه را ) و آنگاه قصهء يحيى بن عمر علوى را به عنوان نمونه ذكر مىكند « 2 » .\r\n\r\nخُلق هاشمى و خُلق اموى\r\nعقّاد مىگويد : « و لم يكن لبنى اميّة . . . و مناعم الحياة » « 3 » بعد مىگويد : حسين عليه السلام و يزيد نمونهء كاملى از دو فاميل بودند با اين اختلاف كه حسين عليه السلام واجد جميع فضائل هاشمى بود ولى يزيد صفات خوب امويها را نداشت .\r\n\r\n\r\n\r\n\r\n","description":"","footnote":"\r\n( 1 ) . [ بنى هاشم در مورد رياست دينى كار مىكردند ، و بنى عبد شمس در تجارت و رياست سياسى ، كه در جاهليت عبارت بود از ربا و چانه زدن در نرخ اجناس و كلاه گذاشتن سر ديگران و كم‌فروشى و اجناس معيوب را به ديگران انداختن . لذا شگفتى ندارد كه اين اختلاف فاحش ميان آنها باشد ، ميان رك گويى و روراستى و اخلاق بازارى و معامله‌گرى ، و ميان وسائل ايمان و وسائل حقه بازى براى رسيدن به هدف . 
  ]\r\n( 2 ) . أبو الشهداء ، ص 52 .\r\n( 3 ) . ص 56 [ و برعكس ، بنى اميه را نصيب قابل توجهى از اخلاقيات نمونه و شمائل دينى نبود ، و در مقابل بنى هاشم در ميان آن خاندان مقام نبوتى پيدا نشده بود كه به مناقب آن ببالند چنان كه فرزندان آنها ( بنى هاشم ) به مناقب نبوت خاندان خويش افتخار مىكردند ، يا حد اقل دست آنها را بگيرد و آرام آرام آنها را به سوى صفاتى سوق دهد كه با اين صفات موجود در آنها تفاوت داشته باشد و به مزايايى بكشاند تا جاى آن مزايايى را كه در بنى هاشم بود پر كند . . . و حال آنكه پيش از ظهور نبوت و پس از آن خلق و خوى عملى آنها كه ناشى از بهره‌گيريهاى تجارى و مطامع سياسى بود بر آنها حاكم بود . از همين جهت در ميان بنى هاشم سرانى به آن اخلاقيات شريف مشهور شدند و در ميان بنى اميه سرانى به اين خلق و خوى ننگين .\r\nاز آنان ( بنى هاشم ) صفات بردبارى و صبر و آزمودگى و تيزهوشى و خوش فكرى انتشار يافت ، چنان كه از اينان صفات حيله‌گرى و آز و راحت طلبى و خوشگذرانى شهرت گرفت . 
  ]\r\n","page_name":" 501 ","page_number":501},
  {"content":"\r\n\r\n\r\nاخلاق معاويه فضيلت نبود\r\nضمناً اين نكته بايد معلوم باشد كه آن حلم و آن صبر در شرع [ و از نظر 
  ] عقل فضيلت شناخته مىشود كه براى زندگى ابزار خلق نشده باشد بلكه مولود فضيلت طلبى و كمال طلبى و شرافت نفس باشد . آن صبر و حلمى كه يك تاجر يا يك سياسى براى رسيدن به مقصود انتخاب مىكند فقط يك ابزار است و ارزش وسيله را دارد . آن ، كمال و علوّ نفس و ارزش ذاتى نفس و مقام انسانى و خلافت الهى شمرده نمىشود . اين نكته بسيار مهم است . علىهذا اگر مىگوييم اخلاق خوب امويها ، فقط خوب مادى است . اخلاق زندگى و سياسى امروز نيز از همين قبيل است . اخلاقى كه ماكياول مىگويد و حتّى اخلاق ديل كارنگى از همين قبيل است . اين اخلاقها مولود اصول عالى نيست ، مولود تجارت و سياست و راه يافتن به زندگى است .\r\nدر راهنماى دانشوران ، جلد اول ، ذيل عنوان « حَيْص بَيْص » ( شهاب الدين أبو الفوارس سعد بن محمد بن سعد بن صيفى معروف به « ابن صيفى » كه از فقهاء شافعيه به شمار آمده ) از ابن خلّكان نقل مىكند كه نصر اللَّه محلّى ( يا مُجْلى ) گفت : در خواب على بن ابى طالب را ديدم و گفتم : شما مكه را فتح كرديد و گفتيد آن كس كه به خانهء ابو سفيان درآيد آمن است و آنگاه آنها با فرزندت حسين كردند آنچه كردند . گفت مگر اشعار ابن صيفى را نشنيده‌اى ؟ گفتم نه . گفت از خودش بشنو . از خواب كه برخاستم به خانهء « حيص بيص » رفتم و خوابم را گفتم . بانگش به گريستن بلند شد و گفت اين اشعار را ديشب نظم كردم و سوگند ياد كرد كه آن را بر هيچ كس نخوانده‌ام و آنگاه خواند :\r\n مَلَكْنا فَكانَ الْعَفْوُ مِنّا سَجِيَّةً * فَلَمّا مَلَكْتُمْ سالَ بِالدَّمِ ابْطَحُ \r\n وَ حَلَّلْتُمُ قَتْلَ الْاسارى فَطالَما * غَدَوْنا عَلَى الْاسْرى فَنَعْفُو وَ نَصْفَحُ \r\n فَحَسْبُكُمْ هذَا التَّفاوُتُ بَيْنَنا * وَ كُلُّ اناءٍ بِالَّذى فيهِ يَنْضَحُ « 1 » \r\n\r\n\r\n\r\n\r\n","description":"","footnote":"\r\n( 1 ) . [ حكومت كه در دست ما آمد عفو و بزرگوارى روش ما بود و چون به دست شما رسيد خون در سرزمين ابطح جارى شد .\r\nشما كشتن اسيران را روا شمرديد ولى ما از اسيران گذشتيم و آنها را بخشوديم .\r\nهمين تفاوت ميان ما و شما بس كه از كوزه همان برون تراود كه در اوست . 
  ]\r\n","page_name":" 502 ","page_number":502},
  {"content":"\r\n\r\n\r\nنسب شريف امام حسين عليه السلام و اثرش در قضيهء عاشورا\r\nعقّاد مىگويد : موضوع نسب امام حسين و محبت زائد الوصف پيغمبر اكرم را در تحليل قضيّهء كربلا نبايد از ياد برد زيرا با اين مقياس كاملًا مىتوانيم بفهميم كه سپاه يزيد چگونه مردمى بدون ايده‌آل و منفعت‌پرست بودند و چگونه على رغم احترامى كه براى امام حسين عليه السلام در دل قائل بودند عمل مىكردند . اين خصوصيت است كه آنها را صددرصد در رديف مردم بىاصول و منفعت‌پرست قرار مىدهد . قصه‌هايى از محبت پيغمبر نسبت به امام حسين و همچنين استدلال امام حسين به محبت پيغمبر نسبت به خودش [ در تاريخ ثبت است . 
  ]\r\n\r\nجمله‌هاى امام حسين به ابو ذر\r\nعقّاد در ص 64 در مقام بيان فصاحت امام حسين جمله‌هايى را كه به ابو ذر فرموده نقل مىكند :\r\nيا عَمّاهُ انَّ اللَّهَ قادِرٌ انْ يُغَيِّرَ ما قَدْ تَرى ، وَ اللَّهُ كُلَّ يَوْمٍ فى شَأْنٍ ، وَ قَدْ مَنَعَكَ الْقَوْمُ دُنْياهُمْ وَ مَنَعْتَهُمْ دينَكَ ، وَ ما اغْناكَ عَمّا مَنَعوكَ ! وَ ما احْوَجَهُمْ الى ما مَنَعْتَهُمْ فَاسْئَلِ اللَّهَ الصَّبْرَ وَ النَّصْرَ ، وَ اسْتَعِذْ بِهِ مِنَ الْجَشَعِ وَ الْجَزَعِ ، فَانَّ الصَّبْرَ مِنَ الدّينِ وَ الْكَرَمِ ، وَ انَّ الْجَشَعَ لا يُقَدِّمُ رِزْقاً وَ الْجَزَعَ لا يُؤَخِّرُ اجَلًا « 1 » .\r\nعقّاد مىگويد :\r\nو كان يومئذ فى نحو الثّلاثين من عمره فكأنّما اودع هذه الكلمات شعار حياته كاملة منذ أدرك الدُّنيا إلى أن فارقها فى مصرع كربلا « 2 »\r\n\r\n\r\n\r\n\r\n","description":"","footnote":"\r\n( 1 ) . [ عمو جان ! خداوند قادر است كه وضع كنونى را دگرگون سازد ، و خداوند هر روزى دست به كار چيزى است ، و اين قوم دنياى خود را از تو بازداشتند و تو دين خود را از آنان . راستى كه تو چه بىنيازى از آنچه تو را محروم ساختند ، و آنان چقدر به آنچه تو آنها را محروم ساختى نيازمندند . پس از خداوند صبر و يارى بخواه ، و از حرص و بىتابى به او پناه بر ، كه صبر از دين و كرم است . و نه حرص روزى را پيش اندازد و نه بىتابى اجل را به تأخير افكند . 
  ]\r\n( 2 ) . [ و آن روز آن حضرت سىساله بودند ، و گويا شعار تمام زندگى خود را از روزى كه پا به دنيا گذارد تا روزى كه در قتلگاه كربلا از دنيا مفارقت كرد در اين چند كلمه گنجانده بود . 
  ]\r\n","page_name":" 503 ","page_number":503},
  {"content":"\r\n\r\nاين اشعار را به آن حضرت نسبت مىدهد :\r\n اغْنِ عَنِ الْمَخْلوقِ بِالْخالِقِ * تَغْنَ عَنِ الْكاذِبِ بِالصادِقِ \r\n وَ اسْتَرْزِقِ الرَّحْمنَ مِنْ فَضْلِهِ * فَلَيْسَ غَيْرَ اللَّهِ مِنْ رازِقٍ \r\n مَنْ ظَنَّ انَّ النّاسَ يُغْنونَهُ * فَلَيْسَ بِالرَّحْمنِ بِالْواثِقِ « 1 » \r\nو ايضاً :\r\n لَعَمْرُكَ انَّنى لَاحِبُّ داراً * تَكونُ لَها سَكينَةُ وَ الرُّبابُ \r\n احِبُّهُما وَ أبْذُلُ كُلَّ مالى * وَ لَيْسَ لِعاتِبٍ عِنْدى عِتابٌ « 2 » \r\n\r\nتربيت يزيد و صفات روحى و اخلاقى او « 3 »\r\nمادر يزيد دختر مجدل كَلْبيّه است كه زندگى با معاويه و در شهر را كراهت داشت و اشعار معروفى دارد :\r\n لَلُبْسُ عَباءَةٍ وَ تَقَرَّ عَيْنى * احَبُّ الَىَّ مِنْ لُبْسِ الشُّفوفِ \r\n وَ بَيْتٌ تَخْفِقُ الأرْياحُ فيهِ * أحَبُّ الَىَّ مِنْ قَصْرٍ مُنيفٍ . . . \r\n وَ خَرْقٌ مِنْ بَنى عَمِّى فَقيرٌ * أحَبُّ الَىَّ مِنْ عِلْجٍ عَنيفٍ « 4 » \r\nمعاويه آن زن را با يزيد پسرش به باديه فرستاد و يزيد در باديه رشد يافت ، لهذا اخلاق باديه‌نشينى و صحرانشينى داشت . زبانش فصيح بود ( يزيد ديوانى دارد كه چاپ شده . ابن خلّكان را مىگويند از مريدهاى فصاحت يزيد است ) و به شكار علاقهء فراوانى داشت ( صيد لهو در اسلام و حكم صلاة مسافر در سفر لهو ) . سوم اينكه به\r\n\r\n\r\n\r\n\r\n","description":"","footnote":"\r\n( 1 ) . [ با پيوستن به خالق ، از مخلوق بىنيازى جو تا با پيوستن به راستگو ، از دروغپرداز بىنياز شوى . و از فضل خداى رحمان روزى طلب ، كه جز خداوند روزىدهنده‌اى نيست . هركس پندارد كه مردم وى را بىنياز توانند كرد بىشك به خداى رحمان وثوق و اطمينان ندارد . 
  ]\r\n( 2 ) . [ به جان تو سوگند كه من خانه‌اى را كه سكينه و رباب داشته باشد دوست مىدارم . من آن دو را دوست دارم و همهء دارايى خود را در راهشان مىدهم ، و سرزنش كسى برايم اهميت ندارد . 
  ]\r\n( 3 ) . امام حسين فرمود : « وَ عَلَى الاسْلامِ السَّلامُ اذْ قَدْ بُلِيَتِ الامَّةُ بِراعٍ مِثْلِ يَزيدَ » . اكنون بايد ديد يزيد چه كسى بوده كه امام حسين اين جمله را درباره‌اش فرمود .\r\n( 4 ) . [ همانا پوشيدن عباى خشن همراه با خوشى و روشنى چشمم را از پوشيدن لباسهاى نازك بيشتر دوست دارم .\r\nو خانه‌اى كه بادهاى تند در آن بوزد نزد من از قصر مشرف با شكوه محبوبتر است . . .\r\nو يكى از پسرعموهاى فقير و بدخويم براى من از مردى تنومند و درشتخو بهتر است . 
  ]\r\n","page_name":" 504 ","page_number":504},
  {"content":"\r\n\r\nاسب سوارى و مسابقه و تربيت حيوانات و مخصوصاً سگ علاقهء فراوانى داشت .\r\nاين صفات در يك مردى كه قوى و نيرومند و صاحب ملكات فاضله باشد كمال و موجب تكميل قواى او مىشود ولى در اهل تنعّم و اعقاب سلالات و آقازاده‌ها و اشراف‌زاده‌ها و شاهزاده‌ها سبب بطالت و اغراق در تَرَف و تنعم مىشود .\r\nيزيد روى خصلت فصاحت بدوى به معاشرت با شعرا و منادمت اهل اباطيل علاقهء فراوانى داشت آن هم از نوع اشعارى كه در اسلام لغو و لهو است ( لَأَنْ يُمْلَأَ بَطْنُ الرَّجُلِ قَيْحاً خَيْرٌ مِنْ انْ يُمْلَأَ شِعْراً ) « 1 » . غرق شدن در شعر و خيال ضررهاى زيادى دارد . شعر تاحدى از مظاهر جمال است ، آثار اجتماعى مفيدى ممكن است داشته باشد . داستانها در اين زمينه هست و به همين دليل كه خوبى دارد بدى هم دارد . دربارهايى كه دربار شعر و خلاعت و لغو بوده بسيار فاسد بوده . خيلىها بوده‌اند كه به واسطهء يك شعر در دربار امويها صله‌هاى فراوانى برده‌اند . ( داستان وليد اموى و ابن عايشه ص 75 مكتب تشيّع ) .\r\nبه هر حال شعرا و بَطّالها در دربار يزيد مقامى داشتند و خودش هم در وصف خمر و ساير چيزها اشعارى دارد ، از آن جمله :\r\n شميسة كرم برجها قعر دنّها * و مشرقها الساقى و مغربها فمى \r\n فان حرّمت يوماً على دين احمد * فخذها على دين المسيح بن مريم . . . \r\nو از آن جمله :\r\n دع المساجد للعبّاد تسكنها * و اجلس على دكة الخمار و اسقينا \r\n ان الذي شربا فى سكره طربا * و للمصلين لا دنيا و لا دينا \r\n ما قال ربك ويل للذى شربا * لكنه قال ويل للمصلّينا . . . « 2 » \r\nو از آن جمله است :\r\n لما بدت تلك الرّءوس و أشرقت * تلك الشّموس على ربى جيرون \r\n صاح الغراب فقلت صح أو لا تصح * فلقد قضيت من النّبى ديونى . . . « 3 » \r\n\r\n\r\n\r\n\r\n","description":"","footnote":"\r\n( 1 ) . [ اگر شكم مردى از چرك و خون پر شود بهتر از آن است كه درون وى از شعر پر گردد . 
  ]\r\n( 2 ) . [ مساجد را براى عابدان واگذار تا در آن سكنى گزينند ، و خود بر دكان شراب‌فروش نشين و ما را شراب ده . آن كس كه شراب نوشد در حالت خمارى به طرب پردازد ، درحالىكه نمازگزاران نه دين دارند و نه دنيا .\r\nپروردگارت در قرآن « واى بر شراب‌خواران » نگفته ، ولى « واى بر نمازگزاران » گفته است . . . . 
  ]\r\n( 3 ) . [ چون آن سرها پيدا شد و آن خورشيدها به تپه‌هاى جيرون بتابيد ، كلاغ صدا كرد و من گفتم چه صدا بكنى چه نكنى من ديون خود را از پيامبر وصول كردم . 
  ]\r\n","page_name":" 505 ","page_number":505},
  {"content":"\r\n\r\nو از آن جمله است اشعارى كه به اشعار ابن الزبعرى ملحق كرد كه مفصل است .\r\nعلاقهء وافر يزيد به شكار و تفريح مانع رسيدگى به كارهاى مملكتدارى و سياست بود و ناچار كارها در دست ديگران بود .\r\nو اما علاقهء او و سرگرمى او به بازى با حيوانات ، كارهاى او را به صورت مسخره‌اى درآورده بود . نه تنها به اسب سوارى و اسب‌دوانى علاقهء وافرى نشان مىداد ( اين عمل در اسلام ممدوح است ) او يك عده بوزينه و يوز ( فهادين ) تهيه كرده بود با آنها سرخوش بود . يك بوزينه‌اى داشت كه او را تعليم كرده بود . بوزينه هم از هر حيوانى بهتر تعليم قبول مىكند ( قصّهء بوزينه و وزارت ) . به او كُنيهء أبو قيس داده بود .\r\n( عرب به حيوانات لقب و كنيه مىدهد :\r\nمِنْ ذاكَ امُّ عِرْيَطٍ\r\n لِلْعَقْرَبِ * وَ هكَذا ثُعالَةٌ لِلثَّعْلَبِ « 1 » \r\nبه جُعَل مىگويد ابو جِعْرانه و احياناً به حيوان شخصى ممكن است عَلَم شخصى بدهد .\r\nيزيد يك كنيهء شخصى به اين ميمون داده به نام أبو قيس . ) به اين حيوان لباس ابريشم و حرير و ديبا و جامه‌هاى زربفت مىپوشيد و او را در مجلس شراب خويش حاضر مىكرد . ( بنازم غيرت ندماى يزيد را و حتماً بسيارى از امرا و حكام در آن مجلس حاضر مىشده‌اند ! ) از طرف ديگر ماده الاغ چابكى داشت و گاهى أبا قيس كه تعليم داده شده بود سوار آن ماده الاغ مىشد و در مسابقه اسبها شركت مىكرد . خودش خيلى علاقه داشت كه أبا قيس برندهء مسابقه بشود ( و شايد هم احياناً سواركارها به خاطر يزيد عمداً ماده الاغ را جلو مىانداختند ) .\r\nاين اشعار يزيد « 2 » در اين زمينه است :\r\n تَمَسَّكْ أبا قَيْسٍ بِفَضْلِ عِنانِها * فَلَيْسَ عَلَيْها إنْ سَقَطْتَ ضِمانٌ \r\n ألا مَنْ رَأَى الْقِرْدَ الَّذى سَبَقَتْ بِهِ * جِيادَ أميرِ الْمُؤْمِنينَ أتانٌ « 3 » \r\n\r\n\r\n\r\n\r\n","description":"","footnote":"\r\n( 1 ) . [ يكى از آنها امّ عِرْيَط است كه كنيهء عقرب است ، و نيز ثُعاله كه نام روباه است . 
  ]\r\n( 2 ) . در تتمة المنتهى مثل اينكه اين رباعى را به شخص ديگرى نسبت مىدهد . رجوع شود به شرح حال يزيد در آن كتاب .\r\n( 3 ) . [ اى أبا قيس ( نام ميمون يزيد ) زمام مركب خود را محكم بگير كه اگر از زين به زير افتادى مركبت ضامن نيست .\r\nهان چه كسى ميمونى را كه گورخرى آن را بر اسبهاى امير المؤمنين ( يزيد ) پيش انداخته ديده است ؟ 
  ]\r\n","page_name":" 506 ","page_number":506},
  {"content":"\r\n\r\nاين بود شمّه‌اى از اخلاق يزيد ، و معاويه مىخواست او را بر گردن مسلمين سوار كند .\r\nوضع حكومت يزيد صورتى داشت كه قابل صلح و معاهده و معاقده نبود . امام مجتبى با معاويه قرارداد صلح بست . معاويه عقل و خلقى داشت كه مىتوانست تا حدودى حفظ ظاهر بكند و جز در مواردى كه براى ملك و سياستش خطر بود رعايت ظواهرى را بنمايد . ولى وضع يزيد تجاهر به فسق و تجاهر به رذالت و پستى و تجاهر به عيّاشى بود . اگر هم از ناحيهء امام حسين و به نام اسلام و قرآن قيامى نمىشد و [ طومار 
  ] حكومت يزيد را در ظرف سه سال درهم نمىپيچيد و چند سال طول مىكشيد ، ممكن بود قيام ديگرى عليه يزيد شود كه عنصر اسلامى هم نداشته باشد و آن وقت خطر مواجه عالم اسلام مىشد . به قولى مردن يزيد در يك مسابقه‌اى واقع شد كه با ميمونى - و شايد همان أبو قيس بوده - گذاشته بود . قيام اهل مدينه تنها سببش شهادت امام حسين نبود ، سبب ديگرش وضع ناهموار يزيد بود : عبد الله بن حنظله با عده‌اى به نمايندگى اهل مدينه آمد به شام ، اوضاع را طورى ناراحت‌كننده ديد كه گفت :\r\nو اللَّهِ ما خرجنا على يزيد حتّى خفنا أن نرمى بالحجارة من السّماء . إنَّ رجلًا ينكح الأمّهات و البنات و الأخوات ، و يشرب الخمر ، و يدع الصّلاة ، و اللَّه لو لم يكن معى أحد من النّاس لأبليت اللَّه « 1 » فيه بلاء حسناً « 2 » بعضى گفته‌اند به « ذات الجنب » مُرد در سن 37 سالگى « 3 » احتمال داده مىشود كه افراط در شراب و لذّات ، كبدش را از بين برده بوده . يزيد در كودكى در باديه مرض آبله گرفت و آبله رو بود . عقّاد مىگويد : وسيم و بلندقامت بود . همچنين مىگويد : يزيد به مسابقه و مطارده علاقه‌مند بود ولى بيشتر جنبهء لهوى داشت نه جنبهء جدّى و شجاعانه . يزيد شخصاً خصلت شجاعت و تهوّر عربى را كه\r\n\r\n\r\n\r\n\r\n","description":"","footnote":"\r\n( 1 ) . ظ : للّه .\r\n( 2 ) . [ به خدا سوگند ما بر يزيد نشوريديم مگر به خاطر اينكه ترسيديم بر ما سنگ از آسمان ببارد . او مردى است كه با مادران و دختران و خواهران خود نكاح مىكند ، و شراب مىنوشد ، و نماز را ترك مىكند . به خدا سوگند اگر احدى از مردم هم با من نبودند من خودم را در راه خدا به گرفتارى نيكويى گرفتار مىساختم . 
  ]\r\n( 3 ) . عقّاد : أبو الشهداء ، ص 78 .\r\n","page_name":" 507 ","page_number":507},
  {"content":"\r\n\r\nبعضى از آباء مادرىاش مثل عُتبه و وليد عمويش و شيبه داشتند نداشت و به تمام معنى مردى مهمل و عيّاش و سبكسر بود و لهذا در يكى از جنگهاى زمان معاويه كه معاويه سپاه سفيان بن عوف را براى جنگ قسطنطنيه يا براى فتح قسطنطنيه فرستاد يزيد تمارض و تثاقل كرد تا سپاه حركت كرد و بعد هم شايع شد كه سپاه دچار مرض و قحطى شدند . خبر به يزيد عيّاش رسيد . اين شعرها را گفت :\r\n ما أن ابالى بما لاقت جموعهم * بالفرقدونة من حمى و من موم \r\n إذا اتَّكأت على الأنماط مرتفقاً * بدير مرّان عندي امّ كلثوم « 1 » \r\nمعاويه وقتى شنيد قسم خورد كه يزيد را به سپاه ملحق مىكنم ، براى رفع عار شماتت .\r\nاز اينجا دو نكته معلوم مىشود :\r\nالف . روى كار آمدن يزيد كه هيچ گونه لياقتى نداشت ، نه لياقت خلافت و نه لياقت مُلكدارى و سياست ، صرفاً معلول فساد تدريجى اخلاق مسلمين در آن عهد بود .\r\nمعاويه اگر لياقت خلافت نداشت ولى لياقت سياست و مُلكدارى داشت .\r\nب . فرق ظاهرى ديده مىشود بين عمر و معاويه كه عمر حاضر نشد عبد الله پسرش را انتخاب كند و يا جزء شورا قرار دهد و گفت : عبد الله در تدبير منزل خودش عاجز است ؛ ولى معاويه على رغم عقيدهء خودش به عدم لياقت يزيد ، زمام كار را به دست او سپرد .\r\nقُلوبُهُمْ مَعَكَ وَ سُيوفُهُمْ عَلَيْكَ فرزدق به امام گفت : « قلوب النّاس معك و سيوفهم مع بنى اميّة ، و القضاء ينزل من السّماء ، و اللَّه يفعل ما يشاء » « 2 » . مجمع بن عبيد عامرى « 3 » گفت : « أمّا أشراف النّاس فقد اعظمت رشوتهم و ملئت غرائرهم ، فهم إلب واحد عليك ، و أمّا سائر النّاس بعدهم فإنّ قلوبهم تهوى إليك و سيوفهم غداً مشهورة عليك » « 4 » . ايضاً بِشر بن غالب در ذات عِرْق\r\n\r\n\r\n\r\n\r\n","description":"","footnote":"\r\n( 1 ) . [ مرا چه باك كه تمام لشكر اسلام از مرض آبله و تب مردند . من اكنون در دير مُرّان بر متّكاهاى پر قو تكيه داده و راحتم ، و امّ كلثوم در آغوش من است . 
  ]\r\n( 2 ) . نفس المهموم ، ص 91 . [ مردم دلهاشان با توست و شمشيرهاشان با بنى اميّه ، و سرنوشت از آسمان فرود مىآيد ، و خداوند هم هركار بخواهد مىكند . 
  ]\r\n( 3 ) . يا عامر بن مجمع عبيدى ، مجمع بن عامر .\r\n( 4 ) . [ اما اشراف مردم كه رشوهء فراوان به آنان داده شده و خرجينهاشان پر شده است ، لذا همه يك‌دست عليه تواند . و ساير مردم نيز دلهاشان مايل به شماست و شمشيرهاشان فردا عليه شما كشيده خواهد شد . 
  ]\r\n","page_name":" 508 ","page_number":508},
  {"content":"\r\n\r\nبه نقل نفس المهموم ص 93 .\r\nفرزدق نظر عامه را گفت ، عامه‌اى كه محكوم روش كبراء و رؤساء بودند و از خود اراده‌اى نداشتند . ولى مجمع بن عبيد تجزيه كرد اشراف بىايمان را از عامهء مؤمن ضعيفِ تابع صفتِ مقلّد مسلك كه طبق منطق قرآن كريم هر دو در آتش‌اند . درحقيقت معناى جملهء فرزدق اين است كه دل اينها با توست ولى دلشان هيچ كاره است ، حاكمِ معزول است ولى شكمشان با دشمنان توست و اينها هم بندهء شكمند و به امر شكم با دل خودشان مىجنگند ؛ قبل از اينكه با تو بجنگند ، با سپاه شكم به جنگ دل خودشان رفته‌اند و ضمير خود را مجروح كرده‌اند . اجمالًا معلوم مىشود كه ممكن است بشر دلش حق را بخواهد و آرزو كند و در عين حال على رغم عشق و علاقه‌اش قدم بردارد و به روى محبوب خودش خنجر بكشد . مىگويند مأمون شيعهء امام كش بود . عموم مردم حق را دوست دارند ، يك نوع دوستى كاذبى يعنى دوستى بىريشه‌اى . نظير اشتهاى كاذب و اشتهاى صادق ، و نظير صبح كاذب و صبح صادق . تَعْصَى الْإلهَ وَ أنْتَ تُظْهِرُ حُبَّهُ . . . « 1 » .\r\n\r\nفرق انصار و مشاورين معاويه با انصار و مشاورين يزيد « 2 »\r\n« عقّاد » اعوان معاويه را كه عقلا بودند « انصار الدول و بناة العروش » مىخواند ولى انصار يزيد را « جلّادين » مىخواند . مىگويد : « فكان أعوان معاوية ساسة و ذوى مشورة ، و كان أعوان يزيد جلّادين و كلاب طراد فى صيد كبير » « 3 » . يزيد عادت داشت كه سگهايى را به دنبال شكار بىگناهى بفرستد .\r\nعقّاد اعوان يزيد را بالاتر از دنياپرست و هوادار دنيا مىخواند . مثلًا عمرو عاص و كليهء زيركان دور و بر معاويه هواخواه دنيا بودند ، ولى سران اعوان يزيد يك عده‌اى بودند كه فطرت بشرى آنها به كلّى مسخ شده بود .\r\n\r\n\r\n\r\n\r\n","description":"","footnote":"\r\n( 1 ) . [ معصيت خدا را مىكنى درحالىكه اظهار دوستى او را مىنمايى . . . 
  ]\r\n( 2 ) . از باب « تُعْرَفُ الاشْياءُ بِاضْدادِها » بايد هيئت حاكمهء آن زمان شناخته شود تا امام حسين عليه السلام و سرّ نهضت آن حضرت شناخته شود .\r\n( 3 ) . ص 88 [ ياران معاويه همگى سياستمدار و اهل شور بودند ، و ياران يزيد همه جلّاد و سگان ولگردى بودند كه براى صيد بزرگى رها شده بودند . 
  ]\r\n","page_name":" 509 ","page_number":509},
  {"content":"\r\n\r\n\r\nاخلاق و صفات شمر و عبيد الله و مسلم بن عقبه\r\nهر يك از اين سه نفر يك نقصى در بدن يا در نسب داشتند و روى قاعدهء روانشناسى هر كسى كه نقصى دارد مىخواهد هرطور شده آن نقص را جبران كند و فعاليت زيادى مىكند « 1 » و احياناً جبران نقص خود را در پايين آوردن و منكوب نمودن ديگران مىخواهد بنمايد تا تعادل برقرار شود . دربارهء شمر گفته‌اند :\r\n« كان أبرص كريه المنظر ، قبيح الصُّورة و كان يصطنع المذهب الخارجى ( چون در سايهء اين مذهب بهتر مىشود از اجتماع انتقام گرفت ) يحارب بها عليّاً و أبناءَه ، و لكن لا يتّخذه حجّة ليحارب بها معاوية و أبناءَ ه » « 2 » . دربارهء مسلم بن عقبه گفته‌اند : « كان أعور أمغر ، ثائر الرّأس ، كأنّما يقلع رجليه من وحل إذا مشى » « 3 » دربارهء عبيد الله گفته‌اند : كان متّهم النسب فى قريش ( عرب به افتخار نسبى قطع نظر از حلال زاده بودن اهميت زيادى مىداد ) لأنَّ أباه زياداً كان مجهول النّسب فكانوا يسمّونه زياد بن أبيه . ثم ألحقه معاوية بأبى سفيان - القصّة . . . و كانت امّ عبيد الله جارية مجوسيّة تدعى مرجانة ( ظاهراً ايرانى بوده و شايد در مدت ولايت فارس او را پيدا كرد ) فكانوا يعيِّرونه بها و ينسبونه إليها ، كان ألكن اللّسان لا يقيم نطق الحروف العربيّة ، فكان إذا عاب الحرورى من الخوارج قال « هرورى » فيضحك سامعوه ، و أراد مرّة أن يقول : اشهروا سيوفكم ، فقال : افتحوا سيوفكم ، فهجاه يزيد بن مفرّغ « 4 » :\r\n و يوم فتحت سيفك من بعيد * أضعت و كلّ أمرك للضّياع « 5 » \r\n\r\n\r\n\r\n\r\n","description":"","footnote":"\r\n( 1 ) . در روانشناسى جديد « مكانيسم جبران » اصطلاح شده است .\r\n( 2 ) . [ او پيس و زشت رو و بدقيافه بود ، مذهب خوارج را اختيار كرده بود تا به اين بهانه با على و فرزندانش بجنگد ، ولى آن را حجت و دليل قرار نمىداد تا با معاويه و اولادش بجنگد . 
  ]\r\n( 3 ) . [ يك چشم و گلگون و سپيدموى بود ، و چون راه مىرفت گويى دو پايش را مىخواهد از گل بيرون آورد . 
  ]\r\n( 4 ) . رجوع شود به بيست مقاله قزوينى ص 39 ، داستان يزيد بن مفرّغ و عباد بن زياد و شعر معروف :\r\n الا ليت اللحى كانت حشيشا * فتعلفها خيول المسلمينا \r\nو او ارجاع به جلد 17 اغانى ص 56 و طبرى ، سلسلهء 2 ، ص 192 و 193 و طبقات الشعراء ابن قتيبه ص 120 مىدهد ، و در بيست مقاله مختصر شده . ايضاً در اين قصه رجوع شود به جلد 5 ابن خلّكان ص 384 .\r\n( 5 ) . [ در نسب خود ميان قريش متهم بود زيرا پدرش زياد نسبش ناشناخته بود لذا او را زياد بن أبيه مىخواندند . سپس معاويه او را فرزند ابو سفيان قرار داد - داستانش معروف است . . . و مادر عبيد الله كنيزى مجوسى بود كه مرجانه نام داشت ، و مردم وى را به خاطر او سرزنش مىكردند و وى را به او منتسب مىدانستند . او زبانش لكنت داشت و حروف عربى را به خوبى ادا نمىكرد ، و چون مىخواست يكى از حروريان خارجى را عيب گويد مىگفت : هرورى ، و شنوندگان همه به او مىخنديدند . يك بار خواست بگويد : شمشيرهاتان را بركشيد ، گفت : شمشيرهاتان را باز كنيد ، و يزيد بن مفرّغ او را به اين بيت هجو كرد :\r\nو روزى كه شمشيرت را از دور باز كردى خود را ضايع نمودى ، و همهء كارهايت ضايع است . 
  ]\r\n","page_name":" 510 ","page_number":510},
  {"content":"\r\n\r\nمسلم بن عقيل درباره‌اش گفت : « و يقتل النفس الّتى حرّم اللَّه قتلها على الغضب و العداوة و سوء الظّنّ و هو يلهو و يلعب كأنّه لم يَصنع شيئاً ( موت وجدان ) » « 1 » . عبيد الله در وقعهء كربلا فقط 28 سال داشت .\r\nيزيد به واسطهء امتناعى كه زياد از بيعت گرفتن اهل بصره براى يزيد كرد ، از زياد و پسرش بدش مىآمد « 2 » و اين هم يك علتى بود براى اينكه عبيد الله كوشش بيشترى در خدمت بكند و بيشتر اظهار اخلاص بكند ، اما عمر بن سعد صرفاً كور و كرِ طمع منصب ، پول و لذت بود .\r\n\r\nاباء حسين عليه السلام از بيراهه رفتن\r\nدر نفس المهموم است ( ص 40 ) : « فَقالَ لَهُ اهْلُ بَيْتِهِ : لَوْ تَنَكَّبْتَ الطَّريقَ الْاعْظَمَ كَما فَعَلَ ابْنُ الزُّبَيْرِ كَيْلا يَلْحَقَكَ الطَّلَبُ ، فَقالَ : لا وَ اللَّهِ لا افارِقُهُ حَتّى يَقْضِىَ اللَّهُ ما هُوَ قاضٍ » « 3 » .\r\nاين هم يك نمونه است از روح شجاعت و فروسيّت و مردانگى اسد اللهى .\r\nابن زياد بعد از تنها ماندن مسلم تصميم گرفت نماز را در مسجد بخواند . گفت :\r\n« برئت الذمة من رجل من الشرطة و العرفاء و المناكب - رءوس العرفاء - و المقاتلة صلّى العشاء الّا فى المسجد » « 4 »\r\n\r\n\r\n\r\n\r\n","description":"","footnote":"\r\n( 1 ) . [ و او انسان بىگناه را به محض خشم و دشمنى و بدگمانى مىكشت و با اين حال به لهو و لعب مىپرداخت كه گويى اصلًا عمل زشتى مرتكب نشده است . 
  ]\r\n( 2 ) . در جلد 1 ضحى الاسلام ص 175 : « قال يزيد بن معاوية يعدد فضل بيته على زياد بن أبيه : لقد نقلناك من ولاء ثقيف إلى عزّ قريش ، و من عبيد إلى أبى سفيان ، و من القلم الى المنابر » [ يزيد بن معاويه فضائل خاندان خودش را بر زياد بن أبيه برمىشمرد و مىگفت : ما تو را از غلامى ثقيف تحت عزت قريش ، و از عبيد به ابو سفيان ، و از قلم ( نويسندگى ) به منبرها انتقال داديم 
  ] .\r\n( 3 ) . [ خاندانش به او گفتند : بهتر است از شاهراه نروى چنان كه ابن زبير نرفت تا به تو دسترسى پيدا نكنند .\r\nفرمود : نه ، به خدا سوگند از شاهراه جدا نشوم تا خدا آنچه را مقدر فرموده عملى سازد . 
  ]\r\n( 4 ) . [ من از تمام سران مأموران امنيتى و سرپرستان قبائل و سربازانى كه نماز عشاء را در مسجد نخوانند امان را برداشتم . 
  ]\r\n","page_name":" 511 ","page_number":511},
  {"content":"\r\n\r\nمعناى « مُقاتِل » سرباز است . شرطه و شرطى كه جمعش شُرَط است : وهم الطّائفة من خيار أعوان الولاة و فى زماننا هم رؤساء الضّابطة ( منجد ) . « عرفاء » جمع عريف است : القيّم بأمر القوم « 1 » . مناكب جمع منكب است به معناى عريف ، و در اينجا رؤساى آنها مراد است .\r\n\r\nكراهت أبا عبد اللَّه از شروع به قتال\r\nبعد از آنكه امام حسين عليه السلام و « حُر » به نينوا رسيدند و نامهء عبيد الله رسيد كه : « امّا بعد فجعجع بالحسين حتّى يبلغك كتابى و يقدم عليك رسولى ، فلا تنزله الّا بالعراء فى غير حصن و على غير ماء » « 2 » زهير پيشنهاد كرد كه الآن با اينها بجنگيم . أبا عبد اللَّه فرمود : « انّى أكْرَهُ انْ ابْدَأَهُمْ بِالْقِتالِ » « 3 » . امام حسين يكى از مبادى و اصولش عدم شروع به جنگ بود . ( قصهء على عليه السلام و كشتن كريب بن الصباح و خواندن آيهء  « الشَّهْرُ الْحَرامُ بِالشَّهْرِ الْحَرامِ وَ الْحُرُماتُ قِصاصٌ »  « 4 » - لَوْ لَمْ تَبْدَؤنا ما بَدَأْناكُمْ ) .\r\n\r\nمأموريت يافتن عمر سعد\r\nص 114 : « و كان الديلم قد ثاروا على يزيد بن معاوية و استولوا على دستبى بارض همذان ، فجمعهم عبيد الله بن زياد جيشاً . . . » « 5 »\r\nمعلوم مىشود كه فرمان جنگ با « ديلم » را عبيد الله در زمان حكومت بصره ( فقط ) قبل از آمدن به كوفه به عمر سعد داده بود .\r\n\r\n\r\n\r\n\r\n","description":"","footnote":"\r\n( 1 ) . [ شُرَط گروهى از بهترين ياران زمامداران را گويند ، و در زمان ما همان مأموران امنيتى هستند . و عُرَفاء جمع عَريف است كه سرپرست امور قوم را گويند . 
  ]\r\n( 2 ) . [ كار را بر حسين تنگ گير تا نامه‌ام به دستت برسد و فرستاده‌ام نزد تو آيد ، و از او جدا مشو تا اينكه او را در سرزمين خشك بىپناهگاه و بىآبى فرود آورى . 
  ]\r\n( 3 ) . [ من خوش ندارم كه آغازگر جنگ با آنها باشم . 
  ]\r\n( 4 ) . بقره / 194 .\r\n( 5 ) . [ ديلميان بر يزيد بن معاويه شوريدند و بر سرزمين دستبى در همدان استيلا يافتند . پس عبيد الله بن زياد لشكرى را جمع آورد . . . 
  ]\r\n","page_name":" 512 ","page_number":512},
  {"content":"\r\n\r\n\r\nكراهت باطنى مردم از رفتن به جنگ حسين عليه السلام\r\nص 116 : « و كان جنود الجيش ( مثل اينكه هستهء جيش كربلا همانهايى بودند كه آماده رفتن به غزو ديلم بودند ) يتسللون منه و يتخلفون بالكوفة ، فندب عبيد الله رجلًا من اعوانه - هو سعد بن عبد الرحمن المنقرى - ليطوف بها و يأتيه به من تخلف عن المسير لقتال الحسين ؛ و ضرب عنق رجل جيء به . و قيل إنه من المتخلفين فأسرع بقيتهم الى المسير » « 1 » اگر همين كشتارهايى كه اهل كوفه در موافقت و تبعيت ابن زياد دادند در مخالفت با او مىدادند بلكه اگر ده يك اين كشتار را مىدادند موفق مىشدند و به آرزوى دل خود كه سقوط بنى اميه بود نائل مىشدند ، ولى مثل اينكه مستسبع و خودباخته بودند ، نمىتوانستند خود را جمع و جور كنند و به كار خود نظم بدهند . دربارهء « هانى » گفته‌اند كه چندين هزار نفر مسلّح موافق داشت . عجب اين است كه ابن زياد با يك تهوّر همهء آنها را مرعوب مىكرد . ابن زياد كه از شام يا بصره با خود سپاهى نياورده بود .\r\n\r\nفلسفهء قيام حسينى\r\nعقّاد مىگويد :\r\n. . . انما الحكم فى صواب الحسين و خطئه لأمرين لا يختلفان باختلاف الزمان و اصحاب السلطان ، و البواعث النفسية التى تدور على طبيعة الانسان الباقية و النتائج المقررة التى مثلت للعيان باتفاق الاقوال . . .\r\nعقّاد « علل و بواعث نفسى » را اينطور توضيح مىدهد :\r\nاولًا مُلك يزيد ثابت و محكم و پابرجا نبود ( مثل مُلك معاويه ) به جهت اينكه تنها مغيرة بن شعبه حاكم آن وقت كوفه كه از حكومت عزل شده بود اين پيشنهاد ( ولايتعهدى يزيد ) را كرد و خود معاويه باور نمىكرد ، با زياد مشورت كرد او هم صلاح\r\n\r\n\r\n\r\n\r\n","description":"","footnote":"\r\n( 1 ) . [ و لشكريان مخفيانه مىگريختند و در كوفه مىماندند . عبيد الله يكى از يارانش را فرا خواند تا در كوفه بگردد و هركه را كه از حركت به سوى حسين خوددارى كرده نزد وى برد . و گردن مردى را كه نزد وى بردند زد . گفته شده كه آن مرد از كسانى بود كه نرفته بودند ، لذا بقيهء لشكر در حركت شتاب كردند . 
  ]\r\n","page_name":" 513 ","page_number":513},
  {"content":"\r\n\r\nنديد ( لااقل حاضراً ) . مروان حكم سخت مخالف بود و خودش طمع داشت و حتى در فكر شورش افتاد و بعد با ماهى هزار دينار براى خود و صد دينار براى دوستان قانع شد . سعيد پسر عثمان از معاويه گله كرد كه پدر و مادر و خود من از يزيد و پدر و مادرش بهتر هستيم و بعد هم با دريافت ولايت خراسان راضى شد و رفت . پس اين حكومت استقرار نداشت بذاته .\r\nثانياً دولت يزيد از ابتدا بناى كارش بر سبّ على عليه السلام و آل على بود و اگر حسين عليه السلام بيعت مىكرد ناچار بود وفا كند و اين خود امضاى اين سنّت سيّئه بود و نسل بعد نسل مورد قبول واقع مىشد . ( حكومت يزيد از معاويه صد درجه بدتر بود زيرا سر به رسوايى زده بود . ) .\r\nاما راجع به نتايج اين حركت : اولًا خود يزيد نتوانست آب خوشى از گلويش فرو برود . حادثهء مدينه دنبال حادثهء كربلا بود . عبد الله بن زبير وسيلهء تبليغاتى خوبى يافت و قضيهء مكه واقع شد . بعدها « يا لَثاراتِ الحسين » شعارى بود كه در تمام مدت شصت سالهء بعدى بنى اميه همواره حكومت اموى را مىلرزانيد . لهذا بعضيها مثل مارتين آلمانى سياست حسينى را از اول متوجه همين هدفها مىدانند .\r\nعقّاد راجع به حركت دادن نساء و اطفال مىگويد :\r\n. . . انما يبدو الخطاء فى هذه الحركة حين تنظر اليها من زاوية واحدة ضيّقة المجال قريبة المرمى ، و هى زاوية العمل الفردىّ الذي يراض باساليب المعيشة اليومية و يدور على النفع العاجل للقائمين به والدا عين اليه . . . « 1 »\r\n\r\n\r\n\r\n\r\n","description":"","footnote":"\r\n( 1 ) . [ البته خطا و اشتباه در اين حركت از آنجا سرچشمه مىگيرد كه ما از يك زاويهء واحد و تنگ و محدود به آن نگاه كنيم و آن همان زاويهء عمل فردى است كه با انواع گوناگون اسباب زندگى روزانه درگير است و براى كسانى كه بدان توجه دارند تنها بر سود زودرس دنيوى دور مىزند . 
  ] .\r\nيك وقت امام حسين را به صورت يك شخص محدود در نظر مىگيريم كه مثل ديگران بايد خوب بخورد ، مثل آنها خوب بپوشد ، بهتر آقايى كند ، راحت و با آسايش باشد ، لوازم عيش و خوشى برايش فراهم باشد ؛ و آن وقت مىگوييم براى اين فرد و مصلحت اين فرد ( در مقابل فرد ديگرى مثل ابن زياد ) چنين و چنان بود ؛ و يك وقت امام حسين را داراى شخصيتى وسيعتر و عظيمتر مىبينيم كه ساير افراد غير خودش و ساير زمانهاى غير زمان خودش را هم شامل است ؛ وجودش وجود يك سلسله اصول است يعنى او شده عدل ، شده حق ، شده توحيد ، شده راستى و صراحت ، شده نماز و بندگى  ( قُلْ إِنْ كانَ آباؤُكُمْ وَ أَبْناؤُكُمْ وَ  . . .\r\n أَزْواجُكُمْ . . . ) . \r\n","page_name":" 514 ","page_number":514},
  {"content":"\r\n\r\nمىگويد مسلم قادر بود خيلى كارها از قبيل كارهاى ابن زياد بكند ، مالهايى بگيرد و ببخشد و بكشد ، ولى بر خلاف اصولى بود كه پيروى مىكرد . مسلم در حالى كه آمادهء كشته شدن بود وصيت كرد هفتصد درهم قرض دارم ، زره و شمشيرم را بفروشيد و ادا كنيد ( مسلم در فكر صاف كردن مال مردم هم در دورهء چند روزهء حكومت خودش نيفتاد با اينكه فرمان حضرت به منزلهء اجازهء سهم امام هم بود ! )\r\n\r\nكلمهء كربلا\r\nمىگويند كربلا در اصل « كوربابل » بوده .\r\n\r\nروحيهء اصحاب امام حسين و عشق صادق آنها و . اينكه آنها مرگ را « ايثار و اختيار » كردند\r\nاين خصوصيت در ميان همه شهداى كربلا بوده كه آثَرُوا الْمَوْتَ يعنى اختياراً مردن را بر زندگى ننگ‌آور ترجيح دادند . احدى نبود كه راه نجات نداشته باشد . گاهى اتفاق مىافتد كه جمعيتى - مرد ، يا زن و مرد و اطفال - ناگهان در جايى گرفتار مىشوند و به وضع بسيار فجيعى كشته مىشوند ؛ ولى خصوصيت حادثهء كربلا در ميان حوادث فجيع ديگر جهان اين است كه همهء آنها با آنكه راهى براى نجات داشتند ( منتها با قبول ذلّت و بىايمانى ) طريق ايمان و فدا و ايثار و تعظيم حق را ترجيح دادند . آنها جمال اخلاق و زيبايى شهادت و كمال عبوديّت را درك كرده بودند . قضيّهء امان عباس بن على عليه السلام و قصهء محمد بن بِشر الحَضرمي و حلّ بيعت كردن سيد الشهداء از عموم و قضيهء قاسم و قضيهء غلام سياه ، همه گواه موت اختيارى است .\r\nخصوصيت ديگر صحابهء أبا عبد اللَّه اين بود كه خودشان را قبل از شهادت حضرت و بنى هاشم به شهادت رساندند و اين ، دليل بر كمال ايمان اينها به قائدشان بود .\r\nاصحاب أبا عبد اللَّه نه براى مزد و اجرت مىجنگيدند و نه از ترس و بيم ، فقط براى ايمان و عقيده و حريت مىجنگيدند .\r\nاز عجايب اين است كه در هيچ موطنى اينها در مقام عذر و توجيه براى تسليم و سلامت بيرون آمدن برنيامدند . عقّاد مىگويد ( ص 157 ) : و لم يخطر لأحد منهم ان يزيّن له العدول عن رأيه ايثاراً لنجاتهم و نجاته ، و لو خادعوا انفسهم قليلًا لزيّنوا له\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nالتسليم و سمّوه نصيحة مخلصين يريدون له الحياة « 1 » ( آن‌طور كه ابن عباس و ديگران كردند ) و لكنهم لم يخادعوا انفسهم و لم يخادعوه وراء اصدق النصيحة له ان يجنبوه التسليم و لا يجنبوه الموت ، و هم جميعاً على ذلك « 2 » ؛ با آنكه عيال و اطفال را مىديدند و عاقبت آنها را مىدانستند و اين خيلى عجيب است و دليل بر اين است كه مكتب حسينى مكتب عشق بود ( مُناخُ رُكّابٍ وَ مَنازِلُ عُشّاقٍ ) .\r\n شود آسان به عشق كارى چند * كه بود نزد عقل بس دشوار \r\n\r\nمنطق ابن عباس و منطق امام حسين عليه السلام\r\nمنطق ابن عباس منطق سياست و بازى سياسى بود ، منطق عقل و دُها و رعايت مصالح نفس خود بود . او با منطق عقلى ، صحيح مىگفت كه : انى اتخوف عليك فى هذا الوجه الهلاك ، ان اهل العراق قوم غدر « 3 » ( پس تو هم با آنها سياست بازى و غدر كن ) اقم بهذا البلد فانّك سيّد اهل الحجاز ، فان كان اهل العراق يريدونك كما زعموا فلينفوا عدوّهم « 4 » ( خودشان بروند دم چك ، اگر كشته شدند كه به جهنم ، اگر غالب شدند و مهيّا شد تو برو . درست اين منطق ، منطق سياسيّون نفعى است نه منطق شهدا ) ثم اقدم عليهم ، فان ابيت الا ان تخرج فسر الى اليمن فان لها حصوناً و شعاباً ، و لأبيك بها شيعة « 5 » معناى كلام ابن عباس اين است كه اگر اهل عراق حاكمشان را بيرون نكردند و اهل جهاد نبودند تو هم آنها را رها كن . اين منطق منطق معامله است . منطق امام نه\r\n\r\n\r\n\r\n\r\n","description":"","footnote":"\r\n( 1 ) . [ و به انديشهء هيچ كدام آنها خطور نكرد كه براى نجات خودشان و آن حضرت بازگشت از اين حركت را در نظر حضرتش جلوه دهند ، و اگر مىخواستند خود را بفريبند مىتوانستند تسليم در برابر دشمن را در نظر حضرتش جلوه دهند و نامش را نصيحت و خيرخواهى گذارند و چنين وانمود كنند كه اخلاص مىورزند و ادامهء زندگى را براى حضرتش آرزو دارند . 
  ]\r\n( 2 ) . [ و ليكن نه خودشان را فريفتند و نه آن حضرت را ، از روى خيرخواهى صادقانهء خود كه او را از تسليم دور مىداشتند و از مرگ نه ، و همگى بر اين حالت بودند . 
  ]\r\n( 3 ) . [ من بر تو در اين سفر بيم كشته شدن دارم ، زيرا اهل عراق قومى خيانت‌پيشه‌اند . 
  ]\r\n( 4 ) . [ در همين شهر بمان ، زيرا تو سرور اهل حجازى ، پس اگر اهل عراق خواهان تو باشند چنان كه مدعىاند بايد دشمنانشان را دور سازند و از شهر خود برانند . 
  ]\r\n( 5 ) . [ سپس نزد آنها برو ؛ و اگر تصميم حتمى دارى كه بيرون شوى پس به يمن برو زيرا كه دژها و دره‌هاى فراوان دارد ، و پدرت در آنجا شيعيانى دارد . 
  ]\r\n","page_name":" 516 ","page_number":516},
  {"content":"\r\n\r\nمنطق غدر و كيد بود و نه منطق معامله و همكارى انتفاعى ، صرفاً منطق ايثار و عقيده و شهادت در راه عقيده بود . بشر يا منطق مكر دارد مثل اغلب سياسيون دنيا ، يا منطق معامله دارد مثل احزاب سياسى امروز ، يا منطق فدا و عقيده دارد مثل نوادر خلقت از قبيل امام حسين عليه السلام .\r\nفَقالَ لَهُ الْحُسَيْنُ : يَا ابْنَ عَمِّ انّى اعْلَمُ انَّكَ ناصِحٌ مُشْفِقٌ « 1 » ( براى شخص من و مصالح شخص من ) وَ لكِنِّى قَدْ أزْمَعْتُ وَ أجْمَعْتُ عَلَى الْمَسيرِ « 2 » . مقصود حضرت اين نيست كه گفتار از روى حسن نيت است ولى من اين مقدمات و نتايج را قبول ندارم ، بلكه مقصود اين است كه اين مقدمات و نتايج براى كسى كه بخواهد از اين راه برود و اهل معامله و معاوضه باشد درست است ولى راه من اين راه نيست و منطق من منطق درد عقيده داشتن و درد خيرخواهى داشتن است ، درد طبيبى است كه از غم مريضها رنج مىبرد .\r\n( عَزيزٌ عَلَيْهِ ما عَنِتُّمْ حَريصٌ عَلَيْكُمْ ) « 3 » ، راه من راه شهادت است . منطق شهيد منطق ديگرى است غير از منطق عقل عملى انتفاعى . معناى « انَّ اللَّهَ شاءَ انْ يَريكَ قَتيلًا » اين است كه خدا از تو روح شهادت مىخواهد ( انَّ لَكَ دَرَجَةً لَنْ تَنالَها الّا بِالشَّهادَةِ ) .\r\n\r\nصفاتى كه از أبا عبد اللَّه در كربلا ظهور كرد\r\nصفاتى كه از أبا عبد اللَّه در روز عاشورا ظهور كرد عبارت بود از :\r\n1 . شجاعت بدنى 2 . قوّت قلب و شجاعت روحى 3 . ايمان كامل به خدا و پيغمبر و اسلام 4 . صبر و تحمل عجيب 5 . رضا و تسليم 6 . حفظ تعادل و هيجان بى جا نكردن و يك سخن سبك نگفتن نه خودش و نه اصحابش 7 . كرم و بزرگوارى و گذشت 8 . فداكارى و فدا دادن .\r\n\r\nفلسفهء جنگ نور و ظلمت در ميان بشر\r\nص 162 : فجيرة كربلا كانت قديما من معاهد الايمان بحرب النور و الظلام ، و كان\r\n\r\n\r\n\r\n\r\n","description":"","footnote":"\r\n( 1 ) . [ حضرت به او فرمود : پسرعمو ! من مىدانم كه تو قصد خيرخواهى و دلسوزى دارى . 
  ]\r\n( 2 ) . [ ولى من تصميم قطعى براى حركت گرفته‌ام . 
  ]\r\n( 3 ) . توبه / 128 .\r\n","page_name":" 517 ","page_number":517},
  {"content":"\r\n\r\nحولها اناس يؤمنون بالنضال الدّائم بين اورمزد و اهرمان « 1 » ( دو عَلَم افراشت اسپيد و سياه . . . ) و لكنه كان فى الحقيقة ضرباً من المجاز و فنّا من الخيال . و تشاء مصادفات التاريخ ان لا ترى هذه البقاع التى آمنت باورمزد و اهرمان حرباً هى اولى ان تسمّى حرب النور و الظلام من حرب الحسين و مقاتليه « 2 » ( فلسفهء اينكه امام حسين در نزديك ايران مدفون شد ) و هى عندنا اولى بهذا الاسم من حرب الاسلام و المجوسية فى تلك البقاع و ما وراءها من الارض الفارسية ، لان المجوسى كان يدافع شيئاً ينكره ، ففى دفاعه شيء من الايمان بالواجب كما تخيّله و رآه « 3 » ( شاميّون تاحدّى نسبت به آل على از روى عقيده مخالفت مىكردند . قصهء عصام بن المصطلق شاهد اين مدّعاست ) و لكن الجيش الذي ارسله عبيد الله بن زياد لحرب الحسين كان جيشاً يحارب قلبه لأجل بطنه ، أو يحارب ربه لا جل واليه « 4 » ( و حتى مشركين بدر و احد هم غير رؤسايشان روى عقيده مىجنگيدند ) .\r\n\r\nروحيهء اصحاب ابن زياد\r\nو ركب اناساً منهم الفزع الدائم بقية حياتهم « 5 » ( چون عقيده و وجدانش ضد عمل خودش بود و دائماً وجدانش به او القائاتى مىكرد مثل بسيارى از كسانى كه گرفتار عذاب وجدان مىشوند و فرياد مىزنند : مرا بكشيد ! اين وجود ننگين را از بين ببريد ! ديوانگى بسر بن ارطاة در آخر عمرش شايد از همين قبيل بوده . آن فرشتهء مأمور عذاب اين گونه افراد همان وجدان خود آنهاست ) لأنهم عرفوا الاثم فيما اقترفوه عرفاناً\r\n\r\n\r\n\r\n\r\n","description":"","footnote":"\r\n( 1 ) . [ و سرزمينهاى اطراف كربلا از ديرزمان مهد ايمان به مبارزهء نور و ظلمت بود ، و در اطراف آن مردمى بودند كه به درگيرى دائمى ميان اهورامزدا و اهريمن ( نور و ظلمت ، خدا و شيطان ) ايمان داشتند . 
  ]\r\n( 2 ) . [ ولى در حقيقت اين نوعى مجاز و پندار بود ، و حوادث تاريخى خواهان آن نبود كه اين سرزمينهايى كه به اهورامزدا و اهريمن ايمان دارد شاهد جنگى باشد كه بهتر است آن را جنگ نور و ظلمت ناميد ، جنگ حسين و قاتلانش . 
  ]\r\n( 3 ) . [ و اين جنگ نزد ما به اين نام شايسته‌تر است از جنگ اسلام و مجوس كه در اين سرزمينها و اطراف آن از زمينهاى فارسيان صورت گرفته است . زيرا يك مجوسى با چيزى مبارزه مىكند كه در اعتقاد خود آن را نپذيرفته ، لذا در دفاع وى چيزى از ايمان نسبت به آنچه پنداشته و معتقد است وجود دارد . 
  ]\r\n( 4 ) . [ به خلاف سپاهى كه عبيد الله براى جنگ با حسين گسيل داشته بود ، كه آنان سپاهى بودند كه با قلب خويش به خاطر شكم خود ، و با پروردگار خويش به خاطر زمامدارشان مىجنگيدند . 
  ]\r\n( 5 ) . [ و بر پاره‌اى از آنان در بقيهء عمرشان وحشتى دائمى چيره گشته بود . 
  ]\r\n","page_name":" 518 ","page_number":518},
  {"content":"\r\n\r\nلا تسعهم المغالطة فيه « 1 » . . .\r\n\r\nخبث باطنى اصحاب عمر سعد\r\nجبن و طمع نمىتوانند وقايع جنايت‌آميز كربلا را توجيه كنند و كينهء شخصى نيز اگر علاوه شود همچنين ، زيرا كينهء شخصى در كار نبوده . امام حسين هم در عاشورا فرمود : آيا حلالى را حرام و حرامى را حلال كرده‌ام ( كه از روى عقيده با من بجنگيد ) يا مالى را برده‌ام و خونى را ريخته‌ام ( كه روى عداوت شخصى با من بجنگيد ) ؟ جُبن و طمع نمىتواند مُثله و تنكيل و كشتن طفل صغير و آب بستن و اسب تاختن را توجيه كند . بايد گفت در طينت امثال شمر يك نوع خبث ذاتى و كينهء با حقى وجود داشته و با هر عمل جوانمردانه مخالف بودند .\r\n\r\nنظم در اصحاب سيد الشهداء\r\nمطابق نقل عقّاد ( ص 184 ) نظمى در كار اصحاب سيد الشهداء بود از اين جهت كه بعضى خودشان را وقايه و سپر امام حسين قرار مىدادند و تا او مىافتاد فوراً آنجا ( خلأ ) پر مىشد .\r\nگاهى شعرا در بيان خود مىگويند : آرزويم اين است كه يك لحظه محبوب خود را ببينم و بميرم ، آرزويم اين است فلان مقصودم حاصل شود و بميرم . به قدرى يك موضوع جالب مىشود كه حاضرند تمام زندگى را و تمام امتداد زمان را در يك لحظه جمع كنند ولى با آن كيفيتى كه مىخواهند . از حيات ، كيفيت حيات را مىخواهند نه كميت آن را ( اين جان عاريت كه به حافظ سپرد دوست . . . ) . اصحاب أبا عبد اللَّه از كميت حيات گذشتند و همهء حيات را و خوشيهاى حيات را - خوشيهايى كه فقط عدهء معدودى از صاحبان روحيهء عظيم آن را درك مىكنند - در يك نصف روز به علاوهء يك شب جمع كردند براى خود . خدا مىداند كه چه عظمت و جلال و زيبايى و جمالى داشته آن فداكاريها و آن به خاك افتادن‌ها ! انسان نصف روز زنده بماند ولى غرق در آن حالت معنوى باشد برترى دارد بر هزار سال زندگى حيوانى كه جز خوردن و\r\n\r\n\r\n\r\n\r\n","description":"","footnote":"\r\n( 1 ) . [ زيرا آنان به خوبى فهميده بودند كه گناهى بزرگ مرتكب شده‌اند به طورى كه نمىتوانستند مغالطه كنند و خودشان را گول بزنند . 
  ]\r\n","page_name":" 519 ","page_number":519},
  {"content":"\r\n\r\nخوابيدن كيفيتى ندارد .\r\nبعضى گفته‌اند ما طالب عرض عمريم نه طول عمر . عرض عمر كيفيّت عمر است .\r\nعرض عمر هم در نظرها مختلف است ، از نظر بعضيها شكم‌بارگى و مستى و قمار و باده‌گسارى است و از نظر بعضى حرّيّت و استقلال و زير فشار نبودن و عشق معنوى و الهى است . « موسولينى » مىگفت : انسان يك سال مثل شير زندگى كند بهتر است از اينكه صد سال مثل گوسفند زندگى كند ، ولى گفت : اين گفته را پنهان كنيد . عرض عمر در نظر موسولينى ، شيرى و درندگى بود و در نظر على عليه السلام مثلًا عبادت و خدمت به حقيقت بود .\r\n\r\nشجاعت اصحاب أبا عبد اللَّه و اعمال حاكى از عقب‌نشينى لشكر عمر سعد\r\nكارهايى سپاه عمر سعد در كربلا كردند كه مىنماياند واقعاً در مقابل اين عدهء قليل عاجز ماندند . از آن جمله :\r\n1 . سرباززدن از جنگ تن به تن و دست به تيراندازى زدن .\r\n2 . حمله كردن از پشت خيمه‌ها براى اينكه خيمه‌ها را بسوزانند و يا از پشت خنجر بزنند .\r\n3 . دستور عمر سعد در مقاتله با شخص سيد الشهداء كه گفت : « هذَا ابْنُ قَتّالِ الْعَرَب » و دستور او كه مانع صحبت كردن حسين عليه السلام بشوند .\r\n\r\nاعمال دنائت‌مآبانهء لشكر عمر سعد\r\nدنائتهايى كه اصحاب يزيد به خرج دادند كه از قانون جنگ و فروسيّت به كلى دور بود :\r\n1 . منع آب ( نه تنها بر حريف بلكه بر اطفال و كودكان ) .\r\n2 . كشتن اطفال ، خصوصاً در برابر ديدگان مادر و خواهر و عمّه ، نظير قضيهء طفلى كه لَهُ قُرْطان « 1 » 3 . برهنه كردن بدن امام حسين به واسطهء طمع در لباسهاى آن حضرت .\r\n\r\n\r\n\r\n\r\n","description":"","footnote":"\r\n( 1 ) . [ دو گوشواره داشت . 
  ]\r\n","page_name":" 520 ","page_number":520},
  {"content":"\r\n\r\n4 . ريختن به سر زنها و كندن حُلى و زيور از بدن آنها .\r\n5 . سنگباران و تيرباران كردن آن عدهء قليل .\r\n6 . شماتتهاى لاذع « 1 » 7 . سر شهيد به گردن اسب آويختن .\r\n8 . سَبّ و دشنام .\r\n9 . اسب تاختن بر بدن آن حضرت .\r\n10 . تنگ گرفتن بر اسيران و زدن آنها و سوار كردن آنها بر شتران بىجهاز .\r\n11 . غُل كردن بيمار ( امام سجاد عليه السلام ) .\r\n12 . مقابل كردن سرها و اسرا .\r\n13 . جاى بد به اسيران دادن .\r\n14 . شماتت به اسيران داغديده .\r\n15 . جسارت به سر مقدس و دندانهاى مقدس .\r\n16 . كشتن زن ( مادر وَهَب ) .\r\n17 . عبور دادن اسيران از قتلگاه ( اگر به تقاضاى خود اسيران براى وداع نبوده ) .\r\n18 . آتش زدن به خيام در شبى كه اسرا بايد هنوز بمانند و بسربرند .\r\n19 . نان و غذا ندادن به اطفال به طورى كه اطفال معصوم از دست مردم نان و خرما مىگرفتند وام كلثوم مانع مىشد .\r\n\r\nسه عمل يزيد كه موجب زوال مُلك اموى شد ( و مخصوصاً اثر عظيم حادثهء كربلا )\r\nص 216 : لقد كانت ضربة كربلا و ضربة مدينة و ضربة البيت الحرام اقوى ضربات بنى اميّة لتمكين سلطانهم و تثبيت بنيانهم و تغليب ملكهم على المنكرين و المنازعين ، فلم ينتصر عليهم المنكرون و المنازعون بشيء كما انتصروا عليهم بضربات ايديهم ، و لم يذهبوا بها ضاربين حقيقة حتّى ذهبوا بها مضروبين الى آخر الزمان ، و تلك جريرة يوم واحد هو يوم كربلا فاذا بالدولة العريضة تذهب فى عمر رجل واحد مديد الايام « 2 » ( و\r\n\r\n\r\n\r\n\r\n","description":"","footnote":"\r\n( 1 ) . [ شماتتهاى نيش‌دار و گزنده . 
  ]\r\n( 2 ) . [ تحقيقاً ضرباتى كه بنى اميه در كربلا و مدينه و مكه وارد ساختند نيرومندترين ضرباتى بود كه براى پايدارى حكومت و تثبيت بنيان و چيرگى حكومتشان بر مخالفان خود وارد ساختند ، و مخالفان هرگز نتوانستند از آنان انتقام كشند به مانند ضربات دست خود آنان ، و بنى اميّه در واقع زننده نبودند بلكه ضربه‌اى خوردند كه تا پايان روزگار ادامه دارد . و همين جنايت يك روزه كه در كربلا واقع شد موجب گشت كه يك دولت عريض و طويل آنچنانى تنها به اندازهء عمر يك شخص عمر كند . 
  ]\r\n","page_name":" 521 ","page_number":521},
  {"content":"\r\n\r\nشايد اگر حادثهء كربلا نبود به اندازهء مُلك بنى العباس دوام پيدا مىكرد ) . . .\r\n\r\nپاداش سيد الشهداء در دنيا و فلسفهء تعظيم عاشورا\r\nص 224 : و تسديد العطف الانسانى منا فرض من اقدس الفروض على الناظرين فى سير الغابرين « 1 » ( فلسفهء عزادارى سيد الشهداء و پاداشى كه بايد تاريخ بدهد ) لأن العطف الانسانى هو كل مايملك التاريخ من جزاءٍ و هو الثروة الوحيدة التى يحتفظ بها الخلود « 2 » ( فلسفهء تذكر سيد الشهداء از يك جنبه مربوط به ماست كه از يك سرچشمهء فيض استفاده مىكنيم ، از طرف ديگر تقديرى از شهدا و شهادت است ، و از طرف ديگر يك فريضهء تاريخى و يك وظيفهء اجتماعى در برابر اجتماع است ) . . .\r\nمنفعت فردى عامل تنازع و تضارب و قبض و استخدام اجتماع است ، و حس منفعت عمومى و به عبارت ديگر اصول عالى اخلاقى انسانى عامل حفظ و تعاون و افاضه و اعانه است . پس اصحاب خير عموم ، خُدّام واقعى اصول و نواميس اجتماعند و از همين جهت است كه اجتماع از آنها تقدير مىكند .\r\n\r\n\r\n\r\n\r\n","description":"","footnote":"\r\n( 1 ) . [ و اقامه و تحريك عواطف انسانى از سوى ما يكى از مقدس ترين واجباتى است كه بر ناظران در سيرهء گذشتگان واجب گشته است . 
  ]\r\n( 2 ) . [ زيرا عواطف انسانى تمام پاداشى است كه تاريخ مىتواند به كسى بدهد ، و آن تنها ثروتى است كه جاودانگى با آن محفوظ مىماند . 
  ]\r\n","page_name":" 522 ","page_number":522},
  {"content":"\r\n\r\n\r\nفصل دوم . يادداشت « ماهيت قيام حسينى »\r\n\r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n\r\n1 . يادداشت « ماهيت قيام حسينى »\r\n1 . بحث در اين است كه حادثهء عاشورا چه نوع حادثه‌اى است و از چه مقوله است ؟ آيا از نظر اجتماعى يك انفجار بدون هدف بود مانند بسيارى از انفجارها كه در اثر فشار ظلم و تشديد سختگيريها رخ مىدهد و احياناً به وضع موجود كمك مىكند ، و يا يك تصميم آگاهانه و هوشيارانه نسبت به اوضاع و احوال موجود و نسبت به آثار و نتايج اين حركت بود ؟ و در صورت دوم آيا يك قيام و نهضت و انقلاب مقدس بود يا يك دفاع شرافتمندانهء مقدس ؟ يعنى آيا هجوم بود يا دفاع ؟ آيا كارى بود كه از طرف امام شروع شد و حكومت وقت مىخواست آن را سركوب كند ، و يا او از طرف حكومت وقت مورد تجاوز قرار گرفت و او به جاى سكوت و تسليم ، شرافتمندانه از خود دفاع كرد ؟ به عبارت ديگر آيا چيزى از سنخ تقوا در جامعه بود و مظهر يك تقواى بزرگ در حدّ دادن جان بود ، يا مظهر يك احسان و عصيان و قيام مقدس ؟ آيا از نوع حفظ و اثبات خود بود يا از نوع نفى و انكار جبههء مخالف « 1 » ؟\r\n\r\n\r\n\r\n\r\n","description":"","footnote":"\r\n( 1 ) . بلكه مىتوان گفت سه نوع ماهيت مىتوان فرض كرد : ماهيت تقوايى ، ماهيت هجومى و قيامى ، و ماهيت پاسخگويى به يك نداى مقدس ، كه ماهيت تعاونى دارد . امام از نظر عامل بيعت ، عكس العمل كار بود آن هم عكس العمل منفى ؛ از نظر عامل دعوت ، عكس العمل كار بود اما عكس العمل مثبت ؛ و از نظر عامل امر به معروف ، آغازگر بود و مهاجم .\r\n","page_name":" 525 ","page_number":525},
  {"content":"\r\n\r\nبنا بر فرض اول ناچار اهدافى داشت اجتماعى و اصولى ؛ و بنا بر فرض دوم هدفش جز حفظ شرف و حيثيت انسانى خود نبود ؛ و بنابراين كه از نوع انقلاب و قيام ابتدايى بود آيا مبناى اين انقلاب صرفاً دعوت مردم كوفه بود كه اگر مردم كوفه دعوت نمىكردند قيام نمىكرد ( و قهراً پس از اطلاع از عقب‌نشينى مردم كوفه در صدد كنار آمدن و سكوت بود ) يا مبناى ديگرى جز دعوت مردم كوفه داشت و فرضاً مردم كوفه دعوت نمىكردند او در صدد اعتراض و مخالفت بود هرچند به قيمت جانش تمام شود ؟ .\r\nدر جريان حادثهء كربلا عوامل گوناگونى دخالت داشته است « 1 » يعنى انگيزه‌هاى متعددى براى امام در كار بوده است كه همين جهت از طرفى توضيح و تشريح ماهيت اين قيام را دشوار مىسازد زيرا آنچه از امام ظاهر شده گاهى مربوط به يك عامل\r\n\r\n\r\n\r\n\r\n","description":"","footnote":"\r\n( 1 ) . همان طورى كه در سخنرانيهايى كه در دانشكدهء ادبيات تهران و دانشگاه اهواز در محرم 1392 تحت عنوان « تحليلى از قيام عاشورا » گفتيم ، حوادث اجتماعى مانند حوادث طبيعى و مادى ، شناخت آنها نيازمند به نوعى تجزيه و تحليل به عناصر اوليه است كه سازندهء آن حادثه است . چيزى كه هست پديده‌هاى مادى در يك لابراتوار قابل تجزيه و بار ديگر تركيب است ولى پديده‌هاى تاريخى را صرفاً با قدرت منطق و در لابراتوار منطق مىتوان تجزيه و تحليل كرد . تحليل حادثه‌اى مانند قيام عاشورا به اين است كه سه نوع عنصر در آن شناخته شود : اول انگيزه‌ها يعنى عواملى كه در محيط رخ داد كه بالقوّه مىتوانست منشأ يك حركت يا نهضت شود و يا احياناً موجى ايجاد بكند . از لحاظ اين عنصر بايد عوامل محيط را از جنبهء اخلاقى ، سياسى ، اقتصادى و غيره و جريانات خاص انسانى آن محيط را به دست آورد . عنصر دوم ، عكس العملى كه قهرمان نهضت يعنى امام حسين عليه السلام در حادثهء عاشورا در برابر هر يك از عوامل فوق نشان داد كه البته اين جهت بستگى زيادى دارد به شخصيت امام ، و با عوض شدن و جانشين شدن شخصيت ديگر ، يعنى اگر شخص ديگر به جاى امام مىبود اى بسا كه عكس العمل ديگرى ابراز مىداشت . در اين مرحله است كه ما هدفهاى امام را كه با شخصيت معنوى او بستگى دارد ، در اين حادثه بايد بررسى كنيم . عنصر سوم ، روش و متد امام است در اين عكس العمل ، كه خود عكس العمل ماهيتش اين است كه امام اهداف مشخصش در برابر آن حادثه چه بوده است . پس معنى روش امام اين است كه مثلًا روش امام در امتناع از بيعت چه بوده و تا چه حد مىخواسته مقاومت كند و در چه حد احياناً تسليم مىشد و يا اصلًا تسليم نمىشد آنچنان كه از سخنان خود امام برمىآيد ؛ و روشش از نظر اجابت دعوت مردم كوفه و به دست گرفتن حكومت چه بود و در چه حد بود و آيا مانند امتناع از بيعت تا آخرين قطرهء خون حاضر بود فدا كند يا پس از بهم خوردن وضع كوفه حاضر بود از اين هدف دست بردارد ، كه البته شقّ دوم صحيح است ؛ و روشش از نظر عامل سوم حتى از عامل اول هم شديدتر بود ، بالاتر از كشته شدن بود ، در حد توسعهء انقلاب و دامنهء خونريزى بود . در اينجا منطقش منطق شهيد بود ، منطق يك نفر انقلابى بود . منطقش در امتناع از بيعت ، منطق يك انسان با شرف بود و نه بيشتر ، و منطقش در مقابل عامل دعوت ، منطق يك سياستمدار ورزيده و صالح بود ، و منطقش در مقابل عامل سوم منطق شهيد بود .\r\n","page_name":" 526 ","page_number":526},
  {"content":"\r\n\r\nخاص بوده و گاهى به عامل ديگر ، و سبب شده كه اظهارنظركنندگان ، گيج‌وگنگ بشوند و ضد و نقيض اظهار نظر كنند ؛ و از طرف ديگر به اين قيام جنبه‌هاى مختلف مىدهد و درحقيقت از هر جنبه‌اى ماهيت خاصى دارد . ( در امور اجتماعى و مركّب ، مانعى نيست كه يك چيز داراى چند ماهيت باشد همچنانكه مخصوصاً در درسهاى « فلسفهء تاريخ » ثابت كرده‌ايم . ) .\r\nعواملى كه در كار بوده و ممكن است در اين امر دخالت داشته باشد و يا دخالت داشته است :\r\nالف . اينكه امام يگانه شخصيت لايق و منصوص و وارث خلافت و داراى مقام معنوى امامت بود . در اين جهت فرقى ميان امام و پدرش و برادرش نبود ، همچنانكه فرقى ميان حكومت يزيد و معاويه و خلفاى سه‌گانه نبود .\r\nاين جهت به تنهايى وظيفه‌اى ايجاب نمىكند . اگر مردم اصلحيت را تشخيص دادند و بيعت كردند و درحقيقت با بيعت صلاحيت خود را و آمادگى خود را براى قبول زمامدارى اين امام اعلام كردند او هم قبول مىكند . اما مادامىكه مردم آمادگى ندارند از طرفى ، و از طرف ديگر اوضاع و احوال بر طبق مصالح مسلمين مىگردد ، به حكم اين دو عامل ، وظيفهء امام مخالفت نيست بلكه همكارى و همگامى است همچنانكه امير عليه السلام چنين كرد ، در مشورتهاى سياسى و قضائى شركت مىكرد و به نماز جماعت حاضر مىشد . خودش فرمود : « لَقَدْ عَلِمْتُمْ انّى احَقُّ النّاسِ بِها مِنْ غَيْرى ؛ وَ وَ اللَّهِ لَاسَلِّمَنَّ ما سَلِمَتْ امورُ الْمُسْلِمينَ وَ لَمْ يَكُنْ فيها جَوْرٌ الّا عَلَىَّ خاصَّةً » « 1 » .\r\nدر قضيهء كربلا اين عامل به تنهايى دخالت نداشته است . اين عامل را به ضميمهء عامل سوم كه دعوت اهل كوفه است بايد در نظر بگيريم چون عامل دعوت مردم ، براى به دست گرفتن حكومت بود نه چيز ديگر . پس اين عامل ، عامل جداگانه نيست و بايد در ضمن آن عامل ذكر شود .\r\nب . از امام بيعت مىخواستند و در اين كار رخصتى نبود . يزيد نوشت : « خُذِ الْحُسَيْنَ بِالْبَيْعَةِ اخْذاً شَديداً لَيْسَ فيهِ رُخْصَةٌ » . بيعت ، امضا و قبول و تأييد بود « 2 »\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبه 72 . [ حقاً شما مىدانيد كه من از همهء مردم به خلافت شايسته ترم . به خدا سوگند تا زمانى كه امور مسلمين به سلامت باشد و جز به شخص من ستم نشود راه مسالمت مىپويم . 
  ]\r\n( 2 ) . بيعتى كه امام حسين را بدان مكلف مىكردند تصويب ولايتعهد بود ، با بيعت على عليه السلام و ائمهء ديگر كه تسليم اكثريت خاطى بود فرق داشت .\r\n","page_name":" 527 ","page_number":527},
  {"content":"\r\n\r\nج . مردم كوفه پس از امتناع امام از بيعت او را دعوت كردند و آمادگى خود را براى كمك او و به دست گرفتن خلافت و زعامت اعلام كردند ، نامه‌هاى پىدرپى آمد ، قاصد امام هم آمادگى مردم را تأييد كرد .\r\nد . اصلى است در اسلام به نام « امر به معروف و نهى از منكر » ، مخصوصاً در موردى كه كار از حدود مسائل جزئى تجاوز كند ، تحليل حرام و تحريم حلال بشود ، بدعت پيدا شود ، حقوق عمومى پايمال شود ، ظلم زياد بشود . امام مكرر به اين اصل استناد كرده است . در يك جا فرمود : « انّى لَمْ اخْرُجْ اشِراً وَ لا بَطِراً وَ لا مُفْسِداً وَ لا ظالِماً ، انَّما خَرَجْتُ لِطَلَبِ الْاصْلاحِ فى امَّةِ جَدّى ، اريدُ انْ آمُرَ بِالْمَعْروفِ وَ انْهى عَنِ الْمُنْكَرِ « 1 » وَ اسيرَ بِسيرَةِ جَدّى وَ ابى » . جاى ديگر فرمود : « سَمِعْتُ جَدّى رَسولَ اللَّهِ : مَنْ رَأى سُلْطاناً جائِراً مُسْتَحِلًّا لِحُرُمِ اللَّهِ . . . » . در جاى ديگر فرمود : « أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ لِيَرْغَبِ الْمُؤْمِنُ فى لِقاءِ اللَّهِ مُحِقّاً ، انّى لا ارَى الْمَوْتَ الّا سَعادَةً وَ الْحَياةَ مَعَ الظّالِمينَ الّا بَرَماً » .\r\n\r\nاما عامل بيعت\r\nامام حاضر بود كه كشته شود و به هيچ وجه حاضر به بيعت نبود . وظيفهء امام از اين نظر فقط امتناع بود . اين وظيفه را با خروج از كشور ، با متحصّن شدن به شعاب جبال ( آنچنان كه ابن عباس پيشنهاد كرد ) ، با مخفى شدن هم مىتوانست انجام دهد . به عبارت ديگر روش و متد امام از اين نظر جز زير بار نرفتن به هر شكل و لو به خروج از مرز و تا سرحدّ كشته شدن نيست . روش امام در مقابل عامل بيعت خواستن ، محدود به حدّ امكانات براى به دست گرفتن حكومت نيست و محدود به حدّ كشته نشدن هم نيست ، ولى هيچ وظيفه‌اى مثبت از قبيل توسعهء انقلاب و گسترش دعوت و غيره را\r\n\r\n\r\n\r\n\r\n","description":"","footnote":"\r\n( 1 ) . بعدها منكراتى كه موجب نهى از منكر و قيام شد شرح داده خواهد شد ، ولى جملهء « وَ اسيرَ بِسيرَةِ جَدّى وَ ابى » با توجه به آنچه در آن ايام به نام « سيرهء شيخين » مطرح بوده كه على و خاندانش آن را قبول نداشته‌اند ، عطف به انحرافاتى هم كه از زمان شيخين شروع شده هست ؛ از قبيل تقسيم [ بيت المال 
  ] به غير سويّه ، و از قبيل تحقير نماز به عنوان خير العمل ، و از قبيل مطلق اجتهادهاى ( به اصطلاح ) روشنفكرانهء عمر . دو جريان انحرافى وجود يافت يكى عمرى و ديگر عبد الله عمرى . انحراف عمرى ، اقبال به جهاد منهاى عبادت يعنى سنگين كردن كفّهء برونگرايى و عملى عينى و سبك كردن كفّهء معنوى بود . انحراف عبد الله عمرى ، برعكس ، سنگين كردن كفّهء عبادت و تحقير كارهاى سخت دنيايى و جهادى بود كه در نتيجه نه جهاد ، جهاد بود و نه نماز ، نماز . اما امام حسين در شب عاشورا : « لَهُمْ دَوِىٌّ كَدَوِىِّ النَّحْلِ » . و در روز عاشورا : « ذَكَرْتَ الصَّلاةَ جَعَلَكَ اللَّهُ مِنَ الْمُصَلِّينَ » .\r\n","page_name":" 528 ","page_number":528},
  {"content":"\r\n\r\nايجاب نمىكند ، جلوگيرى از خونريزى ديگران لازم مىشود . از اين نظر امام فقط بايد بگويد : نه .\r\nدر آن زمان بيعت امام قطعاً جدّى و از روى رضا تلقى مىشد و واقعاً صحّه گذاشتن به خلافت يزيد بود . قرائنى در دست است كه امام به هيچ وجه حاضر به بيعت نبود .\r\nآقاى صالحى « 1 » از مقتل خوارزمى نقل مىكند كه امام در مذاكراتش با محمد ابن حنفيّه فرمود : « لَوْ لَمْ يَكُنْ فِى الدُّنْيا مَلْجَأٌ وَ لا مَأْوى لَما بايَعْتُ يَزيدَ بْنَ مُعاوِيَةَ .\r\n\r\nاما موضوع امر به معروف و نهى از منكر :\r\nدر اينجا بايد اوضاع خاصى را كه در زمان معاويه و در اثر خلافت يزيد پيدا شده بود در نظر گرفت :\r\nالف . خود موضوع خلافت موروثى كه جامهء عمل پوشيدن به آرزوى ديرين ابو سفيان بود كه گفت : « تَلَقَّفوها تَلَقُّفَ الْكُرَةِ وَ لِتَصيرَنَّ الى اوْلادِكُمْ وِراثَةً . أما وَ الَّذى يَحْلِفُ بِهِ أَبو سُفْيانَ لا جَنَّةٌ وَ لا نارٌ . . . » « 2 » . .\r\nامام در زمان خود معاويه به اين امر و به كارهاى معاويه معترض بود و حتى در يك نامه به معاويه نوشت : من مىترسم در نزد خدا از اينكه عليه تو قيام نمىكنم مسئول باشم . امام در زمان معاويه اقداماتى مىكرد كه معلوم بود قصد شورش دارد « 3 » در اينجا يك مطلب هست و آن اينكه اين گونه قيامها بلكه مطلق امر به معروف‌ها و نهى از منكرها يك وظيفهء تعبّدى نيست كه ما هر وقت منكرى را ديديم نهى كنيم و بر ما نباشد كه به نتيجه و اثر كار توجه داشته باشيم ، بلكه احتمال اثر يا اطمينان به نتيجه لازم است ، يعنى اين كار از نوع كارهايى است كه بر مكلف است نتيجهء كار را برآورد كند ، و الّا بىجهت نيرويى را مصرف كرده و به هدر داده است . ( مسألهء اعتقاد امام به نتيجهء كارش مربوط است به آنچه قبلًا گفتيم كه امام از نظر عامل امر به معروف و نهى\r\n\r\n\r\n\r\n\r\n","description":"","footnote":"\r\n( 1 ) . [ نويسندهء كتاب شهيد جاويد 
  ]\r\n( 2 ) . [ خلافت را چون توپ به يكديگر پاس دهيد و آن را نزد اولاد خود به ارث نهيد . هان سوگند به آنكه ابو سفيان به او سوگند مىخورد نه بهشتى در كار است و نه دوزخى . 
  ]\r\n( 3 ) . اما اينكه در نمرهء 6 يادداشتهاى « نهضت حسينى » از كتاب آقاى صالحى از رجال كَشّى و از الامامة و السّياسة نقل كرديم كه امام به او نوشت : « لا اريدُ لَكَ حَرْباً وَ لا عَلَيْكَ خِلافاً » ناظر به زمان حال بود و قطعاً امام در زمان معاويه و براى آن زمان چنين قصدى نداشت .\r\n","page_name":" 529 ","page_number":529},
  {"content":"\r\n\r\nاز منكر ، منطقش منطق انقلابى و منطق شهيد و طرفدار توسعهء خونريزى و گسترش انقلاب بود ، مطلبى و پيامى داشت كه آن پيام را فقط مىخواست با خون رقم كند كه هرگز پاك نشود . ) آيا امام خود به نتيجهء كار خود و هدر نرفتن خود معتقد بود يا نه ؟ بلى معتقد بود ، به چند دليل :\r\nالف . در جواب شخصى كه « رياشى » نقل مىكند فرمود : « انَّ هؤُلاءِ اخافونى وَ هذِهِ كُتُبُ اهْلِ الْكوفَةِ وَ هُمْ قاتِلى ، فَاذا فَعَلوا ذلِكَ وَ لَمْ يَدَعُوا للَّهِ مُحَرَّماً الَّا انْتَهَكوهُ بَعَثَ اللَّهُ الَيْهِمْ مَنْ يَقْتُلُهُمْ حَتّى يَكونوا اذَلَّ مِنْ فَرامِ الْمَرْأَةِ . » « 1 » ( كامل ابن اثير ، جلد 3 ) .\r\nب . در روز عاشورا خطاب به مردم فرمود : « ثُمَّ ايْمُ اللَّهِ لا تَلْبَثونَ بَعْدَها الّا كَرَيْثِما يُرْكَبُ الْفَرَسُ حَتّى تَدُورَ بِكُمْ دَوْرَ الرَّحى وَ تَقْلَقَ بِكُمْ قَلَقَ الِمحْوَرِ » « 2 » .\r\nج . در روز عاشورا خطاب به اهل بيت خود فرمود : « اسْتَعِدُّوا لِلْبَلاءِ وَ اعْلَموا انَّ اللَّهَ حافِظُكُمْ وَ مُنْجيكُمْ مِنْ شَرِّ الْاعْداءِ وَ يُعَذِّبُ اعاديكُمْ بِانْواعِ الْبَلاءِ » « 3 » . .\r\nد . به عمر سعد فرمود : به خدا مُلك رى نصيب تو نخواهد شد ، مىبينم كه بچه‌هاى كوفه به سرت سنگ مىپرانند آنطور كه به درخت ميوه سنگ مىزنند .\r\n\r\nاما موضوع دعوت مردم كوفه :\r\nاين دعوت براى چيست ؟ قطعاً براى قبول زمامدارى و به دست آوردن قدرت و مركز قرار دادن كوفه بود . كوفه سربازخانهء جهان اسلام بود . نامه‌اى كه وجوه رجال و اشراف كوفه نوشتند ، بسيار محكم و اصولى بود كه در يادداشتهاى « نهضت حسينى » شمارهء 16 نقل كرديم :\r\nامّا بَعْدُ فَالْحَمْدُ للَّهِ الَّذى قَصَمَ عَدُوَّكَ الْجَبّارَ الْعَنيدَ الَّذِى انْتَزى عَلى هذِهِ الْامَّةِ\r\n\r\n\r\n\r\n\r\n","description":"","footnote":"\r\n( 1 ) . [ اينان براى من ايجاد وحشت كرده‌اند ، و اينها نامه‌هاى دعوت كوفيان است كه اكنون به قتل من كمر بسته‌اند ، و چون دست به خون من بيالايند و حرامى را نگذارند جز اينكه مرتكب شوند ، خداوند كسى را برانگيزد تا همه را قتل عام كند تا آنجا كه از كهنهء رگل زنان بىارزش‌تر خواهند شد . 
  ]\r\n( 2 ) . لهوف ، ص 42 . [ سپس به خدا سوگند جز زمان اندكى به اندازهء زمان سوار شدن بر اسب نمانيد تا اينكه اين آسياب به گردش آيد و شما را در تنگناى محور خويش گيرد . 
  ]\r\n( 3 ) . [ خود را آمادهء بلا كنيد ، و بدانيد كه خداوند حافظ و رهايىبخش شما از دشمنان است ، و دشمنانتان را به انواع بلا كيفر خواهد داد . 
  ]\r\n","page_name":" 530 ","page_number":530},
  {"content":"\r\n\r\nفَابْتَزَّها امْرَها ، وَ غَصَبَها فَيْئَها ، وَ تَأَمَّرَ عَلَيْها بِغَيْرِ رِضاً مِنْها ، ثُمَّ قَتَلَ خِيارَها ، وَ اسْتَبْقى شِرارَها ، وَ جَعَلَ مالَ اللَّهِ دولَةً بَينَ جَبابِرَتِها وَ اغْنيائِها ، فَبُعْداً لَهُ كَما بَعِدَتْ ثَمودُ . انَّهُ لَيْسَ عَلَيْنا امامٌ فَاقْبِلْ لَعَلَّ اللَّهَ يَجْمَعُنا بِكَ عَلَى الْحَقِّ « 1 » .\r\nامام هم در جواب آنها ضمن ابلاغى كه به نام مسلم صادر مىكند مىنويسد :\r\nانّى بَعَثْتُ الَيْكُمْ اخى وَ ابْنَ عَمّى وَ ثِقَتى فى اهْلِ بَيْتى . . . وَ لَعَمْرى مَا الْامامُ إِلَّا الْعامِلُ بِالْكِتابِ ، الْقائِمُ بِالْقِسْطِ ، الدّائِنُ بِدينِ اللَّهِ « 2 » .\r\nدر اين نامه تز امام راجع به حاكم و حكومت مشخص مىشود ، و نشان مىدهد عنايت امام را به مسألهء رهبرى در درجهء اول ، و اينكه بزرگترين منكَر خود يزيد است و پستى كه اشغال كرده است .\r\nوضع امام از اين جهت عيناً وضع پدرش على عليه السلام است بعد از كشته شدن عثمان كه آن حضرت اجتماع مردم را بر بيعت ، اتمام حجت بر خود مىداند با اينكه قلباً مايل نيست از باب اينكه آينده را مبهم مىداند و فرمود : فَانّا مُسْتَقْبِلونَ امْراً لَهُ وُجوهٌ وَ الْوانُ . . . » « 3 » و فرمود : « لَوْ لا حُضورُ الْحاضِرِ وَ قيامُ الْحُجَّةِ بِوُجودِ النّاصِرِ لالْقَيْتُ حَبْلَها عَلى غارِبِها وَ لَسَقَيْتُ آخِرَها بِكَأْسِ اوَّلِها » « 4 » .\r\nاتمام حجت به معنى اين نيست كه حجت خداى عالِم السّرّ و الخفيّات بر مردم\r\n\r\n\r\n\r\n\r\n","description":"","footnote":"\r\n( 1 ) . [ اما بعد ، سپاس خدايى راست كه پشت دشمن جبّار و گردنكش تو را شكست ، همان دشمنى كه بر اين امت شوريد و زمام حكومتش را ربود ، و دارايىاش را غصب كرد ، و بدون رضايتشان بر آنها فرمانروايى كرد ، سپس خوبانشان را كشت ، و اشرارشان را باقى داشت ، و اموال خدا را ميان گردنكشان و ثروتمندانشان دست به دست گردانيد . از رحمت خدا دور باشد چنان كه قوم ثمود دور شدند . راستى كه ما رهبر نداريم ، به سوى ما بشتاب ، اميد آنكه خداوند ما را به دست شما گرد حق جمع آورد . 
  ]\r\n( 2 ) . ارشاد مفيد ، ص 214 با كمى اختلاف . [ من برادر و عموزاده و شخص مورد اطمينان خود از ميان خاندانم را به سوى شما گسيل داشتم . . . و به جان خودم سوگند كه مقام رهبرى را نسزد مگر آن كس كه عامل به كتاب خدا و قائم به دادگرى و حاكم و عامل به دين خدا باشد . 
  ]\r\n( 3 ) . نهج البلاغه ، خطبهء 90 . [ زيرا ما با امرى روبرو هستيم كه چندين رنگ و چهره دارد . 
  ]\r\n( 4 ) . نهج البلاغه ، خطبهء 3 . [ و اگر حضور مردم نبود و حجت خدا با وجود ياور بر من تمام نمىشد ، ريسمان حكومت را بر كوهان شترش رها مىساختم ، و پايان خلافت را با جام آغازش سيراب مىكردم ( كنايه از آنكه دست از اقدام و قبول مىداشتم چنان كه در آغاز بداشتم ) . 
  ]\r\n","page_name":" 531 ","page_number":531},
  {"content":"\r\n\r\nتمام شود  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  « 1 » ، بلكه تمام شدن حجت امام است بر مردم حاضر و آينده ، زيرا قطعاً اگر امام زير بار نمىرفت ، مردم آن عصر و عصرهاى آينده آن را به عنوان از دست دادن يك فرصت بسيار مناسب تشخيص مىدادند .\r\nدر حادثهء حسينى نيز قيام كوفه يك حجت تاريخى عليه امام به شمار مىرفت و امام لازم بود كه حجت خود را بر مردم در مقابل تاريخ تمام كند .\r\nدر اينجا چند مطلب است :\r\nالف . حركت امام از مكه به كوفه تنها به علت دعوت كوفه نبود بلكه دلايل قطعى در دست است كه امام به هر حال نمىتوانست در مكه بماند ، و قرائنى از اين جهت در دست است :\r\nاولًا امام عمل حج را ناتمام گذاشت . ما مىدانيم كه در حجّ تمتّع پس از شروع عمل ، اتمامش واجب است و فقط ضرورت بسيار مهمى نظير خوف قتل سبب جواز عدم ادامه مىشود . مگر اينكه فرض كنيم امام از اول ، عمرهء تمتّع بجا نياورد و از اول قصد عمرهء مفرده كرد ، چون مسلّماً امام در آن ايام مُحرِم شده بود و از احرام خارج شد .\r\nثانياً امام حين خروج از مكه وضع خود را تشبيه مىكند به وضع موسى بن عمران در وقتى كه از مصر خارج شد و صحراى سينا را به طرف مشرق طى مىكرد و به طرف فلسطين مىآمد ، زيرا امام اين آيه را مىخواند :   « فَخَرَجَ مِنْها خائِفاً يَتَرَقَّبُ ، قالَ رَبِّ نَجِّنِي مِنَ الْقَوْمِ الظَّالِمِينَ * وَ لَمَّا تَوَجَّهَ تِلْقاءَ مَدْيَنَ قالَ عَسى رَبِّي أَنْ يَهْدِيَنِي سَواءَ السَّبِيلِ »   « 2 » .\r\nاين جريان موسى بعد از آن بود كه به او اطلاع رسيد :  إِنَّ الْمَلَأَ يَأْتَمِرُونَ بِكَ لِيَقْتُلُوكَ فَاخْرُجْ إِنِّي لَكَ مِنَ النَّاصِحِينَ »  « 3 » .\r\nثالثاً خود امام در جواب « أبو هرّهء ازْدى » فرمود : « انَّ بَنى امَيَّةَ قَدْ اخَذوا مالى فَصَبَرْتُ ، وَ شَتَموا عِرْضى فَصَبَرْتُ ، وَ طَلَبوا دَمى فَهَرَبْتُ » « 4 » .\r\n\r\n\r\n\r\n\r\n","description":"","footnote":"\r\n( 1 ) . انفال / 42 . [ تا هركس كه هلاك ( گمراه ) يا زنده ( هدايت ) مىشود از روى دليل باشد . 
  ]\r\n( 2 ) . قصص / 21 و 22 . [ پس ( موسى عليه السلام ) از آن ديار ترسان و نگران بيرون شد و گفت : پروردگار من ! مرا از گروه ستمگران رهايى بخش . و چون به سوى مدين حركت نمود گفت : اميد آنكه پروردگارم مرا به راه راست رهنما باشد . 
  ]\r\n( 3 ) . قصص / 20 . [ سران قوم جلسه كرده و تصميم دارند كه تو را بكشند ، پس بگريز كه من خيرخواه توام . 
  ]\r\n( 4 ) . لهوف ، ص 29 . [ بنى اميّه مالم را گرفتند صبر كردم ، به آبرويم لطمه زدند صبر كردم ، و خواستند خونم را بريزند پس گريختم . 
  ]\r\n","page_name":" 532 ","page_number":532},
  {"content":"\r\n\r\nدر جواب « فَرَزْدَق » فرمود : « لَوْ لَمْ اعْجَلْ لَاخِذْتُ » « 1 » .\r\nشيخ مفيد مىگويد : « وَ لَمْ يَتَمَكَّنْ مِنْ تَمامِ الْحَجِّ مَخافَةً انْ يُقْبَضَ عَلَيْهِ بِمَكَّةَ فَيُنْفَذَ بِهِ الى يَزيدَ بْنِ مُعاوِيَةَ » « 2 » .\r\nسرمايهء سخن مىنويسد : عمرو بن سعيد بن العاص مأمور بود با عده‌اى كه امام را بكشد . « طريحى » نوشته است كه سى نفر از شياطين بنى اميه مأمور اين كار شده بودند . در يادداشتهاى « نهضت حسينى » نمرهء 10 از « مقتل خوارزمى » نقل كرديم كه امام ضمن درد دل كتبى به ابن عباس مىگويد : مرا در مكه آرام نمىگذارند و از جوار حرم الهى مجبور به خروج مىكنند . ابن عباس هم در نامه‌اى كه به يزيد مىنويسد و سخت او را ملامت و فحش كارى مىكند ، مىگويد : شما به زور حسين را از حرم الهى اخراج كرديد .\r\nب . ارزش اين عاملها چقدر بود ؟ كداميك از اينها از نظر امام هدف اصلى بود ؟ دو عامل اول هيچ‌كدام قطعاً تابع ديگرى نبود يعنى فرضاً امام مورد درخواست بيعت هم واقع نمىشد ، به عنوان امر به معروف اعتراض مىكرد ، و فرضاً اعتراض نمىكرد ، بيعت هم نمىكرد . بحث در مقدار ارزش و اصالت عامل سوم است .\r\nاينجا ممكن است كسى گمان كند كه عامل اصلى در اين جريان اين بود كه امام مىخواست زمام امور را به دست بگيرد ، دو جريان ديگر يعنى امتناع از بيعت و اعتراض و انتقاد به نام امر به معروف و نهى از منكر مقدمهء اين كار بود . بديهى است كسى كه اوضاع را به نفع خود مساعد مىبيند و قصد زمامدارى دارد ، هم نبايد بيعت كند زيرا زمينهء خودش را خراب مىكند ، و هم بايد سوژهء تبليغاتى عليه دستگاه داشته باشد و از آنها انتقاد كند ، طبق شرايط آن روز يك اصل اسلامى به نام امر به معروف و نهى از منكر را دستاويز قرار دهد . يعنى امتناع از بيعت و اعتراض به نام امر به معروف ، مقدمهء رفتن به كوفه است . نتيجه اين است كه همان لحظه‌اى كه متوجه مىشود كه اوضاع مساعد نيست ، وضع خودش را از نظر آن دو جريان ديگر عوض كند ، هم حاضر شود براى بيعت ، و هم اينكه دست از اعتراض و انتقاد بردارد .\r\nاز كتاب آقاى صالحى برمىآيد كه مطلب همين‌طور است ، در صورتى كه چنين\r\n\r\n\r\n\r\n\r\n","description":"","footnote":"\r\n( 1 ) . [ اگر شتاب نكنم دستگير مىشوم . 
  ]\r\n( 2 ) . ارشاد مفيد ، ص 218 . [ و نتوانست حج خود را به پايان رساند مبادا در مكّه دستگير شده و به نزد يزيد بن معاويه فرستاده شود . 
  ]\r\n","page_name":" 533 ","page_number":533},
  {"content":"\r\n\r\nنيست . اشتباه بزرگ آقاى صالحى همين است . امام نه حاضر شد به بيعت و تسليم ، و خود گفته بود به هر حال من بيعت نخواهم كرد وَ لَوْ لَمْ يَكُنْ مَلْجَأٌ وَ لا مأْوى ؛ يعنى خواه كوفه مرا بپذيرد و خواه نپذيرد بيعت نخواهم كرد ؛ و هم اينكه پس از يأس از ياورى كوفيان نيز دست از انتقاد نكشيد . خطبه‌هاى داغش را پس از برخورد با « حر » و اطلاع از وضع كوفه ايراد كرد . بعد از اطلاع از شهادت « مسلم » يا « قيس بن مسهّر » يا « عبد الله بن يَقْطُر » تازه اين آيه را مىخواند :  « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ . . . »  « 1 » . پافشارى امام پس از تغيير اوضاع كوفه شايد بيشتر براى اين بود كه بفهماند امتناع از بيعت و هم اعتراض و انتقادش مقدمهء به قدرت رسيدن و تسلّط بر كوفه نيست . و اما اعلام انصراف امام ، فقط انصراف از رفتن به كوفه است نه از امتناع از بيعت و نه از اعتراض و انتقاد و امر به معروف و نهى از منكر . بر خلاف عقيدهء صالحى ، ترك بيعت و اقدام به اعتراض امام منوط به زمينهء كوفه نبود كه با سقوط اين زمينه ، هم حاضر به بيعت شود و هم ترك اعتراض كند . و خطر اعتراض را هم مىدانست و به اثر اين اعتراض خونين هم واقف بود ، مىخواست اعلام جرم خود را با خون بنويسد كه هرگز پاك نشود . و هم اينكه راهى پيش نگرفت كه لااقل از كشته شدن فرزندان و يارانش جلوگيرى كند ، زيرا فرضاً بگوييم خود را در خطر مىديد ، اصحاب و خاندان خود را كه قطعاً در خطر نمىديد ، چرا حاضر شد آنها كشته شوند ؟ به علاوه چرا حتى پس از برخورد با حرّ بن يزيد ، عبيد الله بن حرّ جُعْفى و ضحّاك بن عبد الله مشرقى ( رجوع شود به تاريخ كه اين كار پس از برخورد با حر بوده است يا نه ) و مخصوصاً بنى اسد را در شب عاشورا به همراهى و نصرت مىخواند ؟ .\r\nج . آيا امام واقعاً به مردم كوفه اعتماد و حسن ظن پيدا كرده بود و به اصطلاح روى مردم كوفه حساب مىكرد ، يا نه ؟ بعضىها مثل « ابن خلدون » و « قاضى ابن العربى » و بعضى ديگر و از آن جمله آقاى صالحى عامل اصلى را در نهضت امام وضع كوفه و دعوت كوفيان دانسته‌اند و قهراً فرض كرده‌اند كه امام اعتماد پيدا كرده بود به وضع خود در ميان كوفيان ، آنگاه اين جهت را بر امام عيب گرفته‌اند كه حسن ظنّ امام به مردم كوفه به موقع نبوده است ، و يا مثل آقاى صالحى گفته‌اند كه اعتماد امام به مردم كوفه و حساب كردن روى آنها بجا بوده و لكن تغيير اوضاع ، غير قابل پيش‌بينى\r\n\r\n\r\n\r\n\r\n","description":"","footnote":"\r\n( 1 ) . احزاب / 23 .\r\n","page_name":" 534 ","page_number":534},
  {"content":"\r\n\r\nبوده و از مجارى عادى ممكن نبود كسى چنين پيش‌بينى كند ، نظير تغيير اوضاع در « احُد » كه قابل پيش‌بينى نبود و از خطاى تيراندازان جبل الرّماة پيدا شد .\r\nبديهى است كه اگر عامل اصلى نهضت امام ، دعوت كوفيان مىبود ، امام مىبايست احتياط بيشترى مىكرد و نصيحت ابن عباس را به كار مىبست و اعتماد نمىكرد . اما حقيقت اين است كه امام هيچ گونه اعتمادى به كوفيان نكرده است . مكرر افرادى گفتند كه قُلوبُهُمْ مَعَكَ وَ سُيوفُهُمْ عَلَيْكَ . خود امام هم فرمود : « لا يَخْفى عَلَىَّ الْامْرُ » . در جواب « فرزدق » فرمود كه اگر كارها بر وفق آنچه مىخواهيم انجام گيرد خدا را شكر مىكنيم وَ ان حالَ الْقَضاءُ دونَ الرَّجاءِ فَلَنْ يَتَعَدَّ ( يعتد ) مَنْ كانَ الْحَقُّ نِيَّتَهُ و التَّقْوى سَريرَتَهُ « 1 » . به علاوه از امام جمله‌هايى شنيده شده است در بين راه كه نشان مىدهد امام اين سفر خود را سفر سلامت نمىدانسته است . اگر خطبهء « خُطَّ الْمَوْتُ عَلى وُلْدِ آدَمَ . . . » و جملهء « وَ انَّ مِنْ هَوانِ الدُّنْيا انَّ رَأْسَ يَحْيَى بْنِ زَكَريّا اهْدِىَ الى بَغِىٍّ مِنْ بَغايا بَنى اسْرائيلَ » « 2 » و همچنين خواب معروف « انَّ اللَّهَ شاءَ انْ يَراكَ قَتيلًا » يا « انَّ لَكَ دَرَجَةً عِنْدَ اللَّهِ لَنْ تَنالَها الّا بِالشَّهادَةِ » اصل قابل اعتمادى داشته باشد كه ديگر مطلب خيلى واضح است .\r\nد . آيا امام از اول به قصد كربلا حركت كرد يا نه ؟ و اگر فرضاً به قصد كربلا حركت نكرد ، آيا به قصد كشته شدن و با علم به كشته شدن حركت كرد يا نه ؟ .\r\nاز نظر تاريخى نمىتوان اثبات كرد كه امام به قصد كربلا و يا با علم به كشته شدن حركت كرد ، بلكه از نظر تاريخ كه ظواهر قضايا را نقل مىكند ، امام به طرف كوفه و قصد كوفه حركت كرد و در اثر برخورد با « حر » و اجازه ندادن « حر » كه امام از حوزهء عراق خارج شود و حاضر نشدن امام كه تحت الحفظِ « حر » به كوفه برود ، راهى را به طرف غرب و چپ جاده پيش گرفتند تا رسيدند به كربلا ، و بعد در اثر نامهء ابن زياد در آن محل متوقف شدند . و از نظر علم به كشته شدن هم تاريخ جز مخطور بودن و غير قابل اطمينان بودن اين سفر را اثبات نمىكند .\r\nدر عين حال اين جهت منافات ندارد با جهت ديگر و آن اينكه امام در يك سطح ديگرى كه سطح معنويت و امامت است ، مىدانسته كه عاقبت به كربلا نزول خواهد\r\n\r\n\r\n\r\n\r\n","description":"","footnote":"\r\n( 1 ) . [ و اگر قضاى الهى مانع رسيدن ما به آرزويمان شود ، البته آن كس كه نيتش حق بوده و باطنش به تقوا آراسته باشد متجاوز به حساب نيايد . 
  ]\r\n( 2 ) . [ مرگ بر فرزند آدم جاى دارد . . . و از پستى دنياست كه سر مبارك يحيى بن زكريّا به نزد يكى از بدكاران بىاسرائيل هديه گرديد . 
  ]\r\n","page_name":" 535 ","page_number":535},
  {"content":"\r\n\r\nكرد و در همان جا شهيد خواهد شد .\r\nه . امام پس از برخورد با « حر » و در كربلا در چند جا اعلام انصراف كرده است .\r\nاين اعلام انصراف به چه معنى است ؟ قبلًا گفتيم كه اعلام انصراف امام ، انصراف از رفتن به كوفه و از داوطلبى تشكيل حكومت كوفه بود نه انصراف از دفاع مقدس امتناع بيعت ، و نه انصراف از قيام مقدس اعتراضى امر به معروف و نهى از منكر . بر خلاف عقيدهء آقاى صالحى ، امام پس از سقوط كوفه ، از دو هدف ديگرش دست برنداشت و امتناع از بيعت و همچنين اعتراض به حكومت را تنها در زمينهء زعامت مفيد نمىدانست ، به خطر اين دو هم كاملًا واقف بود ولى مىخواست پيام خود را و اعلام جرم خود را و جواب « نه » به بيعت را با خون خود بنويسد كه هرگز پاك نشود .\r\nو . بديهى است كه از نظر عامل دعوت كوفيان ، قيام امام يك قيام ابتدايى است ، بلكه از اين جهت اقدام براى به دست گرفتن زمام امور است و تنها جنبهء شورش بر ضد حكومت براى تضعيف يا اصلاح نيست . يعنى طبق عامل نهى از منكر ، هدف بايد اصلاح باشد خواه به صورت تضعيف يا سقوط حكومت ، و خواه به صورت اصلاح حكومت .\r\nز . معلوم شد به موجب هر يك از اين عاملها امام يك وظيفهء مخصوص دارد . و ضمناً معلوم شد كه به اعتبار هر يك از عاملها نهضت امام ارزش مخصوصى پيدا مىكند . به موجب عامل دعوت و احتمال موفقيت كه حد اكثر 50 % است ، ارزش نهضت همين قدر است كه امام با پيدايش يك فرصت احتمالى ، نمىنشيند و فرصت را از دست نمىدهد ، و ضمناً نظر و تز امام راجع به حكومت كه در نامه به اهل كوفه توسط مسلم و در خطبهء بيضه پيداست ، روشن مىشود . و از نظر عامل بيعت كه تا آن وقت حتى مردم كوفه اعلام نصرت نكرده بودند ارزش كار امام در اين حد است كه تقاضاى يك حكومت نيرومند و خونخوارى را براى بيعت نمىپذيرد و حاضر مىشود خونش را بريزند و بيعت نكند . به موجب اين عامل اگر حكومت كارى به او نمىداشت و از او چيزى نمىخواست ، امام هم كارى به كار آنها نداشت ؛ و به موجب عامل اول اگر مردم كوفه اعلام آمادگى نمىكردند ، امام ياغى نمىشد و بسا كه بيعت هم مىكرد . به هر حال عامل امتناع از بيعت ، ارزش بيشترى از عامل پذيرش دعوت دارد زيرا در عامل پذيرش دعوت ، چند درصدى احتمال جان به سلامت بردن به علاوهء موفقيت در زمامدارى و ساقط كردن حريف وجود دارد ولى در عامل امتناع از بيعت در روزهايى\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nكه شروع شد احتمال قريب به يقين كشته شدن بود . اما عامل امر به معروف و نهى از منكر كه خود امام هم زياد به آن استناد كرده و در آن موارد نامى از امتناع بيعت يا پذيرش دعوت نبرده است ، از هر دو عامل اول ارزش بيشترى دارد زيرا به موجب اين عامل به هر حال امام خود را با حكومت وقت درگير كرده است و اين درگيرى از نوع هجوم بوده و از طرف خود او شروع شده است نه از ناحيهء مردم و نه از ناحيهء حكومت .\r\nبه موجب اين عامل ، امام ، مهاجم و معترض است نه مدافع ؛ كارش عمل ابتدايى است نه صرفاً عكس العمل منفى در مقابل تقاضاى بيعت و يا عكس العمل مثبت در مقابل تقاضاى همكارى براى تشكيل حكومت . به موجب اين عامل خواه حكومت بيعت بخواهد و يا نخواهد ، او معترض و طرفدار تغيير وضع موجود است . خواه مردم كوفه او را بپذيرند و يارى كنند و يا نپذيرند و يارى نكنند ، بازهم او معترض و طرفدار تغيير است . و از اين نظر است كه فوق العاده ارزنده است و درس است و آموزنده است .\r\nپس اين سه عامل ، هم از نظر وظيفه و عكس العملى كه براى امام ايجاب مىكند ، و هم از نظر ارزندگى و اهميت و قابليت بزرگداشت ، و هم از نظر آموزندگى و درسى با هم تفاوت دارند ؛ و چنان كه قبلًا مكرر گفتيم ، از نظر اين منطق ، انقلاب است و امام طرفدار توسعهء انقلاب است .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\n\r\n2 . سؤالات دربارهء نهضت حسينى\r\n1 . آيا قيام حسينى يك انفجار بود يا يك تصميم آگاهانه ، و در صورت دوم آيا انقلاب و شورش ابتدايى بر ضد دستگاه حكومت بود يا يك نوع دفاع و مقاومت در مقابل دستگاه بود ؟ و در صورت دوم آيا مقاومت در مقابل اين بود كه آنها قصد كشتن او را داشتند يا در مقابل بيعت خواستن آنها بود ؟ و بنابراين كه انقلاب ابتدايى بود آيا مبناى انقلاب ، دعوت مردم كوفه بود يا اينكه و لو مردم كوفه دعوت نمىكردند بازهم [ امام 
  ] قيام مىكرد ؟ .\r\n2 . آيا امام حسين مىدانست كه كشته مىشود ( به علم امامت يا از روى قرائن قطعى ) و يا نمىدانست و باور نمىكرد كه كشته شود ؟ و در صورت دوم ، اگر مىدانست ، طورى ديگر عمل مىكرد يا همان‌طور عمل مىكرد كه كرد ؟ و در نتيجه آيا پس از آنكه دانست كشته مىشود ، از آنچه كرد پشيمان شد يا نه ؟ .\r\n3 . آيا امام حسين به قصد كربلا ( و قهراً به قصد قربانگاه مخصوص خود ) حركت كرد و يا فرضاً به قصد كشته شدن حركت كرد ، مقصدش خصوص كربلا نبود ؟ و اگر مقصدش كربلا نبود كجا بود ؟ آيا مقصدش عراق و لشكرگاه مسلمين و مركز شيعيان بود كه آنجا را مركز قرار دهد يا مقصد معينى نداشت و فقط مىخواست در حجاز نباشد و احياناً فكر مىكرد كه به شام برود ؟ و به هر حال اگر مقصدش كربلا نبود آيا\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nمىدانست به هر حال در اين سفر شهيد مىشود يا نه ؟ .\r\n4 . آيا امام حسين پيشنهاد صلح كرد يا نه ؟ و در صورت دوم آيا طرف مقابل پيشنهاد صلح كرد و او نپذيرفت يا نه ؟ و اگر فرض كنيم پيشنهاد صلح كرده است پس وضع او و امام حسن هيچ تفاوتى ندارد . تفاوت در ناحيهء طرف است كه معاويه صلح را پذيرفت و يزيد نپذيرفت . و اگر پيشنهاد صلح كرد چرا از اول بيعت نكرد ؟ آقاى [ صالحى 
  ] نجف‌آبادى معتقد است كه امام پنج بار پيشنهاد صلح كرد .\r\n5 . اگر امام حسين نه پيشنهاد صلح كرد و نه پيشنهاد صلح طرف را پذيرفت به چه علت بود و چرا امام حسن صلح را پذيرفت ؟ .\r\n6 . آيا جملهء « انَّ اللَّهَ شاءَ انْ يَراكَ قَتيلًا » مىتواند صحيح باشد يا نه ؟ .\r\n7 . چرا امام حسين تا اين حد در مقابل تقاضاى بيعت مقاومت كرد ولى امير المؤمنين و ائمهء ديگر در مقابل اين تقاضا اين قدر مقاومت نكردند ؟ آيا مىتوان گفت كه بيعت على عليه السلام تسليم به اكثريت بود و لو اكثريت خاطى ، ولى بيعتى كه از امام حسين مىخواستند ، تسليم به رسم ولايتعهدى بود ؟ .\r\n8 . آيا ميان بيعت و صلح فرق است يا نه ؟ يعنى آيا ممكن است بگوييم كه در شرايط خاصى بيعت جايز نيست زيرا بيعت امضاء و تأييد است ولى صلح جايز است زيرا صلح معمولًا در ميان دو متخاصم صورت مىگيرد و هيچ گونه مفهوم امضاء و تأييد ندارد بلكه مفهوم تخاصم دارد ؟ پس آيا مىتوان گفت امام حسين حاضر به بيعت نشد اما حاضر شد به صورت يك فرد مخاصم صلح كند ؟ .\r\n9 . آيا قرائنى هست كه امام حسين درصدد به دست گرفتن حكومت بود ؟ يا فقط ممتنع از بيعت بود و حد اكثر آمر به معروف و ناهى از منكر بود ؟ .\r\nبه عقيدهء ما ترتيب اثر دادن به نامه‌هاى اهل كوفه خود قرينه است بر اينكه امام درصدد به دست گرفتن حكومت و زعامت بود . « مسلم » هم براى چنين كارى به كوفه آمد .\r\nبه دنبال اين پرسش ، پرسش ديگرى است كه آيا رفتن به مكه صرفاً براى امتناع از بيعت بود و يا براى اين بود كه امكان جنبش و فعاليت بيشترى براى زعامت پيدا كند ؟ .\r\n10 . آيا امام سجاد در وقعهء « حَرّه » به وسيلهء مسلم بن عقبه با يزيد بيعت كرد ؟ .\r\n11 . يكى از سؤالات اين است كه چگونه است كه امام پس از برخورد با سپاه حرّ\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nو با عمر سعد پيوسته ضمن پيشنهادها پيشنهاد بازگشت به حجاز را مىكند ؟ .\r\n12 . آيا پيشنهاد امام مراجعت به مدينه را ، پس از برخورد با حرّ و با عمر بن سعد ، براى توسعه و گسترش دامنهء انقلاب بود ؟ .\r\n13 . امام اگر قصد شورش و انقلاب عليه حكومت نداشت چرا مردم بصره را دعوت كرد و به آنها نامه نوشت ؟ .\r\nآيا امام به مردم ديگر يعنى مردم يمن و خراسان و مصر و غيرهم نامه‌اى نوشته است يا نه ؟ ممكن است نامه نوشته باشد ولى مخفى مانده باشد . نامه‌هاى بصره به وسيلهء « مُنذر بن جارود » كشف شد .\r\n14 . آقاى غفارى « 1 » در مقدمهء بررسى تاريخ عاشورا اين مسائل را طرح مىكند :\r\nآيا عمل حسين بن على فرار از بيعت بود يا اجابت دعوت كوفيان و يا قيام و نهضت و به قول امروزيها ثوره و انقلاب ؟ و آيا مىدانست كشته مىشود يا نه ؟ آيا از روى نقشه عمل مىكرد يا اينكه در پيشامدها جداگانه تصميم مىگرفت ؟ چرا گاهى همراهان خود را مرخص مىكرد و گاهى غير همراهان را به يارى مىطلبيد : پس از شنيدن خبر شهادت مسلم ، به همراهان خود پيشنهاد كرد برويد و مرا تنها بگذاريد ، اما عبيد الله بن حرّ جُعْفى و زهير بن القين و ضحاك بن عبد الله مشرقى را به يارى طلبيد و حتى از ضحاك بن عبد الله خواست تا دم آخر او را يارى كند و بعد برود .\r\nدر شب عاشورا همهء ياران و خاندان را مرخصى داد و اعلام حِلّ بيعت كرد و در همان شب حبيب بن مظاهر را به قبيلهء بنى اسد براى استمداد فرستاد . كسى كه مىداند دست به عمل فوق العاده خطيرى زده است و او را مىكشند چرا زن و فرزند خويش را همراه مىبرد ؟ بعضى اين كار را يك كار بىنقشه و تدريجى گمان كرده‌اند . به عقيدهء آنها امام كارش از آنجا شروع شد كه از بيعت امتناع كرد و به مكه كه محل امن بود با زن و فرزند پناه برد . بعد دو چيز سبب خروج از مكه شد ، يكى خوف ترور در مكه و از بين رفتن حرمت كعبه و ديگر دعوت كوفيان . و با شكست مسلم كه مصادف بود با رسيدن امام به مرز عراق ، امام مىخواست برگردد و نشد ، در كربلا گرفتار و كشته شد .\r\nبعضى گفته‌اند امام نمىدانست كشته مىشود و اگر نه اقدام نمىكرد . امام باور نمىكرد با قرابت نزديكش به رسول خدا كشته شود . بعضى گفته‌اند برعكس ، امام يقين\r\n\r\n\r\n\r\n\r\n","description":"","footnote":"\r\n( 1 ) . [ آقاى على اكبر غفارى 
  ]\r\n","page_name":" 540 ","page_number":540},
  {"content":"\r\n\r\nداشت به هر حال او را مىكشند ، لهذا شهادت با عزّت را بر كشته شدن به ذلّت ترجيح داد . آقاى غفارى خود اختيار مىكند كه عمل حسين عليه السلام قيام و نهضت و ثوره و انقلاب بود . مقدماتى در زمان معاويه فراهم شده بود كه ايجاب مىكرد امام قيام و نهضت نمايد . از طرف ديگر دلايل و قرائن فراوان در دست است كه امام از همان زمان مقدمات كار را فراهم مىكرد .\r\nما اين مقدمات را در ورقه‌هاى « يادداشت دربارهء نهضت حسينى » شمارهء 38 بيان خواهيم كرد .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n\r\n3 . يادداشت دربارهء نهضت حسينى\r\n1 . آقاى صالحى نجف‌آبادى در مقدمهء كتاب خود « 1 » مىگويند :\r\n« در موضوع حادثهء كربلا دو نوع اظهار نظر افراطى و تفريطى شده است . يكى اينكه قيام حسينى يك انقلاب نارس و يك شورش حساب نشده و يك كودتاى نافرجام بوده و نظم عمومى را به هم مىزده و طرف ناچار شده براى حفظ نظم عمومى ، قيام را سركوب كند و به حكم دستور پيغمبر كه هركس بخواهد ميان امت اسلام تفرقه بيندازد با شمشير سركوبش كنيد ، او را سركوب كرده‌اند .\r\nدستهء دوم مىگويند : حسين بن على عليه السلام به دستور خاص و مخصوص خود ، خود را به كشتن داده و راز اين قضيه را كسى نمىداند . » .\r\nاولًا به قول دستهء اول فرضاً انقلاب حسينى را نارس و حساب نشده فرض كنيم دليل نمىشود كه از آن به اخلال به نظم عمومى تعبير كنيم و عمل مخالفين آن را نيز\r\n\r\n\r\n\r\n\r\n","description":"","footnote":"\r\n( 1 ) . [ كتاب شهيد جاويد 
  ]\r\n","page_name":" 542 ","page_number":542},
  {"content":"\r\n\r\nتصحيح كنيم ، زيرا در موردى كه حكومت فاسد است و فقط به دليل عدم امكانات ، شخص نبايد قيام كند ، دليل نمىشود كه در صورت قيام ، كشتن او از طرف هيئت حاكمه جايز باشد .\r\nثانياً شقّ سومى در كار است و آن اينكه امام حسين به حكم دستورهاى كلى اسلام قيام كند . اين گونه قيامها مشروط به اين نيست كه شرايط آنچنان فراهم باشد كه به ثمر رسيدن قطعى باشد ، احتمال به ثمر رسيدن هم كافى است . به علاوه در صورت به ثمر نرسيدن هم ضررى به اسلام وارد نمىآمده بلكه جامعه را يك قدم به سوى ثمر و نتيجه نزديك كرده است . از كلمات خود امام هم همين ترديد برمىآيد ، چنان كه از جمله‌اى كه در جواب « فرزدق » شاعر هنگام خروج امام از مكه فرمود كه « وَ انْ حالَ الْقَضاءُ دُونَ الرَّجاءِ فَلَنْ يَتَعَدَّ مَنْ كانَ الْحَقُّ نِيَّتَهُ وَ التَّقْوى سَريرَتَهُ » « 1 » [ آشكار است 
  ] .\r\nشقّ چهارم اين است كه با علم به كشته شدن قيام كرد ، ولى علم به كشته شدن غير از علم به به ثمر نرسيدن و بىنتيجه ماندن است . زيرا اگر نتيجه منحصر باشد به به دست گرفتن زعامت ، با كشته شدن ، نهضت عقيم مىماند ؛ اما اگر هدف ، متزلزل كردن حكومت اموى و تفكيك آنها از اسلام و احياء سنت امر به معروف و نهى از منكر باشد ، كشته شدن مساوى بىثمر ماندن نيست « 2 » . اگر چنين قيامى كه پشت سرش قيامهاى ديگر صورت گرفت نمىبود ، اسلام و امويّت آنچنان بهم آميخته مىشد كه تفكيك آنها ممكن نبود و با زوال امويها اسلام نيز از ميان رفته بود .\r\n2 . دربارهء علل قيام حسين عليه السلام كه بحث مىشود ، گاهى از ناحيهء امام بحث عنوان مىشود كه انگيزه‌اش چه بود ؟ و گاهى از طرف دشمن مطلب عنوان مىشود كه انگيزهء فشار آنها بر حسين بن على عليه السلام چه بود ؟ آقاى صالحى انگيزهء فشار را سه چيز دانسته است :\r\nالف . تثبيت حكومت به واسطهء اخذ بيعت . بيعت امام براى يزيد ارزش فوق العاده داشت و بيعت نكردن او ضرر فراوان داشت . بيعت نكردن امام در شرايط آن روز كه\r\n\r\n\r\n\r\n\r\n","description":"","footnote":"\r\n( 1 ) . ارشاد مفيد ، ص 218 . و در آن « فلم يبعد » آمده است .\r\n( 2 ) . همچنانكه در عصر خود ما مىبينيم افرادى به عنوان اعتراض و به خاطر اينكه آتش انقلاب را روشن كنند ، خود را آتش ميزنند و درحقيقت خود را « آتش‌گيره » مىكنند . هرچند در اسلام اينطور كشته شدن جايز نيست ، اما اطمينان به كشته نشدن هم لازم نيست . كار قيس بن مسهّر صيداوى و عبد الله بن يَقْطُر از اين قبيل بود .\r\n","page_name":" 543 ","page_number":543},
  {"content":"\r\n\r\nيك حكومت ديكتاتورى بيست‌ساله سقوط كرده بود فوق العاده هيجان‌آور بود .\r\nب . عقدهء حقارت كه از سخنان يزيد در وقت آوردن سر امام به حضورش پيداست كه تمسك كرد به آيهء  « قُلِ اللَّهُمَّ مالِكَ الْمُلْكِ . . . »  « 1 » .\r\nج . حس انتقامجويى كه مربوط مىشود به جريانات گذشتهء بنى هاشم و بنى اميه .\r\nعمل جگرخوارگى هند و عكس العملهاى مختلف ابو سفيان در طول تاريخ گواه بر مطلب است . جنگ بدر احقادى در بنى اميه به وجود آورد . اشعار يزيد : ( لَيْتَ اشْياخى بِبَدْرٍ شَهِدُوا . . . ) گواه مطلب است « 2 » 3 . مقايسهء وضع امام حسين بعد از معاويه و استغاثه و استمداد مردم براى بيعت ، با وضع حضرت امير بعد از قتل عثمان و طلب بيعت مردم . ايضاً مقايسهء خود اين مردم با خود آن مردم .\r\n4 . به عقيدهء آقاى صالحى در قيام ابتدايى بايد احتمال شكست از احتمال موفقيت كمتر باشد و گرنه جايز نيست ، ولى در قيام دفاعى احتمال موفقيت هر اندازه ضعيف باشد مشروع است .\r\nايشان تمام اهميت را در ناحيهء احتمال ذكر كرده‌اند كه اگر ظنّ غالب باشد جايز است و الّا جايز نيست ، در صورتى كه عمده جانب محتمل است . بعضى از محتملها اگر احتمال موفقيت نود درصد هم باشد در مقابل احتمال از دست دادن جايز نيست ولى بعضى محتملها اگر احتمال موفقيت فوق العاده ضعيف هم باشد بازهم قيام جايز است .\r\n5 . به عقيدهء آقاى صالحى قيام امام با تهاجم دستگاه حاكمه شروع شده و چهار مرحله داشته است :\r\nالف . از وقتى كه به مكه رفت تا وقتى كه تصميم داشت در مكه بماند .\r\nب . از هنگامى كه تصميم گرفت به كوفه برود تا برخورد با حرّ رياحى .\r\nج . از برخورد با حرّ تا شروع جنگ .\r\nد . مرحلهء جنگ .\r\nاز اين چهار مرحله ، مرحلهء اول و سوم و چهارم دفاعى بوده ، و مرحلهء دوم نيمه دفاعى و نيمه ابتدايى بوده است .\r\n\r\n\r\n\r\n\r\n","description":"","footnote":"\r\n( 1 ) . آل عمران / 26 .\r\n( 2 ) . شقّ چهارمى هست و يا مؤيدى براى شقوق سه‌گانه هست و آن اينكه عرب خصوصاً امثال زياد و ابن زياد طبعاً خشن و خونخوار بودند .\r\n","page_name":" 544 ","page_number":544},
  {"content":"\r\n\r\n6 . آقاى صالحى در صفحهء 64 كتاب خود ( نسخهء خطى ) مدعى مىشود كه قبل از تقاضاى بيعت از امام ، امام قصد مخالفت نداشت و اگر چنين تقاضايى از او نمىكردند او هرگز قيام نمىكرد همچنانكه در زمان معاويه نكرد و در نامه‌اى كه رجال كَشّى طبع نجف ص 49 و الامامة و السياسة جلد 1 ص 181 نقل كرده‌اند ، امام در آخر نامهء خود نوشته است : « وَ ما اريدُ لَكَ حَرْباً وَ لا عَلَيْكَ خِلافاً » « 1 » و فرقى ميان دو حكومت [ معاويه و يزيد 
  ] نيست .\r\nجواب اين است كه اولًا ميان دو حكومت از نظر شرايط قيام كه دومى حكومتى نوبنياد بود و سكوت در مقابل او مداهنه تلقى مىشد بر خلاف حكومت معاويه ، و هم از نظر شرايط واقعى كه حكومت معاويه حكومت بىدين و عاقلى بود بر خلاف حكومت يزيد ، و لهذا حكومت يزيد بيشتر از معاويه تحت تأثير مسيحيها بود ، [ تفاوت بود . 
  ] ثانياً [ اين امر 
  ] با جملهء خود امام كه فرمود : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » كه در صفحهء 36 كتاب خود از مقتل خوارزمى ، جلد 1 صفحهء 184 نقل كرده منافات دارد . [ از اين جمله 
  ] معلوم مىشود خود امام ، يزيد را با معاويه متفاوت مىدانسته است .\r\n7 . در صفحهء 67 ، از مقتل خوارزمى نقل مىكند كه امام در مذاكراتش با محمد ابن حنفيّه فرمود : « لَوْ لَمْ يَكُنْ فِى الدُّنْيا مَلْجَأٌ وَ لَا مأْوى لَما بايَعْتُ يَزيدَ بْنَ مُعاويَةَ » . اين جمله تصميم قاطع امام را بر عدم بيعت مىرساند ، و اين با آنچه آقاى صالحى مىگويد كه امام در اواخر حاضر بود بيعت كند منافات دارد .\r\n8 . در صفحهء 70 مقايسه مىكند خروج امام را از مدينه به مكه ، با مهاجرت\r\n\r\n\r\n\r\n\r\n","description":"","footnote":"\r\n( 1 ) . [ و من تصميم جنگ با تو و خلاف بر تو را ندارم . 
  ] ولى آقاى غفارى در صفحهء 14 مقدمهء بررسى تاريخ عاشورا مىنويسد كه امام در جواب نامهء معاويه نوشت : « من ترك نبرد با تو را تقصير مىشمرم و خود را در سكوت و عدم قيام عليه تو مسئول خدا مىدانم » . جمع دو مطلب به اين است كه امام انتظار فرصت مىكشيده است . در صفحهء 73 كتاب بررسى تاريخ عاشورا آمده است كه معاويه هنگام خروج امام حسن عليه السلام از كوفه به مدينه پس از صلح ، نوشت كه تو بايد اول به جنگ « فروة بن نوفل » خارجى به روى ، سپس به روى به مدينه . امام در جواب نوشت : « لو آثَرْتُ انْ اقاتِلَ احَداً مِنْ اهْلِ الْقِبْلَةِ لَبَدَأْتُ بِقِتالِكَ فَانّى تَرَكْتُكَ لِصَلاحِ الْامَّةِ وَ حِقْنِ دِمائِها » .\r\nبا توجه به اينكه احياناً قتال اهل قبله واجب مىشود ، معلوم مىشود صلح امام حسن صلح مسلّح بوده است ، و از اينجا وحدت مشى حسنى و حسينى روشن مىشود .\r\n- [ و اگر من ترجيح دهم كه با يكى از اهل قبله بجنگم به جنگ با تو دست مىزنم ، زيرا من به خاطر صلاح امّت و حفظ خون آنها دست از تو بازداشته‌ام . 
  ]\r\n","page_name":" 545 ","page_number":545},
  {"content":"\r\n\r\nمحرمانهء پيغمبر اكرم از مكه به مدينه .\r\n9 . در كتاب آقاى صالحى دو مطلب خيلى به چشم مىخورد . يكى اينكه خون تا حد امكان نبايد ريخته شود و امنيت بايد محفوظ بماند . دوم اينكه موفقيت منحصر است به تغيير فورى حكومت و به دست گرفتن زعامت .\r\n10 . در صفحهء 76 از مقتل خوارزمى ، صفحهء 76 نقل مىكند كه امام در جواب ابن عباس فرمود :\r\nيَا ابْنَ عَبّاسٍ فَما تَقولُ فى قَوْمٍ اخْرَجُوا ابْنَ بِنْتِ رَسولِ اللَّهِ مِنْ وَطَنِهِ وَ دارِهِ وَ مَوْضِعِ قَرارِهِ وَ مولِدِهِ وَ حَرَمِ رَسولِهِ وَ مُجاوَرَةِ قَبْرِهِ وَ مَسْجِدِهِ وَ مَوْضِعِ مُهاجَرَتِهِ ، وَ تَرَكوهُ خائِفاً مَرْعوباً لا يَسْتَقِرُّ فى قَرارٍ وَ لا يَأْوى الى وَطَنٍ يُريدونُ بِذلِكَ قَتْلَهُ وَ سَفْكَ دَمِهِ « 1 » .\r\n11 . در صفحهء 79 از تاريخ يعقوبى ، جلد 2 صفحه 235 نقل مىكند كه ابن عباس در جواب نامهء تشكرآميز يزيد از بيعت نكردن با ابن زبير نوشت :\r\nوَ ما انْسَ مِنَ الْاشْياءِ فَلَسْتُ بِناسٍ اطْرادَكَ الْحُسَيْنَ بْنَ عَلىٍّ مِنْ حَرَمِ رَسولِ اللَّهِ الى حَرَمِ اللَّهِ وَ دَسَّكَ الَيْهِ الرِّجالَ تَغتالَهُ فَاشْخَصْتَهُ مِنْ حَرَمِ اللَّهِ الَى الْكُوفَةِ « 2 » .\r\nاين قسمت مؤيد نقل معروف « طريحى » است كه سى نفر مأمور بودند كه امام را ترور كنند ؛ و مؤيد اين است كه امام با عدم اعتماد به مردم كوفه چاره‌اى نداشت از اينكه به طرف كوفه برود و به گفتهء آنها ترتيب اثر بدهد .\r\nهمچنين از ارشاد مفيد ، صفحهء 199 نقل مىكند كه امام در جواب فرزدق شاعر\r\n\r\n\r\n\r\n\r\n","description":"","footnote":"\r\n( 1 ) . [ اى پسر عباس نظر تو چيست دربارهء قومى كه دخترزادهء رسول خدا را از وطن و كاشانه و قرارگاه و زادگاهش و از حرم و مجاورت قبر و مسجد و موضع هجرت پيامبرش رانده و مرعوب و ترسان رهايش ساخته‌اند كه نه جايى دارد و نه به وطنى پناه مىبرد ، و با اين كار مىخواهند او را بكشند و خونش را بريزند . 
  ]\r\n( 2 ) . [ و هرچه را فراموش كنم هرگز فراموش نمىكنم كه تو حسين بن على را از حرم رسول اللَّه به سوى حرم خدا بيرون راندى ، و مردانى را برانگيختى تا او را ترور كنند ، و او را به حركت از حرم خدا به طرف كوفه ناچار ساختى . 
  ]\r\n","page_name":" 546 ","page_number":546},
  {"content":"\r\n\r\nمىگويد : « لَوْ لَمْ اعْجَلْ لَاخِذْتُ » « 1 » .\r\nشيخ مفيد گفته است : « وَ لَمْ يَتَمَكَّنْ مِنْ تَمامِ الْحَجِّ مَخافَةَ انْ يُقْبَضَ عَلَيْهِ بِمَكَّةَ فَيُنْفَذَ بِهِ الى يَزيدَ بْنِ مُعاوِيَةَ » « 2 » .\r\nايضاً به نقل مقتل خوارزمى ، جلد 1 ص 226 امام در جواب أبو هِرّهء ازْدى فرمود :\r\n« انَّ بَنى امَيَّةَ قَدْ اخَذوا مالى فَصَبَرْتُ ، وَ شَتَموا عِرْضى فَصَبَرْتُ ، وَ طَلَبوا دَمى فَهَرَبْتُ » . .\r\nآقاى صالحى مىگويد اينها مربوط است به اينكه امام قصد كوفه براى تشكيل حكومت داشت . ولى به نظر مىرسد مربوط است به امتناع شديد از بيعت و عدم امنيت در مكه .\r\n12 . امام مىخواست زمام را به دست گيرد .\r\nدر نامه‌اى كه توسط مسلم فرستاد نوشت : « وَ لَعَمْرى مَا الْامامُ الَّا الْعامِلُ بِالْكِتابِ وَ الْقائِمُ بِالْقِسْطِ وَ الدّائِنُ بِدينِ الْحَقِّ » . .\r\nدر خطابه‌اى كه در مقابل حرّ و اصحابش ايراد كرد فرمود : « وَ نَحْنُ اهْلُ الْبَيْتِ اوْلى بِوِلايَةِ هذَا الْامْرِ مِنْ هؤُلاءِ الْمُدَّعينَ ما لَيْسَ لَهُمْ وَ السّائِرينَ فيكُمْ بِالْجَوْرِ وَ الْعُدْوانِ » « 3 » .\r\nزهير بن القين نيز در خطابهء روز عاشورا سخن از ناشايستگى امويان و شايستگى حسين عليه السلام در ميان مىآورد .\r\n13 . به عقيدهء آقاى صالحى پس از برخورد با حرّ ، امام وظيفه‌اش عوض شد . در اين مرحله تمام كوشش امام حفظ جان خودش و برقرارى صلح بود و لهذا به آنها فرمود : « وَ انْ لَمْ تَفْعَلُوا وَ كُنْتُمْ لِمَقْدَمى كارِهينَ وَ لِقُدومى عَلَيْكُمْ باغِضينَ انْصَرَفْتُ مِنْكُمْ الىَ الْمَكانِ الَّذى جِئْتُ مِنْهُ الَيْكُمْ » « 4 » .\r\nدر اينجا چند سؤال است . اول اينكه فرض اين است كه امام در مكه نيز مثل كوفه امنيت جانى نداشت . ثانياً آيا اگر امام بيعت مىكرد و لو به وسيلهء حُر با ابن زياد ، بازهم متعرض امام مىشدند يا آزادش مىگذاشتند و يا حد اكثر او را نزد يزيد مىبردند ؟ چرا\r\n\r\n\r\n\r\n\r\n","description":"","footnote":"\r\n( 1 ) . [ اگر شتاب نكنم دستگير مىشوم . 
  ]\r\n( 2 ) . در سرمايهء سخن مىگويد : « عمرو بن سعيد با لشكرى مأمور اين كار [ يعنى كشتن امام 
  ] شده بود . »\r\n( 3 ) . [ و ما خاندان به سرپرستى اين حكومت شايسته تريم از اين مدعيان دروغين و كسانى كه در ميان شما به جور و دشمنى رفتار مىكنند . 
  ]\r\n( 4 ) . [ و اگر اين كار را نكرديد و آمدن مرا خوش نداريد و از ورود من بر شما خشمگينيد ، به همان جايى كه از آنجا به سويتان حركت نموده‌ام بازمىگردم . 
  ]\r\n","page_name":" 547 ","page_number":547},
  {"content":"\r\n\r\nامام كه به قول صالحى طرفدار صلح بود ، به خاطر صلح ، در اين شرايط سخت بيعت نكرد ؟ .\r\nعين اين مطلب دربارهء جواب امام به عمر بن سعد نيز هست كه طبرى و ارشاد مفيد و الاخبار الطِّوال نقل كرده‌اند كه فرمود : « فَامّا اذْ كَرِهْتُمونى فَانَا انْصَرِفُ عَنْكُمْ » « 1 » .\r\nهمچنين جملهء امام در خطبهء عاشورا : « ايُّهَا النّاسُ إِذْ كَرِهْتُمونى فَدَعونى انْصَرِفُ الى مَأْمَنى مِنَ الْارْضِ » « 2 » . مخاطب امام در اين جمله‌ها ظاهراً فقط مردم كوفه‌اند نه حكومت يزيد .\r\nدر صفحهء 88 از ذخائر العقبى ص 149 و تاريخ ابن عساكر جلد 4 صفحهء 334 و سير النُّبلاء صفحه 209 نقل مىكند كه امام به آنها فرمود : « أَ لا تَقْبَلونَ مِنّى ما كانَ رَسولُ اللَّهِ يَقْبَلُ مِنَ المُشْرِكينَ ؟ كانَ اذا جَنَحَ احَدُهُمْ لِلسَّلْمِ قَبِلَ مِنْهُ . قالُوا : لا » « 3 » .\r\nاين جمله بسيار مستبعد است خصوصاً با توجه به اينكه مفاد  « إِنْ جَنَحُوا لِلسَّلْمِ »  معلوم نيست صلح باشد ، بلكه ظاهراً مقصود تسليم است ، و از گفته‌هاى امام برمىآيد كه هيچ‌گاه حاضر به تسليم نشده است .\r\n14 . در صفحهء 93 قول طبرى را قبول مىكند كه واقعاً امام سه پيشنهاد كرد :\r\nالف . بازگشت به حجاز ( با آنكه حجاز مأمن نبود : لَوْ تُرِكَ الْقَطا لَنامَ « 4 » ) .\r\nب . كوچ كردن به يكى از سرحدّات .\r\nج . ملاقات با يزيد .\r\n15 . آقاى صالحى با اتكاء به آنچه از سيد مرتضى در تنزيه الانبياء و شيخ طوسى در تلخيص الشّافى نقل مىكند مدعى است كه :\r\nالف . امام پس از اطلاع از جريان كوفه و شكست نيروهاى عراق و عدم امكان مراجعت به حجاز مايل بود با يزيد ملاقات كند .\r\nب . اميد اينكه ملاقات با يزيد كار را به مسالمت حل كند وجود داشت . ولى آقاى صالحى توضيح نمىدهد كه با بيعت يا بدون بيعت . شِقّ اول را امام قبول نمىكرد و شقّ\r\n\r\n\r\n\r\n\r\n","description":"","footnote":"\r\n( 1 ) . [ و اما اگر مرا نمىخواهيد بازمىگردم . 
  ]\r\n( 2 ) . [ اى مردم ! حال كه مرا نمىخواهيد ، رهايم كنيد تا به پناهگاه خودم در زمين بازگردم . 
  ]\r\n( 3 ) . [ آيا از من نمىپذيريد آنچه را كه رسول خدا از مشركان مىپذيرفت ، كه هرگاه يكى از آنان تسليم مىشد حضرت مىپذيرفت . گفتند : نه . 
  ]\r\n( 4 ) . [ اگر قطا ( نام پرنده‌اى است ) را به حال خود نهند مىخوابد . 
  ]\r\n","page_name":" 548 ","page_number":548},
  {"content":"\r\n\r\nدوم را يزيد .\r\nج . يزيد نسبت به امام از ابن زياد ملايمتر بود ، و در حقيقت مايل به كشتن امام نبود و امر به قتل امام نكرده بود .\r\nد . امام يقين داشت كه اگر تسليم ابن زياد بشود ذليلانه كشته مىشود .\r\nنتيجهء همه اينها اين است كه امام هيچ گونه راه فرارى نداشت ؛ قبل از شنيدن جريان كوفه اميد پيروزى داشت ، اين اميد زياد هم بود ، بعد از اين جريان حاضر شد به حجاز برود ، نگذاشتند ، حاضر شد نزد يزيد برود نگذاشتند ، بنابراين راهى جز كشته شدن نداشت ، امر دائر بود كه ذليلانه به دست ابن زياد كشته شود يا غير ذليلانه ، او راه غير ذليلانه را اختيار كرد ولى « مسلم » گول امان ابن زياد را خورد و ذليلانه كشته شد ! بنابراين هيچ شأن و مقام و حماسه‌اى براى امام باقى نمىماند ! .\r\nآقاى صالحى مىنويسد اگر به امام اجازه مىدادند كه به شام برود مىرفت و بيعت هم مىكرد و اين بيعت ضررى نداشت . امام وقتى بيعت نكرد كه خيال مىكرد مىتواند خلافت را از يزيد بگيرد اما وقتى كه ديد نمىتواند ، حاضر بود بيعت هم بكند . و مدعى است كه امام سجاد بعدها با يزيد به وسيلهء مسلم بن عقبه بيعت كرد . ( اين منافات دارد با آنچه در نمرهء 5 و نمرهء 7 نقل كرديم . ) .\r\n16 . نامهء اكابر اهل كوفه به امام حسين به اين مضمون است :\r\nأمّا بَعْدُ فَالْحَمْدُ للَّهِ الَّذى قَصَمَ عَدُوَّكَ الْجَبّارَ الْعَنيدَ الَّذِى انْتَزى عَلى هذِهِ الْامَّةِ فَابْتَزَّها أمْرَها ، وَ غَصَبَها فَيْئَها ، وَ تَأَمَّرَ عَلَيْها بِغَيْرِ رِضًى مِنْها ، ثُمَّ قَتَلَ خِيارَها ، وَ اسْتَبْقى شِرارَها ، وَ جَعَلَ مالَ اللَّهِ دُولَةً بَيْنَ جَبابِرَتها وَ أغْنِيائِها ، فَبُعْداً لَهُ كَما بَعِدَتْ ثَمودُ ؛ إنَّهُ لَيْسَ عَلَيْنا إمامٌ فَأَقْبِلْ لَعَلَّ اللَّهَ يَجْمَعُنا بِكَ عَلَى الْحَقِّ . .\r\nاين نامه را طبرى ، الامامة و السّياسة ، كامل ابن اثير ، ارشاد مفيد ، مقتل خوارزمى و غيره نقل كرده‌اند .\r\nمضمون همين نامه كه محرك و انگيزهء رجالى از قبيل سليمان بن صرد و حبيب بن مظهر و غيره بود مىتواند عامل محرك امام حسين عليه السلام به شمار رود و چنين بوده است . خطابهء امام در مقابل اصحاب خود و اصحاب حر در ذو حُسَم مؤيد همين معنى است .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n17 . آقاى صالحى از الاخبار الطِّوال ص 210 و ارشاد مفيد ص 182 نقل مىكند كه اولين نامهء اهل كوفه در دهم رمضان به امام رسيد يعنى تقريباً پس از حدود يك ماه از ورود امام به مكه .\r\n18 . آقاى صالحى مىنويسد مسلم در 15 رمضان عازم كوفه شد و پنجم شوال وارد كوفه شد ( مروج الذهب ، جلد 2 ص 86 ) ، يك ماه و هفت روز بررسى كرد و در 12 ذى القعده به امام گزارش كرد . ( ارشاد مفيد ص 201 ) .\r\nو على القاعده نامهء مسلم پس از حدود 14 روز يعنى 27 ذى القعده به امام رسيده است .\r\nآيا امام در هشتم ذى الحجة حركت كرده است ؟ .\r\n19 . در ص 161 نامه‌اى به نقل تذكره سبط و تاريخ ابن عساكر از يزيد به ابن عباس نقل مىكند كه معلوم مىشود يزيد از روابط مكه و كوفه كاملًا آگاه بوده و ضمناً نصيحت و پيش‌بينى كرده است .\r\n20 . آقاى صالحى در صفحهء 176 مىگويد : از جملهء امام : « فَهَلّا لَكُمُ الْوَيْلاتُ تَرَكْتُمونا وَ السَّيْفُ مَشيمٌ ، وَ الْجَأْشُ طامِنٌ ، وَ الرَّأْىُ لَما يُسْتَحْصَفُ » « 1 » فهميده مىشود كه امام با اطمينان به يارى كوفيان آمده است ، و اگر قبلًا عدم آمادگى خود را اعلام مىكردند امام چنين تصميمى نمىگرفت و به كوفه نمىآمد .\r\nپس اولًا امام به قصد كربلا و به قصد كشته شدن نيامد .\r\nثانياً امام مطمئن شده بود به يارى كوفيان .\r\nثالثاً اگر اين اطمينان پيدا نشده بود هرگز به كوفه نمىآمد ، كار ديگرى مىكرد ، مثلًا بيعت مىكرد و تسليم مىشد ! ( ولى اين استنتاجها غلط است . آمدن امام به كوفه از باب اقلّ الخطرين يا الخطرات بود . اين جمله‌ها از نظر تكليف خود مردم كوفه است نه از نظر تصميم امام . ) .\r\n21 . آقاى صالحى مىنويسد منشأ اين تصور كه امام از اول به قصد كربلا و براى كشته شدن بيرون آمده است پنج چيز است :\r\nالف . سر قبر پيغمبر اكرم خواب ديد .\r\n\r\n\r\n\r\n\r\n","description":"","footnote":"\r\n( 1 ) . [ واى بر شما ! چرا آنگاه كه شمشيرها در نيام و دلها آرام بود و هنوز عزم جدى گرفته نشده بود ما را رها نكرديد ؟ 
  ]\r\n","page_name":" 550 ","page_number":550},
  {"content":"\r\n\r\nب . حديث « إنَّ اللَّهَ شاءَ انْ يَراكَ قَتيلًا » . .\r\nج . خطبهء « خُطَّ الْمَوتُ عَلى وُلْدِ آدَمَ » . .\r\nد . خطبه‌اى كه در آن اين جمله است : « لا ارَى الْمَوْتَ الّا سَعادَةً . . . » . .\r\nه . حديث منسوب به امّ سَلَمه و داستان خاك و شيشه .\r\nاما داستان خواب را خوارزمى از ابن اعثم كوفى نقل كرده است كه قابل اعتماد نيست و ديگران مثل امالى صدوق ( به نقل بحار ، جلد 10 ) كه از محمد بن عمر بغدادى نقل كرده ، تحت تأثير ابن اعثم كوفى بوده‌اند « 1 » . و همچنين روضة الصّفاء ، روضة الشّهداء ، تسلية المجالس محمد بن أبي طالب حسينى ، نفس المهموم ، ناسخ التواريخ ، همه بلاواسطه\r\n\r\n\r\n\r\n\r\n","description":"","footnote":"\r\n( 1 ) . علاوه بر نقل ابن اعثم كوفى و صدوق ، ابن اثير نيز در جلد 3 صفحهء 277 مىگويد امام در جواب . . . فرمود : خوابى ديده‌ام كه آن را نقل نخواهم كرد . و چنان كه مىدانيم روايات ائمه آن را نقل كرده‌اند . در مقتل أبو مخنف نيز مىگويد :\r\nو ذكر عمّار فى حديثه : إنَّ الحسين عليه السلام لمّا خرج من المدينة أتى قبر الرّسول صلى الله عليه و آله فالتزمه و بكى بُكاءً شديداً و سلّم عليه و قال : بأبى أنت و أمى يا رسول اللَّه لقد خرجت من جوارك كرهاً ، و فرّق بينى و بينك ، و اخذت بالأنف قهراً أن ابايع يزيد بن معاوية شارب الخمور و راكب الفجور و ان فعلت كفرت و ان أبيت قتلت علينا أنا خارج من جوارك على الكره منّى فعليك منّى السلام يا رسول اللَّه . ثمّ عنّ عليه الكرى ساعة فأجزعته أنه رأى رسول اللَّه صلى الله عليه و آله فى منامه و قد وقف به و سلّم عليه و قال : يا بنىَّ لقد لحق بي أبوك و امّك و أخوك و هم مجتمعون فى دار الحيوان و لكنّا مشتاقون إليك فعجّل بالقدوم علينا . و اعلم يا بنىَّ أنَّ لك فى الجنّة درجة مغشاة بنور الله فلست تنالها إلّا بالشّهادة ، و ما أقرب قدومك علينا .\r\nمرحوم آيتى در صفحهء 97 بررسى تاريخ عاشورا نيز مدعى است كه امام در جواب عبد الله بن جعفر كه به اتفاق حاكم مكه آمده بود نيز فرمود : جدم را به خواب ديده‌ام . گفتند چه خوابى ؟ فرمود : تا زنده‌ام براى كسى نقل نخواهم كرد .\r\n[ و عمّار در حديث خود گفته : چون حسين عليه السلام خواست از مدينه بيرون شود نزد قبر پيامبر صلى الله عليه و آله آمد و آن را در آغوش گرفت و سخت گريست و بر وى سلام داد و گفت : پدرم و مادرم فدايت باداى رسول خدا ، من از جوار تو بدون رضايت قلب خارج شدم و ميان من و تو جدايى افتاد و براى بيعت با يزيد شارب الخمر و فاجر مجبورم كرده‌اند . اگر بيعت كنم كافر شوم و اگر امتناع ورزم كشته مىشوم ، و اينك با اكراه از جوار تو خارج مىشوم . پس سلام من بر تو باداى رسول خدا . سپس خواب بر چشمانش مستولى شد و رؤيايى ديد كه به وحشت افتاد ، و آن اين بود كه پيامبر را در خواب ديد كه نزد او آمده و بر وى سلام نموده و فرمود : پسرم پدر و مادر و برادرت به من ملحق شده‌اند و همگى در سراى زندگى دور هم جمع‌اند و همه مشتاق ديدار توئيم ، پس به نزد ما بشتاب . پسر جانم بدان كه تو را در بهشت درجه‌اى است كه به نور خدا پوشيده است و جز با شهادت بدان نرسى ، و چقدر ورود تو بر ما نزديك شده است . 
  ]\r\n","page_name":" 551 ","page_number":551},
  {"content":"\r\n\r\nيا مع الواسطه به ابن اعثم اعتماد كرده‌اند .\r\n22 . آقاى صالحى مدعى است كه خطبهء « خُطَّ الْمَوتُ . . . فَمَنْ كانَ باذِلًا فينا مُهْجَتَهُ . . . » را به اين ترتيب و با ذكر اينكه هنگام حركت از مكه انشاء شده است فقط لهوف نقل كرده است . در مقتل خوارزمى با اختلافى در الفاظ آمده است ولى نوشته است كه اين خطبه را امام در روز عاشورا انشاء فرمود و جملهء « فَمَنْ كانَ باذِلًا فينا مُهْجَتَهُ » اصلًا در آنجا نيست . به علاوه آنچه خوارزمى آورده اين است :\r\nايُّهَا النّاسُ خُطَّ الْمَوْتُ عَلى بَني آدَمَ كَمَخَطِّ الْقَلادَةِ عَلى جيدِ الْفَتاةِ . وَ ما اوْلَهَنى الى اسْلافِى اشْتياقَ يَعْقوبَ الى يوسُفَ ، وَ انَّ لى مَصْرَعاً انَا لاقيهِ . كَأَنّى انْظُرُ الى اوْصالى تَقَطَّعُها وُحوشُ الْفَلَواتِ غُبْراً وَ عَفْراً قدْ مَلَأَتْ مِنّى اكْراشَها ، رِضَى اللَّهِ رِضانا اهْلَ الْبَيْتِ ، نَصْبِرُ عَلى بَلائِهِ لِيُوَفّينا اجورَ الصّابرينَ ، لَنْ تَشُذَّ عَنْ رَسولِ اللَّهِ لُحْمَتُهُ وَ عِتْرَتُهُ وَ لَنْ تُفارِقَهُ اعْضاؤُهُ وَ هِىَ مَجْموعَةٌ لَهُ فى حَظيرَةِ الْقُدْسِ تَقَرُّ بِها عَيْنُهُ وَ تُنْجَزُ فيهِمْ عِدَتُهُ « 1 » .\r\n23 . اثبات الوصيّة مسعودى ص 139 روايت معروف امّ سلمه و قارورة و ارائه دادن أبا عبد اللَّه صحنهء كربلا را به امّ سلمه نقل مىكند . آقاى صالحى اين جريان را با جريان عادى زندگى امام منافى مىداند و اين روايت را رد مىكند .\r\n24 . آقاى صالحى در صفحهء 196 مكرر كتاب خود پس از انكار روايت اثبات الوصية روايات زيادى را كه حكايت مىكند رسول خدا مقدارى از تربت به امّ سلمه داد كه آن را به عنوان علامت شهادت امام حسين نگهدارى كند نقل و قبول مىكند .\r\n25 . يكى از سؤالات مهم اين است كه چرا امام پس از وصول خبر شهادت مسلم در كوفه و تسلّط ابن زياد ، بازهم حركت به كوفه را ادامه داد ؟ مخصوصاً پس از استماع\r\n\r\n\r\n\r\n\r\n","description":"","footnote":"\r\n( 1 ) . [ اى مردم ! مرگ چونان گردنبدى به گردن دوشيزگان بر آدميزاد مقرر شده است . وه ! چه اشتياقى به ديدار پدرانم دارم بمانند اشتياق يعقوب به ديدار يوسف ، و مرا قتلگاهى است كه بايد ديدارش كنم . گويا به بندهاى غبارآلود بدنم مىنگرم كه درندگان بيابان قطعه‌قطعه مىكنند ، و شكمهاى خود را از آن پر مىسازند . خواست ما خاندان خواست خداست ، بر بلاى او صبر مىكنيم تا پاداش صابران را كاملًا به ما دهد . هرگز خويشان و عترت پيامبر از او فاصله نگيرند ، و اعضاى او از وى جدا نشوند ، و همهء آنها در بهشت گرد او جمعند ، كه چشم حضرتش به آنان روشن است و وعده‌اش دربارهء آنان عملى خواهد شد . 
  ]\r\n","page_name":" 552 ","page_number":552},
  {"content":"\r\n\r\nخبر شهادت مسلم اين آيه را خواند :  « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا »  « 1 » .\r\n26 . يكى ديگر اين است كه اگر به قول آقاى صالحى امام حتى الامكان از ريختن خون پرهيز داشت و علت تسليم نشدن اين بود كه به هر حال به دست پسر زياد كشته مىشد ، چرا از كشته شدن ياران و فرزندان خود جلوگيرى نكرد ؟ براى عباس بن على و برادران او امان آمد ، ديگران نيز به نصّ خود امام كسى به آنها كار نداشت ، چرا امام حاضر شد كه آنها هم كشته شوند ؟ به علاوه اگر امام تسليم ابن زياد مىشد صدها نفر از مردم كوفه كه در لشكر ابن زياد بودند كشته نمىشدند . آن هم نوعى خونريزى بود .\r\n27 . امام پس از آنكه پيك مخصوص از كوفه مىرسد ( از طرف محمد اشعث و به وصيت مسلم ) ، در ميان مردم خطبه مىخواند و عده‌اى را كه به طمع آمده‌اند و وسط راه ملحق شده‌اند برمىگرداند ولى خود همچنان به طرف كوفه مىرود ، چرا ؟ .\r\n28 . آقاى صالحى برخورد با « حرّ » را از آن جهت مرحلهء تازه‌اى مىخواند كه « حرّ » مأموريت دارد امام را دست بسته تسليم ابن زياد كند ، و با اين طرز ورود به كوفه احتمال هيچ گونه مساعدتى از ناحيهء مردم وجود ندارد .\r\n29 . آقاى صالحى از الاخبار الطِّوال ص 227 نقل مىكند كه پس از آنكه نامهء معروف ابن زياد - كه راه را منحصر كرده بود به تسليم يا شهادت - به عمر سعد ، به امام ابلاغ شد ، فرمود : « فَهَلْ هُوَ الَّا الْمَوْتُ ؟ فَمَرْحَباً بِهِ » « 2 » .\r\n30 . آقاى صالحى مىنويسد ( تقريباً ) در آخر روز پنجم محرم فرمان ابن زياد رسيد كه حسين بايد بيعت كند تا بعد دربارهء او تصميم بگيريم ، و تقريباً در آخر روز ششم جواب امام كه هرگز تسليم نمىشوم به او ابلاغ شده است ، و در آخر روز هفتم دستور رسيده است كه آب را بر حسين و اصحابش ببند .\r\n31 . آيا نمىتوان گفت كه پيشنهاد امام به اينكه از كوفه مراجعت كند ، پس از آنكه خود به پاى خود آمده است ، براى اين بوده كه انقلاب را شديدتر كند و دامن بزند ؟\r\nهمانطور كه شمر آنگاه كه ابن زياد مىخواست پيشنهاد عمر سعد را بپذيرد گفت اگر حسين از چنگال تو خلاص شود او قويتر و تو ضعيفتر خواهى بود .\r\n\r\n\r\n\r\n\r\n","description":"","footnote":"\r\n( 1 ) . احزاب / 23 .\r\n( 2 ) . [ مگر جز مرگ چيز ديگرى است ؟ درود بر مرگ . 
  ]\r\n","page_name":" 553 ","page_number":553},
  {"content":"\r\n\r\n32 . يكى ديگر از مطالب و سؤالات اين است كه امام چرا به مردم بصره نامه نوشت و آنها را دعوت كرد ؟ آيا اين دعوت جز دعوت به قيام عليه حكومت بود ؟ آيا جز نوعى دعوت به شورش و انقلاب بود ؟ بالاتر اينكه چرا شب عاشورا حبيب بن مظهّر را به ميان بنى اسد براى دعوت آنها فرستاد ؟ چرا برادران و فرزندان و ياران خاص خود را در شب عاشورا الزام به رفتن نكرد كه خونى نريزد ؟ .\r\n33 . عجيب است كه آقاى صالحى كه در تمام كتابش كوشش دارد كه ابتدايى بودن قيام حسينى را نفى كند ، در صفحهء 299 بخش چهارم پس از آنكه اوضاع حكومت يزيد را از تحليل حرامها و تحريم حلالها و ظلمها و استثمارها و غيره بيان مىكند و آنها را با مواد خطبهء امام در بيضه تطبيق مىكند ، مىگويد :\r\n« اگر در اين شرايط از هيچ حلقومى ندايى برنمىخاست و اگر به فرض محال امام حسين تسليم بىقيد و شرط يزيد مىشد ، در اين صورت كشورهاى ديگر ، اسلام را در قالب يزيد بن معاويه مىشناختند ، زيرا رئيس كشور اسلامى اگر هيچ مخالفى ( و معترضى ) نداشته باشد ، در نظر دنياى خارج نمايندهء روح اسلام است ؛ آنگاه بيگانگان مىگفتند كشور اسلام يعنى كشور ظلم و بيدادگرى . . . حسين بن على عليه السلام كه افق ديدش از مردم عادى خيلى وسيعتر است چون اسلام را از نظر موقعيت خارجى و جهانى در چنين وضعى مىبيند وقتى كه به وى مىگويند با يزيد بيعت كن ، مىگويد : وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ ( مقتل خوارزمى ، ج 1 ، ص 184 ) . » .\r\nاين مطلب خود مىرساند كه گاهى يك اعتراض و اظهار وجود آن قدر ارزش دارد كه صدها نفر به خاطرش كشته شوند . پس چرا خود آقاى صالحى اين قدر از اينكه امام حسين معترض باشد امتناع دارد ؟ .\r\nآنگاه مىگويد :\r\n« از اين رو حسين بن على تصميم مىگيرد مقاومت كند . . . تا دنياى خارج بداند اسلام را از دريچهء افكار حسين بن على و در قالب فرزند پيغمبر بايد شناخت نه در قالب يزيد . . . تا دنياى خارج بداند اسلام ، حسين فرزند برومندى را\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nتربيت كرده است كه در راه دفاع از انسانيت و عدالت و در راه آزادى و حريت و تقوا و فضيلت عاشقانه جانبازى مىكند . بنابراين دفاع از موقعيت جهانى و بين المللى اسلام را بايد جزئى از هدف وسيع و همه‌جانبهء فرزند پيغمبر صلى الله عليه و آله دانست . »\r\n34 . آقاى صالحى مىگويد بعضى مثل « موسيوماربين » آلمانى در السياسة الحسينية معتقدند كه امام حسين عمداً خواست صحنهء مظلوميت بسازد و مقدمات شهادت هرچه فجيع‌تر خود را فراهم كند تا بهتر و بيشتر احساسات مردم را به نفع بنى هاشم و عليه امويها برانگيزد .\r\nماربين گفته است :\r\n« چندين سال متوالى حسين عليه السلام تدارك كشته شدن خود را ديد و مقصدى بسيار عالى مدّ نظر داشت . » ( ص 33 ) ايضاً گفته است :\r\n« حسين بن على چون قصدى جز كشته شدن كه مقدمهء آن خيالات عالى ( روليسيون ) مقدس بود مدّ نظر نداشت ، بزرگترين وسيله را بىكسى و مظلوميت دانسته و اختيار كرد تا مصائب وى در قلوب مؤثر واقع گردد . »\r\n( ص 25 ) گفته است :\r\n« حسين عليه السلام در افشاى ظلم و ستم بنى اميه و ابراز خيالاتشان در عداوت بنى هاشم و اولاد محمد صلى الله عليه و آله دقيقه‌اى فروگذار ننمود . » ( ص 26 ) دربارهء طفل شيرخوار گفته است :\r\n\r\n","description":"","footnote":"","page_name":" 555 ","page_number":555},
  {"content":"\r\n\r\n« با آن همه مصائب جانكاه و افكار متراكمه و عطش و كثرت جراحات ، بازهم از مقصد عالى خود ( تحريك احساسات ) صرف نظر ننمود و با اينكه مىدانست بر فرزند صغيرش بنى اميه رحم نخواهد كرد ، محض بزرگ ساختن مصائب ، خود او را بر سر دست گرفته به ظاهر التجاى آب برايش كرد و با تير جواب شنيد . »\r\n35 . آقاى صالحى در بخش آخر كتاب خود ص 309 مغالطه مىكند و مىگويد :\r\n« ما معنى صحيح و قابل قبولى براى اين تعبير : « با كشتن امام حسين اسلام زنده شد » تصور نمىكنيم ، چه زنده شدن اسلام به معنى عمل كردن به احكام اسلام باشد و چه به معنى فتوحات اسلامى باشد و چه به معنى ضعف حكومت بنى اميّه باشد و چه به معنى متشكل شدن شيعه باشد و چه به معنى رسوا شدن بنى اميه باشد . چگونه ممكن است با كشتن رئيس اسلام و حافظ قرآن ، اسلام زنده بشود ؟ ! » 36 . آقاى صالحى مىنويسد : « عبيد الله از عمر سعد فرمان را مطالبه كرد و عمر نمىداد و مسئوليت را به گردن عبيد الله مىانداخت . » .\r\nعثمان بن زياد گفت : « دوست داشتم همهء فرزندان زياد تا قيامت ذليل باشند و حسين بن على كشته نشود . » ( طبرى ، جلد 4 ، ص 375 ) .\r\n« مرجانه » مادر ابن زياد گفت : « يا خَبيثُ ! قَتَلْتَ ابْنَ رَسولِ اللَّهِ ، وَ اللَّهِ لا تَرَى الْجَنَّةَ ابَداً . » « 1 » ( تذكره سبط ص 259 ) .\r\nيحيى بن الحكم ( برادر مروان حكم ) گفت : « بين شما و پيغمبر خدا در روز قيامت جدايى افتاد . من ديگر در هيچ كارى با شما شركت نمىكنم . » ( طبرى ، جلد 4 ، ص 356 ) .\r\nيحيى بن الحكم وقتى كه سر امام را مقابل يزيد ديد ، از روى ناراحتى و تأسف گفت : « سميه بايد فرزندانش به عدد ريگهاى بيابان باشد ولى فرزندان دختر پيغمبر\r\n\r\n\r\n\r\n\r\n","description":"","footnote":"\r\n( 1 ) . [ اى پليد ! پسر رسول خدا را كشتى ؟ ! به خدا سوگند هرگز روى بهشت را نخواهى ديد . 
  ]\r\n","page_name":" 556 ","page_number":556},
  {"content":"\r\n\r\nبايد كشته و نابود گردند ! » ( طبرى ، جلد 4 ، ص 352 ) .\r\nهند زن يزيد وقتى كه از ماجرا آگاه شد خود را در لباس مخصوص مستور كرد و از اندرون خانه به مجلس مردان آمد و گفت : آيا اين سر حسين فرزند فاطمه است ؟ يزيد گفت : آرى ، سر حسين فرزند فاطمه است . تو براى او گريه و عزادارى كن . خدا بكشد ابن زياد را كه در كشتن او تعجيل كرد . ( طبرى ، جلد 4 ، ص 356 ) .\r\nبه نظر من از اينها بالاتر اينكه معاويه پسر يزيد خود را از خلافت خلع كرد و بر يزيد و بر معاويه لعنت فرستاد و حق را به جانب حسين عليه السلام و على عليه السلام داد . علىهذا بزرگترين اثر حادثهء كربلا اين بود كه پردهء نفاق را دريد و حساب سلطنت عملًا از حساب دين جدا شد ؛ و اگر حادثهء كربلا نبود ، امويّين به نام دين بر مردم حكومت مىكردند و البته اين چسبيدن آنها به دين ، در نظر عده‌اى آنها را تبرئه مىكرد و در نظر عدهء بيشترى دين را ملوّث مىنمود .\r\nحد اقل اثر قيام حسينى اين بود كه ميان خلفا و دين براى هميشه تفكيك شد .\r\nيكى ديگر از آثار اين بود كه درجهء محبوبيت امام حسين فوق العاده بالا رفت ، واقعاً « شهيد امت » ، « قهرمان فداكارى » در جهان اسلام شناخته شد ، به صورت نيرويى مقدس درآمد ، مصداق  « إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا »  « 1 » شد . امام خود در روز عاشورا - به نقل طبرى ، ج 4 ، ص 346 ، و مقتل خوارزمى ، جلد 2 ، ص 34 - فرموده است : « وَ ايْمُ اللَّهِ انِّى لارْجُوا انْ يُكْرِمَنِىَ اللَّهُ بِهَوانِكُمْ » « 2 » .\r\n37 . به عقيدهء آقاى صالحى آنجا كه امام از تسليم امتناع مىكند ، تسليم به ابن زياد مراد است و اين غير از بيعت با يزيد است . به عقيدهء ايشان امام حاضر بود با يزيد بيعت كند ولى حاضر نبود تسليم بلاشرط ابن زياد شود ، زيرا قطع داشت كه او را ذليلانه مىكشد .\r\n38 . آقاى غفارى در مقدمهء بررسى تاريخ عاشورا پس از طرح يك سلسله سؤالها از اين قبيل كه آيا عمل أبا عبد اللَّه فرار از بيعت بود يا اجابت دعوت كوفيان و يا قيام و نهضت و ثوره و انقلاب ، خود شقّ سوم را انتخاب مىكند و مدعى مىشود مقدمات و عللى پيدا شده بود كه ايجاب مىكرد امام قيام و اقدام كند و دلايل و قرائنى در دست\r\n\r\n\r\n\r\n\r\n","description":"","footnote":"\r\n( 1 ) . مريم / 96 . [ آنان كه ايمان آورده و عمل شايسته كرده‌اند خداوند دوستى آنان را در دل ديگران اندازد . 
  ]\r\n( 2 ) . [ و به خدا سوگند من اميد دارم كه خداوند مرا با خوارى شما گرامى دارد . 
  ]\r\n","page_name":" 557 ","page_number":557},
  {"content":"\r\n\r\nاست كه امام از پيش در فكر نهضت و انقلاب بوده است .\r\nاما جريانهايى در زمان معاويه پيش آمده بود :\r\nالف . از همه مهمتر موروثى كردن خلافت بود كه بزرگترين بدعتها به شمار مىرفت و در واقع جامهء عمل پوشيدن به آرزوى ديرين ابو سفيان بود كه « تَلَقَّفُوها تَلَقُّفَ الْكُرَةِ ، اما وَ الَّذى يَحْلِفُ بِهِ ابو سُفيانَ لا جَنَّةٌ وَ لا نارٌ » . در مقابل چنين بدعتى سكوت جايز نبود .\r\nب . وضع شيعيان بر خلاف قرارداد صلح امام حسن فوق العاده سخت و غير قابل تحمل بود . سياست اموى بر ريشه كن كردن اساس تشيع بود . معاويه در يك بخشنامه مىنويسد : « مَنِ اتَّهَمْتُموهُ بِمُوالاةِ هؤُلاءِ الْقَوْمِ فَنَكِّلُوا بِهِ وَ اهْدِمُوا دارَهُ » « 1 » . در بخشنامهء ديگرى مىنويسد : « انْظُرُوا الى مَنْ قامَتْ عَلَيْهِ الْبَيِّنَةُ انَّهُ يُحِبُّ عَلِيّاً وَ اهْلَ بَيْتِهِ فَامْحوهُ مِنَ الدِّيوانِ و اسْقِطُوا عَطاءَهُ وَ رِزْقَهُ » « 2 » . ( ابن ابى الحديد ، ج 3 ، ص 15 ، چاپ مصر ) .\r\nج . سبّ و لعن على عليه السلام به طور رسمى در خطبه‌هاى نماز جمعه .\r\nد . عدم قبول شهادت شيعيان و محروميت آنها از حقوق اجتماعى .\r\nه . قتل اكابر شيعيان از قبيل حجر بن عدى و رشيد هجرى به جرم تشيّع .\r\nو . اثر سوء تبليغات اموى و قرار دادن معاويه در صف صحابهء كبار به طورى كه اگر وضع به همين منوال پيش مىرفت روزى مىرسيد كه مردم اسلام را جز آنكه معاويه معرفى كرده نشناسند .\r\nاما جريان اينكه امام حسين از پيش درصدد اقدام بود :\r\nمقدمتاً اين بحث بايد طرح شود كه روش حضرت امير و حضرت مجتبى و حضرت سيد الشهداء درحقيقت تابع يك اصل كلى بود و آن اينكه آنها در عين اينكه خود را صاحب بالاستحقاق خلافت مىدانستند هيچ‌گاه فقط به خاطر غصب خودِ خلافت قيام نمىكردند و از اصلى كه على عليه السلام در موقع خلافت عثمان فرمود پيروى مىكردند : « وَ اللَّهِ لَاسَلِّمَنَّ ما سَلِمَتْ امورُ الْمُسْلِمينَ وَ لَمْ يَكُنْ فيها جَوْرٌ الّا عَلَىَّ خاصَّةً » « 3 » .\r\n\r\n\r\n\r\n\r\n","description":"","footnote":"\r\n( 1 ) . [ بر هركس گمان برديد طرفدار اين قوم است سخت گيريد و خانه‌اش را ويران كنيد . 
  ]\r\n( 2 ) . [ بنگريد هركس ثابت شد دوست على و خاندان اوست نامش را از دفتر پاك كنيد و حقوق و جيره‌اش را ببُريد . 
  ]\r\n( 3 ) . رجوع شود به يادداشت « عنصر امر به معروف . . . » شمارهء 23 .\r\n","page_name":" 558 ","page_number":558},
  {"content":"\r\n\r\n\r\nفصل سوم يادداشت امام حسين و عيسى مسيح عليه السلام\r\n\r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\nامام حسين عليه السلام و عيسى مسيح عليه السلام\r\n\r\nولادت سيد الشهداء عليه السلام\r\n1 .     قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا * وَ جَعَلَنِي مُبارَكاً أَيْنَ ما كُنْتُ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا * وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا * وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا     « 1 » .\r\n2 . بين حضرت عيسى در امت مسيح و حضرت امام حسين در امت اسلام وجه شباهتهايى هست ، از آن جمله از حيث مادر كه مريم « سَيِّدَةُ النِّساء » است و همچنين حضرت زهرا . دربارهء حضرت مريم قرآن مىفرمايد :  « وَ إِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ »  « 2 » .\r\nدر احاديث نيز وارد شده كه نظير اين خطاب براى حضرت زهرا واقع شده .\r\nشاعر مىگويد :\r\n\r\n\r\n\r\n\r\n","description":"","footnote":"\r\n( 1 ) . مريم / 30 - 33 [ عيسى فرمود : من بندهء خدايم ، به من كتاب داده و پيامبرم ساخته است . و مرا هرجا كه باشم مبارك گردانده ، و مرا تا زنده‌ام به نماز و زكات سفارش فرموده است . و مرا نيكوكار به پدر و مادر قرار داده و جبار و شقى نساخته است . و درود بر من روزى كه به دنيا آمدم و روزى كه مىميرم و روزى كه زنده برانگيخته مىشوم . 
  ]\r\n( 2 ) . آل عمران / 42 [ و آنگاه كه فرشتگان گفتند : اى مريم ! خداوند تو را برگزيده و پاكيزه ساخته و بر تمام زنان جهان ( زمان خودت ) برترى داده است . 
  ]\r\n","page_name":" 561 ","page_number":561},
  {"content":"\r\n\r\n فَانَّ مَرْيَمَ احْصَنَتْ فَرْجَها * وَ جاءَتْ بِعيسى كَبَدْرِ الدُّجى \r\n فَقَدْ احْصَنَتْ فاطِمُ وَجْهَها * وَ جاءَتْ بِسِبْطَىْ نَبِىِّ الْهُدى « 1 » \r\nمريم ، صدّيقهء آن امت است :  « مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ »  « 2 » .\r\nحضرت زهرا صدّيقهء طاهرهء اين امت است . دربارهء هر دو « بتول عَذرا » گفته شده است .\r\n3 . شباهت ديگر ، در مدت حمل است . در حديث است ( نفس المهموم ، ص 6 ، و بحار ، جلد دهم ، باب 11 ) كه مدت حمل سيد الشهداء شش ماه طول كشيد و هيچ كس شش‌ماهه متولد نشد كه در عين حال بماند مگر حسين و عيسى عليهما السلام . در حديث است كه آيهء  « وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَصْلِحْ لِي فِي ذُرِّيَّتِي إِنِّي تُبْتُ إِلَيْكَ وَ إِنِّي مِنَ الْمُسْلِمِينَ »  « 3 » اشاره است به سيد الشهداء . عيسى  بَرًّا بِوالِدَتِي  بود و حسين  وَصَّيْنَا الْإِنْسانَ بِوالِدَيْهِ إِحْساناً  ؛ عيسى گفت :  إِنِّي عَبْدُ اللَّهِ  ، دربارهء حسين نازل شد :  إِنِّي مِنَ الْمُسْلِمِينَ .  .\r\n« عمرو بن سعيد بن عاص اشدق » حاكم مكه نامه‌اى نوشت به سيد الشهداء وَ حَذَّرَهُ مِنَ النِّفاقِ وَ الشِّقاقِ « 4 » . حضرت در جواب نامه‌اش نوشت : « لَمْ يُشاقِقِ اللَّهَ وَ رَسولَهُ مَنْ دَعا الَى اللَّهِ وَ عَمِلَ صالِحاً وَ قالَ انّى مِنَ الْمُسْلِمينَ » « 5 » . اشاره است به آيهء كريمهء  « وَ مَنْ أَحْسَنُ قَوْلًا \r\n\r\n\r\n\r\n\r\n","description":"","footnote":"\r\n( 1 ) . [ مريم دامن خويش از آلودگى نگه داشت و عيسى را كه ماه تابان شبهاى تار است به دنيا آورد . و فاطمه نيز روى خود را ( از غير خدا ) بازداشت و دو نوادهء پيامبر هدايت را به دنيا آورد . 
  ]\r\n( 2 ) . مائده / 75 . [ مسيح بن مريم جز پيامبر نيست كه پيش از او نيز پيامبرانى زيست كرده‌اند ، و مادر او صدّيقه ( راستين ) است كه هر دو غذا مىخوردند . 
  ]\r\n( 3 ) . احقاف / 15 [ به انسان سفارش كرديم به پدر و مادرش نيكى كند كه مادرش با زحمتْ دوران باردارى و وضع حمل او را گذراند ، و دوران باردارى و شيرخوارگى وى سى ماه به طول انجاميد تا اينكه به حد بلوغ و رشد خود رسيد و چهل‌ساله شد گفت : پروردگار من ! مرا الهام ده تا نعمتى را كه بر من و پدر و مادرم ارزانى داشته‌اى سپاس‌گزارم و عملى شايسته كنم كه مورد پسند تو باشد ، و فرزندان مرا صالح گردان ، همانا من به درگاهت توبه مىكنم و من از مسلمانان هستم . 
  ]\r\n( 4 ) . [ و او را از نفاق و درگيرى پرهيز داد . 
  ]\r\n( 5 ) . [ كسى كه به سوى خدا مىخواند و عمل شايسته مىكند و گويد من از مسلمانانم ، با خدا و رسول نزاع نكرده است . 
  ]\r\n","page_name":" 562 ","page_number":562},
  {"content":"\r\n\r\n مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ »  « 1 » .\r\nدر باب حمل عيسى نُه ساعت و نُه روز هم گفته شده « 2 » . رجوع شود به كتاب جلوهء مسيح . .\r\nدر باب حمل حضرت سيد الشهداء اگر تولد آن حضرت در سوم شعبان و تولد حضرت مجتبى در نيمهء رمضان باشد ، ممكن نيست آنچه در بعضى روايات رسيده كه فاصلهء آنها شش ماه و ده روز است درست بيايد . شش ماه و ده روز ، با رواياتى منطبق است كه تولد حضرت را در آخر ربيع الاول ذكر كرده . رجوع شود به نفس المهموم . .\r\n4 . شباهت ديگر آنها در عقيده‌اى است كه مردم در مسألهء « تفديه » پيدا كردند « 3 » و خيال كردند كه آنها كشته شدند كه گناه ديگران را به گردن بگيرند و ديگران آزاد باشند و تكليف ساقط شد . دربارهء عيسى اصل كشته شدن دروغ است و دربارهء سيد الشهداء فلسفهء كشته شدن اين نبود . به قول مولوى : « زآنكه از قرآن بسى گمره شدند . . . » .\r\nشباهت ديگر در زكىّ و مبارك بودن است ، يعنى هر دو وجود بركت‌خيز فوق العاده شدند « 4 » بركت عبارت است از نموّ در خير ، چنان كه از تفسير مجمع البيان و صافى و غيره برمىآيد . مفردات راغب مىگويد : وَ لَمّا كَانَ الْخَيْرُ الْالهىُّ يَصْدُرُ مِنْ حَيْثُ لا يُحَسُّ وَ عَلى وَجْهٍ لا يُحْصى وَ لا يُحْصَرُ قيلَ لِكُلِّ ما يُشاهَدُ مِنْهُ زِيادَةٌ غَيْرُ مَحْسوسَةٍ هُوَ مُبارَكٌ وَ فيهِ بَرَكَةٌ « 5 » .\r\nهمان‌طور كه يك زمين مبارك است مثل زمين فلسطين : و   بارَكْنا حَوْلَهُ . . .   ( اين\r\n\r\n\r\n\r\n\r\n","description":"","footnote":"\r\n( 1 ) . فصّلت / 33 [ و چه كسى خوش‌گفتارتر است از آن كس كه به سوى خدا مىخواند و عمل شايسته مىكند و گويد كه من از مسلمانانم . 
  ]\r\n( 2 ) . ضمناً شباهتى هم در نحوهء حمل و وضع هست كه هر دو كُرْهاً بوده . اما مريم به خاطر اينكه فرشته بر او ظاهر شد و گفت :  إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا  و گفت :  يا لَيْتَنِي مِتُّ قَبْلَ هذا  ؛ و حضرت زهرا به واسطهء اينكه پيغمبر خبر داده بود كه [ فرزند او 
  ] كشته خواهد شد ، و چون به حضرت گفته شد كه ائمّه و اوصياء از ذرّيّهء او خواهند بود ، راضى شد .\r\n( 3 ) . المنجد مىگويد : « الفادى » لقب سيّدنا يسوع المسيح الذي افتدانا بدمه الكريم .\r\n( 4 ) . در تحف العقول ص 496 ضمن مناجاتهاى خداوند به عيسى مىنويسد : « يا عيسى اوصيكَ وَصِيَّةَ الْمُتَحَنِّنِ عَلَيْكَ بِالرَّحْمَةِ حَتّى حَقَّتْ لَكَ الْوَلايةُ بِتَحَرّيكَ مِنِّى الْمَسَرَّةَ ، فَبورِكْتَ كَبيراً ، وَ بورِكْتَ صَغيراً حَيْثُ ما كُنْتَ . [ اى عيسى به تو سفارش كنم سفارش آنكه مهربان و دلسوز توست ، تا به جهت اينكه شادى مرا بجويى سزاوار پيوست با من شوى ، تو در بزرگى و كودكى بركت داده شدى هرجا كه بودى . 
  ]\r\n( 5 ) . [ و چون خير الهى از جايى كه محسوس نيست و به صورتى كه به شمار و حصر درنمىآيد صادر مىشود ، از اين رو به هر افزونى غير محسوسى كه مشاهده شود گفته مىشود مبارك است و در آن بركت است . 
  ]\r\n","page_name":" 563 ","page_number":563},
  {"content":"\r\n\r\nسالها مدعى هستند كه اسرائيل به اندازهء نفت ايران از مركبات بهره برده است ) ، همان‌طور كه بعضى آبها پربركتند مثل آب باران  ( وَ نَزَّلْنا مِنَ السَّماءِ ماءً مُبارَكاً )  « 1 » ، همان‌طور كه بعضى حيوانها مبارك و پربركتند مثل گوسفند ؛ همان‌طور هم بعضى انسانها واقعاً « وجود مبارك » مىباشند و دربارهء آنها تعارف نيست ، زمينى هستند كه همه‌ساله محصول مىدهند ، بارانى هستند دائم .\r\nداستان فُطْرُس ملك ، رمزى است از بركت وجود سيد الشهداء كه بال شكسته‌ها با تماس به او صاحب بال و پر مىشوند « 2 » ؛ افراد و ملتها اگر به راستى خود را به گهوارهء حسين بمالند از جزاير دورافتاده رهايى مىيابند و آزاد مىشوند .\r\n امروز همه روى زمين رشك برين شد * تا از صدف پاك خدا دُرّ ثمين شد \r\n فرمان خداوند به جبريل امين شد * با خيل مَلَك از عرش تازان به زمين شد \r\nتا عرضه دهد تهنيت حضرت خاتم\r\n صبح ازل از غيب برآورد تنفس * انوار هدى تافت بر آفاق و بر انفس \r\n تا چند دلا رانده‌اى از صُقع تقدس * برخيز و فراگير پروبال چو فطرس \r\nبر تهنيت مقدم مولود مكرّم « 3 » بدون شك مكتب حسينى راه نجات اين امت است زيرا كرسى حسين كرسى امر به معروف و نهى از منكر است . آنچنان كه از سورة الشعراء برمىآيد ، ظهور پيغمبران در فترتها به علت شيوع مفاسد بوده است . ولى ما مىبينيم مكتب زندهء حسين ، ظهور حسين است در همهء اعصار ، يعنى در هر سال و هر محرّم امام حسين به صورت يك مصلح عالى ظهور مىكند و اين فرياد را به گوش مىرساند :\r\nأَ لا تَرَوْنَ انَّ الْحَقَّ لا يُعْمَلُ بِهِ . . . يا اينكه : الْمَوْتُ اوْلى مِنْ رُكوبِ الْعارِ . . . به امام حسين منسوب است :\r\n سَبَقْتُ الْعالَمينَ الَى الْمَعالى * بِحُسْنِ خَليقَةٍ وَ عُلُوِّ هِمَّة \r\n وَ لاحَ بِحِكْمَتى نورُ الهُدى فى * دياجى مِنْ لَيالى مُدْلَهِمَّة \r\n\r\n\r\n\r\n\r\n","description":"","footnote":"\r\n( 1 ) . ق / 9 . [ و از آسمان ، آبى پربركت فروفرستاديم . 
  ]\r\n( 2 ) . همچنين جملهء « جَعَلَ الشِّفاءَ فى تُرْبَتِهِ وَ الْاجابَةَ تَحْتَ قُبَّتِهِ وَ الْأئِمَّةَ مِنْ ذُرِّيَّتِهِ » نشانهء ديگر از مبارك بودن آن حضرت است . ( رجوع شود به نمرهء 9 )\r\n( 3 ) . تمام اين قصيده در جلد سوم سرمايهء سخن به مناسبت ولادت سيد الشهداء آمده است و از همه بهتر همين دو بند است .\r\n","page_name":" 564 ","page_number":564},
  {"content":"\r\n\r\n يُريدُ الْجاحِدونَ لِيُطْفِئوهُ * وَ يَأْبَى اللَّهُ الّا انْ يُتِمَّه « 1 » \r\n5 . يك شباهت ديگر اين است كه مسيحيان و هم مسلمانان ، ولادت و هم رفتن اين دو را بزرگ مىشمارند با اين تفاوت كه آنها در هر دو مرحله به شادى و پايكوبى و رقص و شراب‌خوارى مىپردازند « 2 » و مسلمانان در هر دو قسمت از اين جهات منزّهند . مسلمانان بزرگوارانه‌تر جشن ولادت را برگزار مىكنند چون اسلام كار سبك مغزى را اجازه نمىدهد . و اما در وفات ما مىگرييم ، و آنها در روز عروج يعنى سه روز بعد از كشته شدن شادى مىكنند . ( رجوع شود به نمرهء 7 و 8 ) .\r\nشايد شباهت بين عيسى و سيد الشهداء در يك امر ديگر هم باشد و آن عدم سابقهء اسمى است ، و شايد اين جهت مربوط به يحيى باشد نه عيسى ، و در اين صورت شباهت بين حسين عليه السلام و يحيى است ، كما اينكه اين دو در شهادت به خاطر يك مرد بسيار فاسد با هم شبيه‌اند و هر دو شهيد امر به معروف و نهى از منكرند ( وَ انَّ مِنْ هَوان الدُّنْيا أنَّ رَأْسَ يَحْيى اهْدِىَ الى بَغِىٍّ مِنْ بَغايا بَنى اسْرائيلَ ) . .\r\n6 . شباهت ديگر بين آنها در انصار و حواريين است  ( كَما قالَ عِيسَى ابْنُ مَرْيَمَ لِلْحَوارِيِّينَ مَنْ أَنْصارِي إِلَى اللَّهِ . . . )  « 3 » .\r\nسيد الشهداء نيز در شب عاشورا حواريين خود را انتخاب كرد . در الانوار البهيّة صفحهء 45 از موسى بن جعفر عليه السلام نقل مىكند مىگويد : وَ فى وَصِيَةِ موسَى بْنِ جَعْفَرٍ عليهما السلام لِهِشامٍ قالَ : وَ قالَ الْحُسَيْنُ بْنُ عَلىٍّ عليهما السلام : انَّ جَميعَ ما طَلَعَتْ عَلَيْهِ الشَّمْسُ فى مَشارِقِ الْارْضِ وَ مَغارِبِها بَحْرِها وَ بَرِّها وَ سَهْلِها وَ جَبَلِها عِنْدَ وَلىٍّ مِنْ اوْلِياءِ اللَّهِ وَ اهْلِ الْمَعْرِفَةِ بِحَقِّ اللَّهِ كَفَيْءِ الظِّلالِ .\r\nثُمَّ قالَ عليه السلام : أَ لا حُرٌّ يَدَعُ هذِهِ اللُّماظَةَ ( آنچه از طعام در بُن دندان باقى مىماند ) لَاهْلِها ، لَيْسَ لَانْفُسِكُمْ ثَمَنٌ الَّا الْجَنَّةُ فَلا تَبيعوها بِغَيْرِها فَانَّهُ مَنْ رَضِىَ مِنَ اللَّهِ بِالدُّنْيا فَقَدْ رَضِىَ بِالْخَسيسِ « 4 » .\r\n\r\n\r\n\r\n\r\n","description":"","footnote":"\r\n( 1 ) . [ با خوش خُلقى و بلندهمّتى از همهء جهانيان به مقامات بلند پيشى گرفتم . و نور هدايت در شبهاى ديجور با حكمت من درخشيد . منكران مىخواهند اين نور را خاموش كنند و خداوند نخواسته جز اينكه آن را تمام و كامل خواهد كرد . 
  ]\r\n( 2 ) . البته مسيحيها در شب كريسمس يك سلسله مراسم دعا و حضور كشيش هم دارند .\r\n( 3 ) . صف / 14 [ چنان كه عيسى بن مريم به حواريون گفت : چه كسانى ياور من به سوى خدا خواهند بود ؟ 
  ]\r\n( 4 ) . [ در سفارش موسى بن جعفر عليهما السلام به هشام آمده كه حضرت فرمود : حسين بن على عليهما السلام فرمود : تمامى چيزهايى كه خورشيد بر آن مىتابد در مشرق و مغرب زمين و دريا و خشكى و زمين هموار و كوهها ، همه و همه نزد ولىّ خدا و اهل معرفت به حق خداوند چون سايه‌اى بيش نيست . آيا آزادمردى پيدا نمىشود كه دست از اين لقمهء جويده شده بردارد ؟ براى شما جز بهشت بهايى نيست ، پس خود را به غير بهشت نفروشيد ، كه هركس از خدا به دنيا راضى شود به چيز پستى راضى گشته است . 
  ]\r\n","page_name":" 565 ","page_number":565},
  {"content":"\r\n\r\nمولوى در جلد سوم مثنوى داستان ظهور روح القدس را بر مريم به نحو عالى ذكر كرده است .\r\nمجموع شباهتها با عيسى عليه السلام : در مادر از نظر سيدة النساء بودن ، صدّيقه بودن ، بتول عَذرا بودن ، مخاطب ملائكه بودن ؛ در مدت حمل ، در كراهت حمل ، در بِرّ به والده و والدين ، و در  إِنِّي عَبْدُ اللَّهِ  و  إِنِّي مِنَ الْمُسْلِمِينَ  ، در اعتقاد تفديه ، در مبارك بودن ، در بزرگداشت ولادت و وفات ، در عدم سابقهء اسمى ، و در انصار و حواريين ، و با يحيى در شهادت .\r\n7 . در نمرهء 5 گفتيم كه ما و مسيحيان ولادت و كشته شدن هر يك از حضرت سيد الشهداء و مسيح را بزرگ مىداريم با اين تفاوت كه آنها در هر دو مورد جشن مىگيرند و ما تنها ولادت را جشن مىگيريم و در شهادت امام حسين سوگوارى مىكنيم ، و آنها روزى را كه به عقيدهء خودشان مسيح در آن روز بعد از كشته شدن عروج كرده نيز جشن مىگيرند . ديگر اينكه جشن آنها به شكل جشنهاى ملى و قومى است يعنى خالى از روحانيت و معنويت و اخلاق است ، همه رقص و شراب و مستى و پايكوبى و دست افشانى و فسق و فجور است ؛ اما جشن ولادت حسينى مقرون است به شكوه معنوى و تشكيل مجالس وعظ و خطابه و اشك شوق ريختن و كسب تقرّب به خداوند ، و تعليم و تربيت .\r\nيادم هست در ايام اقامت در قم كتابى از « محمد مسعود » خواندم كه در آن مقايسه‌اى كرده بود بين نوع بزرگداشت مسيحيان كشته شدن عيسى را ( به زعم خودشان ، و اما به عقيدهء ما كه از قرآن متَّخَذ است :  وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ  « 1 » ) و بزرگداشت ما شهادت أبا عبد اللَّه را ، و ترجيح داده بود كار آنها را از اين نظر كه آنها شهادت پيشواى خود را موفقيت مىشمارند و ما شكست ؛ لهذا آنها شادى مىكنند و ما مىگرييم . بعدها من اين اعتراض را از ديگران هم شنيدم و يكى از رموز تقدم آنها و تأخر ما را همين مطلب ذكر مىكردند . در جواب عرض مىكنم : اعتراض كننده‌ها از يك نكته غافل مانده‌اند و آن اينكه اگر ما قضيه را تنها با مقياس شخصى و اخلاق فردى بسنجيم ، مطلب همان است كه آن آقايان گفته‌اند . از اين نظر در منطق خود اسلام\r\n\r\n\r\n\r\n\r\n","description":"","footnote":"\r\n( 1 ) . نساء / 157 [ نه او را كشتند و نه به دارش آويختند و ليكن امر بر آنها مشتبه شده است . 
  ]\r\n","page_name":" 566 ","page_number":566},
  {"content":"\r\n\r\nهم شهادت موفقيت است نه شكست . مگر نه اين است كه على عليه السلام همواره آرزوى شهادت مىكرد و مىگفت : « لالْفُ ضَرْبَةٍ بِالسَّيْفِ اهْوَنُ عَلَىَّ مِنْ ميتَةٍ عَلى فِراشٍ . . . » « 1 » ، مگر نمىگفت : « وَ اللَّهِ لابْنُ ابى طالِبٍ انَسُ بِالْمَوْتِ مِنَ الطِّفْلِ بِثَدْىِ امِّهِ » « 2 » . مگر بلافاصله پس از ضربت خوردن از ابن ملجم نگفت : « فُزْتُ وَ رَبِّ الْكَعْبَةِ » « 3 » . مگر در وقتى كه در بستر افتاده بود نگفت : « . . . وَ ما كُنْتُ الّا كَقارِبٍ وَرَدَ وَ طالِبٍ وَجَدَ » « 4 » . مگر سيد الشهداء نگفت : « وَ ما اوْلَهَنى الى اسْلافِى اشْتياقَ يَعْقوبَ الى يوسُفَ » « 5 » . مگر نگفت : « لا ارَى الْمَوْتَ الّا سَعادَةً وَ لَا الْحَياةَ مَعَ الظّالِمينَ الّا بَرَماً » « 6 » .\r\nاين مطلب را با مقياس ديگرى هم بايد سنجيد و آن ، مقياس اجتماعى است . در همهء دستورات مسيح شايد يك دستور اجتماعى خالص پيدا نشود « 7 » اما اسلام يك سلسله تعليمات اجتماعى دارد . اسلام يك سلسله حبّ و بغضهاى منطقى دارد . دستور ائمهء اطهار به اقامهء عزاى حسين بن على عليه السلام - همان‌طور كه در سخنرانيهاى عاشوراى 82 تحت عنوان « خطابه و منبر » « 8 » گفتيم - به خاطر تشفّى قلب حضرت زهرا فى المثل نيست ، حضرت زهرا اجَلُّ شأناً از اين امور است ؛ براى احياء نيت حضرت سيد الشهداء و حضرت زهراست . از اين جهت اظهار تأثر مىشود كه چرا چنين حادثه‌اى واقع شد . به منزلهء « آخ » است كه مبادا تجديد شود . براى تقويت روح مبارزه است . البته تجليل شهادت و جشن شهادت نيز اگر به شكل معنوى و اخلاقى باشد نه آن‌طور كه فعلًا در عيد كريسمس معمول است ، ممكن است تشويق به جهاد در او باشد ؛ اما تشويق به تنهايى كافى نيست ؛ حبّ و بغض بايد با هم توأم باشد تا روح مبارزه در شخص پيدا بشود « 9 » . احياء روح مبارزه به اين است كه مظاهر ظلم و كفر\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 121 . [ همانا هزار ضربه شمشير براى من از مردن در بستر آسانتر است . 
  ]\r\n( 2 ) . نهج البلاغه ، خطبهء 5 . [ به خدا سوگند انس پسر أبي طالب به مرگ از انس كودك به پستان مادرش بيشتر است . 
  ]\r\n( 3 ) . مناقب ابن شهرآشوب ، ج 3 / ص 312 .\r\n( 4 ) . نهج البلاغه ، نامهء 23 . [ و من نيستم جز مانند جويندهء آبى كه بدان برسد ، و يابنده‌اى كه به خواسته‌اش دست يابد . 
  ]\r\n( 5 ) . لهوف ، ص 25 .\r\n( 6 ) . تحف العقول ، ص 245 .\r\n( 7 ) . در اواخر تحف العقول بعضى دستورات در مورد ظلم از عيسى عليه السلام نقل شده .\r\n( 8 ) . [ اين سخنرانيها در كتاب ده گفتار اثر استاد شهيد به چاپ رسيده است . 
  ]\r\n( 9 ) . و به عبارت ديگر مكتب عزاى حسينى مكتب تأثّر محض نيست ، مكتب ثوره و انقلاب است . در طول تاريخ اسلامى اين حادثه منشأ انقلابها شده و كاخهاى ظلم را در اثر برانگيختن تأثر و بغض منطقى و اجتماعى واژگون كرده است و در آينده نيز خواهد كرد .\r\n","page_name":" 567 ","page_number":567},
  {"content":"\r\n\r\nهمواره در برابر فرض شود و به آنها لعن و نفرين شود و آرزوى قطع و قمع آنها تلقين گردد ، همان‌طور كه در رَمْى جمرات هميشه ما بايد شيطان را مجسم فرض كنيم و به او سنگ پرتاب كنيم . غرض اين نيست كه آرزوى مردن فقط تلقين شود . آرزوى مردن فقط خوب نيست . غرض آرزوى شهادت است . آرزوى شهادت وقتى محقَّق مىگردد كه انسان خود را در مقابل صف مخالف ببيند و از پيشرفت آنها و عملى شدن نقشهء آنها در اجتماع متأثر گردد ، و توأم با اشك شوق براى خوبان و سرمشقهاى عالى انسانيت ، آتش خشمش براى مظاهر كفر و ظلم زبانه كشد . ما در ورقه‌هاى « تعليمات اجتماعى » « 1 » به مسألهء حبّ و بغض‌هاى منطقى در مقابل حبّ و بغض‌هاى عاطفى ان شاء اللَّه اشاره خواهيم كرد .\r\nپس شهادت را اگر به مقياس فردى بسنجيم بايد موفقيت بشماريم و جشن بگيريم و شادى كنيم ، ولى اگر به مقياس اجتماعى در نظر بگيريم بايد از يك نظر آن را شكست جامعه بدانيم ، جامعه‌اى منحط كه خود سيد الشهداء فرمود : « وَ عَلَى الْاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثْلِ يَزيدَ » « 2 » و امثال اين كلمات ؛ و از نظر مصالح اجتماعى و تجديد و احياء روح مبارزه و نبرد در راه حق البته ايجاد مكتب گريه و تأثر ، مؤثرتر و مفيدتر است .\r\nنظير اين بيان را ما در ذيل حديث « الْعَدْلُ افْضَلُ امِ الْجودُ » در سخنرانى 19 رمضان 81 ايراد كرديم « 3 » 8 . ايضاً عطف به نمرهء 5 : روز ولادت عيسى عليه السلام به عقيدهء مسيحيان 25 دسامبر يعنى شش روز مانده به آخر سال مسيحى است . اولِ سال آنها اول ژانويه است . عيد ولادت را « عيد كريسمس » مىگويند . در اين روز پاپ طبق معمول پيامى به مردم جهان مبنى بر دعوت به صلح و محبت مىفرستد و در خاتمه دعايى مىكند . گاهى مىنويسند پاپ از روى تخت طلا مردم را دعوت كرد به رسيدگى حال فقرا ! ! ! در جشن كريسمس دو چيز نمودار است : يكى درخت كاج كه مظهر و سمبل اين جشن\r\n\r\n\r\n\r\n\r\n","description":"","footnote":"\r\n( 1 ) . [ مطالب اين ورقه‌ها در سلسله يادداشتهاى استاد شهيد به چاپ خواهد رسيد . 
  ]\r\n( 2 ) . مقتل مقرم ، ص 146 .\r\n( 3 ) . [ اين سخنرانى در كتاب بيست گفتار ، گفتار اول به چاپ رسيده است . 
  ]\r\n","page_name":" 568 ","page_number":568},
  {"content":"\r\n\r\nاست و در خانهء هر مسيحى و در هر يك از مجامع مسيحيان درختى يا لااقل شاخه‌اى از كاج به چشم مىخورد و اين روزها درخت كاج بازارى دارد و درخت كاجهاست كه از ريشه كنده مىشود و بعضى سالها شهردارى درصدد مبارزه برمىآيد ولى فايده ندارد . اين درختها را با چراغهاى الوان و كاغذها و نوارهاى رنگارنگ مىآرايند . يكى ديگر بابانوئل است زيرا طبق يك سنت قديمى در اين شب بابانوئل ، پيرمردى كه موى سر و ريش سفيد انبوهى دارد ، براى بچه‌ها از آسمان هديه و اسباب بازى مىآورد و هنگامى كه كودكان در خواب هستند توى كفش يا در جيب لباسشان مىگذارند .\r\nكودكان در اين جشن سهم بزرگى دارند . در « اطلاعات » 3 دىماه 42 ، صفحه 13 مىنويسد : « بسيارى از مراكز عمومى و باشگاهها و هتلها هم امشب به مناسبت كريسمس برنامه‌هاى فوق العاده دارند » .\r\nبنابراين شب كريسمس مجموعه‌اى است از عقايد خرافى و اعمال فسق و فجور .\r\nدر ميان ما نه اين گونه عقايد خرافى وجود دارد و نه به اين مناسبت فسق و فجورى مىشود .\r\n9 . عطف به نمرهء 4 : گفتيم بدون شك مكتب حسينى راه نجات اين امت است . زيرا علت مُبقِيهء دين ، امر به معروف و نهى از منكر است و اين دو به معنى وسيع آنها يعنى تشويق و ترويج معروف و مبارزه با منكرات بستگى پيدا كرده با حسين عليه السلام تا آنجا كه به قول بعضىها اسلام نَبَويُّ الْحُدوث و حُسَينىُّ الْبَقاء است .\r\n10 . عطف به نمرهء 5 : داستان امام حسين يك سوژه است براى عالم اسلام و يك نوع تجديد حيات امر به معروف و نهى از منكر است ، يك نوع ظهورى است كه همه‌ساله سيد الشهداء در مظهر خطبا و گويندگان و يا در مظهر مصلحين و انقلابيون صالح مىكند .\r\n11 . عطف به نمرهء 8 : در كيهان 4 دىماه 42 ( روز كريسمس ) مىنويسد :\r\n« از يكى دو هفته قبل درختهاى كاج فراوانى كه در اطراف ديوارهاى سفارت شوروى ، سفارت انگليس و ساير خيابانهاى شمالى شهر چيده شده بود خبر از فرا رسيدن جشن بزرگ مسيحيان در تهران مىداد . مسيحيان با آرايش درخت كاج و شب‌زنده‌دارى پاى اين درخت ، ميلاد پيغمبر خود را جشن مىگيرند . ديشب قبل از اينكه ساعت تولد كه به عقيدهء مسيحيان نيمه شب\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nاست فرا رسد ، به كليسا رفتند و به دعا و عبادت پرداختند و سپس در خانهء خود به صرف شام مخصوص شب كريسمس كه در بسيارى از خانه‌ها خوراك بوقلمون بود مشغول شدند . مسيحيان كاتوليك كه معتقدند حضرت عيسى در پاى درخت كاج به دنيا آمده است ( ولى قرآن كريم صريحاً مىفرمايد كه در پاى نخله به دنيا آمده است ) اين درخت را مقدس مىدانند و بخصوص در شب كريسمس آن را به بهترين وجهى مىآرايند و اين درخت تا پايان جشن ژانويه كه نُه روز بعد آغاز مىشود همچنان زينت‌بخش خانهء كاتوليكهاست . بابانوئل بنا به قصه‌هاى كودكانه ، نيمه شب سوار بر كالسكهء زرين از سرزمينهاى پربرف مىآيد تا براى كودكان هديه آورد . ديشب كودكان مسيحى جورابهاى خود را در زير سر بخاريها يا نقاط ديگر نهادند تا بابانوئل هداياى خود را در جوراب آنان بگذارد و صبح امروز با خرسندى فراوان اين هدايا را كه عموماً پدران و مادران مسيحى براى كودكان خود تهيه مىكنند دريافت داشتند ( ظاهراً ساختن اين جريان از ريشهء اعتقاد به الوهيت مسيح آب مىخورد و براى اين بوده كه در كودكان اعتقاد به الوهيت مسيح را تلقين كنند . ) ديشب كافه‌ها و كاباره‌هاى تهران نيز مملو بود از كسانى كه شب كريسمس خود را در اين گونه اماكن مىگذرانند . عدهء زيادى از تهرانيهاى غير مسيحى نيز به دعوت دوستان مسيحى خود و يا بدون دعوت در اين مراسم شركت كردند . » .\r\nپس در اينجا يك سلسله شباهتهاى واقعى از نظر شخصيت واقعى اين دو وجود مقدس است كه عبارت است از :\r\nالف . مادر : سيّدة النساء ، صدّيقه ، مخاطب ملائكه ، بتول عَذرا .\r\nب . مدت حمل .\r\nج . كراهت حمل .\r\nد . مبارك بودن : [ عيسى عليه السلام : 
  ]  وَ جَعَلَنِي مُبارَكاً .  امام حسين عليه السلام : وَ جَعَلَ الشِّفاءَ فى تُرْبَتِهِ وَ الْاجابَةَ تَحْتَ قُبَّتِهِ وَ الْائِمَّةَ فى ذُرِّيَّتِهِ « 1 » . لَوْ لا صَوارِمُهُمْ وَ قِطَعُ نِبالِهِمْ لَمْ تَسْمَعِ الْآذانُ صَوْتَ\r\n\r\n\r\n\r\n\r\n","description":"","footnote":"\r\n( 1 ) . [ خداوند شفا را در تربت او ، و اجابت دعا را زير بارگاه او ، و امامان را از نسل وى قرار داده است . 
  ]\r\n","page_name":" 570 ","page_number":570},
  {"content":"\r\n\r\nمُكَبِّرٍ « 1 » .\r\nو يك سلسله شباهتها هست از نظر سوء استفاده و سوء تعبير مردم از آنها كه هر دو مصداق  « يَهْدِي بِهِ كَثِيراً  و  يُضِلُّ بِهِ كَثِيراً »  هستند .\r\nرجوع شود به الميزان جلد 3 ، صفحهء 320 : « الْمَسيحُ مِنَ الشُّفَعاءِ عِنْدَ اللَّهِ وَ لَيْسَ بِفادٍ » « 2 » .\r\n\r\n\r\n\r\n\r\n","description":"","footnote":"\r\n( 1 ) . [ اگر شمشيرها و قطعات تيرهاى آنان نبود هيچ گوشى صداى اذان مكبّرى را نمىشنيد . 
  ]\r\n( 2 ) . [ حضرت مسيح از شفيعان است نه اينكه خود را فداى گناهان امت كرده باشد . 
  ]\r\n","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\n\r\nفصل چهارم يادداشت « عنصر امر به معروف و نهى از منكر در نهضت حسينى »\r\n\r\n","description":"","footnote":"","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n\r\nيادداشت « عنصر امر به معروف و نهى از منكر در نهضت حسينى » 1 . معنى معروف و منكر ، و معنى امر به معروف و نهى از منكر . كلمهء « معروف » شامل همهء هدفهاى مثبت اسلامى ، و كلمهء « منكر » شامل همهء هدفهاى منفى اسلامى مىگردد ، و لهذا با چنين تعبير عامى آمده است . و اما امر به معروف و نهى از منكر گرچه با تعبير امر و نهى است ولى به نصّ حديث و فقه و تاريخ قطعى اسلامى ، شامل هر وسيلهء مشروعى است كه براى اين هدفها بشود استفاده كرد و اين ساختمان را نگه داشت و توسعه داد .\r\n2 . ارزش واقعى و ثبوتى امر به معروف از نظر اسلام . قرآن و سنّت چه اهميت و چه موقع و ارزشى براى آن قائل است ؟ ( آيات امر به معروف و نهى از منكر ، و روايات عجيبى كه در اين زمينه رسيده است . ) پس اين اصل در متن اسلام و در مقام ثبوت ، ارزش بسيار اصيلى دارد و از اركان تعليمات اسلامى است .\r\n3 . در نهضت حسينى سه عامل و سه عنصر دخالت داشته است و اين نهضت به حسب هر يك از اين سه عنصر يك ارزش و اعتبار خاصى پيدا مىكند .\r\n4 . قبول اين مسئوليت شرايط سنگينى دارد ، چه از نظر اطلاعات و آگاهيها و چه از نظر قدرت اجرايى . اشكال كار ما تنها در اين نبوده و نيست كه ما توجه كافى به اين اصل نداشته‌ايم ؛ اشكال بيشتر ما در اين بوده كه ما خود را آماده براى انجام چنين\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nوظيفهء خطيرى كه نامش مسئوليت عمومى اجتماعى « 1 » براى پيشبرد هدفهاى اسلامى است نداشته‌ايم . نه آگاهى ما كامل بوده و نه قدرت اجرائى ما . لهذا ما زيانى كه از راه انجام و اجراى جاهلانهء اين اصل برده‌ايم ، از ناحيهء ترك آن نبرده‌ايم . مظاهر فعاليت ما در اين راه نشان مىدهد كه ما تا چه حد آمادگى داشته‌ايم . به عبارت ديگر كارنامهء ما در امر به معروف و نهى از منكر خيلى خراب و سياه است . معلوم مىشود آگاهى ما تا چه حد بوده و قدرت ما تا چه حد . البته اشكال كار ما بيشتر در ناحيهء آگاهى است نه در ناحيهء قدرت « 2 » ، و هر دو شرط به اصطلاح شرط وجودند نه شرط وجوب ؛ يعنى شرطى هستند كه بايد آنها را تحصيل كرد . نمونه‌هاى كار ما ، از حساسيتهاى ما دربارهء مسائل ، كتابهايى كه منتشر مىكنيم كه تا چه حد با پيشبرد هدفهاى اسلامى منطبق است ؛ پولهايى كه انفاق مىكنيم ؛ تبليغهايى كه مىكنيم ؛ مسائلى كه بيشتر فكر ما را به خود مشغول مىسازد ؛ از اينها مىتوان فهميد كه چه اندازه ما ارزش اين اصل را درك كرده‌ايم .\r\n5 . مطلب پنجم اين است كه كارنامهء ما دربارهء اين اصل چگونه است ؟ متأسفانه ما كارنامهء درخشانى در اجراى اين اصل نداريم . كارهاى ما تحت اين عنوان به جاى اينكه امر به معروف و نهى از منكر باشد ، نوعى منكر بوده است . فعاليتهاى ما در اين زمينه چه به صورت تبليغ ، يا كتاب و نوشته ، يا هيئتهاى اعزامى به خارج ، يا صرف پول ، يا ايجاد مؤسسه و يا هر شكل ديگر ، صفر و يا نزديك به صفر بوده است .\r\n6 . هر يك از امر به معروف و نهى از منكر ، مراتب و اقسامى دارد : لفظى ، عملى ؛ مستقيم ، غير مستقيم ؛ فردى و اجتماعى .\r\n7 . آخرين مطلب اين است كه پس از آنكه ارزش اين اصل را از نظر اسلام و در مقام ثبوت دانستيم ، و پس از آنكه دانستيم ارزش بيشتر نهضت حسينى از ناحيهء اين عنصر است « 3 » ، و پس از آنكه دانستيم نهضت حسينى كه تا پاى گذشت از جان و\r\n\r\n\r\n\r\n\r\n","description":"","footnote":"\r\n( 1 ) . و به عبارت ديگر نشانهء كامل همبستگى ماست ، نشانهء كامل اين است كه « الْمُؤْمِنُ لِلْمُؤْمِنِ كَالْبُنْيانِ يَشُدُّ بَعْضُهُ بَعْضاً ، الْمُسْلِمونَ تَتَكافَؤُ دِماؤُهُمْ . . . » . خلاصه ، نتيجهء مطلب ، همبستگى ، همدردى و نيروست ، وحدت است ، شخصيت است .\r\n( 2 ) . در اين ناحيه است كه به اوضاع زمان خودمان واقف نيستيم ؛ نه تنها جرياناتى را كه در بطن حوادث مستتر است درك نمىكنيم و رشد نداريم ، حتى پديده‌هاى بسيار ظاهر را هم نمىبينيم .\r\n( 3 ) . اين عنصر است كه ايجاب مىكند دامنهء انقلاب به هر شكل و به هر قيمت گسترش يابد و حتى نقشه براى توسعهء خونريزى و انقلاب كشيده شود و افراد به جلو شمشير براى كشته شدن دعوت شوند ، و اين عنصر است كه ايجاب مىكند اعتراض و انتقاد و اعلام جرم و فرياد عدالتخواهى با خون نوشته شود كه به هيچ وجه پاك نشود همچنانكه هر فرياد عدالتخواهى و انسانى كه با اين مركّب گرانبها نوشته شد هرگز پاك نشد .\r\n","page_name":" 576 ","page_number":576},
  {"content":"\r\n\r\nعزيزان و ياران و همه چيز در راه امر به معروف و نهى از منكر بود ، به اين اصل ارزش و اعتبار و آبروى شايسته داد « 1 » ، يعنى در حالى كه ديگران آن را در مرز ضرر شخصى متوقف مىكنند و ارزش آن را پايين مىآورند ، نهضت حسينى مرزى براى آن نمىشناسد ؛ پس از همهء اينها ، آن چيزى كه به عنوان نتيجه‌گيرى بايد ذكر شود اين است كه ما چه كنيم كه ارزش پيدا كنيم ، به خودمان ارزش بدهيم ، قيمت خودمان را نزد خدا بالا ببريم ، نزد پيغمبر خدا بالا ببريم ، آبروى خودمان را نزد ساير ملل جهان بالا ببريم ، براى ما ارزش قائل شوند . ما چه كنيم ؟ و هم اينكه چه كنيم كه ارزش عزادارى حسين را بالا ببريم ؟ آن اينكه شعارهاى زنده و حسينى انتخاب كنيم نه « نوجوان اكبر من » كه يك شعار پيرزنى است ، يا : « زينب مضطرّم الوداع الوداع » .\r\nجواب اين سؤال را خداوند در قرآن داده است :  « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ »  « 2 » . شما بهترين و با ارزش ترين مردم جهان هستيد در پرتو اين اصل مقدس : امر به معروف و نهى از منكر ، تعاون اجتماعى ، همدردى ، همبستگى ، احساس مسئوليت در مقابل جامعهء اسلامى .\r\nما بايد فرصت‌شناس و موقع‌شناس باشيم . ما بايد بدانيم كه به قول سيد شرف الدين ( قريب به اين مضمون ) : لا يُقْضى عَلَى الْباطِلِ الّا عَنْ حَيْثُ جاءَ « 3 » .\r\nگفتيم كه ما نه تنها حوادثى كه روزگار در بطن خود مستتر دارد و مىپروراند درك نمىكنيم ، حتى ظاهرترين پديده‌ها را درك نمىكنيم . نيز گفتيم اشكال بيشتر ما در اين است كه آگاه نيستيم نه اينكه توانايى نداريم . محال است كه يك جمعيت هفتصد ميليونى « 4 » ، دنيا روى آنها حساب نكند .\r\nاكنون مثالى براى هر دو مطلب ذكر مىكنيم كه اولًا ناآگاهى ما چقدر است ؟ و\r\n\r\n\r\n\r\n\r\n","description":"","footnote":"\r\n( 1 ) . مقصود اين است كه ارزش امر به معروف براى ما را بالا برد ، و اما ارزش فى نفسه آن كه در جاى خود ثابت است .\r\n( 2 ) . آل عمران / 110 .\r\n( 3 ) . [ باطل را جز از همان جايى كه برخاسته نمىتوان سركوب كرد . 
  ]\r\n( 4 ) . [ مطابق آمار آن زمان 
  ]\r\n","page_name":" 577 ","page_number":577},
  {"content":"\r\n\r\nثانياً ما قدرت داريم ؛ و آن ، داستان غم‌انگيز و درعين حال بيداركنندهء فلسطين در سى سال اخير است .\r\nسابقهء يهود در فلسطين چه اندازه است ؟ تنها در زمان داود و سليمان ، اينها دولتى تشكيل داده‌اند و پس از آن هيچ وقت يك دولت يهودى نداشته‌اند و حتى اكثريت هم نداشته‌اند . در زمان فتح فلسطين به دست مسلمين « 1 » . . .\r\n1 . چرا امام به مردم بصره نامه نوشت و آنها را دعوت كرد ؟ آيا اين خود نوعى نقشهء توسعهء خونريزى و انقلاب نبود ؟ بالاتر اينكه چرا در شب عاشورا « حبيب بن مظهر » را به ميان « بنى اسد » فرستاد ؟ چرا ياران و كسان خود را الزام نكرد كه خود را به كشتن ندهند ؟ .\r\nامام مخصوصاً مىخواست اعتراض و انتقاد و اعلام جرم و فرياد عدالتخواهى و حقيقت‌خواهى خود را با خون خود بنويسد كه هرگز پاك نشود . امام خطبه‌هاى داغش را پس از برخورد با « حرّ » و پس از وقوع در بن بست ايراد مىكند . ( رجوع شود به نمرهء 3 ) .\r\nبه طور كلّى تاريخ نشان مىدهد كه سخنانى كه با خون نوشته شده هرگز پاك نشده است زيرا از نهايت تصميم و عمق انديشه حكايت مىكند .\r\n2 . اين قسمت كه در شمارهء 1 بيان كرديم مؤيد آن است كه امام تحت تأثير عامل امر به معروف و نهى از منكر منطق شهيد به خود گرفته بود كه ما فوق منطق عقل منفعت جو است . در اين منطق تنها يك چيز مورد نظر است و آن پيشبرد هدف است به هر قيمت كه شده است . ولى در ساير عوامل يعنى عامل امتناع از بيعت و عامل دعوت كوفيان براى تشكيل حكومت ، نمىشود دامنهء اقدام تا اين حدود گسترش يابد .\r\n3 . عطف به نمرهء 1 : بسيارى از سلاطين مايل بوده‌اند كه نامشان و سخنشان و پيامشان ( هرچند پيامى نداشته‌اند ) باقى بماند ، آن را بر لوحه‌هاى سنگى حك كرده‌اند كه منم مثلًا شاه شاهان ، بغ ، ايزد نژاد و از نژاد خدايان ، و امثال اين چرندها . ( رجوع شود به تواريخ سنگ نبشته‌ها . ) ولى اينها هرگز در دلها و سينه‌ها ثبت نشده ، اما پيام امام حسين بدون آنكه روى سنگى و يا فلزى حك شود ، و با اينكه صرفاً روى صفحهء\r\n\r\n\r\n\r\n\r\n","description":"","footnote":"\r\n( 1 ) . [ نسخهء دستنويس استاد به همين صورت است . 
  ]\r\n","page_name":" 578 ","page_number":578},
  {"content":"\r\n\r\nلرزان هوا ثبت شد ، در سينه‌ها و دلها حك شد و مانند خطوط نورانى وحى در دل اولياء خدا براى هميشه باقى ماند ( انَّ لِلْحُسَيْنِ مَحَبَّةً مَكْنونَةً فى قُلوبِ الْمُؤْمِنينَ ) ، در عاليترين مقام و مركز احساسى روحها ثبت شد كه بردن نامش اشكها را جارى مىسازد ؛ و خدا مىداند تاكنون چند هزار تُن جارى ساخته است ، چرا ؟ چون نهضتى بود از نظر هدف و مقصد ، انسانى ، عالى ، براى عدالت و تقوا بود و از نظر انگيزهء مؤثر در وجود امام حسين ، الهى و ما فوق شخصى بود .\r\n4 . در شرايطى كه فساد و تباهى بر جامعه‌اى حكومت مىكند و ظلم و ستم و فساد همه جا را فراگرفته ، اگر از هيچ حلقومى به خاطر حفظ جان و حيثيت ندايى برنخيزد ، ديگران كه در مكان دور و يا زمان دور هستند ، قضاوتشان اين است كه آنچه مىگذرد نمايندهء روح مردم و به رضا و ميل مردم است و احياناً آن را نوعى اعراض از اسلام و يا بالاتر انقلاب عليه اسلام تلقى مىكنند .\r\n5 . عكس العمل‌هاى خود امويان كه در ورقه‌هاى « يادداشت نهضت حسينى » نمرهء 36 نقل كرده‌ايم از زبان عثمان بن زياد ، مرجانه ، يحيى بن الحكم ، هند همسر يزيد ، معاوية بن يزيد ، نشان مىدهد اثر تكان‌دهندهء شهادت أبا عبد اللَّه عليه السلام را و اينكه اين حادثه پردهء نفاق را دريد و باطن كار را برملا كرد و حساب امويان را از اسلام براى هميشه جدا كرد . و اين خود نشان دهندهء اين است كه امام حسين حق داشت منطق شهيد به خود بگيرد .\r\n6 . جملهء امام در روز عاشورا : « انّى لارْجو انْ يُكْرِمَنِىَ اللَّهُ بِهَوانِكُمْ » « 1 » مؤيد اين است كه امام مطمئن بوده به حسن اثر شهادتش و اينكه اين شهادت آبروى امويها و هدفهاى آنها را از بين خواهد برد و آبروى امام را بيشتر خواهد كرد . اين نيز مؤيد مدعاى شمارهء فوق است .\r\n7 . عوامل خاصى كه ايجاب مىكند قيام امر به معروف را ، به قرار ذيل است :\r\nالف . موروثى كردن حكومت و خلافت و تحقق بخشيدن به آرزوى ابو سفيان .\r\nب . نقض مواد صلح امام حسن عليه السلام - معاويه و وضع تحمل‌ناپذير شيعيان كه حتى بخشنامه شد با اتهام به تشيع آنها را بگيريد ، و محبت على كافى بود كه نام شخص را از ديوان دولتى ساقط كند . محروميت شيعيان از حقوق اجتماعى از شهادت ،\r\n\r\n\r\n\r\n\r\n","description":"","footnote":"\r\n( 1 ) . [ من اميد دارم كه خداوند مرا با خوارى شما بزرگ بدارد . 
  ]\r\n","page_name":" 579 ","page_number":579},
  {"content":"\r\n\r\nقضاوت ، امامت جماعت . قتل اكابر شيعيان از قبيل حُجر بن عَدى ، عَمْرو بن حَمِق خُزاعى و غيره .\r\nج . سبّ على عليه السلام در منابر .\r\nد . تبليغات به نفع امويها خصوصاً معاويه و قرار دادن او در صف صحابهء كبار .\r\n8 . عطف به نمرهء فوق ، به طور كلى سياست امويها بر اين بود كه شكل اسلام را حفظ كنند و محتوا را خالى كنند و به عبارت ديگر همچنانكه پيغمبر اكرم در عالم رؤيا ديد ، سياست امويها بر اين بود كه در حالى كه روى مردم به طرف اسلام است ، آنها را از اسلام دور كنند .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\n\r\nفصل پنجم يادداشت « تحريفات در واقعهء تاريخى عاشورا »\r\n\r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\nيادداشت « تحريفات در واقعهء تاريخى عاشورا » 1 . تحريف از مادهء حرف است و به معنى منحرف كردن و كج كردن يك چيز از مسير و مجراى اصلى است .\r\nتحريف بر دو نوع است : لفظى و قالبى و پيكرى ، ديگر معنوى و روحى ؛ همچنانكه صنعت مغالطه نيز بر دو قسم است : لفظى و معنوى .\r\nتحريف و مغالطه سابقهء تاريخى دارد . قرآن كريم از تحريف كتب آسمانى گذشته سخن مىگويد كه در ورقه‌هاى « تحريف كلمه » يادداشت كرديم « 1 » تحريف همان‌طور كه از نظر نوع بر دو قسم است : لفظى و معنوى ، از نظر عامل يعنى محرِّف نيز بر دو قسم است : يا از طرف دوستان است يا از طرف دشمنان . به عبارت ديگر يا منشأش جهالت دوستان است و يا عداوت دشمنان . همچنانكه از نظر موضوع يعنى محرَّفٌ فيه نيز بر چند قسم است : يا در يك امر فردى و بىاهميت است مانند يك نامهء خصوصى ، و يا در يك اثر با ارزش ادبى است ، و يا در يك سند تاريخى اجتماعى است مثل جعل كتاب‌سوزى اسكندريه ، و يا در يك سند اخلاقى و تربيتى و اجتماعى است .\r\n\r\n\r\n\r\n\r\n","description":"","footnote":"\r\n( 1 ) . [ مطالب اين ورقه‌ها در سلسله يادداشتها به چاپ خواهد رسيد . 
  ]\r\n","page_name":" 583 ","page_number":583},
  {"content":"\r\n\r\n2 . مرحوم آيتى در سخنرانى پنجم بررسى تاريخ عاشورا مىگويد اسارت اهل بيت عامل بزرگى بود براى اينكه حقيقت وقايع عاشورا به مردم گفته شود و حقيقت قلب نشود .\r\nدر سخنرانى ششم صفحهء 151 مىگويد : « بايد توجه داشت كه تاريخ نهضت أبا عبد اللَّه الحسين عليه السلام نسبت به بسيارى از فصول تاريخ از تحريف مصون و محفوظ مانده است » . و مخصوصاً فجيع بودن اين فصل تاريخ از نظر كسانى كه قضيه را از جنبهء فجيع بودن آن مطالعه كرده‌اند ، و عظيم بودن آن و قابل تكريم و احترام بودن آن از نظر كسانى كه اين قضيه را از آن جهت مورد مطالعه قرار داده‌اند خود سبب شده است كه اهتمام عظيمى به ثبت جزئيات واقعه بشود . پس جزئيات واقعه بازگويى شده و ثبت شده است . از اين جهت امثال طبرى ، ابن واضح ( يعقوبى ) ، شيخ مفيد ، أبو الفرج اصفهانى ، كه در قرون دوم و سوم و چهارم مىزيسته‌اند ، جزئيات وقايع را با نقل از رُوات موثَّق نقل كرده‌اند .\r\nمرحوم آيتى اصرار دارد ( ص 168 ) كه اهتمام زنان اهل بيت به خطبه و خطابه در فرصتهاى مختلف ، با بودن امام على بن الحسين ، همه براى اين بوده كه مانع تحريف حادثهء كربلا بشوند ( چه تحريف لفظى و چه تحريف معنوى ) و خواستند نگذارند اين حادثه قلب و تحريف بشود . متن آنچه واقع شده بود ، به صورت خطبه و خطابه بيان كردند و هدف امام را هم تشريح كردند .\r\n3 . مرحوم آيتى در آغاز سخنرانى 9 ( ص 175 ) ضمن اشاره به ارزش خطب و سخنان اهل بيت مىگويد :\r\n« امروز مىتوان واقعهء كربلا را از روى خطبه‌هاى امام و اهل بيت كه در مكه و بين راه حجاز و عراق و كربلا و كوفه و شام و مدينه ايراد كرده‌اند و از روى سخنانى كه در پاسخ پرسشهاى اين و آن گفته‌اند و از روى رجزهايى كه خود امام و اصحاب او روز عاشورا در مقابل دشمن خوانده‌اند و در مآخذ معتبر ثبت و ضبط شده است ، و از روى نامه‌هايى كه ميان امام و مردم كوفه و بصره رد و بدل شده و نامه‌اى كه يزيد به ابن زياد نوشته و نامه‌هايى كه ابن زياد به يزيد و عمر بن سعد نوشته و نامه‌هاى عمر بن سعد به ابن زياد و نامهء ابن زياد به حاكم مدينه كه همه‌اش در تواريخ معتبر مضبوط است و به دست آيندگان هم خواهد رسيد و هميشه محفوظ خواهد ماند ، از روى اين مدارك مىتوان واقعهء\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nعاشورا را با تمام جزئيات كه روى داده است شرح و توصيف كرد و هيچ نيازى به مدرك و مأخذ ديگرى نيست . »\r\n4 . از جمله تحريفات دشمن اين است كه در ابلاغى كه يزيد براى ابن زياد صادر مىكند مىنويسد : « دوستان ( جاسوسان ) من اطلاع داده‌اند كه مسلم پسر عقيل به كوفه آمده تا در ميان مسلمانان ايجاد اختلاف كند » .\r\nايضاً ابن زياد به خود مسلم پس از گرفتارى مسلم گفت : « پسر عقيل ! مردم اين شهر آسوده خاطر بودند ، تو آمدى و ميان آنها تفرقه افكندى و مردم را به جان يكديگر انداختى » .\r\nاما مسلم در جواب ابن زياد گفت : « چنين نيست ، بلكه من خود به اين شهر نيامدم كه مردم را پراكنده سازم ؛ مردم اين شهر به ما نامه‌ها نوشتند و در آن نامه‌ها يادآور شدند كه پدرت « زياد » نيكان آنها را كشت و خونشان را ريخت و چون بيدادگران و زورگويان دنيا با آنها رفتار كرد . ما آمديم تا عدالت را برقرار سازيم و مردم را به حكم قرآن مجيد دعوت كنيم » .\r\nبه هر حال اين تحريف نگرفت و مورخى در جهان پيدا نشد كه آنچنان قضاوت كند .\r\nتنها قاضى ابن العربى اندلسى بود كه گفت : . . .\r\n5 . اما تحريفاتى كه لفظاً يا معنىً در حادثهء عاشورا شده است :\r\n\r\nتحريفات لفظى « 1 »\r\n: الف . داستان شير و فضّه « 2 » كه متأسفانه در كافى نيز آمده است .\r\n\r\n\r\n\r\n\r\n","description":"","footnote":"\r\n( 1 ) . اين تحريفات لفظى را چه عاملى به وجود آورده است ؟ به طور كلى شخصيتهاى بزرگ جهان از طرف مردم عوام موضوع افسانه‌ها قرار مىگيرند . وقتى كه مردم براى بوعلى سينا افسانه مىسازند ، وقتى كه رستم و سهراب افسانه‌اى خلق مىكنند ، قهراً براى على بن أبي طالب عليه السلام و حسين بن على عليه السلام نيز افسانه مىسازند ، نظير افسانهء ضربت على در خيبر و آسيب بدن و بال جبرئيل ، و نظير هفتصد هزار نفر بودن دشمن در كربلا و هفتاد و دو ساعت بودن روز عاشورا . اينجاست كه بايد قصهء كسى [ را 
  ] كه گفت نيزهء سنان بن انس شصت گز بود و شخصى گفت نيزهء شصت گزى در دنيا كسى نديده است ، و او گفت آن را خدا از بهشت برايش فرستاده بود ، [ به ياد آورد . 
  ] عامل ديگر كه اختصاصى است ، موضوع گريانيدن بر حسين است كه بعداً دربارهء تأثير اين عامل سخن خواهيم گفت .\r\n( 2 ) . در منتخب طريحى و اسرار الشهادة دربندى ، از يك مرد اسدى نيز نقل شده كه شبها شيرى مىآمد و عاقبت معلوم شد كه آن شير على بن أبي طالب است ( العياذ باللَّه ) .\r\n","page_name":" 585 ","page_number":585},
  {"content":"\r\n\r\nب . داستان عروسى قاسم كه ظاهراً خيلى مستحدث است و از زمان قاجاريه تجاوز نمىكند . ( از زمان ملا حسين كاشفى است . ) .\r\nج . داستان فاطمهء صغرى در مدينه و خبر بردن مرغ به او .\r\nد . داستان دختر يهودى كه افليج بود و قطره‌اى از خون أبا عبد اللَّه به وسيلهء يك مرغ به بدنش چكيد و بهبود يافت .\r\nه . حضور ليلى در كربلا و امر حضرت به او كه برو در يك خيمهء جداگانه موى خود را پريشان كن ، و شعر :\r\n نَذْرٌ عَلَىَّ لَئِنْ عادُوا وَ انْ رَجَعُوا * لازْرَعَنَّ طَريقَ الطَّفِّ رَيْحانا \r\nو اشعارى از اين قبيل :\r\nليلى ز غم اكبر . . .\r\n خيز اى بابا از اين صحرا رويم * نَك به سوى خيمهء ليلا رويم \r\nو . داستان طفلى از ابى عبد الله كه در شام از دنيا رفت و بهانهء پدر مىگرفت و سر پدر را آوردند و همان جا وفات كرد . ( رجوع شود به نفس المهموم ) .\r\nز . آمدن اسرا به كربلا در اربعين و اينكه به دوراهى عراق و مدينه رسيدند ، از « نعمان بن بشير » خواستند كه آنها را به كربلا ببرد ؛ و اينكه آنچه در اربعين حقيقت دارد زيارت جابر است و عطيّهء عوفى . اما عبور اسرا از كربلا و ملاقات امام سجاد با جابر افسانه است .\r\nح . هشتصد هزار نفر بودن لشكر عمر سعد بلكه يك ميليون و ششصد هزار نفر ، هفتاد و دو ساعت بودن روز عاشورا ، به يك حمله ده هزار نفر را كشتن ، تا برسد به اينكه نيزهء هاشم مِرقال هجده گز و نيزهء قاتل قاسم هجده گز و نيزهء سنان شصت گز بود .\r\nط . روضه‌هايى كه در آنها اظهار تذلّل پيش دشمن است ، از قبيل التماس كردن براى آب .\r\nى . داستان طفلى كه در حين اسارت گردنش را بسته بودند و سوار مىكشيد تا طفل خفه شد .\r\n\r\nاما تحريفات معنوى :\r\nالف . اولين تحريف اين بود كه اين حادثه را يك حادثهء استثنائى و ناشى از يك دستور محرمانه و خصوصى دانستند . امام حسين فداى گناهان امت شد ! او كشته شد تا\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nگناهان امت بخشيده شود ! بدون شك اين يك فكر مسيحى است كه در ميان ما نيز رايج شده است . اين فكر است كه امام حسين را به كلى مسخ مىكند و او را به صورت سنگر گنهكاران درمىآورد ، قيام او را كفارهء عمل بد ديگران قرار مىدهد : امام حسين كشته شد كه گنهكاران از عذاب الهى بيمه شوند ! جوابگوى معصيت معصيت‌كاران باشد « 1 » . ( به شخصى گفتند تو چرا نماز نمىخوانى ، روزه نمىگيرى ، مشروب مىخورى ؟ گفت من ؟ ! شب جمعه در هيئت ، سينهء سه ضربهء مرا نديدى ؟ ! آقاى بروجردى هرچه خواستند سردسته‌هاى قمى را از بعضى كارها منع كنند قبول نكردند ، گفتند ما همهء سال جز يك روز مقلد شما هستيم . ) چيزى كه هست فرق ما با مسيحيان اين است كه مىگوييم يك بهانه‌اى لازم است ، به قدر بال مگسى اشك بريزد و همان كافى است كه جواب دروغگوييها ، خيانتها ، شراب‌خواريها ، رباخواريها ، ظلمها و آدمكشيها بشود ! مكتب امام حسين به جاى اينكه مكتب احياء احكام دين باشد ، مكتب اشْهَدُ انَّكَ قَدْ اقَمْتَ الصَّلاةَ و آتَيْتَ الزَّكاةَ وَ امَرْتَ بِالْمَعْروفِ وَ نَهَيْتَ عَنِ الْمُنْكَرِ باشد ، و همان‌طور كه خودش فرمود : اريدُ انْ آمُرَ بِالْمَعْروفِ وَ انْهى عَنِ الْمُنْكَرِ ، مكتب ابن زيادسازى و يزيدسازى شد .\r\nدر اين زمينه است كه افسانه‌ها ساخته شده از قبيل داستان مردى كه سرِراه را مىگرفت و آدمها را مىكشت و لخت مىكرد ، اطلاع پيدا كرد كه قافله‌اى از زوّار حسينى امشب از فلان نقطه عبور مىكنند ، در گردنه‌اى كمين كرد و در حالى كه انتظار مىكشيد خوابش برد و قافله آمد و گذشت و او متوجه نشد . قافله كه مىگذشت ، گرد و غبار بلند شده بود و روى لباسها و بدن او نشست . در همين حال خواب ديد كه قيامت بپاشده و او را هم كشان‌كشان به طرف جهنم مىبرند به جرم خونهاى ناحقّى كه ريخته و مالهايى كه دزديده و امنيتى كه سلب كرده است ( زيرا از نظر اسلام اينها محارب خوانده مىشوند :  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ  . . .  أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ  « 2 » . . . رجوع شود به تفسير آيه و به بحث فقهى مطلب ) ولى همين‌كه به نزديك جهنم رسيد ، جهنم از قبول او امتناع كرد و امر شد او را برگردانيد زيرا اين كسى است كه در وقتى كه در خواب بوده ، غبار زوّار حسينى بر روى او نشسته است !\r\n\r\n\r\n\r\n\r\n","description":"","footnote":"\r\n( 1 ) . امام حسين در سه مرحله شهيد شد و سه نوع شهادت داشت : شهادت تن ، شهادت نام ، شهادت هدف .\r\n( 2 ) . مائده / 33 .\r\n","page_name":" 587 ","page_number":587},
  {"content":"\r\n\r\n فَانْ شِئْتَ النَّجاةَ فَزُرْ حُسَيْناً * لِكَىْ تَلْقَى الْالهَ قَريرَ عَيْنِ \r\n فَانَّ النّارَ لَيْسَ تَمَسُّ جِسْماً * عَلَيْهِ غُبارُ زُوّار الْحُسَيْنِ « 1 » \r\nپس وقتى كه غبار زوّار حسين بر روى يك دزد جانى بنشيند او را نجات دهد ، خود زوّار چه مقام و درجه‌اى دارند ! و حتماً بالاتر از ابراهيم خليل خواهند بود ! به قول شاعر :\r\n من خاك كف پاى سگ كوى كسىام * كو خاك كف پاى سگ كوى تو باشد \r\nو به قول شاعر اصفهانى مردى را در قيامت مىآورند و ملائكهء غِلاظ و شِداد او را به محضر عدل الهى مىبرند و هى به گناهان او شهادت مىدهند و مورد توجه فرشتهء مأمور رسيدگى [ واقع 
  ] نمىشود ، مىگويند : شكمها پاره كرده است ، . . . ديوان مُكْرَم صفحهء 133 :\r\n اگر اين مرده اشكى هديه كرده * ولش كن گريه كرده \r\n عيان‌گر معصيت يا خُفيه كرده * ولش كن گريه كرده \r\n نمازْ اين بندهء عاصى نكرده * مه حق روزه خورده \r\n ولى يك ناله در يك تكيه كرده * ولش كن گريه كرده \r\n اگر پستان زنها را بريده * شكمهاشان دريده \r\n هزاران مرد را بىخُصيه كرده * ولش كن گريه كرده \r\n اگر از كودكان شيرخواره * شكمها كرده پاره \r\n به دسته گريه‌هاى نسيه كرده * ولش كن گريه كرده \r\n خوراك او همه مال يتيم است * گناه او عظيم است \r\n خطا در شهر و هم در قريه كرده * ولش كن گريه كرده \r\n اگر بر ذمّهء او حقّ ناس است * خدا را ناشناس است \r\n براى خود جهان را فديه كرده * ولش كن گريه كرده \r\n به دست خود زده قدّاره بر فرق * به خون خود شده غرق \r\n تن خود زين ستم بىبنيه كرده * ولش كن گريه كرده \r\n نمىارزد دوصد تضييع ناموس * به يك سُبّوح و قدّوس \r\n\r\n\r\n\r\n\r\n","description":"","footnote":"\r\n( 1 ) . [ اگر نجات خواهى به زيارت حسين برو تا خداوند را با چشم روشن ديدار كنى . زيرا آتش دوزخ به جسمى كه غبار پاى زائران حسينى بر روى آن نشسته ، نمىرسد . 
  ]\r\n","page_name":" 588 ","page_number":588},
  {"content":"\r\n\r\n اگر اشكى روان بر لحيه كرده * ولش كن گريه كرده \r\n6 . قبلًا گفتيم عامل تحريف دو چيز است . اكنون مىگوييم عامل تحريف چند چيز است :\r\nالف . اغراض دشمنان اين وقايع كه كوشش مىكنند اينها را قلب و تحريف كنند ، چنان كه نمونه‌اش را در نمرهء 4 ديديم .\r\nب . حس اسطوره‌سازى و قهرمان‌سازى خيالى كه در بشر وجود دارد كه قبلًا به آن اشاره شد و آقاى دكتر شريعتى در سخنرانى عيد غدير ، مبناى توجه بشر را به اساطير به نحو احسن بيان كردند . و گفتيم همين حس است كه على را آنجا مىبرد كه جبرئيل از آسيب شمشير على چهل روز نمىتواند بالا برود ، و ضربت على آنچنان نرم و بُرنده صورت مىگيرد كه خود « مَرحَب » متوجه نمىشود و به على مىگويد : يا على ! اينهمه كه از تو تعريف مىكنند ، همهء زور و هنر تو همين است ؟ ! على مىگويد خودت را يك تكان بده تا ببينى چه خبر است . تا تكان مىخورد نيمى به اين طرف و نيمى به آن طرف مىافتد ! .\r\nج . در خصوص حادثهء عاشورا يك عامل خاصى هم دخالت كرده است و آن اينكه به خاطر فلسفهء خاصى از طرف پيشوايان دين توصيه شده كه اين جريان به عنوان يك مصيبت يادآورى شود و مردم بر آن بگريند . فلسفهء اين تذكر و گريستن و گرياندن ، احياء اين خاطره است و فلسفهء احياء آن اين است كه هدف كلى اين نهضت براى هميشه زنده بماند و امام حسين هر سال در ميان مردم به اين صورت ظهور كند و مردم از حلقوم او بشنوند كه : أَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ ، مردم هميشه بشنوند : لا ارَى الْمَوْتَ الّا سَعادَةً وَ الْحَياةَ مَعَ الظّالِمينَ الّا بَرَماً ، مردم بشنوند اين ندايى را كه با حماسه سروده شده است و ببينند اين تاريخى را كه با خون نوشته شده است .\r\nولى اين مطلب بدون توجه به هدف گريستنها و گرياندنها ، خود گريستن موضوع شده است ، بلكه هنر مخصوص شده است . گريز زدن خود يك هنرى است در ميان اهل منبر و روضه‌خوان‌ها . قهراً براى اينكه مردم بهتر و بيشتر گريه كنند ، و به ظاهر براى اينكه اجر و ثواب بيشترى پيدا كنند ، روضه‌هاى دروغ جعل شد . مردم ما هم فعلًا مثل چايخورهايى كه به چاى پررنگ عادت كرده باشند كه چاى كمرنگ آنها را نمىگيرد ، به روضه‌هاى خيلى داغ و پرحاشيه عادت كرده‌اند و اين خود عاملى شده كه اجباراً عده‌اى از اهل منبر براى اينكه مردم گريه بكنند ، روضه‌هاى دروغ و اگر بخواهيم\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nمحترمانه بگوييم روضه‌هاى ضعيف مىخوانند .\r\nاينجا دو داستان دارم : مىگويند يكى از علماى آذربايجان هميشه از روضه‌هاى بىاصلى كه خوانده مىشد رنج مىبرد و به اهل منبر اعتراض مىكرد . معمولًا مىگفت اين زهرمارها چيست كه شما مىخوانيد ؟ ! ولى كسى به سخنانش گوش نمىكرد ، تا آنكه يك دهه خودش در مسجد خودش روضه گرفت و بانى هم خودش بود . با روضه‌خوان شرط كرد به اصطلاحِ خودش از آن زهرمارها قاطى نكند . روضه‌خوان گفت : آقا ! من حرفى ندارم ولى بدانيد كه مردم گريه نمىكنند . گفت : تو چه‌كار دارى ؟ ! در مجلس من نبايد از آن زهرمارىها يعنى روضه‌هاى دروغ خوانده شود . مجلس بپاشد . آقا خودش در محراب ، و منبر هم كنار محراب . منبرى وارد روضه شد ولى هرچه خواست با روضهء راست مردم گريه كنند نشد . آقا خودش هم دست را به پيشانى گذاشته بود و ديد عجب ! مجلس خيلى يخ شد ؛ و لا بد با خود گفت الآن مردم عوام خواهند گفت علت اينكه روضهء آقا نمىگيرد اين است كه نيّت آقا صاف نيست و مريدها خواهند پاشيد . يواشكى سرش را به طرف منبر برد و گفت قدرى از آن زهرمارىها قاطيش كن .\r\nداستان ديگر اينكه : در يكى از شهرستانها براى اولين بار يك روضهء مفصلى شنيدم دربارهء داستان زنى كه در زمان متوكل رفت به زيارت أبا عبد اللَّه عليه السلام ، و مانع مىشدند و دست مىبريدند ، تا عاقبت آن زن با شرح مفصلى كه يادم نيست ، به دريا انداخته مىشود و فرياد مىكند : يا أبا الفضل ! به فريادم برس . سوارى پيدا مىشود و مىآيد و به زن مىگويد : ركابم را بگير ! زن مىگويد : چرا دست دراز نمىكنى و مرا نمىگيرى ؟\r\nمىگويد : آخر من دست در بدن ندارم .\r\nپس معلوم مىشود خود مردم هم عاملى براى اين جعل و تحريف‌ها هستند .\r\nبسيارى از زبان حال‌ها زبان حال نيستند :\r\n اى خاك كربلا تو به من ياورى نما * چون نيست مادرى تو به من مادرى نما \r\nيعنى چه ؟ ! نه امام چنين كلماتى به زبان آورده و نه شايستهء شأن امام است ، بلكه شايستهء هيچ مردى نيست . يك مرد پنجاه‌وهفت‌ساله فرضاً بخواهد از تنهايى و غربت بنالد ، مادر را نمىخواند . مادر را خواندن در شأن يك بچه است كه هنوز احتياج به دامن مادر دارد . اين سنين وقتى است كه معمولًا فرزندان پناه مادران هستند .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nكتاب لؤلؤ و مرجان كه در نوع خود كتاب بىنظيرى است و از يك تبحّر واقعى مؤلف مرحومش حكايت مىكند ، بحث خود را در دو قسمت قرار داده است و از عهدهء هر دو نيكو برآمده است : اخلاص ، صدق .\r\nدر بحث صدق ، صفحهء 82 ، آيات مربوطه را نقل مىكند . اول آيهء :  « فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ »  « 1 » . سپس آيات افتراى كذب را نقل مىكند كه زياد است « 2 » 7 . در صفحهء 92 به بعضى دروغهاى روضه‌خوان‌ها اشاره مىكند از قبيل :\r\nالف . پس از رفتن على اكبر به ميدان و برگشتن ، امام به مادرش ليلى فرمود برخيز و برو در خلوت دعا كن براى فرزندت كه من از جدّم شنيدم مىفرمود : دعاى مادر در حق فرزند مستجاب مىشود .\r\nب . حضرت زينب در حالت احتضار آمد به بالين امام فَرَمَقَها بِطَرْفِهِ فَقالَ لَها اخوهُ :\r\nارْجِعى الَى الْخَيْمَةِ فَقَدْ كَسَرْتِ قَلْبى ، وَ زِدْتِ كَرْبى « 3 » ! .\r\nج . امام چند بار به دشمن حمله كرد و هر نوبت ده هزار نفر را كشت ! .\r\n8 . در صفحهء 142 اشتباه شيخ مفيد را نقل مىكند در جراحت برنداشتن على عليه السلام ، و در صفحهء 149 داستان عبور اسرا را از كربلا در مراجعت از شام نقل مىكند كه لهوف متفرّد به آن است و فقط پس از او « ابن نما » در مثير الأحزان نقل كرده است . تأليف اين كتاب ، بيست و چهار سال بعد از وفات سيّد « 4 » واقع شده است .\r\n9 . در صفحهء 163 ، از كتاب مُحْرِق القلوب آخوند ملا مهدى نراقى نام مىبرد كه مشتمل بر بعضى اكاذيب است از آن جمله « 5 » :\r\n« چون بعضى از ياران به جنگ رفته شهيد شدند ، ناگاه از ميان بيابان سوارى\r\n\r\n\r\n\r\n\r\n","description":"","footnote":"\r\n( 1 ) . بقره / 79 .\r\n( 2 ) . و شايد اگر مانند ما به آيات تحريف متمسك مىشد بسيار مناسب بود .\r\n( 3 ) . [ پس حضرت با گوشهء چشم به وى نگاهى انداخت و فرمود : به خيمه بازگرد كه دلم را شكستى و غمم را افزودى . 
  ]\r\n( 4 ) . [ سيد طاووس ، مؤلف لهوف . 
  ]\r\n( 5 ) . اين داستان به طول و تفصيل در روضة الشهداء كاشفى آمده و محرق القلوب على الظاهر از آنجا گرفته است . در روضة الشهداء مىگويد فضل بن على عليهما السلام به كمك هاشم شتافت ! ! !\r\n","page_name":" 591 ","page_number":591},
  {"content":"\r\n\r\nمِكْمَل و مسلَّح پيدا شد ، مركبى كوه پيكر سوار بود ، خُود عادى « 1 » فولاد بر سر نهاده و سپر مدوّر به سر كتف در آورده و تيغ يمانى جوهردار چون برق لامع حمايل كرده و نيزهء هجده ذرعى ( ! ) در دست گرفته و ساير اسباب حرب را بر خود آراسته كَالْبَرْقِ اللّامِعِ وَ الْبَدْرِ السّاطِع به ميان ميدان رسيد و بعد از طريد و جولان « 2 » روى به سپاه مخالف كرد و گفت : هركه مرا نشناسد بشناسد : منم هاشم بن عتبة بن أبى وقّاص پسر عمّ عمر سعد . پس روى به امام حسين كرد و گفت : السّلامُ عَلَيْكَ يا ابا عَبْدِ اللَّه اگر پسر عمّم عمر سعد . . . » .\r\n10 . در صفحهء 166 اشاره مىكند به كتابهاى برغانيهاى قزوينى كه مشتمل بر برخى اكاذيب است .\r\n11 . در صفحهء 167 مىگويد :\r\n« در ايام مجاورت كربلا و استفاده از محضر علامهء عصر شيخ عبد الحسين طهرانى ، سيد عرب روضه‌خوانى از « حِلّه » آمد و پدرش از اين طايفه بود و اجزاء ( جمع جزوه ) كهنه‌اى از ميراث پدر داشت . اول و آخر نداشت . در حاشيه‌اش نوشته بود از تأليفات فلان عالم از علماى جبل عامل از شاگردان صاحب معالم است . غرض ، آن سيّد استعلام حال آن كتاب نمود . مرحوم شيخ عبد الحسين اولًا در احوال آن عالم كتابى در مقتل نيافت ؛ ثانياً خود كتاب را مطالعه كرد و ديد آن قدر اكاذيب دارد كه ممكن نيست از عالمى باشد . لذا آن سيد را نهى كرد از نشر و نقل از آن . ولى بعد همين كتاب به دست مرحوم دربندى افتاد و مطالب آن را در كتاب اسرار الشهادة نقل كرد و بر عدد اخبار واهيهء مجعولهء بىشمار آن افزود . » .\r\nدر اسرار الشهادة « 3 » مىنويسد : عدد لشكريان كوفه به شش‌صد هزار سواره و دو\r\n\r\n\r\n\r\n\r\n","description":"","footnote":"\r\n( 1 ) . كذا [ يعنى مطلب مبهم است . 
  ]\r\n( 2 ) . تعبير به « طريد و جولان » در روضة الشهداء كاشفى نيز آمده است .\r\n( 3 ) . دو سه روز قبل از محرم امسال ( 1389 قمرى ) به مناسبت اينكه مىخواستم در اطراف « تحريفات در واقعهء تاريخى كربلا » بحث كنم ، به وسيلهء تلفن از آقاى [ على اكبر 
  ] غفارى مدير مؤسسهء كتابفروشى صدوق دروغترين كتابهاى مقتل را خواستم . نظر هر دو نفر به اسرار الشهادة بود . آقاى غفارى اين كتاب را نداشت و قول داد تهيه كند ، اما بعد از دو سه روز تلفن كرد كه از هر كتابفروش خواستم او هم دنبال اين كتاب بود زيرا مشترى زياد دارد و همه اهل منبر هستند ، با اين تفاوت كه شما براى انتقاد و آنها براى نقل و استفاده مىخواهند .\r\n","page_name":" 592 ","page_number":592},
  {"content":"\r\n\r\nكرور پياده ( يك ميليون و ششصد هزار ) مىرسيده است .\r\n12 . در صفحهء 168 مىگويد :\r\n« مرحوم دربندى مشافهةً نقل كرد كه من در ايام سابقه شنيدم كه فلان عالم گفت يا روايتى نقل كرد كه روز عاشورا هفتاد ساعت بود و من در آن وقت غريب شمردم و متعجب شدم از نقل آن و لكن حال كه تأمل در وقايع روز عاشورا كردم خاطرجمع يا يقين كردم كه آن نقل ، راست و آن همه وقايع نشود مگر در آن مقدار از زمان . » .\r\n13 . در صفحهء 169 :\r\n« شخصى در شهر كرمانشاه خدمت عالم كامل جامع فريد ، آقا محمد على صاحب مقامع و غيره قدّس اللَّه روحه رسيده و عرض كرد : در خواب مىبينم به دندان خود گوشت بدن مبارك حضرت سيد الشهداء عليه السلام را مىكَنم . آقا او را نمىشناخت ، سر به زير انداخت و متفكر شد . پس به او فرمود : شايد روضه‌خوانى مىكنى ؟ عرض كرد : بلى . فرمود : يا ترك كن يا از كتب معتبره نقل كن . » .\r\n14 . در صفحهء 170 مقدمتاً براى نقل نمونه‌اى از اكاذيب روضه‌خوان‌ها جريان مسناى بنى اسرائيل و تَلمود را كه سينه به سينه به يهوديان رسيد و جمع‌آورى شد ذكر مىكند و تمثيل مىكند « به صدور الواعظين و لسان الذاكرين » .\r\n15 . در صفحهء 174 عبارت و بيانى در دنبال مطلب فوق دارد ، مىگويد :\r\n\r\n","description":"","footnote":"","page_name":" 593 ","page_number":593},
  {"content":"\r\n\r\n« لكن مسناى يهود كتاب معين و معهودى است كه به ملاحظهء آن دو تفسير ( شرح مسنا ) از زيادى و نقصان مصون و محروس است ، و اما روايات مسناى اين امت داراى قوهء قويهء نباتيه است كه چون از مجموعه‌اى به مجموعهء ديگر نقل كند فوراً نمو كند و با بركت شود و شاخه‌ها و برگهاى تازهء با طراوت و نضارت براى آن پيدا [ شود 
  ] و چون در سير به منزل منابر برسد و موسم نقل آنها برسد قوهء حيوانيه در او ظاهر گردد و بال و پر پيدا كند و چون طير خيال در هر لمحه به جهات مختلفه پرواز كند . و ما به جهت مثال به پاره‌اى از آنها اشاره كنيم به اينكه مختصرى از او نقل كنيم . » .\r\nقبلًا سه فقره نقل شد ، لهذا از شمارهء 4 شروع مىكنيم :\r\n16 . د . صفحهء 175 : افسانه‌اى راجع به حضرت امير پس از ضربت خوردن .\r\nه . افسانهء يكى از قاصدان كوفه كه نامه‌اى آورد براى امام حسين و جواب خواست . حضرت سه روز مهلت خواستند ، روز سوم عازم سفر شدند . آن شخص گفت : برويم ببينيم جلالت شأن پادشاه حجاز را كه چگونه سوار مىشود . آمد ديد حضرت بر كرسى نشسته ، بنى هاشم دورش را گرفته و مردان ايستاده و اسبان زين كرده و چهل محمل كه همه را به حرير و ديباج پوشانيده‌اند . . . تا عصر عاشورا كه عمر سعد امر كرد شتران بىجهاز را حاضر كردند براى سوار شدن اسيران . . .\r\nو . صفحهء 177 : حضرت زينب در شب عاشورا به جهت همّ و غم و خوف از اعداء در ميان خيمه‌ها سير مىكرد براى استخبار حال اقربا و انصار ، ديد حبيب بن مظهّر اصحاب را در خيمهء خود جمع كرده و از آنها عهد مىگيرد كه فردا نگذارند احدى از بنى هاشم قبل از ايشان به ميدان برود . . . آن مخدّره مسروراً آمد پشت خيمهء أبو الفضل ، ديد آن جناب نيز بنى هاشم را جمع كرده و به همان قِسم از ايشان عهد مىگيرد كه نگذارند احدى از انصار پيش از ايشان به ميدان برود . مخدّره مسرور در خدمت حضرت رسيد و تبسم كرد . حضرت از تبسم او ( در اين وقت ) تعجب كرد و سبب پرسيد . آنچه ديده بود عرض كرد . . .\r\nز . داستان اينكه در روز عاشورا بعد از شهادت اهل بيت و اصحاب ، حضرت به بالين امام زين العابدين عليه السلام آمد . پس ، از پدر حال معاملهء آن جناب را با اعداء پرسيد .\r\nخبر داد كه به جنگ كشيد . پس جمعى از اصحاب را پرسيد . در جواب فرمود : قُتِلَ ،\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nقُتِلَ ؛ تا رسيد به بنى هاشم ، و از حال جناب على اكبر و ابى الفضل سؤال كرد ؛ به همان قسم جواب داد و فرمود : بدان در ميان خيمه‌ها غير از من و تو مردى نمانده است .\r\nصفحهء 178 :\r\n« اين قصه است و حواشى بسيار دارد و صريح است در آنكه آن جناب از اول مقاتله تا وقت مبارزت پدر بزرگوارش ابداً از حال اقرباء و انصار و ميدان جنگ خبرى نداشت . » .\r\nح . داستان عزم رفتن أبا عبد اللَّه به ميدان جنگ و طلب كردن اسبِ سوارى و [ اينكه 
  ] كسى نبود اسب را حاضر كند :\r\n« پس مخدّره زينب رفت و آورد و آن حضرت را سوار كرد . بر حسب تعدد منابر ، مكالمات بسيار بين برادر و خواهر ذكر مىشود و مضامين آن در ضمن اشعار عربى و فارسى نيز درآمده و مجالس را به آن رونق دهند و به شور درآورند . » .\r\nظاهراً از آن جمله است اينكه حضرت زينب هنگام وداع ، برادر را ايست داد و فرمود : وصيتى از مادرم به يادم افتاد . مادرم به من گفته در همچو وقتى حسينم را بگير و از طرف من زير گلويش را ببوس . از آن جمله است اينكه حضرت ديد اسب حركت نمىكند ، هرچه نهيب مىزند اسب نمىرود ، يك مرتبه مىبيند طفلى خودش را روى سم اسب انداخته است . ( اشعار معروف صفى على شاه در بيان دو جاذبهء عشق و عقل مربوط به جريان حضرت زينب در همين وقت است . ) بايد متوجه بود كه حضرت زينب حين وفات حضرت زهرا تقريباً پنج‌ساله بوده است .\r\nط . صفحهء 179 : زينب آمد به بالين أبا عبد اللَّه عليه السلام در قتلگاه وَ رَأَتْهُ يَجودُ بِنَفْسِهِ وَ رَمَتْ بِنَفْسِها عَلَيْهِ وَ هِىَ تَقولُ : انْتَ اخى ، انْتَ رَجاؤُنا ، انْتَ كَهْفُنا ، انْتَ حِمانا « 1 » .\r\n\r\n\r\n\r\n\r\n","description":"","footnote":"\r\n( 1 ) . [ و او را ديد كه مشغول جان دادن است . خود را به روى بدن او انداخت و مىگفت : تو برادر منى ، تو اميد مايى ، تو پناه مايى ، تو پشتيبان مايى . 
  ]\r\n","page_name":" 595 ","page_number":595},
  {"content":"\r\n\r\nى . صفحهء 179 : افسانهء منسوب به « ابوحمزهء ثمالى » كه درِ خانهء امام سجاد را كوبيد ، كنيزكى آمد ، چون فهميد ابو حمزه است خداى را حمد كرد كه او را رساند كه حضرت را تسلّى دهد چون امروز دومرتبه حضرت بيهوش شدند . پس ابو حمزه داخل شد و تسلّى داد به اينكه شهادت در اين خانواده موروثى است ؛ جد ، پدر ، عم ، . . . امام فرمود : بلى ، ولى اسارت در اين خانواده موروثى نبود . آنگاه شمّه‌اى از حالت اسيرى عمّه‌ها و خواهران بيان كردند .\r\nيا . از هشام بن الحكم [ مطلبى 
  ] نقل كرده‌اند كه خلاصه‌اش اين است : « در ايامى كه امام صادق عليه السلام در بغداد بودند ، هر روز مىبايست در محضر امام باشم . روزى يكى از شيعيان ، هشام را به يك مجلس عزا دعوت مىكند و او معتذر مىشود كه بايد در حضور امام باشم . او مىگويد : از امام اجازه بگير ، و هشام مىگويد : اسم اين مطلب را پيش امام نمىشود برد كه منقلب مىشود . او گفت : بىاجازه بيا . هشام گفت : اين هم ممكن نيست زيرا امام از من خواهد پرسيد . آخر كار هرطور بود هشام را برد . روز بعد امام جويا شد و بعد از تكرار فاش كرد . امام فرمود : گمان مىكنى من در آنجا نبودم يا در چنين مجالسى حاضر نمىشوم ؟ ! عرض كرد : شما را در آنجا نديدم . فرمود : وقتى كه از حجره بيرون آمدى ، در محل كفشها چيزى نديدى ؟ عرض كرد : جامه‌اى در آنجا افتاده بود . فرمود : من بودم كه عبا بر سر كشيدم و روى زمين افتادم ! .\r\nنظير اين افسانه است افسانه‌اى دربارهء امام سجاد عليه السلام كه در يك مجلس عزادارى شركت كرده بود و چراغها را خاموش كردند و بعد كه مجلس ختم شد و چراغها روشن شد ، ديدند امام كفشهاى عزاداران را جفت كرده است .\r\n17 . در صفحهء 183 مىگويد :\r\n« دو چيز است كه سبب تجرّى اين جماعت بلكه بعضى از ارباب تأليف شده در نقل اخبار و حكايات بىاصل و مأخذ ، بلكه در بافتن دروغ و جعل اخبار و حكايات :\r\nاول : گفته‌اند در اخبارِ مدحِ ابكاء ننوشته كه به چه قسم بگريانيد و چه بخوانيد ، و از اين ذكر نكردن معلوم مىشود هرچه سبب گريانيدن ، وسيلهء سوزانيدن دل و بيرون آمدن اشك باشد ممدوح و مستحسن است . علىهذا اخبار منع كذب در غير مقام تعزيه‌دارى است .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nبه اين بيان مىتوان بسيارى از معاصى كبيره را مباح بلكه مستحب كرد . مثلًا اخبار فضيلت ادخال سرور در قلب مؤمن . پس مثلًا غيبت يا بوسه و زناى با بيگانه يا لواط اگر موجب ادخال سرور بشود جايز است . » .\r\n18 . در صفحهء 186 مىگويد :\r\n« يكى از ثقات اهل علم يزد براى من نقل كرد كه وقتى از يزد پياده رفتم به مشهد مقدس از آن راه بيابان ( كوير ) كه مشقت بسيار دارد . در مسير منازل ، وارد قريه‌اى از دهكده‌هاى خراسان شدم قريب نيشابور . چون غريب بودم رفتم به مسجد آنجا . چون مغرب شد اهل ده جمع شدند و چراغى روشن كردند و پيشنمازى آمد و نماز مغرب و عشا را به جماعت كردند . آنگاه پيشنماز رفت بالاى منبر نشست ، پس خادم مسجد دامن را پر از سنگ كرد و برد بالاى منبر نزد جناب آخوند گذاشت . متحيّر ماندم براى چيست ؟ ! آنگاه مشغول روضه‌خوانى شد . چند كلمه كه خواند خادم برخاست و چراغها را خاموش كرد . تعجبم بيشتر شد . در اين حال ديدم بناى سنگ انداختن شد از بالاى منبر بر آن جماعت ، و فريادها بلند شد ، يكى مىگويد : اى واى سرم ، ديگرى فرياد از بازو ، سومى از سينه ، و هكذا گريه‌ها و شيونها بلند شد . قدرى گذشت ، سنگ تمام و آخوند مشغول دعا شد و چراغ را روشن كردند . مردم با سر و صورت خونين و ديدهء اشكبار رفتند . پس به نزد پيشنماز رفتم و از حقيقت اين كار شنيع پرسيدم . گفت : روضه مىخوانم و اين جماعت به غير از اين قسم عمل گريه نمىكنند . لا بد بايد ( براى اينكه به ثواب گريه بر أبا عبد اللَّه برسند ) به اين نحو ايشان را بگريانم . » .\r\n19 . صفحهء 187 :\r\n« دوم : استقرار سيرهء علما در مؤلّفات خود بر نقل اخبار ضعيفه و ضبط روايات غير صحيحه در ابواب فضائل و قصص و مصائب ، و مسامحهء ايشان در اين مقامات ، خصوص مقام اخير چنان كه مشاهد و محسوس است . »\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nمرحوم حاجى بعداً وارد بحث در مسألهء تسامح در ادلّهء سنن مىشود و فرق مىگذارد ميان حديث ضعيف و موهون ، و مىگويد : آنچه قابل تسامح است احاديث ضعيفه است نه موهونه .\r\n20 . در صفحهء 193 مىگويد :\r\n« قصهء زَعْفَر جنّى و عروسى قاسم در روضه كاشفى ، و دومى در منتخب شيخ طريحى هم هست . منتخب طريحى مشتمل بر موهونهايى از قبيل زنده دفن كردن حضرت عبد العظيم در رى است . » .\r\n21 . صفحهء 194 :\r\n« قصهء عروسى ، قبل از روضه كاشفى در هيچ كتابى ديده نشده است . اما قصهء زبيده و شهربانو و قاسم ثانى در خاك رى و اطراف آن كه در السنهء عوام دائر شده ، پس آن از خيالات واهيه است . . . تمام علماى انساب متفقند كه قاسم بن الحسن عقب ندارد ( بلكه صغير بوده ) . » .\r\n22 . صفحهء 195 ، مىگويد :\r\n« مسعودى كه شيعه است و معاصر كلينى است ، در اثبات الوصيّة عدد كشتگان امام را به 1800 تن رسانده است آن هم به عبارتِ « وَ رُوِىَ انَّهُ قَتَلَ بِيَدِهِ ذلِكَ الْيَوْمَ الْفاً وَ ثَمانَمِائَةٍ » و محمد بن أبي طالب به هزار و نهصد و پنجاه نفر رسانده است . اما در كتابى كه هزار سال بعد نوشته شده ( اسرار الشهادة دربندى ) عدد مقتولين امام را به سيصد هزار و عدد مقتولين حضرت أبو الفضل را به بيست و پنج هزار و از سايرين نيز به بيست و پنج هزار نفر رسانده است . » .\r\nاگر فرض كنيم امام در هر ثانيه يك نفر كشته باشد ، سيصد هزار نفر مقدار هشتاد و سه ساعت و بيست دقيقه وقت مىخواهد كه با روز هفتاد و دو ساعت نيز قابل اصلاح نيست ؛ و بيست و پنج هزار نفر اگر هر نفر در يك ثانيه كشته شود ، شش ساعت\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nو پنجاه و شش دقيقه و چهل ثانيه وقت مىخواهد . به علاوه جمعيت يك ميليون و شش‌صد هزار نفر در صحراى كربلا جا نمىگيرد . وسائل و اسبابش از كجا فراهم مىشود ؟ آن هم همه از مردم كوفه بودند ، از حجاز و شام كسى نبود « 1 » . خداوند عقلى بدهد .\r\n23 . در صفحهء 202 اشاره مىكند به افسانهء ديگرى كه ما نظر به آنچه قبلًا نقل كرده‌ايم آن را دوازدهم قرار مىدهيم :\r\nيب . روزى حضرت امير در بالاى منبر خطبه مىخواند . حضرت سيد الشهداء عليه السلام آب خواست . حضرت به قنبر امر فرمود آب بياور . عباس در آن وقت طفل بود ، چون شنيد تشنگى برادر را ، دويد نزد مادر و آب براى برادر گرفت در جامى و آن را بر سر گذاشت و آب از اطراف مىريخت . به همين قسم وارد مسجد شد . چشم پدر بر او افتاد ، گريست و فرمود امروز چنين و روز عاشورا چنان . . . .\r\nالبته قصه بايد در كوفه باشد زيرا سخن از خطابه و منبر است ، و در آن وقت امام حسين يك مرد سى و چندساله است و ممكن نيست در حضور جمع در حين خطبهء پدر از پدر آب بخواهد . به علاوه در هيچ مدركى وجود ندارد .\r\nيج . حضرت أبو الفضل در صفين هشتاد نفر را يكى پس از ديگرى به هوا انداخت كه هنوز اولى برنگشته بود ، و هر كدام برمىگشت با شمشير دو حصّه مىنمود . . .\r\nيد . [ مىگويد : 
  ] .\r\n« براى ذرّيّهء طاهره دوشيزگانى بهم بافتند خصوص براى حضرت ابى عبد الله عليه السلام ، بعضى را در مدينه گذاشتند و بعضى را در كربلا شوهر دادند و بعضى را به جهت صدق كلام جبرئيل ( صَغيرُهُمْ يُميتُهُمُ الْعَطَشُ ) در كربلا از تشنگى بكشتند و بعضى را در قتلگاه شبيه عبد الله بن الحسن شهيدش كنند . . . » .\r\n24 . صفحهء 208 :\r\n« خاتمه ، در مذمّت گوش دادن به اخبار كاذبه و حكايات و قصص دروغ\r\n\r\n\r\n\r\n\r\n","description":"","footnote":"\r\n( 1 ) . در اينجا انسان به ياد آن افسانه مىافتد كه يك نفر اغراق‌گو در بزرگى شهر هرات در يك تاريخى گفت كه در آن وقت در هرات بيست و يك هزار احمد يك چشم كله‌پز بود . نظير اينها را دربارهء سرو كاشمر و عدد بنى اسرائيل و متقابلًا لشكريان فرعون و غيره گفته‌اند .\r\n","page_name":" 599 ","page_number":599},
  {"content":"\r\n\r\nمجالس تعزيه‌دارى . خداوند در مقام مذمّت يهودان بلكه منافقين و بيان صفات خبيثه و افعال قبيحهء ايشان مىفرمايد :  سَمَّاعُونَ لِلْكَذِبِ أَكَّالُونَ لِلسُّحْتِ  « 1 » . دربارهء اهل بهشت مىفرمايد :  لا يَسْمَعُونَ فِيها لَغْواً وَ لا كِذَّاباً  « 2 » . دربارهء اهل دوزخ كه در اين جهان به دروغ عادت كرده‌اند و در آخرت و موقف نيز ترك نكنند مىفرمايد :  وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ  « 3 »  .  ايضاً :  يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ  « 4 » . ايضاً :   ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ * انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ   « 5 » . ايضاً :  وَ اجْتَنِبُوا قَوْلَ الزُّورِ  « 6 » . ايضاً :  وَ الَّذِينَ لا يَشْهَدُونَ الزُّورَ  « 7 » . » .\r\n25 . صفحهء 213 :\r\n« و نيز دلالت كند بر قبح و مذمّت آن ، استقراء غالب معاصى كه محل آن مانند غالب اقسام دروغ ، زبان است مثل غيبت و غنا و سبّ و بهتان و استهزاء و نظاير آنها ، زيرا كه چنان كه غيبت در شرع حرام است ، گوش دادن به آن نيز حرام است ؛ خوانندگى حرام است ، گوش دادن به آن نيز حرام است ؛ سبّ اولياء خداوند يا مؤمن كفر يا معصيت است ، گوش دادن به آن نيز حرام است .\r\nخداى تعالى فرمايد :  وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ  « 8 » . . .\r\n\r\n\r\n\r\n\r\n","description":"","footnote":"\r\n( 1 ) . مائده / 42 . [ به دروغ گوش دهند و حرام خورند . 
  ]\r\n( 2 ) . نبأ / 35 . [ در آنجا سخن لغو و دروغ نشنوند . 
  ]\r\n( 3 ) . روم / 55 . [ روزى كه قيامت برپا شود مجرمان سوگند خورند كه جز ساعتى درنگ نكرده‌اند . اينچنين از حق منحرف و منصرف مىشوند . 
  ]\r\n( 4 ) . مجادله / 18 . [ روزى كه خدا همهء آنها را برانگيزد ، پس براى او سوگند خورند چنان كه براى شما سوگند مىخورند ، و پندارند كه برحقند . آگاه باشيد كه اينان دروغگويانند . 
  ]\r\n( 5 ) . انعام / 23 و 24 . [ سپس پاسخ آنها جز اين نبود كه گفتند به اللَّه پروردگارمان سوگند كه ما مشرك نبوديم . بنگر كه چگونه بر خود دروغ مىبندند و چگونه افتراهايشان از نظرشان گم شده است . 
  ]\r\n( 6 ) . حج / 30 . [ و از گفتار باطل و دروغ بپرهيزيد . 
  ]\r\n( 7 ) . فرقان / 72 . [ و كسانى كه شاهد و ناظر كارهاى لغو و باطل نمىشوند . 
  ]\r\n( 8 ) . نساء / 140 . [ و حال آنكه در كتاب بر شما اين حكم را فرستاده كه چون شنيديد به آيات خدا كفر مىورزند و ريشخند مىزنند با آنان منشينيد تا در سخنى ديگر فرو روند ، كه ( اگر چنين نكنيد ) شما هم مثل آنان خواهيد بود . 
  ]\r\n","page_name":" 600 ","page_number":600},
  {"content":"\r\n\r\nهركس مرتكب گناهى شد ، به آيه‌اى از آيات الهى استهزاء كرده است . » .\r\n26 . حال سزاوار است كه ارباب دانش و بينش ، مجالس مصائب جديدهء حضرت ابى عبد الله عليه السلام را ترتيب مىدادند و صدماتى كه بر آن وجود مبارك مىرسد از زائر و مجاور و خدّام و حامل علوم آن حضرت و متعبدين و ناسكين و مأمومين و غير ايشان به انواع و اقسامش در شب و روز جمع كرده به دست ديندار دلسوزى دهند كه در مجالس اهل تقوا و ديانت و غيرت و عصبيّت بخوانند و بسوزند و بگريند و از خداوند متعال تعجيل فرج و ظهور سلطان ناشر عدل و امان و باسط فضل و احسان و قامع كفر و نفاق و عدوان را بخواهند .\r\n27 . اين بحث در چهار فصل بيان مىشود :\r\nالف . معنى تحريف و انواع تحريفها و اينكه در حادثهء عاشورا انواعى از تحريف واقع شده است .\r\nب . عوامل تحريف به طور عموم و عوامل تحريف به طور خصوص در حادثهء عاشورا ، و به عبارت ديگر مسئولان تحريف در حوادث به طور عموم و در اين حادثه به طور خصوص .\r\nج . تشريح تحريفهايى كه لفظاً يا معنىً ، شكلًا يا روحاً در حادثهء عاشوراى حسينى صورت گرفته است .\r\nد . وظيفهء علماى امت در اين باب به طور عموم و در اين حادثه به طور خصوص كه : اذا ظَهَرَتِ الْبِدَعُ فَعَلَى الْعالِمِ انْ يُظْهِرَ عِلْمَهُ وَ الّا فَعَلَيْهِ لَعْنَةُ اللَّهِ « 1 » . ايضاً : وَ انَّ لَنا فى كُلِّ خَلَفٍ عُدولًا يَنْفونَ عَنّا تَحْريفَ الْغالينَ و انْتِحالَ الْمُبطِلينَ « 2 » ؛ و وظيفهء ملت مسلمان در اين باب به طور عموم و در اين حادثه به طور خصوص از نظر حرمت شركت در استماع و لزوم\r\n\r\n\r\n\r\n\r\n","description":"","footnote":"\r\n( 1 ) . اصول كافى ، ج 1 / ص 54 با كمى اختلاف . [ هرگاه بدعتها روى داد بر عالِم است كه علم خويش آشكار كند ، و گرنه لعنت خدا بر اوست . 
  ]\r\n( 2 ) . اصول كافى ، ج 1 / ص 32 ، و در آن « ينفون عنه » است . [ ما را در هر نسلى عادلانى است كه تحريف افراطيان و دروغزنى مبطلان را از ما ( از دين ) دور مىسازند . 
  ]\r\n","page_name":" 601 ","page_number":601},
  {"content":"\r\n\r\nمبارزهء عملى و نهى از منكر .\r\n28 . معنى تحريف : راغب در مفردات مىگويد :\r\n« حَرْفُ الشَّىْء طَرَفُهُ . . . وَ تَحْريفُ الشَّىْء امالَتُهُ كَتَحْريفِ الْقَلَمِ . وَ تَحْريفُ الْكَلامِ انْ تَجْعَلَهُ عَلى حَرْفٍ مِنَ الْاحْتِمالِ يُمْكِنُ عَلَى الْوَجْهَيْنِ . قال عَزَّ وَ جَلَّ :  يُحَرِّفُونَ الْكَلِمَ عَنْ مَواضِعِهِ *  . . . وَ  مِنْ بَعْدِ مَواضِعِهِ . . . »  « 1 » .\r\nدر تفسير امام فخر رازى جلد 3 صفحهء 134 ذيل آيهء 75 از سورهء بقره مىگويد :\r\n« قالَ القَفّالُ : التَّحْريفُ : التَّغييرُ وَ التَّبْديلُ ، وَ أصْلُهُ مِنَ الْانْحِرافِ عَنِ الشَّىْء وَ التَّحْريفِ عَنْهُ ، قالَ تَعالى :  إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ  . وَ التَّحْريفُ هُوَ إمالَةُ الشَّىْء عَنْ حَقِّهِ . يُقالُ : قَلَمٌ مُحَرَّفٌ إذا كانَ رَأْسُهُ قَطُّ مائِلًا غَيْرَ مُسْتَقيمٍ . قالَ القاضى : إنَّ التَّحْريفَ إمّا أنْ يَكونَ فِى اللَّفظِ أوْ فِى الْمَعْنى . وَ حَمْلُ التَّحْريفِ عَلى تَغْييرِ اللَّفْظِ أوْلى مِنْ حَمْلِهِ عَلى تَغْييرِ الْمَعْنى . . . » « 2 » .\r\nتحريف لفظى به اين است كه مثلًا لفظى كم يا زياد مىكنند و يا كلمه يا جمله‌اى را پس و پيش كنند و به هر حال معنى را كم يا زياد [ كنند 
  ] يا تغيير دهند . خطر بزرگ در تحريفاتِ مغيّر معنى است .\r\nاين گونه تحريفات در كتب و نوشته‌ها زياد است حتى در متن اشعار خصوصاً آنجا كه به اصطلاحْ مصحّح « شدرسنا » مىكند .\r\nمولوى در يكى از اشعار خود گفته است :\r\n\r\n\r\n\r\n\r\n","description":"","footnote":"\r\n( 1 ) . [ حرفِ يك چيز طرف و كنار آن است . . . و تحريف يك چيز كج كردن آن است مانند كج كردن و مايل ساختن قلم . و تحريف سخن آن است كه آن را بر يكى از دو طرف احتمال حمل كنى درحالىكه امكان هر دو معنى را دارد . خداى عزّ و جلّ فرموده : سخن را از جاى خود تحريف مىكنند . . . . 
  ]\r\n( 2 ) . [ قفّال گفته : تحريف ، تغيير دادن و عوض كردن است ، و ريشهء آن از منحرف شدن از چيزى است . خداى متعال فرموده : جز اينكه بخواهد براى جنگ جا عوض كند يا در گروهى جاى گيرد . و تحريف ، كج كردن و مايل ساختن چيزى از محل شايستهء آن است . گفته مىشود : قَلَمٌ مُحَرَّفٌ ، يعنى قلمى كه سرش كج شده است . قاضى گفته : تحريف گاه در لفظ است و گاه در معنى . و تحريف را تغيير در لفظ بگيريم بهتر است از تغيير در معنى . . . . 
  ]\r\n","page_name":" 602 ","page_number":602},
  {"content":"\r\n\r\n از محبت تلخها شيرين شود * از محبت مسها زرّين شود \r\nبعد نُسّاخ اضافه كرده‌اند : « از محبت دُردها صاف ، و دردها شفا ، و خارها گل ، و سركه‌ها مُل ، و دار تخت ، و بار بخت ، و سنگ روغن ، و حزن شادى ، و غول مارى ، و مرده زنده ، و شاه بنده مىشود » . مانده است بگويند سقف ديوار و خربوزه هندوانه و استكان نعلبكى مىشود .\r\nاما تحريف معنوى - سه مثال :\r\nالف . يا عَمّارُ ! تَقْتُلُكَ الْفِئَةُ الْباغِيَةُ . .\r\nب . لا حُكْمَ الّا للَّهِ . .\r\nج . اذا عَرَفْتَ فَاعْمَلْ ما شِئْتَ « 1 » .\r\nاولى مورد سوء استفادهء معاويه ، دوم مورد سوء استفادهء خوارج ، سوم مورد سوء استفادهء شيعيان از حديث امام صادق شد كه خود آن حضرت به طور صحيح توضيح دادند .\r\nدر قرآن تحريف لفظى واقع نشده ولى تحريف معنوى كه عبارت است از سوء تفسير ، زياد واقع شده است .\r\nمنطقيين در باب صنعت مغالطه گفته‌اند يا لفظى است و يا معنوى ، و اقسامى ذكر كرده‌اند كه براى « ما نحن فيه » مخصوصاً از نظر پيدا كردن مثال عربى و فارسى بسيار مفيد است .\r\nقرآن از تحريف كلمه در آيات زيادى ياد و نكوهش كرده است . اما همان‌طور كه « كلمه » در اصطلاح قرآن اعمّ است از جمله و شخصيت و حادثه ، قهراً تحريف نيز اقسامى پيدا مىكند : تحريف عبارات ، تحريف حادثه‌ها و تاريخچه‌ها ، تحريف شخصيتها . ( براى قسم سوم رجوع شود به سخنرانى سيد مرتضى جزائرى در گفتار ماه ) .\r\n29 . بحث ما در نوع دوم يعنى تحريف حادثه است كه هم ممكن است تحريف لفظى شود يعنى كم و زياد در نقل آن بشود ، و هم ممكن است تحريف معنوى بشود يعنى روح حادثه كه عبارت است از علل و انگيزه‌ها و از هدفها و منظورها ، مسخ\r\n\r\n\r\n\r\n\r\n","description":"","footnote":"\r\n( 1 ) . [ ترجمهء سه جمله به ترتيب : اى عمّار ! گروه متجاوز تو را مىكشند . هيچ حكمى جز براى خدا نيست . چون شناختى هرچه خواهى بكن . 
  ]\r\n","page_name":" 603 ","page_number":603},
  {"content":"\r\n\r\nبشود . از همين جا معلوم مىشود كه اهميت تحريف بستگى دارد به اهميت موضوع آن يعنى مُحَرَّفٌ فيه كه يك سخن عادى يا يك حادثهء عادى و يا يك شخصيت عادى باشد يا آنكه در سخنى يا حادثه‌اى يا شخصيتى واقع شود كه سند تاريخى و اخلاقى و تربيتى و دينى يك اجتماع است . لهذا كذب بر خدا و رسول ، اشنع اقسام كذب است و مبطل روزه است . از نظر قوانين نيز جعل و تحريف در اسناد رسمى از نظر جُرمى جنايت تشخيص داده مىشود نه جنحه .\r\n30 . واقعاً حادثه‌هاى اخلاقى و نهضتهاى بزرگ الهى ، آيه‌اى هستند از آيات الهى در كتاب مقدس تكوين . مردم وظيفه دارند حد اكثر رعايت را در حفظ و رعايت و صيانت آنها بنمايند ، و الّا مناطاً مشمول اين جمله مىشوند : مَنْ فَسَّرَ الْقُرْانَ بِرَأْيِهِ فَلْيَتَبَوَّأْ مَقْعَدَهُ مِنَ النّارِ « 1 » . ايضاً :  فَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ  « 2 » . ايضاً :  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ  « 3 » .\r\n31 . در حادثهء عاشورا ، هم تحريف لفظى صورت گرفته و بند و بيلها و كم و زيادهاى زياد در آن صورت گرفته كه در كمتر حادثه‌اى اينهمه برگ و ساز پيدا شده است . به قول شاعر :\r\n بس كه ببستند بر او برگ و ساز * گر تو ببينى نشناسيش باز \r\nدوستان و اصحابى ، دشمنانى ، فرزندانى ، جمله‌هايى ، كارهايى ، سخنانى به امام نسبت داده شده كه اگر امام بشنود هيچ تشخيص نمىدهد كه دربارهء او صحبت مىكنند ؛ با آنكه حادثهء عاشورا بر خلاف توهّم بعضى ، از نظر تاريخى بسيار روشن و خالى از ابهام است ؛ كمتر حادثهء تاريخى مثل اين حادثه اسناد صحيح و درست دارد به علت اهميت اين حادثه ، و مخصوصاً اهل بيت جزئيات اين حادثه را فاش كردند « 4 » . [ و هم در اين\r\n\r\n\r\n\r\n\r\n","description":"","footnote":"\r\n( 1 ) . تفسير صافى ، مقدمهء پنجم . [ هركس قرآن را به رأى و نظر خويش تفسير كند جايگاه خويش را در آتش فراهم كند . 
  ]\r\n( 2 ) . مائده / 13 . [ چون پيمان خويش بشكستند آنان را لعنت كرديم و دلهايشان را سخت نموديم . آنان سخن را از جاى خود تحريف مىكنند و بهره‌اى را كه از آنچه بدان تذكر داده شدند نصيبشان مىشد فراموش نمودند . 
  ]\r\n( 3 ) . بقره / 79 . [ واى بر كسانى كه كتاب را با دست خود مىنويسند سپس مىگويند اين از نزد خداست تا بهرهء اندكى بخرند . پس واى بر آنان از كارى كه كرده‌اند و واى بر آنان از آنچه به دست مىآورند . 
  ]\r\n( 4 ) . مطلب مهم اين است كه تمام اين تحريفها در جهت پايين آوردن است و امام را در سطح يك آدم پست كم فكر ، العياذ باللَّه كم شعور پايين مىآورد ، مثل آب خواستن وسط سخنرانى پدر در سن سى و چند سالگى ، يا عروسى قاسم .\r\n","page_name":" 604 ","page_number":604},
  {"content":"\r\n\r\nحادثه تحريف معنوى صورت گرفته است . 
  ] .\r\n32 . اما عاملها : .\r\nگفتيم كه عامل تحريف به طور كلى دو قسم است : عامل عداوت و غرض ، و ديگر عامل اسطوره‌سازى . اينجا بايد عامل سومى هم اضافه كنيم ، دوستى و تمايل . مثال عامل غرض ، جعلها و تحريفهاى مسيحيان دربارهء رسول اكرم و جعل و تحريفهاى امويّين دربارهء حضرت امير است ؛ و مثال عامل دوستى ، همهء اكاذيبى است كه افراد و اقوام براى نياكان خود جعل مىكنند . در مورد امام ، او را اخلالگر و تفرقه‌انداز خواندند كه قبلًا گذشت .\r\nاما « اسطوره‌سازى » خود يك حس اصيل است در بشر كه قبلًا اشاره كرديم .\r\nافسانهء مجروح شدن پرِ جبرئيل در جنگ خيبر و همچنين افسانهء دونيم كامل شدن « مرحب » و نفهميدن خودش . ايضاً افسانهء پرتاب كردن ابى الفضل هشتاد نفر را در صفين به هوا كه هشتادمين رفته بود بالا و هنوز اولى برنگشته بود ، و پس از برگشتن يكى يكى را دونيم كرد . همچنين است افسانهء ششصد هزار كشته و هفتاد و دو ساعت بودن روز عاشورا .\r\nعوامل سه‌گانهء فوق در همهء جهان بوده و هست .\r\nاما عامل خصوصى : از طرف اولياء دين پيشنهاد شده كه اقامهء عزاى حسين بن على بشود و قبرش زيارت شود و او به عنوان يك فداكار بزرگ هميشه نامش زنده و پاينده باشد . اين موضوع تدريجاً سبب شد كه بعضى مرثيه‌خوانان حرفه‌اى پيدا شوند و كم كم مرثيه‌خوانى به صورت يك فن و هنر از يك طرف ، و وسيلهء زندگانى از طرف ديگر درآيد ؛ از طرفى فكرى پيدا شود كه چون گرياندن بر ابى عبد الله ثواب جزيل و اجر عظيم دارد پس به حكم « الْغاياتُ تُبَرِّرُ الْمَبادى » ( هدف ، وسيله را مباح مىكند ) از هر وسيله‌اى مىشود استفاده كرد .\r\nاينجاست كه جعل و دروغ در نظر عده‌اى مشروع مىشود .\r\nبه قول حاجى [ نورى 
  ] اگر اينچنين است ، پس چون ادخال سرور در دل مؤمن نيز مستحب است و هدف وسيله را مباح مىكند ، از غيبت و حتى از بوسه و زنا نيز\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nمىتوان استفاده كرد . اينجاست كه داستان روضه‌خوان سنگ پران كه قبلًا گذشت به ياد مىآيد .\r\nو اينجاست كه بايد آن خواب روضه‌خوانى كه ديد گوشت بدن امام را با دندانهاى خود مىكَند صادق دانست .\r\nعجبا كه در پنج قرن پيش يك مرد بوقلمون صفت كه معلوم نيست شيعه است يا سنّى به نام ملّا حسين كاشفى [ كتابى مىنويسد به نام روضة الشهداء . 
  ] اين مرد ، واعظ است و چون اهل سبزوار و بيهق بوده و آنجا مركز تشيع بوده ذكر مصيبت هم مىكرده است . اين مرد تا توانسته ساخته و پرداخته و حتى اسمهايى در اين كتاب هست از اصحاب و از مخالفين كه معلوم است مجعول است و ظاهراً از خود ساخته . بعد اين كتاب چون فارسى بوده به دست مرثيه‌خوان‌ها مىافتد و سند و مدرك آنها مىشود كه اين كتاب را از رو مىخوانده‌اند و به همين مناسبت آنها را روضه‌خوان گفته‌اند ، و اين كتاب بعد بجاى همهء كتابهاى درست ، منبع و مأخذ روضه‌هاى دروغ شده است . اين كتاب در اواخر قرن نهم يا اوايل قرن دهم نوشته شده است زيرا ملا حسين كاشفى در 910 وفات كرده است . بعد در اواخر قرن سيزدهم و اوايل قرن چهاردهم كتاب ديگرى كه صد چوب به سر آن كتاب زده به نام اسرار الشهادة نوشته و چاپ مىشود و كار را مىرساند به آنجا كه رسانده‌اند . البته كتابهايى از قبيل محرق القلوب نيز بىتأثير نبوده‌اند .\r\nتحريفهاى لفظى از قبيل : داستان ليلى و على اكبر ، داستان عروسى قاسم ، داستان آب آوردن حضرت ابى الفضل در كودكى براى امام حسين ، آمدن زينب در حين احتضار به بالين أبا عبد اللَّه عليه السلام ، عبور اسرا در اربعين از كربلا ، عدد مقتولين ، هاشم بن عتبه با نيزهء هجده ذرعى ، روز عاشورا 72 ساعت بود ، امام حسين با زىّ شاهان از مكه خارج شد ، بىخبر بودن امام سجاد عليه السلام از وقايع ، افسانهء اسب آوردن زينب براى أبا عبد اللَّه و بوسيدن گلوگاه آن حضرت ، بيهوش شدن امام سجاد عليه السلام و امام صادق عليه السلام .\r\nاين تحريفها بعضى مربوط است به قبل از حادثه نظير آب آوردن حضرت ابى الفضل در كودكى براى امام ، بعضى مربوط است به بين راه مثل خروج امام از مكه با زىّ پادشاهان ، بعضى مربوط است به روز عاشورا مثل داستان ليلى ، عروسى قاسم ، آمدن زينب در حين احتضار به بالين أبا عبد اللَّه ، اسب حاضر كردن زينب براى امام ، افتادن سكينه روى سم اسب ، بوسيدن زير گلو ، آمدن هاشم مرقال ، آمدن زعفر جنّى ،\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nو عدد مقتولين ؛ و بعضى مربوط است به بعد ، مثل حادثهء اربعين ، بيهوش شدن امام سجاد ، افتادن امام صادق در كفش كَن .\r\n33 . اما تحريف معنوى : .\r\nتحريف معنوى يعنى منحرف كردن روح و معنى يك جمله يا يك حادثه ، و چون بحث در اطراف حادثه است پس تحريف معنوى يك حادثه يعنى اينكه علل و انگيزه‌ها و همچنين هدف و منظورهاى آن حادثه را چيز ديگر غير از آنچه هست معرفى كنيم . مثلًا شما به ديدن شخصى مىرويد ، يا شخصى را به خانه يا مجلس خودتان دعوت مىكنيد ، ديگرى مىآيد مىگويد : مىدانى منظور فلانى از آمدن به خانهء تو چيست ؟ ( يا از دعوت تو چيست ؟ ) مىخواهد مثلًا دخترش را به پسر تو بدهد ؛ در صورتى كه شما چنين منظورى هرگز نداريد .\r\nتحريف در جمله‌ها سه مثال دارد كه قبلًا اشاره كرديم .\r\nدر بسيارى از حوادث تاريخى جهان ، از نظر تفسير و توجيه ، تحريف شده يا عمداً يا جهلًا ، كه فعلًا وارد آنها نمىشويم .\r\nحادثهء بزرگ و با عظمت عاشورا گذشته از تحريفهاى لفظى و شكلى مربوط به حوادث و جرياناتى كه بوده است ، دچار يك سلسله تحريفهاى مهمتر در ناحيهء روح و معنى و تفسير و توجيه گرديده است .\r\nمىدانيم امام حسين نهضتى كرده است كه شرايط سه‌گانهء عظمت را دارا بوده است :\r\nالف . مقدس بودن هدف و شخصى نبودن آن ، به خاطر انسانيت بودن آن كه توأم با فداكارى و گذشت از منافع فردى بوده است . به همين دليل بشريت اين گونه افراد را كه مرز ميان خود و ديگران را شكسته‌اند از خود مىداند و خود را از آنها مىداند ، او را فداى امت و مصالح امت مىبيند .\r\nب . اينكه توأم بوده با يك بصيرت قوى و نافذ ، و آنچه ديگران در ظاهر نمىديدند او در پشت پرده مىديده است . آنچه ديگران در آينه نمىديدند ، او در خشت خام مىديده است . به عبارت ديگر از محيط خودش پيش بود .\r\nج . اينكه نورى بوده كه در ميان يك ظلمت كامل درخشيده است به شرحى كه قبلًا گفته‌ايم .\r\nاز طرف ديگر اولياء دين سخت توصيه كرده‌اند به مردم راجع به اخبار اين حادثه\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nو عزادارى دائم و زيارت تربت او .\r\nدر اينجا سخن اين است كه امام چرا نهضت كرد و بعد چرا پيشوايان اسلام توصيه كردند كه اين حادثه زنده بماند ؟ .\r\nتحريفى كه در اصل حادثه رخ داد اين بود كه [ گفتيم امام حسين 
  ] كفّارهء گناه امت را بدهد و سنگر گنهكاران باشد ، بيمه كند معصيت‌كاران را .\r\nتحريف دوم اين بود كه اين حادثه جنبهء خصوصى و فردى دارد ، يعنى آن را به آسمان برديم و غير قابل پيروى قرار داديم و از مكتب بودن و درس بودن خارج كرديم ، آن را در اوضاع و احوال عصر و زمان خود از يك طرف و دستورهاى اسلام در اين زمينه‌ها از طرف ديگر قرار نداديم كه بتواند مكتب و مدرسه و الهام‌بخش باشد .\r\nپس دو كار به سرش آورديم . اول آن را از مكتب بودن - از راه خصوصى كردن - خارج كرديم . دوم اينكه به علاوه آن را به صورت يك مكتب گنهكارسازى درآورديم و گفتيم هر گناهى بكنيم سينهء سه ضربه آن را جبران مىكند .\r\nتحريف ديگر ، در موضوع دستورها دربارهء فلسفهء عزادارى است . در اينجا گاهى گفتيم براى تسلّى خاطر حضرت زهراست چون ايشان در بهشت هميشه بىتابى مىكنند و هزار و چهارصد سال است آرام ندارند ، با گريه‌هاى ما ايشان آرامش پيدا مىكنند ! پس آن را يك خدمت خصوصى به حضرت زهرا تلقى كرديم .\r\nدوم اينكه به چشم يك آدم نفله شده كه حد اكثر مقامش اين است كه بىتقصير به دست يك ظالم كشته شد پس بايد برايش متأثر بود به امام نگاه كرديم ، فكر نكرديم كه تنها كسى كه نفله نشد و براى هر قطرهء خون خود ارزش بىنهايت قرار داد او بود . كسى كه موجى ايجاد كرد كه قرنها كاخهاى ستمگران را لرزاند و مىلرزاند و نامش با آزادى و برابرى و عدالت و توحيد و خداپرستى و ترك خودپرستى يكى شده چگونه هدر رفته است ؟ ! ما هدر رفته‌ايم كه عمرى را جز در پستى و نكبت زندگى نكرده و نمىكنيم .\r\nهدف نهضت امام را خود امام از همه بهتر بيان كرده است . هدفش همان هدف پيغمبر بود . خطبه‌هاى امام مبيّن هدف نهضت امام است . امام هدف نهضت خود را اصلاح امت اسلاميه معرفى كرد ؛ خواست عملًا درسهاى اسلام را بياموزد و به جهان بفهماند كه خاندان پيغمبر اسلام كه نزديكترين مردم به او هستند ، از همهء مردم ديگر به تعليمات او بيشتر ايمان دارند و اين خود دليل حقّانيّت اين پيغمبر است .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nاما اينكه فلسفهء اقامهء عزاى حسين چيست ؟ براى اينكه صحنه‌اى بالاتر و بهتر از اين صحنه در جهان وجود ندارد كه : اولًا اين اندازه درس توحيد و ايمان كامل به جهان غيب را بدهد و مظهر نفس مطمئنّه باشد . پس روحش توحيد بود .\r\nثانياً همهء تربيتها براى اين است كه روح بشر در برابر حوادث ، شكست‌ناپذير شود ؛ تنش با شمشيرها قطعه‌قطعه ، ثروتش به باد ، فرزندانش كشته ، خاندانش اسير ، ولى روحش ثابت و محكم بماند .\r\nثالثاً چقدر فرق است ميان ادعا و عمل . مدعيان آزادى و آزاديخواهى ، حقوق بشر ، عدالت ، [ زيادند 
  ] اما داستان پادشاه و وزير و گربهء تربيت شده است ؛ ولى مردان الهى عملًا نشان دادند كه اگر يك طرف حق باشد با محروميتها ، با كشته شدن‌ها ، با قطعه‌قطعه شدن‌ها ، و طرف ديگر مال و ثروت و همه چيز باشد با پامال شدن حق و حقيقت ، كدام طرف را مىگيرند .\r\nچند چيز كه علامت شكست دشمن بود :\r\nالف . پرهيز از جنگ تن به تن .\r\nب . تيراندازى و سنگ‌پرانى .\r\nج . دستور عمر سعد كه از جنگ با شخص حسين پرهيز كنند : هذَا ابْنُ قَتّالِ الْعَرَبِ ، وَ اللَّهِ نَفْسُ ابيهِ بَيْنَ جَنْبَيْهِ « 1 » .\r\nد . دستور عمر سعد كه مانع سخنرانى او بشوند و نگذارند سخنانش شنيده شود . نه در مقابل شمشير و بازويش و نه در مقابل منطق و سخنش تاب نمىآوردند .\r\nآنچه از امام ظهور كرد :\r\nالف . شجاعت بدنى .\r\nب . قوّت قلب و روح .\r\nج . ايمان به حق و قيامت ، كه ساعت به ساعت بر بشاشتش افزوده مىشد .\r\nد . صبر و تحمل .\r\nه . رضا و تسليم .\r\nو . طمأنينه و عدم هيجان روحى و نشنيدن يك سخن [ از او 
  ] كه حاكى از غضب و خشم و از جا در رفتن باشد .\r\n\r\n\r\n\r\n\r\n","description":"","footnote":"\r\n( 1 ) . [ اين ، فرزند كشندهء عرب است . به خدا سوگند جان پدرش در ميان دو پهلوى اوست . 
  ]\r\n","page_name":" 609 ","page_number":609},
  {"content":"\r\n\r\nز . روح حماسى كه چنان خطبه‌اى انشاء كرد .\r\nدو چيزى كه چشم امام را روشن داشت :\r\nالف . خاندان .\r\nب . ياران . هاهُنا مُناخُ رُكّابٍ وَ مَصارِعُ عُشّاقٍ « 1 » . اصحاب و خاندان نشان دادند كه عاشقانه عمل مىكنند .\r\nپس بىنظيرى و آموزندگى آن ، علت اصلى و فلسفهء اصلى عزاداريهاست .\r\n34 . اما وظيفهء ما : .\r\nاين وظيفه در دو قسمت بايد بيان شود : وظيفهء علما و وظيفهء عامه و تودهء مردم ؛ و به زبان مردم اين عصر و بلكه براى مردم اين عصر : رسالت علما ( خواص ) و رسالت توده ( عوام ) . معمولًا علما اين انحرافات را به گردن توده و عامّهء مردم مىگذارند و تقصير عوامى و جهالت مردم مىدانند ، و مردم عوام متقابلًا مىگويند تقصير علماست كه نمىگويند ، زيرا : « ماهى از سر گَنده گردد نى ز دُم » .\r\nولى حقيقت اين است كه در اين جريان ، هم خواص مسئولند و هم عوام ، هم علما مسئولند و هم توده ؛ اين ماهى ، هم از سر گَنده گرديده و هم از دُم ، سر و دم مشتركاً مسئول اين گنديدن هستند .\r\nدرحقيقت قبل از آنكه وظيفهء خواص و وظيفهء عوام بيان شود بايد معلوم شود كه تقصير از كى بوده است . چون اينكه وظيفه الآن متوجه كيست يك مطلب است ، و تقصير از كى بوده مطلب ديگر است . چنان كه گفتيم در تقصير هر دو شركت داشته‌اند و اين ماهى ، هم از سر گنده گرديده است و هم از دم . و از لحاظ وظيفه نيز بيان خواهيم كرد كه هر دو طبقه مسئولند . نه گناه ، گناه يك طبقه است و نه وظيفهء فعلى وظيفهء يك طبقهء بالخصوص است .\r\nقبل از اينكه بيان وظيفه بشود ، براى درك اهميت اين وظيفه بايد خطرات تحريف بيان شود .\r\nبه طور كلى هر چيزى آفتى دارد ، از جماد ، نبات ، حيوان و انسان . مثلًا موريانه آفت كتاب يا چوب است ، كرم خاردار و سِن و ملخ آفت گياه است و بعضى ميكروبها آفت حيوانها يا انسانهاست ، خود دين نيز آفتى دارد . پيغمبر اكرم فرمود : « آفَةُ الدّينِ\r\n\r\n\r\n\r\n\r\n","description":"","footnote":"\r\n( 1 ) . [ اينجا بارانداز سواران و قتلگاه عاشقان است . 
  ]\r\n","page_name":" 610 ","page_number":610},
  {"content":"\r\n\r\nثَلاثَةٌ :\r\nفَقيهٌ فاجِرٌ ، وَ امامٌ جائِرٌ ، وَ مُجْتَهِدٌ جاهِلٌ » « 1 » .\r\nبديهى است كه آفت هر چيزى يك شيء خاص است متناسب با خود او . هرگز كرم خاردار آفت دين نيست ، و سِن و ملخ هم هرگز دين را نمىخورد ، خوره و سرطان نيز آن را از ميان نمىبرد .\r\nتحريف و قلب و بدعت ، آفت بزرگ دين است « 2 » . تحريف ، چهره و سيما را عوض مىكند ، خاصيت اصلى را از ميان مىبرد ، بجاى هدايت ، ضلالت مىآورد و بجاى تشويق به سوى عمل صالح ، مشوّق معصيت و گناه مىشود و بجاى فلاح ، شقاوت مىآورد . تحريف ، از پشت خنجر زدن است ، ضربت غير مستقيم است كه از ضربت مستقيم خطرناكتر است . يهوديان كه قهرمان تحريف در تاريخ جهان‌اند هميشه ضربتهاى خود را از طريق غير مستقيم وارد كرده‌اند . على عليه السلام را دوستانه و از طريق تحريف ، بهتر و بيشتر مىشود خراب كرد تا به صورت دشمنانه . قطعاً ضرباتى كه از طرف دوستان جاهل على بر على وارد شده ، از ضربات دشمنانش كارىتر و بُرّاتر بوده است .\r\nتحريف ، مبارزهء بدون عكس العمل است . تحريف ، مبارزه است با استفاده از نيروى خود موضوع .\r\nتحريف سبب مىشود كه سيماى شخص بكلّى عوض شود ، مثلًا على عليه السلام به صورت يك پهلوان مهيب بدقيافهء سبيل از بناگوش دررفته تجسم پيدا كند ، به صورتى درآيد كه هرگز نتوان باور كرد كه اين همان مرد محراب ، خطابه ، حكمت ، قضا و زهد و تقوا و خوف از خداست .\r\nتحريف است كه امام سجاد را در ميان ما به نام « امام بيمار » معروف كرده است . تنها در ميان فارسى زبانان اين نام به آن حضرت داده شده و كار به جايى رسيده كه وقتى مىخواهيم بگوييم فلانى خود را به ضعف و زبونى زده ، مىگوييم خود را امام زين العابدين بيمار كرده است ؛ در صورتى كه اين شهرت فقط بدان جهت است كه امام در ايام حادثهء عاشورا مريض بوده‌اند نه اينكه در همهء عمر تب لازم داشته و عصا به دست و كمر خم راه مىرفته‌اند .\r\n\r\n\r\n\r\n\r\n","description":"","footnote":"\r\n( 1 ) . [ آفت دين سه چيز است : دانشمند فاجر ، و پيشواى ستمكار ، و در عبادت كوشاى جاهل . 
  ]\r\n( 2 ) . داستان حديث « اذا عَرَفْتَ فَاعْمَلْ ما شِئْتَ » مثال خوبى است براى اينكه تحريف نتيجهء معكوس مىدهد . [ اين داستان در كتاب حق و باطل ( اثر استاد شهيد ) بخش « احياى تفكر اسلامى » نقل شده است . 
  ]\r\n","page_name":" 611 ","page_number":611},
  {"content":"\r\n\r\nمرحوم آيتى در سخنرانى « راه و رسم تبليغ » كه در انجمن ماهانهء دينى ايراد كرد و چاپ شد ( جلد 2 ، صفحهء 160 ) همين موضوع را عنوان كرد و گفت : چندى پيش شخصى در مجلهء اطلاعات از وضع دولت و كارمندان دولت انتقاد كرده بود كه غالباً متصديان امر يا بىعرضه و نالايقند و يا خائن و ناپاك ، در صورتى كه ما نيازمند افرادى هستيم كه هم باعرضه باشند و هم پاك . مطلب را به اين صورت بيان كرده بود : « اكثر رجال و مأمورين ما يا شمرند يا امام زين العابدين بيمار ، در صورتى كه كشور اكنون بيش از هر موقع ديگر به حضرت عباس نيازمند است ، يعنى افرادى كه هم پاك باشند و هم كاربُر » . يعنى شمر كاربر بود و ناپاك ، امام زين العابدين پاك بود ولى كاربر نبود ؛ حضرت عباس خوب بود كه هم پاك بود و هم كاربر « 1 » اينكه مىگويند عارفاً بحقّه ، معرفت امام لازم است ؛ براى اين است كه فلسفهء امامت ، پيشوايى و نمونه بودن و سرمشق بودن است . امام ، انسان ما فوق است نه ما فوق انسان ، و به همين دليل مىتواند سرمشق بشود ؛ اگر ما فوق انسان مىبود ، به هيچ وجه سرمشق نبود . لهذا به هر نسبت كه ما شخصيتها و حادثه‌ها را جنبهء اعجازآميز و ما فوق انسانى بدهيم ، از مكتب بودن و از رهبر بودن خارج كرده‌ايم . براى سرمشق شدن و نمونه بودن ، اطلاع صحيح لازم است ، اما اطلاعات غلط و تحريف شده نتيجهء معكوس مىدهد و به هيچ وجه الهام‌بخش نيكيها و محرّك تاريخ در جهت صحيح نخواهد بود ، بلكه اساساً نيرو نخواهد بود . نتيجهء « امام زين العابدين بيمار » اين است كه امروز هركس بيشتر آه بكشد و بنالد ، مردم او را تقديس كنند كه آقا شبيه امام بيمارند .\r\nتا اينجا خطر تحريف معلوم شد .\r\nاكنون ببينيم مقصر كيست ؟ هم خواص يعنى علما مقصرند و هم عوام يعنى غير علما . اما علما از آن نظر كه در دوران شريعت ختميه ، آنها هستند كه هم بايد مانع تحريف و هم رافع و زايل كنندهء تحريف باشند : اذا ظَهَرَتِ الْبِدَعُ فَعَلَى الْعالِمِ انْ يُظْهِرَ عِلْمَهُ وَ\r\n\r\n\r\n\r\n\r\n","description":"","footnote":"\r\n( 1 ) . مرحوم شمس واعظ مىگفت : چندى پيش در مشهد ما را به منزلى دعوت كردند . ما هم نمىدانستيم ، خيال مىكرديم رسماً يك مهمانى است . موقع ناهار شد . جمعيت هم زياد بود . آش آوردند ، اما چه آشى ! از لحاظ نيرو مثل ماش سفت كه به هر جا دست مىزدى ، تمامش از بشقاب بيرون مىجَست . به صاحبخانه گفتم : خدا پدرت را بيامرزد اين چيست كه به حلق خلق اللَّه فرو مىكنى ؟ ! گفت : آقا ! اختيار داريد ، شما چرا همچو حرفى مىزنيد ؟ ! اين آش امام زين العابدين بيمار است . گفتم : پس قطعاً بيمارى ايشان از همين آش بوده !\r\n","page_name":" 612 ","page_number":612},
  {"content":"\r\n\r\nالّا فَعَلَيْهِ لَعْنَةُ اللَّهِ . ايضاً در حديث كافى است : وَ انَّ لَنا فى كُلِّ خَلَفٍ عُدولًا يَنْفونَ عَنّا تَحْريفَ الْغالينَ وَ انْتِحالَ الْمُبْطِلينَ . .\r\nاولين وظيفهء علما اين است كه با نقاط ضعف مردم مبارزه كنند نه آنكه از آنها استفاده كنند . مثلًا در جريان مجالس عزادارى و وعظ و خطابه ، امروز دو نقطهء ضعف در مردم هست ؛ يكى اينكه علاقهء شديد دارند كه در مجالس ، اجتماع و ازدحام زياد شود ، ديگر اينكه مىخواهند از لحاظ گريه ، مجلس بگيرد و شور بپاشود و كربلا شود .\r\nاينجاست كه يك خطيب ، سر دوراهى قرار مىگيرد : ازدحام را زياد كند و مجلس را كربلا كند ، يا حقايق را بگويد كه احياناً نه ازدحام مىشود و نه شور و وا ويلا .\r\nعلما بايد با عوامل پيدايش تحريفات مبارزه كنند ، جلو تبليغات دشمنان را بگيرند ، دست دشمنان را كوتاه كنند ، با اسطوره‌سازىها مبارزه كنند . مثلًا كتاب لؤلؤ و مرجان حاجى نورى يك نوع قيام به وظيفه به نحو شايسته است كه اين مرد بزرگ كرده است و ما امروز از نتيجهء كار اين مرد بزرگ استفاده مىكنيم . علما بايد فضايح و رسوايى دروغگويان را ظاهر كنند . ( لهذا مىگويند از موارد جواز غيبت ، « جَرح » راوى حديث است . ) علما بايد متن واقعى احاديث معتبر ، سيماى واقعى شخصيتهاى بزرگ ، متن واقعى حوادث تاريخى را در اختيار مردم بگذارند و به دروغ بودن دروغها اشاره و تصريح كنند .\r\nنگاهى به زبان حال‌هاى امروز كافى است كه بفهميم چقدر شخصيتها تحريف شده‌اند . بعضى زبان حال‌هاست كه واقعاً آينهء شخصيت امام است ، مثل اشعار اقبال لاهورى و بعضى اشعار بِرّ « حجة الاسلام تبريزى » ولى بعضى زبان حال‌هاست كه تحريف شخصيت است ، مثل : افسوس كه مادرى ندارم . . . اى خاك كربلا تو به من مادرى نما . . .\r\nاينها نه تنها زبان حال امام حسين با آن شخصيت عظيم و بىنظير نيست ، اساساً زبان حال يك مرد پنجاه و هفت‌ساله نيست كه در اين سن دنبال آغوش مادر بگردد .\r\nاين سن ، سنى است كه برعكس ، مادر به فرزند پناه مىبرد . امام حسين از مادر ياد كرده است اما به صورت حماسه و افتخار : أَنَا ابْنُ عَلِىِّ الطُّهْرِ مِنْ آلِ هاشِمٍ . . . وَ فاطِمُ امّى . . . يَأْبَى اللَّهُ ذلِكَ لَنا وَ رَسولُهُ وَ حُجورٌ طابَتْ وَ طَهُرَتْ وَ نُفوسٌ ابِيَّةٌ وَ انوفٌ حَمِيَّةٌ ؛ و امثال اينها .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n\r\nاما تقصير عوام و وظيفهء آنها\r\nاولًا يك اصل كلى كه حاجى نورى در لؤلؤ و مرجان ذكر كرده‌اند ذكر كنم و آن اينكه : چيزى كه گفتنش حرام است ، ( عموماً يا غالباً ) استماع و شنيدنش نيز حرام است ؛ مثل غيبت ، تهمت ، سبّ و دشنام به مؤمن يا اولياء حق ، آوازخوانى به باطل ، و استهزاء . پس اگر دروغ گفتن در روضه و ذكر مصيبت حرام است ، شنيدن و استماع آن هم حرام است .\r\nثانياً خداوند در قرآن مىفرمايد :\r\n وَ اجْتَنِبُوا قَوْلَ الزُّورِ  ( حج / 30 ) .\r\n وَ الَّذِينَ لا يَشْهَدُونَ الزُّورَ  ( فرقان / 72 ) .\r\n سَمَّاعُونَ لِلْكَذِبِ ، سَمَّاعُونَ لِقَوْمٍ آخَرِينَ  ( مائده / 41 ) .\r\n سَمَّاعُونَ لِلْكَذِبِ أَكَّالُونَ لِلسُّحْتِ  ( مائده / 42 ) .\r\n وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ .  ( النساء / 140 ) .\r\nبه طور كلى عامه مصرف كنندهء اين كالا هستند . اينها اگر اين كالاها را كه غالباً خودشان مىدانند كالاى تقلبى است مصرف نكنند ، عرضه‌كننده ، آن را عرضه نمىكند .\r\nعيب قضيه اين است كه عامه حتى مشوق هم هستند .\r\nمردم عوام به جاى اينكه به مبارزهء تحريفات برخيزند ، از آنها حمايت مىكنند ، مثلًا مىگويند : چه مانعى دارد كه عروسى قاسم هم راست باشد ؟ مىگوييم : اولًا كه هيچ عقلى قبول نمىكند ، و ثانياً اينچنين چيزى در يك مدرك معتبر يا نيمه معتبر قديم كه مدارك اصلى هستند نقل شود ، آن وقت بحث بشود كه آيا مانعى دارد يا مانعى ندارد .\r\nفرض اين است كه در هيچ جا نقل نشده است .\r\nاگر كسى بگويد : صبح عاشورا اصحاب و اهل بيت اول يك ساعت جفتك چهاركش بازى كردند چه مانعى دارد ؟ ولى آيا چنين كارى كرده‌اند يا خير ؟ .\r\n[ \r\nرشد اجتماع\r\n
  ] . اينجا بايد بحثى دربارهء رشد اجتماعى بكنيم ، بلكه بهتر است دربارهء رشد اجتماع بحث شود نه رشد اجتماعى . رشد اجتماع نظير رشد فرد است . رشد چيست ؟ رشد يعنى اينكه انسان در يك ناحيه از نواحى زندگى مثلًا در امر ازدواج ( رشد معتبر در\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nازدواج ) ، آنچنان حدى از فكر و عقل را داشته باشد كه مصالح خود را در انتخاب همسر و در ادارهء زندگى خانوادگى درك كند . به عبارت ديگر ارزشهاى لازم را در باب ازدواج درك كند كه در زندگى خانوادگى چه چيزهايى لازم است و چه چيزهايى لازم نيست ، چه چيزهايى مهم است و چه چيزهايى مهم نيست ، چه چيزهايى در درجهء اول اهميت است و چه چيزهايى در درجهء دوم و سوم ؛ و به عبارت ديگر سود و زيان و عوامل سود و زيان خود را تشخيص دهد . تنها رشد جسمى و جنسى براى ازدواج كه تشكيل يك واحد اجتماعى است كافى نيست .\r\nرشد اقتصادى يعنى اينكه انسان به حدى برسد كه مصالح خود را و عوامل لازم را از لحاظ حفظ و نگهدارى و بلكه تكثير و توسعهء ثروت درك كند ، اگر نه هنوز رشيد نيست ، و اگر از سنين رشد بگذرد و واجد رشد نباشد ، « سفيه » ناميده مىشود ، اما اگر هنوز به آن نرسيده است و كودك است ، ممكن است رشيد نباشد ، ولى البته سفيه خوانده نمىشود .  وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  « 1 » .\r\nپس رشيد ، در هر ناحيه‌اى ، كسى است كه سود و زيان را در آن موضوع درك مىكند و هم ارزش موضوعات مربوط را درك مىكند . تا ارزشها درك نشود ، قدرت بر حفظ و نگهدارى و انجام وظيفه در كار نيست . رشيد در ازدواج ، پسر يا دخترى است كه ارزشهاى لازم در تشكيل خانواده را درك كند . پسرى كه فقط به خاطر ژست قشنگ فلان دختر يا به خاطر لبهاى دالبُرى او مىخواهد ازدواج كند ، يا از راه رفتنش خوشش آمده و امثال اينها ، رشيد نيست ؛ اين را نمىفهمد كه عوامل لازم در سعادتمندانه بودن ازدواج صدها چيز است كه لبهاى دالبرى به حساب نمىآيد ؛ ارزشهاى عوامل را درك نكرده است . و همچنين كسى كه ارزشهاى مربوط به ثروت را درك نمىكند ، راه معامله را نمىداند ، افراد خادم و خائن را تشخيص نمىدهد ، نمىداند چه كسى را بايد به خود نزديك كند و از چه كسى بايد دورى گزيند ؛ اينچنين فردى رشيد نيست .\r\nاما رشد اجتماعى : بهتر اين است كه بجاى رشد اجتماعى كه صفت فرد است ، رشد\r\n\r\n\r\n\r\n\r\n","description":"","footnote":"\r\n( 1 ) . نساء / 6 . [ و كودكان يتيم را بيازماييد تا وقتى به سن بلوغ رسند . پس اگر در آنان رشد ( عقلى ) يافتيد اموالشان را در اختيارشان قرار دهيد . 
  ]\r\n","page_name":" 615 ","page_number":615},
  {"content":"\r\n\r\nاجتماع را كه صفت جامعهء رشيد است موضوع بحث قرار دهيم كه جامعه نيز گاهى رشيد است و گاهى سفيه و حد اكثر نابالغ . جامعه‌اى كه خود را به عنوان يك واحد درك نكند ، ارزش سرمايه‌هاى خود را از قبيل شخصيتهاى تاريخى و حوادث تاريخى نشناسد ، آنچنان جامعه رشيد نيست .\r\nيكى از آن سرمايه‌ها شخصيتهاى گذشته است . يكى ديگر آثار هنرى ، علمى ، صنعتى ، ادبى گذشته است . يكى هم تاريخ گذشته است ، آن هم گذشتهء پرافتخار و آموزنده و سعادت‌بخش . جريانهاى تاريخى گذشته سندهاى اخلاقى و تربيتى آيندگان است .\r\nآثار هنرى و صنعتى در ميان يك ملتى پيدا مىشود و بعد آنها ارزش اينها را درك نمىكنند ، آنها را خراب مىكنند . چه بسيار شده كه يك نسخهء نفيس خطى يك كتاب به دست يك بقال افتاده و به عنوان كاغذ چاى از آن استفاده شده است . بعضى آثار هنرى و صنعتى از قبيل محرابها ، كاشىكارىها ، نقاشيها به دست افراد ناصالح كه افتاده است ملعبهء كودكان واقع شده است .\r\nاز همين قبيل است تاريخ . گاهى بعضى از ملتها فرازهاى تاريخى دارند مملوّ از حماسه ، افتخار ، آموزندگى ، زيبايى ، عظمت ، الهام‌بخشى ؛ ولى همان طورى كه يك تابلو نفيس نقاشى را به دست كودكان مىدهند و آنها با قلم آن را خراب مىكنند ، اينها نيز آن قدر افسانه و خرافه از وهم خود به آنها ملحق مىكنند كه به كلى عظمت ، زيبايى ، الهام‌بخشى ، حماسه ، آموزندگى و افتخار آن را از ميان مىبرند و نابود مىكنند و بجاى آنكه الهام‌بخش عظمت و حماسه و محرك روح سلحشورى باشد ، الهام‌بخش زبونى و بدبختى و تسليم در مقابل حوادث مىگردد .\r\nواقعهء تاريخى كربلا از آن نوع حوادث است كه در اثر عدم رشد اجتماع ، مسخ و معكوس شده است ، تمام عظمتها و زيباييهايش فراموش شده ، حماسه و شور و افتخاراتش محو شده و بجاى آنها زبونى و ضعف و جهالت و نادانى آمده است .\r\nاين ، نشانهء عدم رشد اين ملت است براى حفظ و نگهدارى تاريخ با عظمت و پرافتخار خويش .\r\nاين از نظر عموم ملت . اما از نظر خصوص طبقهء توده و عامه ، بايد بگوييم كه مسئوليت حفظ و نگهدارى تاريخ پرافتخار گذشته اختصاص به علما ندارد ، هر فردى بايد خود را مسئول بداند . همان طورى كه دروغ بستن به اين حوادث به صورت دروغ\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nگفتن حرام است ، دروغ شنيدن ، دروغ مصرف كردن هم حرام است . در قرآن كريم يك جا مىفرمايد :  « وَ اجْتَنِبُوا قَوْلَ الزُّورِ »  « 1 » و هم مىفرمايد :  « وَ الَّذِينَ لا يَشْهَدُونَ الزُّورَ وَ إِذا مَرُّوا بِاللَّغْوِ مَرُّوا كِراماً »  « 2 » .\r\nدر تفسير كشّاف ذيل آيهء اول ، « قول زور » را قول باطل و كذب معنى مىكند ، مىگويد : « وَ جُمِعَ الشِّرْكُ وَ قَوْلُ الزُّورِ فى قِرانٍ واحدٍ وَ ذلِكَ انَّ الشِّرْكَ مِنْ بابِ الزُّورِ لِأَنَّ الْمُشْرِكَ زاعِمٌ انَّ الْوَثَنَ تَحِقُّ لَهُ الْعِبادَةُ ، فَكَأَنَّهُ قالَ : فَاجْتَنِبوا عِبادَةَ الْاوْثانِ الَّتى هِىَ رَأْسُ الزُّورِ » تا آنجا كه مىگويد : « الزُّورُ مِنَ الزَّوَرِ وَ الْازْوِرارِ وَ هُوَ الْانْحِرافُ » « 3 » .\r\nدر تفسير آيهء دوم مىگويد :\r\n« يَحْتَمِلُ انَّهُمْ يَنْفِرونَ عَنْ مَجالِسِ الْكَذّابينَ وَ مَجالِسِ الْخَطّائينَ فَلا يَحْضُرونَها وَ لا يَقْرَبونَها تَنَزُّهاً عَنْ مُخالَطَةِ الشَّرِّ وَ أَهْلِهِ ، وَ صيانَةً لِدينِهِمْ عَمّا يَثْلِمُهُ ، لِأَنَّ مشاهدَ « 4 » الْباطِلِ شركه « 5 » فيهِ . وَ لِذلِكَ قيلَ فِى النَّظّارَةِ الى كُلِّ ما لَمْ تُسَوِّغُهُ الشَّريعَةُ : هُمْ شُرَكاءُ فاعِليهِ فِى الْاثْمِ ؛ لِأَنَّ حُضورَهُمْ وَ نَظَرَهُمْ دَليلُ الرِّضا بِهِ وَ سَبَبُ وُجودِهِ ، لِأَنَّ الَّذى سَلَّطَ « 6 » عَلى فِعْلِهِ هُوَ اسْتِحْسانُ النَّظَّارَةِ وَ رَغْبَتُهُمْ فِى النَّظَرِ إلَيْهِ . وَ فى مواعِظِ عيسى عليه السلام : إيّاكُمْ وَ مُجالَسَةَ الْخَطّائينَ . » « 7 »\r\n\r\n\r\n\r\n\r\n","description":"","footnote":"\r\n( 1 ) . حج / 30 .\r\n( 2 ) . فرقان / 72 . [ و آنان كه در مجالس باطل شركت نكنند و چون به كار لغوى گذر كنند با كرامت عبور نمايند . 
  ]\r\n( 3 ) . [ و شرك و قول زور در يك رديف گرد آمده‌اند چرا كه شرك ، خود از باب زور است ، زيرا مشرك چنين پندارد كه بُت شايستهء پرستش است . و گويا در اين آيه فرموده : از پرستش بتها كه رأس همهء زورهاست بپرهيزيد . . . و زور از زَوَر و ازوِرار گرفته شده كه به معنى انحراف است . 
  ]\r\n( 4 ) كذا\r\n( 5 ) كذا\r\n( 6 ) . كذا .\r\n( 7 ) . [ ممكن است معنى آيه اين باشد كه آنان از مجالس دروغگويان و خطاكاران دورى مىكنند و در آنها شركت نكرده و بدان نزديك نمىشوند تا از آميختن با بدى و بدان منزّه باشند و دينشان را از رخنه محفوظ دارند ، زيرا حضور در باطل به منزلهء شركت در آن است ، و به همين دليل به كسانى كه به آنچه شريعت جايز ندانسته مىنگرند ، گويند : اينان با كننده‌هاى همان كارها در گناه شريكند ، زيرا حضور و نظرشان در آنجا دليل رضايت دادن به آن كار و سبب وجود آن است ، زيرا آنچه انگيزهء عمل فاعل آن مىشود همان تشويق بينندگان و رغبتشان در ديدن اوست . و در پندهاى عيسى عليه السلام آمده : از همنشينى با خطاكاران بپرهيزيد . 
  ]\r\n","page_name":" 617 ","page_number":617},
  {"content":"\r\n\r\nپس آيهء اول فقط اجتناب از قول زور را مىگويد كه هم شامل گفتن است و هم استماع ، و البته گفتن اظهر مصداقين است ؛ ولى آيهء دوم رسماً حضور در مجالس باطل را منع مىكند خواه حضور براى شنيدن باطل باشد و يا براى ديدن باطل .\r\nاين آيه در واقع نوعى اعانت به اثم را نهى مىكند .\r\nآيهء ديگر :  « وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ »  « 1 » .\r\nتفسير صافى : « عن الصادق عليه السلام : وَ فَرَضَ اللَّهُ عَلَى السَّمْعِ انْ يَتَنَزَّهَ عَنِ الْاسْتِماعِ الى ما حَرَّمَ اللَّهُ ، وَ انْ يُعْرِضَ عَمّا لا يَحِلُّ لَهُ مِمّا نَهَى اللَّهُ عَنْهُ وَ الْاصْغاءِ الى ما اسْخَطَ اللَّهَ ، فَقالَ فى ذلِكَ : وَ قَدْ نَزَّلَ عَلَيْكُمْ . . . » « 2 » .\r\nايضاً صافى : « القمّىّ : آياتُ اللَّهِ هُمُ الْأئِمَّةُ عَلَيْهِمُ السَّلام » . .\r\nظاهراً مقصود از آيات اعمّ است از آيات تدوينى و آيات تكوينى الهى ، اعمّ از شخصيتها مانند ائمه عليهم السلام يا حوادث تاريخى كه آيات تكوينى الهى مىباشند .\r\nتواريخى كه مظهر و مجلاى روح ايمان است نيز جزء آيات الهى مىباشند .\r\nتفسير صافى ، ذيل آيهء  « وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ . . . »  « 3 » مىگويد : العيّاشى : عن الباقر عليه السلام فى هذه الآية قال : الْكَلامُ فِى اللَّهِ وَ الْجِدالُ فِى الْقُرْانِ . قال : مِنْهُ الْقُصّاصُ » « 4 » .\r\nايضاً صافى ذيل آيهء فوق : « فى العلل : عن السّجاد عليه السلام : لَيْسَ لَكَ انْ تَقْعُدَ مَعَ مَنْ شِئْتَ لِأَنَّ اللَّهَ تَبارَكَ وَ تَعالى يَقُولُ :  وَ إِذا رَأَيْتَ الَّذِينَ يَخُوضُونَ . . . »  « 5 »  . \r\n\r\n\r\n\r\n\r\n","description":"","footnote":"\r\n( 1 ) . نساء / 140 .\r\n( 2 ) . [ امام صادق عليه السلام فرمود : خداوند بر گوش واجب نموده كه از شنيدن آنچه حرام فرموده پرهيز كند و از آنچه برايش حلال نيست و خداوند نهى فرموده و از شنيدن آنچه خدا را به خشم مىآورد دورى جويد ، و در اين مورد فرموده : و بر شما اين دستور فرستاد كه . . . . 
  ]\r\n( 3 ) . انعام / 68 .\r\n( 4 ) . [ فرمود : مراد ، سخن دربارهء ذات خدا و كشمكش در مورد قرآن است . و فرمود : و از آن جمله افسانه‌سرايان هستند . 
  ]\r\n( 5 ) . [ فرمود : اختيار با تو نيست كه با هركس خواستى نشست و برخاست كنى ، زيرا خداى تبارك و تعالى مىفرمايد : و چون ديدى كسانى را كه در ( مسخره و تكذيب كردن ) آيات ما فرو مىروند . . . . 
  ]\r\n","page_name":" 618 ","page_number":618},
  {"content":"\r\n\r\n\r\nخلاصهء بحث در وظيفهء توده :\r\nالف . بحثى اسلامى و اخلاقى دربارهء اينكه هر چيزى كه گفتنش حرام است ، شنيدنش نيز حرام است . گوش و زبان نوعى اشتراك در وظيفه دارند زيرا گوش مصرف كنندهء كالاهاى زبان است ؛ اگر گوش مصرف نكند ، زبان توليد نمىكند ، و اگر اهل گوش مصرف نكنند اكاذيب و مجعولات و غيبتها و دشنامها و كفرها را ، اهل زبان نمىگويند ؛ همان طورى كه چشم و قرائت مصرف كنندهء آثار قلمها و فيلمها هستند ، اگر اينها مصرف نكنند ، آنها توليد نمىكنند .\r\nب . آيات قرآن در اين زمينه .\r\nج . بحثى اجتماعى : همان‌طور كه فرد گاهى رشيد است و گاهى غير رشيد ، و شرط صحت ازدواج و همچنين جواز تسليم كردن ثروتش به خودش رشد است ، جامعه نيز چنين است ؛ گاهى يك اجتماع رشيد است و گاهى سفيه .\r\nمعنى رشد ، درك ارزشها و سرمايه‌ها و طرز استفاده و بهره‌بردارى از آنهاست .\r\nرشد در ازدواج اين است كه [ شخص 
  ] بداند سرمايه‌هاى لازم براى زندگى خانوادگى چيست ؟ ارزش هر كدام از آنها چيست ؟ مثلًا [ اينكه 
  ] دختر از خانواده‌هاى سرشناس باشد ، چقدر براى ازدواج مفيد است . همچنين رشد فرد براى در اختيار گرفتن ثروت .\r\nرشد اجتماع اين است كه خود اجتماع اولًا خود را به صورت يك واحد درك كند ، ارزشها و سرمايه‌هايى را كه سرمايهء عمومى و ملى محسوب مىشود بشناسد و سپس در حفظ و نگهدارى آنها بكوشد . آن سرمايه‌ها يا از قبيل شخصيتهاست يعنى شخصيتهاى تاريخى ، و يا از قبيل آثار علمى ، فلسفى ، هنرى ، صنعتى ، ادبى است ، و يا از قبيل تاريخهاى پرافتخار است .\r\nجامعه‌اى كه تاريخى مانند تاريخ حسين بن على دارد مملوّ از افتخار و حماسه و عظمت و زيبايى و آموزندگى و الهام‌بخشى ، و آن را پر مىكند از افسانه‌هاى احمقانهء روضة الشهدائى و اسرار الشهاده‌اى ، حقاً چنين جامعه‌اى سفيه است نه رشيد . ما امروز بايد همان طورى كه به حفظ آثار تاريخى و ملى مىخواهيم بكوشيم ، به حفظ تاريخ خودمان بكوشيم .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nيادداشت :\r\n1 . تحريف در قرآن و توجيه و تفسير قرآن ، نظير تفسير صافى و على بن ابراهيم .\r\n2 . تحريف در شخصيت على عليه السلام ، مثل داستان شير در كربلا كه على از آب درآمد ! .\r\n3 . تحريف در تاريخ اسلام : اسلام با ثروت خديجه و شمشير على پيش رفت ! .\r\n4 . تحريف در شخصيتهاى شقى هم خود نوعى انحراف و مانع عبرت گرفتن است ، مثل اينكه غالباً آنها را يك ولد الزناى هفت جوش معرفى مىكنند و در نتيجه مردم هرگز از معاويهء چهارده قرن پيش عبرت نمىگيرند . مثلًا مىگويند شمر هفت پستان داشت مثل سگ . بعضى هم مىگويند اسمش شيخ عبد الله بوده است .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n\r\nفصل ششم حماسهء حسينى\r\n\r\n","description":"","footnote":"","page_name":" 621 ","page_number":621},
  {"content":"\r\n . \r\n","description":"","footnote":"","page_name":" 622 ","page_number":622},
  {"content":"\r\n\r\n\r\nحماسهء حسينى\r\n1 . براى اينكه مفهوم كلمهء بالا روشن شود لازم است كلمهء « حماسه » را تفسير و معنى كنيم . در نهاية ابن اثير ، ج 1 مىگويد :\r\n« الْحُمْسُ جَمْعُ الْاحْمَسِ وَ هُمْ قُرَيْشٌ وَ مَنْ وَلَدَتْ قُرَيْشٌ ، وَ كِنانَةُ ، وَ جَديلَةُ قَيْسٍ .\r\nسُمُّوا حُمْساً لِأَنَّهُمْ تَحَمَّسوا فى دينِهِمْ أىْ تَشَدَّدوا . وَ الْحِماسَةُ الشَّجاعَةُ ، كانوا يَقِفونَ بِمُزْدَلِفَةَ وَ لا يَقِفونَ بِعَرَفَةَ ، وَ يَقولونَ : نَحْنُ أَهْلُ اللَّهِ فَلا نَخْرُجُ مِنَ الْحَرَمِ وَ كانوا لا يَدْخُلونَ الْبُيوتَ مِنْ أبْوابِها وَ هُمْ مُحْرِمونَ . » « 1 » .\r\nقاموس مىگويد : « حَمِسَ - كَفَرِحَ : اشْتَدَّ وَ صَلُبَ فِى الدّينِ وَ الْقِتالِ فَهُوَ حَمِسٌ وَ أحْمَسُ . . . » « 2 » .\r\n\r\n\r\n\r\n\r\n","description":"","footnote":"\r\n( 1 ) . [ حُمْس جمع احْمَس است و آنان طايفهء قريش و اولاد آنان و طايفه كِنانه و جَديلهء قيس هستند . آنان حُمس نام گرفته‌اند زيرا در دين خود تَحَمّس يعنى شدت و استوارى داشتند . و حماسه ، شجاعت است . عادتشان اين بود كه در مزدلفه وقوف مىكردند و در عرفه نمىكردند ، و مىگفتند : ما اهل خداييم بنابراين از حرم بيرون نمىشويم . و نيز در حال احرام از در وارد خانه‌هاشان نمىشدند . 
  ]\r\n( 2 ) . [ حَمِسَ بر وزن فَرِحَ يعنى در دين و كارزار ، سخت و محكم است ، و اسم از اين فعل ، حَمِس وَ احْمَس است . 
  ]\r\n","page_name":" 623 ","page_number":623},
  {"content":"\r\n\r\nاصطلاحاً در مورد بعضى اشعار كلمهء « حماسه » اطلاق مىشود . بسيار كتابها به نام « حماسه » تأليف شده زيرا متضمّن چنين اشعارى بوده است .\r\nمنظومه‌ها و اشعار را معمولًا تقسيم مىكنند به منظومه‌ها و اشعار حماسى ، غنائى ، رثائى ، ستايشى ، وعظ و اندرزى . البته اقسام ديگرى هم دارد .\r\nشعر حماسى شعرى است كه روح غيرت و شجاعت و شدت و مقاومت را برمىانگيزد خواه خودِ مضمون حماسى باشد يا متضمّن سرگذشت يك پهلوان و قهرمان باشد . بشر قهرمان‌دوست و قهرمانپرست است . شعر حماسى مثل :\r\n تن مرده و گريهء دوستان * به از زنده و خندهء دشمنان \r\nداستان حماسى هم مثل بسيارى از افسانه‌هاى كهن ايران ، و داستانهاى واقعى تاريخ اسلام و ايران مثل داستان مبارزهء على عليه السلام و عمرو ، يا تاريخچهء جلال الدين خوارزمشاه .\r\nشعر غنائى مثل غزليات حافظ و سعدى . مثلًا : « فكر بلبل همه آن است . . . » ، « صبا به لطف بگو . . . » ، « آنچه تو دارى قيامت است نه قامت » .\r\nشعر رثائى هم مثل قصيده در رثاى سلطان محمود : « شهر غزنين نه همان است . . . »\r\nيا قصيده در فتنهء غزنين : « آن نيل مكرمت كه تو ديدى سراب شد » و يا قصائدى كه در مصائب اهل بيت پيغمبر صلى الله عليه و آله گفته شده . اشعار مدح و تملّق هم كه الى ما شاء اللَّه . و اما موعظه مثل « أيّها النّاس جهان جاى تن آسانى نيست . . . » .\r\nشعر مصيبت هم داريم مثل : بلبلى خون دلى خورد . . . ( حافظ ) .\r\nشعر مدح و چاپلوسى هم داريم مثل :\r\n نُه كرسى فلك نهد انديشه زير پاى * تا بوسه بر ركاب قزل‌ارسلان زند \r\nاختصاص به شعر ندارد ، نثر هم همين‌طور است : « قَدِ اسْتَطْعَموكُمُ الْقِتالَ . . . » « 1 » . همچنين خطبهء طارق يك نثر حماسى است .   « وَ الْعادِياتِ ضَبْحاً . . . »   نيز يك نثر حماسى است . حكايتِ « در عنفوان جوانى چنان كه افتد و دانى با زيبا پسرى سرى و سرّى داشتم به حكم آنكه . . . » نثرى است غنائى . بلكه حادثه‌ها و تاريخچه‌ها و وقايع نيز چنين است . تاريخ اسلام يك تاريخ حماسه است مثل داستان شعار ابو ذر در مكّه .\r\nداستانهاى موعظه و غنائى هم زياد داريم . خود شخصيتها گاهى يك شخصيت\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبهء 51 . [ اينان از شما خوراك جنگ مىطلبند . 
  ]\r\n","page_name":" 624 ","page_number":624},
  {"content":"\r\n\r\nحماسى است « 1 » اكنون برويم سراغ شخصيت حسينى و هم سراغ حادثهء تاريخى كربلا و هم سراغ شعارهاى حسينى .\r\nحسين يك شخصيت حماسى ، و حادثهء كربلا يك داستان حماسى ، و شعارهاى حسينى شعارهاى حماسى است .\r\n2 . خلاصه‌اى از سخنرانى شب 13 محرم 88 در حسينيهء ارشاد [ تحت عنوان « حماسهء حسينى » 
  ] :\r\nگفتيم همان‌طور كه منظومه‌ها ، حماسى ، غنائى يا رثائى يا اندرزى و غيره است ، نثرها نيز همين‌طور است ، بلكه وقايع و تاريخچه‌ها نيز همين‌طور است ، بلكه شخصيتها و روحيه‌ها و قهراً شعارها نيز همين‌طور است . بعد گفتيم حادثهء كربلا را مطالعه كنيم ببينيم آيا يك حادثهء غنائى است يا رثائى يا حماسى يا اندرزى يا غير آن .\r\nگفتيم ايضاً كه اين حادثه دو ورق و دو صفحه دارد . يك صفحه‌اش سياه و تاريك است . از نظر اين صفحه ، داستان كربلا يك داستان جنائى و رثائى است . از اين نظر اين داستان يك تراژدى بىنظير است ( لااقل در مشرق زمين ، اما در مغرب زمين بالاتر از اين جنايت زياد بوده و هست كه نمونه‌اش در جنگهاى صليبى و جنگهاى اندلس هست ) و قهرمان اين داستانِ جنائى ، جنايتكارانى از قبيل پسر معاويه و پسر زياد و پسر سعد و غيرهم هستند .\r\nاما از صفحهء ديگر يك داستان حماسى است . از اين نظر و در اين صفحه قهرمانها عوض مىشوند ؛ قهرمانها عبارتند از حسين عليه السلام ، زينب ، عباس بن على ، على بن الحسين عليه السلام ، قاسم بن الحسن ، مسلم بن عقيل ، زهير بن القَيْن ، بُرَير بن خُضَيْر ، هِلال بن نافع ، حبيب بن مظهَّر .\r\nاز نظر اول ، نمايشگاه جنايت بشريت و موجب سرافكندگى بشريت و مصداق  « أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ »  است ، و اما از نظر دوم مصداق  « إِنِّي جاعِلٌ فِي الْأَرْضِ خَلِيفَةً »  و مصداق  « إِنِّي أَعْلَمُ ما لا تَعْلَمُونَ »  « 2 » است . گفتيم ما تاكنون يك طرف\r\n\r\n\r\n\r\n\r\n","description":"","footnote":"\r\n( 1 ) . در يادداشتهايى از « سوكارنو » در « اطلاعات » خواندم كه مىگفت من يك عاشق بزرگم ، و عشقبازيهاى خود را ذكر كرده بود . بنابراين او يك شخصيت غنائى بوده نه سياسى .\r\n( 2 ) . بقره / 30 .\r\n","page_name":" 625 ","page_number":625},
  {"content":"\r\n\r\nسكه و يك طرف ورق را مطالعه كرده‌ايم ؛ از آن نظر مطالعه كرده‌ايم كه داستان جنائى است . اكنون مىخواهيم صفحهء ديگر را مطالعه كنيم . گفتيم كه بعضيها نظير « محمد مسعود » مدعى هستند كه روش مسيحيان بر روش ما ترجيح دارد كه شهادت و فداكارى مسيح را جشن مىگيرند ولى ما [ شهادت حسين عليه السلام را 
  ] عزا مىگيريم ؛ آنها شهادت را موفقيت و ما شكست مىدانيم . اينها اشتباه مىكنند ، نمىدانند كه مسيحيت كه جشن مىگيرد اولًا از نظر شخصى مسأله را مورد مطالعه قرار مىدهد و اسلام از نظر اجتماع .\r\nاز نظر شخصى ما هم موفقيت مىدانيم . و به علاوه آنها از آن نظر جشن مىگيرند كه شهادت را فداى گناهان مىدانند . جشن مىگيرند كه عيسى كشته شد و با كشته شدن او از زير بار سنگين گناه درآمديم ، و مسلمان واقعى نمىتواند چنين فكرى داشته باشد .\r\nاكنون مىخواهيم ببينيم چگونه شخصيت حسين عليه السلام يك شخصيت حماسى است ، و چگونه كلماتش حماسه است ، و چگونه حادثهء كربلا يك حادثهء حماسى است ؟ .\r\nاول بايد عرض كنيم كه اين حادثه كه عرض مىكنم در آن تحمّل است ، صلابت است ، غيرت است ، دفاع از ايده و مسلك و فداكارى است ، شهادت است ؛ با ساير حماسه‌ها فرق [ دارد . 
  ] اين يك حماسهء مقدس و يك حماسهء مطلق است . مطلق است يعنى به خاطر يك قوم و يك ملت بخصوص نيست ، براى انسانيت است ، بالاتر در راه خداست ، يعنى در راه هماهنگى با هدفهاى كلى خلقت است ، و اين است معنى اينكه در راه رضاى خداست ، و الّا خداوند كه شخصاً و براى خود چيزى نمىخواهد كه رضايت و عدم رضايت ، از آن نظر مفهومى داشته باشد . ديگر اينكه مقدس است . از نظر فردى هيچ گونه انگيزهء شخصى ، فردى ، جاه ، مقام در كار نيست . براى مقدسات بشريت است ، در راه توحيد ، مبارزه با بشرپرستى ، عدل ، آزادى ، حمايت از ستمديدگان است . از اين نظر يك حماسهء الهى است ، يك حماسهء جهانى است ، يك حماسهء انسانى است .\r\nيك قهرمان ملى كه فقط براى ملت خود كار مىكند ، ممكن است از نظر ملت ديگر جانى بزرگى باشد . « اسكندر » از نظر يونانيان يك قهرمان بزرگ است و از نظر ملتهاى ستمديده يك جنايتكار است . بر خلاف آن كسى كه هدفش حق ، حقيقت ،\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nعدالت ، حريت ، خداست . حتى آن كسى كه هدفش حقوق مادىِ پامال شده است ، برقرارى برابرى اقتصادى است و فلسفه‌اش ماترياليسم و اساس فكرى اصالت اقتصاد است و محرك اصلى خودش خواه ناخواه منافع فردى است ، نمىتواند نهضتش مقدس معرفى شود .\r\n3 . [ شعرى از پروين اعتصامى 
  ] :\r\n شاهدى گفت به شمعى كامشب * در و ديوار مزين كردم \r\n ديشب از شوق نخفتم يك دم * دوختم جامه و بر تن كردم \r\n كس ندانست چه سِحرآميزى * به پرند از نخ و سوزن كردم \r\n صفحهء كارگه از سوسن و گل * به خوشى چون صف گلشن كردم \r\n تو به گَردِ هنر من نرسى * زان كه من بذل سر و تن كردم \r\n شمع خنديد كه بس تيره شدم * تا ز تاريكيت ايمن كردم \r\n پى پيوند گهرهاى تو بس * گهر اشك به دامن كردم \r\n گريه‌ها كردم و چون ابر بهار * خدمت آن گل و سوسن كردم \r\n خوشم از سوختن خويش از آنك * سوختم بزم تو روشن كردم \r\n گرچه يك روزن اميد نماند * جلوه‌ها بر در و روزن كردم \r\n خرمن عمر من ار سوخته شد * حاصل شوق تو خرمن كردم \r\n كارهايى كه شمردى بر من * تو نكردى همه را من كردم \r\n4 . قبلًا قيامهاى مقدس و مردان بزرگ را تشريح كرديم و گفتيم قيامهاى مقدس داراى چهار خصوصيت است :\r\nاول : عموميت ، اطلاق .\r\nدر اين جهت برخى نهضتهاى اجتماعى نيز كه جنبهء ماترياليستى دارند شريكند .\r\nدوم : تقدس ، يعنى منزّه بودن از اينكه جنبهء فردى و خودخواهى داشته باشد .\r\nاسكندر ، ناپلئون ، نادر ، شاه اسماعيل ، مردان بزرگ بودند اما . . .\r\nسوم : اينكه شعله‌هايى هستند در ميان تاريكيها ، حركتى در خلال سكونها ، در سكوتهاى مرگبار . به همين دليل مورد قبول عقلاى قوم قرار نمىگيرد . . .\r\nچهارم : ديد قوى .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n5 . اما سخنان حسين عليه السلام حكايت از يك غيرت الهى مىكند و مفتاح شخصيت اوست :\r\nالف . از او مىپرسند از پيغمبر حديثى كه خودت شنيده باشى نقل كن . اين را نقل مىكند : « انَّ اللَّهَ يُحِبُّ مَعالِىَ الْامورِ وَ يُبْغِضُ سَفْسافَها » . .\r\nب . الانوار البهيّة ص 45 . . . عن الحسين عليه السلام :\r\nانَّ جَميعَ ما طَلَعَتْ عَلَيْهِ الشَّمْسُ فى مَشارِقِ الْارْضِ وَ مَغارِبِها ، بَحْرِها وَ بَرِّها سَهْلِها وَ جَبَلِها عِنْدَ وَلِىٍّ مِنْ اوْلياءِ اللَّهِ وَ اهْلِ الْمَعْرِفَةِ بِحَقِّ اللَّهِ كَفَيْءِ الظِّلال . ثُمَّ قالَ :\r\nأَ لا حُرٌّ يَدَعُ هذِهِ اللُّماظَةَ لِاهْلِها . لَيْسَ لِانْفُسِكُمْ ثَمَنٌ الَّا الْجَنَّةُ فَلا تَبيعوها بِغَيْرِها .\r\nفَانَّ مَنْ رَضِىَ مِنَ اللَّهِ بِالدُّنْيا فَقَدْ رَضِىَ بِالْخَسيسِ . .\r\nج . النّاسُ عَبيدُ الدُّنْيا وَ الدّينُ لَعقٌ . . . .\r\nد . مَوْتٌ فى عِزٍّ خَيْرٌ مِنْ حَياةٍ فى ذُلٍّ . .\r\nه . خطاب به ابى ذر غفارى : « فَاسْأَلِ اللَّهَ الصَّبْرَ وَ النَّصْرَ وَ اسْتَعِذْ بِهِ مِنَ الْجَشَعِ وَ الْجَزَعِ فَانَّ الصَّبْرَ مِنَ الدّينِ وَ الْكَرَم » « 1 » .\r\nو . الصِّدْقُ عِزٌّ ، وَ الْكِذْبُ عَجْزٌ ، وَ الشُّحُّ فَقْرٌ ، وَ السَّخاءُ غِنىً « 2 » .\r\nز . سَبَقْتُ الْعالَمينَ الَى الْمَعالى . . . .\r\nاينها جمله‌هايى است كه از آن حضرت نقل شده و مربوط به عاشورا نيست .\r\nبا توجه به سانسور آن وقت و كم نقل شدن احاديث از ايشان ، آنچه باقى مانده از اين قبيل است . اما سخنان حادثهء عاشورا :\r\nح . سَأَمْضى وَ ما فِى الْمَوْتِ عارٌ عَلَى الْفَتى . . . « 3 » .\r\nط . أَ لا تَرَوْنَ انَّ الْحَقَّ لا يُعْمَلُ بِهِ . . . انّى لا ارَى الْمَوْتَ الّا سَعادَةً . . . .\r\nاما در روز عاشوراى :\r\n. الْمَوْتُ اوْلى مِنْ رُكوبِ الْعارِ . . . .\r\nيا . انْ لَمْ يَكُنْ لَكُمْ دينٌ . . .\r\n\r\n\r\n\r\n\r\n","description":"","footnote":"\r\n( 1 ) . [ پس ، از خداوند صبر و يارى بخواه و از حرص و بىتابى به او پناه بر ، كه صبر از دين و كَرَم است . 
  ]\r\n( 2 ) . [ راستى عزّت است و دروغ زبونى ، و بخل نياز است و سخاوت ثروت . 
  ]\r\n( 3 ) . [ به زودى مىروم و مرگ براى جوانمرد عار نيست . 
  ]\r\n","page_name":" 628 ","page_number":628},
  {"content":"\r\n\r\nيب . الا وَ انَّ الدَّعِىَّ ابْنَ الدَّعِىِّ . . . .\r\nيج . لا اعْطيكُمْ بِيَدى . . . .\r\n6 . توجه به اينكه جنگ ، جنگ عقيده و ايده بود نه شخص .\r\n7 . توجه به اينكه حماسهء حق‌پرستى آن است . عَلامَةُ الْايمانِ انْ تُؤْثِرَ الصِّدْقَ حَيْثُ يَضُرُّكَ . . . پرهيز از حيله و تزوير ، و اتكاء به كرامت نفس .\r\n8 . آنچه وجود دارد يك جاذبهء واقعى حسينى است . پول خرج‌كردن‌ها . . .\r\nانَّ لِقَتْلِ الْحُسَيْنِ حَرارَةً فى قُلوبِ الْمُؤْمِنينَ لا تَبْرُدُ ابَداً « 1 » .\r\n9 . مكتب حسينى بايد مكتب تجديد حيات اسلام باشد .\r\n* يا مظلوم ، واى غريب ، واى بىپدر ! بايد حذف شود .\r\n10 . مسألهء شهيد ، ارزش شهيد ، ارزش خون شهيد . هر شهادتى نورانيت در اجتماع به وجود مىآورد .\r\n11 . كليد شخصيت .\r\n12 . او هرگز از روزگار شكايت نكرد .\r\n13 . يكى از اصول تربيت اين است كه در روح افراد حماسه به وجود بياورد ، ولى البته حماسهء الهى نه نژادى و ملى ، يعنى حماسه‌اى نسبت به خير و نيكى ، نسبت به سنن سالم اجتماع . و به طور كلى شهيد حماسه آفرين است . ( وَ انْ كانَ الّا فَلْيَكُنْ تَعَصُّبُكُمْ فى مَحامِدِ الْخِصالِ ) « 2 » .\r\n14 . اجتماع وقتى روى پاى خود مىتواند بايستد كه در روح افراد ، حماسه و احساس شخصيت وجود داشته باشد ، فلسفهء مستقلى در زندگى داشته باشد و به آن ايمان و اتكاء داشته باشد .\r\n15 . رابطهء مكر و حيله با ضعف و ناتوانى در انسان و حيوان ، و رابطهء كرامت نفس\r\n\r\n\r\n\r\n\r\n","description":"","footnote":"\r\n( 1 ) . مستدرك الوسائل ، ج 2 / ص 217 . [ از قتل حسين در دلهاى مؤمنان حرارتى است كه هرگز به سردى نگرايد . 
  ]\r\n( 2 ) . در نهج البلاغه خطبه 190 ( قاصعه ) اين جمله چنين است : « فان كان لا بد من الْعصبية فليكن تعصبكم لمكارم الخصال و محامد الافعال . . . » . [ پس اگر ناچار از تعصب هستيد بايد تعصب شما در جهت صفات عالى انسانى و كارهاى پسنديده باشد . 
  ]\r\n","page_name":" 629 ","page_number":629},
  {"content":"\r\n\r\nبا قوّت و نيرومندى .\r\n16 . بايد شعارهاى منحط و مباين با شعارهاى حسينى و روح حسينى حذف شود از قبيل :\r\nيا مظلوم ، يا غريب ، اى بىمادر ، اى بىپدر ! ! !\r\n اى خاك كربلا تو به من ياورى نما * چون نيست مادرى تو به من مادرى نما \r\n*\r\n افسوس كه مادرى ندارم * فرزند و برادرى ندارم \r\n*\r\n از تشنگى فتاده به جانم شراره‌اى * اى قوم بىحقوق به حالم نظاره‌اى \r\n17 . سخن حماسى ، تاريخچهء حماسى ، شخصيت حماسى « 1 » آن است كه از لحاظ روحى غيرت و حميّت و شجاعت و سلحشورى را تحريك كند و از لحاظ بدنى خون را در عروق به جوش آورد ، به بدن نيرو و حرارت و چابكى و چالاكى ببخشد ، در واقع حيات تازه به بدن بدهد ؛ به عبارت ديگر روحيهء انقلاب و ثوره ايجاد كند ، حس مقاومت در مقابل ستم و ستمگر به وجود آورد .\r\n18 . امام حسين عليه السلام يك سوژهء بىنظيرى است در اسلام از نظر تجديد حيات اخلاقى و اجتماعى اسلام ، و از نظر برانگيختن احساسات انقلابى و حماسى ، و از نظر ايجاد و تكوين شخصيت .\r\n19 . يكى از خواص حماسهء روحى اجتماعى داشتن اين است كه مانع جذب شدن فرد يا اجتماع در فرد و اجتماع ديگر است ؛ چون احساس شخصيت و منش و استقلال است .\r\n20 . از ملتى هر چيز منهدم شود قابل جبران و اصلاح است مگر حماسهء ملى و روح ملى كه ملت را به دنبال خود مىبرد . امام حسين حماسهء اسلامى را زنده كرد و به اين جهت به اسلام حيات بخشيد .\r\nمىگويند امام حسين اسلام را زنده كرد ، تجديد حيات كرد ، با خون خود نيرو داد و آبيارى كرد . راست است اما چگونه و به چه نحو ؟\r\n\r\n\r\n\r\n\r\n","description":"","footnote":"\r\n( 1 ) . بعداً خواهيم گفت كه شخصيت حسين عليه السلام و تاريخچهء حسين عليه السلام حماسى بود يعنى در روحها غيرت ، مردانگى ، آزادگى بخشيد و بردگى و ترس را از ميان برد و خونها را به جوش آورد .\r\n","page_name":" 630 ","page_number":630},
  {"content":"\r\n\r\nبه اين نحو كه حماسهء اسلام را احيا كرد ، به روحها شخصيت ، حريت ، غيرت ، آزادگى ، ايده‌آل داد و خونها را به جوش آورد ، رخوت را از بدنها گرفت و روحها را به حركت آورد ؛ حماسهء مبارزه با كفر ، ظلم ، ستم را احيا و تجديد كرد .\r\n21 . دعوت اسلام با « قولوا لا الهَ الَّا اللَّهُ تُفْلِحوا » آغاز شد . دعوت اسلام ، حُسن مطلع عجيبى داشت . اين جمله با همهء اختصار و كوتاهى چون مشتمل بر آزادى بشر از هر معبودى جز خالق كل هست و چون مشتمل بر تحقير هر معبودى در مقابل انسان است ، در روحيه‌ها نوعى حماسه و احساس شخصيت به وجود آورد : من در مقابل بت ، در مقابل يك بشر ، در مقابل يك جِرم سماوى ، در مقابل كائنات و ما فيها سر فرود آورم ؟ ! ابداً . من فقط به درگاه خداوند خالق خودم و همهء آنها سر فرود مىآورم .\r\nمسلماً اسلام در اعراب احساس شخصيت به وجود آورد ، نه شخصيت قومى و عربى ، بلكه بالاترين احساسها : شخصيت توحيدى و انسانى . هر چيزى را براى عبادت و اطاعت در نظر آنها كوچك كرد و ضمناً از جنبهء مثبت خدا را ايده‌آل قرار داد .\r\n22 . فرق شخصيت و عالم بودن . داستان عالم اصفهانى كه كتابى مجانى از يكى از مدرسين قم مطالبه كرد .\r\n23 . مسألهء مروّت از شرايط عدالت .\r\n24 . داستان ازدواج زن سفيدپوستى با مرد سياه پوست در انگلستان كه غوغايى بپاكرده بود ( رجوع شود به كتاب زن و آزادى ص 9 ) ، نشانه‌اى از شخصيت باختن است .\r\nايضاً شعار اينكه ايرانى جسماً و روحاً ، ظاهراً و باطناً بايد فرنگى بشود . ايضاً زمزمهء تغيير خط ، تغيير لباس ، تغيير اسم ، مانند بيگانه « باى باى » و « گودباى » گفتن ، مانند بيگانه غذا خوردن و حتى آروغ زدن ، عيد بيگانه را از عيد خود مهمتر شمردن ، همه نشانهء خودباختگى است .\r\n25 . استقلال فكرى يعنى اينكه انسان از خود اصول و مبادى و فلسفه‌اى در زندگى داشته باشد و به آن ايمان و اعتماد داشته باشد و در روحش نسبت به او نوعى حماسه موجود باشد . آن را مىگويند غرور ملى ، غرور اجتماعى و غيره .\r\nاحترام به سنن و نظامات سالم يكى از علائم حماسه داشتن است . تغيير خط ، تغيير لباس ، تبعيت در اسم‌گذارى از قبيل ژيلا و روژى و غيره ، در مُد لباس ، در لباس پوشيدن ، در به‌كاربردن الفاظ آنها ، تابلوها را به نام آنها كردن ، عيد ژانويهء بيگانه را بر\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nعيدهاى ملى و مذهبى مقدم داشتن و گفتن « باى باى » ، « گودباى » ؛ بالأخره پذيرفتن شعارهاى بيگانه دليل بر عدم استقلال روحى و عدم حماسه است .\r\nبه قول اقبال بايد گِل كوزهء ما به دست خودمان تهيه شود نه به دست ديگران . و باز به قول او بايد آهن باشيم تا نان داشته باشيم ، نه به قول موسولينى : بايد آهن داشته باشيم تا نان داشته باشيم . اقبال مىگويد : بايد صلابت و حماسه داشته باشيم ؛ موسولينى مىگويد : بايد زور داشته باشيم .\r\n26 . راست گفته آن كه گفته است :\r\n كهن جامهء خويش پيراستن * به از جامهء عاريت خواستن \r\n27 . استقلال فكرى و حماسه داشتن ، با اقتباس خوبيهاى علمى ، فنى ، هنرى و غيره از ديگران منافات ندارد . چيزى كه هست بايد در هاضمهء خود هضم برد نه اينكه در هاضمهء آنها هضم شد .\r\n28 . ما ايرانيها اين عيب را داريم كه بيش از هر ملت ديگر تسليم شعارهاى پوچ بيگانگان مىشويم . در عين اينكه نسبت به حقايق تعصب نداريم ، نسبت به شعارهاى پوچ بيگانه هم زود تسليم مىشويم .\r\nهنديها دانشمند درجه اول‌شان همان لباس و زىّ هندى را حفظ مىكند ( تاريخ علوم پىير روسو ) . « نهرو » سياستمدار لباس هندى را حفظ مىكند و مىخواهد بگويد من هندى هستم ، هندى بايد هندى بماند نه اينكه در هاضمهء اروپايى هضم شود . اما ما اگر ديديم فرنگى زُنّار بست ، دو تا به جاى يكى مىبنديم . به عبارت ديگر آمادگى كاملى براى استعمار فكرى داريم . استعمار فكرى بالاتر است زيرا [ در اين نوع استعمار ، شخص 
  ] مثل دشمن فكر مىكند ، و حس نمىكند كه استعمار زده است .\r\nما بالاتر از استعمار فكرى را داريم ، استسباع فكرى داريم ، يعنى مثل يك حيوان مستسبَع به طرف آن كه ما را مىدرد مىدويم .\r\n29 . ارزش استقلال فكرى و اعتماد به فلسفهء زندگى خود و احترام به سنن و نظامات خود ، از علم بالاتر است . ملت عالِم ممكن است در ملت ديگر هضم شود ، ولى ملتى كه احساس شخصيت و استقلال مىكند قابل هضم شدن نيست . الجزايرىها و ويت‌كنگ‌ها به دليل علمشان با استعمار فرانسه و آمريكا نجنگيدند بلكه به خاطر يك حماسهء روحى كه در آنها هست .\r\n30 . مطابق نقل اقبال‌شناسى ص 69 ، به عقيدهء اقبال چند چيز است كه شخصيت\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nملى را تقويت مىكند و چند چيز ديگر است كه آن را تضعيف مىكند .\r\nاما عوامل تقويت :\r\nالف . عشق و ايده‌آل ( البته عشق به اصول عالى انسانيت نه عشقهاى فردى و نژادى ) .\r\nب . فقر ( استغناء ) : اسْتَغْنِ عَمَّنْ شِئْتَ . . . .\r\nج . غيرت .\r\nد . تحمّل و بردبارى .\r\nه . كسب حلال .\r\nو . شركت كردن در فعاليتهاى خلّاقه .\r\nاما عوامل تضعيف شخصيت :\r\nالف . ترس .\r\nب . گدايى و سؤال ( كَلّ بر ديگران بودن به هر شكل ) . هر نوع كاميابى و موفقيتى كه بدون كوشش تحصيل شود گدايى است . ( اقبال‌شناسى ص 70 ) .\r\nج . بردگى و ذلت به هر شكل و صورت ، اعمّ از اجتماعى ، سياسى ، اقتصادى ، اخلاقى .\r\nد . غرور نژادى يا نسب‌پرستى . غرور نژادى و تفاخر به اصل خانوادگى كه در ميان افراد بشر فواصلى ايجاد مىكند و مباين ارزش ذاتى است بايد محو و نابود شود .\r\n( اقبال‌شناسى ص 74 ) .\r\n31 . اقبال مىگويد ( ص 82 اقبال‌شناسى ) :\r\n« هر جامعه‌اى كه بخواهد از آرامش و سعادت برخوردار شود بايد « خودى » دسته جمعى و اجتماعىاش را رشد دهد و آن را به مرحلهء كامل برساند و حصول اين منظور در سايهء حفظ و حراست تراديسيونها امكان‌پذير است . اگر بخواهيم به نقش مهمى كه تراديسيونها يعنى سنن و نظامات و مراسم ، در حيات دسته جمعى ايفا كرده توجه كنيم بايستى به تاريخ قوم يهود مراجعه كنيم . اين فرقهء كوچك در طول اعصار و قرون گذشته در تمام كشورها تحت فشار زيست كرده و چه بسا ادوارى را پشت سر گذاشته كه مشرف بر انهدام بوده است . با اين حال قوم جهود از اين طوفانها جان بدر برده و بقاى خودش\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nرا حفظ كرده است . و اين بدان جهت است كه جهودها در جريان اينهمه گرفتارى و مصيبت ، نسبت به تراديسيونهاى خودشان وفادار مانده‌اند . هر فرقه و جمعيتى در دوران سعادت و كامروايى خودش يك مقدار تراديسيونهاى سالم ايجاد مىكند و در روزهاى تيره و تارى كه دچار مصيبت و بدبختى مىشود تنها راه علاجش اين است كه به اين تراديسيونها چنگ بزند تا اينكه روز گشايش و فرج فرا رسد . » .\r\n32 . شخصيت ، احساس منش است و اعلام وابستگى به شخصيت دينى يا ملّى يا مسلكى است .\r\nايضاً تعظيم شعارهاى دينى و ملى شرط حفظ شخصيت است .\r\nشعار « بايد جسماً و روحاً ، ظاهراً و باطناً فرنگى شد » فتواى فنا و اضمحلال و هضم شدن در هاضمهء بيگانه است .\r\nهدف استعمار فقط محو شخصيت و استقلال روحى و فكرى است ، نه جاهل ماندن ، نه ساختمان عالى نداشتن ، نه ظاهر پرزرق و برق نداشتن . اينها هدف نيست .\r\nمىگويند در مَثَلْ : « الاغ مردهء ديگرى در نظر او قاطر است » .\r\nدو چيز مقياس قضائى را بهم مىزند : عشق و حب ، ديگر مرعوبيت . بزرگترين خسرانها خسران شخصيت است . واى به حال ملتى كه افتخارش به اين باشد كه به زبان اجنبى سخن مىگويد ، آداب او را به كار مىبرد . . .\r\n33 . آلمانيها گفته‌اند ما در جنگ دوم همه چيز خود را باختيم مگر شخصيت خود را .\r\nخلاصهء مطلب : .\r\nالف . مىگوييم امام حسين با قيام و مبارزهء خود بنياد كاخ ظلم را واژگون ، و اسلام را تجديد حيات ، و درخت دين را آبيارى كرد . به چه نحو و چگونه ؟ به اين كه شخصيت معنوى مسلمانان را بيدار و احيا كرد ، در آنها حماسه‌اى را كه مرده بود زنده كرد . بحثى دربارهء شخصيت و فلسفهء مستقل زندگى داشتن و تعظيم و احترام شعائر\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nملى و دينى كه بزرگترين سرمايه‌هاست ، حتى از علم بالاتر است . پيغمبر به عرب چه داد ؟ شخصيت داد « 1 » . از چه راه ؟ از راه ايمان به مبادى اسلام كه طبعاً شخصيت آفرين است .\r\nخسران شخصيت بالاترين خسرانهاست . ترسها ، زبونيها ، بردگيها ، چاپلوسيها ، توسرىخوريها همه مولود باختن شخصيت است .\r\nامام حسين عليه السلام در ملت اسلام حماسه و غيرت ايجاد كرد ، حميت و شجاعت و سلحشورى به وجود آورد ، خونها را به جوش آورد « 2 » . شهادت امام حسين عليه السلام به شكلى نبود كه مرعوبيت ايجاد كند ، برعكس . . .\r\nخاصيت مرعوبيت و استثمار فكرى و استسباع . داستان ازدواج زن سفيد و مرد سياه در لندن « 3 » نشانه‌اى از مرعوبيت است .\r\nتقويت شخصيت به اين است كه عشق ، استغناء ، غيرت ، تحمل و بردبارى به وجود آورد ؛ ترس ، برده صفتى ، گداصفتى ، غرور نژادى و ملى را از ميان ببرد . همهء اينها در حماسهء حسينى وجود داشت .\r\n\r\nحماسهء سيد الشهداء\r\n1 . در ورقه‌هاى « كرامت نفس ، محور اخلاق اسلامى » گفتيم كه در زمان ما اصطلاحى است كه مىگويند بعضى روحيه‌ها فاقد حماسه‌اند و بعضى داراى حماسه‌اند ، و گفتيم كه حماسه ، نوعى احساس شخصيت است در مقابل ديگران « 4 » افرادى هستند در دنيا عارى و خالى از حماسه ؛ در خود ، همه احساس حقارت و تبعيّت و شكست‌خوردگى مىكنند ، هيچ فكر و عقيدهء قابل دفاعى در روح آنها وجود ندارد ، اگر دفاع كند فقط از مال و جان خود دفاع مىكند ، اما چيز ديگر قابل تعلّق و\r\n\r\n\r\n\r\n\r\n","description":"","footnote":"\r\n( 1 ) . خاصيت شخصيت اين است كه مانع جذب شدن است . هر كمبودى قابل اصلاح است مگر بىشخصيتى .\r\n( 2 ) . امام حسين عليه السلام الآن هم سوژه و سرمايهء بىنظيرى است و هميشه چنين خواهد بود .\r\n( 3 ) . [ اين داستان در جلد اول حماسهء حسينى ( فصل اول ) نقل شده است . 
  ]\r\n( 4 ) . مىتوان گفت حماسه عبارت است از نازيدن به چيزى يا موضوع نازيدن و افتخار ، ولى به شرطى كه يادآورى او هيجان در روح او به وجود آورد و او را به حركت درآورد و آمادهء دفاع كند . و هم مىتوان حماسه را به « شور » ترجمه و تعريف كرد . رجوع شود به معناى لغوى و اصطلاحى اين كلمه .\r\n","page_name":" 635 ","page_number":635},
  {"content":"\r\n\r\nقابل دفاعى ندارد از وطن و قوميت و نژاد و زبان و دين و آئين و حريت و كرامت ذاتى .\r\nدر گفتار آنها هيچ گونه ابراز شخصيت ديده نمىشود ، مانند حيوانى هستند كه به سخن درآمده باشد . ولى بعضيها در خود احساس شخصيت مىكنند ، نوعى حماسه در روح آنها هست . در ملت آلمان حماسهء « آلمان برتر از همه است » وجود داشت . در عرب نيز خوى تفوّق عرب بر غير عرب بود و اسلام با آن مبارزه كرد . كم و بيش در هر قومى نوعى حماسه هست ، و از نظر اسلام همهء حماسه‌هاى قومى مذموم است .\r\nاما نوعى حماسه است كه حماسهء انسانى است ، تعصب اگر ناميده شود تعصب ممدوح است . آن ، حماسهء كرامت نفس و آزادمنشى و عزت نفس و اينكه زندگى با عار قابل تحمل نيست مىباشد .\r\n2 . آيا در قرآن آيات حماسى هست ؟ آيهء  « وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ »  « 1 » ، و آيهء كريمهء  « لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا »  « 2 » .\r\nحماسه به طور كلى توجه به نوعى كيفيت معنوى زندگى است . چيزى كه هست بعضى كيفيتها موهوم و بىاساس است مثل اينكه « آلمان يا بايد معدوم شود و يا بر دنيا سيادت كند » و همچنين حماسه‌هاى ديگر برترى طلبى و تقدم‌جويىها ؛ و نوعى كيفيت است كه واقعيت دارد و آن اينكه حيات شخص يا ملت ، محكوم ديگران نباشد ، انسان آزاد آفريده شده ( وَ لا تَكُنْ عَبْدَ غَيْرِكَ وَ قَدْ جَعَلَكَ اللَّهُ حُرّاً ) « 3 » ، يا اينكه شخص خود را آلوده نكند به دروغ و غيبت و خيانت به ديگران .\r\n3 . در نفس المهموم ص 187 مىگويد : اين اشعار از سيد الشهداء است :\r\n وَ انْ تَكُنِ الدُّنْيا تُعَدُّ نَفيسَةً * فَدارُ ثَوابِ اللَّهِ اعْلى وَ انْبَلُ « 4 » \r\n\r\n\r\n\r\n\r\n","description":"","footnote":"\r\n( 1 ) . منافقون / 8 . [ عزّت از آن خدا و رسول او و مؤمنان است . 
  ]\r\n( 2 ) . نساء / 141 . [ و خداوند براى كافران بر مؤمنان راه ( تسلط ) قرار نداده است . 
  ]\r\n( 3 ) . نهج البلاغه ، نامهء 31 به حضرت امام حسن مجتبى عليه السلام . [ بندهء ديگرى مباش كه خداوند تو را آزاد آفريده است . 
  ]\r\n( 4 ) . [ و اگر دنيا نفيس و پربها به شمار مىآيد البته خانهء پاداش الهى ( آخرت ) برتر و نفيس‌تر است . 
  ]\r\n","page_name":" 636 ","page_number":636},
  {"content":"\r\n\r\n\r\nفصل هفتم عنصر تبليغ در نهضت حسينى\r\n\r\n","description":"","footnote":"","page_name":" 637 ","page_number":637},
  {"content":"\r\n . \r\n","description":"","footnote":"","page_name":" 638 ","page_number":638},
  {"content":"\r\n\r\n\r\nعنصر تبليغ در نهضت حسينى\r\n1 . نهضت حسينى نهضتى متشابه است « 1 » و ذو وجوه و عميق و چند جانبه و چند بعدى و چندلايه است . يكى از وجوه و ابعاد اين است كه تبليغ است . هم امتناع و تمرّد و عصيان و سرپيچى است ( از نظر امتناع از بيعت ) ، هم جهاد است ، هم امر به معروف و نهى از منكر است ، هم اتمام حجّت است ( از نظر دعوت كوفيان ) و هم تبليغ است ، ابلاغ پيام اسلام و نداى اسلام است به جهان و جهانيان .\r\n2 . مشكلات رساندن پيام اسلام در عصر جديد كه هزاران پيام از ناحيهء هزاران مركز - از مراكز شهوانى جنسى اقتصادى گرفته تا مراكز فكرى سياسى - به مردم احاطه كرده است .\r\n3 . جنگ تبليغاتى نيازمند به هماهنگى نيروها ، مهارت ، تاكتيك ، جبهه‌گيرى ، تشكيلات ، فرماندهى و انضباط است .\r\n\r\n\r\n\r\n\r\n","description":"","footnote":"\r\n( 1 ) . « متشابه » بنابر آنچه آقاى طباطبائى تحقيق كرده‌اند بيشتر مربوط مىشود به معانى طولى و بطون ، كه الْقُرْآنُ عِباراتٌ وَ اشاراتٌ وَ لَطائِفُ وَ حَقائِقُ ؛ الْعِباراتُ لِلْعَوامِّ ، الْاشاراتُ لِلْخَواصِّ ، اللَّطائِفُ لِلْاوْلياءِ وَ الْحَقايِقُ لِلْانْبياءِ . و به عبارت بهتر [ نهضت حسينى 
  ] نهضتى جامع است . همان طورى كه كلمات ، برخى جامع است و برخى نه ، كه پيغمبر اكرم فرمود : « اوتيتُ جَوامِعَ الْكَلِمِ » ، نهضتها و حركتها نيز برخى چند معنى است و برخى تك معنى .\r\n","page_name":" 639 ","page_number":639},
  {"content":"\r\n\r\n4 . چون شكل جنگ به خود مىگيرد ، اصل  « وَ أَعِدُّوا لَهُمْ مَا اسْتَطَعْتُمْ »  « 1 » در اينجا نيز حكمفرماست . البته تبليغ از جنبهء مردم و پيامگيرها جز يك ابلاغ دوستانه نيست ولى از نظر خنثى كنندگان و تبليغات مخالف ، جنگ است .\r\n5 . شرايط چهارگانهء موفقيت يك پيام :\r\nالف . غنا و قدرت محتوا ( غناى منطقى ، غناى احساسى ، غناى عملى ) . به عبارت ديگر قابل جذب بودن براى عقل و براى دل ، و ديگر قدرت بر حل مشكلات زندگى .\r\nاينجاست كه راز اصلى پيشرفت اسلام را با نداشتن دستگاه تبليغى ، در مقابل اكثريتها مانند مسيحيت ، و اقليتها مانند يهوديت و فرقهء پوشالى بهائيت بايد به دست آورد .\r\nب . امكانات از نظر وسائل و ابزارهاى تمدن ، و ديگر شرايط اجتماعى محيط كه « سنگ را بسته سگ رها كرده » نباشد .\r\nج . متد تبليغ ، در مقابل متد تحقيق ، متد تعليم ( تعليم مسائل علمى ، و اما تبليغ مربوط است به هدفهاى اجتماعى و معنوى ) ، متد يادگيرى و بهره‌گيرى از هوش و حافظه ، متد كتابدارى ، متد مديريت .\r\nد . صلاحيت فنى و اخلاقى پيام رسان .\r\n6 . اولين مطلب اين است كه استفاده از تبليغ در نهضت حسينى آن وقت درست است كه عامل نهضت را تنها امتناع از بيعت ندانيم . استفاده از تبليغ با دو عامل ديگر يعنى اجابت مردم كوفه براى در دست گرفتن زمام امور ، و ديگر امر به معروف و نهى از منكر جور مىآيد ، و البته از زمان سقوط كوفه به بعد هر اندازه از عنصر تبليغ استفاده شده باشد اختصاص دارد به امر به معروف و نهى از منكر .\r\nخروج امام از مدينه به مكه و اقامت در مكه در ماه‌هاى شعبان تا ذى الحجّه كه ايام عمره و سپس حج است ، به نظر نمىرسد كه به خاطر اين بوده كه دشمن احترام حرم امن الهى را حفظ مىكرد ، بلكه به سه علت ديگر بوده است : يكى اينكه نفس مهاجرت ارزش تبليغاتى داشت و تكان‌دهنده بود و نداى امام را بهتر مىرساند و اين خود اولين ژست مخالفت و امتناع بود . دوم اينكه در مكه تماس بيشترى با افراد نواحى مختلف ممكن بود . سوم اينكه مكه را انتخاب كردن علامت امنيت نداشتن بود گو آنكه در آنجا هم [ امام 
  ] امنيت نداشت .\r\n\r\n\r\n\r\n\r\n","description":"","footnote":"\r\n( 1 ) . انفال / 60 .\r\n","page_name":" 640 ","page_number":640},
  {"content":"\r\n\r\n7 . خروج امام از مكه در روز « ترويه » يعنى روز هشتم ذى الحجّه كه روز حركت به منى و عرفات است ارزش تبليغى تكان‌دهنده ترى از خود اقامت در مكه داشت . و از نظر رساندن پيام اسلام ، اين پشت كردن به كعبهء تسخيرشدهء امويان و حجى كه گرداننده‌اش دستگاه يزيدى بود - حجى كه ظاهرش اسلامى و روحش جاهلى بود - نشان داد كه اسلام اين صورت خالى نيست كه خاطرها آسوده باشد ، معنى و حقيقت است كه به خطر افتاده است .\r\n8 . سومين ژست تبليغاتى و بلكه تاكتيك تبليغاتى آن حضرت اين بود كه اهل بيت و كودكان خود را نيز همراه خود آورد ، و به اين وسيله در واقع خودِ دشمن را ناآگاهانه استخدام كرد كه حامل يك عده مبلّغ براى امام حسين و براى اسلام حسينى عليه يزيد و اسلام يزيدى باشد و اين يكى از مهمترين عناصر تبليغى نهضت امام است .\r\n9 . چهارمين تاكتيك تبليغى أبا عبد اللَّه نشان دادن مروت و انسانيت در همهء خلال حادثه بود - از بين راه تا دهم محرم - از قبيل آب دادن به دشمن و ابتدا به جنگ نكردن .\r\n10 . پنجمين تاكتيك ، ايجاد صحنه‌هايى براى رساندن بهتر [ پيام خود 
  ] و رنگ‌آميزىها از قبيل پاشيدن خون شيرخوار به آسمان كه « عِنْدَ اللَّهِ أحْتَسِبُهُ » « 1 » ، سر و روى خود را با خون خود مخضَّب كردن كه اينچنين مىخواهم خدا را ملاقات كنم . در مورد صحنه‌ها قصهء دست به گردن كردن با قاسم ، حبيب بن مظاهر . عجبا چقدر صحنه‌هاى طبيعى شكل مصنوعى دارد ! از اين جهت نظير استعداد آهنگ‌پذيرى آيات قرآن است .\r\n11 . آنچه امروز به ما الهام مىبخشد ، قلمهاى كسانى كه اسلام را روى كاغذها توصيف كرده‌اند نيست ، بلكه قلمهاى كسانى است كه با خون خود خطوط برجستهء اسلام را بر روى بدنهاى خودشان ، بر پيشانيشان ، بر فرق شكافته‌شان ( وَ قُتِلَ فى مِحْرابِهِ لِشِدَّةِ عَدْلِهِ ) « 2 » ، بر روى دانه دانه موهاى مقدس محاسنشان ، بر روى سينه و قلبشان ، بر پيشانى شكسته‌شان ، بر دندان شكسته‌شان ، بر رگهاى گردنشان نوشته‌اند .\r\nچقدر اشتباه است كه ما با جملهء « مِدادُ الْعُلَماءِ افْضَلُ مِنْ دِماءِ الشُّهَداء » « 3 » ارزش شهيد و شهادت را پايين بياوريم .\r\n\r\n\r\n\r\n\r\n","description":"","footnote":"\r\n( 1 ) . [ اين را به حساب خدا مىگذارم . 
  ]\r\n( 2 ) . [ و در محراب عبادتش به خاطر شدت عدالتش كشته شد . 
  ]\r\n( 3 ) . [ مركّب عالمان از خون شهيدان برتر است . 
  ]\r\n","page_name":" 641 ","page_number":641},
  {"content":"\r\n\r\nآرى آنچه الهام‌بخش امروز ماست آن قلمها نيست ، آن جانبازيهاى تاريخى و آن خونهاى بر زمين ريخته است ، آن سرگذشتهاى نورانى است . پيام اسلام را جهادها ، هجرتها ، فداكاريها ، جانبازيها به جهان رسانده است .\r\n12 . گويى سيد الشهداء در خونين ساختن و رنگ قرمز دادن به نهضت تعمّد خاصى داشته است - و به قول مرحوم آيتى - چون رنگ قرمز ثابت ترين و لااقل نمايان ترين رنگهاست . خلاصه در عاشورا نوعى عمل رنگ‌آميزى ديده مىشود .\r\nخود مسألهء اينكه داغترين سخنان امام بعد از يك طرفه شدن و قطع اميد موفقيت است يك مطلب است ، امر نكردن خاندان به رفتن از آنجا و اجازه دادن و بلكه تشويق كردن به شهادت مطلب ديگر است ، استنصار براى شهادت مطلب ديگر است ، اجازه دادن به حُرّ همين‌طور ، شب عاشورا رفتن حبيب ميان بنى اسد همين‌طور .\r\n13 . كارهاى عجيب و رنگ‌آميزى أبا عبد اللَّه نهضت را به رنگ خون :\r\nالف . إبصار العين صفحهء 15 ( پس از استغاثه و گريهء زنان و آمدن براى ساكت كردن آنها ) :\r\nو أخذ طفلًا له من يد اخته زينب فرماه حرملة أو عقبة بسهمٍ فوقع فى نحره ( نحر الطّفل ) - كما سيأتى فى ترجمته - فتلقّى الدّم بكفّه و رمى به نحو السّماء و قال : هَوَّنَ عَلَىَّ ما نَزَلَ بي أَنَّهُ بِعَيْنِ اللَّهِ « 1 » .\r\nب . ص 15 :\r\nثمّ جرّد سيفه فجعل ينقف الهام و يوطئ الاجسام ؛ و رماه رجل من بنى دارم به سهم فأثبته فى حنكه الشّريف فانتزعه و بسط يديه تحت حنكه ، فلمّا امتلأتا دماً رمى به نحو السّماء و قال : اللّهُمَّ انّى أشْكُو الَيْكَ ما يُفْعَلُ بِابْنِ بِنْتِ نَبِيِّكَ « 2 » .\r\n\r\n\r\n\r\n\r\n","description":"","footnote":"\r\n( 1 ) . [ و طفلى از خود را از دست خواهرش زينب گرفت ، پس حرمله يا عقبه تيرى به سوى وى افكند كه در گلوى طفل جاى گرفت . حضرت خونها را با كف دست خويش گرفت و به طرف آسمان پاشيد و فرمود : آنچه بر سر من مىآيد چون در معرض ديد خداوند است بر من آسان است . 
  ]\r\n( 2 ) . [ سپس شمشير بركشيد و همين‌طور بر فرق كوفيان مىكوفت و بدنهاى آنان را به زير پا مىگرفت تا اينكه مردى از « بنى دارم » تيرى به سويش پرتاب كرد كه در زير گلوى شريف حضرتش جاى گرفت . حضرت تير را بيرون آورد و دو دست خويش به زير گلو گرفت و چون از خون پر شدند به سوى آسمان پاشيد و عرض كرد : پروردگارا ! من به تو شكوه مىكنم از اينكه با پسر دختر پيامبرت اين گونه رفتار مىشود . 
  ]\r\n","page_name":" 642 ","page_number":642},
  {"content":"\r\n\r\nج . ص 16 :\r\nو جعل ينوء برقبته ( بركبته ) و يكبو فطعنه سنان فى ترقوته ، ثمّ انتزع السّنان فطعنه فى بوانى صدره ، و رماه سنان « 1 » أيضاً بسهمٍ فوقع فى نحره ، فجلس قاعداً و نزع السّهم و قرن كفّيه جميعاً حتّى امتلأتا من دمائه فخضّب بهما رأسه و لحيته و هو يقول : هكَذا ألْقَى اللَّهُ مُخَضَّباً بِدَمى مَغْصوباً عَلى حَقِّى « 2 » .\r\n14 . گفتيم همان‌طور كه قرآن كريم در عين اينكه شعر نيست آهنگ‌پذير است آن هم آهنگهاى مختلف ، آن هم هر آهنگى متناسب با آياتى و متناسب با معانى آن آيات - آنچنان كه طه حسين در مرآة الاسلام ( آئينهء اسلام ، ترجمهء مرحوم آيتى ) بيان كرده است - جريان حادثهء كربلا نيز شبيه‌پذير يعنى نمايش‌پذير است و سوژهء فراوان دارد و با اينكه يك حادثهء واقعى و طبيعى است آنچنان صورت گرفته كه گويى خواسته‌اند با آن يك نمايشنامه تهيه كنند . اكنون مىگوييم اين پرسوژه بودن و شبيه‌پذير بودن معلول يك چيز ديگر است و آن اين است كه گويى در حادثهء كربلا بنا بوده است كه اسلام در همهء ابعادش و همهء جنبه‌هايش تجلى كند و به عبارت ديگر عملًا و واقعاً - نه ظاهراً و براى تماشاى ديگران - تجسم داده شود و به مرحلهء عمل درآيد .\r\nمسألهء تجسم دادن فكر گاهى صرفاً نقش است و شكل است و صورت است و نمايش است ، يعنى بىروح است و به بازى گرفتن خيال است ؛ مثل آنچه آقاى راشد نقل مىكرد كه در يكى از موزه‌هاى خارجى مجسمهء زنى فوق العاده زيبا را بر روى تختى ديده بود كه جوانى در حالى كه نشان مىداد قبلًا هماغوش زن بوده است ،\r\n\r\n\r\n\r\n\r\n","description":"","footnote":"\r\n( 1 ) . بعيد نيست كه « سنان » اشتباه باشد و همان « دارمى » است .\r\n( 2 ) . [ و همين‌طور كه به زحمت برمىخاست و دوباره به صورت به زمين مىخورد ، سنان نيزه‌اى به گردهء حضرت زد و سپس نيزه را بيرون كشيد و در استخوانهاى سينهء حضرت فروبرد . و همين سنان تيرى پرتاب كرد كه در گلوى حضرت نشست . حضرت بر زمين نشست و تير را بيرون كشيد ، سپس دو دست مبارك به زير خون گرفت تا از خونش پر شد ، و با دو دست خون‌آلود خود سر و صورت خويش رنگين ساخت و در همين حال مىگفت : اين گونه خدا را ديدار مىكنم كه به خونم آغشته باشم و حقّم به تاراج رفته است . 
  ]\r\n","page_name":" 643 ","page_number":643},
  {"content":"\r\n\r\nدرحالىكه يك پا را به پايين گذاشته و روگردانده بود در حال فرار بود و خود جوان نيز فوق العاده زيبا بود . گفتند : اين ، تجسم فكر افلاطون است كه هر عشقى پس از رسيدن تبديل به بيزارى مىشود و معشوقها در اثر وصال منفورها مىشوند .\r\nولى اين تجسم يك تجسم بىروح بود . در اسلام تجمسهاى زنده و روح‌دار و جاندار و واقعى است . حادثهء كربلا يك تجسم است از اسلام در همهء جنبه‌ها اما جاندار و روح‌دار .\r\nحادثهء امام حسين گويى براى ايجاد يك نمايش حماسى و پرخاشگرى و تراژدى و وعظى و عشق الهى و مساوات اسلامى و عواطف انسانى ، همه در آخرين اوج ، به وسيلهء قهرمانهاى مختلف از پير و جوان ، زن و مرد ، آزاد و برده و يا آزاد شده ، بالغ و كودك به وجود آمده و همهء ابعاد اسلام را هم نشان مىدهد ؛ هم توحيد و عرفان و عشق الهى و تسليم و رضا و نرد محبت با حق باختن و پاكبازى با خدا ، و هم در عين حال جنبهء اعتراض و پرخاشگرى شديد و همدردى با محرومان ، و هم حماسهء اخلاقى تحرك و تحمس شجاعت و حماسهء انسانى ، و هم وعظ و اندرز و سكون خاصِ به آن ، و هم برابرى و مساوات اسلامى ، و هم تجلّى عاليترين عواطف اخلاقى و اسلامى ، مثلًا ايثار ( داستان أبو الفضل عليه السلام ) ، فداكارى و سبقت در آن . اين است معنى جامع بودن قيام حسينى . اولًا از نظر هدف و مقصد و ايده و فكر ، حامل همهء ايده‌هاى اصلى اسلام است نه يك جنبهء خاص . ثانياً از نظر بازى كنندگان و متعهدان به نقش .\r\nمن شعرايى نظير محتشم را نفى كلى نمىكنم ، همچنانكه شعرايى مانند عُمّان سامانى و صفى على شاه را . اولى تكيه بر جنبهء تراژدى و مظلوميت كرده است و دوتاى ديگر بر جنبهء عرفانى و عشق الهى ، همچنانكه اقبال لاهورى بيشتر بر جنبه‌هاى اجتماعى آن تكيه كرده است . چون اين قيام ، اين حركت ، اين نهضت ( و همهء اين كلمه‌ها براى نشان دادن اين حادثه ، كوچك است ) همهء اين جنبه‌ها را داشته است و هر يك از اينها يك بعد از ابعاد و يك لا از چند لاى اين حادثه است . البته يك حادثهء توحيدى كامل ، جامع همهء مراتب است .\r\nاما بُعد توحيدى و عرفانى : رِضَى اللَّهِ رِضانا اهْلَ الْبَيْتِ - رِضاً بِقَضائِكَ وَ تَسْليماً لَامْرِكَ ، لا مَعْبودَ سِواكَ يا غِياثَ الْمُسْتَغيثينَ . اشراق چهرهء آن حضرت در لحظات آخر . حديث امام سجاد عليه السلام دربارهء بعضى اصحاب . زمزمهء شب عاشورا و يا معراج حسينى . نماز روز\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nعاشورا . « عِنْدَ اللَّهِ احْتَسِبُ » ها در همهء شدائد و مصائب .\r\nاما پرخاشگرى : أَلا وَ إِنَّ الدَّعِىَّ . . . .\r\nو اما بعد حماسى ، حماسه‌آفرينى ، مردانگى و شرافت : الْمَوْتُ اوْلى مِنْ رُكوبِ الْعارِ ، هَيْهاتَ مِنَّا الذِّلَّةُ . ابن ابى الحديد مىگويد : سَيِّدُ اهْلِ الْإباءِ ( اباةِ الضَّيْمِ ) « 1 » . لا اعْطيكُمْ بِيَدى اعْطاءَ الذَّليلِ وَ لا افِرُّ فِرارَ الْعَبيدِ . وَيْلَكُمْ يا شيعَةَ آلِ ابى سُفْيانَ انْ لَمْ يَكُنْ لَكُمْ دينٌ فَكونوا احْراراً فى دُنْياكُمْ . لا ارَى الْمَوْتَ الّا سَعادَةً وَ الْحَياةَ مَعَ الظّالِمينَ الّا بَرَماً .\r\n\r\nبعد اخلاقى\r\nالف . مروّت .\r\n در شجاعت شير ربّانيستى * در مروّت خود كه داند كيستى \r\nداستان آب دادن به لشكر حر . قبول توبهء حر . حاضر نشدن به اينكه ابتدا به تيراندازى كند . حاضر نشدن به اينكه قبل از شروع جنگ تيرى به سوى شمر پرتاب شود ، همان‌طور كه پدرش على براى ابن ملجم . . .\r\nب . ايثار . داستان سه نفر يا ده نفر در جنگ موته يا غير آن . ايثار اهل بيت و سورهء دهر . ايثار أبو الفضل .\r\nج . صداقت و راستى .\r\nد . وفا : عمرو بن قَرظه [ در حال شهادت خطاب به امام حسين عليه السلام 
  ] : اوَفَيْتُ « 2 » ( نفس المهموم ، ص 140 )\r\n\r\nبعد موعظه‌اى\r\nالف . اندرزهاى خود أبا عبد اللَّه : النّاسُ عَبيدُ الدُّنْيا وَ الدّينُ لَعقٌ عَلى الْسِنَتِهِمْ . موعظه‌ها ضمن خطابه‌ها . مواعظ جناب زهير و جملهء أبا عبد اللَّه كه تو نصيحت را به اكمال رساندى . موعظهء حنظلهء شَبامى .\r\n\r\n\r\n\r\n\r\n","description":"","footnote":"\r\n( 1 ) . سرور اباكنندگان ( كسانى كه زير بار زور نمىروند ) .\r\n( 2 ) . [ آيا به عهد خود وفا كردم ؟ 
  ]\r\n","page_name":" 645 ","page_number":645},
  {"content":"\r\n\r\n\r\nاصول اجتماعى و برابرى اسلامى\r\nداستان جون مولى ابى ذر ( نفس المهموم ، ص 155 ) : فوقف عليه الحسين عليه السّلام و قال : اللَّهُمَّ بَيِّضْ وَجْهَهُ ، وَ طَيِّبْ ريحَهُ ، وَ احْشُرْهُ مَعَ الْابْرارِ ، وَ عَرِّفْ بَيْنَهُ وَ بَيْنَ مُحَمَّدٍ و آلِهِ « 1 » .\r\nداستان جوان ترك ( نفس المهموم ، ص 156 ) .\r\n15 . زمينهء تبليغ پس از شهادت شهدا و وقوع فاجعه و خاموش شدن احساسات كينه‌توزانه و طمعكارانه و جانشين شدن احساسات رقّت‌انگيز و پيدايش جنبهء مظلوميت و حق به جانبى طبعاً بيشتر فراهم شد و درحقيقت مرحلهء بهره‌بردارى از يك طرف و معرفى حقيقتِ آنچه بوده و دريدن پرده‌هاى تاريكى كه تبليغات دروغين ايجاد كرده بود [ از طرف ديگر 
  ] از بعد از شهادت أبا عبد اللَّه به وسيلهء اهل بيت مكرّمش انجام يافت . امير المؤمنين عليه السلام مىفرمايد : « انَّ الْفِتَنَ اذا اقْبَلَتْ شَبَّهَتْ وَ اذا ادْبَرَتْ نَبَّهَتْ » « 2 » . علت اين است كه در غوغاى فتنه ، انسان در آن غرق است و وقتى كه انسان در داخل جريان باشد نمىتواند درست ببيند ؛ از كنار بهتر مىتوان ديد . اين است كه زمينهء روشن كردن اذهان طبعاً بعد از ختم جريان بهتر فراهم است و لهذا نقش عمدهء تبليغات بر عهدهء اهل بيت و اسيران است .\r\nاينجا ذكر دو مقدمه لازم است :\r\nالف . از نظر منطق روايات و طبق اعتقاد خاص ما به جنبهء ما فوق بشرى ، يعنى جنبهء ارتباط و اتصال امام به عالم ما فوق بشرى ، تمام كارهاى امام حسين حساب شده و از روى پيش‌بينى بوده ، تصادف و اشتباه در آنها وجود ندارد . لهذا مسألهء همراه آوردن زنان و كودكان با خود در سفرى پرخطر كه در همان وقت عقلايى كه بر محور حفظ جان أبا عبد اللَّه و اهل بيتش قضاوت مىكردند اين كار را جايز نمىشمردند ، و حتى پس از شنيدن خبر قتل مسلم و قطعى و مسلّم شدن سرنوشت ، بازهم لااقل اين كار را نمىكند كه اهل بيت را به مدينه برگرداند [ اين مسأله يك كار حساب شده است . 
  ] .\r\nدر روايات هم آمده است كه در عالم رؤيا پيغمبر [ به امام حسين 
  ] فرمود : « انَّ اللَّهَ\r\n\r\n\r\n\r\n\r\n","description":"","footnote":"\r\n( 1 ) . [ حسين عليه السلام بالاى سر او ايستاد و گفت : خداوندا صورتش را سپيد كن ، و بويش را خوش گردان ، و با نيكوكاران محشورش بدار ، و ميان او و محمد و آل محمد آشنايى برقرار فرما . 
  ]\r\n( 2 ) . نهج البلاغه ، خطبهء 91 : [ شأن فتنه‌ها اين است كه چون رو آورند حق را مشتبه سازند ، و چون بر طرف شوند بيدارى آورند . 
  ]\r\n","page_name":" 646 ","page_number":646},
  {"content":"\r\n\r\nشاءَ انْ يَراكَ قَتيلًا ، وَ انَّ اللَّهَ شاءَ انْ يَراهُنَّ سَبايا » « 1 » . البته مقصودى كه در آن زمان مىفهميده‌اند ارادهء تشريعى بوده نه ارادهء تكوينى . مقصود از ارادهء تكوينى ، قضا و قدر حتمى الهى است و مقصود از ارادهء تشريعى ، مصلحت و رضاى الهى است ، مثل « يُريدُ اللَّهُ بِكُمُ الْيُسْرَ وَ لا يُريدُ بِكُمُ الْعُسْرَ » « 2 » .\r\nنتيجه اين است كه طبق منطق روايات ، حمل اهل بيت و زنان و كودكان بر اساس يك مصلحت بوده كه امثال ابن عباس نمىتوانسته‌اند درك كنند .\r\nب . مقدمهء دوم اين است كه زن در تاريخ سه گونه نقش داشته و يا مىتوانسته است داشته باشد . يكى اينكه شيء بوده و گرانبها و در نتيجه منفى محض و در رديف قاصران بوده ، بىنقشى بوده در رديف اشياء گرانبها ، و آن همان منطق كنج خانه و خدمت به مرد و زاييدن و شير دادن [ است 
  ] بدون آنكه استعدادهاى روحى او رشد كند ، بدون اينكه تعليم و تربيت واقعى بيابد و شخصيت پيدا كند ؛ هرچه دست و پا شكسته‌تر بهتر و گرانبهاتر ، هرچه بىزبان‌تر بهتر و گرانبهاتر ، هرچه بىخبرتر گرانبهاتر و بهتر ، و هرچه بىاراده‌تر بهتر ، هرچه ناآگاه‌تر بهتر ، هرچه اسيرتر و مسلوب الاراده‌تر بهتر ، و هرچه منفعلتر و بىهنرتر بهتر ؛ يعنى از سه اصلى كه شخصيت انسانى انسان را تشكيل مىدهد ( آگاهى ، آزادى ، خلاقيت ) هرچه نداشته باشد بهتر . ولى در اين نقش ، زن ملعبهء فرد مرد هست اما ملعبهء جامعهء مردان نيست .\r\nنقش دوم اين است كه اساساً تفاوت مرد و زن را نديده بگيريم و هرگونه حريم را كه احترام زن بسته به اوست برداريم و زن را مورد دستمالى و بهره‌بردارى كامل قرار دهيم ، فاصله و حريم را به كلى از ميان ببريم . در اين نقش ، زن شخص بوده و عامل تاريخ اما بىبها و نقشش بيشتر در جهت فساد تاريخ بوده است . به عبارت ديگر زن در آن نقش تاحدى عزيز و محبوب و گرانبها بود اما ضعيف ، يك ضعيف گرانبها و يك « شيء » گرانبها . و در نقش دوم يك « شخص » بود اما شخص بىبها .\r\nنقش سوم و يا مكتب سوم آن است كه « شخصِ گرانبها » باشد و آن به دو چيز وابسته است : يكى رشد استعدادهاى خاص انسانى يعنى علم ، اراده ، قدرت ابتكار و خلاقيت ، و ديگر دورى از ابتذال و مورد بهره‌گيرى مرد بودن . پس رشد استعدادها در\r\n\r\n\r\n\r\n\r\n","description":"","footnote":"\r\n( 1 ) . [ همانا خداوند خواسته است كه تو را كشته و خانوادهء تو را اسير ببيند . 
  ]\r\n( 2 ) . بقره / 185 [ خداوند راحتى و آسايش شما را خواسته و زحمت و سختى شما را نخواسته است . 
  ]\r\n","page_name":" 647 ","page_number":647},
  {"content":"\r\n\r\nعين نگه داشتن حريم . در اين مكتب ، حريم و نه محبوسيت و نه اختلاط .\r\nاز اين رو يك تاريخ ممكن است مذكر محض باشد و تاريخ ديگر ممكن است مختلط باشد و به واسطهء اختلاط پليد باشد ، و يك تاريخ ديگر ممكن است مذكّر - مؤنّث باشد اما به اين نحو كه مرد در مدار خودش و زن در مدار خودش . پس گاهى زن عامل مؤثر در تاريخ نيست ، گاهى عامل است اما مختلط و درحقيقت بازيچهء مرد ، و گاهى عامل است اما در مدار خودش .\r\nزن در تاريخ مذهبى طبق تلقّى قرآن كريم عامل مؤثر بوده است ؛ يعنى تاريخ مذهبى قرآنى مذكر - مؤنث است ، يعنى انسانى است ، اما با حفظ مدارهاى خاص به هر يك ؛ به عبارت ديگر « مذنّث » است ، زوج است .\r\nدر ورقه‌هاى « زن در قرآن » « 1 » در اين باره بحث كرده‌ايم .\r\nحادثهء كربلا نيز يك تاريخ « انسانى » است يعنى تاريخ زوج است نه فرد ، « مذنّث » است نه مذكر و نه مؤنث ، مذكر و مؤنث است نه مذكر محض . به عقيدهء ما زن تا آنجا كه فقط نقش وسيلهء عشقبازى و چشم چرانى را [ دارد 
  ] و نقش خود را در آرايش و درحقيقت رونق بخشيدن به محفل مرد - آن هم عموم مردان - مىبيند ، هرگز نقش مستقل و مؤثرى در تاريخ ندارد .\r\nالبته ما نقش اساسى تأثير غير مستقيم زن را در تاريخ منكر نيستيم كه گفته‌اند زن مرد را مىسازد اعم از فرزند و شوهر ، و مرد تاريخ را . بحث ما در نقش مستقيم است .\r\nقرآن به موازات مردان قدّيس و صدّيق ، از زنان قدّيسه و صدّيقه‌اى ياد مىكند كه در حد مردان صدّيق بلكه بالاتر مقام ملكوتى داشته‌اند . زكريا از مريم در شگفت مىماند . همسر آدم ، ساره ، هاجر ، آسيه ، مادر موسى ، خواهر موسى ، مريم ، حضرت زهرا ( كوثر ) زنان قدّيسهء قرآنند . خديجه خود قدّيسهء تاريخ اسلام است .\r\nقرآن از مؤمنين و مؤمنات ، مهاجرين و مهاجرات ، قانتين و قانتات ، صادقين و صادقات ، صالحين و صالحات و . . . ياد كرده است .\r\nدر بعضى آئينها زن فقط عنصر فريب و گناه است و از آنجا شروع مىشود كه شيطان از طريق حوّا بر آدم مسلط مىشود و اين فلسفه را مىرساند كه شيطان زن را فريب مىدهد و زن مرد را ، ولى قرآن اين منطق را قبول ندارد .\r\n\r\n\r\n\r\n\r\n","description":"","footnote":"\r\n( 1 ) . [ مطالب اين ورقه‌ها در سلسله يادداشتها به چاپ خواهد رسيد . 
  ]\r\n","page_name":" 648 ","page_number":648},
  {"content":"\r\n\r\n16 . در خطبهء زينب ( عليها سلام ) مجموعاً چند قسمت است :\r\nالف . ملامت :\r\nيا اهْلَ الْكُوفَةِ ، يا اهْلَ الْخَتْلِ وَ الْغَدْرِ وَ الْخَذْلِ ! الا فَلا رَقَأَتِ الْعَبْرَةُ وَ لا هَدَأَتِ الزَّفْرَةُ ، انَّما مَثَلُكُمْ . . . هَلْ فيكُمْ الَّا الصَّلَفُ وَ الْعُجْبُ . . . « 1 »\r\n. ب . آگاه ساختن آنها به اشتباهشان :\r\nفَابْكُوا فَانَّكُمْ احْرِياءُ بِالْبُكاءِ ، فَقَدْ ابْليتُمْ بِعارِها وَ مُنيتُمْ بِشَنارِها ، وَ لَنْ تَرْحَضوها ابَداً ، وَ انّى تَرْحَضونَ قَتْلَ سَليلِ خاتَمِ النُّبُوَّةِ وَ مَعْدِنِ الرِّسالَةِ وَ سَيِّدِ شَبابِ اهْلِ الْجَنَّةِ وَ مَلاذِ حَرْبِكُمْ وَ مَعاذِ حِزْبِكُمْ وَ مَقَرِّ سِلْمِكُمْ واسى كَلْمِكُمْ وَ مَفْزَعِ نازِلَتِكُمْ وَ الْمَرْجِعِ الَيْهِ عِنْدَ مُقاتَلَتِكُمْ وَ مِدْرَةِ حُجَجِكُمْ وَ مَنارِ مَحَجَّتِكُمْ « 2 »\r\n. ج . تحريك عواطف كه با پيغمبر چه كرديد :\r\nوَيْلَكُمْ أَ تَدْرونَ اىَّ كَبِدٍ لِرَسولِ اللَّهِ فَرَّيْتُمْ ، وَ اىَّ عَهْدٍ نَكَثْتُمْ ، وَ اىَّ كَريمَةٍ لَهُ ابْرَزْتُمْ ، وَ اىَّ حُرْمَةٍ لَهُ هَتَكْتُمْ ، وَ اىَّ دَمٍ لَهُ سَفَكْتُمْ « 3 »\r\n. عظمت فوق العادهء اين كار :\r\n\r\n\r\n\r\n\r\n","description":"","footnote":"\r\n( 1 ) . [ اى كوفيان ! اى حيله گران و دغلبازانى كه به هنگام يارى دست بازمىداريد ! هان كه اشكتان خشك و آهتان سرد مباد . داستان شما به كسى ماند . . . آيا جز چاپلوسى و خودبينى و . . . در ميان شما چيزى هست ؟ 
  ]\r\n( 2 ) . [ پس بگرييد كه سزاوار گريه‌ايد . راستى كه شما به عار اين كار گرفتار آمديد و به ننگ آن مبتلا گشتيد و هرگز اين لكهء ننگ را نتوانيد شست . و كجا مىتوانيد ننگ كشتنِ زادهء ختم نبوّت و معدن رسالت ، و سرور جوانان بهشتى و پشتيبان جنگتان و جايگاه سلامتى خود و طبيب زخمهايتان و پناه مشكلاتتان و بيانگر حجتتان و مشعلگاه راهتان را بشوييد ؟ ! 
  ]\r\n( 3 ) . [ واى بر شما ! مىدانيد چه جگرى از رسول خدا بريديد ؟ و چه پيمانى شكستيد ؟ و چه دخترانى از او در معرض ديد آورديد ؟ و چه حرمتى از او دريديد ؟ و چه خونى از او ريختيد ؟ 
  ]\r\n","page_name":" 649 ","page_number":649},
  {"content":"\r\n\r\n  لَقَدْ جِئْتُمْ شَيْئاً إِدًّا تَكادُ السَّماواتُ يَتَفَطَّرْنَ مِنْهُ   « 1 » . . .\r\nد . انتقام الهى :\r\nفَلا يَسْتَخِفَّنَّكُمُ الْمَهْلُ فَانَّهُ عَزَّ وَ جَلَّ لا يَحْفِزُهُ الْبِدارُ وَ لا يُخْشى عَلَيْهِ فَوْتُ الثّارِ ، كَلّا انَّ رَبَّكَ لَنا وَ لَهُمْ لَبِالْمِرْصادِ « 2 »\r\n. 17 . در بحث « تبليغ » گفته‌ايم كه موفقيت يك پيام چند شرط دارد : غناى محتواى خود پيام ، استخدام وسائل مشروع و پرهيز از وسائل ضد ، استفاده از متد صحيح ، شخصيت حامل پيام .\r\nبحث ما فعلًا دربارهء دو مطلب است : يكى بحث كلى دربارهء شرايط حامل پيام ، ديگر بحثى شخصى دربارهء تأثير شخصيت اهل بيت در تبليغشان ، كه البته تبليغشان دو جنبه دارد ، يكى اينكه اسلام را شناساندند ، ديگر اينكه مردم را به ماهيت اوضاع آگاه ساختند .\r\nراجع به قسمت دوم بايد ديد چه زمينه‌اى ساخته بودند ، چه پرده‌اى بر روى اوضاع كشيده بودند و چگونه بودند و چگونه مىخواستند وانمود كنند و چگونه اهل بيت اين پردهء نفاق را دريدند . پسر زياد در مجلس خودش خطاب به حضرت زينب مىگويد :\r\n« الْحَمْدُ للَّهِ الَّذى قَتَلَكُمْ وَ فَضَحَكُمْ وَ اكْذَبَ أُحْدوثَتَكُمْ »\r\nو از جملهء\r\n« اكْذَبَ أُحْدوثَتَكُمْ »\r\nكاملًا پيداست كه مىخواهد بگويد ببينيد ! بهترين دليل بر اينكه حكومت ، به حق بايد دست ما باشد و سخنان شما ناحق بود اين است كه خداوند شما را مغلوب كرد . اين منطق ، منطق كسانى است كه هميشه وضع موجود را بهترين وضع و دليل آن را امضاى خدا مىدانند كه اگر بد مىبود كه خدا خودش آن را از بين مىبرد ، چون هست پس درست است و بايد باشد ، رابطه‌اى است ميان هست و بايد باشد ، چون هست پس بايد باشد و خوب است « 3 » ، آنچنان كه در جاهليت مىگفتند :  أَ نُطْعِمُ مَنْ لَوْ يَشاءُ اللَّهُ \r\n\r\n\r\n\r\n\r\n","description":"","footnote":"\r\n( 1 ) . [ راستى كه كار ناپسندى كرديد كه نزديك است آسمانها از شدت آن بشكافد . 
  ]\r\n( 2 ) . [ پس اين مهلت الهى شما را سبكسار نسازد كه عجله و شتاب ، خدا را به شتاب نيندازد و بيم از دست رفتن انتقام بر خدا نرود ، هرگز ، كه خداوند در كمين ما و آنها نشسته است . 
  ]\r\n( 3 ) . به عبارت ديگر جبرگرايى در عين عدل‌گرايى ، آنچنان كه مرجئه كردند .\r\n","page_name":" 650 ","page_number":650},
  {"content":"\r\n\r\n أَطْعَمَهُ  « 1 » ، و يا آنچنان كه آيهء كريمهء  « تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ »  « 2 » را اين‌طور تفسير و تعبير مىكنند و اين يك مغالطهء عظيمى است .\r\nاما زينب جواب مىدهد :\r\nالْحَمْدُ للَّهِ الَّذى اكْرَمَنا بِنَبِيِّهِ مُحَمَّدٍ وَ طَهَّرَنا مِنَ الرِّجْسِ تَطْهيراً ، انَّما يَفْتَضِحُ الْفاسِقُ وَ يَكْذِبُ الْفاجِرُ وَ هُوَ غَيْرُنا وَ الْحَمْدُ للَّهِ « 3 »\r\n. ابن زياد گفت : كَيْفَ رَايْتِ صُنْعَ اللَّهِ بِاخيكِ ؟ قالَتْ :\r\nكَتَبَ اللَّهُ عَلَيْهِمُ الْقَتْلَ فَبَرَزوا الى مَضاجِعِهِمْ ، وَ سَيَجْمَعُ اللَّهُ بَيْنَكَ وَ بَيْنَهُمْ ، فَانْظُرْ لِمَنْ يَكونُ الْفُلْجُ ، هَبِلَتْكَ امُّكَ يَا ابْنَ مَرْجانَةَ . . . فَغَضِبَ ابْنُ زِيادٍ وَ اسْتَشاطَ « 4 »\r\n. . . .\r\nوقتى كه علىّ بن الحسين عرضه مىشود بر پسر زياد ، [ ابن زياد 
  ] مىگويد :\r\nمَنْ انْتَ ؟\r\nفَقالَ : أَنَا عَلىُّ بْنُ الْحُسَيْنِ . فَقالَ : أَ لَيْسَ قَدْ قَتَلَ اللَّهُ عَلِىَّ بْنَ الْحُسَيْنِ ؟ فَقالَ لَهُ عَلىٌّ عليه السلام : قَدْ كانَ لى اخٌ يُسَمّى عَليّاً قَتَلَهُ النّاسُ . فَقالَ لَهُ ابْنُ زيادٍ : بَلِ اللَّهُ قَتَلَهُ . فَقالَ عَلىُّ بْنُ الْحُسَيْنِ : اللَّهُ يَتَوَفَّى الْانْفُسَ حينَ مَوْتِها . . . فَغَضِبَ ابْنُ زيادٍ فَقالَ : وَ بِكَ جُرْأَةٌ لِجَوابى وَ فيكَ بَقِيَّةٌ لِلرَّدِّ عَلَىَّ ! اذْهَبُوا بِهِ فَاضْرِبوا عُنُقَهُ . . . « 5 »\r\n\r\n\r\n\r\n\r\n","description":"","footnote":"\r\n( 1 ) . يس / 47 . [ آيا به كسى خوراك دهيم كه اگر خدا مىخواست خوراكش مىداد ؟ 
  ]\r\n( 2 ) . آل عمران / 26 . [ حكومت را به هر كه خواهى مىدهى ، و از هركه خواهى مىستانى ، و هركه را خواهى عزت مىبخشى ، و هركه را خواهى خوار و ذليل مىسازى . 
  ]\r\n( 3 ) . [ سپاس خدايى را كه ما را به پيامبرش محمد گرامى داشت ، و از هرگونه پليدى به خوبى پاك ساخت . جز اين نيست كه فاسق رسوا مىشود و فاجر دروغ مىگويد ، و او به حمد اللَّه ما نيستيم و غير ماست . 
  ]\r\n( 4 ) . [ كار خدا را نسبت به برادرت چگونه ديدى ؟ فرمود : خداوند شهادت را در سرنوشت آنها مقرر فرموده بود و آنان به قتلگاه خويش پيوستند ، و به زودى خداوند ميان تو و آنان جمع كند . پس بنگر كه پيروزى از آنِ كيست ؟ مادرت به عزايت بنشيند اى پسر مرجانه ! . . . پس ابن زياد به خشم آمد و برافروخت . . . 
  ]\r\n( 5 ) . [ ابن زياد گفت : تو كه هستى ؟ فرمود : من على بن الحسين‌ام . گفت : مگر على بن الحسين را خدا نكشت ؟ حضرت فرمود : برادرى داشتم به نام على كه مردم او را كشتند . ابن زياد گفت : بلكه خدا او را كشت . حضرت فرمود : البته خداوند جانها را به هنگام مردن مىستاند . . . ابن زياد خشم گرفت و گفت : بر پاسخ من جرأت مىكنى و هنوز توان ردّ بر مرا دارى ؟ او را ببريد و گردنش را بزنيد . 
  ]\r\n","page_name":" 651 ","page_number":651},
  {"content":"\r\n\r\nاز مجموع روشن مىشود كه پسر زياد مىخواست منطق جبرگرايى در عين عدل‌گرايى را پشتوانهء كار خود قرار دهد .\r\nهر جريانى بالأخره به يك فلسفه‌اى براى پشتيبانى و حمايت احتياج دارد . جنگ تبليغاتى آنجاست كه فلسفه‌ها با هم مىجنگند .\r\nاهل بيت پيغمبر يكى از آثار وجوديشان اين بود كه نگذاشتند فلسفهء اقناعى دشمن پا بگيرد .\r\nكار ديگرشان اين بود كه از نزديك به وسيلهء خود دشمن توانستند با مردم تماس بگيرند ، در صورتى كه قبلًا آحاد و افراد جرأت تماس نداشتند . زينب از تريبون دشمن استفاده كرد . استفاده از تريبون دشمن درحقيقت جنگ را تا خانهء دشمن كشيدن است .\r\nاستفادهء [ اهل بيت امام 
  ] از فرصت براى معرفى شخصيت واقعى خود كه كوفه را تبديل كردند به پايگاه انقلاب . همان مردم گفتند :\r\nكُهولُهُمْ خَيْرُ الْكُهولِ وَ شَبابُهُمْ « 1 »\r\n. . .\r\nمجموعاً كوفه و شام و بين راه ، قبل از رفتن آنها و بعد از رفتن آنها دو جور بود .\r\nانقلاب كوفه آنچنان شد كه توّابين را به وجود آورد و بعد همين كوفه عليه شام و ابن زياد قيام كرد و ابن زياد در جنگ با همين كوفيان كشته شد ، و [ در 
  ] شام اثرش آن است كه در مسجد اموى ظاهر گشت .\r\nاينكه يزيد روزهاى آخر روش خود را عوض كرد علامت اين بود كه مغلوب شده بود و اينكه دستور داد [ اهل بيت امام 
  ] مكرّماً و محترماً به مدينه بازگردند به همين جهت بود . اينكه در قيام حَرّه دستور داد مخصوصاً متعرض على بن الحسين نشوند به همين جهت بود .\r\n\r\n\r\n\r\n\r\n","description":"","footnote":"\r\n( 1 ) . [ پيرانشان بهترين پيرانند ، و جوانانشان . . . 
  ]\r\n","page_name":" 652 ","page_number":652},
  {"content":"\r\n\r\n\r\nفصل هشتم يادداشتهاى متفرق\r\n\r\n","description":"","footnote":"","page_name":" 653 ","page_number":653},
  {"content":"\r\n . \r\n","description":"","footnote":"","page_name":" 654 ","page_number":654},
  {"content":"\r\n\r\n\r\n1 . يادداشتهاى متفرق\r\n\r\nآيا امام حسين دستور خصوصى داشت ؟\r\nدر مقدمهء بررسى تاريخ عاشورا مىگويد : حديث صحيحى است در كافى به سند بسيار معتبر از ضُرَيْس كِنانى ، گويد كه « حُمران بن اعْيَن شيبانى به امام باقر عليه السلام عرض كرد : قربانت گردم ، ملاحظه مىفرماييد آنچه را در زندگى امير المؤمنين عليه السلام و حسنين عليهما السلام واقع شد از خروج و نهضت و جهاد فى سبيل اللَّه و آنچه بدان گرفتار شدند از كشته شدن به دست جبّاران و مغلوبيت و آنچه بر سرشان آمد تا بالأخره كشته شدند و مغلوب گشتند ؟ حضرت فرمود : آنچه شد البته خداى تعالى براى ايشان مقدّر كرده بود و خود حكم كرده و امضا نموده و حتمى ساخته بود و سپس آن را اجرا كرد ، و قيام على و حسن و حسين عليهم السلام\r\n« فَبِتَقَدُّمِ عِلْمِ ذلِكَ الَيْهِمْ مِنْ رَسولِ اللَّهِ »\r\nبا سابقهء علم و دستورى بود كه از رسول خدا به آنها رسيده بود ، و هر امامى كه سكوت كرد از روى علم و دستور بود » .\r\nبايد به اصل خبر مخصوصاً براى سطر آخر مراجعه شود .\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n\r\nواقعهء كربلا ، پيامى كه با خون نوشته شد\r\n1 . مرحوم آيتى در سخنرانى نهم ( ص 179 ) « 1 » پس از آنكه شرحى راجع به قدرت و نيروى تسخيرناشدنى تاريخ و امانت او بحث مىكند ، موضوع گزارش سراپا جعل ابن زياد را براى مردم كوفه نقل مىكند كه به مسجد اعظم كوفه رفت و به منبر شد و گفت :\r\nالْحَمْدُ للَّهِ الَّذى اظْهَرَ الْحَقَّ وَ اهْلَهُ ، وَ نَصَرَ اميرَ المُؤْمِنينَ يَزيدَ وَ حِزْبَهُ ، وَ قَتَلَ الْكَذّابَ ابْنَ الْكَذّابِ الْحُسَيْنَ وَ شيعَتَهُ « 2 »\r\n. در اينجا « عبد الله بن عفيف ازْدى غامِدى » كه اعمى بود بپامىخيزد و مىگويد :\r\n« پسر مرجانه ! دروغگو پسر دروغگو تويى و پدرت و كسى كه تو را به حكومت عراق فرستاده است » تا عاقبت ابن عفيف كشته مىشود .\r\nمرحوم آيتى مىگويد : « اين مرد بزرگوار ، جان بر سر اين گفتار نهاد و به دستور ابن زياد كشته و به دار آويخته شد ، اما يك صفحه از تاريخ را روشن ساخت و صفحه‌اى از تاريخ عاشورا را با خون خود نوشت » .\r\nدرحقيقت بايد گفت : جمله‌هايى از قبيل :\r\nأَ لا تَرَوْنَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ . . .\r\nايُّهَا النّاسُ ! مَنْ رَأى سُلْطاناً جائِراً . . .\r\nالا وَ انَّ الدَّعِىَّ ابْنَ الدَّعىِّ . . .\r\nهَيْهاتَ مِنَّا الذِّلَّةُ .\r\nانْ لَمْ يَكُنْ لَكُمْ دينٌ . . .\r\nالْمَوْتُ اوْلى مِنْ رُكوبِ الْعارِ . . .\r\nرِضاً بِقَضائِكَ . . . لا مَعْبودَ سِواكَ .\r\nخُطَّ الْمَوْتُ عَلى وُلْدِ آدَمَ . . .\r\n. و امثال اين جمله‌ها ، همه با خون نوشته شد ، و رنگ خون و قرمز ثابت ترين و\r\n\r\n\r\n\r\n\r\n","description":"","footnote":"\r\n( 1 ) . [ كتاب بررسى تاريخ عاشورا 
  ]\r\n( 2 ) . [ سپاس خداى را كه حق و اهلش را آشكار ساخت ، و امير مؤمنان يزيد را يارى داد ، و دروغگوى پسر دروغگو يعنى حسين و پيروانش را كشت . 
  ]\r\n","page_name":" 656 ","page_number":656},
  {"content":"\r\n\r\nنمايان ترين رنگهاست .\r\nايضاً حوادث و وقايع عاشورا همه وقايعى است كه با خون نوشته شد ، مثل كسانى كه گاهى نقل مىشود در حين مردن در اثر فاجعه‌اى ، چون قلم و كاغذ پيدا نمىشود ، با انگشت خود و با خون خود وصيت خود را مىنويسند ، و يا افرادى به علامت انقلاب ، جمله‌اى را با خون خود روى يك صفحه مىنويسند .\r\nدر بعضى از پيمانهاى قديم عربى و جاهلى ، هم‌پيمانان دست خود را در يك ظرفى از خون فرو مىبردند به علامت از خودگذشتگى در راه اين پيمان .\r\nجريان شهادت « عبد الله رضيع » و پاشيدن خون گلوى طفل شيرخوار خود ، يك صفحه‌اى است كه با خون نوشته شد .\r\nنوشته‌اند - ظاهراً - كه خود أبا عبد اللَّه پس از يك جريان ( ظاهراً سنگ كه به پيشانى آن حضرت خورد ) [ دست پرخون خويش را 
  ] به صورتش ماليد و فرمود :\r\nهكَذا حَتّى الْقى جَدّى « 1 »\r\n. 2 . چرا امام به مردم بصره نامه نوشت و آنها را دعوت كرد ؟ آيا خود نوعى نقشه براى توسعهء خونريزى و انقلاب نبود ؟ و بالاتر اينكه چرا در شب عاشورا حبيب بن مظهَّر را به ميان بنى اسد فرستاد ؟ آيا احتمال اينكه بنى اسد بتوانند مقاومت كنند در كار بود ؟ ابداً . چرا ياران و كسان خود را الزام نكرد كه خود را از معركه بيرون كشند ؟ و چرا داوطلبى آنها را براى كشته شدن پذيرفت ؟ .\r\nآيا امام مخصوصاً مىخواست اعتراض و انتقاد و اعلام جرم و فرياد عدالتخواهى و حقيقت‌خواهى و بالأخره پيام اسلام را با خون خود و عدهء بيشترى بنويسد كه هرگز پاك نشود ؟ امام خطبه‌هاى داغش را پس از برخورد با حرّ و پس از وقوع در بن بست ايراد مىكنند . تاريخ نشان مىدهد كه سخنانى كه با خون نوشته شده هرگز پاك نمىشود زيرا از كمال صداقت و خلوص و عمق تصميم و انديشه حكايت مىكند .\r\nمنطق شهيد فوق منطقهاى ديگر است .\r\nبسيارى از سلاطين مايل بودند كه نامشان و سخنشان و پيامشان ( هرچند پيامى براى انسانها نداشته‌اند ، اظهار خودخواهى بوده است و بس ) باقى بماند ، آن را بر لوحه‌هاى سنگى ( يا فلزى ) حك مىكرده‌اند كه مثلًا منم شاه شاهان ، بَغ ، ايزد نژاد ، از\r\n\r\n\r\n\r\n\r\n","description":"","footnote":"\r\n( 1 ) . [ اين گونه مىخواهم جدّم را ديدار كنم . 
  ]\r\n","page_name":" 657 ","page_number":657},
  {"content":"\r\n\r\nنژاد خدايان ! ! ! ولى هرگز اين نوشته‌ها در دلها و سينه‌هاى مردم ثبت نشده و در آنجا نقش نگرفته است . اما پيامهايى مانند پيام امام حسين بدون آنكه در صفحهء سنگى يا لوحهء فلزى حك شود ، چون با خون خودشان و با اينكه صرفاً روى صفحهء لرزان هوا ثبت شد ، در دلها و سينه‌ها حك شد و مانند خطوط نورانى وحى در دل انبياء ، براى هميشه باقى ماند\r\n( انَّ لِلْحُسَيْنِ مَحَبَّةً مَكْنونَةً فى قُلوبِ الْمُؤْمِنينَ ) « 1 »\r\n، در عاليترين مقامات و مراكز روحها ثبت شد تا آنجا كه دلها كانونى شد از احساسات او ، و بردن نامش اشكها را جارى مىسازد ، و خدا مىداند كه در طول هزار و سيصد سال چند هزار تُن اشك مانند گلاب از گل گرفته است ، چرا ؟ چون  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا  « 2 » ، چون پيام رسان حقيقت بودند ، چون پيام آنها دل آشنا و فطرت آشنا بود ، چون سخن من و ما نبود ، سخن خدا و مردم در كار بود .\r\n\r\nسيد الشهداء عليه السلام ، عظمت روح و سلب آسايش از بدن\r\n1 . « متنبّى » مىگويد :\r\n وَ اذا كانَتِ النُّفوسُ كِباراً * تَعِبَتْ فى مُرادِهَا الْاجْسامُ « 3 » \r\nبه طور كلى روحيه‌هاى كوچك چون از خود درد ندارند و هدف ندارند ( همهء دردها و هدفهايشان درخواسته‌هاى جسمانى خلاصه مىشود ) و ايده‌آل ندارند ، تن‌ها را به زحمت نمىاندازند ، به لقمه‌اى كه به دريوزگى تحصيل مىكنند قناعت مىكنند ؛ اما روحيه‌هاى بزرگ هميشه تن را به حركت وامىدارند و در زحمت و بلا قرار مىدهند ، فرقشان شكافته و سرشان بريده مىشود . به همين جهت شهادت براى آنها افتخار است ، كه نشانهء عظمت نفس آنهاست . [ در 
  ] اين گونه اشخاص كه روحشان از جسمشان بزرگتر است كار بدن دشوار است . بدن على اگر مىخواهد با روح على بسازد بايد با نان جوين و شب‌زنده‌دارىها بسر برد ، احياناً از ناحيهء خود على مجازات ببيند و سر را توى تنور ببرد . تن حسين اگر بخواهد با روح حسين همدم باشد بايد آمادهء تشنگى بىاندازه باشد ، آمادهء زير سم اسب [ رفتن 
  ] ، آمادهء زخمهاى تير\r\n\r\n\r\n\r\n\r\n","description":"","footnote":"\r\n( 1 ) . شبيه اين عبارت در بحار الأنوار ، ج 43 / ص 272 [ حسين را در دلهاى مؤمنان محبتى نهفته است . 
  ]\r\n( 2 ) . مريم / 96 .\r\n( 3 ) . [ وقتى نَفْس كسى بلندمرتبه بود تن او در راه مراد آن به زحمت مىافتد . 
  ]\r\n","page_name":" 658 ","page_number":658},
  {"content":"\r\n\r\nكَالْقُنْفُذ\r\nباشد « 1 » . خوشا به حال بدنى كه با يك روح كوچك توأم شده ، همهء سور و سات‌ها را برايش فراهم مىكند ، به قيمت دريوزگى و دزدى نان تهيه مىكند ، به قيمت جنايت و آدمكشى پُست تهيه مىكند .\r\nواى به حال بدنى كه با يك روح شريف و بزرگ توأم است . چند لقمه نان جو بيشتر گيرش نمىآيد كه به زحمت بايد از گلو پايين بدهد ، از آن طرف بايد شب‌زنده‌دارى كند ، روز بايد دِرَّه به دستش بگيرد مراقب نظم اجتماع باشد ، يا شمشير به دست بگيرد و گردن تبهكاران را بزند ، يك روز سر توى تنور برد . . .\r\n2 . على عليه السلام دربارهء متقين مىفرمايد :\r\nانْفُسُهُمْ مِنْهُمْ فى تَعَبٍ ، وَ النّاسُ مِنْهُمْ فى راحَةٍ « 2 »\r\n. اينجا مراد از « نفس » نفس حيوانى است ؛ اشاره است به اينكه آسايش آنها در آسايش و عدم سلب راحت از ديگران است .\r\n3 . جملهء امام حسين عليه السلام كه از پيغمبر اكرم صلى الله عليه و آله روايت كرده است :\r\n« انَّ اللَّهَ يُحِبُّ مَعالِىَ الْامورِ وَ يُبْغِضُ سَفْسافَها » « 3 »\r\nمىرساند كه روح امام با امور پست جسمى سروكار ندارد ، سروكارش با معانى عالى و بلند است .\r\n4 . براى بعضى روح خدمتگزار جسم است ، يعنى فكر و عقل و عاطفه در خدمت هدفهاى جسمانى و بدنى و حيوانى است ، روح اسير است ، روح تاحدى رنج مىبرد اگر چه روح كوچك حتى احساس رنج هم نمىكند ؛ روح بايد بزرگ باشد كه احساس درد و رنج بكند ، اگر احساس درد و رنج بكند كوچك نيست و در خدمت جسم قرار نمىگيرد .\r\n5 . اين شعر :\r\n لَنَقْلُ الصَّخْرِ مِنْ قُلَلِ الْجِبالِ * احَبُّ الَىَّ مِنْ مِنَنِ الرِّجالِ \r\n يَقولُ النّاسُ لى فِى الْكَسْبِ عارٌ * فَانَّ الْعارَ فى ذُلِّ السُّؤالِ « 4 » \r\nنمودارى از به رنج افتادن بدن به خاطر بزرگى روح است .\r\n\r\n\r\n\r\n\r\n","description":"","footnote":"\r\n( 1 ) . [ آورده‌اند بدن مبارك حضرت از كثرت اصابت تير مانند قنفذ ( خارپشت ) مىنمود . 
  ]\r\n( 2 ) . قريب به اين عبارت در نهج البلاغه خطبهء 184 معروف به متقين . [ خود را به زحمت مىاندازد ، و مردم از آنان آسوده‌اند . 
  ]\r\n( 3 ) . تاريخ يعقوبى ، ج 2 / ص 246 [ خداوند كارهاى بلند و گرامى را دوست مىدارد و كارهاى پست و زبون را دشمن دارد . 
  ]\r\n( 4 ) . [ به دوش كشيدن تخته سنگ از قلهء كوهها نزد من از منت بردن از ديگران محبوبتر است . مردم به من مىگويند كسب ننگ است ، در صورتى كه ننگ در ذلتِ خواهش است . 
  ]\r\n","page_name":" 659 ","page_number":659},
  {"content":"\r\n\r\n6 . اينكه امام فرمود :\r\n« الا وَ انَّ الدَّعِىَّ بْنَ الدَّعِىِّ . . . هَيْهاتَ مِنَّا الذِّلَّةُ »\r\nنمودارى از به زحمت افتادن بدن است به خاطر عظمت روح .\r\n7 . روح و بدن در عين اتحاد و يگانگى ، از جنبهء دوگانگى مانند دو رفيقند كه از طرفى الزاماً با همند و نمىتوانند از هم جدا باشند و از طرف ديگر دو رفيقى هستند كه هم هدف نيستند :\r\n ميل جان اندر ترقى و شرف * ميل تن در كسب اسباب و علف \r\nاين است كه كوچك ماندن هر كدام به نفع ديگرى و رشد كردن هر كدام به ضرر ديگرى است .\r\n8 . مىگويند نوابغ هميشه شوهران بدى هستند . دليلش هم واضح است : افق روح آنها از افق آرزوها و افكار و تمنّيات و آمال يك زن بالاتر است . جسمش با زن هست ولى روحش با زن نيست . اما اگر كسى در عين نبوغ بتواند خود را آن قدر در موقع خودش تنزل دهد كه با زن عادى در افق عادى هم معاشرت كند او واقعاً فوق نبوغ است ، معلوم مىشود قدرت تنزل دادن خود را دارد ، و قدرت تنزل دادن خود خيلى فوق العاده است .\r\nبراى من پيش آمده است كه با اشخاصى در افق پايين مجبور بوده‌ام ساعتى زندگى كنم . در عذاب اليم بوده‌ام . مىديده‌ام يك كلمه حرف ندارم با آنها بزنم ، گويى همهء معلوماتم را فراموش كرده‌ام .\r\n\r\nبزرگى و بزرگوارى روح\r\n9 . بزرگى روح در مقابل كوچكى و حقارت است ، جنبهء كمّى دارد . روح بزرگ يك آرزوى بزرگ است ، يك انديشهء بزرگ و وسيع است ، يك خواهش و ارادهء بزرگ است ، يك همّت بزرگ است . آن كه آرزو دارد در ثروت شخص اول شود - البته نه آرزوى خالى بلكه آرزوى توأم با حركت - يك روح بزرگ دارد . به قول نظامى عروضى :\r\n« أحمد بن عبد الله الخجستانى را پرسيدند تو مردى خربنده بودى ، به اميرى خراسان چون افتادى ؟ گفت : به بادغيس در خجستان روزى ديوان حنظلهء بادغيسى همىخواندم ، بدين دو بيت رسيدم :\r\n\r\n","description":"","footnote":"","page_name":" 660 ","page_number":660},
  {"content":"\r\n\r\n مِهترى گر به كام شير در است * شو خطر كن ز كام شير بجوى \r\n يا بزرگى و عزّ و نعمت و جاه * يا چو مردانت مرگ روياروى \r\nداعيه‌اى در من پديد آمد كه به هيچ وجه در آن حالت كه بودم راضى نتوانستم بود . خران بفروختم و اسب خريدم و از وطن خويش رحلت كردم و به خدمت على بن اللّيث ( صفّارى ) شدم . . . اصل و سبب اين دو بيت بود . »\r\nروح بزرگ به كمى و كوچكى و حقارت تن نمىدهد ، به كم از قدر خود راضى نمىشود .\r\n به كم از قدر خود مشو راضى * بين كه گنجشك مىنگيرد باز \r\nروح بزرگ اهل مهاجرت است ، به كنج خانه و به آب و خاك خود قناعت نمىكند ؛ سفر مىكند ، درياها را و خطرها را استقبال مىكند ، شب و روز مىكوشد و در نتيجه زودتر پير مىشود ، بيمارى قلبى مىگيرد و مثل « ناصر » « 1 » در نيمه راه عمر مىميرد . « موسولينى » گفت : « بجاى آنكه صد سال گوسفند باشم ترجيح مىدهم يك سال شير باشم » .\r\nآدم بزرگ از زندان باك ندارد ، ده سال و بيست سال زندان مىرود كه دو سال به كام زندگى كند .\r\n10 . اسكندر و خشايارشا و نادر و ناپلئون روحهاى بزرگ و ناآرام بوده‌اند اما يك جاه طلبى بزرگ ، يك رقابت و حسادت بزرگ ، يك شهوت بزرگ ، يك تجمل‌پرستى بزرگ بوده‌اند . اينها با مقايسه با روحهاى كوچك البته عظمت و اهميت بيشترى دارند . اينها اگر به جهنم هم بروند يك روح بزرگ به جهنم رفته است ، اينها هواپرستهاى بزرگ هستند . آنچه در وجود اينها و در روح اينها رشد كرده است ، شهوتها ، جاه طلبىها ، حسادتها ، كينه‌توزىهاست .\r\nاما بزرگوارى . بزرگوارى غير از بزرگى است . بزرگوارى روح در مقابل كوچكى روح نيست ، بلكه در مقابل پستى و دنائت روح است .\r\nاين پستى چگونه پستىاى است ؟ اين خود يك مسأله‌اى است درحقيقت ما وراء الطبيعى و ضد منطق مادى . مىگويند تن به پستى نده ، تن به خوارى نده ، آقا\r\n\r\n\r\n\r\n\r\n","description":"","footnote":"\r\n( 1 ) . [ جمال عبد الناصر 
  ]\r\n","page_name":" 661 ","page_number":661},
  {"content":"\r\n\r\nباش نه نوكر ، عزيز باش نه ذليل . اينها كه هيچ‌كدام ملموس نيست . افتخار يعنى چه ؟\r\nاينكه :\r\n تن مرده و گريهء دوستان * به از زنده و خندهء دشمنان \r\n مرا عار آيد از اين زندگى * كه سالار باشم كنم بندگى \r\nاينكه :\r\n« انَّ الْحَياةَ فى مَوْتِكُمْ قاهِرينَ وَ الْمَوْتَ فى حَياتِكُمْ مَقْهورينَ » « 1 »\r\nيعنى چه ؟ .\r\n11 . ما در جمله‌هاى\r\n« اشْهَدُ انَّكَ قَدْ اقَمْتَ الصَّلوةَ و آتَيْتَ الزَّكاةَ وَ امَرْتَ بِالْمَعْروفِ . . . »\r\nبزرگى و بزرگوارى امام را توضيح مىدهيم .\r\n\r\nكلمات حسين بن على عليه السلام يا شعارهاى زندگى امام\r\n1 . تاريخ يعقوبى نقل مىكند كه از حسين بن على عليهما السلام سؤال كردند كه كلمه‌اى كه خودش از رسول اكرم صلى الله عليه و آله شنيده نقل كند . فرمود : از رسول خدا شنيدم :\r\nانَّ اللَّهَ يُحِبُّ مَعالِىَ الْامورِ وَ يُبْغِضُ سَفْسافَها\r\n. ( هرچند اين كلمه از رسول اكرم است اما چون از غير حسين بن على عليه السلام تاكنون نقل نشده ، به نام آن حضرت نقل كرديم . ) اين جمله را سفينة البحار نيز از رسول خدا نقل مىكند .\r\nدر المنجد مىگويد :\r\n« السَّفْسافُ : الرَّدىُّ مِنْ كُلِّ شَىْءٍ ، يُقالُ : فُلانٌ سَفْسافُ الْكَلامِ اىْ لَيْسَ لِكَلامِهِ مَعنى . الْامْرُ الْحَقيرُ » « 2 »\r\n. 2 . ايضاً امام فرمود :\r\n« النّاسُ عَبيدُ الدُّنْيا وَ الدّينُ لَعقٌ عَلى الْسِنَتِهِمْ فَاذا مُحِّصُوا بِالْبَلاءِ قَلَّ الدَّيّانونَ » « 3 »\r\n. المنجد :\r\n« اللَّعْقَةُ : ما تَأْخُذُهُ فِى الْمِلْعَقَةِ اوْ بِاصْبَعِكَ . الْقَليلُ مِمّا يُلْعَقُ » « 4 »\r\n. اين جملهء امام ، مخصوصاً كلمهء « عبيد » مىرساند عزت نفس امام و تحقير بندگى و بندگان دنيا را .\r\n\r\n\r\n\r\n\r\n","description":"","footnote":"\r\n( 1 ) . نهج البلاغه ، خطبه 51 [ زندگى در مرگ پيروزمندانه است ، و مرگ در زندگى توأم با شكست . 
  ]\r\n( 2 ) . [ سفساف به هر چيز پست يا قسمت پست هر چيز گويند . گويند : فلانى سفساف الكلام است يعنى سخنش بىمعنى است . و نيز به كار كوچك گفته مىشود . 
  ]\r\n( 3 ) . تحف العقول ، ص 245 . [ مردم بندهء دنيايند و دين لقمهء كوچكى است سر زبانشان ، و چون به بلا آزمايش شوند دينداران اندكند . 
  ]\r\n( 4 ) . [ لَعْقه مقدار خوراكى است كه با قاشق يا انگشتت برمىگيرى . لقمهء اندك . 
  ]\r\n","page_name":" 662 ","page_number":662},
  {"content":"\r\n\r\n3 . نظير اين جمله است جملهء معروف و منقول در الانوار البهيّة صفحهء 45 :\r\nوَ فى وَصِيَّةِ موسَى بْنِ جَعْفَرٍ عليهما السلام لِهِشامٍ قالَ : وَ قالَ الْحُسَيْنُ بْنُ عَلىٍّ عَلَيْهِمَا السَّلامُ : انَّ جَميعَ ما طَلَعَتْ عَلَيْهِ الشَّمْسُ فى مَشارِقِ الْارْضِ وَ مَغارِبِها ، بَحْرِها وَ بَرِّها ، وَ سَهْلِها وَ جَبَلِها عِنْدَ وَلىٍّ مِنْ اوْلِياءِ اللَّهِ وَ اهْلِ الْمَعْرِفَةِ بِحَقِّ اللَّهِ كَفَيْءِ الظِّلال . ثُمَّ قال : أَ لا حُرٌّ يَدَعُ هذِهِ اللُّماظَةَ « 1 » لَاهْلِها ( يعنى الدُّنيا ) لَيْسَ لَانْفُسِكُمْ ثَمَنٌ الَّا الْجَنَّةُ فَلا تَبيعوها بِغَيْرِها . فَانَّهُ مَنْ رَضِىَ مِنَ اللَّهِ بِالدُّنْيا فَقَدْ رَضِىَ بِالْخَسيسِ .\r\n. از اين سه جمله كه نقل شد فهميده مىشود كه اولًا روح حسين روح خاصى است كه به دَنى و پست تن نمىدهد ، طالب معالى الامور است ( جملهء اول ) . و معلوم مىشود هر هدف مادى و دنيايى را كه در نهايت امر منتهى به رضاى خدا يعنى هدف كلّ آفرينش نباشد و بخواهد از هدف كل آفرينش جدا كند ، آن را پست و حقير مىداند ، نه اينكه مثل ناپلئون بگويد : فرانسه براى من كوچك است ، روسيه را هم مىخواهم ضميمه كنم ؛ يا مثل اسكندر بگويد : يونان برايم كوچك است ، ايران را هم مىخواهم ضميمه كنم ( جملهء سوم ) . و معلوم مىشود تمام مردمى كه خود را بسته‌اند به مقامات دنيوى ، به ثروت دنيوى ، و به خاطر اين مقامات و ثروتها خود را پست مىكنند ، در نظر حسين عليه السلام بسيار حقير و پست مىباشند ( جملهء دوم ) .\r\nاز اينجا مفتاح شخصيت حسينى ، حماسهء حسينى ( كه در ورقه‌ها و يادداشتهاى « حماسهء حسينى » اشاره شده است ) معلوم مىشود .\r\n4 .\r\nبلاغة الحسين :\r\nدِراسَةُ الْعِلْمِ لِقاحُ الْمَعْرِفَةِ ، وَ طولُ التَّجاربِ زِيادَةٌ فِى الْعَقْلِ « 2 »\r\n. لَوْ تَرَكُوا الْجِهادَ لَأَتاهُمُ الْعَذابُ « 3 »\r\n. لا يَأْمَنُ الّا مَنْ خافَ اللَّهَ « 4 »\r\n. الْقُدْرَةُ تُذْهِبُ الْحَفيظَةَ « 5 »\r\n. مِنَ الْبَلاءِ عَلى هذِهِ الْامَّةِ انّا اذا دَعَوْناهُمْ لَمْ يُجيبونا ، وَ اذا تَرَكْناهُمْ لَمْ يَهْتَدُوا\r\n\r\n\r\n\r\n\r\n","description":"","footnote":"\r\n( 1 ) . اللُّماظة كنمامة ، آنچه بماند از طعام در گوشه‌هاى دهان . ( الأنوار البهيّة )\r\n( 2 ) . [ مذاكرهء علمى موجب رشد معرفت است ، و تجربه‌هاى زياد موجب افزونى خرد است . 
  ]\r\n( 3 ) . [ اگر جهاد را ترك كنند عذاب به سراغشان آيد . 
  ]\r\n( 4 ) . [ ايمن نيست مگر آن كس كه از خدا بترسد . 
  ]\r\n( 5 ) . [ قدرت ، خود پاييدن را از بين مىبرد و آدمى را بىباك مىسازد . 
  ]\r\n","page_name":" 663 ","page_number":663},
  {"content":"\r\n\r\nبِغَيْرِنا « 1 »\r\n. \r\nتأثير افكار مسيحى در حادثهء كربلا\r\nآقاى صالحى « 2 » از ارشاد مفيد ، ص 185 نقل مىكند كه يزيد با مشورت « سرجون » رومى ، ابن زياد را براى مبارزه با أبا عبد اللَّه عليه السلام انتخاب كرد .\r\nايضاً در كامل ابن اثير ، جلد 3 ، صفحهء 268 :\r\nفلمّا اجتمعت الكتب ( كتب اتباع يزيد بالكوفة ) عند يزيد دعا سرجون مولى معاوية فأقرأه الكتب و استشاره فيمن يولّيه الكوفة ، و كان يزيد عاتباً على عبيد الله بن زياد ، فقال له سرجون : أ رأيت لو نشر لك معاوية كنت تأخذ برأيه ؟\r\nقال : نعم . فأخرج عهد عبيد الله على الكوفة .\r\n( عهد عبيد الله نزد سرجون چه مىكرده است ؟ ! آيا خود دليل بر نوعى نقشهء ماهرانه نيست ؟ )\r\nفقال : هذا رأى معاوية و مات و قد أمر بهذا الكتاب . فأخذ برأيه و جمع الكوفة و البصرة لعبيد اللَّه و كتب إليه و سيّره إليه مع مسلم بن عَمْرو الباهلىّ والد قُتَيْبَة فأمره بطلب مسلم بن عقيل و بقتله أو نفيه « 3 »\r\n. . .\r\nدر مقدمهء بررسى تاريخ عاشورا آقاى غفارى مىنويسد : يزيد عموماً عمر خود را در ديرهاى نصارى كه آن روز حكم ستون پنجم را داشت به سر مىبرد و در لهو و لعب روزگار مىگذرانيد ( و قهراً از ارباب ديرها تعليمات و دستورات مىگرفت . و عجب اين است كه اين مراكز عبادت و انزوا سبب رواج فحشاء و شراب در جهان اسلام شد .\r\nچون شراب و خلوت با زن ممنوع نبود ، حجاب نيز معمول نبود ، خواه ناخواه همين مراكز عبادت تبديل به مركز فساد مىشد ) .\r\n\r\n\r\n\r\n\r\n","description":"","footnote":"\r\n( 1 ) . [ از بلاهاى اين امت آن است كه وقتى آنان را بخوانيم اجابت نكنند ، و چون رهايشان سازيم به دست غير ما هدايت نيابند . 
  ]\r\n( 2 ) . [ نويسندهء كتاب شهيد جاويد 
  ]\r\n( 3 ) . [ پس چون نامه‌ها ( نامه‌هاى پيروان يزيد در كوفه ) نزد يزيد جمع شد ، سرجون مولاى معاويه را خواست و نامه‌ها را برايش خواند و با او مشورت كرد كه چه كسى را والى كوفه گرداند . يزيد آن روزها بر عبيد الله بن زياد خشمگين بود . سرجون به او گفت : بگو بدانم اگر معاويه برايت دستورى داده باشد رأى او را مىپذيرى ؟ گفت : آرى . سرجون فرمان ( معاويه براى ) عبيد الله را جهت ولايت كوفه بيرون آورد و گفت اين نظر معاويه است و او مرد درحالىكه به اين نامه امر كرد . يزيد نظر وى را عمل كرد و كوفه و بصره را به عبيد سپرد و نامه‌اى به او نوشت و آن را توسط مسلم بن عمرو باهلى پدر قتيبه به سوى وى ارسال داشت و به او فرمان جستجوى مسلم بن عقيل و كشتن يا تبعيدش را صادر نمود . 
  ]\r\n","page_name":" 664 ","page_number":664},
  {"content":"\r\n\r\nيكى از قرائن بر اينكه يزيد تحت تأثير افكار مسيحى بوده است همان شعر معروف وى است كه مىگويد :\r\n شُمَيْسَةُ كَرْمٍ بُرْجُها قَعْرُ دَنِّها * وَ مَشْرِقُهَا الساقى وَ مَغْرِبُها فَمى \r\n اذا نَزَلَتْ مِنْ دَنِّها فى زُجاجَةٍ * حَكَتْ نَفْراً بَيْنَ الْحَطيمِ وَ زَمْزَمِ \r\n فَانْ حُرِّمَتْ يَوْماً عَلى دينِ احْمَدٍ * فَخُذْها عَلى دينِ الْمَسيحِ بْنِ مَرْيَمِ « 1 » \r\nدر مقدمهء بررسى تاريخ عاشورا از يعقوبى و ديگران اين حكايت معروف را نقل مىكند كه در سالى كه معاويه يزيد را با لشكرى براى فتح بلاد روم فرستاد ، در « غَذْقَذونَه » ( يا به نقل ابو الشهداء : فرقَدونه ) كه در آنجا ديرى بود به نام « دير مُرّان » اطراق كردند و يزيد در آن دير با أمّ كلثوم نامى مشغول عيّاشى و كيف شد ، و در اثر بدى هوا لشكر مبتلا به تب و آبله شدند و مرض به قسمى در اردوى مسلمين افتاد كه مثل برگ خزان روى زمين مىريختند و مىمردند و هرچه به يزيد اصرار كردند هرچه زودتر از اين سرزمين كوچ كنيم اعتنا نكرد ( اما ظاهراً ابو الشهداء مىنويسد : لشكر در نقطهء ديگرى دچار اين بيمارى شد و يزيد در اين دير مانده بود و ملحق به لشكر نمىشد تا اين خبر به او رسيد و اشعار ذيل را سرود ) و اين اشعار را سرود :\r\n ما انْ ابالى بِما لاقَتْ جُمُوعُهُمْ * بِالْغَذْقَذونَةِ « 2 » مِنْ حُمّى وَ مِنْ مومِ \r\n اذَا اتَّكَأْتُ عَلَى الْانْماطِ فى غُرَفٍ « 3 » * بِدَيْرِ مُرّانٍ عِنْدى امُّ كُلْثومِ « 4 » \r\n\r\nمرثيه‌هاى حسينى - رثاء جنّيان\r\nدر قمقام صفحات 509 - 513 قسمت زيادى از مراثى جنّىها را به صورت شعر نقل كرده است . بعيد نيست كه اين اشعار كه سراسر انتقاد و حنين و تحريك احساسات است ، از طرف علاقه‌مندان و شيعيان سروده مىشده است و چون از طرف حكومت\r\n\r\n\r\n\r\n\r\n","description":"","footnote":"\r\n( 1 ) . [ خورشيد من كه از انگور است برج آن ته خمرهء شراب است ، و از مشرق دست ساقى طلوع كرده و به مغرب دهان من غروب مىنمايد . و چون از سبو در جام ريخته شود غلغل كردن و زيرورو شدن و حباب ساختنش حكايت از حجّاجى مىكند كه بين ديوار كعبه و چاه زمزم مشغول هروله هستند . پس اگر بر دين احمد حرام است تو آن را بر دين عيسى بگير و سركش . 
  ]\r\n( 2 ) . بالفرقدونة ( نسخه بدل ) .\r\n( 3 ) . مرتفقاً ( نسخه بدل ) .\r\n( 4 ) . [ مرا چه باك كه تمام لشكر اسلام در « غَذْقَذُونه » از مرض آبله و تب مردند . من اكنون در دير مُرّان بر بالشهاى پر قو تكيه داده و راحتم و امّ كلثوم در آغوش من است . 
  ]\r\n","page_name":" 665 ","page_number":665},
  {"content":"\r\n\r\nوقت تحت تعقيب قرار مىگرفتند ، لهذا اشعارى كه مىسرودند به نام جنّى منتشر مىكردند كه هم پى گم كرده باشند و هم مردم بهتر حفظ مىكردند .\r\nدِعْبِلِ خُزاعى :\r\n زُرْ خَيْرَ قَبْرٍ فِى الْعِراقِ يُزارُ * وَ اعْصِ الْحِمارَ فَمَنْ نَهاكَ حِمارُ \r\n لِمَ لا ازورُكَ يا حُسَيْنُ لَكَ الْفِدا * قَوْمى وَ مَنْ عَطَفَتْ عَلَيْهِ نِزارُ \r\n وَ لَكَ الْمَوَدَّةُ فى قُلُوبِ ذَوِى النُّهى * وَ عَلى عَدُوِّكَ مَقْتَةٌ وَ دَمارُ \r\n يَا ابْن الشَّهيدِ وَ يا شَهيداً عَمُّهُ * خَيْرُ الْعُمومَةِ جَعْفَرُ الطَّيّارُ « 1 » \r\nشعر آخر جزء اشعارى است كه مىگفتند جنّيان سروده‌اند . ( قمقام ، صفحهء 512 )\r\n\r\nامام حسين ، اصحاب ، افضل الشهداء أبو الفضل عليه السلام\r\nدر حديث است كه امير المؤمنين عليه السلام در صفّين از سرزمين كربلا عبور كرد و تربت آنجا را بوييد و فرمود :\r\nواهاً لَكِ ايَّتُهَا التُّرْبَةُ لَيُحْشَرَنَّ مِنْكَ اقْوامٌ يَدْخُلُونَ الْجَنَّةَ بِغَيْرِ حِسابٍ « 2 »\r\n. ايضاً در حديث است ( نفس المهموم ص 30 ) كه رسول خدا دربارهء امام حسين عليه السلام فرمود :\r\nكَأَنّى بِهِ وَ قَدِ اسْتَجارَ بِحَرَمى وَ قَبْرى فَلا يُجارُ ، وَ يَرْتَحِلُ الى ارْضِ مَقْتَلِهِ وَ مَصْرَعِهِ ، ارْضِ كَرْبٍ وَ بَلاءٍ ، وَ تَنْصُرُهُ عِصابَةٌ مِنَ الْمُسْلِمينَ ، أُولئِكَ سادَةُ شُهَداءِ امَّتى يَوْمَ الْقيامَةِ « 3 »\r\n. ايضاً نفس المهموم ص 110 :\r\nخَرَجَ عَلِىٌّ عليه السلام يَسيرُ بِالنّاسِ حَتّى اذا كانَ بِكَرْبَلاءَ عَلى ميلَيْنِ اوْ ميلٍ تَقَدَّمَ بَيْنَ ايْديهِمْ حَتّى طافَ بِمَكانٍ يُقالُ لَهُ المقذفان ، فَقالَ :\r\nقُتِلَ فيها مِائَتا نَبِىٍّ وَ مِائَتا سِبْطِ نَبِىٍّ كُلُّهُمْ شُهَداءُ . هاهُنا مُناخُ رُكّابٍ وَ مَصارِعُ عُشّاقٍ ، شُهَداءٌ لا يَسْبَقُهُمْ مَنْ قَبْلَهُمْ وَ لا يَلْحَقُهُمْ مَنْ بَعْدَهُمْ « 4 »\r\n. \r\n\r\n\r\n\r\n","description":"","footnote":"\r\n( 1 ) . [ بهترين قبرى را كه در عراق زيارت مىشود زيارت كن ، و مركب خويش بران و هركه تو را بازداشت او چهارپايى بيش نيست . اى حسين چرا تو را زيارت نكنم كه خويشانم و همهء بازماندگان نزار فداى تو باد . تو را در دلهاى خردمندان محبتى است ، و خشم و تباهى بر دشمن تو باد . اى فرزند شهيد واى كه عموى تو بهترين عموها جعفر طيّار نيز شهيد است . 
  ]\r\n( 2 ) . بحار الأنوار ، ج 44 / ص 255 [ شگفتا از تو اى خاك پاك كه اقوامى از درون تو محشور مىشوند كه بىحساب داخل بهشت مىگردند . 
  ]\r\n( 3 ) . بحار الأنوار ، ج 44 / ص 298 [ گويا او را مىبينم كه به حرم و قبر من پناهنده شده ولى او را پناه ندهند ، و به سرزمين قتلگاه و شهادت خود كوچ مىكند ، سرزمين اندوه و گرفتارى . و گروهى از مسلمانان او را يارى مىدهند كه در قيامت سروران شهيدان امّت من‌اند . 
  ]\r\n( 4 ) . [ على عليه السلام از شهر بيرون شد و با مردم حركت كرد و چون به يك يا دو ميلى كربلا رسيد ، پيشاپيش آنان آمد تا به مكانى كه « مقذفان » نام داشت دورى زد و فرمود : در اينجا دويست پيامبر و دويست نوادهء پيامبر به قتل رسيده‌اند كه همهء آنها شهيدند . اينجا بارانداز سواران و قتلگاه عاشقان است ، شهيدانى كه نه پيشينيانشان بر آنان سبقت جسته‌اند و نه آيندگان به مقام آنان رسند . 
  ]\r\n","page_name":" 666 ","page_number":666},
  {"content":"\r\n\r\nاز طرف ديگر مقام شهيد همان است كه قبلًا گفته‌ايم .\r\nاز طرف ديگر أبو الفضل عليه السلام كسى است كه\r\nانَّ لَهُ عِنْدَ اللَّهِ دَرَجَةً يَغْبِطُهُ بِها جَميعُ الشُّهَداءِ « 1 »\r\n. پس در اينجا سه مطلب است :\r\nالف . مقام شهيد در ميان ساير برجستگان و خدمتگزاران بشر ، كه قبلًا بيان شده است .\r\nب . مقام شهداى كربلا در ميان ساير شهدا .\r\nج . مقام أبو الفضل العباس در ميان شهداى كربلا .\r\n\r\nشعارهاى تاريخى در كربلا\r\nدر كربلا جمله‌هاى تاريخى زياد گفته شده است كه گذشته از اينكه از يك انسانيت كامل و ايمان خارق العاده و از يك حماسهء پرشور حكايت مىكند ، چون اين جمله‌ها با خون نوشته و ثبت شده است ارزش ديگرى دارد ؛ و به علاوه از اين شعارها ، به روح حسينى و ماهيت نهضت حسينى مىتوان پى برد .\r\n1 . جمله‌هاى خود أبا عبد اللَّه :\r\nالا وَ انَّ الدَّعِىَّ ابْنَ الدَّعىِّ . . .\r\nهَيْهاتَ مِنَّا الذِّلَّةُ .\r\nالْمَوْتُ اوْلى مِنْ رُكوبِ الْعارِ . . .\r\nأَ لا تَرَوْنَ انَّ الْحَقَّ لا يُعْمَلُ بِهِ . . . لِيَرْغَبِ الْمُؤْمِنُ فى لِقاءِ اللَّهِ مُحِقّاً .\r\nالنّاسُ عَبيدُ الدُّنيا وَ الدّينُ لَعقٌ عَلى الْسِنَتِهِمْ . . .\r\nلا اعْطيكُمْ بِيَدى اعْطاءَ الذَّليلِ وَ لا اقِرُّ اقْرارَ ( افِرُّ فِرارَ ) الْعَبيدِ .\r\n\r\n\r\n\r\n\r\n","description":"","footnote":"\r\n( 1 ) . [ او را نزد خداوند درجه‌اى است كه تمام شهدا به حال او رشك مىبرند . 
  ]\r\n","page_name":" 667 ","page_number":667},
  {"content":"\r\n\r\n2 . جملهء على اكبر :\r\nاذاً وَ اللَّهِ لا نُبالى . الْحَرْبُ قَدْ بانَتْ لَهَا الْحَقائِقُ . . .\r\nيا ابَتاهْ هذا جَدّى رَسولُ اللَّهِ . . .\r\n. 3 . جملهء قاسم بن الحسن :\r\nالْمَوْتُ احْلى عِندى مِنَ الْعَسَلِ .\r\n. 4 . جملهء ابى الفضل :\r\n يا نَفْسُ مِنْ بَعْدِ الْحُسَيْنِ هونى * هذا حُسَيْنٌ شارِبُ الْمَنونِ \r\n5 . جملهء مسلم بن عوسجه و جملهء سعيد بن عبد الله حنفى و جملهء بشر بن عمرو حضرمى - رجوع شود به بررسى تاريخ عاشورا ص 133 ، بحث نسبتاً جالبى است .\r\n\r\nپيام حسينى\r\nكسانى كه به خاطر يك سلسله اصول و مبادى قيام مىكنند و نهضت مىنمايند ، درحقيقت به همهء جهانيان بعد از خودشان پيامى دارند و به اصطلاح معروف وصيتى دارند . آيندگان بايد با پيام آنها آشنا باشند و نداى آنها را بشناسند .\r\nحسين بن على عليه السلام فرمود :\r\nانّى لَمْ اخْرُجْ اشِراً وَ لا بَطِراً وَ لا مُفْسِداً وَ لا ظالِماً ، انَّما خَرَجْتُ لِطَلَبِ الْاصْلاحِ فى امَّةِ جَدّى ( صَلَّى اللَّهُ عَلَيْهِ و آلِهِ ) اريدُ انْ آمُرَ بِالْمَعْروفِ وَ انْهى عَنِ الْمُنْكَرِ وَ اسيرَ بِسيرَةِ جَدِّى وَ ابى .\r\n\r\nنقش زن در حادثهء كربلا\r\nموضوعى است مفيد . ظاهراً تمام زنانى كه نقشى داشته‌اند در جهت خوب بوده است نظير زن زهير بن القَيْن و زن عبد الله بن عمير كَلْبى ( امّ وَهَب ) و رباب دختر امرؤ القيس ( همسر امام ) . ايضاً زنى از قبيلهء بَكْر بن وائل . براى اين زنها رجوع شود به بررسى تاريخ عاشورا سخنرانى هشتم ( ص 164 ) . ايضاً اواخر انصار الحسين بحثهاى جالبى در اين زمينه از نظر جمع‌آورى دارد .\r\nرجوع شود به سخنرانى ششم مرحوم آيتى در بررسى تاريخ عاشورا و آخر إبصار العين ص 155 و 158 ، ايضاً ورقه‌هاى « عنصر تبليغ در نهضت حسينى » .\r\n\r\n","description":"","footnote":"","page_name":" 668 ","page_number":668},
  {"content":"\r\n\r\n\r\nامام حسين عليه السلام - نازپروردگى\r\nدر ورقه‌هاى « خطابه و منبر » بحث جالبى شده در اطراف اينكه نسبت نازپروردگى را با همهء لوازمش از كم طاقتى و لوسى و غرور و سبكسرى به يزيد بايد داد نه به امام حسين ، و منتهاى اهانت اين است كه امام را نازپرورده بخوانيم .\r\n\r\nسيد الشهداء و كرامت نفس\r\nاين اصل بزرگ اسلامى در وجود أبا عبد اللَّه عليه السلام تجسم پيدا كرد و تمام حيات آن حضرت پر است از شعارهاى كرامت نفس .\r\n\r\nامام حسين عليه السلام - انقلاب خونين\r\nدر كتاب سرمايهء سخن جلد 3 صفحهء 367 مىنويسد :\r\n« امام حسين عليه السلام كسى است كه تاريخ زندگانى خود را به خون مقدس خود مزين كرد . . . به همهء جهانيان فهماند كه رنگ قرمز ( در صفحهء اجتماع ) ثابت ترين رنگهاست ، برنامهء خون مقدسترين برنامه‌هاست ، انقلاب خونين مؤثرترين انقلابهاست . . . »\r\n\r\nامام حسين عليه السلام - سخن مستشرقين\r\nرجوع شود به جلد اول تاريخ ادوارد براون ، صفحهء 333 ، سخنان خود ادوارد براون ، و صفحهء 334 سخن پرمغز مروبليم موير راجع به تأثير اين حادثه در مقدّرات كشورهاى اسلامى .\r\n\r\n","description":"","footnote":"","page_name":" 669 ","page_number":669},
  {"content":"\r\n\r\n\r\nيادداشت\r\n* امام حسين عليه السلام سوژه و سرمايهء بىنظير .\r\n* تعظيم شعائر : همان‌طور كه منظومه‌هاى شعرى ، وقايع و حوادث تاريخى و شخصيتها منقسم مىشود به حماسى و غيره ، شعارها نيز منقسم مىشود به حماسى و غير حماسى .\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n\r\n2 . « حسين وارث آدم »\r\nاين كتاب تأليف دكتر على شريعتى است . در سفرى كه در 26 - 30 آذرماه 51 به مشهد رفتم نسخه‌اى از آن را انتشارات طوس به من داد و در بين راه و تهران خواندم .\r\nآنچه دستگيرم شد از هدف اين جزوه كه در زير لفّافه بيان شده است و به تعبير خود جزوه ، نويسنده خواسته است « تمام عقده‌ها و عقيده‌هاى خود را در اين جزوه بگويد » اين است :\r\n1 . اين جزوه نوعى توجيه تاريخ است بر اساس مادى ماركسيستى ، نوعى روضهء ماركسيستى است براى امام حسين كه تازگى دارد .\r\n[ طبق اين جزوه 
  ] آغاز تاريخ بشر اشتراكيت و برابرى است ، سپس نابرابرى و حق و باطل يعنى مالكيت آغاز مىگردد و از اينجا جامعهء بشر دو بخش مىشود آنچنان كه دجله و فرات از يك سرچشمه مىجوشند و سپس دو بخش مىگردند و از يكديگر جدا مىشوند . دو بخش انسان يعنى دو طبقه : طبقهء برخوردار و استثمارگر و طبقهء محروم و استثمار شده . طبقهء حاكم و برخوردار و استثمارگر سه چهره دارد : سياست ، اقتصاد ، مذهب ؛ يا صاحبان زر و صاحبان زور و صاحبان تزوير كه كار اولى برده ساختن و كار دومى غارت كردن و كار سومى فريب دادن است . قصر و دكان و معبد ، سه شعبهء يك بنگاهند . تيغ و طلا و تسبيح يك كار مىكنند .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nنظام حاكم بر تاريخ همواره همين بوده است و آنچه غير از اين بوده نهضتهايى بوده محكوم ، قيامها و انقلابهايى بوده دلسوزانه و مذبوحانه ، و چون زيربنا فاسد بوده ، از همهء آن نهضتها كه به وسيلهء ابراهيم‌ها و موساها و عيسىها و محمدها و علىها و حسين‌ها صورت گرفته نتيجهء معكوس گرفته شده است ، آنچه بنا بوده قاتق نان بشر بشود بلاى جانش شده و زنجير ديگر بر دست و پايش .\r\nآزادى سبطى بىدوام بوده ( ص 22 ) . نواى امام حسين ، خاموش اما بانگ گوساله‌هاى سامرى هميشه بلند است ( 24 ) . سرنوشت محتوم همهء وارثان آدم اسارت و گرفتارى است ( ص 28 ) . وراثت آزادى و عدالت و بيدارى ، نهضت محكوم تاريخ است و وراثت بردگى و بيداد و مذهب خواب ، نظام حاكم بر تاريخ ( ص 39 ) . امام حسين مظهر شكست آدم است ( ص 47 ) .\r\nدر اين جزوه سرزمين بين النهرين سمبل تمام زمين و تاريخش نمايشگر تاريخ تمام زمين است . دو نهر دجله و فرات سمبل دو جناح متضاد بشرى است كه از هم جدا شده و در نزديكى بغداد به طور دروغين بهم مىپيوندند آنچنان كه در دورهء خلافت اسلامى اين وحدت دروغين پيدا شد ( صفحات 9 ، 29 ، 39 ) و بار ديگر به شكل فجيع‌ترى جنايت برقرار مىشود . همهء جنايتكاران جهان در هر يك از سه چهره در چهره‌هاى سه‌گانهء خلافت اسلامى ظهور و حلول مىكنند و بدبختىاى آغاز مىشود كه در جهان سابقه ندارد ( صفحات 15 ، 27 ، 28 ، 35 ) . آنچه بَدان همه دارند اين تنها دارد .\r\nسرنوشت دجله و فرات اين است كه در نهايت به دريا بريزند و آرامش يابند .\r\nسرنوشت بشريت و پايان تاريخ بشر نيز اشتراكيت و سوسياليسم است و تنها در آن وقت است كه بشر از بلاى مالكيت و نظام طبقاتى نجات مىيابد و زيربنا خراب مىشود و زيربناى واقعى عدل و داد واقعى درست مىشود .\r\nتلاشهاى انقلابيون تاريخ با زيربناى طبقاتى ، دلسوزانه ولى مذبوحانه و بىنتيجه بوده است . فقط با محو طبقات است كه جامعه به سعادت واقعى خويش نائل مىگردد ( ص 9 ) :\r\nالا بِالْاشْتِراكِيَّةِ تَطْمَئِنُّ الْقُلوبُ .\r\n. امام حسين به سوى مرگ مىشتابد تنها و بىاميد ( ص 23 ) . او مظهر شكست آدم است و تعصبى بىحاصل به خرج مىدهد ( ص 47 ) .\r\nدر اين جزوه به طور كلى كلمهء آدم يا انسان ، سمبل انسان سوسياليست است و\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nتوحيد جهان توجيه توحيد و وحدت جامعه است كمااينكه شرك اعتقادى سايه‌اى است از شرك و ثنويّت حيات . با اين بيان بار ديگر جنبهء ماركسيستى جزوه روشن مىشود كه وجدان هركس را مولود و انعكاسى از وضع اجتماعى او مىدانند و مىتواند مبيّن نظر دوركهايم باشد نه نظر كارل ماركس .\r\nآنچه در اين جزوه به چشم نمىخورد شخصيت امام حسين و آثار نهضت اوست .\r\nمبناى جزوه بر اين است كه در جامعهء طبقاتى همهء تلاشها بىحاصل است . انقلابيون تاريخ ، وارث آدم يعنى انسان اشتراكى مىباشند و قيامشان براى حق بوده و حق يعنى عدالت ، برابرى ، يعنى اشتراكيت .\r\nامام حسينِ اين جزوه همان امام حسين مظلوم و محكوم روضه‌خوانهاست كه هيچ نقشى در تاريخ ندارد ، با اين تفاوت كه امام حسينِ روضه‌خوانها لااقل سفرهء گريه‌اى براى توشهء آخرت پهن كرده و امام حسينِ اين جزوه - به وسيلهء روضه‌ها و گريه‌ها - ابزارى است در دست جناح حاكم براى بهره‌كشى طبقهء محكوم .\r\nدر اين جزوه معبد هميشه در كنار قصر و دكان ، و روحانى همواره در كنار حاكم و سرمايه‌دار [ است 
  ] ، و البته آنچه در كنار است معبد است - نه خصوص كليسا و يا دير و صومعه و يا كنشت و يا بتخانه - كه شامل مسجد هم مىشود . طبعاً تكليف روحانى هم روشن است .\r\n\r\n","description":"","footnote":"","page_name":" 673 ","page_number":673},
  {"content":"\r\n\r\n\r\n3 . حواشى استاد بر كتاب « شهيد جاويد »\r\nتوضيح : متن كتاب شهيد جاويد با حروف نازك و حواشى استاد با * حروف سياه و عرض كمتر مىباشد . ضمناً شماره صفحاتى كه از كتاب * مذكور آدرس داده شده است ، مطابق با چاپ اول آن است . همچنين * استاد شهيد فقط تا صفحهء 215 را حاشيه زده‌اند . نقد مشروحتر كتاب شهيد جاويد در فصل يادداشت « ماهيت قيام حسينى » اين كتاب آمده * است .\r\nصفحهء 8 :\r\nسالها بود وقتى مىشنيدم كه مىگفتند : « امام حسين عليه السلام به اين قصد حركت كرد كه خونش ريخته شود و خانواده‌اش اسير گردند » بر خود مىلرزيدم و ناراحت مىشدم و با خودمى گفتم : امامى كه بايد خون مقدس و پرحرارتش در رگهايش بجوشد و به اجتماع انسانى حرارت بدهد ، حركت بدهد ، نور ببخشد ، پشتوانهء اسلام و مسلمانان باشد ، چرا آن حضرت مىخواست اين خون پاك و پرحرارت روى خاك بيابان بريزد و جهان انسانى از چنين رهبر عظيمى محروم گردد ؟ ! ! ! مغالطه است .\r\nصفحهء 9 :\r\nبين نويسندگانى كه دربارهء قيام حسين بن على عليه السلام اظهار نظر كرده‌اند دو گروه را مىبينيم كه در دو طرف افراط و تفريط واقع شده و نظر آنان درست بر ضد يكديگر بوده و در دو قطب مخالف قرار گرفته است .\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nشق سوم ذكر نشده .\r\nصفحهء 37 :\r\nاز آنچه از آغاز بخش اول تا اينجا گفتيم معلوم شد : علل و عواملى كه از ناحيهء يزيد باعث تجاوز به حسين بن على عليه السلام شد سه چيز بود :\r\n1 . تثبيت حكومت .\r\n2 . عقدهء حقارت .\r\n3 . حس انتقامجويى .\r\n. . .\r\nاكنون بايد عوامل نهضت را از ناحيهء حسين بن على عليه السلام بررسى كنيم .\r\nبديهى است كه اگر بنا بر اين استحسانات باشد ، خصم مىتواند عين سه عامل گذشته را در اينجا بياورد و فقط تثبيت حكومت را به تحصيل حكومت تبديل كند . عمده اين است كه متن وقايع را تحليل و تجزيه كنيم .\r\nصفحهء 42 :\r\nهنگامى كه امام حسين عليه السلام به سوى كوفه مىرفت در منزل « صفاح » با فرزدق شاعر ملاقات فرمود و اوضاع كوفه را از وى پرسيد . او جواب داد :\r\n« قُلوبُ النّاسِ مَعَكَ وَ سُيوفُهُمْ مَعَ بَنَى امَيّة »\r\n« 1 » دلهاى مردم با شماست ولى شمشيرهاى آنان با بنى اميه .\r\nتوضيح گفتار فرزدق اين است كه : افكار عمومى و احساسات ملى با حكومت شما موافق است و اگر مردم آزاد باشند از صميم قلب به كمك شما برمىخيزند ولى حكومت بنى اميه نيروهاى مردم را با اجبار در جهت منافع خود به حركت درمىآورد و بر ضد شما برمىانگيزد .\r\nاين تفسير براى گفتار فرزدق صحيح نيست .\r\nفرزدق نمىخواهد بگويد : مردم منافق هستند و با اينكه به شما اظهار علاقه مىكنند به اختيار\r\n\r\n\r\n\r\n\r\n","description":"","footnote":"\r\n( 1 ) تاريخ طبرى ، ج 4 / ص 290 .\r\n","page_name":" 675 ","page_number":675},
  {"content":"\r\n\r\nخود به كمك بنى اميه برمىخيزند ، زيرا چگونه ممكن است روح و دل مردمى با امام باشد و به اختيار خود بر ضد آن حضرت قيام كنند ؟ ! بلكه منظور فرزدق اين است كه نيروهاى ملى از ته دل و از روى حقيقت به شما ايمان و علاقه دارند و اگر سرنيزهء حكومت بگذارد با كمال اشتياق به كمك شما قيام مىكنند ، ولى قدرت حكومت است كه نيروهاى مردم را به نفع خود استخدام مىكند .\r\nكدام سرنيزه در كوفه بود ؟ نيروى يزيد در كوفه از خارج نيامده بود صفحهء 43 :\r\nدر اين هنگام بود كه امام احساس مسئوليت بيشترى كرد و بر خود لازم دانست كه براى زنده كردن اسلام اقدام كند و با تشكيل حكومت نيرومندى وضع موجود را تغيير دهد و اسلام و مسلمانان را از چنگال استبداد سياه و برهاند .\r\nاينكه امام مطمئن شد به مردم كوفه ، نظر صحيحى نيست .\r\nصفحات 44 و 45 :\r\nروى جريان طبيعى ، ظن قوى مىرفت كه اگر امام حسين عليه السلام در مركز عراق مستقر شود علاوه بر نيروهاى داوطلب كوفه ، مردم عدالتخواه حجاز و يمن و خراسان و آذربايجان و ساير استانهايى كه از حكومت بنى اميه رنجيده و طعم حكومت امير المؤمنين عليه السلام را چشيده بودند بىدرنگ به طرفدارى امام برخيزند و براى تقويت حكومت حسينى از هيچ گونه كمكى دريغ ننمايند .\r\nپس چرا غالباً امام را منع مىكردند و هيچ سياستمدارى حركت امام را * .\r\nتصويب نمىكرد ؟ معلوم مىشود با اين منطقى كه مؤلف پيش گرفته ، حركت امام قابل توجيه نبوده و منطق ديگرى در كار بوده است . آن منطق ، دستور .\r\nخصوصى نيست بلكه منطق شهدا و فداكاران است .\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nصفحات 51 و 52 :\r\nاز آنچه گذشت معلوم شد آن وقت كه حسين بن على عليه السلام تصميم گرفت به كوفه برود و تشكيل حكومت بدهد قدرت آن حضرت از نظر نيروهاى نظامى موجود و آماده‌اى كه در كوفه و بصره در اختيار داشت ( كه بيش از صد هزار بود ) از قدرت يزيد كمتر نبود . و از نظر نيروهايى كه در شرف تكوين بود خيلى قويتر از يزيد بود و از نظر لياقت شخصى و محبوبيت ملى هم كه با پسر معاويه قابل مقايسه نبود .\r\nپس ما حق داريم بگوييم : قدرت نظامى امام حسين عليه السلام بيش از يزيد بود .\r\nبه عقيدهء مؤلف ، امام حسين هنگام حركت مىتوانسته است روى نيروى كوفه حساب كند .\r\nصفحهء 52 :\r\nو از سوى ديگر قدرت نظامى به حد كافى موجود است و عوامل پيروزى نظامى امام فراهم شده .\r\nآنچه توجيه مؤلف را ضعيف مىكند همين نكته است كه قدرت نظامى كه منطقاً بشود رويش حساب كرد موجود بوده يا نبوده است ؟ و آيا شرايط قبول مسئوليت ، وجود داشته يا نداشته است ؟\r\nصفحات 54 و 55 :\r\nاز آنچه گفتيم روشن شد كه اقدام حسين بن على عليه السلام در مورد تسخير عراق و تشكيل حكومت شبيه است به اقدام پدرش امير المؤمنين عليه السلام در مورد قبول خلافت و تشكيل حكومت ، و اقدام جدش رسول خدا صلّى اللّه عليه و آله در فتح مكه و تسخير جزيرة العرب ؛ و اقدام امام حسين عليه السلام را نبايد از اقدام جدش پيغمبر صلّى اللّه عليه و آله پدرش على عليه السلام جدا كرد و يك عمل استثنائى به حساب آورد .\r\nو به نظر نمىرسد كه از جهت شرايط ، بشود اينها را از هم قياس گرفت .\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nصفحات 56 و 57 :\r\nاز اين دعوت صريحى كه امام از مردم بصره مىكند تا براى برگرداندن خلافت اسلامى به اهل بيت پيغمبر با آن حضرت همكارى كنند و سنت رسول خدا را زنده گردانند به خوبى روشن مىشود اميد و امكان اين معنى بوده است كه امام در اين مبارزه پيروز گردد و با تشكيل حكومت نيرومندى ، اسلام پايمال شده را نجات دهد و سنت فراموش‌شدهء پيغمبر را زنده گرداند .\r\nالبته كسى مدعى نيست كه اميد و امكان ، صددرصد منتفى بوده است ، ولى اين براى مؤلف كافى نيست . مؤلف مدعى است كه شرايط به طورى مساعد بوده كه لااقل صدى پنجاه امكان موفقيت بوده است ، و اين با اين دليل اثبات نمىشود .\r\nصفحهء 58 :\r\nاز اين سخن امام كه مىفرمايد :\r\n« فَانْ نَزَلَ الْقَضاءُ بِما نُحِبُّ فَنَحْمَدُ اللّه عَلى نَعْمائِهِ »\r\n( اگر قضاى خدا به دلخواه ما نازل شد خدا را بر اين نعمت شكر مىكنيم ) به خوبى روشن مىشود كه آنچه در درجهء اول مطلوب آن حضرت بوده تشكيل حكومت و نجات دادن اسلام بوده و اين اميد وجود داشته است كه امام با پشتيبانى ارتش كوفه در آن شهر مستقر شود و حكومت مستقلى تشكيل بدهد و سنت پيغمبر را زنده كند .\r\nاين مطلب جاى شك و ترديد نيست . هيچ كس مدعى نيست كه امام نمىخواسته و مايل نبوده حكومت اسلامى تشكيل دهد و يا در اين راه فعاليت نمىكرده است . سخن در اين است كه اولًا اميد و احتمال به قدرى نبوده كه براى كسى كه [ از نظر مؤلف 
  ] حفظ جانش را از هر چيز ديگر براى خودش و يا براى اسلام لازمتر مىداند كافى باشد كه جانش را در خطر قرار دهد . ثانياً فرضاً اين امكان و احتمال صددرصد منتفى بود آيا امام قيام و .\r\nاقدام نمىكرد ؟ !\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nصفحهء 59 :\r\nسراسر اين نامهء امام « 1 » نشاط و خرسندى است ، خرسندى از اينكه رؤساى كوفه اتفاق كرده‌اند كه حكومت مستقلى به زعامت آن حضرت تشكيل بدهند و خلافت اسلامى را به اهل بيت پيغمبر صلّى اللّه عليه و آله برگردانند .\r\nاين هم امر بديهى است . كسى مدعى نيست كه چنين احتمالى در كار نبوده و يا امام از تحقق اين آرزو خرسند نمىشده است .\r\nصفحهء 60 :\r\nبديهى است نوشتن اينطور نامه وقتى عاقلانه است كه امكان پيروزى در بين باشد .\r\nمسلّماً امكان و لو به صورت احتمال ضعيف در كار بوده است .\r\nصفحات 61 و 62 :\r\nاز اين سخنان امام معلوم مىشود آن حضرت بدين منظور به سوى كوفه حركت كرده است كه با پشتيبانى نيروهايى كه نمايندهء وى مسلم بن عقيل آماده كرده بود به فرياد مردم ستمديده برسد و از آن نيروها آتشى برافروزد و ريشهء استبداد سياه را بسوزاند و كاخ ظلم و ستم را ويران سازد و بر ويرانه‌هاى حكومت عدالت كش بنى اميه حكومتى صددرصد اسلامى و عدالت‌گستر تأسيس نمايد * و نقشهء فرزند پيغمبر صلّى اللّه عليه و آله اين بوده است كه قدرت را با قدرت جواب بگويد و كلوخ‌انداز را با سنگ پاداش بدهد . از اين سخنان آتشين حسين بن على عليه السلام روشن مىشود كه شرايط پيروزى آن حضرت بر دشمن موجود بوده * * .\r\nبدون شك دعوت مردم كوفه و استصراخ آنها يكى از عوامل نهضت است و وظيفهء خاص ايجاب مىكرده است . ولى اين ، دليل نمىشود كه وضع مردم كوفه طورى بوده كه براى كسى كه در درجهء اول طبق نظر مؤلف براى\r\n\r\n\r\n\r\n\r\n","description":"","footnote":"\r\n( 1 ) [ نامهء امام به مردم كوفه 
  ]\r\n","page_name":" 679 ","page_number":679},
  {"content":"\r\n\r\nجان خودش بايد مىانديشيد ، بشود روى آنها حساب كرد .\r\n* * همچنانكه گفتيم ، از اين ادله اين مطلب استفاده نمىشود .\r\nصفحات 62 و 63 :\r\nدر اينجا توجه به اين نكته لازم است كه ابن عباس پس از آنكه طبق گفتهء اكثر ديگر به عراق « 1 » مورخان در سال 40 هجرى در زمان امير المؤمنين عليه السلام از بصره به مكه رفت 3 برنگشت و از آن زمان تا سال 60 هجرى كه سال قيام امام حسين عليه السلام است نتوانست از اوضاع عراق عموماً و كوفه خصوصاً از نزديك آگاه گردد . و از سال 40 هجرى كه ابن عباس از بصره به مكه رفت تا سال 60 هجرى بيست سال گذشته بود و در اين مدت طولانى اوضاع اجتماعى عراق كاملًا دگرگون شده و نسل جديدى روى كار آمده بود و اين نسل جديد اكثريت مردم را تشكيل مىدادند .\r\nولى عملًا ثابت شد كه نظر ابن عباس درست بوده است ، و امام فرمود :\r\nلِلّهِ دَرُّ ابْنِ عَبّاسً يَنْظُرُ مِنْ سَتْر رَقيقً .\r\n[ ترجمه : آفرينِ خدا بر ابن عباس كه ( حوادث آينده ) را از پشت پرده‌اى نازك مىبيند . 
  ]\r\nصفحهء 64 :\r\nبدون هيچ گونه تعصبى بايد گفت : چون اطلاعات ابن عباس از اوضاع كوفه ناچيز بوده و اطلاعات مسلم دقيق‌تر و واقع‌بينانه‌تر بوده است طبعاً نظر مسلم بن عقيل باارزش‌تر و به صلاح نزديك‌تر بوده است .\r\nعجيب است ! همهء سخن معترضان اين است كه چرا مسلم اين گونه ارزيابى كرد ؟\r\n\r\n\r\n\r\n\r\n","description":"","footnote":"\r\n( 1 ) تاريخ طبرى ، ج 4 / ص 108 و 109 .\r\n","page_name":" 680 ","page_number":680},
  {"content":"\r\n\r\nصفحهء 65 :\r\nروى اين حساب بايد گفت : همهء كسانى كه از روى دلسوزى ، حسين بن على عليه السلام را از سفر كوفه برحذر مىداشتند به علت بىاطلاعى از اسرار نظامى امام و وجود ارتش داوطلب آن حضرت بوده است كه چنين اظهار نظرى مىكرده‌اند .\r\nصفحهء 66 :\r\nهمهء ايراد معترضين اين است كه چنين ارتشى نبوده است ولى بايد دانست كه پيش‌بينى و ارزيابى اوضاع سياسى . يك مطلب است و پيش آمدن حوادث پشت پرده مطلبى ديگر .\r\nمؤلف مىخواهد بگويد كه وضعى كه پيش آمد ، غير مترقّب و غير قابل پيش‌بينى بود و پيش‌بينىهاى امثال فرزدق و ابن عباس رمى من غير رام و تيرى بود كه به غلط بر هدف خورد .\r\nصفحات 67 و 68 :\r\nآيا در اينجا « 1 » مىتوان گفت : پيش‌بينى رسول خدا صلّى اللّه عليه و آله دربارهء غلبهء بر دشمن دقيق نبوده و پيش‌بينى « عبد اللّه بن ابى » رئيس منافقان دقيقتر بوده است ؟ ! البته نه . بلكه پيش‌بينى و ارزيابى پيغمبر خدا صلّى اللّه عليه و آله كاملًا دقيق و صحيح بوده و دليلش همان موفقيتى است كه در آغاز كار نصيب مسلمانان شد ، ولى حادثهء پشت پرده يعنى مخالفت تيراندازان با دستور آن حضرت و خالى كردن موضع خود سبب شكست مسلمانان و ضربت خوردن رسول خدا صلّى اللّه عليه و آله شد و اين حادثهء پشت پرده چيزى بود كه از نظر مجارى عادى و طبيعى پيش‌بينى نمىشد و رسول اكرم صلّى اللّه عليه و آله راهى براى جلوگيرى از آن نداشت .\r\nامام حسين عليه السلام نيز اوضاع عراق بلكه حجاز و ساير اقطار اسلامى را به طور دقيق بررسى و\r\n\r\n\r\n\r\n\r\n","description":"","footnote":"\r\n( 1 ) [ جنگ احد 
  ]\r\n","page_name":" 681 ","page_number":681},
  {"content":"\r\n\r\nارزيابى فرمود و بيش از چهار ماه ( از سوم شعبان تا هشتم ذى الحجّه ) مشغول مطالعهء اوضاع سياسى بود و با كمال احتياط همهء جوانب كارها را ملاحظه نمود و پس از بررسى دقيق معلوم شد از نظر جريانات عادى و طبيعى امكان پيروزى نظامى هست اما ابن عباس چون در عمق جريانهاى سياسى كه بر امام مىگذشت وارد نبود با سفر آن حضرت به كوفه مخالف بود .\r\nاين مقايسه صحيح نيست . در احد مسلمين آمادهء مبارزه و فداكارى بودند و نيرو به قدر كافى داشتند ، فقط يك اشتباه كه جماعت تيراندازان مرتكب شدند سبب شكست شد . اما در كوفه طبق اظهارات فرزدق و ديگران كه\r\nقُلوبُهُمْ مَعَكَ وَ سُيوفُهُمْ عَلَيكَ\r\nآمادگى نبوده است ؛ صرفاً احساساتى به نفع امام بوده است نه آمادگى براى فداكارى .\r\nصفحهء 68 :\r\nپس چنان كه در جنگ احد مخالفت تيراندازان را با دستور پيغمبر خدا صلّى اللّه عليه و آله كه از حوادث پشت پرده بود نبايد در حريم ارزيابى رسول خدا صلّى اللّه عليه و آله و پيش‌بينى پيروزى اردوى اسلام داخل كرد ، همين‌طور حوادث پشت پردهء كوفه را كه باعث تسلط عبيد اللّه زياد شد نبايد در حريم ارزيابى امام حسين عليه السلام از اوضاع سياسى عراق داخل كرد زيرا اين گونه حوادث پشت پرده از نظر جريانهاى عادى قابل پيش‌بينى نيست .\r\nمؤلف مدعى است كه امام واقعاً وضع عراق را از نظر حكومت ارزيابى كرد و مساعد ديد و اتفاقاً غلط از آب درآمد .\r\nممكن است كسى بپرسد : اگر امام حسين عليه السلام قصد تشكيل حكومت داشت پس چه امتيازى بر عبد اللّه زبير داشت كه او هم براى تشكيل حكومت مبارزه مىكرد ؟ .\r\nنظير اين ، بازهم مىتوان سؤال كرد : رسول خدا صلّى اللّه عليه و آله كه در جنگ احد براى غلبه بر نيروهاى مشركان مىجنگيد چه امتيازى بر ابو سفيان داشت كه او هم براى پيروزى بر رقيب مىجنگيد ؟ .\r\nجواب : مردان خدا در مبارزاتى كه مىكنند سه امتياز بر مردان هوى و دنيا دارند .\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nاين سؤال و جواب ، بيهوده و غير لازم و از محل بحث خارج است .\r\nصفحهء 70 :\r\nاين سؤال به ذهن هر صاحب نظرى مىآيد كه :\r\nپس اين ارتش داوطلب و نيرومند امام حسين عليه السلام چه شد كه به كمك آن حضرت نيامد و حكومت يزيد را درهم نكوبيد ؟ ! .\r\nنظير اين سؤال دربارهء امير المؤمنين عليه السلام هم پيش مىآيد كه : ارتش نيرومند آن حضرت در جنگ صفّين چه شد كه به امام كمك نكرد و معاويه را درهم نكوبيد ؟ ! .\r\nبه نظر صحيح نيست .\r\nصفحهء 71 :\r\nارتش نيرومند و داوطلب امام حسين عليه السلام هم پس از دگرگون شدن اوضاع عراق و بسته شدن راهها ديگر نتوانست با آن حضرت رابطه برقرار كند ، و پس از آنكه نظاميان مسلح عبيد اللّه زياد * به رياست « حر بن يزيد » براى جلب امام آمدند و او را زير نظر گرفتند فرماندهى ارتش ملى كوفه از آن حضرت سلب شد و در چنين شرايطى پيروزى نظامى براى امام ممكن نبود .\r\nاينها جز مردم كوفه نبودند و مردم ديگر همه از اين قماش بودند . چرا عبيد اللّه با چند نفر آمد و كوفه را قبضه كرد و مسلمِ مستقر در كوفه و مسلّط بر كوفه را مغلوب ساخت ؟ .\r\nصفحهء 71 و 75 :\r\nبنابراين علت اصلى اينكه پيروزى نظامى براى امير المؤمنين عليه السلام در صفّين و براى امام حسين عليه السلام در قيام خود ميسر نشد اين بود كه رابطهء مقام فرماندهى با ارتش قطع شد با اين تفاوت كه در جنگ صفّين پردهء آهنين نفاق و اختلاف رابطهء فرماندهى امير المؤمنين عليه السلام را با ارتش خود\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nقطع كرد ، و در حادثهء قيام امام حسين عليه السلام دگرگونى اوضاع كوفه و مسلط شدن عبيد اللّه زياد و بسته شدن راهها رابطهء امام را با ارتش آن حضرت قطع نمود .\r\n* * * همكاران كثير بن شهاب نيز سخنرانيهايى شبيه سخنرانى وى ايراد كردند و اين سخنرانيها كه از بالاى بام قصر ايراد مىشد تأثير زيادى در روحيهء طرفداران مسلم كرد .\r\nو همين ، دليل عدم آمادگى مردم كوفه بوده است كه صرفاً احساساتى به نفع امام داشته‌اند . و آيا اگر در ميان اصحاب احد و يا اصحاب امير المؤمنين در صفّين چنين تبليغاتى مىشد و مورد تهديد قرار مىگرفتند ، متفرق مىشدند ؟ اصحاب احد را يك لغزش نظامى و اصحاب على عليه السلام را جهالت مقدس‌مآبى شكست داد نه تهديد . مردمى كه با تهديد متفرق مىشوند ، از اول آمادگى جهاد و انقلاب ندارند .\r\nصفحهء 83 :\r\nاختلاف و انحطاط مردم كوفه بيشتر از دو قبيلهء اوس و خزرج مدينه نبود و با آماده شدن شرايطى كه نام برديم تشكيل حكومت و تغيير وضع محيط با نيروى مردم كوفه از هر جهت ممكن بود .\r\nآيا مقايسهء مردم كوفه با مردم اوس و خزرج صحيح است ؟\r\nصفحهء 85 :\r\nدر چنين شرايط مساعدى بود كه امام حسين عليه السلام تصميم گرفت با حمايت نيروهاى عدالتخواه كوفه تشكيل حكومت بدهد و در سايهء قدرت حكومت اصلاحات خود را شروع نمايد ، و در اين زمان اكثريت مردم كوفه از ته دل خواهان حكومت حسينى بودند نه از روى نفاق .\r\nخوانندهء كتاب چنين نتيجه مىگيرد كه اگر هدف تنها همان است كه مؤلف\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nمىگويد ، و اگر مردم كوفه و آمادگى آنها همان بوده كه مؤلف مىگويد و نقشه هم همان است كه او مىگويد ، پس نقص در تاكتيك و رهبرى بوده است . و دفاعهاى مؤلف هم قوى نيست .\r\n. . . « مختار بن ابى عبيده » با كمك همين مردم كوفه حكومتى تشكيل داد و بر قسمت وسيعى از كشور اسلامى مسلط شد . و بىشك علاقه و اخلاص مردم كوفه نسبت به امام حسين عليه السلام صدها برابر بيش از علاقهء آنان به سليمان بن صرد و مختار بود بلكه اطاعت مردم كوفه از سليمان بن صرد و مختار نيز به خاطر عشق و علاقه به امام حسين عليه السلام بود .\r\nبلكه شهادت امام بود كه مردم كوفه را بيدار و علاقه‌مند و مصمم كرد ، نه اينكه آنها بعد از شهادت و قبل از شهادت يكسان بودند .\r\nصفحهء 86 :\r\n3 . اقليت منافق و خدعه كار از قبيل عمرو بن حجاج « 1 » و در هر نهضتى عده‌اى منافق وجود دارد ، چنان كه در اصحاب رسول خدا صلّى اللّه عليه و آله و امير المؤمنين عليه السلام وجود داشت . و ملامت و توبيخ امام حسين عليه السلام در روز عاشورا طبعاً متوجه اين اقليت خواهد بود نه آن اكثريت با اخلاص * زيرا آن اكثريت با اخلاص مورد علاقهء امام بودند و از اين رو آن حضرت نامهء تشكر و تشويقى از بين راه براى آنان نوشت چنان كه در صفحهء 59 گذشت .\r\nصحيح نيست .\r\nصفحهء 89 :\r\nبديهى است اگر حكومت نيرومند اسلامى چنان كه دلخواه امام حسين عليه السلام بود تشكيل مىشد چون زعامت كشور به دست سبط پيغمبر صلّى اللّه عليه و آله مىافتاد و طبعاً بعد از او خاندان رسالت بودند كه\r\n\r\n\r\n\r\n\r\n","description":"","footnote":"\r\n( 1 ) [ بحث در تقسيم‌بندى مردم كوفه است . 
  ]\r\n","page_name":" 685 ","page_number":685},
  {"content":"\r\n\r\nكشور عظيم اسلامى را رهبرى مىكردند يك وحدت سياسى نيرومند و ثمربخشى به وجود مىآمد و در اين صورت كاملًا طبيعى بود كه پس از گذشتن نيم قرن يا كمتر سراسر جهان اسلام تابع اهل بيت عصمت مىشدند و اين همان حقيقت تشيع است . آنگاه اين شكاف و اختلاف زيانبار كه منشأ اصلى آن سقيفه بود از ميان برداشته مىشد و ديگر دو گروه متضاد به نام شيعه و سنى وجود نداشت و از اين راه اينهمه ضربه به اسلام وارد نمىگشت . و درحقيقت امام حسين عليه السلام زيانهايى را كه حكومتهاى سابق خصوصاً حكومت ضد اسلام پسر ابى سفيان در طول پنجاه سال بر اسلام وارد ساختند جبران مىفرمود .\r\nپس بايد گفت : به وجود آمدن يك وحدت سياسى و از بين رفتن اختلافات مسلكى و مذهبى كه ريشهء آنها اختلاف در حكومت و خلافت بود از آثار ثمربخش و پرارزش حكومت حسينى بود .\r\nجنبهء ايده‌آليستى زيادى دارد .\r\nاز مجموع بررسيهايى كه تا اينجا شد روشن گشت كه امام حسين عليه السلام پس از آنكه از بيعت يزيد امتناع كرد و به مكه هجرت فرمود در مكه به بررسى دقيق از اوضاع سياسى پرداخت و بررسيهاى عميق امام با گزارش اطمينان‌بخش مسلم بن عقيل پايان يافت و معلوم شد ارتش داوطلب امام در كوفه و بصره بيش از صد هزار است .\r\nارتش صد هزار نفرى ! صفحهء 90 :\r\n. . . آنگاه كه امام حسين عليه السلام مسلم بن عقيل را براى تحقيقات محلى به كوفه فرستاد به وى دستور داد كه اگر مردم كوفه آمادگى ندارند فوراً به مكه مراجعت كن . بنابراين اگر مسلم به مكه مراجعت مىكرد و مىگفت : مردم كوفه آمادگى ندارند ، امام به سوى كوفه حركت نمىفرمود .\r\nاگر « مسلم » گزارش منفى مىداد امام به كوفه نمىرفت . ( چه مىكرد ؟\r\nجوابش از طرف مؤلف روشن نيست . )\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nصفحهء 109 :\r\nممكن است كسى با ديدن اين نقل گمان كند امام حسين عليه السلام از مكه به قصد كشته شدن به سوى كوفه حركت فرموده است ، ولى بايد دانست « سفيان بن وكيع » كه اين قصه را نقل كرده از سنيهاى متهم به دروغگويى است و در اينجا يك دروغ واضحى به امام نسبت داده است زيرا او مىگويد امام فرمود : بجز فرزندم على بن الحسين عليه السلام كسى از ياران من باقى نمىماند در حالى كه غير از على بن الحسين عليه السلام عده‌اى از ياران امام كه در زير نام مىبريم باقى ماندند .\r\nياران غير از همراهان است .\r\nصفحات 109 و 110 :\r\nعلاوه بر اين ، معناى اين سخن چيست كه نسبت به امام مىدهد كه : « اگر اجر من ضايع نمىشد با دشمنان مىجنگيدم ؟ ! » آيا اگر امام به كمك فرشته‌ها دشمنان را بكشد * و اسلام را زنده كند اجرش ضايع مىشود ؟ ! ! .\r\nمقصود اين است كه فرشته‌ها به فرمان من بكشند .\r\nچنان كه مىبينيد اهل سنت * اين قصهء زشت و زننده را به عنوان كرامت براى امام نقل كرده و حيا نكرده‌اند .\r\nبايد گفت اين شخص [ يعنى سفيان بن وكيع 
  ] صفحهء 111 :\r\nو باعث تعجب است كه سيد بزرگوار مرحوم ابن طاوس ( رضوان اللّه عليه ) همين داستان را در لهوف ( ص 54 ) آورده است بدون اينكه به نقطهء ضعف آن اشاره‌اى بكند .\r\nچرا آن جملات شديد ، اينجا آرام مىشود ؟\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nصفحهء 125 :\r\nابن طاوس ( رحمه اللّه ) مىگويد : من از كتاب اصل احمد بن حسين بن عمر بن يزيد ثقه ( كه بر پشت آن نوشته است : كتاب مال محمد بن داود قمى است ) به سندى كه در آن كتاب است از امام صادق عليه السلام نقل مىكنم كه گفت . . .\r\nظاهراً صيغهء روايت ، مجهول است و مقصود اين است كه براى من كسى از اين كتاب نقل كرده است . و اگر غير اين باشد ، مسند و مشخص است و ايراد مؤلف وارد نيست .\r\nصفحهء 126 :\r\nبديهى است نقل ابى مخنف نيز مثل نقل لهوف مرسل است چون ناقل اصلى قضيه مجهول است ، در اين صورت مرسل ابى مخنف با مرسل ، لهوف معارضه مىكند و هر دو از اعتبار لهوف ساقط * مىشوند و مثل اين است كه نه أبو مخنف در اين باره چيزى نقل كرده و نه لهوف و نتيجه چنين مىشود كه نقل لهوف منهاى نقل ابى مخنف مساوى است با هيچ :\r\nهيچ نقل ابى مخنف - نقل لهوف اينجا جاى بعلاوه است نه جاى منها .\r\n. . . عن زرارة عن ابى جعفر عليه السلام قال : كتب الحسين بن على من مكة الى محمد بن على :\r\nبسم الله الرحمن الرحيم ، من الحسين بن على الى محمد بن على و من قبله من بنى هاشم ، اما بعد ، فإن من لحق بى استشهد و من لم يلحق لم يدرك الفتح و السلام .\r\nيعنى « اين نامه‌اى است از حسين بن على به محمد بن على ( ابن حنفيه ) و بنى هاشم كه با او هستند :\r\nكسى كه به من ملحق شود در معرض شهادت خواهد بود و كسى كه به من ملحق نشود به فتح و پيروزى نخواهد رسيد و السلام » .\r\nاين خود نشان مىدهد كه امام [ شهادت خويش را 
  ] مىدانسته و بلكه حتى جاى شهادت را مىدانسته .\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nبلكه شهيد مىشود نه در معرض شهادت خواهد بود .\r\nصفحهء 129 :\r\nو اگر كسى بگويد : كشته شدن در راه دين مطلوب خداست ، جوابش اين است كه كشته شدن مطلوب خدا نيست بلكه دفاع و حمايت از دين مطلوب خداست كه گاهى به كشته شدن مىانجامد ، پس آنچه مطلوب است و خدا خواسته ، دفاع از دين است نه كشته شدن .\r\nهمين ، جواب نويسنده است . بدون شك مقصود اين نيست كه مقتوليت امام از آن جهت كه مقتوليت است مطلوب است پس ديگران توسل به اين مطلوب جويند . مطلوب اصلى حمايت از دين است كه مستلزم صرف مال و وقت و جان است . به همان دليل كه صرف مال در راه جهاد فى سبيل اللّه ، مطلوب است با اينكه اتلاف مال نامطلوب است ، صرف جان هم در موردى كه لازمهء جهاد است چنين است . در نهج البلاغه است كه وقتى كه رسول خدا خبر شهادت مولى را به او داد فرمود : صبرت در آن وقت چگونه است ؟\r\nجواب [ داد 
  ] اين [ از 
  ] مواطن شكر است نه صبر . اين شكر جز بر شهادت است ؟ ! همهء آرزوى شهادت‌ها از اين قبيل است .\r\n« وَ ارْزُقْنى قَتْلًا فى سَبيلِكَ »\r\nدر دعا هست .\r\nصفحات 131 و 132 :\r\nپس معنى ندارد رسول خدا صلّى اللّه عليه و آله به امام حسين عليه السلام دستور بدهد كه برو خود را به كشتن بده چون خدا خواسته است تو را كشته ببيند ، بلكه اگر رسول خدا صلّى اللّه عليه و آله بخواهد دستورى به امام حسين عليه السلام بدهد بايد بفرمايد : بيرون برو براى حمايت اسلام چون خدا خواسته است تو را حامى و مدافع اسلام ببيند ، و اين هم دستور جديدى لازم ندارد زيرا حمايت از اسلام بر هر مسلمانى واجب است . و بدين جهت وقتى كه شرايط پيروزى نظامى براى امام حسين عليه السلام فراهم شد * * براى نجات دادن اسلام از راه تشكيل حكومت ، با تصميمى قاطع به سوى كوفه حركت فرمود و به سخنان اين و آن گوش نداد .\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nخيلى عجيب است ! معنى جمله اين است : برو قيام خونين كن كه خدا چنين قيامى را دوست مىدارد .\r\n* * دستور جديد نيست ، مورد خاص و مصداق خاص است .\r\n* * * چرا شرايط پيروزى حتماً فراهم باشد ؟\r\nصفحهء 133 :\r\nمورخان مىنويسند : امام حسين عليه السلام روز « ترويه » 8 ذى الحجّه احرام حج بست تا مثل حجاج ديگر به عرفات برود ، ولى ناگهان احساس خطر كرد و از رفتن به عرفات و اعمال حج منصرف شد و عمره‌اى بجا آورد و از احرام بيرون آمد و به سوى كوفه حركت فرمود تا به دست عمال يزيد گرفتار نشود .\r\nباورى نيست كه امام در چند ساعت تصميم بگيرد و خودش و همراهانش در ظرف چند ساعت راهى مسافرت شوند .\r\nصفحات 133 و 134 :\r\nنتيجهء بحث اين شد كه حديث\r\n« اخْرُجْ فَانَّ اللّه قَدْ شاء انْ يَراكَ قَتيلًا »\r\nنه سند معتبرى دارد و نه معناى صحيح و قابل قبولى .\r\nدر معنايش از نظر جملهء\r\n« انَّ اللّه قَدْ شاء . . . »\r\nاشكالى نيست . اشكالى اگر هست در سند و ساير مضامين است .\r\nصفحهء 135 :\r\nولى آيا كشتن حسين بن على عليه السلام چگونه ممكن است باعث ترويج دين و پيشرفت اسلام شود ؟ اين مشكلى است كه هنوز براى ما حل نشده . آيا وجود امام حسين عليه السلام مانع پيشرفت نيروهاى اسلام بود كه با كشتن آن حضرت اسلام ترويج شد ؟ آيا با كشتن امام ، مسلمانان بيشتر\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nتوانستند در جبهه‌هاى شرق و غرب پيشروى كنند ؟ آيا با كشتن فرزند پيغمبر صلّى اللّه عليه و آله احكام اسلام بيشتر جارى شد و مقررات دين بيشتر گسترش پيدا كرد ؟ .\r\nنويسنده مغالطه مىكند .\r\nصفحات 140 و 141 :\r\n. . . و احرام حج هم بست تا به عرفات برود ولى چون احساس خطر كرد از اعمال حج منصرف شد و عمره‌اى بجا آورد و از احرام بيرون آمد و به سوى كوفه حركت فرمود .\r\nقبلًا گفتيم كه ممكن نيست يعنى بسيار بعيد است كه تصميم كوفه تنها در اين روز و با اين سرعت گرفته شود ، مگر آنكه بگوييم امام تصميم داشته و آماده بوده بعد از عمل حج به كوفه برود و چند روز جلو انداخته است .\r\nصفحهء 141 :\r\nنتيجهء سخن اينكه اگر فرض كنيم كه همهء اين خطبه « 1 » در يك جا ايراد شده است در اين صورت چون جملهء\r\n« فَانّى راحِلٌ مُصْبِحاً »\r\n( من مىخواهم صبح حركت كنم ) در اين خطبه هست بايد گفت :\r\nامام اين خطبه را در مكه ايراد نفرموده است ، زيرا امام در مكه قصد نداشت كه صبح روز هشتم ذى الحجّه حركت كند بلكه حركت آن حضرت از مكه بدون قصد قبلى و به طور ناگهانى * از روى اضطرار انجام شده است .\r\nبسيار بسيار مستبعد است .\r\n\r\n\r\n\r\n\r\n","description":"","footnote":"\r\n( 1 ) . [ خطبهء\r\nخُطَّ الْمَوْتُ\r\n. . . 
  ]\r\n","page_name":" 691 ","page_number":691},
  {"content":"\r\n\r\nصفحهء 142 :\r\nيكى از علماى نجف نوشته است كه اين خطبه را آن حضرت در بين راه ايراد فرموده . اگر اين نقل قابل اعتماد باشد ممكن است اين خطبه را امام در راه ، پس از رسيدن خبر شهادت مسلم بن عقيل در يكى از منازل كه ولى مىخواسته است شب آنجا بماند و صبح حركت كند ايراد فرموده باشد .\r\nفرض خوبى است ولى آيا مدركى دارد يا نه ؟\r\nصفحات 142 و 143 :\r\nحالا فرض مىكنيم امام اين خطبه را از اول تا آخر در مكه قبل از حركت به كوفه ايراد فرموده باشد ، در اينجا لازم است اوضاع و احوال و محيطى كه اين خطبه در آن إنشاء شده در نظر گرفته شود تا درك صحيح معناى خطبه ميسر گردد :\r\nمطالعات چندماههء امام حسين عليه السلام و بررسيهاى دقيقى كه از ميزان قدرت حكومت از يك طرف و قدرت نظامى خود از طرف ديگر فرمود چنين نتيجه مىداد كه : عوامل پيروزى فراهم شده و اگر كوفه در اين شرايط مساعد تسخير شود و حكومت حسينى تشكيل گردد مىتوان اسلام را در پناه قدرت حكومت نجات داد و سنت پيغمبر صلّى اللّه عليه و آله را زنده كرد .\r\nولى از طرف ديگر معلوم است كه عمال حكومت بيكار ننشسته و مراقب اوضاع هستند و از اين رو امكان برخورد نظامى هست . بنابراين بايد افرادى كه در اين مبارزه وارد هستند با قاطعيت و جديت كامل آمادهء هرگونه فداكارى و جانبازى باشند و قبل از همه رهبر قيام بايد براى فداكارى آمادگى داشته باشد .\r\nدر چنين شرايطى امام حسين عليه السلام از فداكارى و جانبازى سخن مىگويد و به ياران خود بيدار باش مىزند .\r\nاين توجيه با لحن قاطع خطبه سازگار نيست .\r\nصفحهء 154 :\r\nحقيقت اين است كه امير المؤمنين عليه السلام وقتى كه عازم پيكار با معاويه مىشود تمام نيروى\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nخود را به كار مىبرد كه معاويه را از زمين بردارد ، و هرچه فعاليت مىكند فقط براى همين منظور است و هرگز براى كشته شدن بيرون نمىرود و براى شهيد گشتن فعاليت نمىكند .\r\nسخن در فعاليت براى كشته شدن نيست .\r\nصفحهء 156 :\r\nاز آنچه گفتيم روشن شد كه امام حسين عليه السلام از آن وقت كه تصميم گرفت به كوفه برود هرچه فعاليت كرده است در درجهء اول به منظور مقاومت و تشكيل حكومت صددرصد اسلامى و زنده كردن سنت پيغمبر بوده و هيچ‌گاه براى كشته شدن فعاليت نكرده و بدين منظور حركت نفرموده است .\r\nخيلى عجيب است ! صفحهء 157 :\r\nولى بعضى افراد چون در زمان بعد از وقوع حادثهء كربلا زندگى مىكنند به طور ناخودآگاه فكرشان از اول متوجه شهادت امام مىشود و فقط آن سخنانى را كه دربارهء شهادت آن حضرت است مورد توجه قرار مىدهند و ديگر به سخنانى كه امام حسين عليه السلام دربارهء تشكيل حكومت اسلامى و تغيير حكومت ظلم و سوزاندن ريشهء استبداد و فريادرسى عدالتخواهان ستمديده فرموده توجه نمىكنند .\r\nآيا قيام تا سرحد مرگ ، يكى از علل اينها نيست ؟\r\nصفحهء 158 :\r\nدر اينجا يوسف صدّيق نمىخواهد بفرمايد : زندان مطلوب من است و براى آن فعاليت مىكنم * چون زندان براى هر كسى سخت و رنج‌آور است ، بلكه مىخواهد براى نشان دادن زشتى بىعفتى ، بين زندان رفتن با آن همه سختى كه دارد و بين آلوده شدن به گناه بىعفتى مقايسه كند تا با اين مقايسه\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nزشتى بىعفتى را به صورتى هر چه نامطلوب‌تر نشان بدهد .\r\nهمين ، جواب مؤلف است .\r\nصفحهء 160 :\r\nمثلًا اگر عبيد اللّه زياد با مسلم بن عقيل بيعت مىكرد و مسلم براى امام مىنوشت كه عبيد اللّه زياد حكومت را به من واگذار كرده و ما منتظريم شما زودتر به كوفه بياييد ، بر اساس اين تصور بايد آن حضرت در جواب مسلم بنويسد : به عبيد اللّه زياد بگو من ميل ندارم عراق را تسخير كنم و حكومت يزيد را ريشه كن سازم بلكه مىخواهم به كربلا بروم و كشته شوم . پس از طرف من از عبيد اللّه زياد تقاضا كن كه قدرت حكومت را به دست بگيرد و قشونى بفرستد كه مرا زير نظر بگيرند و اجباراً در كربلا پياده كنند ، آنگاه نيروهاى ديگرى اعزام كند كه مرا با اصحابم بكشند و خانواده‌ام را به اسيرى ببرند ! ! ! .\r\nهوچيگرى است .\r\nصفحهء 161 :\r\nيا اگر صبح عاشورا عمر بن سعد توبه مىكرد و خود و نيروهاى خود را در اختيار امام مىگذاشت كه كوفه را تسخير كند و عبيد اللّه زياد را نابود گرداند و با قدرت ارتش خويش حكومت يزيد را بكوبد ، بر اساس اين تصور بايد آن حضرت از عمر بن سعد تقاضا كند كه توبهء خود را بشكند و نيروهايش را در اختيار امام نگذارد بلكه فرمان قتل فرزند پيغمبر صلّى اللّه عليه و آله را صادر كند ، و اگر عمر بن سعد اين تقاضا را نمىپذيرفت و توبهء خود را نمىشكست و فرمان كشتن امام را صادر نمىكرد برنامهء آن حضرت اجرا نمىشد و بايد حسين بن على عليه السلام بدون اينكه برنامه‌اش اجرا شده باشد به مدينه برگردد و اگر كسى پرسيد چرا برگشتيد ، بفرمايد : نقشهء من اين بود كه عمال حكومت مرا بكشند ولى چون آنان راضى نشدند مرا بكشند و خانواده‌ام را اسير كنند به مدينه برگشتم ! ! ! هوچيگرى است .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nصفحات 171 و 172 :\r\nپس از تأمل كامل در مدارك تاريخى چنين معلوم مىشود كه قيام امام با تهاجم دستگاه حكومت شروع شده و در چهار مرحلهء مختلف انجام يافته است :\r\n1 . از وقتى كه آن حضرت از مدينه به مكه هجرت فرمود تا وقتى كه به تصميم ماندن در مكه باقى بود .\r\n2 . از وقتى كه تصميم گرفت به كوفه برود تا وقتى كه با حر بن يزيد رياحى برخورد كرد .\r\n3 . از برخورد با حر بن يزيد تا شروع جنگ .\r\n4 . مرحلهء جنگ .\r\nبه عقيدهء مؤلف ، تنها در مرحلهء دوم ، قيام امام ابتدائى بوده است .\r\nصفحهء 174 :\r\nآيا ممكن است شخصيت متفكرى مانند پسر على بن أبي طالب به اين معانى توجهى نكند و با نداشتن تجهيزات جنگى و قدرت نظامى كامل دست به قيام ابتدائى و حساب نشده * بزند ؟ ! با اينكه نتيجهء انقلاب ابتدائى با نداشتن قدرت كامل جز تشنج و برهم زدن نظم اجتماع * * و سرانجام جز شكست تلخ چيزى نخواهد بود .\r\nچرا حساب نشده ؟ ! .\r\n* * كدام نظم ؟ ! نظمى كه ناشى از ظلم و استبداد و بستن نفسها در سينه‌هاست ؟ ! صفحهء 175 :\r\nتجربه نشان داده است كه شخصيتهاى بزرگ دينى هميشه پناهگاه محرومان و مظلومان بوده و توانسته‌اند با تدابير عاقلانهء خود تا حدود زيادى از انحرافات دستگاه حكومت جلوگيرى نمايند چنان كه على عليه السلام در زمان خلفا خصوصاً خليفهء دوم توانست در بسيارى از موارد از خطاهاى سياسى و قضائى سازمان حكومت جلوگيرى كند . ولى اگر شخصيتهاى برجسته و محبوب با نداشتن\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nنيروى كامل فقط به اتكاى وجههء ملى و محبوبيت در افكار عمومى دست به انقلاب ابتدائى بزنند به غير از اينكه حكومت موجود را برانگيزند كه براى تثبيت موقعيت خود افكار زنده را بكوبد و براى نابود كردن مخالفان خود دست به هر گونه جنايتى بزند نتيجهء ديگرى نخواهد داشت .\r\nو روى همين حساب روشن و قطعى * است كه امير المؤمنين عليه السلام در خطبهء « شقشقيه » فرموده است :\r\n« وَ طَفِقْتُ ارْتَاًّىَ بَيْنَ انْ اصولَ بِيَد جَذّاء اوْ اصْبِرَ عَلى طَخْية عَمْياء »\r\nيعنى ( پس از آنكه ديگران زمام حكومت را به دست گرفتند ) با خود انديشيدم * * كه آيا با نداشتن قدرت كافى با دستگاه حكومت به مبارزهء مسلحانه برخيزم يا اينكه آرام بنشينم .\r\nاگر چنين حسابى روشن و قطعى است پس معنى\r\n« وَ طَفِقْتُ ارْتاًّى »\r\nچه مىشود ؟ معلوم مىشود در برخى شرايط بايد\r\n« اصولُ بِيَد جَذّاء »\r\nباشد .\r\n* * بلكه شروع كردم به تفكر و زير و بالا كردن مطلب .\r\nصفحهء 176 :\r\nآيا ممكن است امام حسين عليه السلام بر خلاف روش پدرش بدون اينكه دستگاه حكومت مزاحم آن حضرت گردد با نداشتن نيروى نظامى كافى دست به انقلاب ابتدائى بزند ؟ ! .\r\nبلى ، شرايط از نظر آثار تاريخى و روانى مختلف بوده است .\r\nصفحهء 180 :\r\nاما نمىتواند بر خلاف عقيدهء خود و بر خلاف واقع ، حكومت تحميلى يزيد را قانونى اعلام كند و درحالىكه قدرت * بر دفاع دارد تسليم بىقيد و شرط وى شود .\r\nچه قدرتى ؟ !\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nصفحهء 187 :\r\n. . . چون راه تغيير ظلم منحصر بود به تشكيل حكومت مقتدرى كه ريشهء ظلم را بسوزاند . . .\r\nهرگز منحصر نبود . [ بلكه قيام تا سرحد شهادت نيز ريشهء ظلم را مىسوزانْد . 
  ]\r\nصفحهء 189 :\r\nدر اين سخنرانى سليمان بن صرد ، يك جمله هست كه ماهيت حركت امام را در مرحلهء اول روشن مىكند و آن جمله اين است\r\n« و هذا الحسين بن على قد خالفه و صار الى مكه هارباً من طواغيت آل ابى سفيان »\r\n: يعنى « اين حسين بن على است كه با بيعت يزيد مخالفت كرده و براى رهايى از خطر گردنكشان آل ابى سفيان به مكه پناهنده شده است » .\r\nدر اين عبارت نيامده كه از بيعت امتناع كرده بلكه مىگويد مخالفت كرده ، يعنى انكار و تمرد كرده است .\r\nسليمان بن صرد كه در آن زمان زندگى مىكرده و از اوضاع و احوال سياسى به خوبى اطلاع داشته است حركت امام حسين عليه السلام را از مدينه به مكه به عنوان يك حركت دفاعى در مقابل تهاجم حكومت يزيد تشخيص داده و اين ، دليل بسيار روشنى است كه حركت امام در مرحلهء اول قبل از هر چيز دفاع و مقاومت اجتناب‌ناپذيرى بوده است در مقابل تهاجم حكومت .\r\nبه هيچ وجه دليل نيست ، بلكه جملهء بالا دليل بر تمرد و مخالفت امام با حكومت طاغيهء وقت است ، و لازمهء مخالفت اين است كه آنها هم متعرض امام مىشدند ، و امام از گزند تعرض آنها به مكه رفت .\r\nصفحهء 190 :\r\nدر اينجا امام در ضمن جوابى كه به ابن عباس داد فرمود :\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nيَا ابْنَ عَبّاسً فَما تَقولُ فى قَوْم اخْرَجُوا ابْنَ بِنْتِ رَسولِ اللّه مِنْ وَطَنِهِ وَ دارِهِ وَ مَوْضِعِ قَرارِهِ وَ مَوْلِدِهِ وَ حَرَمِ رَسولِهِ وَ مُجاوَر قَبْرِهِ وَ مَسْجِدِهِ وَ مَوْضِعِ مُهاجَرَتِهِ وَ تَرَكوهُ خائِفاً مَرْعوباً لا يَسْتَقِرُّ فى قَرارً وَ لا يَأوى الى وَطَن يُريدونَ .\r\nبِذلِكَ قَتْلَهُ وَ سَفْكَ دَمِهِ .\r\nيعنى « اى ابن عباس تو چه مىگويى دربارهء مردمى كه فرزند دختر پيغمبر خدا را از وطن خود و از حرم رسول خدا صلّى اللّه عليه و آله و مجاورت قبر و مسجد و محل هجرت او بيرون كردند ، مردمى كه فرزند پيغمبر را به وحشت انداخته‌اند كه نه قدرت دارد در محلى آرام گيرد و نه مىتواند در وطن خود مأوى گزيند . اينان با اين وضع مىخواهند مرا بكشند و خونم را بريزند » .\r\nاين سخنان امام به خوبى دلالت مىكند كه آن حضرت با وحشت از مدينه خارج شده و براى مقاومت در مكه متحصن گشته است .\r\nدر اينكه پس از امتناع از بيعت ، به اصطلاح حرمت منقطع شده بود و امام نمىتوانست در مدينه بماند و مكه بالنسبة امن‌تر بود ترديدى نيست .\r\nصفحهء 192 :\r\n. . . و تشخيص داد كه راه نجات دادن اسلام و مسلمانان منحصر به تشكيل حكومت است .\r\nچرا منحصر ؟ [ قيام تا سرحد شهادت نيز اسلام و مسلمانان را نجات مىداد . 
  ]\r\nصفحهء 196 :\r\nبايد دانست كه پس از برخورد حسين بن على عليه السلام با حر بن يزيد چون ديگر پيروزى نظامى براى امام ممكن نبود وظيفهء تشكيل حكومت خودبه خود از ميان برخاست زيرا هر تكليفى مشروط به قدرت است و اين مطلب مورد اتفاق علماى اسلام است . بدين جهت از اين پس اقدامات امام به صورت دفاع خالص درمىآيد ، آن هم در چهارچوب حفظ صلح و جلوگيرى از جنگ .\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nكدام صلح ؟ به اقرار خود مؤلف آن طرف مهاجم بود . اينچنين صلحى جز تسليم مفهومى ندارد .\r\nصفحات 197 و 198 :\r\nبديهى است اينكه حسين بن على عليه السلام مىفرمايد : اگر آمادهء پذيرفتن من نيستيد برمىگردم ، ظاهرسازى يا شوخى نيست ، بلكه آن حضرت واقعاً تصميم داشته است اگر بگذارند مراجعت فرمايد ، زيرا اكنون عبيد اللّه زياد حاكم يزيد بن معاويه بر عراق مسلط است و نيروهاى وى براى جلب امام آمده‌اند ، ديگر امكان و قدرت تشكيل حكومت براى امام حسين عليه السلام نيست و چون قدرت نيست تكليف نيست . از اين رو امام تصميم مىگيرد مراجعت نمايد تا نيروهاى آن حضرت به حالت ذخيره باقى بمانند و بتواند در فرصتهاى ديگرى اقدامات لازم را به نفع اسلام بنمايد .\r\nدر ص 193 گفته شد كه امام به أبو هره ازدى و ديگران فرمود : اينها قصد كشتن مرا دارند . پس به هر حال براى امام خطر بود . پس جملهء امام به منظور ديگرى بوده است .\r\nصفحهء 198 :\r\nاين روش بسيار عاقلانه ، روش كسى است كه در مقابل ديكتاتورى حكومت بىتدبير حالت مقاومت و دفاع به خود گرفته و مىخواهد تا آنجا كه ممكن است از فتنه و خونريزى جلوگيرى كند .\r\nمثل اينكه فتنه از نظر مؤلف منحصر است به خونريزى ، خونريزى كه نشد فتنه‌اى نيست ، و حال آنكه قرآن مىگويد :\r\nوَ قاتِلوهُمْ حَتّى لا تَكونَ فِتْنَةٌ\r\nصفحهء 199 :\r\nاين پيشنهاد خردمندانه كه از روح صلح‌جويى فرزند پيغمبر صلّى اللّه عليه و آله حكايت مىكند به خوبى مىفهماند كه آن حضرت كوشش مىكرده است از تصادم جلوگيرى نمايد و فعاليتهاى امام در اين\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nمرحله جنبهء دفاعى داشته و مىخواسته است اكنون كه پيروزى نظامى ممكن نيست نيروهاى طرفدار اهل بيت عصمت به حالت ذخيره باقى بمانند تا بتوانند در فرصتهاى ديگرى * * فعاليتهاى جديدى براى زنده كردن اسلام بنمايد .\r\nبازهم صلح ! .\r\n* * البته از نظر مؤلف فرصت مناسب منحصر است به تعادل يا برترى نيروى جسمانى .\r\nصفحهء 201 :\r\nو نيز روشن شد كه در مرحلهء سوم قيام كه ديگر امكان تشكيل حكومت نبود بيشتر فكر امام اين بود كه با ترك مخاصمه و برقرار كردن يك نوع صلح شرافتمندانه از برخورد نظامى و خونريزى جلوگيرى نمايد .\r\nكدام صلح شرافتمندانه ؟ ! صفحات 201 و 202 :\r\nامام يقين داشت كه اگر تسليم عبيد اللّه زياد شود آن حضرت را ذليلانه خواهد كشت * و دليل اين مطلب اين است كه روز عاشورا وقتى كه قيس بن اشعث به امام گفت : تو تسليم حكم ابن زياد بشو و مطمئن باش كه آسيبى به تو نخواهد رسيد ، آن حضرت در جواب قيس فرمود :\r\n« انْتَ اخو اخيكَ أَ تُريدُ انْ يَطْلُبَكَ بَنو هاشِم بِاكْثَرَ مِنْ دَمِ مُسْلِم بْنِ عَقيلً »\r\nيعنى « تو برادر همان محمد بن اشعث هستى كه مسلم را امان داد ولى ابن زياد او را كشت ، تو هم مثل برادرت مىخواهى مرا فريب بدهى كه تسليم شوم آنگاه مرا خلع سلاح كنيد و نزد ابن زياد ببريد تا مرا هم مثل مسلم بكشد . تو مىخواهى علاوه بر خون مسلم بن عقيل ، بنى هاشم خون مرا هم از تو مطالبه كنند * * » .\r\nپس اگر ذليلانه نمىكشت بلكه ذليلانه زنده نگه مىداشت امام هم تسليم مىشد !\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nاز اين جمله اين معنى استفاده نمىشود .\r\nصفحهء 205 :\r\nامام سه پيشنهاد داد « 1 » كه اگر هر يك از آنها اجرا مىشد بدون ترديد حافظ صلح بود .\r\nاين سه پيشنهاد چه بود ؟ ظاهراً يكى تسليم بلاشرط است كه مؤلف خجالت مىكشد اسم ببرد .\r\nصفحهء 208 :\r\nاگر در مرحلهء سوم قيام امام ، قرارداد صلحى چنان كه دلخواه آن حضرت بود امضا مىشد چند نتيجهء پرارزش داشت :\r\n1 . وجود مقدس امام آن ذخيرهء بزرگ الهى و رئيس خانوادهء رسالت با آن وضع وحشتناك و دلخراش كشته نمىشد و چنين ضربت جبران‌ناپذيرى به اسلام وارد نمىگشت و ملت مسلمان از چنين رهبر عظيمى محروم نمىماند .\r\nدر زمان حيات هم امام عملًا محروم و ممنوع بودند .\r\nصفحهء 209 :\r\n2 . اگر چه مرگ يزيد قبلًا پيش‌بينى نمىشد ولى از آثار قهرى صلح اين بود كه : پس از سه سال كه يزيد مُرد ، پسرش معاوية بن يزيد از خلافت كناره‌گيرى كرد و وضع بنى اميه به قدرى پريشان شد كه مروان حكم تصميم گرفت با عبد اللّه زبير بيعت كند .\r\nهمهء اينها از آثار شهادت بود نه قطع نظر از شهادت .\r\n\r\n\r\n\r\n\r\n","description":"","footnote":"\r\n( 1 ) [ در مذاكره با عمر سعد . 
  ]\r\n","page_name":" 701 ","page_number":701},
  {"content":"\r\n\r\nصفحات 211 و 212 :\r\nدر صورتى كه بايد گفت : اگر امام حسن مجتبى عليه السلام ده سال با معاويه در حال صلح بود امام حسين عليه السلام بيست سال صلح را پذيرفت زيرا ده سال در كنار برادر بزرگوارش به صلح گذشت و ده سال هم پس از وفات حضرت مجتبى عليه السلام تا معاويه زنده بود در حال صلح بسر برد .\r\nنه امام حسن در حال صلح بود ، زيرا مواد صلح قبلًا پايمال شده بود ، و نه امام حسين . عدم قيام غير از صلح است .\r\nصفحهء 212 :\r\nاشتباه اين فرقه در اين است كه ماهيت قيام امام حسين عليه السلام را تشخيص نداده‌اند ، از اين رو دچار انحراف شده‌اند . درحالىكه اينان اگر حوادث تاريخى را با دقت بيشترى بررسى كرده بودند مىفهميدند كه امام حسين عليه السلام پس از شكست نيروهاى ملى عراق براى استقرار صلح كوشش * فراوان كرد و هيچ‌گاه مايل نبود با نداشتن نيروى كافى با يزيد بجنگد . پس روش سياسى امام حسين عليه السلام با روش سياسى امام حسن عليه السلام در مقابل حكومت بنى اميه يكسان بوده و هيچ گونه فرقى ندارد . آرى ، فرقى كه هست بين حكومت معاويه و يزيد است كه حكومت معاويه خواهان صلح بود * * ولى عمال حكومت يزيد صلح را نپذيرفتند ، و اين اختلاف را نبايد به حساب امام حسن و امام حسين عليهما السلام گذاشت .\r\nامام حسين هيچ جا دم از صلح نزده است ؛ فرضاً از مواجهه مىخواست پرهيز كند يا نجنگد ، غير از صلح است .\r\n* * چگونه معاويه در حال صلح بود و حال آنكه روز اول مواد صلح را پايمال كرد ؟ ! صفحهء 213 :\r\nحقيقت اين است كه در جامعهء شيعه حق حضرت مجتبى عليه السلام آنچنان كه شايسته مقام اوست ادا نمىشود .\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nولى مؤلف كارى كرده كه حق امام حسين هم ادا نشود .\r\nصفحهء 215 :\r\nو در درجهء سوم يعنى پس از آنكه عمال حكومت يزيدى صلح را نپذيرفتند و امام يقين كرد كه اگر تسليم شود او را مثل مسلم بن عقيل ذليلانه خواهند كشت ، پس از تهاجم دشمن به حكم ضرورت به دفاع پرداخت .\r\nچرا حاضر شد جوانان اهل بيت و اصحاب كشته شوند ؟\r\n\r\n","description":"","footnote":"","page_name":" 703 ","page_number":703},
  {"content":"\r\n . \r\n","description":"","footnote":"","page_name":" 704 ","page_number":704},
  {"content":"\r\n\r\n\r\nفهرستها\r\n\r\n","description":"","footnote":"","page_name":" 705 ","page_number":705},
  {"content":"\r\n . \r\n","description":"","footnote":"","page_name":" 706 ","page_number":706},
  {"content":"\r\n\r\n\r\nفهرست آيات قرآن كريم\r\nمتن آيه نام سوره شمارهء آيه صفحه .\r\nبسم اللّه الرّحمن . . . . . . . . فاتحه . . . . . 1 . . . . . 384 .\r\nالحمد للّه ربّ . . . . . . . . فاتحه . . . . . 2 . . . . . 385 .\r\nالّذين يؤمنون بالغيب . . . . . . . . بقره . . . . . 3 . . . . . 230 .\r\nو . . . أ نؤمن كما . . . . . . . . بقره . . . . . 13 . . . . . 433 .\r\nيضلّ به كثيراً و . . . . . . . . بقره . . . . . 26 . . . . . 571 .\r\nو . . . انّى جاعلٌ فى . . . . . . . . بقره . . . . . 30 . . . . . 30 ، 82 ، 453 ، 481 ، 482 ، 625 .\r\nأ فتطمعون ان يؤمنوا . . . . . . . . بقره . . . . . 75 . . . . . 67 ، 68 .\r\nو منهم اميّون لا . . . . . . . . بقره . . . . . 78 . . . . . 120 .\r\nفويلٌ للّذين يكتبون . . . . . . . . بقره . . . . . 79 . . . . . 591 ، 604 .\r\nالّذين . . . انّا للّه و . . . . . . . . بقره . . . . . 156 . . . . . 225 ، 370 .\r\nانّ الّذين يكتمون ما . . . . . . . . بقره . . . . . 159 . . . . . 131 .\r\nشهر . . . يريد اللّه . . . . . . . . بقره . . . . . 185 . . . . . 396 ، 647 .\r\nو قاتلوهم حتّى لا . . . . . . . . بقره . . . . . 193 . . . . . 699 .\r\nالشهر . . . فمن اعتدى . . . . . . . . بقره . . . . . 194 . . . . . 387 ، 388 ، 512 .\r\nو . . . و لا تلقوا بايديكم . . . . . . . . بقره . . . . . 195 . . . . . 266 .\r\nو من النّاس من . . . . . . . . بقره . . . . . 207 . . . . . 438 .\r\nفلمّا . . . كم من فئةً . . . . . . . . بقره . . . . . 249 . . . . . 448 ، 455 .\r\nمثل الّذين ينفقون . . . . . . . . بقره . . . . . 261 . . . . . 287 .\r\nقل اللّهمّ مالك . . . . . . . . آل عمران . . . . . 26 . . . . . 544 ، 651\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nذرّيّةً بعضها من . . . . . . . . آل عمران . . . . . 34 . . . . . 501 .\r\nو اذ قالت الملائكة . . . . . . . . آل عمران . . . . . 42 . . . . . 561 .\r\nاذ قالت الملائكة . . . . . . . . آل عمران . . . . . 45 . . . . . 403 .\r\nفلمّا . . . من انصارى . . . . . . . . آل عمران . . . . . 52 . . . . . 449 .\r\nقل يا اهل الكتاب . . . . . . . . آل عمران . . . . . 64 . . . . . 39 ، 437 .\r\nفيه . . . و من دخله . . . . . . . . آل عمران . . . . . 97 . . . . . 485 .\r\nو اعتصموا بحبل اللّه . . . . . . . . آل عمران . . . . . 103 . . . . . 218 ، 267 .\r\nو لتكن منكم أمّة . . . . . . . . آل عمران . . . . . 104 . . . . . 217 - 219 .\r\nو لا تكونوا كالّذين . . . . . . . . آل عمران . . . . . 105 . . . . . 218 .\r\nكنتم خير أمّة . . . . . . . . آل عمران . . . . . 110 . . . . . 156 ، 219 ، 239 ، 286 ، 577 .\r\nمثل ما ينفقون . . . . . . . . آل عمران . . . . . 117 . . . . . 288 .\r\nو كأيّن من نبى . . . . . . . . آل عمران . . . . . 146 . . . . . 36 .\r\nفبما رحمة من اللّه . . . . . . . . آل عمران . . . . . 159 . . . . . 355 ، 489 .\r\nو ابتلوا اليتامى حتّى . . . . . . . . نساء . . . . . 6 . . . . . 615 .\r\nام يحسدون النّاس . . . . . . . . نساء . . . . . 54 . . . . . 496 .\r\nفلا و ربّك لا . . . . . . . . نساء . . . . . 65 . . . . . 172 ، 469 .\r\nو من يطع اللّه و . . . . . . . . نساء . . . . . 69 . . . . . 457 .\r\nو . . . فجزاؤه جهنّم . . . . . . . . نساء . . . . . 93 . . . . . 266 .\r\nلا . . . فضّل اللّه . . . . . . . . نساء . . . . . 95 . . . . . 292 .\r\nو قد نزّل عليكم . . . . . . . . نساء . . . . . 140 . . . . . 600 ، 614 ، 618 .\r\nالّذين . . . لن يجعل اللّه . . . . . . . . نساء . . . . . 141 . . . . . 636 .\r\nو . . . و ما قتلوه و . . . . . . . . نساء . . . . . 157 . . . . . 566 .\r\nرسلًا . . . لئلّا يكون . . . . . . . . نساء . . . . . 165 . . . . . 240 .\r\nيا . . . يريد ليطهّركم . . . . . . . . مائده . . . . . 6 . . . . . 396 .\r\nكانوا لا يتناهون عن . . . . . . . . مائده . . . . . 79 . . . . . 217 .\r\nفبما نقضهم ميثاقهم . . . . . . . . مائده . . . . . 13 . . . . . 65 ، 604 .\r\nيا قوم ادخلوا الأرض . . . . . . . . مائده . . . . . 21 . . . . . 221 .\r\nقالوا . . . فاذهب انت . . . . . . . . مائده . . . . . 24 . . . . . 221 .\r\nإنّما جزاء الّذين . . . . . . . . مائده . . . . . 33 . . . . . 587 .\r\nيا . . . سمّاعون للكذب . . . . . . . . مائده . . . . . 41 . . . . . 614 .\r\nسمّاعون للكذب اكّالون . . . . . . . . مائده . . . . . 42 . . . . . 600 ، 614 .\r\nما المسيح ابن مريم . . . . . . . . مائده . . . . . 75 . . . . . 562 .\r\nو اذا سمعوا ما . . . . . . . . مائده . . . . . 83 . . . . . 337 .\r\nما على الرّسول . . . . . . . . مائده . . . . . 99 . . . . . 320 .\r\nقل سيروا فى الارض . . . . . . . . انعام . . . . . 11 . . . . . 232 .\r\nثمّ لم تكن فتنتهم . . . . . . . . انعام . . . . . 23 . . . . . 600\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nانظر كيف كذبوا . . . . . . . . انعام . . . . . 24 . . . . . 600 .\r\nو لا تطرد الّذين . . . . . . . . انعام . . . . . 52 . . . . . 359 .\r\nقل هو القادر على . . . . . . . . انعام . . . . . 65 . . . . . 215 .\r\nو اذا رأيت الّذين . . . . . . . . انعام . . . . . 68 . . . . . 618 .\r\nقل انّ صلاتى و . . . . . . . . انعام . . . . . 162 . . . . . 453 .\r\nو . . . لا تقربا هذه . . . . . . . . اعراف . . . . . 19 . . . . . 402 .\r\nفوسوس لهما الشّيطان . . . . . . . . اعراف . . . . . 20 . . . . . 402 .\r\nو قاسمهما انّى لكما . . . . . . . . اعراف . . . . . 21 . . . . . 402 .\r\nفدلّيهما بغرور فلمّا . . . . . . . . اعراف . . . . . 22 . . . . . 402 .\r\nأو عجبتم ان جاء كم . . . . . . . . اعراف . . . . . 63 . . . . . 354 .\r\nفتولّى . . . يا قوم . . . . . . . . اعراف . . . . . 79 . . . . . 320 .\r\nانّما المؤمنون الّذين . . . . . . . . انفال . . . . . 2 . . . . . 337 .\r\nيا أيّها الّذين آمنوا . . . . . . . . انفال . . . . . 24 . . . . . 51 ، 60 ، 181 ، 188 ، 189 .\r\nليميز اللّه الخبيث . . . . . . . . انفال . . . . . 37 . . . . . 432 .\r\nاذ . . . ليهلك من . . . . . . . . انفال . . . . . 42 . . . . . 240 ، 532 .\r\nاذ . . . غرّ هؤلاء . . . . . . . . انفال . . . . . 49 . . . . . 433 .\r\nذلك بانّ اللّه . . . . . . . . انفال . . . . . 54 . . . . . 223 .\r\nو اعدّوا لهم ما . . . . . . . . انفال . . . . . 60 . . . . . 640 .\r\nو ان جنحوا للسّلم . . . . . . . . انفال . . . . . 61 . . . . . 548 .\r\nكيف . . . فما استقاموا . . . . . . . . توبه . . . . . 7 . . . . . 490 .\r\nالّذين آمنوا و هاجروا . . . . . . . . توبه . . . . . 20 . . . . . 292 .\r\nقل ان كان آباؤكم . . . . . . . . توبه . . . . . 24 . . . . . 447 ، 514 .\r\nانّما . . . و المؤلّفة قلوبهم . . . . . . . . توبه . . . . . 60 . . . . . 433 .\r\nانّ اللّه اشترى . . . . . . . . توبه . . . . . 111 . . . . . 197 ، 380 ، 381 .\r\nالتّائبون العابدون الحامدون . . . . . . . . توبه . . . . . 112 . . . . . 197 ، 228 ، 232 ، 234 ، 257 .\r\nلقد جاءكم رسولٌ . . . . . . . . توبه . . . . . 128 . . . . . 386 ، 445 ، 517 .\r\nو . . . يا قوم ان . . . . . . . . يونس . . . . . 71 . . . . . 23 .\r\nقالت . . . أ ألد و أنا . . . . . . . . هود . . . . . 72 . . . . . 403 .\r\nقالوا أ تعجبين من . . . . . . . . هود . . . . . 73 . . . . . 403 .\r\nفاستقم كما امرت . . . . . . . . هود . . . . . 112 . . . . . 360 .\r\nو . . . انّ الحسنات يذهبن . . . . . . . . هود . . . . . 114 . . . . . 122 .\r\nفلو لا كان من القرون . . . . . . . . هود . . . . . 116 . . . . . 217 ، 459 ، 460 .\r\nو ما كان ربّك . . . . . . . . هود . . . . . 117 . . . . . 459 ، 461 .\r\nله . . . انّ اللّه لا . . . . . . . . رعد . . . . . 11 . . . . . 222 ، 224 ، 225 .\r\nانزل من السّماء . . . . . . . . رعد . . . . . 17 . . . . . 331 ، 332\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nو . . . ما ظلمناهم و لكن . . . . . . . . نحل . . . . . 118 . . . . . 221 .\r\nانّ ابراهيم كان . . . . . . . . نحل . . . . . 120 . . . . . 39 .\r\nمن . . . و ما كنّا . . . . . . . . اسرأ . . . . . 15 . . . . . 223 .\r\nو من اراد الآخرة . . . . . . . . اسرأ . . . . . 19 . . . . . 221 .\r\nو . . . من قتل مظلوماً . . . . . . . . اسرأ . . . . . 33 . . . . . 366 .\r\nو ننزّل من القرآن . . . . . . . . اسرأ . . . . . 82 . . . . . 432 .\r\nقل . . . يخرّون للاذقان . . . . . . . . اسرأ . . . . . 107 . . . . . 337 .\r\nنحن نقصّ عليك . . . . . . . . كهف . . . . . 13 . . . . . 449 .\r\nقل انّما أنا بشرٌ . . . . . . . . كهف . . . . . 110 . . . . . 354 .\r\nقال انّى عبد الله . . . . . . . . مريم . . . . . 30 . . . . . 561 ، 562 ، 566 .\r\nو جعلنى مباركاً اين . . . . . . . . مريم . . . . . 31 . . . . . 561 ، 570 .\r\nو برّا بوالدتى و . . . . . . . . مريم . . . . . 32 . . . . . 561 .\r\nو السّلام علىّ يوم . . . . . . . . مريم . . . . . 33 . . . . . 561 .\r\nانّ . . . سيجعل لهم . . . . . . . . مريم . . . . . 96 . . . . . 557 ، 658 .\r\nقال ربّ اشرح . . . . . . . . طه . . . . . 25 . . . . . 416 ، 419 .\r\nو يسّر لى امرى . . . . . . طه . . . . . 26 . . . . . 416 ، 419 .\r\nو احلل عقدةً من . . . . . . . . طه . . . . . 27 . . . . . 417 ، 419 .\r\nيفقهوا قولى . . . . . . طه . . . . . 28 . . . . . 417 ، 419 .\r\nو اجعل لى وزيراً . . . . . . . . طه . . . . . 29 . . . . . 417 ، 419 .\r\nهارون اخى . . . . . . طه . . . . . 30 . . . . . 417 ، 419 .\r\nكى نسبّحك كثيراً . . . . . . طه . . . . . 33 . . . . . 418 .\r\nو نذكرك كثيراً . . . . . . طه . . . . . 42 . . . . . 418 .\r\nفقولا له قولًا . . . . . . . . طه . . . . . 44 . . . . . 355 .\r\nو لقد اتينا ابراهيم . . . . . . . . انبياء . . . . . 51 . . . . . 240 ، 440 ، 449 .\r\nقالوا حرّقوه و انصروا . . . . . . . . انبياء . . . . . 68 . . . . . 440 ، 441 .\r\nذلك . . . و اجتنبوا قول . . . . . . . . حج . . . . . 30 . . . . . 600 ، 614 ، 617 .\r\nو الّذين لا يشهدون . . . . . . . . فرقان . . . . . 72 . . . . . 600 ، 614 ، 617 .\r\nو ما انا بطارد . . . . . . . . شعراء . . . . . 114 . . . . . 359 .\r\nو الشّعراء يتّبعهم الغاوون . . . . . . شعراء . . . . . 224 . . . . . 342 ، 467 .\r\nأ لم تر انّهم فى . . . . . . . . شعراء . . . . . 225 . . . . . 342 .\r\nو انّهم يقولون ما . . . . . . . . شعراء . . . . . 226 . . . . . 342 .\r\nإلّا الّذين آمنوا . . . . . . . . شعراء . . . . . 227 . . . . . 342 .\r\nانّ فرعون علا فى . . . . . . . . قصص . . . . . 4 . . . . . 39 ، 441 ، 448 ، 449 .\r\nو اوحينا إلى أمّ . . . . . . . . قصص . . . . . 7 . . . . . 403 .\r\nو . . . انّ الملأ يأتمرون . . . . . . . . قصص . . . . . 20 . . . . . 532 .\r\nفخرج منها خائفاً . . . . . . . . قصص . . . . . 21 . . . . . 75 ، 532\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nو . . . قال عسى ربّى . . . . . . . . قصص . . . . . 22 . . . . . 75 ، 532 .\r\nفاذا ركبوا فى . . . . . . . . عنكبوت . . . . . 65 . . . . . 237 .\r\nو يوم تقوم السّاعة . . . . . . . . روم . . . . . 55 . . . . . 600 .\r\nلقد كان لكم فى . . . . . . . . احزاب . . . . . 21 . . . . . 437 .\r\nمن المؤمنين رجالٌ . . . . . . . . احزاب . . . . . 23 . . . . . 149 ، 329 ، 534 ، 553 .\r\nالّذين يبلّغون رسالات . . . . . . . . احزاب . . . . . 39 . . . . . 317 ، 322 ، 356 ، 357 .\r\nيا ايّها النّبىّ انّا . . . . . . . . احزاب . . . . . 45 . . . . . 443 .\r\nو . . . سراجاً منيراً . . . . . . . . احزاب . . . . . 46 . . . . . 443 ، 449 .\r\nو قالوا ربّنا إنّا . . . . . . . . احزاب . . . . . 67 . . . . . 495 .\r\nو ما ارسلنا فى . . . . . . . . سبا . . . . . 34 . . . . . 431 ، 459 .\r\nانّما تنذر من . . . . . . . . يس . . . . . 11 . . . . . 432 .\r\nو . . . أ نطعم من لو . . . . . . . . يس . . . . . 47 . . . . . 651 .\r\nلينذر من كان . . . . . . . . يس . . . . . 70 . . . . . 432 .\r\nقال أ تعبدون ما . . . . . . . . صافّات . . . . . 95 . . . . . 351 .\r\nفلمّا . . . يا ابت . . . . . . . . صافّات . . . . . 102 . . . . . 226 .\r\nفلمّا . . . اسلما و تلّه . . . . . . . . صافات . . . . . 103 . . . . . 226 .\r\nو ناديناه ان يا . . . . . . . . صافات . . . . . 104 . . . . . 226 .\r\nقد صدّقت الرّؤيا . . . . . . . . صافات . . . . . 105 . . . . . 226 .\r\nقل ما اسألكم عليه . . . . . . . . ص . . . . . 86 . . . . . 352 ، 353 .\r\nاللّه نزّل احسن . . . . . . . . زمر . . . . . 23 . . . . . 336 .\r\nقل انّما أنا بشرٌ . . . . . . . . فصّلت . . . . . 6 . . . . . 127 .\r\nو من احسن قولًا . . . . . . . . فصّلت . . . . . 33 . . . . . 562 ، 563 .\r\nو . . . فبما كسبت ايديكم . . . . . . . . شورى . . . . . 30 . . . . . 221 .\r\nو . . . و امرهم شورى . . . . . . . . شورى . . . . . 38 . . . . . 489 .\r\nانّما السبيل على . . . . . . . . شورى . . . . . 42 . . . . . 310 .\r\nو كذلك ما ارسلنا . . . . . . . . زخرف . . . . . 23 . . . . . 459 .\r\nقل أ و لو جئتكم . . . . . . . . زخرف . . . . . 24 . . . . . 459 .\r\nقل ما كنت بدعاً . . . . . . . . احقاف . . . . . 9 . . . . . 358 .\r\nو وصّينا الانسان بوالديه . . . . . . . . احقاف . . . . . 15 . . . . . 562 ، 566 .\r\nفاصبر كما صبر . . . . . . . . احقاف . . . . . 35 . . . . . 360 .\r\nلقد رضى اللّه . . . . . . . . فتح . . . . . 18 . . . . . 487 .\r\nهو . . . ليظهره على . . . . . . . . فتح . . . . . 28 . . . . . 431 .\r\nو إن طائفتان من . . . . . . . . حجرات . . . . . 9 . . . . . 103 .\r\nو نزّلنا من السّماء . . . . . . . . ق . . . . . 9 . . . . . 564 .\r\nالرّحمن . . . . . . رحمن . . . . . 1 . . . . . 416\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nعلّم القرآن . . . . . . رحمن . . . . . 2 . . . . . 416 .\r\nخلق الانسان . . . . . . رحمن . . . . . 3 . . . . . 416 .\r\nعلّمه البيان . . . . . . رحمن . . . . . 4 . . . . . 416 .\r\nلقد ارسلنا رسلنا . . . . . . . . حديد . . . . . 25 . . . . . 267 ، 460 .\r\nيوم يبعثهم اللّه . . . . . . . . مجادله . . . . . 18 . . . . . 600 .\r\nو . . . و يؤثرون على . . . . . . . . حشر . . . . . 9 . . . . . 447 .\r\nهو اللّه الّذى لا . . . . . . . . حشر . . . . . 23 . . . . . 446 .\r\nيا ايّها النّبىّ اذا . . . . . . . . ممتحنه . . . . . 12 . . . . . 487 .\r\nيا . . . كما قال عيسى . . . . . . . . صف . . . . . 14 . . . . . 565 .\r\nهو الّذى بعث فى . . . . . . . . جمعه . . . . . 2 . . . . . 171 ، 477 .\r\nيقولون . . . و للّه العزّة . . . . . . . . منافقون . . . . . 8 . . . . . 636 .\r\nفاصبر لحكم ربّك . . . . . . . . قلم . . . . . 48 . . . . . 360 .\r\nقل انّى لا أملك . . . . . . . . جن . . . . . 21 . . . . . 358 .\r\nقل انّى لن يجيرنى . . . . . . . . جن . . . . . 22 . . . . . 358 .\r\nقم اللّيل إلّا . . . . . . . . مزّمل . . . . . 2 . . . . . 443 .\r\nاو . . . و رتّل القرآن . . . . . . . . مزّمل . . . . . 4 . . . . . 340 .\r\nانّا سنلقى عليك . . . . . . . . مزّمل . . . . . 5 . . . . . 417 .\r\nانّ ربّك يعلم . . . . . . . . مزّمل . . . . . 20 . . . . . 255 .\r\nانّا هديناه السّبيل . . . . . . . . دهر . . . . . 3 . . . . . 221 .\r\nو يطعمون الطّعام على . . . . . . . . دهر . . . . . 8 . . . . . 388 ، 447 .\r\nانّما نطعمكم لوجه . . . . . . . . دهر . . . . . 9 . . . . . 388 .\r\nلا يسمعون فيها لغواً . . . . . . . . نبأ . . . . . 35 . . . . . 600 .\r\nفقال أنا ربّكم . . . . . . . . نازعات . . . . . 24 . . . . . 454 .\r\nكلّاض انّ كتاب . . . . . . . . مطففين . . . . . 18 . . . . . 390 .\r\nو هديناه النّجدين . . . . . . بلد . . . . . 10 . . . . . 221 .\r\nأ لم نشرح لك صدرك . . . . . . انشراح . . . . . 1 . . . . . 418 ، 419 .\r\nو وضعنا عنك وزرك . . . . . . انشراح . . . . . 2 . . . . . 418 ، 419 .\r\nالّذى انقض ظهرك . . . . . . انشراح . . . . . 3 . . . . . 418 ، 419 .\r\nو رفعنا لك ذكرك . . . . . . انشراح . . . . . 4 . . . . . 419 .\r\nفانّ مع العسر يسراً . . . . . . انشراح . . . . . 5 . . . . . 418 ، 419 .\r\nانّ مع العسر يسراً . . . . . . انشراح . . . . . 6 . . . . . 418 ، 419 .\r\nفاذا فرغت فانصب . . . . . . انشراح . . . . . 7 . . . . . 418 ، 419 .\r\nوالى ربّك فارغب . . . . . . انشراح . . . . . 8 . . . . . 418 ، 419 .\r\nو العاديات ضبحاً . . . . . . عاديات . . . . . 1 . . . . . 624 .\r\nانّا اعطيناك الكوثر . . . . . . كوثر . . . . . 1 . . . . . 403\r\n\r\n","description":"","footnote":"","page_name":" 712 ","page_number":712},
  {"content":"\r\n\r\n\r\nفهرست احاديث\r\nمتن حديث - گوينده - صفحه .\r\nقد استطعموكم القتال . . . . . . . . امام على عليه السلام . . . . . 25 ، 624 .\r\nفالموت فى حياتكم . . . . . . . . امام على عليه السلام . . . . . 25 ، 662 .\r\nكد كيدك واسع . . . . . . . . حضرت زينب عليها السلام . . . . . 31 ، 62 ، 466 .\r\nخطّ الموت على . . . . . . . . امام حسين عليه السلام . . . . . 33 ، 47 ، 58 ، 90 ، 150 ، 158 ، 445 ، 535 ، 551 ، 656 ، 691 .\r\nو اللّه ما فجأنى من . . . . . . . . امام على عليه السلام . . . . . 34 .\r\nفانّى لا اعلم اصحاباً . . . . . . . . امام حسين عليه السلام . . . . . 36 .\r\nقولوا لا إله إلّا اللّه . . . . . . . . رسول اكرم صلّى اللّه عليه و آله . . . . . 39 ، 631 .\r\nفزت بربّ الكعبة . . . . . . امام على عليه السلام . . . . . 41 ، 567 .\r\nانّ اللّه تعالى يحبّ . . . . . . . . رسول اكرم صلّى اللّه عليه و آله . . . . . 45 ، 628 ، 659 ، 662 .\r\nموتٌ فى عزّ . . . . . . . . امام حسين عليه السلام . . . . . 46 ، 628 .\r\nانّ جميع ما طلعت . . . . . . . . امام حسين عليه السلام . . . . . 46 ، 565 ، 628 ، 663 .\r\nالاحرّ يدع هذه . . . . . . . . امام حسين عليه السلام . . . . . 46 ، 565 ، 628 ، 663 .\r\nالنّاس عبيد الدّنيا . . . . . . . . امام حسين عليه السلام . . . . . 46 ، 628 ، 645 ، 622 ، 667 .\r\nاسأل اللّه الصّبر . . . . . . . . امام حسين عليه السلام . . . . . 47 ، 628 .\r\nأ لا ترون انّ الحقّ . . . . . . . . امام حسين عليه السلام . . . . . 48 ، 89 ، 108 ، 188 ، 189 ، 270 ، 472 ، 473 ، 475 ، 476 ، 483 ، 528 ،\r\n\r\n","description":"","footnote":"","page_name":" 713 ","page_number":713},
  {"content":"\r\n\r\n564 ، 589 ، 628 ، 656 ، 667 .\r\nانّى لا ارى الموت . . . . . . . . امام حسين عليه السلام . . . . . 48 ، 89 ، 188 ، 270 ، 385 ، 551 ، 552 ، 567 ، 589 ، 645 .\r\nاثنى على اللّه احسن . . . . . . . . امام حسين عليه السلام . . . . . 48 ، 491 .\r\nو اللّه لا اعطيكم بيدى . . . . . . . . امام حسين عليه السلام . . . . . 49 ، 206 ، 302 ، 385 ، 444 ، 628 ، 645 ، 667 .\r\nالا و انّ الدّعىّ بن . . . . . . . . امام حسين عليه السلام . . . . . 49 ، 90 ، 150 ، 186 ، 210 ، 628 ، 645 ، 656 ، 660 ، 667 .\r\nرضاً بقضائك و تسليماً . . . . . . . . امام حسين عليه السلام . . . . . 50 ، 384 ، 644 ، 656 .\r\nاشهد انّك قد أقمت . . . . . . . . زيارت امام حسين عليه السلام . . . . . 51 ، 93 ، 229 ، 587 ، 662 .\r\nو على الاسلام السّلام . . . . . . . . امام حسين عليه السلام . . . . . 58 ، 107 ، 178 ، 203 ، 431 ، 439 ، 449 ، 450 ، 455 ، 474 ، 477 ، 483 ، 504 ، 545 ، 554 ، 568 .\r\nانّى لم اخرج اشراً . . . . . . . . امام حسين عليه السلام . . . . . 58 ، 108 ، 151 ، 155 ، 167 ، 173 ، 174 ، 188 ، 209 ، 269 ، 270 ، 475 ، 528 ، 587 ، 668 .\r\nفمن كان فينا باذلًا . . . . . . . . امام حسين عليه السلام . . . . . 58 ، 256 ، 552 .\r\nلا يذهبنّ حلمك . . . . . . . . امام حسين عليه السلام . . . . . 61 ، 276 .\r\nأ ظننت يا يزيد . . . . . . . . حضرت زينب عليها السلام . . . . . 61 ، 62 .\r\nكيف الموت عندك . . . . . . . . امام حسين عليه السلام . . . . . 81 ، 82 ، 375 .\r\nيعزّ على عمّك . . . . . . . . امام حسين عليه السلام . . . . . 83 ، 279 ، 378 .\r\nو انّ لنا فى كلّ . . . . . . . . - . . . . . 88 ، 601 ، 613 .\r\nهيهات منّا الذّلّة . . . . . . . . امام حسين عليه السلام . . . . . 90 ، 151 ، 186 ، 301 ، 385 ، 645 ، 656 ، 660 ، 667 .\r\nولدتها الفحولة . . . . . . . . امام على عليه السلام . . . . . 98 ، 243 ، 361 .\r\nيا عمّار تقتلك الفئة . . . . . . . . رسول اكرم صلّى اللّه عليه و آله . . . . . 103 ، 104 ، 603 .\r\nحسين منّى و أنا . . . . . . . . رسول اكرم صلّى اللّه عليه و آله . . . . . 105 .\r\nو هى مجموعةٌ له . . . . . . . . امام حسين عليه السلام . . . . . 111 .\r\nو ما اولهنى الى اسلافى . . . . . . . . امام حسين عليه السلام . . . . . 111 ، 150 ، 567 .\r\nانّ لك درجةً . . . . . . . . - . . . . . 112 ، 517 ، 535\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nتبّاً لكم ايّتها . . . . . . . . امام حسين عليه السلام . . . . . 115 .\r\nلا حول و لا قوة . . . . . . . . امام حسين عليه السلام . . . . . 117 ، 192 ، 296 .\r\nو اضطرّوا بمعارف قلوبهم . . . . . . . . امام صادق عليه السلام . . . . . 121 .\r\nانّما الاعمال بالنّيّات . . . . . . . . رسول اكرم صلّى اللّه عليه و آله . . . . . 121 ، 122 .\r\nآفة الدّين ثلاثةٌ . . . . . . . . رسول اكرم صلّى اللّه عليه و آله . . . . . 123 ، 610 ، 611 .\r\nاذا ظهرت البدع فى . . . . . . . . رسول اكرم صلّى اللّه عليه و آله . . . . . 130 ، 131 ، 601 ، 612 ، 613 .\r\nلو لا حضور الحاضر . . . . . . . . امام على عليه السلام . . . . . 146 ، 147 ، 531 .\r\nفلعمرى ما الامام . . . . . . . . امام حسين عليه السلام . . . . . 157 .\r\nنضّر اللّه عبداً . . . . . . . . رسول اكرم صلّى اللّه عليه و آله . . . . . 162 .\r\nغداً تعرفوننى . . . . . . امام على عليه السلام . . . . . 163 .\r\nفصغى رجلٌ منهم . . . . . . . . امام على عليه السلام . . . . . 169 .\r\nاللّه كبر ، اللّه كبر . . . . . . . . امام رضا عليه السلام . . . . . 175 ، 176 .\r\nالا و إنّى احقّ . . . . . . . . امام حسين عليه السلام . . . . . 190 .\r\nانّ للحسين محبّةً . . . . . . . . - . . . . . 190 ، 579 ، 658 .\r\nو اعلموا انّ اللّه . . . . . . . . امام حسين عليه السلام . . . . . 192 .\r\nو اسرع فرسك شارداً . . . . . . . . امام زمان ( عج ) . . . . . 193 .\r\nاظنّ انّ طاغيتهم . . . . . . . . امام حسين عليه السلام . . . . . 204 .\r\nويلكم يا شيعة آل . . . . . . . . امام حسين عليه السلام . . . . . 210 ، 628 ، 645 ، 656 .\r\nانا اقاتلكم و أنتم . . . . . . . . امام حسين عليه السلام . . . . . 210 .\r\nفلم يغيّر عليه . . . . . . . . رسول اكرم صلّى اللّه عليه و آله . . . . . 215 ، 224 .\r\nاذا تواكلت النّاس . . . . . . . . رسول اكرم صلّى اللّه عليه و آله . . . . . 215 .\r\nلتأمرنّ بالمعروف و . . . . . . . . رسول اكرم صلّى اللّه عليه و آله . . . . . 216 .\r\nانّا للّه و انّا اليه . . . . . . . . امام حسين عليه السلام . . . . . 225 .\r\nجزاك اللّه عنّى . . . . . . . . امام حسين عليه السلام . . . . . 226 .\r\n. . . اى ممّا علّمنا هم . . . . . . . . - . . . . . 230 .\r\nضربة على يوم . . . . . . . . - . . . . . 231 .\r\nمن نصب نفسه . . . . . . . . امام على عليه السلام . . . . . 233 .\r\nالحقّ اوسع الاشياء . . . . . . . . امام على عليه السلام . . . . . 233 .\r\nلعن اللّه الآمرين . . . . . . . . امام على عليه السلام . . . . . 234 .\r\nلانّه ما يفسده . . . . . . . . - . . . . . 240 .\r\nو لا نتخوّف قارعةً . . . . . . . . امام على عليه السلام . . . . . 240 .\r\nرحم اللّه عمّى العبّاس . . . . . . . . امام صادق عليه السلام . . . . . 242 .\r\nطبيبٌ دوّارٌ بطبّه . . . . . . . . امام على عليه السلام . . . . . 247 ، 248 .\r\nما امرتكم بشيء إلّا . . . . . . . . امام على عليه السلام . . . . . 254 .\r\nو نعم الحرّ حرّ . . . . . . . . امام حسين عليه السلام . . . . . 260 .\r\nالآن انقطع ظهرى . . . . . . . . امام حسين عليه السلام . . . . . 261\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nو لبس الاسلام لبس . . . . . . . . امام على عليه السلام . . . . . 264 ، 367 ، 437 .\r\nاذا اجتمعت حرمتان . . . . . . . . رسول اكرم صلّى اللّه عليه و آله . . . . . 264 ، 266 .\r\nاتّقوا مواضع التّهم . . . . . . - . . . . . 266 .\r\nالملك يبقى مع الكفر . . . . . . . . رسول اكرم صلّى اللّه عليه و آله . . . . . 267 ، 442 .\r\nللّه درّ ابن عبّاس . . . . . . . . امام حسين عليه السلام . . . . . 268 ، 680 .\r\nلا يخفى علىّ الامر . . . . . . امام حسين عليه السلام . . . . . 268 .\r\nأيّها النّاس ! انّ الدّنيا . . . . . . . . امام حسين عليه السلام . . . . . 270 .\r\nأيّها النّاس من رأى . . . . . . . . امام حسين عليه السلام . . . . . 271 ، 443 ، 463 ، 472 ، 476 ، 483 ، 528 ، 656 .\r\nانّ تاسوعا يومٌ . . . . . . . . امام صادق عليه السلام . . . . . 274 .\r\nكلّكم راع و كلّكم . . . . . . . . رسول اكرم صلّى اللّه عليه و آله . . . . . 282 .\r\nالعالم بزمانه لا . . . . . . . . امام صادق عليه السلام . . . . . 286 .\r\nفلو انّ امرأً مسلماً . . . . . . . . امام على عليه السلام . . . . . 292 .\r\nمن سمع مسلماً ينادى . . . . . . . . رسول اكرم صلّى اللّه عليه و آله . . . . . 292 .\r\nاستعدّوا للبلاء و اعلموا . . . . . . . . امام حسين عليه السلام . . . . . 295 ، 483 ، 530 .\r\nالا فصونوها و تصوّنوا . . . . . . . . امام على عليه السلام . . . . . 299 .\r\nالحمد للّه الّذى اكرمنا . . . . . . . . حضرت زينب عليها السلام . . . . . 302 ، 424 ، 651 .\r\nانّما يجب على القوىّ . . . . . . . . - . . . . . 304 ، 305 .\r\n. . . و يتنسّكون . . . حدثا . . . . . . . . - . . . . . 307 - 310 .\r\nأيّها الخطيب ! اشتريت . . . . . . . . امام سجّاد عليه السلام . . . . . 312 .\r\nاللّه كبر ، اللّه كبر . . . . . . . . امام سجّاد عليه السلام . . . . . 312 .\r\nفبعث فيهم رسله . . . . . . . . امام على عليه السلام . . . . . 323 ، 324 .\r\nالاسلام يعلو و لا . . . . . . . . رسول اكرم صلّى اللّه عليه و آله . . . . . 325 ، 326 .\r\nهكذا تصنع المواعظ . . . . . . . . امام على عليه السلام . . . . . 338 .\r\nتغنّوا بالقرآن . . . . . . - . . . . . 340 .\r\nلان يمتلى جوف . . . . . . . . رسول اكرم صلّى اللّه عليه و آله . . . . . 342 .\r\nانّ من الشّعر . . . . . . . . رسول اكرم صلّى اللّه عليه و آله . . . . . 342 .\r\nلا تزال مؤيّداً بروح . . . . . . . . رسول اكرم صلّى اللّه عليه و آله . . . . . 342 .\r\nرضى اللّه رضانا . . . . . . . . امام حسين عليه السلام . . . . . 344 ، 383 ، 644 .\r\nيا بن سعدً قطع . . . . . . . . امام حسين عليه السلام . . . . . 346 .\r\nالنّاس كلّهم هالكون . . . . . . . . - . . . . . 352 .\r\nانا و اتقياء امّتى . . . . . . . . رسول اكرم صلّى اللّه عليه و آله . . . . . 353 .\r\nكان لى فيما مضى . . . . . . . . امام على عليه السلام . . . . . 357 .\r\nشيّبتنى سورة هود . . . . . . رسول اكرم صلّى اللّه عليه و آله . . . . . 360 .\r\nانّ للعبّاس منزلةً . . . . . . . . - . . . . . 360 .\r\nفأنا فقأت عين . . . . . . . . امام على عليه السلام . . . . . 366 .\r\nحتّى لا يكون انتصار . . . . . . . . امام على عليه السلام . . . . . 366 ، 367 ، 437 ، 441\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nعمّت خطّتها و خصّت . . . . . . . . امام على عليه السلام . . . . . 367 ، 437 .\r\nو اصاب البلاء من . . . . . . . . امام على عليه السلام . . . . . 367 .\r\nلا يدعوا للّه محرّماً . . . . . . . . امام على عليه السلام . . . . . 367 .\r\nهل من ناصر ينصرنى . . . . . . امام حسين عليه السلام . . . . . 373 .\r\nبسم اللّه و ب اللّه و على . . . . . . . . امام حسين عليه السلام . . . . . 384 .\r\nانّ اللّه شاء أن يراك . . . . . . . . - . . . . . 396 ، 444 ، 473 ، 517 ، 535 ، 551 .\r\nانت منّى بمنزلة هارون . . . . . . . . رسول اكرم صلّى اللّه عليه و آله . . . . . 419 .\r\nو كلُّ يتقرّبون الى . . . . . . . . امام باقر عليه السلام . . . . . 422 ، 466 .\r\nانا علىّ بن الحسين . . . . . . . . امام سجاد عليه السلام . . . . . 425 ، 651 .\r\nلعن اللّه أولانا . . . . . . . . امام على عليه السلام . . . . . 434 .\r\nفامّا اكثارك الحجاج . . . . . . . . امام على عليه السلام . . . . . 434 .\r\nان لا يقارّوا على . . . . . . . . امام على عليه السلام . . . . . 435 .\r\nالا و انّ بليّتكم قد . . . . . . . . امام على عليه السلام . . . . . 435 .\r\nفعند ذلك تودّ . . . . . . . . امام على عليه السلام . . . . . 436 .\r\nانّ الفتن اذا . . . . . . . . امام على عليه السلام . . . . . 436 .\r\nايّها النّاس سيأتى . . . . . . . . امام على عليه السلام . . . . . 436 .\r\nفما احلولت لكم . . . . . . . . امام على عليه السلام . . . . . 436 .\r\nما لى اراكم اشباحاً . . . . . . . . امام على عليه السلام . . . . . 436 .\r\nلن تقدّس أمّة . . . . . . . . امام على عليه السلام . . . . . 437 .\r\nو اللّه لا يزالون حتّى . . . . . . . . امام على عليه السلام . . . . . 437 .\r\nيكفأ الاسلام كما . . . . . . . . امام على عليه السلام . . . . . 437 .\r\nمناخ ركاب و مصارع . . . . . . . . امام على عليه السلام . . . . . 440 ، 444 ، 456 ، 610 ، 666 .\r\nارسله على حين فترة . . . . . . . . امام على عليه السلام . . . . . 440 .\r\nانّها فتنةٌ عمياء . . . . . . . . امام على عليه السلام . . . . . 441 .\r\nلتجدنّ بنى اميّة لكم . . . . . . . . امام على عليه السلام . . . . . 441 .\r\nيأبى اللّه ذلك لنا . . . . . . . . امام حسين عليه السلام . . . . . 443 ، 501 ، 613 .\r\nلا و اللّه لا أفارقه . . . . . . . . امام حسين عليه السلام . . . . . 444 ، 511 .\r\nو اللّه لو تظاهرت . . . . . . . . امام على عليه السلام . . . . . 444 .\r\nأ فبالموت تخوّفنى . . . . . . . . امام حسين عليه السلام . . . . . 445 .\r\nبعثت لاتمّم مكارم . . . . . . . . رسول اكرم صلّى اللّه عليه و آله . . . . . 445 .\r\nالمقتول دون عياله . . . . . . . . - . . . . . 446 .\r\nو بذل مهجته فيك . . . . . . . . زيارت اربعين . . . . . 450 .\r\nارجعوا الى عقولكم . . . . . . امام حسين عليه السلام . . . . . 451 .\r\nاللّهمّ انّك تعلم . . . . . . . . امام حسين عليه السلام . . . . . 453 .\r\nافضل الاعمال كلمة . . . . . . . . رسول اكرم صلّى اللّه عليه و آله . . . . . 454\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nيظنّ الظّانّ انّ . . . . . . . . امام على عليه السلام . . . . . 454 .\r\nالا و انّ اخوف . . . . . . . . امام على عليه السلام . . . . . 454 .\r\nانّى لا اعلم اصحاباً . . . . . . . . امام حسين عليه السلام . . . . . 456 ، 458 .\r\nجزاكم اللّه خيراً . . . . . . . . امام حسين عليه السلام . . . . . 458 .\r\nلقد علمتم انّى احقّ . . . . . . . . امام على عليه السلام . . . . . 475 ، 477 ، 527 .\r\nبلغنى انّ قوماً . . . . . . . . امام صادق عليه السلام . . . . . 476 .\r\nانّ لقتل الحسين . . . . . . . . - . . . . . 477 ، 629 .\r\nشقّوا امواج الفتن . . . . . . . . امام على عليه السلام . . . . . 477 ، 497 .\r\nثمّ ايم اللّه لا . . . . . . . . امام حسين عليه السلام . . . . . 483 ، 530 .\r\nانّ هؤلاء اخافونى . . . . . . . . امام حسين عليه السلام . . . . . 483 ، 530 .\r\nو اللّه لاسلمنّ ما . . . . . . . . امام على عليه السلام . . . . . 484 ، 486 ، 527 ، 558 .\r\nافلح من نهض . . . . . . . . امام على عليه السلام . . . . . 486 .\r\nأ لا تبايعوني على . . . . . . . . - . . . . . 487 .\r\nيزعم انّه قد بايع . . . . . . . . امام على عليه السلام . . . . . 487 .\r\nانّ لى عليكم حقّاً . . . . . . . . امام على عليه السلام . . . . . 488 .\r\nانتم فى حل من . . . . . . . . امام حسين عليه السلام . . . . . 488 .\r\nو قلت : انّى كنت . . . . . . . . امام على عليه السلام . . . . . 488 .\r\nرفع ما استكرهوا . . . . . . . . - . . . . . 490 .\r\nالايمان قيّد الفتك . . . . . . رسول اكرم صلّى اللّه عليه و آله . . . . . 494 .\r\nيا عمّاه انّ اللّه . . . . . . . . امام حسين عليه السلام . . . . . 503 .\r\nلان يملأ بطن . . . . . . . . - . . . . . 505 .\r\nتعرف الاشياء باضدادها . . . . . . - . . . . . 509 .\r\nانّى اكره ان أبدأهم . . . . . . . . امام حسين عليه السلام . . . . . 512 .\r\nلو لم تبدؤنا ما . . . . . . . . - . . . . . 512 .\r\nيا ابن عمّ انّى اعلم . . . . . . . . امام حسين عليه السلام . . . . . 517 .\r\nلهم دوىّ كدوىّ . . . . . . . . - . . . . . 528 .\r\nذكرت الصّلاة جعلك . . . . . . . . امام حسين عليه السلام . . . . . 528 .\r\nلو لم يكن فى الدّنيا . . . . . . . . امام حسين عليه السلام . . . . . 529 ، 534 ، 545 .\r\nلا اريد لك حرباً . . . . . . . . امام حسين عليه السلام . . . . . 529 ، 545 .\r\nانّى بعثت اليكم . . . . . . . . امام حسين عليه السلام . . . . . 531 .\r\nفانّا مستقبلون امراً . . . . . . . . امام على عليه السلام . . . . . 531 .\r\nانّ بنى اميّة قد . . . . . . . . امام حسين عليه السلام . . . . . 532 ، 547 .\r\nلو لم اعجل لاخذت . . . . . . امام حسين عليه السلام . . . . . 533 ، 547 .\r\nلا يخفى علىّ الامر . . . . . . امام حسين عليه السلام . . . . . 535 .\r\nو إن حال القضاء . . . . . . . . امام حسين عليه السلام . . . . . 535 ، 543 .\r\nو انّ من هوان . . . . . . . . امام حسين عليه السلام . . . . . 535 ، 565 .\r\nلو اثرت ان اقاتل . . . . . . . . امام حسن عليه السلام . . . . . 545\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nيا ابن عبّاس فما . . . . . . . . امام حسين عليه السلام . . . . . 546 ، 698 .\r\nو لعمرى ما الامام . . . . . . . . امام حسين عليه السلام . . . . . 547 .\r\nو نحن اهل البيت . . . . . . . . امام حسين عليه السلام . . . . . 547 .\r\nو ان لم تفعلوا و . . . . . . . . امام حسين عليه السلام . . . . . 547 .\r\nفامّا اذ كرهتمونى . . . . . . . . امام حسين عليه السلام . . . . . 548 .\r\nأيّها النّاس إذ كرهتمونى . . . . . . . . امام حسين عليه السلام . . . . . 548 .\r\nالا تقبلون منّى ما . . . . . . . . امام حسين عليه السلام . . . . . 548 .\r\nلو ترك القطا . . . . . . . . - . . . . . 548 .\r\nفهلّاض لكم الويلات . . . . . . . . امام حسين عليه السلام . . . . . 550 .\r\nبابى انت و امّى يا . . . . . . . . امام حسين عليه السلام . . . . . 551 .\r\nفهل هو الّا الموت . . . . . . . . امام حسين عليه السلام . . . . . 553 .\r\nو ايم اللّه انّى لأرجو . . . . . . . . امام حسين عليه السلام . . . . . 557 .\r\nلم يشاقق اللّه و . . . . . . . . امام حسين عليه السلام . . . . . 562 .\r\nيا عيسى اوصيك . . . . . . . . مناجات . . . . . 563 .\r\nلالف ضربةً بالسّيف . . . . . . . . امام على عليه السلام . . . . . 567 .\r\nو اللّه لابن ابى طالب . . . . . . . . امام على عليه السلام . . . . . 567 .\r\nو ما كنت إلّا كقارب . . . . . . . . امام على عليه السلام . . . . . 567 .\r\nالعدل أفضل أم . . . . . . . . - . . . . . 568 .\r\nو جعل الشّفاء فى تربته . . . . . . . . - . . . . . 570 .\r\nلو لا صوارمهم و قطع . . . . . . . . - . . . . . 570 .\r\nالمسيح من الشّفعاء . . . . . . . . - . . . . . 570 .\r\nالمؤمن للمؤمن كالبنيان . . . . . . . . - . . . . . 576 .\r\nانّى لارجو ان يكرمنى . . . . . . . . امام حسين عليه السلام . . . . . 579 .\r\nاذا عرفت فاعمل ما . . . . . . . . - . . . . . 603 ، 611 .\r\nمن فسّر القرآن . . . . . . . . - . . . . . 604 .\r\nايّاكم و مجالسة الخطّائين . . . . . . حضرت عيسى عليه السلام . . . . . 617 .\r\nو فرض اللّه على . . . . . . . . امام صادق عليه السلام . . . . . 618 .\r\nالكلام فى اللّه و . . . . . . . . امام باقر عليه السلام . . . . . 618 .\r\nليس لك ان تقعد . . . . . . . . امام سجاد عليه السلام . . . . . 618 .\r\nالصّدق عزُّ و الكذب . . . . . . . . امام سجاد عليه السلام . . . . . 628 .\r\nعلامة الايمان ان . . . . . . . . - . . . . . 629 .\r\nفان كان لا بدّ من . . . . . . . . امام على عليه السلام . . . . . 629 .\r\nاستغن عمّن شئت . . . . . . - . . . . . 633 .\r\nو لا تكن عبد غيرك . . . . . . . . امام على عليه السلام . . . . . 636 .\r\nالقرآن عباراتٌ و إشاراتٌ . . . . . . . . - . . . . . 639 .\r\nاوتيت جوامع الكلم . . . . . . رسول اكرم صلّى اللّه عليه و آله . . . . . 639 .\r\nمداد العلماء افضل من . . . . . . . . - . . . . . 641\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nهوّن علىّ ما نزل . . . . . . . . امام حسين عليه السلام . . . . . 642 .\r\nاللّهمّ انّى اشكو اليك . . . . . . . . امام حسين عليه السلام . . . . . 642 .\r\nهكذا القى اللّه . . . . . . . . امام حسين عليه السلام . . . . . 643 ، 657 .\r\nاللّهمّ بيّض وجهه . . . . . . . . امام حسين عليه السلام . . . . . 646 .\r\nانّ الفتن إذا أقبلت . . . . . . . . امام على عليه السلام . . . . . 646 .\r\nيا اهل الكوفة . . . . . . . . حضرت زينب عليها السلام . . . . . 649 .\r\nفابكوا فانّكم احرياء . . . . . . . . حضرت زينب عليها السلام . . . . . 649 .\r\nويلكم أ تدرون اىّ . . . . . . . . حضرت زينب عليها السلام . . . . . 649 .\r\nلقد جئتم شيئاً . . . . . . . . حضرت زينب عليها السلام . . . . . 650 .\r\nفلا يستخفّنّكم المهل . . . . . . . . حضرت زينب عليها السلام . . . . . 650 .\r\nكتب اللّه عليهم . . . . . . . . حضرت زينب عليها السلام . . . . . 651 .\r\nفبتقدّم علم ذلك . . . . . . . . - . . . . . 655 .\r\nانفسهم منهم فى . . . . . . . . امام على عليه السلام . . . . . 659 .\r\nدراسة العلم لقاح . . . . . . . . امام حسين عليه السلام . . . . . 663 .\r\nلو تركوا الجهاد . . . . . . . . امام حسين عليه السلام . . . . . 663 .\r\nلا يأمن الّا من . . . . . . . . . امام حسين عليه السلام . . . . . 663 .\r\nالقدرة تذهب الحفيظة . . . . . . امام حسين عليه السلام . . . . . 663 .\r\nمن البلاء على هذه . . . . . . . . امام حسين عليه السلام . . . . . 663 ، 664 .\r\nواهاً لك ايّتها . . . . . . . . امام على عليه السلام . . . . . 666 .\r\nكانّى به و قد استجار . . . . . . . . رسول اكرم صلّى اللّه عليه و آله . . . . . 666 .\r\nانّ له عند اللّه درجةً . . . . . . . . - . . . . . 667 .\r\nفان نزل القضاء . . . . . . . . امام حسين عليه السلام . . . . . 678 .\r\nبسم اللّه الرّحمن . . . . . . . . امام حسين عليه السلام . . . . . 688 .\r\nو ارزقنى قتلًا فى . . . . . . . . دعا . . . . . 689 .\r\nاخرج فانّ اللّه قد . . . . . . . . - . . . . . 690 .\r\nو طفقت أرتئي . . . . . . . . امام على عليه السلام . . . . . 696 .\r\nانت اخو اخيك . . . . . . . . امام حسين عليه السلام . . . . . 700\r\n\r\n","description":"","footnote":"","page_name":" 720 ","page_number":720},
  {"content":"\r\n\r\n\r\nفهرست اشعار عربى\r\nمصرع اول اشعار - تعداد ابيات - نام سراينده - صفحه .\r\nابت لى عفّتى و ابى بلائى . . . . . 4 . . . . . ابن اطنابهء انصارى . . . . . 467 .\r\nاريد حياتى و يريد قتلى . . . . . 1 . . . . . - . . . . . 106 .\r\nاغن عن المخلوق بالخالق . . . . . 3 . . . . . امام حسين عليه السلام . . . . . 504 .\r\nالآن قد علقت مخالبنا به . . . . . 1 . . . . . - . . . . . 273 .\r\nالا ليت اللحى كانت حشيشا . . . . . 1 . . . . . - . . . . . 510 .\r\nالموت اولى من ركوب العار . . . . . 1 . . . . . امام حسين عليه السلام . . . . . 49 ، 89 ، 185 ، 385 ، 564 ، 628 ، 645 ، 656 ، 667 .\r\nاميرى حسينٌ و نعم الامير . . . . . 1 . . . . . - . . . . . 393 .\r\nأنا الحسين بن على . . . . . 2 . . . . . امام حسين عليه السلام . . . . . 190 .\r\nانا عجوز سيّدى ضعيفة . . . . . 1 . . . . . - . . . . . 392 .\r\nانا بن على الطّهر من آل هاشم . . . . . 1 . . . . . امام حسين عليه السلام . . . . . 191 ، 613 .\r\nان تنكرونى فانا ابن الحسن . . . . . 2 . . . . . حضرت قاسم عليه السلام . . . . . 377 .\r\nانّ الشّباب و الفراغ و الجدة . . . . . 1 . . . . . - . . . . . 478 .\r\nتعصى الاله و انت تظهر حبّه . . . . . - . . . . . - . . . . . 509 .\r\nتمسّك أبا قيسً بفضل عنانها . . . . . 2 . . . . . يزيد . . . . . 506 .\r\nدع المساجد للعبّاد تسكنها . . . . . 3 . . . . . يزيد . . . . . 505 .\r\nزر خير قبر فى العراق يزار . . . . . 4 . . . . . دعبل خزاعى . . . . . 666 .\r\nسأمضى و ما بالموت عار على الفتى . . . . . 4 . . . . . امام حسين عليه السلام . . . . . 47 ، 48 .\r\nسبقت العالمين الى المعانى . . . . . 3 . . . . . امام حسين عليه السلام . . . . . 45 ، 564 ، 565\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nشميسة كرم برجها قعر دنّها . . . . . 2 . . . . . يزيد . . . . . 505 ، 665 .\r\nفانّ النّار ليس تمسّ جسماً . . . . . 1 . . . . . - . . . . . 123 .\r\nفان شئت النّجاة فزر حسيناً . . . . . 2 . . . . . - . . . . . 588 .\r\nفانّ مريم احصنت فرجها . . . . . 2 . . . . . - . . . . . 562 .\r\nلا تدعونى و يك امّ البنين . . . . . 2 . . . . . امّ البنين . . . . . 244 ، 362 .\r\nلعمرك انّنى لاحبّ داراً . . . . . 2 . . . . . امام حسين عليه السلام . . . . . 504 .\r\nللبس عباءةً و تقرّ عينى . . . . . 3 . . . . . امام حسين عليه السلام . . . . . 504 .\r\nلما بدت تلك الرّءوس و اشرقت . . . . . 2 . . . . . يزيد . . . . . 505 .\r\nلنقل الصّخر من قلل الجبال . . . . . 2 . . . . . - . . . . . 659 .\r\nليت اشياخى ببدر شهدوا . . . . . - . . . . . يزيد . . . . . 544 .\r\nما ان ابالى بما لاقت جموعهم . . . . . 2 . . . . . يزيد . . . . . 508 ، 665 .\r\nملكنا فكان العفو منّا سجيّةً . . . . . 3 . . . . . ابن صيفى . . . . . 502 .\r\nمن ذاك‌امّ عريطً للعقرب . . . . . 1 . . . . . - . . . . . 506 .\r\nنذر علىّ لئن عادوا و ان رجعوا . . . . . 1 . . . . . - . . . . . 76 ، 586 .\r\nو اذا كانت النّفوس كبارا . . . . . 1 . . . . . متنبّى . . . . . 41 ، 658 .\r\nو اللّه ان قطعتموا يميني . . . . . 2 . . . . . حضرت أبو الفضل عليه السلام . . . . . 100 .\r\nو ان تكن الدّنيا تعدّ نفيسة . . . . . 3 . . . . . منسوب به امام حسين عليه السلام . . . . . 158 .\r\nو بريدٌ يأتى بوصل حبيب . . . . . 1 . . . . . - . . . . . 448 .\r\nو حسبك داء ان تبيت ببطنة . . . . . 1 . . . . . - . . . . . 463 .\r\nو فعلة لمرّة كجلسة . . . . . 1 . . . . . ابن مالك اندلسى . . . . . 171 .\r\nو لقد اتاك مجيب صوتك . . . . . - . . . . . امام على عليه السلام . . . . . 183 .\r\nو لقد بححت من النّدا . . . . . 2 . . . . . عمرو بن عبد ود . . . . . 183 .\r\nو نعم الحرّ حرّ بنى رياحً . . . . . 1 . . . . . امام حسين عليه السلام . . . . . 260 .\r\nو يوم فتحت سيفك من بعيد . . . . . 1 . . . . . - . . . . . 510 .\r\nيا دهر افّ لك من خليل . . . . . 5 مصرع . . . . . - . . . . . 276 .\r\nيا من رأى العبّاس كرّ على جماهير النّقد . . . . . 5 مصرع . . . . . امّ البنين . . . . . 101 ، 244 ، 363 .\r\nيا نفس لا تخش من الكفّار . . . . . 2 . . . . . حضرت أبو الفضل عليه السلام . . . . . 100 .\r\nيا نفس من بعد الحسين هونى . . . . . 3 . . . . . حضرت أبو الفضل عليه السلام . . . . . 99 ، 389 ، 668\r\n\r\n","description":"","footnote":"","page_name":" 722 ","page_number":722},
  {"content":"\r\n\r\n\r\nفهرست اشعار فارسى\r\nمصرع اول اشعار - تعداد ابيات - نام سراينده - صفحه .\r\nآسايش دو گيتى تفسير اين دو حرف است . . . . . 1 . . . . . حافظ . . . . . 387 .\r\nآسمان را حق بود گر خون ببارد بر زمين . . . . . 1 . . . . . سعدى . . . . . 481 .\r\nآنچه تو دارى قيامت است نه قامت . . . . . - . . . . . - . . . . . 624 .\r\nآن نيل مكرمت كه تو ديدى سراب شد . . . . . - . . . . . - . . . . . 624 .\r\nاز تشنگى فتاده به جانم شراره‌اى . . . . . 1 . . . . . - . . . . . 630 .\r\nاز محبّت تلخها شيرين شود . . . . . 1 . . . . . مولوى . . . . . 69 ، 603 .\r\nافسون كه مادرى ندارم . . . . . - . . . . . - . . . . . 613 ، 630 .\r\nاگر اين مرده اشكى هديه كرده . . . . . 16 . . . . . مكرم . . . . . 588 ، 589 .\r\nامروز همه روى رشك برين شد . . . . . 2 بند . . . . . - . . . . . 564 .\r\nاى بسا شاعر كه بعد از مرگ زاد . . . . . - . . . . . اقبال لاهورى . . . . . 163 ، 178 .\r\nاى خاك كربلا توبه من ياورى نما . . . . . 1 . . . . . - . . . . . 590 ، 613 ، 630 .\r\nاى دل غلام شاه جهان باش و شاه باش . . . . . 2 . . . . . - . . . . . 68 .\r\nاين جان عاريت كه به حافظ سپرد دوست . . . . . 1 . . . . . حافظ . . . . . 391 ، 519 .\r\nايّها النّاس جهان جاى تن آسانى نيست . . . . . - . . . . . - . . . . . 624 .\r\nبر در ارباب بىمروّت دنيا . . . . . 1 . . . . . - . . . . . 217 .\r\nبر سر تربت ما چون گذرى همّت خواه . . . . . 1 . . . . . حافظ . . . . . 408 .\r\nبر فرس تندرو هر كه تو را ديد گفت . . . . . 1 . . . . . - . . . . . 82 .\r\nبرگردد آن كه در هوس كشور آمده است . . . . . - . . . . . - . . . . . 256 .\r\nبه كم از قدر خود مشو راضى . . . . . 1 . . . . . - . . . . . 661 .\r\nبس كه ببستند بر او برگ و ساز . . . . . 1 . . . . . - . . . . . 604\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nبگذار تا بگريم چون ابر در بهاران . . . . . 1 . . . . . سعدى . . . . . 479 .\r\nبلبلى خون دلى خورد و گلى حاصل كرد . . . . . 3 . . . . . حافظ . . . . . 24 ، 624 .\r\nتن مرده و گريهء دوستان . . . . . 2 . . . . . - . . . . . 25 ، 624 ، 662 .\r\nتو ترازوى احد خو بوده‌اى . . . . . 2 . . . . . مولوى . . . . . 44 .\r\nجان ناقابل من قابل قربان تو نيست . . . . . - . . . . . - . . . . . 278 .\r\nخواند مزّمل نبى را زين سبب . . . . . 6 . . . . . مولوى . . . . . 443 .\r\nخون شهيدان را ز آب اولاتر است . . . . . - . . . . . پروين اعتصامى . . . . . 457 .\r\nخيز اى بابا از اين صحرا رويم . . . . . 1 . . . . . - . . . . . 76 ، 586 .\r\nدرشتى و نرمى بهم در به است . . . . . 1 . . . . . سعدى . . . . . 248 ، 356 .\r\nدر شجاعت شير ربّانيستى . . . . . 1 . . . . . مولوى . . . . . 386 ، 645 .\r\nدل بسى خون به كف آورد ولى ديده بريخت . . . . . 1 . . . . . حافظ . . . . . 479 .\r\nدل سنگين تو را اشك من آورد به راه . . . . . 1 . . . . . حافظ . . . . . 479 .\r\nدوش وقت سحر از غصّه نجاتم دادند . . . . . 1 . . . . . حافظ . . . . . 34 .\r\nدو علم افراشت اسپيد و سياه . . . . . - . . . . . - . . . . . 518 .\r\nديدار يار غايب دانى چه ذوق دارد . . . . . 1 . . . . . - . . . . . 34 ، 448 .\r\nروح حيوانى ندارد اتحاد . . . . . 2 . . . . . مولوى . . . . . 463 .\r\nزان تشنگان هنوز به عيّوق مىرسد . . . . . 1 . . . . . محتشم كاشانى . . . . . 30 .\r\nزان كه از قرآن بسى گمره شدند . . . . . - . . . . . مولوى . . . . . 563 .\r\nز حافظان جهان كس چو بنده جمع نكرد . . . . . 1 . . . . . حافظ . . . . . 164 .\r\nز سمّ ستوران در آن پهن دشت . . . . . 1 . . . . . فردوسى . . . . . 377 .\r\nزينب مضطرم ، الوداع ، الوداع . . . . . - . . . . . - . . . . . 291 ، 577 .\r\nسلسلهء اين قوم جعد مشكبار . . . . . 1 . . . . . - . . . . . 299 .\r\nسودا چنين خوش است كه يك جا كند كسى . . . . . - . . . . . - . . . . . 445 .\r\nشاهدى گفت به شمعى كامشب . . . . . 12 . . . . . پروين اعتصامى . . . . . 43 .\r\nشود آسان به عشق كارى چند . . . . . 1 . . . . . - . . . . . 516 .\r\nشهر غزنين نه همان است . . . . . . . . - . . . . . - . . . . . 624 .\r\nصبا به لطف بگو آن غزال رعنا را . . . . . - . . . . . - . . . . . 624 .\r\nصوفى سرخوش از اين دست كه كج كرد كلاه . . . . . 1 . . . . . حافظ . . . . . 24 .\r\nعشقت رسد به فرياد ار خود به سان حافظ . . . . . 1 . . . . . حافظ . . . . . 165 .\r\nغوّاصى كن گرت گهر مىبايد . . . . . 2 . . . . . ركن الدين محمود خوافى . . . . . 469 .\r\nفكر بلبل همه آن است كه گل شد يارش . . . . . 2 . . . . . حافظ . . . . . 24 ، 624 .\r\nقاضى ار با ما نشيند برفشاند دست را . . . . . 1 . . . . . سعدى . . . . . 309 .\r\nكار پاكان را قياس از خودمگير . . . . . 1 . . . . . مولوى . . . . . 473 .\r\nكاروان شهيد رفت از پيش . . . . . 1 . . . . . - . . . . . 329 .\r\nكهن جامهء خويش پيراستن . . . . . 1 . . . . . - . . . . . 632 .\r\nگر طبيبانه بيايى به سر بالينم . . . . . 1 . . . . . - . . . . . 390 .\r\nگريه بر هر درد بىدرمان دواست . . . . . 1 . . . . . - . . . . . 478\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nليلى ز غم اكبر . . . . . . . . - . . . . . - . . . . . 586 .\r\nماهى از سر گنده گردد نى ز دم . . . . . - . . . . . - . . . . . 120 ، 610 .\r\nمرا عار آيد از اين زندگى . . . . . 1 . . . . . - . . . . . 188 .\r\nمن از بينوايى نيم روى زرد . . . . . 1 . . . . . - . . . . . 463 .\r\nمن خاك كف پاى سگ كوى كسىام . . . . . 1 . . . . . - . . . . . 588 .\r\nمهترى گر به كام شير دراست . . . . . 2 . . . . . حنظلهء بادغيسى . . . . . 661 .\r\nمىرود از سينه‌ها در سينه‌ها . . . . . 1 . . . . . مولوى . . . . . 246 .\r\nميل جان اندر ترقى و شرف . . . . . 1 . . . . . - . . . . . 660 .\r\nنديدم خوشتر از شعر تو حافظ . . . . . 1 . . . . . حافظ . . . . . 164 .\r\nنه كرسى فلك نهد انديشه زير پاى . . . . . 1 . . . . . - . . . . . 624\r\n\r\n","description":"","footnote":"","page_name":" 725 ","page_number":725},
  {"content":"\r\n\r\n\r\nفهرست اسامى اشخاص\r\nآدم عليه السلام : 90 ، 401 ، 402 ، 451 ، 481 ، 535 ، 551 ، 552 ، 648 ، 656 ، 672 .\r\nآسيه : 648 .\r\nآقا سيّد محمد عرب : 340 .\r\nآقا محمد على ، صاحب مقامع : 593 .\r\nآل آقا : 96 .\r\nآيتى ( محمد ابراهيم ) : 29 ، 125 ، 130 ، 311 ، 371 ، 383 ، 551 ، 584 ، 612 ، 642 ، 643 ، 656 ، 668 .\r\nآيزنهاور : 172 .\r\nابراهيم عليه السلام : 39 ، 225 ، 226 ، 324 ، 402 ، 403 ، 439 ، 440 ، 446 ، 449 ، 455 ، 460 - 462 ، 588 ، 672 .\r\nابن ابى الحديد ( عزّ الدين عبد الحميد ) : 385 ، 456 ، 558 ، 645 .\r\nابن اثير ، صاحب نهايه : 487 ، 623 .\r\nابن اثير ( عزّ الدين على ) : 94 ، 530 ، 549 ، 551 ، 664 .\r\nابن اسحاق : 404 .\r\nابن اطنابهء انصارى : 467 .\r\nابن اعثم كوفى : 551 ، 552 .\r\nابن خلدون ( ابو زيد عبد الرحمن بن محمد ) : 534 .\r\nابن خلّكان ( شمس الدين أبو العباس أحمد بن ابراهيم ) : 467 ، 502 ، 504 ، 510 .\r\nابن زبعرى : 61 ، 506 .\r\nابن سينا ( أبو على حسين بن عبد اللّه ) : 43 ، 86 ، 153 ، 154 ، 156 ، 165 ، 339 ، 349 ، 405 ، 411 ، 416 ، 585 .\r\nابن شهرآشوب : 112 ، 158 ، 231 ، 376 ، 567 .\r\nابن صيفى ( شهاب الدّين سعد بن محمد بن سعد بن صيفى ) : 502 .\r\nابن عايشه : 505 .\r\nابن عبّاس ( عبد اللّه ) : 40 ، 41 ، 143 ، 146 ، 268 ، 440 ، 443 ، 444 ، 473 ، 490 ، 498 ، 516 ، 517 ، 533 ، 546 ، 550 ، 647 ، 680 - 682 ، 697 ، 698 .\r\nابن عساكر : 94 ، 548 ، 550 .\r\nابن عمر سعد : 346\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nابن قتيبه : 510 .\r\nابن مالك اندلسى : 171 .\r\nابن ملجم مرادى ( عبد الرّحمن ) : 567 ، 645 .\r\nابن ميثم : 488 .\r\nابن نما : 591 .\r\nأبو الفرج اصفهانى : 584 .\r\nأبو الفرج بن جوزى ( شمس الدين ) : 309 ، 353 .\r\nأبو بكر بن ابن العربى اندلسى : 40 .\r\nأبو بكر بن ابى قحافه : 168 ، 170 ، 173 ، 174 ، 176 ، 177 ، 205 ، 477 ، 482 ، 486 ، 489 ، 498 ، 528 .\r\nابو ثمامهء صائدى ( أبو الصّائدي ) : 384 ، 458 .\r\nأبو جهل : 460 .\r\nابوحمزهء ثمالى : 596 .\r\nابو حنيفه : 488 .\r\nابو ذر غفارى ( جنادة بن جندب ) : 46 ، 47 ، 156 ، 169 ، 170 ، 177 ، 221 ، 275 ، 389 ، 390 ، 434 ، 503 ، 624 ، 628 ، 646 .\r\nابو سفيان بن حرب : 201 ، 202 ، 210 ، 212 ، 241 ، 365 ، 429 - 432 ، 438 ، 449 - 451 ، 455 ، 456 ، 460 ، 484 ، 496 ، 497 ، 502 ، 511 ، 529 ، 544 ، 558 ، 579 ، 682 ، 697 .\r\nابو سلمهء خلّال : 143 ، 144 .\r\nابو طالب بن عبد المطّلب : 404 .\r\nأبو عبيدهء نحوى : 467 .\r\nأبو عبيدة بن الحارث : 255 .\r\nأبو لهب : 496 .\r\nأبو مخنف : 551 .\r\nأبو مسلم خراسانى : 482 .\r\nابو هرّهء ازدى : 532 ، 547 ، 699 .\r\nأبو هريره : 433 .\r\nابى مخنف : 688 .\r\nأحمد بن حسين بن عمر بن يزيد : 688 .\r\nأحمد بن عبد اللّه الخجستانى : 660 .\r\nارسطو : 349 ، 416 .\r\nازرق شامى : 130 .\r\nاسپنسر ( هربرت ) : 445 ، 466 .\r\nاسدآبادى ( سيّد جمال الدّين ) : 106 ، 165 ، 166 ، 449 .\r\nاسرائيل ( يعقوب ) : 289 .\r\nاسفنديار : 27 .\r\nاسكندر مقدونى : 38 ، 445 ، 452 ، 460 ، 491 ، 626 ، 627 ، 661 ، 663 .\r\nاسماعيل بن ابراهيم عليه السلام : 225 ، 226 .\r\nاشراقى : 377 .\r\nاعتصامى ( پروين ) : 43 ، 627 .\r\nافراسياب : 27 .\r\nافلاطون : 349 ، 380 ، 644 .\r\nاقبال لاهورى ( محمّد ) : 53 ، 54 ، 163 ، 223 ، 237 ، 340 ، 343 ، 381 ، 613 ، 632 ، 633 ، 644 .\r\nالمقنّع : 238 ، 491 .\r\nامّ البنين : 98 ، 101 ، 243 ، 244 ، 361 - 363 .\r\nامّ البنين : 361 .\r\nامّ ايمن : 407 ، 408 .\r\nامرؤ القيس : 668 .\r\nامّ سلمه : 551 ، 552 .\r\nامّ عبد اللّه بن عمير كلبى : 391 ، 392 .\r\nامّ علاء : 358 .\r\nامّ كلثوم : 665 .\r\nامّ كلثوم : 361 .\r\nامّ كلثوم : 481 ، 521 .\r\nامّ موسى : 403 ، 648 .\r\nامّ وهب : 481 ، 521 ، 668 .\r\nامّ يزيد : 504 .\r\nامينى ( علّاض مه ) : 278 .\r\nاميّه : 271 ، 496 ، 544 .\r\nانصارى ( خواجه عبد اللّه أبو إسماعيل بن محمّد ) : 343 .\r\nانصارى ( شيخ مرتضى بن محمّد مير شوشترى ) : 132 ، 154 ، 156 ، 166 ، 353\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nبابك خرّمدين : 238 ، 482 .\r\nبجنوردى ( شيخ محمد تقى ) : 106 .\r\nبراون ( ادوارد ) : 669 .\r\nبروجردى ( سيد حسين طباطبايى ) : 76 ، 334 ، 352 ، 412 ، 413 ، 587 .\r\nبرير بن خضير : 97 ، 625 .\r\nبسر بن ارطاة : 518 .\r\nبشر بن عمرو حضرمى : 668 .\r\nبشر بن غالب : 508 .\r\nبقراط : 349 .\r\nبكر بن وائل : 295 ، 668 .\r\nبنت الشّاطى : 482 .\r\nبهبهانى ( آقا محمد على ) : 96 .\r\nبهبهانى ( وحيد ) : 96 .\r\nبيرجندى ( شيخ محمد باقر ) : 71 ، 261 .\r\nبيرونى ( ابو ريحان محمد بن احمد ) : 154 ، 465 .\r\nپاپ : 568 .\r\nپاستور ( لوئى ) : 349 .\r\nتاج نيشابورى : 120 ، 129 .\r\nتبريزى ( حجة الاسلام ) : 613 .\r\nتفتازانى ( سعد الدّين مسعود بن عمر ، خطيب تبريزى ، صاحب مطوّل ) : 411 ، 412 .\r\nتهرانى ( شيخ عبد الحسين ) : 95 .\r\nجابر : 78 ، 383 ، 586 .\r\nجاحظ : 154 .\r\nجالينوس : 349 .\r\nجامى ( نور الدين عبد الرّحمن بن نظام الدين ) : 94 .\r\nجبرئيل : 87 ، 172 ، 473 ، 564 ، 585 ، 589 ، 599 ، 605 .\r\nجبران خليل جبران : 163 ، 164 .\r\nجرداق ( جرج ) : 163 .\r\nجزائرى ( سيد مرتضى ) : 603 .\r\nجعفر بن أبي طالب : 337 ، 666 .\r\nجعفر بن محمد ، امام صادق عليه السلام : 95 ، 120 ، 121 ، 125 ، 143 ، 144 ، 242 ، 285 ، 384 ، 476 ، 488 ، 596 ، 603 ، 606 ، 607 ، 618 ، 688 .\r\nجلال الدين خوارزمشاه : 27 ، 28 ، 624 .\r\nجمال عبد النّاصر : 661 .\r\nجمشيد : 238 .\r\nجودى : 414 ، 421 .\r\nجون ، مولى ابى ذر : 275 ، 374 ، 389 ، 390 ، 515 ، 646 .\r\nجوهرى : 343 ، 414 ، 421 .\r\nحائرى ( حاج شيخ عبد لكريم ) : 279 ، 377 .\r\nحافظ شيرازى ( خواجه شمس الدين محمد ) : 24 ، 68 ، 69 ، 163 - 165 ، 309 ، 386 ، 391 ، 479 ، 519 ، 624 .\r\nحبيب بن مظاهر اسدى : 97 ، 152 ، 277 ، 385 ، 481 ، 540 ، 549 ، 554 ، 578 ، 594 ، 625 ، 641 ، 642 ، 657 .\r\nحجّاج بن يوسف : 467 .\r\nحجر بن عدى : 142 ، 435 ، 558 ، 580 .\r\nحجة بن الحسن ، امام زمان ( عج ) : 193 ، 488 .\r\nحرّ بن يزيد رياحى : 114 ، 147 ، 190 ، 257 - 260 ، 270 ، 272 ، 370 ، 371 ، 445 ، 465 ، 484 ، 512 ، 534 - 536 ، 540 ، 544 ، 547 ، 553 ، 578 ، 642 ، 645 ، 683 ، 695 ، 698 .\r\nحرث بن جناده انصارى : 391 - 393 .\r\nحرمله : 481 ، 642 .\r\nحسّان بن ثابت خزرجى انصارى : 342 .\r\nحسن بن على ، امام عسكرى عليه السلام : 95 ، 404 .\r\nحسن بن على ، امام مجتبى عليه السلام : 47 ، 199 - 201 ، 249 ، 276 ، 278 ، 361 ، 375 ، 377 ، 378 ، 393 ، 438 ، 492 ، 494 ، 507 ، 539 ، 545 ، 558 ، 636 ، 655 ، 702 .\r\nحسين بن على ، سيد الشّهداء عليه السلام : در بسيارى از صفحات .\r\nحكم : 433 .\r\nحكيم ( آية اللّه سيد محسن ) : 278 ، 293 .\r\nحلبى : 103\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nحمران بن اعين شيبانى : 655 .\r\nحمزة بن عبد المطلب : 104 ، 255 ، 456 .\r\nحميد بن مسلم : 97 ، 116 ، 347 ، 407 .\r\nحنظلهء بادغيسى : 439 ، 452 ، 660 .\r\nحنظلة بن اسعد الشّبامى : 385 ، 645 .\r\nحوّا : 401 ، 402 ، 648 .\r\nخالد : 361 .\r\nخديجه بنت خويلد عليها السلام : 404 ، 407 ، 620 ، 648 .\r\nخراسانى ( آخوند ) : 96 ، 412 ، 413 .\r\nخشايارشا : 661 .\r\nخطيب بغدادى : 404 ، 405 ، 411 .\r\nخطيب دمشقى ( جلال الدّين محمد بن عبد الرّحمن شافعى ) : 411 .\r\nخواجويى ( ملّا اسماعيل ) : 92 .\r\nخوارزمى : 94 ، 209 ، 270 ، 407 ، 529 ، 533 ، 545 - 547 ، 549 ، 551 ، 552 ، 554 ، 557 .\r\nخوافى ( ركن الدين محمود ) : 468 .\r\nخولى : 30 ، 109 .\r\nداروين : 479 .\r\nداود عليه السلام : 288 ، 578 .\r\nدربندى ( ملّا آقا ) : 95 ، 96 ، 132 ، 585 ، 592 ، 593 ، 598 .\r\nدعبل خزاعى ( أبو على ) : 31 ، 343 ، 381 ، 382 ، 385 ، 666 .\r\nدوركهايم : 673 .\r\nرازى ( محمد بن زكريا ) : 43 .\r\nراشد ( حسين على ) : 643 .\r\nراغب اصفهانى : 563 ، 602 .\r\nرباب : 668 .\r\nرستم : 27 ، 585 .\r\nرشيد هجرى : 142 ، 435 ، 457 ، 558 .\r\nروزولت ( تئودور ) : 290 .\r\nروسو ( پى ير ) 632 .\r\nرياشى : 483 ، 530 .\r\nزبيده : 598 .\r\nزبير بن العوام : 168 ، 434 ، 435 ، 487 ، 489 .\r\nزرارة : 688 .\r\nزعفر جنّى : 78 ، 94 ، 110 ، 598 ، 606 .\r\nزكريا عليه السلام : 403 ، 648 .\r\nزلى اشكول : 290 .\r\nزهير بن قين : 97 ، 277 ، 385 ، 452 ، 512 ، 540 ، 547 ، 625 ، 645 ، 668 .\r\nزياد بن أبيه : 57 ، 499 ، 510 ، 511 ، 544 ، 585 .\r\nزيدان ( جرجى ) : 468 .\r\nزيد بن على : 488 .\r\nزينب بنت اسحاق : 500 .\r\nزينب بنت على عليها السلام : 31 ، 36 ، 60 - 62 ، 110 ، 115 ، 275 ، 276 ، 291 ، 297 ، 300 - 303 ، 312 ، 313 ، 373 ، 382 ، 393 ، 404 ، 406 - 409 ، 421 ، 423 - 425 ، 465 ، 466 ، 481 ، 482 ، 577 ، 591 ، 594 ، 595 ، 606 ، 625 ، 642 ، 649 - 652 .\r\nسارتر ( ژان پل ) : 140 ، 254 .\r\nساره : 402 ، 403 ، 648 .\r\nسامرى : 672 .\r\nسبط : 550 ، 556 .\r\nسبطى : 672 .\r\nسرجون : 664 .\r\nسعد بن ابى وقاص : 142 ، 168 ، 169 ، 438 ، 494 .\r\nسعد بن عباده : 485 .\r\nسعد بن عبد الرحمن المنقرى : 513 .\r\nسعدى شيرازى ( مشرف الدّين مصلح بن عبد اللّه ) : 43 ، 164 ، 248 ، 309 ، 339 ، 343 ، 356 ، 479 ، 481 ، 624 .\r\nسعيد بن العاص : 498 .\r\nسعيد بن عبد اللّه حنفى : 458 ، 668 .\r\nسعيد بن عثمان : 514 .\r\nسعيدى ( سيد غلامرضا ) : 223 .\r\nسفيان بن عوف : 508\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nسفيان بن وكيع : 687 .\r\nسفير ( سيد محمد على ) : 343 .\r\nسكينه بنت حسين : 118 ، 606 .\r\nسلطان محمود غزنوى : 624 .\r\nسليمان بن داود عليه السلام : 288 ، 290 ، 578 .\r\nسليمان بن صرد خزاعى : 549 ، 685 ، 697 .\r\nسمرة بن جندب : 214 ، 438 .\r\nسميه ( مادر زياد بن أبيه ) : 242 ، 556 .\r\nسنان بن انس : 77 ، 109 ، 465 ، 585 ، 586 ، 643 .\r\nسوكارنو : 625 .\r\nسهراب : 585 .\r\nسيد بن طاووس : 78 ، 328 ، 591 ، 687 ، 688 .\r\nسيد رضى ( أبو الحسن محمد بن حسين موسوى ) : 421 .\r\nسيد شرف الدين : 577 .\r\nسيد مرتضى علم الهدى ( أبو القاسم على بن حسين موسوى ) : 95 ، 548 .\r\nسيوطى : 282 .\r\nشاه اسماعيل صفوى : 38 ، 452 ، 460 ، 627 .\r\nشاه عباس صفوى : 474 .\r\nشريح قاضى ( أبو أميه ابن حارث بن قيس بن جهم كندى ) : 174 ، 422 .\r\nشريعتى ( على ) : 86 ، 589 ، 671 .\r\nشعيب عليه السلام : 446 .\r\nشكيل ارسلان : 337 ، 338 .\r\nشمر بن ذى الجوشن : 29 ، 30 ، 98 ، 126 ، 243 ، 387 ، 452 ، 465 ، 481 ، 482 ، 510 ، 519 ، 553 ، 612 ، 620 ، 645 .\r\nشمس : 501 .\r\nشمس تبريزى ( محمد بن على بن ملكداد ) : 24 .\r\nشمس ( واعظ تهرانى ) : 126 ، 612 .\r\nشهربانو : 131 ، 598 .\r\nشهرستانى ( ابو الفتح محمد بن أبو القاسم عبد لكريم ) : 461 .\r\nشهيد اول ( محمد بن مكى بن حامد بن احمد دمشقى نبطى ) : 306 .\r\nشهيد ثانى ( زيد الدين بن على بن احمد بن محمد ) : 306 .\r\nشيخ بهايى ( بهاء الدين محمد بن حسين عاملى ) : 86 ، 156 ، 220 .\r\nشيخ صدوق ( أبو جعفر محمد بن على بن حسين ) : 551 .\r\nشيخ طوسى ( أبو جعفر محمد بن حسن ) : 548 .\r\nشيخ مفيد ( محمد بن محمد بن نعمان ) : 36 ، 49 ، 94 ، 157 ، 206 ، 302 ، 385 ، 425 ، 531 ، 533 ، 543 ، 546 - 550 ، 584 ، 591 ، 664 .\r\nشيطان : 402 ، 648 .\r\n( صاحب لسان الغيب ) : 330 .\r\n( صاحب معالم ) : 95 ، 592 .\r\nصالح عليه السلام : 446 .\r\nصالحى نجف‌آبادى ( نعمت ) : 148 ، 371 ، 455 ، 529 ، 533 ، 534 ، 536 ، 539 ، 542 - 550 ، 552 - 557 ، 664 ، 677 - 679 ، 681 - 686 ، 688 ، 691 ، 694 ، 695 ، 699 - 701 ، 703 .\r\nصدر ( آية اللّه ) : 120 .\r\nصدر الدين شيرازى ( محمد بن ابراهيم قوامى ، ملّا صدرا ) : 156 ، 165 .\r\nصعصعة بن صوحان عبدى : 154 .\r\nصفى على شاه : 381 ، 382 ، 595 ، 644 .\r\nضحّاك بن عبد اللّه مشرقى : 534 ، 540 .\r\nضريس كنانى : 655 .\r\nطارق بن زياد : 139 ، 140 ، 456 ، 624 .\r\nطباطبايى ( علّامه محمد حسين ) : 232 ، 639 .\r\nطبرى ( أبو جعفر محمد بن جرير ) : 94 ، 271 ، 273 ، 510 ، 548 ، 549 ، 556 ، 557 ، 584 .\r\nطريحى : 485 ، 533 ، 546 ، 585 ، 598 .\r\nطلحة بن عبد اللّه : 168 ، 169 .\r\nطوسى ( خواجه نصير الدين محمد بن حسن ) : 95 ، 154 ، 156 ، 349 ، 411 ، 481 .\r\nطه حسين : 643\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nطهرانى ( علامه شيخ عبد الحسين ) : 592 .\r\nعاصم : 165 .\r\nعامر بن مجمع عبيدى : 457 ، 508 ، 509 .\r\nعايشه بنت أبو بكر : 205 ، 404 .\r\nعباد بن زياد : 510 .\r\nعباس : 432 ، 496 ، 497 .\r\nعباس بن على ، أبو الفضل عليه السلام : 36 ، 74 ، 78 ، 81 ، 87 ، 91 ، 97 - 101 ، 126 ، 241 ، 243 ، 244 ، 260 ، 261 ، 277 ، 278 ، 360 - 363 ، 373 ، 374 ، 388 ، 389 ، 465 ، 481 ، 515 ، 553 ، 590 ، 595 ، 598 ، 599 ، 605 ، 606 ، 612 ، 625 ، 644 ، 645 ، 666 - 668 .\r\nعبد الباسط ( محمد عبد الصمد ) : 341 .\r\nعبد الرحمن بن خالد بن وليد : 438 ، 494 .\r\nعبد الرحمن بن عوف : 168 - 170 ، 173 ، 435 .\r\nعبد العظيم حسنى : 165 ، 598 .\r\nعبد اللّه بن الحسن : 297 ، 298 ، 393 ، 394 ، 599 .\r\nعبد اللّه بن الحسن بن على ( عبد اللّه محض ) : 143 .\r\nعبد اللّه بن جعفر : 498 ، 551 .\r\nعبد الله بن حماد بصرى : 476 .\r\nعبد اللّه بن حنظله : 106 ، 107 ، 437 ، 474 ، 507 .\r\nعبد اللّه بن زبير : 201 ، 204 ، 498 ، 499 ، 514 ، 546 ، 701 .\r\nعبد اللّه بن سلول : 433 ، 681 .\r\nعبد اللّه بن عفيف ازدى غامدى : 423 ، 493 ، 656 .\r\nعبد اللّه بن عمر : 40 ، 201 ، 499 ، 508 ، 528 .\r\nعبد الله بن عمرو عاص : 104 .\r\nعبد اللّه بن عمير كلبى : 382 ، 391 - 393 ، 668 .\r\nعبد اللّه بن مسعود : 353 .\r\nعبد اللّه بن يقطر : 534 ، 543 .\r\nعبد اللّه رضيع : 657 .\r\nعبد اللّه علائلى : 364 .\r\nعبد اللّه علائينى : 185 .\r\nعبد المطّلب : 501 .\r\nعبده ( شيخ محمد ) : 165 .\r\nعبيد اللّه بن حرّ جعفى : 534 ، 540 .\r\nعبيد اللّه بن زياد بن أبيه : در بسيارى از صفحات .\r\nعبيد اللّه بن عباس : 361 .\r\nعتبه : 508 .\r\nعثمان بن زياد : 242 ، 556 ، 579 .\r\nعثمان بن عفان : 46 ، 53 ، 168 - 170 ، 173 ، 174 ، 176 ، 365 ، 366 ، 430 ، 433 ، 434 ، 438 ، 439 ، 449 ، 455 ، 456 ، 475 ، 480 ، 482 ، 484 ، 486 ، 489 ، 493 ، 497 ، 531 ، 544 ، 558 .\r\nعثمان بن على : 357 .\r\nعثمان بن مظعون : 357 ، 358 .\r\nعصام بن المصطلق : 518 .\r\nعطيهء عوفى : 586 .\r\nعقّاد ( عباس محمود ) : 44 ، 294 ، 469 ، 484 ، 492 - 501 ، 503 ، 507 ، 509 ، 513 - 515 ، 519 .\r\nعقبة بن سمعان : 96 .\r\nعقيل بن أبي طالب : 85 ، 98 ، 330 ، 361 ، 585 .\r\nعلوى ( حسن ) : 478 .\r\nعلى بن أبي طالب ، امير المؤمنين عليه السلام : در بسيارى از صفحات .\r\nعلى بن الحسين ، امام سجاد ، زين العابدين عليه السلام : 61 ، 78 ، 97 ، 124 - 126 ، 166 ، 275 ، 276 ، 301 ، 302 ، 311 - 313 ، 341 ، 361 ، 381 ، 406 - 408 ، 424 ، 425 ، 521 ، 539 ، 549 ، 584 ، 586 ، 594 ، 596 ، 606 ، 607 ، 611 ، 612 ، 618 ، 625 ، 644 ، 651 ، 652 ، 687 .\r\nعلى بن الحسين ، على اصغر عليه السلام : 373 ، 555 ، 556 ، 641 ، 642 ، 657\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nعلى بن الحسين ، على اكبر عليه السلام : 75 76 ، 78 ، 97 ، 225 ، 226 ، 291 ، 346 ، 347 ، 361 ، 376 ، 390 ، 458 ، 481 ، 501 ، 577 ، 586 ، 591 ، 595 ، 606 ، 651 ، 668 .\r\nعلى بن الليث صفارى : 661 .\r\nعلى بن موسى ، امام رضا عليه السلام : 68 ، 174 - 176 ، 215 ، 252 ، 253 ، 381 .\r\nعلى بن يقطين : 306 .\r\nعمّار : 551 .\r\nعمّار ياسر : 103 ، 104 ، 156 ، 169 ، 170 ، 429 ، 434 ، 603 .\r\nعمّان سامانى : 381 ، 382 ، 644 .\r\nعمر بن الخطّاب : 57 ، 142 ، 168 - 170 ، 173 - 177 ، 183 ، 205 ، 207 ، 319 ، 365 ، 430 ، 482 ، 489 ، 498 ، 508 ، 528 ، 695 .\r\nعمر بن سعد : 29 ، 30 ، 35 - 37 ، 78 ، 80 ، 97 ، 109 ، 114 - 116 ، 118 ، 130 ، 132 ، 191 ، 206 ، 257 ، 272 - 274 ، 277 ، 296 ، 297 ، 330 ، 345 ، 346 ، 376 ، 383 ، 391 ، 408 ، 456 ، 457 ، 465 ، 481 ، 482 ، 484 ، 495 ، 511 ، 512 ، 519 ، 520 ، 530 ، 540 ، 548 ، 553 ، 556 ، 584 ، 586 ، 592 ، 594 ، 609 ، 625 ، 694 ، 701 .\r\nعمرو بن حجّاج : 685 .\r\nعمرو بن حمق خزاعى : 142 ، 435 ، 438 ، 580 .\r\nعمرو بن سعد بن العاص اشدق : 485 ، 533 ، 547 ، 562 .\r\nعمرو بن عاص : 104 ، 434 ، 499 ، 509 .\r\nعمرو بن عبد ود : 183 ، 386 ، 624 .\r\nعمرو بن قرظة بن كعب انصارى : 389 ، 645 .\r\nعياشى : 618 .\r\nعيسى بن مريم ، مسيح عليه السلام : 32 ، 33 ، 109 ، 324 ، 401 ، 403 ، 455 ، 461 ، 462 ، 475 ، 505 ، 561 - 563 ، 565 - 571 ، 617 ، 626 ، 665 ، 672 .\r\nغزالى طوسى ( ابو حامد محمد بن محمد ) : 216 .\r\nغفّارى ( على اكبر ) : 540 ، 541 ، 545 ، 557 ، 593 .\r\nفاطمه بنت حسين بن على : 404 .\r\nفاطمه معصومه بنت موسى بن جعفر : 404 .\r\nفاطمهء صغرى : 586 .\r\nفاطمة الزهراء عليها السلام : 33 ، 60 ، 89 ، 111 ، 151 ، 186 ، 210 ، 276 ، 392 ، 403 - 406 ، 408 ، 476 ، 477 ، 556 ، 557 ، 561 - 563 ، 567 ، 570 ، 595 ، 608 ، 613 ، 648 ، 698 .\r\nفخر الدين رازى ( أبو عبد اللّه محمد بن عمر ، خطيب رازى ) : 411 ، 602 .\r\nفرامرزى ( عبد الرحمن ) : 290 ، 291 .\r\nفردوسى ( أبو القاسم ) : 164 ، 377 ، 462 .\r\nفرزدق ( أبو فراس همام بن غالب ) : 422 ، 485 ، 508 ، 509 ، 533 ، 535 ، 543 ، 546 ، 675 ، 676 ، 681 ، 682 .\r\nفرشيد : 238 .\r\nفرعون : 39 ، 75 ، 355 ، 416 ، 439 ، 441 ، 448 ، 454 ، 455 ، 460 .\r\nفروغى ( محمد على ) : 445 ، 466 .\r\nفروة بن مسيك : 185 .\r\nفروة بن نوفل : 545 .\r\nفضّه : 585 .\r\nفضل بن على : 591 .\r\nفطرس ملك : 564 .\r\nفيض الاسلام : 338 ، 366 ، 367 .\r\nقاسم بن الحسين عليه السلام : 77 ، 80 - 83 ، 91 ، 94 ، 97 ، 110 ، 278 - 280 ، 297 ، 346 ، 375 - 378 ، 393 ، 458 ، 515 ، 586 ، 598 ، 606 ، 614 ، 625 ، 641 ، 668 .\r\nقاسم ثانى : 598 .\r\nقاضى : 602 .\r\nقاضى ابن العربى اندلسى : 534 ، 585\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nقتيبه : 664 .\r\nقزوينى : 510 .\r\nقزوينى ( آقا سيد محمد باقر ) : 412 .\r\nقزل‌ارسلان : 624 .\r\nقفّال : 602 .\r\nقمى ( شيخ عباس ) : 46 ، 71 ، 92 ، 383 .\r\nقمى ( على بن ابراهيم ) : 618 ، 620 .\r\nقنبر : 599 .\r\nقيس بن اشعث : 700 .\r\nقيس بن مسهّر صيداوى : 534 ، 543 .\r\nكارنگى ( ديل ) : 502 .\r\nكاشانى ( ميرزا محمد تقى سپهر ، صاحب ناسخ التواريخ ) : 77 ، 256 .\r\nكاشفى ( ملا حسين ) : 94 ، 132 ، 586 ، 591 ، 598 ، 606 .\r\nكثير بن شهاب : 684 .\r\nكريب بن صبّاح : 387 ، 512 .\r\nكسايى : 165 .\r\nكشّى : 529 ، 545 .\r\nكلينى ( محمد بن يعقوب ) : 598 .\r\nكميت اسدى : 31 ، 343 ، 381 ، 385 .\r\nگلدا ماير : 290 .\r\nلقمان : 482 .\r\nلوبون ( گوستاو ) : 432 .\r\nلوط عليه السلام : 446 .\r\nليلا ( مادر على اكبر ) : 75 ، 76 ، 586 ، 591 ، 606 .\r\nليلى بنت سعد : 76 .\r\nماربين : 555 .\r\nمارتين : 514 .\r\nماركس ( كارل ) : 673 .\r\nمازيار : 238 .\r\nماكياول ( نيكولو ) : 90 ، 502 .\r\nمالك اشتر نخعى : 437 ، 438 ، 494 .\r\nماوردى : 308 .\r\nمأمون عباسى ( عبد اللّه ) : 174 - 176 ، 509 .\r\nمبرّد : 467 .\r\nمتنبّى ( أحمد بن الحسين الجعفى الكوفى ) : 41 ، 658 .\r\nمتوكل عباسى ( جعفر ) : 32 ، 91 ، 466 ، 590 .\r\nمجدل كلبيه : 504 .\r\nمجلسى ( ملا محمد باقر ) : 412 .\r\nمجنون عامرى : 76 .\r\nمحتشم كاشانى : 30 ، 31 ، 34 ، 343 ، 381 ، 382 ، 644 .\r\nمحقق حلّى ( نجم الدين أبو القاسم جعفر ، صاحب شرايع ) : 306 ، 307 .\r\nمحمد اشعث : 553 ، 700 .\r\nمحمد بن أبي طالب حسينى : 551 ، 598 .\r\nمحمد بن اسماعيل بن بزيع : 306 .\r\nمحمد بن بشر الحضرمى : 515 .\r\nمحمد بن حنفيه : 40 ، 151 ، 167 ، 173 ، 188 ، 209 ، 269 ، 361 ، 443 ، 529 ، 545 ، 688 .\r\nمحمد بن داود قمى : 688 .\r\nمحمد بن عبد اللّه ، رسول اكرم صلّى اللّه عليه و آله : در بسيارى از صفحات .\r\nمحمد بن على ، امام باقر عليه السلام : 341 ، 381 ، 383 ، 422 ، 618 ، 655 ، 688 .\r\nمحمد بن عمر بغدادى : 551 .\r\nمحمد نفس زكيه : 488 .\r\nمختار ثقفى ( أبو إسحاق ابن ابى عبيدة بن مسعود ) : 346 ، 685 .\r\nمرجانه : 242 ، 424 ، 510 ، 556 ، 579 ، 651 ، 656 .\r\nمرحب خيبرى : 87 ، 589 ، 605 .\r\nمروان حكم : 100 ، 204 ، 205 ، 242 ، 244 ، 365 ، 430 ، 431 ، 433 ، 443 ، 474 ، 477 ، 498 ، 499 ، 514 ، 556 ، 701 .\r\nمريم عليها السلام : 403 ، 561 - 563 ، 565 ، 566 ، 570 ، 648 .\r\nمستعصم : 481 .\r\nمسعود ( محمد ) : 566 ، 626 .\r\nمسعودى ( أبو الحسين على بن حسين ) : 203 ،\r\n\r\n","description":"","footnote":"","page_name":" 733 ","page_number":733},
  {"content":"\r\n\r\n421 ، 552 ، 598 .\r\nمسلم بن عقبه : 437 ، 510 ، 539 ، 549 .\r\nمسلم بن عقيل : 35 ، 57 ، 85 ، 144 ، 147 - 149 ، 270 ، 328 - 330 ، 371 ، 457 ، 483 ، 485 ، 488 ، 494 ، 511 ، 515 ، 531 ، 534 ، 536 ، 539 ، 540 ، 547 ، 549 ، 550 ، 552 ، 553 ، 585 ، 625 ، 646 ، 664 ، 679 ، 680 ، 683 ، 686 ، 691 ، 694 ، 700 ، 703 .\r\nمسلم بن عمرو باهلى : 664 .\r\nمسلم بن عوسجه : 391 ، 392 ، 668 .\r\nمطهرى ( شيخ محمد حسين ) : 333 .\r\nمعاوية بن ابى سفيان : در بسيارى از صفحات .\r\nمعاوية بن يزيد : 242 ، 579 ، 701 .\r\nمغيرة بن شعبه : 200 ، 201 ، 499 ، 513 .\r\nمفتح ( محمد ) : 420 .\r\nمقداد بن اسود كندى : 221 .\r\nمقرّم : 40 ، 50 ، 57 ، 58 ، 185 ، 203 ، 206 ، 295 ، 378 ، 384 ، 407 ، 431 ، 568 .\r\nمقريزى : 468 .\r\nمكرم : 588 .\r\nمنذر بن جارود : 540 .\r\nموسولينى : 53 ، 520 ، 632 ، 661 .\r\nموسى بن جعفر ، امام كاظم عليه السلام : 306 ، 565 ، 663 .\r\nموسى بن عمران عليه السلام : 39 ، 75 ، 221 ، 324 ، 355 ، 403 ، 416 - 419 ، 439 ، 441 ، 446 ، 449 ، 455 ، 460 - 462 ، 532 ، 672 .\r\nموشه دايان : 290 .\r\nمولوى بلخى ( جلال الدين محمد ) : 43 ، 44 ، 56 ، 163 ، 309 ، 334 ، 343 ، 381 ، 386 ، 463 ، 563 ، 566 ، 602 .\r\nمولى شاكر : 383 .\r\nمولى شوذب : 383 .\r\nمولى عابس بن عبيد : 383 .\r\nموير ( مروبليم ) : 669 .\r\nميثم تمّار : 142 ، 435 ، 457 .\r\nمير داماد ( محمد باقر محمد استرآبادى ) : 156 .\r\nميرزاى شيرازى ( محمد حسن بن ميرزا محمود بن محمد اسماعيل ) : 106 .\r\nميكائيل نعيمه : 163 .\r\nناپلئون بناپارت : 38 ، 48 ، 460 ، 491 ، 627 ، 661 ، 663 .\r\nنادر شاه افشار : 38 ، 59 ، 452 ، 460 ، 482 ، 627 ، 661 .\r\nنجف‌آبادى ( آقا شيخ محمد حسن ) : 91 .\r\nنراقى ( آخوند ملا مهدى ) : 591 .\r\nنصر اللّه محلّى : 502 .\r\nنصر بن مزاحم المنقرى : 388 .\r\nنظامى عروضى ( أبو الحسن احمد بن عمر ) : 660 .\r\nنعمان بن بشير : 313 ، 586 .\r\nنمرود : 39 ، 439 ، 454 ، 455 ، 460 .\r\nنوح عليه السلام : 324 ، 354 ، 446 .\r\nنورى ( حاج ميرزا حسين ) : 71 ، 72 ، 74 ، 77 ، 78 ، 87 ، 90 ، 92 - 96 ، 131 ، 132 ، 383 ، 591 ، 598 ، 605 ، 613 ، 614 .\r\nنهاوندى : 250 .\r\nنهاوندى ( اسحاق بن احمرى ) : 131 .\r\nنهاوندى ( شيخ على اكبر ) : 71 .\r\nنهرو ( جواهر لعل ) : 55 ، 632 .\r\nوليد اموى : 505 .\r\nوليد بن عتبة بن ابى سفيان : 318 ، 499 ، 508 .\r\nهاجر : 648 .\r\nهارون الرشيد : 306 .\r\nهارون عليه السلام : 355 ، 417 - 419 ، 439 .\r\nهاشم : 496 ، 501 ، 544 ، 613 .\r\nهاشم بن عتبه مرقال : 77 ، 78 ، 586 ، 591 ، 592 ، 606 .\r\nهانى بن عروه : 148 ، 149 ، 328 - 330 ، 457 ، 513 .\r\nهرورى : 510 .\r\nهشام بن الحكم : 596 ، 663\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nهلاكو : 481 .\r\nهلال بن نافع : 625 .\r\nهمّام : 338 .\r\nهمدانى ( آخوند ملّا حسينقلى ) : 166 .\r\nهند همسر ابو سفيان : 544 .\r\nهند همسر يزيد : 242 ، 557 ، 579 .\r\nهود عليه السلام : 446 .\r\nيحيى بن حكم : 242 ، 556 ، 579 .\r\nيحيى بن زكريا : 535 ، 565 ، 566 .\r\nيحيى بن عمر علوى : 501 .\r\nيزيد بن معاويه : در بسيارى از صفحات .\r\nيزيد بن مفرّغ : 510 ، 511 .\r\nيسار : 391 .\r\nيعقوب عليه السلام : 33 ، 344 ، 552 ، 567 .\r\nيعقوبى ( أحمد بن ابى يعقوب ) : 94 ، 546 ، 584 ، 662 ، 665 .\r\nيوسف بن يعقوب عليه السلام : 33 ، 344 ، 552 ، 567 ، 693\r\n\r\n","description":"","footnote":"","page_name":" 735 ","page_number":735},
  {"content":"\r\n\r\n\r\nفهرست اسامى كتب ، نشريات ، مقالات\r\nآيينهء اسلام : 643 .\r\nإبصار العين فى انصار الحسين : 242 ، 360 ، 642 ، 669 .\r\nابن خلّكان : 467 ، 510 .\r\nأبو الشهداء : 484 ، 492 ، 494 ، 498 - 501 ، 503 ، 507 ، 509 ، 513 - 515 ، 519 ، 521 ، 522 ، 665 .\r\nاثبات الوصيّة : 552 ، 598 .\r\nاحياء العلوم : 216 .\r\nارشاد : 36 ، 49 ، 94 ، 157 ، 206 ، 302 ، 385 ، 425 ، 531 ، 533 ، 543 ، 546 ، 548 - 550 ، 664 .\r\nاسرار الشهادة : 78 ، 88 ، 95 ، 132 ، 585 ، 592 ، 593 ، 598 ، 606 ، 619 .\r\nاصل : 688 .\r\nاصول كافى : 130 ، 216 ، 292 ، 601 .\r\nاطلاعات ( روزنامه ) : 569 ، 612 ، 625 .\r\nاقبال‌شناسى : 223 ، 632 ، 633 .\r\nالآثار الباقية : 465 .\r\nالاحكام السلطانيه : 308 .\r\nالاخبار الطوال : 548 ، 550 ، 553 .\r\nالاشارات و التنبيهات : 339 ، 411 .\r\nالاغانى : 510 .\r\nالامام الصادق عليه السلام : 467 .\r\nالامامة و السياسة : 529 ، 545 ، 549 .\r\nالانوار البهيه : 565 ، 628 ، 663 .\r\nالحاوى : 43 .\r\nالسياسة الحسينيه : 555 .\r\nالغدير : 47 ، 203 ، 278 ، 342 .\r\nالفيه : 171 .\r\nاللهوف : 49 ، 58 ، 78 ، 90 ، 107 ، 115 ، 116 ، 150 ، 186 ، 210 ، 256 ، 276 ، 294 ، 346 ، 385 ، 407 ، 530 ، 532 ، 567 ، 591 ، 687 ، 688 .\r\nالمنجد : 563 ، 662 .\r\nامالى صدوق : 551 .\r\nامالى مفيد : 162 ، 240 .\r\nامامت و رهبرى : 172 .\r\nانصار الحسين : 668 .\r\nانوار سهيلى : 94\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nبحار الأنوار : 31 ، 33 ، 40 ، 45 - 49 ، 58 ، 61 ، 62 ، 89 ، 90 ، 99 ، 108 ، 114 ، 121 ، 125 ، 150 ، 158 ، 183 ، 188 ، 193 ، 231 ، 340 ، 344 ، 347 ، 375 - 377 ، 383 ، 384 ، 390 ، 392 ، 393 ، 396 ، 406 ، 407 ، 409 ، 422 ، 423 ، 551 ، 658 ، 666 .\r\nبررسى تاريخ عاشورا : 311 ، 371 ، 490 ، 540 ، 545 ، 551 ، 557 ، 584 ، 656 ، 664 ، 668 .\r\nبطلة كربلا : 482 .\r\nبلاغات النساء : 404 .\r\nبلاغة الحسين : 663 .\r\nبوستان : 43 .\r\nبيان احساسات و تألمات در انسان و حيوان : 479 .\r\nبيست گفتار : 568 .\r\nبيست مقاله : 510 .\r\nتاريخ ابن اسحاق : 404 .\r\nتاريخ ابن عساكر : 94 ، 550 .\r\nتاريخ ادبى ادوارد براون : 669 .\r\nتاريخ اندلس : 29 .\r\nتاريخ بغداد : 411 .\r\nتاريخ طبرى : 94 ، 215 ، 271 ، 548 ، 556 ، 557 ، 675 ، 680 .\r\nتاريخ علوم : 632 .\r\nتاريخ كامل ابن اثير : 94 ، 530 ، 549 ، 551 ، 664 .\r\nتاريخ يعقوبى : 94 ، 154 ، 546 ، 659 ، 662 .\r\nتتمة المنتهى : 506 .\r\nتحف العقول : 46 ، 138 ، 210 ، 269 ، 270 ، 286 ، 563 ، 567 ، 662 .\r\nتذكره سبط : 550 ، 556 .\r\nتسلية المجالس : 551 .\r\nتطور عقايد ملل : 432 .\r\nتفسير الميزان : 232 ، 571 .\r\nتفسير صافى : 563 ، 604 ، 618 ، 620 .\r\nتفسير على بن ابراهيم : 620 .\r\nتفسير كبير : 411 ، 602 .\r\nتفسير كشّاف : 487 ، 617 .\r\nتفسير مجمع البيان : 353 ، 360 ، 487 ، 563 .\r\nتلخيص الشافى : 548 .\r\nتلمود : 593 .\r\nتمدن اسلام : 468 .\r\nتنزيه الانبياء : 548 .\r\nجامع الاخبار : 340 .\r\nجامع التفصيل : 414 .\r\nجامع الصغير : 45 ، 123 ، 282 .\r\nجامع عباسى : 220 .\r\nجلوهء مسيح : 563 .\r\nجواهر : 132 .\r\nحسين وارث آدم : 671 - 673 .\r\nحق و باطل : 611 .\r\nختم نبوت ( مقاله ) : 131 .\r\nخزائن : 132 .\r\nخطط مقريزى : 468 .\r\nداستان راستان : 26 ، 41 .\r\nده گفتار : 416 ، 567 .\r\nديوان پروين اعتصامى : 43 .\r\nديوان حافظ : 24 .\r\nديوان شمس تبريزى : 24 .\r\nديوان متنبّى : 41 .\r\nديوان محتشم كاشانى : 30 .\r\nديوان مكرم : 588 .\r\nذخائر العقبى : 548 .\r\nراديو ايران ( مجله ) : 478 .\r\nراهنماى دانشوران : 468 ، 502 .\r\nرجال كشّى : 529 ، 545 .\r\nروضة الشهداء : 77 ، 94 ، 95 ، 132 ، 551 ، 591 ، 592 ، 598 ، 606 ، 619 .\r\nروضة الصّفاء : 551 .\r\nزن و آزادى : 631 .\r\nسرمايهء سخن : 484 ، 485 ، 490 ، 494 ، 533 ، 547 ، 564 ، 669\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nسفينة البحار : 662 .\r\nسموّ المعنى : 461 .\r\nسير النبلاء : 548 .\r\nسيرهء حلبى : 103 .\r\nشاهنامهء فردوسى : 462 .\r\nشرايع : 306 ، 307 .\r\nشرح ابن ابى الحديد : 558 .\r\nشرح مسنا : 594 .\r\nشهيد جاويد : 148 ، 371 ، 455 ، 529 ، 533 ، 542 ، 545 ، 546 ، 552 ، 554 ، 556 ، 664 ، 674 ، 684 .\r\nضحى الاسلام : 511 .\r\nطبقات الشعرا : 510 .\r\nعبقرية الامام : 44 .\r\nعلى بن أبي طالب ، صوت العدالة الانسانيه : 164 .\r\nعواصم : 40 .\r\nفروع كافى : 215 ، 216 ، 305 ، 308 .\r\nفى رحاب ائمة اهل البيت : 47 .\r\nقاموس : 623 .\r\nقانون : 43 .\r\nقرآن كريم : در بسيارى از صفحات .\r\nقمقام زخار : 50 ، 384 ، 665 ، 666 .\r\nكافى : 131 ، 240 ، 254 ، 274 ، 307 ، 309 ، 310 ، 585 ، 613 ، 655 .\r\nكامل الزيارة : 476 .\r\nكامل مبرّد : 467 .\r\nكتاب جودى : 414 .\r\nكتاب جوهرى : 414 .\r\nكليله و دمنه : 94 ، 479 .\r\nكيهان ( روزنامه ) : 569 .\r\nگفتار عاشورا : 416 .\r\nگفتارماه : 603 .\r\nگلستان : 43 .\r\nلسان الغيب : 330 .\r\nلمعة من بلاغة الحسين : 46 .\r\nلؤلؤ و مرجان : 71 ، 72 ، 87 ، 90 ، 131 ، 476 ، 591 - 600 ، 613 ، 614 .\r\nمثنوى مولوى : 56 ، 69 ، 566 .\r\nمثير الاحزان : 591 .\r\nمحرق القلوب : 77 ، 78 ، 591 ، 606 .\r\nمحمد خاتم پيامبران : 284 .\r\nمرآة الاسلام : 643 .\r\nمروج الذهب : 203 ، 421 ، 550 .\r\nمستدرك الوسائل : 190 ، 629 .\r\nمسناى يهود : 593 ، 594 .\r\nمسند الامام الرضا : 59 .\r\nمطوّل : 412 .\r\nمعالم : 95 ، 592 .\r\nمعالم القربه فى احكام الحسبه : 308 ، 309 .\r\nمفاتيح الجنان : 51 ، 93 .\r\nمفردات راغب : 563 ، 602 .\r\nمقامع : 96 ، 593 .\r\nمقتل أبو مخنف : 551 ، 688 .\r\nمقتل الحسين مقرّم : 40 ، 50 ، 57 ، 58 ، 108 ، 151 ، 167 ، 178 ، 185 ، 188 ، 190 ، 203 ، 206 ، 241 ، 260 ، 295 ، 347 ، 378 ، 384 ، 407 ، 431 ، 568 .\r\nمقتل خوارزمى : 94 ، 150 ، 209 ، 270 ، 407 ، 529 ، 533 ، 545 - 547 ، 549 ، 552 ، 554 ، 557 .\r\nمكاسب : 413 .\r\nمكتب تشيع : 505 .\r\nملل و نحل : 461 .\r\nمناقب ابن شهرآشوب : 158 ، 231 ، 376 ، 567 .\r\nمنتخب طريحى : 485 ، 585 ، 598 .\r\nمنتهى الآمال : 101 ، 190 ، 362 ، 363 .\r\nمن لا يحضره الفقيه : 172 .\r\nمواعظ العدديه : 352 .\r\nموش و گربه : 69 .\r\nناسخ التواريخ : 256 ، 361 ، 551 .\r\nنفايس الاخبار : 112 .\r\nنفس المهموم : 46 ، 274 ، 440 ، 456 ، 458 ،\r\n\r\n","description":"","footnote":"","page_name":" 738 ","page_number":738},
  {"content":"\r\n\r\n465 ، 508 ، 509 ، 511 ، 551 ، 562 ، 563 ، 586 ، 636 ، 645 ، 646 ، 666 .\r\nنهايه ابن اثير : 487 ، 623 .\r\nنهج البلاغه : 25 ، 34 ، 147 ، 162 ، 168 ، 169 ، 233 ، 234 ، 237 ، 240 ، 247 ، 254 ، 264 ، 292 ، 299 ، 320 ، 323 ، 324 ، 337 ، 338 ، 343 ، 357 ، 366 ، 367 ، 405 ، 434 - 437 ، 440 ، 441 ، 444 ، 454 ، 463 ، 477 ، 486 - 488 ، 497 ، 527 ، 531 ، 567 ، 624 ، 629 ، 636 ، 646 ، 659 ، 662 ، 689 .\r\nنهج الفصاحه : 325 ، 342 .\r\nوقعة الصفّين : 388 .\r\nولاءها و ولايتها : 172 .\r\nينابيع المودة : 389 ، 419\r\n\r\n\r\n","description":"","footnote":"","page_name":" 739 ","page_number":739}
  ]