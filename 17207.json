[
  {"content":"\r\n\r\nشرح رسائل\r\nجلد سوم\r\nعلى محمدى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحمدى ، على ، 1337 -\r\nشرح رسائل [ شيخ مرتضى انصارى 
  ] / على محمدى . - - قم : دار الفكر . 1370 -\r\nج . isbn : 978 - 964 - 6012 - 35 - 3\r\nفهرستنويسى براساس اطلاعات فيپا .\r\nج 3 .\r\n1 . انصارى ، مرتضى بن محمد امين ، 1214 - 1281 ق . فرائد الاصول - - نقد و تفسير . 2 . اصول فقه شيعه . الف . انصارى ، مرتضى بن محمد امين ، 1214 - 1281 ق ، فرائد الاصول ، شرح . ب . عنوان . ج . عنوان : فرائد الاصول ، شرح .\r\n40218 ف 8 الف / 159 bp\r\n312 / 297\r\nكتابخانهء ملى ايران\r\n576 - 71 م\r\nانتشارات دارالفكر\r\nمؤسس : مرحوم حضرت حجة الاسلام والمسلمين\r\nآقاى حاج سيدعبدالحميد مولانا ( ره )\r\nشرح رسائل ( جلد سوم )\r\nمؤلف : على محمدى\r\nناشر : انتشارات دارالفكر\r\nچاپ : قدس ، قم\r\nنوبت چاپ : ششم ، 1387\r\nشمارگان : 2000 نسخه\r\nقيمت : 4000 تومان\r\nشابك : 3 - 35 - 6012 - 964 - 978\r\n3 - 35 - 6012 - 964 - 978 : isbn\r\nانتشارات دارالفكر :\r\nقم ، خيابان صفائيه ، جنب مدرسهء امير المؤمنين عليه السلام ، پلاك 636\r\nتلفن : 7743544 - 7733645 - فاكس : 7738814\r\nتهران - خيابان انقلاب ، خيابان 12 فروردين ، خيابان شهداى ژاندارمرى روبروى اداره پست ، پلاك 238 - تلفن 66408927 - 66409352 - فاكس : 66977620\r\nكليه حقوق براى ناشر محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد سوم\r\n\r\n[ تتمه موضع اول شك در اصل تكليف ( برائت و تخيير ) 
  ]\r\n\r\n[ تتمه مطلب اول از شبهات موضوعيه 
  ]\r\n\r\n[ تتمه مسئله اول 
  ]\r\n\r\n[ تتمه تنبيهات مسئله اول 
  ]\r\nبسم اللّه الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nبسم اللّه الرحمن الرحيم\r\n\r\n( تنبيه چهارم )\r\nمرحوم استاد الكلّ جناب آقا وحيد بهبهانى در مسئله شبهات حكميّه تحريميه كه منشأ شبهه فقدان نص باشد [ كما هو مورد البحث 
  ] به حضرات اخباريين چهار قول نسبت داده است كه عبارتند از :\r\n1 - قول به توقّف .\r\n2 - قول به احتياط .\r\n3 - قول به حرمت ظاهريه .\r\n4 - قول به حرمت واقعيّه .\r\nمرحوم شيخ اعظم ره مىفرمايد : در رابطه با اين چهار قول دو احتمال وجود دارد :\r\n1 - شايد اين اقوال اربعه صرف اختلاف در تعبير باشد و باطن تمام اقوال يكى است و آن اينكه همه مىخواهند بگويند : در موارد شبهات تحريميه از امر مشتبه بايد اجتناب كرد و حق نداريم آن را مرتكب شويم منتهى هر عدّه‌اى دسته‌اى از روايات را تام السند و الدّلالة دانسته و در مقام استدلال بر ترك مشتبه به همان دسته اعتماد و تمسّك نموده‌اند و به لسان و تعبير\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nهمان روايات تعبير نموده‌اند .\r\nفى المثل به نظر قائلين به توقف اخبار توقف تامّ و تمام بوده لذا بدان اعتماد كرده و فتوى داده‌اند به توقف عند الشبهه و به عقيده قائلين به احتياط اخبار الاحتياط قابل اعتماد بوده .\r\nلذا به همين دسته تمسك نموده و فتوى داده‌اند به وجوب احتياط عند الشبهة ، و قائلين به حرمت ظاهريّه به روايات تثليث تمسك كرده‌اند كه مىفرمود : فمن ترك الشبهات نجى من المحرمات و من ارتكب الشبهات وقع فى المحرمات و هلك من حيث لا يعلم و از اين روايات استفاده مىشود كه ارتكاب مشتبه حرمت ذاتيّه و نفسيه و واقعيّه ندارد بلكه مقدّمه است براى وقوع در حرام و غرض اصلى اجتناب از حرام واقعى است .\r\nلذا تعبير كرده به حرمت ظاهريه ، و قائلين به حرمت واقعيّه هم تمسك كرده‌اند به رواياتى كه ما را امر كرده به اجتناب از مشتبه و ترك آن بما هو مشتبه با قطع نظر از وقوع در حرام يعنى امر روى خود عنوان مشتبه رفته و هر موضوعى كه داراى حكمى شد آن حكم نسبت به آن موضوع حكم واقعى است نه يك حكم ظاهرى و صورى و لذا فتوى به حرمت واقعيه داده .\r\n2 - احتمال قوىتر آنست كه اين اقوال اربعه با يكديگر تفاوت معنوى و حقيقى دارند نه اينكه مجرّد اختلاف در تعبير باشد بلكه توقف با احتياط و حرمت ظاهرى با حرمت ظاهرى با حرمت واقعى در معنا و حقيقت متفاوتند ، بيان ذلك :\r\nامّا توقف با احتياط : نسبت ما بين آن دو عموم و خصوص من وجه است يعنى توقف از اين حيث اعم است كه شامل مىشود مواردى را كه احتياط در آن ممكن نيست مثل مسائل مالى كه نمىدانيم آيا اين خانه ملك زيد است يا عمرو كه احتياط راه ندارد يعنى نمىتوانيم كارى كنيم كه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nموافقت قطعيه حاصل شود بلكه جاى مصالحه يا قرعه و . . . است .\r\nو مثل مسائل عرضى كه نمىدانيم اين زن ، زوجه زيد است يا عمرو باز هم احتياط معنى ندارد و مانند مسائل جانى فى المثال نمىدانيم قاتل زيد بكر است تا از او قصاص كنيم و يا ديه بگيريم يا خالد است . . . امّا توقف در اين موارد جارى است .\r\nو امّا احتياط از اين حيث اعمّ است كه تنها مختصّ به شبهات تحريميه نيست بلكه در شبهات وجوبيه نيز سريان دارد درحالىكه در شبهات وجوبيه توقّف معنى ندارد حال آنكه تعبير به توقف كرده منظورش اين بوده . كه عبارتش تعميم داشته و مواردى را هم كه احتياط ممكن نيست شامل شود و آنكه تعبير به احتياط كرده خواسته عبارتش گسترش يافته و مواردى را هم كه توقف معنا ندارد شامل شود .\r\nو امّا حرمت ظاهرى با واقعى : چهار فرق ممكن است داشته باشند :\r\n1 - شايد فرقشان بالاعتبار باشد به اينكه : قائل به حرمت ظاهرى اين‌گونه محاسبه كرده كه لابد اين مشتبه عند اللّه تعالى داراى حكمى از احكام واقعيه است ولى ما از آن خبر نداريم و لذا به حكم اخبار در ظاهر وظيفه ما اجتناب و ترك است و قائل به حرمت واقعيه اين‌گونه محاسبه كرده كه حرمت واقعيه محتمله مال خود شرب توتون است ولى عنوان مشتبه بما هو مشتبه هم موضوعى از موضوعات است و حكمى دارد و هر حكمى براى خود حكم واقعى است نه ظاهرى .\r\n2 - شايد فرقشان براساس مبناى تخطئه و تصويب باشد يعنى آنكه تعبير كرده به حرمت ظاهريه قائل به تخطئه بوده كه مىگويند در مشتبه در واقع حكمى هست و شايد آن حكم حليّت باشد ولى ما در ظاهر حكم به حرمت مىكنيم و آنكه به حرمت واقعى تعبير كرده قائل به تصويب است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nيعنى مىگويد جمع بين حكم واقعى و ظاهرى ممكن نيست بلكه اگر در ظاهر حرام بوده بر اساس روايات حكم واقعى هم بايد حرمت باشد و اگر حلال بود حليّت باشد و معنا ندارد كه واقع اباحه و ظاهر حرمت باشد اين تناقض است .\r\nقوله : فتأمل :\r\nاشاره به اينست كه : قول به تصويب در نزد شيعه بالاجماع باطل است پس اين فرق دوّم مقبول نيست .\r\n3 - شايد فرقشان به اين ملاحظه باشد كه قائل به حرمت ظاهريه مىگويد : اين واقعه در واقع حكمى دارد كه شايد اباحه باشد و لكن ادلّه اجتناب از شبهه آن واقعه را در ظاهر بر ما حرام كرده .\r\nامّا قائل به حرمت واقعيّه مىگويد : الاصل فى كل شىء الحظر و المنع واقعا نه براساس ادلّه احتياط بلكه براساس اينكه تصرف در ملك غير بدون اذن غير قبيح است و اين حكم عقلى يك حكم واقعى است همانند حكم عقل به حسن عدل و قبح ظلم نه يك حكم ظاهرى .\r\n4 - شايد فرقشان به اين باشد كه قائل به حرمت ظاهريّه اين‌گونه محاسبه كرده كه از طرفى ما مخطئه هستيم و مىگوييم شرب توتون مشتبه در واقع داراى حكمى است كه شايد حرمت باشد و شايد اباحه ولى ما از آن خبر نداريم و لذا نمىتوانيم حرمت واقعى را قائل شويم و از طرفى هم در لسان روايات ما را امر نموده به اجتناب از مشتبه و امر به شىء مقتضى نهى از ضد است پس ارتكاب مشتبه منهى مولى است و يا مستقيما ما را از ارتكاب شبهه نهى فرموده و نهى دالّ بر حرمت است و از طرفى هم اصل در اوامر و نواهى شارع آنست كه مولوى باشند نه ارشادى .\r\nپس ما قائل مىشويم به حرمت ظاهرى مولوى و مىگوئيم : تعبدا بايد\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاز اين امر مشتبه اجتناب كنيم و مخالفت آن عقاب‌آور است چه در واقع هم حرام باشد يا خير و قائلين به حرمت واقعيه منظورشان اينست كه ما اصلا كارى به ظاهر و عنوان مشتبه بما هو مشتبه نداريم و منظورمان اين نيست كه علاوه بر شرب توتون عنوان مشتبه نيز داراى حرمت واقعيه است بلكه منظور ما از حرمت واقعى اينست كه در ظاهر و تعبدا حرمتى نيست بلكه هرچه هست مربوط به واقع است پس اگر شرب توتون در واقع و نفس الامر حرام باشد عقاب بر همان واقع است و اگر در واقع حرام نباشد پس عقابى نيست و مشتبه بما هو مشتبه هم كه عقاب ندارد .\r\nسؤال : جناب شيخ از كجا مىفرمائيد منظور آنها از حرمت واقعى اينست ؟\r\nجواب : از سخن آقا وحيد بهبهانى كه در ردّ استدلال اخبارى به اخبار تثليث فرموده : اين احاديث دلالت بر حظر و منع از ارتكاب مشتبه بما هو مشتبه ندارد بلكه مقتضاى آنها اينست كه اگر كسى شبهه را مرتكب شد و اتّفاقا در واقع هم حرام بود عقاب دارد بدنبال اين سخن فرموده :\r\n« و يخطر ببالى انّ من الاخباريين من يقول بهذا المعنى »\r\nپس گويا پنج قول به اخبارى نسبت داده شد .\r\nقوله و لعلّ :\r\nشيخ اعظم مىفرمايد : گويا قائل به حرمت واقعى به معناى چهارمى همان سخنى را مىگويد كه ما قبلا گفتيم و آن اينكه : اوامر احتياط عموما از قبيل اوامر اطباء هستند يعنى ارشاد به واقع است و از سوى اوامر حكم جديد تعبدى درست نمىشود با اين تفاوت كه اين قائل اوامر احتياط را ارشادى وجوبى مىگيرد .\r\nامّا ارشادى براى اينكه در اين اوامر حكمت حكم كه يك امر عقلى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمستقل باشد بيان شده و امّا وجوبى چون امر ظهور در وجوب دارد ولى ما قائلين به برائت بنا به دلائلى كه سابقا ذكر شد اين اوامر را بر ارشاد مشترك حمل كردند و بعد هم بنا بدلائل ديگرى در ما نحن فيه يعنى شبهات حكميه بدويه بعد الفحص و اليأس بر خصوص ارشاد استحبابى حمل كردند ، اين از اوامر احتياط .\r\nو امّا نفس الاحتياط بما هو با قطع نظر از اوامر كه عقل مىگويد سابقا گفتيم كه هم حسن فاعلى دارد و هم حسن فعلى دارد چون يك نوع انقياد و تسليم كامل عبد در برابر مولى است و سبب استحقاق مدح و ثواب مىگردد .\r\nسؤال : در موارد محتمل التحريم مثل شرب توتون آيا همان‌طورىكه بر فعل احتياط مدح و ثواب هست اگر كسى احتياط را كنار گذاشته و بر ارتكاب آن اقدام كرد و در واقع هم حرام نبود بر خود ترك الاحتياط هم عقاب و مذمت هست يا خير ؟\r\nجواب : ترك الاحتياط و مرتكب شدن چيزى كه شايد ترك آن مطلوب مولى و فعل آن مبغوض مولى باشد تنها نتيجه و اثر آن تجرى است نه معصيت واقعيّه و ما در مباحث حجيت قطع ثابت كرديم كه هيچ دليلى نداريم بر حرمت تجرّى به اين معنى يعنى ارتكاب محتمل التحريم كه در واقع هم حرام نبوده و بلكه بالاتر از آن ما گفتيم اگر كسى قطع به خمريت هم پيدا كند و مقطوع الخمريه را شرب كند ولى بعدا كشف خلاف شود عقاب ندارد پس در ما نحن فيه بطريق اولى عقاب نيست آرى تنها قبح فاعلى دارد .\r\nان قلت : انقياد و تجرى يا احتياط و بىاحتياطى متلازمانند پس اگر احتياط تنها حسن فاعلى دارد نه حسن فعلى پس بىاحتياطى و تجرى هم كذلك و اگر احتياط هم حسن فاعلى دارد و هم حسن فعلى پس تجرّى هم\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبايد هم قبح فاعلى داشته باشد و هم قبح فعلى و سبب عقاب باشد چرا تفكيك مىكنيد ؟\r\nقلت : قياس مع الفارق است و چنين تلازمى نيست بدليل اينكه مناط در استحقاق ثواب همانا انقياد و تسليم بودن در برابر مولى است و لو طاعت حقيقيه نباشد و اين مناط در احتياط هم هست و لذا موجب ثواب است ولى مناط در استحقاق عقاب همانا مخالفت اوامر و نواهى مولى است و اين مناط در تجرى نيست و لذا تجرى موجب عقاب نيست و قبح فعلى ندارد .\r\n\r\n( تنبيه پنجم )\r\nمقدّمه : اصول عمليه در يك تقسيم به دو دسته منقسم مىشوند :\r\n1 - اصول موضوعيه يعنى اصولى كه در خود موضوع الحكم جارى مىشوند كه قبل از حكم است .\r\n2 - اصول حكميّه يعنى اصولى كه در خود حكم شرعى جارى مىشوند پس اينكه موضوع محرز شده مثلا شك دارم در اينكه آيا استفاده از اين غذائى كه زيد آماده كرده براى من شرعا حلال است يا حرام اين را شك در حكم گويند و منشأ شك من اينست كه نمىدانم آيا زيد راضى به تصرف من هست يا نه ؟ يا آيا اين طعام مملوك زيد است يا سرقت كرده ؟ و . . .\r\nآقايان مىگويند اصل موضوعى بر اصل حكمى مقدّم است بدليل اينكه شك من در اين حكم مسبب از شك در آن موضوع است و تا موضوع محرز نشود كه حكمى نيست و وقتى در رتبه قبل اصل جارى شد و موضوع را نابود كرد نوبت به اصل حكمى نمىرسد چون موضوع ندارد .\r\nمثلا موضوع حليّت جماع عبارتست از علقه زوجيت و وقتى اصل آمد\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nو موضوع را نابود كرد نوبت به حكم به حليت نمىرسد از باب سالبه به انتفاء موضوع البته مطلب صور فراوانى دارد كه در باب استصحاب خواهد آمد .\r\nبا حفظ اين مقدمه مىگوئيم : اينكه ما اصوليين در موارد شبهات حكميه تحريميه بعد الفحص و اليأس گفتيم : اصالة الاباحة و الحليّة و البراءة جارى مىشود اين مخصوص به مواردى است كه غير از اين اصل حكمى ما يك اصل موضوعى در رتبه قبل نداشته باشيم كه حاكم و مقدم بر اصل حكمى باشد همانند مورد بحث ما در شرب توتون كه اصل موضوع ندارد و شك ما در حليّت آن مسبب از امر ديگرى نيست بلكه تنها مسبب از فقدان نص است در اينجا اصالة الاباحه جارى مىشود .\r\nو امّا در مواردى كه در رتبه از اصل حكمى ، اصل موضوعى قابل جريان باشد نوبت به اصل حكم نمىرسد .\r\nفى المثل گاهى يقين داريم كه فلان حيوان قابل تذكيه و ذبح شرعى هست و موضوع كه مذكّى بودن است محرز است ولى شك مىكنيم كه آيا خوردن گوشت آن حيوان حلال است يا حرام ؟ در اينجا از اصالة الاباحة و الحلّ استفاده مىكنيم و حكم به حليت مىكنيم .\r\nان قلت : پس از احراز موضوع يعنى مذكّى بودن ديگر چه جاى شك در حليّت و حرمت است بلكه بطور جزم بايد حكم به حليّت و اباحه كرد و شك نيست تا نوبت به اصل برسد .\r\nقلت : خير جاى شك هست زيرا اين‌گونه نيست كه هر حيوانى كه قابل تذكيه بود حلال هم باشد بلكه حيوانات دو دسته‌اند :\r\n1 - آنها كه قابل تذكيه هستند و اثر تذكيه فقط طهارت است .\r\n2 - آنها كه قابل تذكيه نيستند مثل سگ و خوك دوباره بخش اوّل دو\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nقسمتند :\r\n1 - آنها كه حلال گوشت هستند مثل انعام ثلاث و . . .\r\n2 - آنها كه حلال گوشت نيستند كالسباع و لذا با احراز تذكيه هم جاى شك در حكم هست و جاى اصل اباحه و حليت هم هست .\r\nو گاهى شك ما در حليت و حرمت اين لحم براى اينست كه شك داريم كه آيا اين حيوان قابل تذكيه هست يا نه ؟ يعنى با ذبح شرعى مذكّى مىشود يا خير ؟ مثل حمار على القول به اينكه شك داشته باشيم در اينجا نوبت به اصالة الاباحه نمىرسد چون موضوع مذكّى بودن است و آن محرز نيست و عند الشك اصالة عدم التذكية جارى مىشود و موضوع را نابود مىكند آنگاه نوبت به اصل حكم نمىرسد .\r\nفرع : جناب شهيد ثانى و محقّق ثانى در فقه فرعى را عنوان كرده‌اند كه متناسب با مورد بحث ما است لذا طرح مىكنيم و آن اينكه :\r\nهرگاه يك حيوان طاهر و پاكى مثل آهو مثلا با يك حيوان نجسى مثل خوك مثلا جمع شوند و از اين‌ها فرزندى درست شود از نظر فقهى از چهار حالت خارج نيست :\r\n1 - يا عرفا تبعيت مىكند از اسم آهو يعنى به شكل آهو است پس حكما هم تابع اوست .\r\n2 - و يا عرفا تبعيت از اسم خنزير مىكند باز هم حكما تابع است .\r\n3 - نه شبيه آهو و نه خوك است بلكه شبيه حيوان ثالثى است كه حكم او معلوم است باز هم حكما ملحق به او است .\r\n4 - مشابه هيچ حيوان موجود خارجى نيست و يا اگر هست آن مماثل هم حكمش براى ما مجهول است .\r\nدر چنين موردى شهيد و محقق فرموده‌اند : اصل در اين حيوان از لحاظ\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nحكم وضعى طهارت است .\r\nيعنى اگر كسى دست تر به بدن او زد نجس نمىشود ولى از لحاظ حكم تكليفى اصل حرمت است .\r\nشيخ اعظم مىفرمايد :\r\nما هم قائل به طهارت هستيم و هم به حليّت ولى قبلا بايد ببينيم كه به چه دليل اين دو بزرگوار فتوا به حرمت داده‌اند ؟\r\nچهار وجه براى اين فتوا مىتوان آورد كه همه آنها مبتلا به اشكال است :\r\n1 - منظورشان اين باشد كه شك در حليت و حرمت مسبب است از شك در قابليت تذكيه و عدم آن و ما استصحاب مىكنيم عدم تذكيه را كه قبل از ولادت اين حيوان بوده و در نتيجه حكم مىكنيم به اينكه اين حيوان مذكى نيست و موضوع حليت هم تذكيه بود پس حليتى نيست و حرمت مىآيد .\r\nجواب ما : همه مىدانيم كه الاصل دليل حيث لا دليل حال استصحاب عدم تذكيه و وقتى جارى مىشود كه ما دليل اجتهادى نداشته باشيم مبنى بر اينكه : كل حيوان قابل للتذكية عدا ما خرج بالدليل كالكلب و الخنزير ولى با وجود چنين عامى به اصالة العموم كه اصل لفظى عقلائى باشد تمسك مىكنيم و نوبت به اصل عملى و استصحاب نمىرسد .\r\n2 - منظورشان اين باشد كه در شك در حليت و حرمت استصحاب حكمى جارى مىكنيم يعنى استصحاب مىكنيم حرمت را .\r\nتوضيح اينكه : وقتى اين حيوان زنده بود اگر قطعه گوشتى را از بدن او مىبريدند قطعا ميته و حرام بود حال بعد از سر بريدن با دستور شرعى شك مىكنيم كه آيا الآن هم حرمت باقى است يا نه ؟ استصحاب مىكنيم بقاء حرمت را .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجواب ما : از دو حال خارج نيست : يا شما اين حيوان را قابل تذكيه مىدانيد و مع‌ذلك حكم به حرمت مىكنيد للاستصحاب و يا مىگوئيد :\r\nقابليت تذكيه مشكوك است اگر قابل تذكيه مىدانيد خواهيم گفت بعد از تذكيه و ذبح شرعى ديگر جاى استصحاب حرمت نيست چون موضوع عوض شده زيرا قبل از ذبح شرعى كه زنده بود اگر گوشتى جدا مىشد ميته بود و لذا حرام بود ولى بعد از ذبح شرعى الآن اين حيوان ميته نيست بلكه مذكّى است و وقتى موضوع عوض شد جاى استصحاب نيست چون بقاء موضوع شرط است .\r\nو اگر مىگوئيد : قابليت تذكيه براى ما مشكوك است مىگوئيم اين برگشت به همان وجه اوّل دارد كه استصحاب عدم تذكيه بود و ما جوابش را داديم .\r\n3 - جناب فاضل هندى شارح شرح لمعه گفته‌اند وجه اين فتواى شهيد ثانى به حرمت آنست كه هم نجاسات در اسلام بيان شده و حدّ و مرز دارد كه مثلا ده تا باشد و هم محللات يعنى امور حلال در اسلام بيان شده كه مثلا صد مورد است آنگاه رفتيم و همه نجاسات را گشتيم و ديديم كه اين حيوان متولد از آهو و خوك داخل در نجاسات نيست و لذا شك مىكنيم كه آيا پاك است يا نجس اصالة الطهاره جارى مىكنيم و مىگوئيم : كل شىء طاهر حتى تعلم انه قذر و از طرفى رفتيم و تمام محلّلات را گشتيم و ديديم كه اين حيوان داخل در آنها نيست پس نتوان حكم به حليّت كرد لذا حكم به حرمت كرديم .\r\nجواب ما : امّا نجاسات آرى ما هم قبول داريم كه محصورند و اگر در ميان آنها نبود حكم به طهارت مىشود و امّا محللات ما قبول نداريم كه وظيفه شارع بيان محللات باشد بلكه وظيفه شارع بيان محرمات است\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nو اباحه مطابق اصل اوّلى است كه الاصل فى الاشياء الاباحة و به حكم عقل و نقل كه كاملا تبيين شد كل شىء مباح حتى تعلم انه حرام پس عند الشك در حليت و حرمت بايد اصالة الاباحه جارى شود نه اصالة الحرمة مگر شما طرفدار اصالة الحظر باشيد كه نيستيد .\r\n4 - خداوند در قرآن فرموده :  يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ  در اين آيه شريفه خداوند حليّت را بار كرده و معلّق ساخته بر طيبات .\r\nو اين مفيد است امّا نه از اين باب كه جمله وصفيه مفهوم دارد تا شما اشكال كنيد كه اوّلا وصف مفهوم ندارد و ثانيا برفرض وصف داراى مفهوم باشد وصف معتمد بر موصوف داراى مفهوم است نه هر وصفى بلكه از باب اينكه آيه در مقام جواب از استفهام است بيان ذلك :\r\nسائل مىپرسد : در اسلام چه امورى حلال شده ؟ خداوند هم در مقام بيان مىفرمايد : طيبات حلال شده حال اگر عنوان ديگرى هم حلال بود هرآينه در مقام حاجت ذكر مىكرد و تأخير بيان از وقت حاجت نمىكرد حيث اينكه بيان نكرده .\r\nپس معلوم مىشود چيز ديگرى در كار نيست حال كه منحصرا طيبات حلال بود هرآنچه را كه يقين داريم از طيبات است يعنى پاكيزه و لذت‌بخش و مطبوع مثل گوسفند آهو و . . . مىگوئيم حلال است و هرآنچه را كه يقين داريم كه از طيبات نيست بلكه از خبائث است يعنى نفرت‌آور و اشمئزازآور است مثل گوشت سگ و خوك مىگوئيم حرام است و هرآنچه را كه شك داريم كه آيا از طيبات است يا خير مثل همين حيوان متولد كه مشكوك است بدنبال آن شك مىكنيم كه شارع او را حلال كرده يا نه اصل عدم طيب بودن جارى مىشود [ اصل موضوعى 
  ] و اصل عدم احلال جارى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمىشود [ اصل حكمى 
  ] و لذا حكم به حرمت مىكنيم اين هم وجه چهارم .\r\nجواب ما : اوّلا همان‌طورىكه در آيه فوق احلال روى طيبات رفته همچنين در آيات ديگر هم تحريم بر عنوان خبائث و فواحش بار شده آنجا كه فرموده  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ  [ فواحش يعنى زشتيها و امور نفرت‌آور كه طبع انسان از آن متنفر است مثل خوردن ميته ، خون ، نجاست و . . . 
  ] و فرموده :  يُحَرِّمُ عَلَيْهِمُ الْخَبائِثَ  [ يعنى چيزهاى كه نامطبوعند و طبع انسان از آنها متنفر است 
  ] حال همان‌طورىكه شك مىكنيم كه آيا اين حيوان متولد داخل در طيبات است و حلال مىباشد يا نه ؟ .\r\nهمچنين شك مىكنيم كه آيا داخل در خبائث و فواحش هست و حرام مىباشد يا نه ؟\r\nاصل عدم طيب بودن با اصل عدم خبيث بودن تعارضا و تساقطا در نتيجه اصل موضوعى كه نداريم مىماند شك در حليت و حرمت و در اينجا هم كه از اصالة الاباحه استفاده مىكنيم نه اصالة الحرمة .\r\nثانيا در اينجا جاى شك نيست بلكه موضوع حليّت كه طيّب بودن است بالوجدان قابل احراز است و آن اينكه حيوان را سر ببرند و از گوشت او بخورند اگر مطبوع و لذت‌بخش بود داخل در طيبات است و حلال و اگر نفرت‌آور بود داخل در خبائث و حرام است .\r\nو ثالثا خبائث امر وجودى هستند يعنى مستقذر بودن و نفرت‌آور بودن و امر وجودى عند الشك با اصل احراز نمىشود چون ما اصلى نداريم مبنى بر خباثت تا بگوئيم الاصل الخبيثية ولى طيب بودن امر عدمى است يعنى عدم الخباثة و هركجا شك كنيم اصل عدمى جارى مىشود و موضوع محرز مىشود و بدنبال آن حكم هم مىآيد .\r\nفتأمّل : اشاره به اينست كه هريك از طيب و خبيث را مىتوان\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nوجودى و ديگرى را عدمى فرض كرد و لذا نتوان در يكى اصل جارى كرد كه اين ترجيح بلا مرجح است .\r\nپس وجهى براى قول به حرمت نيست .\r\n\r\n( تنبيه ششم )\r\nاين تنبيه در حقيقت توبيخ‌نامه‌اى از مرحوم محدث جزائرى نسبت به اصوليين است و آن اينكه : عقل كدام عاقل باانصافى تجويز مىكند كه فرداى قيامت بنده‌اى از بندگان خدا را در محكمه عدل الهى نگه دارند و از او بپرسند در دنيا به چه چيزهائى تمسك مىكردى و احكام شرعيه‌ات را از كدامين طريق اخذ مىكردى ؟ و او جواب دهد كه : بارالها من به سخنان معصومين ( ع ) عمل مىكردم ، دنباله‌رو آنان بودم به هرآنچه يقين داشتم ترتيب اثر مىدادم و نسبت به هر چيزى كه امرش بر من مشتبه مىشد به احتياط عمل مىكردم و خلاصه در سلك اخباريين بودم آيا عقل شما اجازه مىدهد و قبول مىكند كه چنين بنده خوبى قدمهايش بر صراط بلغزد ؟ و فرشتگان غلاظ و شداد بر او سخت بگيرند ؟ و تمام اعمالش حبط شود ؟ و يكسره راهى جهنم شود ؟ و از همنشينى با نيكان و پاكان محروم گردد ؟\r\nهيهات ثم هيهات كه اهل مسامحه و سهل‌انگاران در دين يعنى برائتىها وارد بهشت شوند و در آنجا مخلّد باشند و بر ارائك تكيه زنند و از نعمتهاى بىپايان الهى بهره‌مند و متنعّم باشند ولى اهل الاحتياط يعنى اخباريين وارد جهنّم شوند و در آنجا الى الابد معذب باشند ! !\r\nاقول : شيخ اعظم مىفرمايد : ما نفهميديم كه فرمايشات درربار اين محدّث بزرگوار به چه كسى متوجّه است ؟ ما يك احتياط در عمل داريم كه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمكلّف چه عامى و چه مجتهد وقتى به شبهه رسيد عملا احتياط مىكند و از امر مشتبه مىگريزد و يك احتياط در مقام فتوى داريم كه وظيفه عالم و مرجع تقليد است احتياط در فتوى هم دو شعبه دارد :\r\n1 - خود مجتهد احتياط كند و فتوى ندهد .\r\n2 - مجتهد فتوا به وجوب احتياط دهد يعنى قاطعانه بگويد : ايها الناس عند الشك يجب عليكم الاحتياط حال مراد شما كه مىگوئيد : هيهات هيهات اهل الاحتياط جهنمى باشند چيست ؟\r\nاگر مرادتان احتياط در عمل است خواهيم گفت : احدى منكر اين معنى نيست و كسى نگفته اين احتياط بد است و موجب عقاب بلكه همه مىگويند : الاحتياط حسن و راجح عقلا و شرعا و هو طريق النجاة ، بر منكر آن لعنت ! !\r\nو اگر مرادتان احتياط در فتوى است يعنى مجتهد بايد فتوا به وجوب احتياط دهد خواهيم گفت : مطلب چند صورت دارد : 1 - اگر ادلّه احتياط تامّ السند و الدلالة باشند و دلالت كنند بر وجوب احتياط حتما بايد مجتهد فتوا بوجوب احتياط دهد همانند موارد علم اجمالى كما سيأتى .\r\n2 - و اگر ادلّه دلالت كنند بر عدم وجوب احتياط در اين صورت مجتهد نمىتواند به وجوب احتياط فتوا دهد و گرنه تشريع خواهد بود كه بالادلّة الاربعة حرام است بلكه بايد فتوا به برائت دهد همانند موارد شك بدوى كه مورد بحث ما است 3 - و اگر نه ادلّه احتياط تام بود و نه ادلّه برائت اين خود دو صورت دارد :\r\n1 - يا اينست كه باز هم فتوا دادن بر عالم نسبت به جاهل واجب است در اين صورت مطلب از قبيل دوران بين محذورين مىشود چون اگر فتوا به وجوب احتياط بدهد احتمال دارد كه عند اللّه احتياط واجب نباشد ولى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمجتهد خبر ندارد پس تشريع است و اگر فتوا به عدم وجوب احتياط هم بدهد باز قصّه همين است و در دوران بين محذورين جاى تخيير است نه احتياط .\r\n2 - و يا اينست كه فتوا دادن واجب نيست و احتياط در فتوا يعنى ترك كند فتوا را و لا شك در اينكه اگر مجتهد توقف كرد و فتوا نداد مقلّد و مكلّف وظيفه دارد بعقل خودش رجوع كند و در اين فرض عقل هركس براى خودش حجّت است و هرچه را تشخيص داد همان است آنگاه اگر عقل مقلّد ملتفت شد كه در فلان مورد احتمال عقاب است مثل موارد علم اجمالى به حكم عقل مىگويد : دفع عقاب محتمل واجب است چه اخبارى فتوا بدهد يا نه ، چه اخبار بگويد احتياط بكن يا نه .\r\nو اگر عقل مقلّد ملتفت شد به قانون قبح عقاب بلا بيان مىگويد :\r\nمجاز هستم و مرتكب مىشوم چه اصولى فتوا به برائت بدهد يا نه چه روايات برائت بگويد يا خير پس مقلّد بايد به عقل خود مراجعه كند نه سخن اخبارى كه مىگويد دفع ضرر محتمل واجب است سودى به حال او دارد و نه سخن اصولى كه مىگويد عقاب بدون بيان قبيح است به درد وى مىخورد و از طرفى قدر متيقنى هم در ميان نيست كه بدان اخذ كند بلكه متباينين است و از طرفى هم مفاسد التزام به احتياط در موارد شبهه كمتر از مفاسد ارتكاب مشتبه نيست چون احتياط عسر و حرج دارد و اگر لازم شود كثيرى از مردم از دين فرارى مىشود ولى در برائت مصلحت نوعيه تسهيل است و لذا اين مقدّم است . پس معناى محصّلى براى سخن اين محدث نيست پايان مسئله اوّل و عقيده ما برائت شد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n( 2 - مسئله دوّم ) ( شبهه حكميه تحريميه و اجمال نص )\r\nدومين مسئله از مسائل چهارگانه مطلب اوّل يعنى شبهه بدويّه تحريميه عبارتست از مسئله شبهات حكميه تحريميه كه منشأ شبهه اجمال نص باشد يعنى دوران امر است ميان حرمت و غير وجوب از ساير احكام تكليفيه و منشأ اشتباه هم اجمال نصّ است .\r\nمقدّمه : اجمال نص گاهى از ناحيه اجمال در لفظى است كه دالّ بر حكم شرعى حرمت است مثلا حديثى رسيده مبنى بر اينكه : لا تشرب التتن ولى اين لا تشرب براى ما اجمال دارد يا بنا بر مبناى كسانى كه مىگويند :\r\nصيغه لا تفعل مشترك لفظى است ميان حرمت و كراهت و هر مشترك لفظى عند الاطلاق اجمال پيدا مىكند و يا بر مبناى اينكه و لو صيغه نهى حقيقت در تحريم است .\r\nامّا در كراهت هم مجازا خيلى استعمال شده حتى صار مجازا مشهورا به‌طورىكه عند الاطلاق احتمال حقيقت و مجاز هر دو مساوى شده .\r\nو ما در دوران امر ميان مجاز مشهور و حقيقت قائل به توقف هستيم و لذا امر بر ما مشتبه مىشود كه منظور كدام است ؟ و گاهى اجمال از ناحيه لفظى است كه دالّ بر موضوع حكم است و اين خود دو نوع است :\r\n1 - گاهى اجمال لفظ از ناحيه معناى موضوع له است يعنى نمىدانيم كه براى چه معنائى وضع شده و بدنبال آن نمىدانيم كه مراد شارع چيست ؟\r\nمثلا شارع فرموده : الغناء حرام ولى ما نمىدانيم كه معناى غناء چيست ؟ آيا غناء عبارتست از صوت مطرب ؟ يا عبارتست از صوت مرجّع ؟ و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nيا عبارتست از صوتى كه هم مطرب باشد [ يعنى متناسب با مجالس لهو و لعب و طرب باشد 
  ] و هم مرجّع باشد [ يعنى غلطاندن صدا در گلو و يا چهچهه 
  ] .\r\nدر اينجا قدر متيقن همان صوت مطرب مرجّع است ولى در دو قسم ديگر شك داريم و لذا اگر صوتى از قسم اوّل بود نمىدانيم غنا هست يا نه ؟\r\nو يا از قسم دوّم بود نمىدانيم غناء هست يا نه ؟ در نتيجه نمىدانيم كه آيا مراد شارع هست يا نه ؟ .\r\nو در نتيجه شك مىكنيم كه آيا حرام است يا حلال ؟ .\r\n2 - و گاهى اجمال لفظ از ناحيه مراد متكلم است يعنى معناى موضوع له را مىدانيم ولى مراد شارع مجمل است فى المثل خمر به حسب لغت هم بر خمر مسكر صدق مىكند و هم بر خمر غير مسكر حال اجماع كه دليل لبّى باشد قائم شد بر اينكه خمر حرام است ولى نمىدانيم كه مراد شارع خصوص خمر مسكر است يا مطلق ؟ و دليل ما هم اجماع است نه دليل لفظى كه اطلاق داشته باشد لذا قدر متيقن را مىگيريم و در ما زاد مشكوك امر بر ما مجمل و مشتبه مىشود كه آيا اين هم مراد شارع هست يا نه ؟ .\r\nبا حفظ اين مقدمه مىگوئيم :\r\nاقوال در مسئله اجمال نص همان اقوال در مسئله فقدان نص است يعنى اصوليين برائتى شده و اخباريين احتياطى هستند و ادلّه طرفين در مسئله همان ادلّه است كه در فقدان نص آمد و به نظر ما حق در اين مسئله همان قول به برائت است همانند مسئله اوّل طابق النعل بالنعل بعضىها پنداشته‌اند كه در مواردى كه اجمال در لفظ دالّ بر موضوع الحكم باشد چه شك ما در اصل معناى موضوع له باشد همانند مثال غناء و چه شك ما در مراد شارع باشد همانند مثال خمر غير مسكر در هر دو شبهه ، شبهه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nموضوعيه خواهد بود و نامش را شبهه در طريق حكم گذاشته‌اند چون شك ما در خود حكم نيست بلكه در موضوع الحكم است و وقتى شبهه موضوعيّه شد در آنجا بالا جماع جاى برائت است نه جاى احتياط .\r\nشيخ اعظم ره مىفرمايد : و هو فاسد يعنى اين توهّم بىجا است زيرا كه سابقا معيارهاى شبهه موضوعيه و حكميه را گفتيم و ذكر شد كه شبهه حكميه آنست كه رفع شبهه بدست شارع باشد چه شبهه در نفس حكم كلى باشد و يا در موضوع كلّى باشد و اينجا از همين قبيل است كه براى رفع شبهه بايد از شارع كمك بگيريم .\r\nو امّا شبهات موضوعيه مربوط بشبهه در حكم جزئى مربوط بموضوع خارجى معين است پس ما نحن فيه از نوع شبهه موضوعيه نيست .\r\n\r\n( 3 - مسئله ثالثه ) ( شبهه حكميه تحريميّه و منشأ شبهه : تعارض نصّين )\r\nهرگاه در واقعه‌اى از وقائع دو حديث متعارض از ائمّه ( ع ) وارد شود فى المثل حديثى مىگويد : شرب توتون حرام است و حديثى مىگويد :\r\nشرب توتون مباح و جايز است و تعارض نصّين منشأ شبهه ما گردد و مردّد شويم كه واقع كدام است .\r\nدر اين فرض گاهى جمع ميان متعارضين ممكن است مثل عام و خاص و . . . در آنجا الجمع مهما امكن اولى و الآن جاى بحث آن نيست و گاهى جمع ممكن نيست همانند متباينين كه مورد بحث ما است .\r\nدر اين فرض هم ابتدا بايد به سراغ مرجحات يك دليل بر دليل ديگر برويم و اگر احدهما از جهت سند يا دلالت و يا مرجحات خارجيه رجحان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nداشت بايد اخذ به راجح كنيم و مرجوح را طرح كنيم باز هم شبهه رفع مىشود .\r\nولى گاهى متعارضين من جميع الجهات متكافئين هستند و هيچ‌كدام بر ديگرى امتيازى ندارد .\r\nفرض بحث ما اينجا است حال آيا در شبهات حكميه تحريميه كه منشأ شبهه تعارض نصين است بايد احتياط كنيم ؟ و يا احتياط واجب نيست و جاى برائت است ؟ همان دو نظريه كه در باب فقدان نص و اجمال نص بود در اين بحث هم هست و ادلّه طرفين همان ادلّه است .\r\nشيخ اعظم ره مىفرمايد : به عقيده ما اقوى اينست كه در اينجا هم احتياط واجب نيست و اصل برائت جارى مىشود زيرا كه ما هيچ دليلى بر وجوب احتياط نداريم مگر دو دسته از ادلّه :\r\n1 - ادلّه عامّه‌اى كه سابقا ذكر شد و به نحو عموم دلالت مىنمودند كه در جميع شبهات چه منشأ شبهه فقدان نص باشد و چه عوامل ديگر بايد احتياط كرد و نبايد مشتبه را مرتكب شد ولى ما در مباحث گذشته از اين ادلّه به تفصيل پاسخ داديم و قبول نكرديم .\r\n2 - دليل خاصى كه در خصوص متعارضين وارد شده و آن روايت مرفوعه زراره از امام باقر ( ع ) است كه آقاى ابن ابى جمهور احسائى آن را در كتاب غوالى اللئالى نقل نموده و در فراز چهارم اين حديث آمده : خذ بما فيه الحائطة لدينك و اترك ما خالف الاحتياط آنگاه در فراز بعدى فرمان تخيير و آزادى صادر شده حال به حكم اين حديث بايد از متعارضين آن را كه مطابق احتياط است يعنى مىگويد : شرب توتون حرام است اخذ كنيم و مخالف احتياط را رها كنيم و هذا هو مطلوب الاخباريين .\r\nجواب ما اينست كه : در باب اخبار علاجيه كه در علاج متعارضين وارد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nشده علاوه بر اين حديث كه فرمود : خذ بما فيه الحائطة . . . احاديثى داريم كه فرموده : اذن فتخيّر و نسبت ميان مرفوعه زراره با اخبار تخيير عموم و خصوص مطلق است زيرا كه اخبار تخيير دو دسته‌اند : يك دسته بدون ذكر مرجحات از همان ابتدا فرمان به تخيير بين المتعارضين داده كه اين‌ها قطعا از مرفوعه زراره اعمّ هستند .\r\nو دسته ديگر هم كه پاره‌اى از مرجحات را ذكر نموده سخن از موافق و مخالف احتياط نگفته بلكه بقول مطلق فرموده : اذن فتخيّر احدهما و تدع الآخر اين‌ها نيز اعمّ هستند چون امر به تخيير نموده مطلقا يعنى چه موافق احتياط باشد و چه مخالف و قانون اينست كه خاص بر عام مقدم مىشود پس بايد مرفوعه زراره را بگيريم كه به نفع اخبارى تمام مىشود منتهى چه بايد كرد كه حديث ضعيف السند است زيرا كه :\r\nاوّلا از علّامه تا زراره سلسله سند قيچى شده و اين را مرفوعه گويند كه ارزش حديث را نابود مىكند .\r\nو ثانيا تنها اين روايت را ابن ابى جمهور نقل كرده كه حتّى در نزد اخباريين هم متّهم است و امثال محدّث‌بحرانىها كه خيلى بنا ندارند در احاديث خدشه كنند در اين حديث خدشه كرده‌اند به لحاظ اينكه ابن ابى جمهور اهل مسامحه بوده و دقت در صحت و سقم احاديث نداشته .\r\nو ثالثا ابن ابى جمهور هم آن را در كتاب غوالى اللئالى نقل كرده كه آن كتاب هم مورد حملات شديد و طعن علماء واقع شده به اينكه در اين كتاب هر حديثى چه ضعيف و چه صحيح نقل شده و لذا اين حديث ارزشى ندارد .\r\nمگر كسى بگويد : كه شهرت فتوائيه و عمليّه ضعف سند را جبران مىكند كه در جاى خود خواهد آمد .\r\nبنابراين در متعارضين نتوان قائل به وجوب احتياط شد و حديث\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nموافق احتياط را اخذ كرد آنگاه در اينجا مباحثى مطرح مىشود كه وقتى ما دليلى بر اصالة الاحتياط نداشتيم و برائتى شديم آيا عمل به اصل برائت به چه مناط است ؟ آيا اصل برائت را مرجّح احد المتعارضين قرار داده و آن را كه موافق اصل برائت است ترجيح مىدهيم ؟ و يا در متعارضين توقف نموده و به هيچ‌كدام اخذ نمىكنيم و يا قائل به تساقط مىشويم و آنگاه به اصل برائت رجوع مىكنيم بعنوان مرجع بودن عند الحيرة ؟ يا اينكه مىگوئيم : در متعارضين شما مخيريد ميان اينكه حديث موافق احتياط را بگيريد يا مخالف را ؟ تخيير هم كه گفتيم آيا تخيير ابتدائى است يعنى در اوّلين واقعه شما مخيريد و در وقائع بعدى الى يوم القيامة بايد به همان حديث كه اوّلين‌بار اخذ كرديد عمل كنيد ؟ و يا تخيير استمرارى است يعنى در جميع وقايعى مستقلا انسان مخير است ميان اخذ به حديث مخالف احتياط يا موافق احتياط ؟\r\nدر اينجا اقوال و وجوه فراوانى است كه به تفصيل در مباحث تعادل و تراجيح خواهد آمد و فعلا مطلوب ما كه عدم وجوب احتياط باشد ثابت شد .\r\n\r\n( بقى هنا شىء )\r\nدر پايان مسئله سوّم مرحوم شيخ نكته‌اى را عنوان مىكنند كه جاى تفصيل آن در باب تعادل و تراجيح است .\r\nولى اجمال قضيّه اينست كه : آقايان اصوليّين در مباحث اصولى يك جا فرموده‌اند : هرگاه دو حديث با هم تعارض كردند و يكى از آن دو مقرّر بود يعنى مطابق با اصل اوّلى و قاعده اوّليه عقليّه در اشياء كه همان اباحه و جواز باشد [ مقرّر گويند چون تقرير و تثبيت مىكند حكم عقل را 
  ] و ديگرى ناقل\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبود يعنى مخالف با حكم عقل بود مثلا دالّ بر وجوب يا حرمت بود [ ناقل گويند چون مكلّف را نقل مىدهد از آنچه را كه عقل او حكم مىكرد 
  ] گفته‌اند : در اين مسئله اختلاف است : اكثر اصوليين خبر ناقل را بر مقرّر ترجيح داده‌اند ولى گروهى هم خبر مقرّر را مقدم داشته‌اند .\r\nدر جاى ديگر فرموده‌اند : هرگاه دو حديث با هم تعارض كنند كه يكى از آن دو مبيح است يعنى دلالت مىكند بر اباحه فلان عمل كه لو لا اين حديث هم عقل حكم به اباحه مىكرد و ديگرى حاظر است يعنى بر حرمت فلان عمل دلالت مىكند حال در اين مسئله گفته‌اند بالاجماع حديث دالّ بر حظر بر حديث دالّ بر اباحه مقدّم است .\r\nدر اينجا قبل از بيان سخنان شيخ بايد فرق ميان دو مسئله را بدانيم :\r\nاين دو مسئله با يكديگر عام و خاص مطلقند يعنى مسئله اوّل اعم مطلق است چون ناقل اعم است از اينكه دالّ بر وجوب باشد [ شبهه وجوبيه 
  ] و يا دالّ بر حرمت باشد [ شبهه تحريميه 
  ] .\r\nولى مسئله دوّم اخص مطلق است چون حاظر مختص به دالّ بر حرمت است [ شبهه تحريميه 
  ] با حفظ اين نكته جناب شيخ به دو مسأله‌اى كه نقل شد سه اعتراض دارند :\r\n1 - همان‌طورىكه ملاحظه شد مسئله دوّم اخص از اوّلى است و داخل در شكم آنست آنگاه اگر در مسئله اوّلى اختلاف است پس بايد در مسئله ثانيه هم اختلاف باشد چگونه در مسئله دوّم به اصوليين نسبت داده شده كه بالاجماع حاظر را مقدم مىدارند .\r\n2 - حضرات اصوليين در علم اصول اين بحثها را مىكنند كه آيا ناقل مقدم است يا مقرر ؟\r\nحاظر مقدم است يا مبيح ؟ و اختلاف هم مىكنند درحالىكه به فقه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nكه مىرسند اثرى از اين حرفها مشاهده نمىشود بلكه همگى يك كلام مىگويند : التخيير و يا الرجوع الى الاصل آنگاه اخبارى اصل را بر احتياط مىگذارد و اصولى بر برائت پس قول علما در اصول با عمل آنها در فقه تباين دارد .\r\n3 - مضافا به اينكه عدّه‌اى از علماء شيعه در اصول هم در هر دو مسئله مطروحه قائل به تخيير شده‌اند كه قول ثالثى است غير از آن دو قولى كه در مسئله اوّل به علماء نسبت داده شد پس اين نسبت نادرست است .\r\nبعد جناب شيخ ره مىپردازند به دفع اين اشكالات و مىفرمايند :\r\nامّا جواب اشكال اوّل : ممكن است بگوئيم : مراد از موافق اصل [ مقرر 
  ] و مخالف اصل [ ناقل 
  ] در مسئله اولى عبارتست از اصالة البراءة از وجوب يعنى مراد از مقرر موافق با اصل برائت است و مراد از ناقل مخالف با اصل برائت و دالّ در وجوب است كه دوران امر ميان وجوب و عدم وجوب مىشود و مراد از موافق اصل يا مبيح در مسئله دوّم عبارتست از اصالة الاباحة يا اصالة البراءة از حرمت و مراد از حاظر يا مخالف اصل هم عبارتست از دالّ بر حرمت كه دوران امر مىشود ميان حرمت و اباحه و در نتيجه مسئله اولى فرق مىكند با ثانيه به اينكه اوّلى مختص به شبهات وجوبيه مىشود و دوّمى به تحريميه .\r\nو امّا جواب از اشكال دوم و سوم : در اينجا دو مطلب است :\r\n1 - ملاحظه رجحان و امتيازى كه در خود دو حديث متعارض وجود دارد با قطع نظر از دلائل خارجيه و آن اينكه ناقل و حاظر رجحان دارند بر مقرر و مبيح چون مقرر و مبيح موافق حكم عقل و تأكيد است ولى ناقل و حاظر مخالف با حكم عقل و مؤسس است و لا ريب در اينكه الاصل فى الكلام التأسيس .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n2 - ملاحظه ادلّه خارجيه و مقتضاى قواعد ثانويه باب متعارضين كه در متعارضين پاره‌اى از روايات امر به توقف يا اخذ به موافق احتياط نموده و پاره‌اى از روايات امر به تخيير نموده .\r\nبا حفظ اين مطلب مىگوئيم : اينكه آقايان در مباحث اصولى اكثر يا همه مىگويند : ناقل و حاظر مقدم است به ملاحظه اوّلى است و در مباحث فقهى كه قائل به تخيير يا احتياط مىشوند به ملاحظه دوّم و روى ادلّه ثانويه است پس مباحث فقهى و اصولى آقايان به دو ملاحظه است بعد مىفرمايد : و لكن اين دو توجيه ما با ادلّه‌اى كه آقايان اقامه كرده‌اند سازگار نيست :\r\nامّا توجيه اوّل ما : آقايان براى تقديم مخالف اصل بر موافق استدلالشان اينست كه : الاصل فى الكلام التأسيس و اين دليل هم شامل مىشود مواردى را كه ناقل وجوبى باشد و هم تحريمى را پس فرق‌گذارى اوّل ما كه ناقل را مختص به شبهه وجوبيه دانستيم باطل است .\r\nو امّا توجيه دوّم ما : آقايان براى قول به تخيير چنين استدلال كرده‌اند كه : از طرفى لا ريب در اينكه دو حديث هر دو جامع شروط حجيت هستند و گرنه تعارض معنى نداشت چون دو لا حجت يا يك حجت با يك لا حجت تعارض نمىكنند هميشه دو حجت متعارض مىشوند و از طرفى هم لا ريب در اينكه عمل به هر دو حجّت ممكن نيست ولى عمل به يكى ميسور است و از طرفى آن يكى معين نيست و تعيين آن مستلزم ترجيح بلا مرجح است و لذا ناگزيريم از قول به تخيير .\r\n[ تفصيل اين دليل را در جلد سوم شرح اصول در باب تعادل و تراجيح آورده‌ام 
  ] حال مقتضاى اين دليل آن است كه تخيير به حكم عقل و مقتضاى قاعده اوليه عقليه در متعارضين است نه اينكه مقتضاى اخبار و قانون ثانوى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nباشد پس هر دو وجه ما بلا وجه است .\r\n\r\n( 4 - مسئله چهارم ) ( شبهات تحريميه موضوعيه )\r\nچهارمين و آخرين مسئله از مسائل چهارگانه مطلب اوّل در رابطه با شبهات موضوعيه است يعنى دوران امر است ميان حرمت و غير وجوب از احكام ديگر و شك ما هم در حكم واقعه شخصيه است امّا حكم كلّى الهى را مىدانيم و منشأ شك ما هم پاره‌اى از علل و عوامل خارجيه است كه ربطى به شارع مقدّس ندارد دو مثال :\r\n1 - مىدانيم كه در اسلام خمر حرام است و خلّ حلال است ولى در خارج با مايعى برخورد نموده‌ايم كه شك داريم آيا اين مايع معين خارجى شراب است يا سركه ؟ در نتيجه شك داريم كه آيا حلال است يا حرام ؟\r\n2 - مىدانيم كه در اسلام گوشت گوسفند حلال است و گوشت خرگوش حرام است ولى الآن در خارج با قطعه گوشتى برخورد كرده‌ايم كه نمىدانيم آيا اين لحم مطروحه فى الطريق لحم غنم است يا لحم ارنب ؟\r\nو بدنبال آن شك داريم كه آيا حلال است يا حرام ؟ حال در شبهات موضوعيه چه بايد كرد ؟\r\nشيخ اعظم مىفرمايد : در اين باب اصولى و اخبارى اتفاق دارند بر اينكه : الاصل الاباحة و البراءة و ارتكاب مشتبه جايز است و علاوه بر اين اتفاق الكلّ روايات بسيارى داريم كه يا مخصوص به شبهات موضوعيه است و يا تعميم دارد و شبهات موضوعيه را هم مىگيرد و آن روايات بما مىگويند : هرگاه شك كردى در حليت و حرمت چيزى تا زمانى كه يقين به\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحرمت پيدا نكنى حكم به حليّت كن سپس به سه روايت اشاره مىكنند .\r\n1 - امام ( ع ) فرموده : كل شىء لك حلال حتى تعلم انه حرام ، در اين حديث كلمه كلّ شىء عموميّت دارد و هم شامل مىشود موضوعات كلّى نظير شرب توتون را كه شبهه حكميه است و هم موضوعات جزئيّه مثل : هذا المائع و هذا اللحم و هذه المرأة و . . . را و در هر دو حكم به حليّت كرده .\r\n2 - امام ( ع ) فرموده : كل شىء فيه حلال و حرام فهو لك حلال ، كيفيت استدلال به اين حديث هم سابقا در پايان اخبار البراءة ذكر شد كه سيد صدر فرمايشاتى داشت و شيخ اعظم در جواب احتمالاتى درست كردند و بالاخره نتيجه گرفتند كه : فالرواية مختصة بالشبهة فى الموضوع .\r\n3 - جناب علّامه در تذكره و به تبع ايشان گروهى از متأخرين در باب موضوعات به روايت مسعدة بن صدقه تمسك كرده‌اند كه در آن حديث ابتدا امام ( ع ) فرموده : كل شىء لك حلال حتى تعلم انه حرام بعينه فتدعه من قبل نفسك سپس امام ( ع ) سه مثال ذكر نموده :\r\nالف : جامه‌اى را از كسى خريده‌اى و پوشيده‌اى اينكه شك دارى كه آيا تصرف در آن برايت حلال است يا حرام ؟ چون احتمال مىدهى كه فروشنده آن را سرقت كرده و به تو فروخته ؟ بگو الاصل الاباحة .\r\nب : عبدى را ابتياع نموده‌اى ولى الآن نمىدانى آيا تصرف در آن و استعمال آن در اعمال جايز است يا خير ؟ منشأ شك تو اينست كه احتمال مىدهى اين شخص حرّ است ولى آمده خود را فروخته به ادعاى دروغين اينكه از مولاى جعلىاش وكالت در بيع نفسش گرفته و يا شايد مجبورش كرده و او را به تو فروخته‌اند و در واقع عبد نيست و يا شايد فريبش داده و وعده‌هائى داده‌اند و فروخته‌اند پس تو حق ندارى از او كار بكشى ؟ بگو الاصل الاباحة .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nج : زنى را به عقد خويش درآورده‌اى ولى الآن شك دارى كه آيا آميزش با او حلال است يا حرام ؟\r\nو علّت ترديدت آنست كه احتمال مىدهى او خواهر نسبى يا رضاعى تو باشد و يا دختر رضاعى تو باشد و حق ندارى با او نزديكى كنى ؟ بگو الاصل الاباحة .\r\nسپس امام ( ع ) قانون كلّى ذكر مىكنند : و الاشياء كلّها على هذا حتّى يستبين لك غير هذا .\r\nشيخ اعظم مىفرمايد : با قطع نظر از امثله ، صدر و ذيل اين حديث به خوبى مطلوب ما را كه اصالة الاباحة در شبهات موضوعيه باشد ثابت مىكند منتهى مثالها كار را مشكل مىكند چون در هر سه مثال حليّت مستند به اصالة الاباحه نيست بلكه به يك اصل موضوعى است بيان ذلك :\r\nدر هريك از سه مثال ما سه تا اصل داريم :\r\n1 - اصالة الاباحة و الحلّ در تصرف در ثوب و عبد و معقوده كه اصل حكمى است .\r\n2 - اصالة بقاء الثوب فى ملك مالكه الاصلى در مثال اوّل و اصالة عدم تملك العبد يا اصالة الحريّة در انسان در مثال دوّم و اصالة عدم تأثير العقد در حليّت مرئه در مثال سوّم .\r\nحال اين اصول سه‌گانه برآن اصالة الاباحه‌ها حاكمند چون اصل موضوعى است و سابقا گفتيم با وجود اصل موضوعى نوبت به اصل حكمى نمىرسد بيان ذلك : شك ما در حليت تصرف در ثوب مسبب است از شك ما در بقاء ثوب بر ملك مالك اصلى و شك ما در حليت تصرف در عبد مسبّب است از شك ما در عبديّت او و شك ما در حليت مرئه مسبّب از شك در تأثير عقد است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو لا ريب در اينكه مادامىكه اصل موضوعى باشد نوبت به اصل حكمى نمىرسد پس حكم امام ( ع ) به حليت و اباحه در سه مثال مذكور بر اساس اصالة الاباحه عند الشك در موضوعات نيست تا شاهد مدعاى ما باشد بلكه براساس يك سلسله اصول مسلّمه موضوعيّه ديگرى است كه بر اصول موضوعى قبل حكومت دارند .\r\nو آن اينكه در مثال اوّل قاعده يد مىگويد : يد اماره ملكيت است پس تو حكم كن كه اين پارچه ملك بايع بوده و بدنبال آن تمام آثار ملكيت حقيقيه را برآن بار كن به حكم قانون يد ما حكم به اباحه مىكنيم و سيأتى در باب استصحاب كه قانون يد بر استصحاب حاكم است .\r\nو در مثال دوّم هم مثل مثال اوّل براساس قانون يد حركت مىكنيم .\r\nو در مثال سوّم هم مىگوئيم : شك ما در تأثير و عدم تأثير عقد مسبّب است از شك ما در اينكه مانعى از موانع تحقق نكاح از قبيل نسب - رضاع و . . .\r\nمحقّق شده يا نه ؟ اصالة العدم جارى مىكنيم و بدنبال آن حكم به تأثير عقد مىكنيم و دنبال آن حكم به اباحه و ديگر نوبت به استصحاب عدم تأثير عقد نمىرسد .\r\nپس حليت در هيچ‌كدام از سه مثال مستند به اصالة الاباحه نيست پس اين روايت به لحاظ ذكر اين امثله قدرى مخدوش گرديد و لكن خوشبختانه دو حديث قبل و بلكه جميع ادلّه عقليه و نقليه برائت و اباحه كه سابقا در بحث شبهات حكميه گفته آمد و نوعا تعميم داشته شامل شبهات موضوعيه هم مىشدند و بلكه بعضا مخصوص شبهات موضوعيه بودند ما را كفايت مىكند [ در خانه اگر كس است يك حرف حسابى او را بس است تا چه رسد به صد حرف اساسى 
  ] علاوه بر اينكه صدر و ذيل حديث مسعده نيز بوضوح مطلوب ما را اثبات مىنمايد :\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nقوله : و توهّم الخ : در اين قسمت شش مطلب را به صورت اشكال و جواب طرح مىكنيم :\r\nاشكال اوّل : شما گفتيد به همان ادله اربعه‌اى كه در شبهات تحريميّه حكميه ما قائل به اصالة البراءة شديم در باب شبهات تحريميه موضوعيه نيز برائتى مىشويم و يكى از آن ادلّه بلكه مهم‌ترين آنها دليل العقل بود كه عقل مىگفت تنجّز تكليف بدون بيان و بدنبال آن عقاب‌آور بودن تكليف بدون بيان قبيح است و از مولاى حكيم صادر نمىشود . . .\r\nما مىگوئيم : اين قاعده عقليه در باب شبهات موضوعيه راه ندارد بدليل اينكه آنچه وظيفه شارع مقدّس بوده بيان حكم كلّى است كه مثلا بفرمايد : الخمر حرام و شرع مقدس آن را بيان كرده آنجا كه مىفرمايد :\r\n حُرِّمَتْ عَلَيْكُمْ *   الْخَمْرِ *  و ما مىدانيم كه كلّى خمر در خارج به عين وجود افراد موجود است و حكم كلّى در حقيقت همان حكم افراد است و كلّى مرآتيّت دارد پس از آنچه كه در خارج خمر بر او اطلاق مىشود بايد اجتناب كرد و نيز مىدانيم كه الفاظ ، اسامى هستند براى معانى واقعيّه و نفس الأمرية كه قيد علم و جهل در معناى موضوع له الفاظ دخالتى ندارد و در لسان دليل هم قيد علم و جهل نيست بلكه حكم روى طبيعت و واقع رفته .\r\nمعناى كلام شارع اينست كه از هرآنچه در واقع خمر است بايد اجتناب كرد و شرب آن حرام است .\r\n[ تفصيل بيشتر اين نكته در مباحث آينده خواهد آمد ان‌شاءالله 
  ]\r\nبا اين مقدمات براى ما اشتغال يقينى به وجوب اجتناب از خمر واقعى پيدا شد و اشتغال يقينى به حكم عقل مستدعى فراغت يقينيه است يعنى مكلف بايد كارى كند كه يقين حاصل كند كه از هرآنچه فى الواقع خمر بوده اجتناب نموده و فراغت يقينيّه به\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاينست كه از خمرهاى معلوم بالتفصيل اجتناب كند ، از خمرهاى معلوم بالاجمال هم اجتناب كند ، از خمرهاى محتمل و مشكوك هم اجتناب نمايد و اين اجتناب از باب مقدّمه علميّه است يعنى براى اينست كه علم پيدا كند كه از خمرهاى واقعى كلا دورى كرده و مقدّمه علميه بالاجماع واجب است پس اجتناب از محتمل الخمريه هم لازم است .\r\nدر نتيجه اينجا جاى قانون قبح عقاب بلا بيان نيست چون بيان آمده به ويژه در مواردى كه محتمل الخمريه را مرتكب بشود و مصادف با واقع هم در آيد كه حتما عقاب قبيح نيست آرى عند عدم المصادفة تجرّى بر محتمل الحرمة خواهد بود كه قبلا عدم عقاب برآن را دانستيم .\r\nپس در شبهه موضوعيه جاى قانون برائت عقلى نيست بلكه جاى قانون اشتغال عقلى است جواب ما : درست است كه بيان كلّى تحت عنوان لا تشرب الخمر از شارع صادر شده امّا هر تكليفى چه امر و يا نهى اگر بخواهد فعلى و منجّز باشد بايد هم صغرى و هم كبراى خطاب محرز شود يعنى هم موضوع باشد و هم حكم و سيأتى تفصيلا كه تماميّت بيان در گرو دو امر است يكى بيان صغرى و ديگرى بيان كبرى آنگاه نسبت به مواردى كه علم تفصيلى داريم به اينكه فلان مايع خمر است هم موضوع بيان و هم حكم محرز است و لا تشرب قطعا اينجا را مىگيرد و در اين موارد اجتناب از باب مقدمه هم نيست بلكه اجتناب از خود حرام واقعى است .\r\nو همچنين نسبت به مواردى كه علم اجمالى داريم به خمريّت يكى از اين دو مايع باز هم با شرائطى كه از جمله آنها اينست كه اطراف علم اجمالى محصوره باشد اين علم منجّز است و واقع را بر ما منجّز مىكند منتهى براى اجتناب از خمر واقعى بايد مقدّمتا از همه اطراف شبهه اجتناب كنيم تا يقين كنيم كه از خمر واقعى اجتناب شده البته از بيش از اطراف شبهه اجتناب\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nلازم نيست در اينجا هم موضوع و حكم مبيّن است .\r\nو امّا نسبت به مواردى كه صرفا احتمال مىدهيم كه فلان مايع خمر باشد و حتى علم اجمالى هم نداريم شمول الخطاب از اصل نسبت به اين مورد محرز نيست و مشكوك است چون گفتيم تماميت بيان در گرو احراز صغرى و كبرى است كه بگوئيم هذا خمر و كل خمر حرام . . . و در اينجا صغراى خمريت محرز نيست تا نهى لا تشرب بر او پياده شود .\r\nو لذا بيان كلّى به درد شبهات موضوعيه نمىخورد و چيزى مانع از جريان قانون قبح عقاب بلا بيان نيست . و همان‌طورىكه اگر موضوع كلّى مثل شرب توتون مشتبه الحكم مىبود قانون قبح جارى مىشد همچنين اگر موضوع جزئى مثل هذا المائع مشتبه الحكم باشد باز هم قانون قبح جارى مىشود .\r\nاشكال دوّم : نظير همين توهّمى كه در شبهات موضوعيه تحريميه پيش آمد در شبهات حكميه تحريميّه نيز عنوان شده و آن اينكه : در آنجا نيز جاى قبح عقاب نيست زيرا ما عموماتى داريم مبنى بر اينكه خبائث بر شما حرام است ، فواحش بر شما حرام است ، آنچه كه پيامبر شما را از آن نهى فرمود بايد اجتناب كنيد اين عمومات دلالت مىكند بر اينكه در شرع مقدّس در واقع و نفس الامر چه ما بدانيم يا نه امورى تحريم گشته‌اند و وظيفه ما اجتناب از محرّمات واقعيه است كه شايد شرب توتون يكى از آنها باشد دوران امر است ميان اقلّ و اكثر پس از باب مقدّمه علميه بايد اجتناب كرد و خلاصه الكلام كه تفصيل آن در اشكال اوّل ذكر شد .\r\nجواب ما : جواب ما از اين اشكال همانند جواب از اشكال قبل است و اعاده نمىكنيم .\r\nاشكال سوّم : و باز نظير همان توهّمى كه در باب شبهات حكميه تحريميّه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nپيش آمد در باب شبهات وجوبيّه نيز پيش آمده فى المثل ما يقين داريم كه نمازهائى از ما فوت شده ولى مقدار آنها مردّد است ميان 100 مثلا و يا 150 گفته شده كه حكم كلى مبيّن است كه من فاتته فريضة فليقضها و از باب مقدّمه علميه بايد اكثر را اتيان كرد تا يقين به فراغت ذمّه تحصيل كنيم\r\nجواب ما : نظير جواب از اشكال دوم و اوّل است و تفصيلا هم در آينده خواهد آمد .\r\nاشكال چهارم : در باب شبهات موضوعيّه ما احتمال مىدهيم كه اين مايع در واقع خمر و حرام باشد بدنبال احتمال حرمت احتمال ضرر مىآيد و به حكم عقل دفع ضرر محتمل واجب است پس بايد از اين مايع مردّد خارجى اجتناب كنيم .\r\nجواب ما : مكرّر تا به حال گفته‌ايم كه اين قاعده اجمال دارد و قابل استناد نيست زيراكه از شما مىپرسيم مرادتان از اين ضرر چيست ؟ آيا اخروى يعنى عقوبت است ؟ يا غير اخروى ؟\r\nاگر مرادتان ضرر اخروى و عقاب باشد مىگوئيم قانون قبح عقاب بلا بيان مىگويد : ايمن باش و هرگز وحشت نكن كه عقابى نيست .\r\nو اگر مرادتان ساير مضرات باشد اوّلا ما قبول نداريم كه دفع ضرر محتمل دنيوى عقلا واجب باشد و ثانيا برفرض لزوم دفع عقلى شرعا واجب نيست چون شارع مقدس تصريح فرموده به اينكه كل شىء حلال حتى تعرف انّه حرام پس مطمئن هستيم كه عقابى نيست و بلكه نه تنها محتمل الضرر را تجويز فرموده كه گاهى مظنون الضرر و بلكه مقطوع الضرر را اجازه فرموده همانند امر زكات و خمس و حج و جهاد و . . . كه تفصيلا هم در مباحث آتيه خواهيم آورد .\r\nاشكال پنجم : اين اشكال در حقيقت اعتراضى است به جواب مرحوم\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nشيخ از اشكال چهارم و آن اينكه : مستشكل مىگويد : ممكن است ما هريك از دو شق احتمالى را كه شما تصوير نموديد انتخاب كنيم و بگوئيم مراد از قانون مذكور اينست و مع‌ذلك جواب اعتراض شما را هم بدهيم .\r\nبيان ذلك : اولا ما اختيار مىكنيم شق اوّل را يعنى مىگوئيم ممكن است مراد از ضرر محتمل ، ضرر اخروى و عقوبت باشد و اينكه شما گفتيد :\r\nاينجا جاى قانون دفع نيست و عقل حكم به لزوم دفع آن نمىكند به اين دليل كه بيانى نرسيده و عقاب بدون بيان تامّ قبيح است و خلاصه جاى قانون قبح عقاب بلا بيان است .\r\nما مىگوئيم : خير جاى اين قانون نيست زيرا كه شايد مصلحت در اين بوده كه با وجود تكليف در واقع شارع مقدس بيان نكند و امر را به عقل مكلّف واگذار نمايد آنگاه عقل حكم به قبح عقاب بلا بيان نمىكند پس احتمال عقاب باقى است پس دفع آن لازم است .\r\nو ثانيا ما اختيار مىكنيم شق دوّم را يعنى مىگوئيم ممكن است مراد از ضرر محتمل ، ضررهاى دنيويه باشد منتهى اينكه شما گفتيد اوّلا دفع چنين ضررى عقلا واجب نيست و ثانيا برفرض عقلا ثابت باشد ولى شريعت بدان اذن داده آنجا كه مىفرمايد : كل شىء لك حلال حتى تعرف انه حرام بعينه ما مىگوئيم : اذن شرعى را قبول نداريم بلكه منع شرعى در كار است و شارع مقدّس صريحا ارتكاب ضرر محتمل دنيوى را تحريم فرموده آنجا كه مىفرمايد :  وَ لا تُلْقُوا بِأَيْدِيكُمْ إِلَى التَّهْلُكَةِ  به حكم اين آيه القاء در تهلكه حرام است .\r\nهمان‌طور كه در اشكال اوّل ذكر شد منظور اينست كه از هرآنچه در واقع هلاكت است بايد دورى كنيد آنگاه اشتغال يقينى مىآيد و مستدعى فراغت يقينيه است و فراغت يقينيه هم به اينست كه از هلاكت مقطوعه و\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمعلومه بالاجمال و التفصيل دورى كنيم و حتى از محتمل هم از باب مقدمه علميه اجتناب كنيم پس بيان شرعى بر تحريم و حرمت ارتكاب ضرر دنيوى محتمل داريم .\r\nاگر شما بفرمائيد : پس روايات كل شىء لك حلال حتى تعرف . . . را چه مىگوئيد ؟ ما خواهيم گفت : آيه  لا تُلْقُوا  برآن احاديث ورود دارد و موضوع آنها را از بين مىبرد چون موضوع آن احاديث اين بود كه كل شىء شكّ فى حليته و حرمته فهو لك حلال حتى تعرف . . . و با آمدن  لا تُلْقُوا  ما يقين مىكنيم به حرمت و لزوم اجتناب و غايب كه حاصل شد آن حليّت مغيا نابود مىشود . پس ما اختيار مىكنيم هريك از دو شق را و جواب مىدهيم .\r\nجواب ما : شيخ اعظم مىفرمايد : امّا در بخش اوّل كه گفتيد : العقل لا يحكم بعدم العقاب چون شايد مصلحت در عدم بيان عقاب باشد . . . ما مىگوئيم : اوّلا اين احتمال مربوط به صدر اسلام است و الآن منتفى است و ثانيا قبول نداريم كه عقل حكم به قبح عقاب نكند صرفا بخاطر احتمال مصلحت در عدم البيان ، خير موضوع حكم عقل عدم بيان و اصل تامّ است كارى هم به هيچ جهت ديگر ندارد حتى اگر قطع داشته باشيم كه مصلحت در عدم بيان بوده باز اين حكم عقلى هست ثانيا برفرض كه عقل بخاطر اين احتمال چنين حكمى نكند امّا شرع مقدّس ترخيص در ارتكاب داده و فرموده كل شىء لك حلال و با بيان شرعى ما مطمئن مىشويم كه عقابى در كار نيست .\r\nو امّا در بخش دوّم : ما قبول نداريم كه عقلا و شرعا دفع ضرر محتمل و مشكوك دنيوى واجب باشد چون دليلى ندارد بلكه عكس آن ثابت است و اينكه شما به آيه  وَ لا تُلْقُوا  تمسك كرديد مىگوئيم .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاوّلا همان‌طورىكه سابقا ذكر شد متبادر به ذهن از هلاكت ، هلاكت اخروى و عقوبت است نه ضررهاى دنيوى .\r\nو ثانيا برفرض كه هلاكت در آيه تعميم داشته و شامل ضرر دنيوى هم بشود باز مدّعاى شما را ثابت نمىكند كه دفع ضرر محتمل دنيوى هم لازم است زيراكه در تماميت بيان هر امر معتبر است يكى احراز صغرى كه ارتكاب فلان مايع سبب القاء در هلاكت است و ديگرى احراز كبرى كه القاء در هر هلاكتى هم حرام است و در ما نحن فيه احراز صغرى نشده چون شايد ضرر باشد و شايد نباشد پس شمول خطاب مشكوك است .\r\nآرى در موارد علم تفصيلى و يا لا اقلّ علم اجمالى اين استدلال مىآيد و يا خيلى كه ترقى كنيم مىگوئيم : ظن هم قائم‌مقام علم است پس ظن به هلاكت همچنين است و لكن احتمال را ديگر شامل نيست . بعد جناب شيخ شواهدى مىآورند كه هركجا ظن به ضرر داشتيم دفع آن لازم است و ارتكاب حرام است نه صرف احتمال و شك در ضرر :\r\n1 - فقهاء در باب مسافر تصريح كرده‌اند به اينكه : رفتن از راهى كه ظن به هلاكت در آن باشد معصيت بوده و موجب قصر نماز است نه رفتن راهى كه صرفا انسان احتمال خطر مىدهد .\r\n2 - در باب تيمم فتوا داده‌اند كه اگر انسان ظن به ضرر در استعمال آب دارد نوبت به تيمم مىرسد و به مجرّد احتمال ضرر مجوزى براى تيمم ندارد .\r\n3 - در باب افطار ماه رمضان فتوا داده‌اند به اينكه اگر مظنه دارد به اينكه روزه براى او ضرر دارد بايد افطار كند و گرنه به صرف احتمال حق ندارد افطار كند .\r\nتبصره : آرى گروه قليلى از متاخر المتأخرين فتوا داده‌اند به اينكه اگر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nشك در ضرر هم دارد مىتواند تيمم كند يا افطار كند امّا اين نه بخاطر اينست كه ارتكاب محتمل الضرر الدنيوى هم حرام است تا شاهد شما باشد بلكه براساس دليل خاص است و آن اينكه مىگويند : در لسان روايت باب تيمم و افطار عنوان خوف ضرر آمده و خوف از ضرر كما اينكه با قطع به ضرر و ظن به آن هست با احتمال و شك در ضرر هم مىآيد پس آن هم بدليل خاص است پس دفع ضرر محتمل دنيوى لازم نيست .\r\nقوله و لكن :\r\nانصاف آنست كه اگرچه شرعا دفع ضرر محتمل دنيوى لازم نباشد و لكن عقل فرق نمىگذارد بين موارد قطع به ضرر دنيوى يا ظن و يا شك در آن و دفع ضرر مشكوك را هم واجب مىداند و كافى است كه مطلب را در اين مثال بيازمائيم : هرگاه مايعى نزد ما باشد كه احتمال مىدهيم كه شايد سم باشد آن هم نه احتمال راجح بلكه متساوى الطرفين و بلكه حتى احتمال مرجوح ولى قابل اعتناء آيا وجدانا انسان عاقلى به اين احتمال ترتيب اثر نمىدهد ؟ چرا كاملا اعتنا نموده و از مايع محتمل السمّية اجتناب مىكند .\r\nقوله و لكن :\r\nسخنى را كه در و الانصاف گفتيم ردّ مىكنيم و مىگوئيم كليت ندارد بيان ذلك : گاهى ضرر بما هو ضرر ملاحظه مىشود ولى گاهى در كنار ضرر دنيوى مصالح مهمترى هم براى فعل وجود دارد و خلاصه اينكه ضرر دنيوى با مصالح ديگر در فعل متحد مىشوند حال اينكه عقل مىگويد : دفع ضرر دنيوى مقطوع و حتى محتمل لازم است به ملاحظه اوّل است امّا به ملاحظه دوّم عقل عقلا استقلال ندارد به وجوب دفع و لذا اگر شارع امر كند كه خود را تسليم كن تا حدّ الهى اجرا شود اين ضرر دنيوى است ولى چون موجب نجات از عقوبت اخروى است عقل آن را منكر نمىشمارد و تقبيح نمىكند\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو هكذا در قصاص و در جهاد و . . . بنابراين گاهى بخاطر مصالحى مهم‌تر شرع مقدس و عقل دفع ضرر مقطوع دنيوى را هم مباح مىكنند تا چه رسد به تجويز ضرر محتمل دنيوى آن هم بخاطر مصلحت تسهيل و غيره ممكن است تجويز شود و بلكه تجويز هم شده و لذا ما دليلى نيافتيم كه دفع ضرر دنيوى بقول مطلق واجب باشد .\r\nاشكال ششم : مستشكل مىگويد : شما قبول كرديد كه ظنّ به ضرر دنيوى قائم مقام قطع به ضرر است و همان‌طورىكه با قطع به ضرر دنيوى عقل و شرع مىگويند دفع ضرر مقطوع لازم است همچنين با ظن به ضرر و مثالهائى نيز آورديد .\r\nحال ما مىگوئيم : اگر در موردى فرضا اماره معتبره دلالت كند بر حرمت و ظن به حرمت بياورد بلا اشكال اجتناب لازم است ولى اگر در موردى اماره غير معتبره دلالت كند بر حرمت فى المثل فاسقى خبر دهد كه فلان امر در اسلام حرام است كه از قول فاسق گمان حاصل مىشود ولى ارزش ندارد امّا بدنبال ظن به حرمت ظن به ضرر و خطر پيدا مىشود و شما گفتيد كه ضرر مظنون واجب الدفع است و ما مىافزائيم كه بالاجماع فرقى بين شك و ظن غير معتبر نيست پس اگر ظن غير معتبر به ضرر آمد دفعش واجب باشد بايد شك به ضرر هم اين‌چنين باشد . پس دفع ضرر مشكوك هم لازم است پس بايد از مشتبه اجتناب كرد .\r\nجواب ما : ما قبول نداريم كه ظن به حرمت آن هم ظن غير معتبر مستلزم ظن به ضرر باشد چه دنيوى و چه اخروى امّا اينكه ظن به حرمت مستلزم ظن به ضرر اخروى و عقوبت نيست براى اينكه فرض اينست كه بيانى از شارع نرسيده و اين هم كه رسيده كه حجت نيست پس قانون مسلم عقلى كه قبح عقاب بلابيان باشد حاكم است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو امّا اينكه ظن به حرمت مستلزم ظن به ضرر دنيوى نيست اوّلا بخاطر اينكه اى چه‌بسا مفسده حرمت منحصر باشد در عقوبت و مفسده اخرويه و اصلا مفسده دنيويه نداشته باشد پس ظن به حرمت موجب ظن به ضرر نيست و بلكه گاهى اى چه‌بسا قطع به حرمت هم مستلزم ظن به ضرر دنيوى نيست چون يقين داريم كه صرف تعبّد است و ضرر اخروى دارد و ثانيا برفرض كه ظن به حرمت مستلزم ظن به ضرر دنيوى باشد ما ملتزم به حرمت آن مىشويم همان‌طورىكه ملتزم شديم به حرمت سفر با ظن به ضرر ، حرمت امساك با ظن به ضرر و . . .\r\nو اينكه گفتيد : بالاجماع فرقى نيست بين شك و ظن غير معتبر مىگوئيم : در اثبات حرمت و عقوبت بالاجماع لا فرق نه در مورد بحث ما كه اثبات ظن به ضرر باشد كه اينجا موضوع ظن است نه شك .\r\n\r\nتنبيهات شبهه موضوعيه\r\n\r\nتنبيه اوّل\r\nدر پايان مبحث شبهه موضوعيه چهار تنبيه را عنوان مىكنند :\r\nتنبيه اوّل اينست كه : همان‌طورىكه در تنبيه پنجم از تنبيهات شبهه تحريميه گفتيم : اصالة الاباحه كه يك اصل حكمى است هنگامى جارى مىشود كه يك اصل موضوعى و يا حكمى در رتبه سابق بر اين اصل و مخالف با اين اصل در نتيجه نباشد و گرنه نوبت به اين اصل نمىرسد . . .\r\nهمچنين در تنبيه اوّل شبهه موضوعيه هم مىگوئيم : اصالة الاباحه در آن موضوع خارجى جزئى وقتى جارى مىشود كه در رتبه قبل يك اصل موضوعى و يا حكمى حاكم بر اين اصل وجود نداشته باشد و يا در اثر\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمعارضه سقوط كنند و گرنه با وجود اصل سببى نوبت به اصل مسببى نمىرسد چون موضوع ندارد .\r\nاينك پنج مثال مىآوريم كه در دو مثال اوّل اصل موضوعى در كار نيست و اصالة الاباحه جارى مىشود ولى در سه مثال بعد اصل موضوعى داريم و جاى اصالة الاباحه نيست :\r\n1 - مايعى است در خارج كه نمىدانيم خمر است يا خلّ ؟ بدنبال آن نمىدانيم آيا حرام است يا حلال ؟ در اينجا اصل موضوعى نداريم و يا مبتلا به معارض است كه اصل عدم خمريت اين مايع با اصل عدم خليّت آن تعارض و تساقط مىكنند آنگاه اصالة الاباحه در شك در حليّت و حرمت بلا معارض جارى مىشود .\r\n2 - لحمى است در خارج كه يقين داريم تذكيه شده ولى نمىدانيم آيا لحم الغنم است يا لحم الارنب ؟ و در نتيجه نمىدانيم كه آيا اكل آن حلال است يا حرام ؟ در اينجا هم همانند مثال قبل محاسبه مىشود .\r\n3 - مىدانيم كه در اسلام آميزش با زوجه قطعا حلال است و آميزش با اجنبيّه بدون نكاح شرعى قطعا حرام است ولى در خارج برخورد شده با زنى كه مردد است ميان اينكه زوجهء شخص است يا اجنبيّه ؟ در نتيجه شك شده كه آيا جماع با او حلال است يا حرام ؟\r\nدر اينجا جاى اصالة الاباحه نيست چون شك در حليّت و حرمت مسبب از اينست كه شك شده كه آيا علقه زوجيّت ميان اين زن و آن شخص منعقد شده يا نه ؟ استصحاب مىكند عدم علقه زوجيّت را و بدنبال آن حكم به حرمت آميزش مىشود و جاى اصل اباحه نيست و نه تنها اصل موضوعى حاكم است كه بلكه اصل حكمى و استصحاب حرمت نيز حاكم است چون يك زمانى قطعا اين زن برآن مرد حرام بوده\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nالآن شك دارد كه آيا آن حرمت سابق رفت و در اثر عقد نكاح حلّيت آمده يا خير ؟ استصحاب مىكنند بقاء همان حرمت سابقه را و نوبت به اصالة الاباحه نمىرسد .\r\n4 - مىدانيم كه در اسلام مالى كه ملك خود انسان است قطعا تصرف در آن جايز است و مالى كه ملك غير است قطعا بدون احراز رضايت او تصرف در مال او حرام است ولى در خارج برخورد نموده‌ايم با مالى كه مردّد است كه آيا مال خودمان است يا مال ديگرى ؟ بدنبال آن شك مىكنيم كه آيا تصرف در آن حلال است يا حرام ؟ در چنين مالى چهار صورت متصور است :\r\nالف : يقين دارم كه از اوّل ملك خودم بوده نه اينكه از ديگرى به سبب بيع يا هبه و . . . به من منتقل شده باشد در اينجا بلا اشكال تصرف مباح است و اصلا مورد بحث و ترديد نيست .\r\nب : يقين دارم كه اين مال ملك غير است و به من قطعا منتقل نشده در اينجا هم واضح است كه تصرف من بدون رضاى مالك صحيح نيست .\r\nج : يقين دارم كه اين مال يك زمانى ملك غير بوده ولى الآن شك دارم كه آيا به من منتقل شده يا نه بدنبال آن شك دارم كه آيا حلال است يا خير ؟ در اينجا جاى اصالة الاباحه نيست بلكه جاى استصحاب عدم انتقال است يا استصحاب بقاء بر ملك مال اصلى كه اصل موضوعى است و نوبت به اصالة الاباحة نمىدهد و يا استصحاب حرمت تصرف مىكنم باز نوبت به اصالة الاباحه نمىرسد مورد بحث ما اين فرض است .\r\nد : اصلا نمىدانم كه آيا اين مال از اوّل ملك خودم است و يا مال غير است ؟ در نتيجه نمىدانم كه آيا تصرف در آن حلال است يا نه ؟ در اينجا بايد تفصيل داد به اينكه : پاره‌اى از تصرفات در لسان دليل معلّق و متوقف شده بر\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nملكيت يعنى تا شخص متصرف مالك اين شىء نباشد حق ندارد آن تصرفات را انجام دهد از قبيل بيع كه حديث مىگويد : لا بيع الّا فى ملك و عتق كه لا عتق الّا فى ملك و وطى كه لا وطى الّا فى ملك و هكذا وقف و وصيت به غير و كلّيه تصرفات ناقله و يا متلفه .\r\nو برخى از تصرفات در لسان دليل متوقف بر ملكيت نيست بلكه متوقف است بر احراز رضايت مالك اصلى و اذن مالكى و يا اذن شارعى نظير تصرف دو رفيق در وسائل يكديگر با احراز اذن فحوائى .\r\nو نظير رضايت ميزبان به تصرف ميهمان در طعام موجود در سفره .\r\nو نظير اذن شارع به استفاده رهگذران از ميوه‌هاى ممرور بها كه در اصطلاح حق المارّه نام دارد و . . .\r\nحال نسبت به بخش اوّل از تصرفات مىگوييم : جاى اصالة الاباحه نيست چون اصل عدم تحقّق ملكيت يك اصل موضوعى و مقدم بر اصالة الاباحه است پس اين‌گونه از تصرفات حرام است و نسبت به بخش دوّم مىگوئيم : دو وجه است :\r\n1 - اين تصرفات جايز است بدليل اينكه در اينجا اصل موضوعى در رتبه قبل نيست نوبت مىرسد به اصالة الاباحة .\r\n2 - اين تصرفات هم جايز نيست بدليل اينكه همان‌طورىكه در شرع مقدس مالكيت انسان نسبت به چيزى داراى علل و اسباب خاصى است كه در كتب فقهى به تفصيل آمده همچنين حليت تصرف هم اسباب محلّله لازم دارد از قبيل اذن مالك - اذن شارع و ملكيت و . . .\r\nو در ما نحن فيه فرض اينست كه ساير اسباب منتفى است و ملكيت هم با اصل عدم نفى مىشود پس سببى براى حليت تصرف نمىماند تا بگوئيم حلال است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nسؤال : به چه دليل شما مىگوئيد : حليت تصرف هم اسباب خاصى لازم دارد ؟\r\nجواب : به دو دليل : 1 - استقراء يعنى ما رفته‌ايم و در ابواب مختلفه فقه جستجو كرده و به اين نتيجه رسيده‌ايم كه هركجا حليت هم سبب حاصل دارد 2 - حديث مىگويد : لا يحلّ مال الّا من حيث احلّه اللّه پس سبب خاص مىطلبد .\r\nقوله و مبنى الوجهين :\r\nاين دو نظريه راجع به تصرفات غير متوقفه بر ملكيت مبتنى بر دو مبنى است :\r\n1 - اگر ما گفتيم اباحه تصرف در يك مال محتاج به سبب محلّل است بلا اشكال با نبود اين اسباب حرمت مىآيد نه حليّت حال عدم اين سبب را بالوجدان احراز كنيم يا با اصل عدم آن سبب .\r\n2 - ولى اگر گفتيم كه وجود اين اسباب و علل ، علّت حليّت نيست بلكه حليّت مقتضاى اصل اوّلى است پس مقتضى موجود است منتهى ملكيت ديگرى مانع از اين حليّت است و ما در اينجا شك داريم كه اين مانع وجود دارد و يا خير با اصل عدم آن را رفع مىكنيم و همان‌طورىكه اگر بالوجدان عدم المانع محرز بود تصرف حلال مىشد هكذا اگر با اصل هم عدم مانع محرز شود حرمت مىرود و لذا هر وجهى روى يك مبنا است و خلاصه ، اوّلى بر مبناى اصالة الحظر و دوّمى بر اصالة الاباحه فى الاشياء مبتنى است .\r\n5 - مىدانيم كه در اسلام گوسفندى كه مذكّى [ يعنى ذبح شرعى با همه شرائط معتبر 
  ] باشد هم پاك است [ حكم وضعى 
  ] و هم خوردن گوشت آن حلال [ حكم تكليفى 
  ] و گوسفندى كه ميته باشد [ در معناى ميته دو\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنظريه است :\r\n1 - ما مات حتف انفه يعنى خودش افتاده و مرده بدون اينكه كسى كاردى به گلوى او بكشد و به اصطلاح عوام حرام شده .\r\n2 - كلّ زهاق روح انتفى فيه شرط من شروط التذكية فهو ميتة شرعا چه موت طبيعى باشد و چه سرش را بريده باشند ولى يكى از شروط معتبره در تذكيه از قبيل\r\nفرى اوداج اربعه ، اسلام ذابح و . . . نباشد 
  ] شرعا هم حرام است و هم نجس ، ولى در خارج با گوشت گوسفندى برخورد كرده‌ايم كه شك داريم آيا مذكّى است يا ميته ؟ بدنبال آن شك مىكنيم كه آيا خوردن گوشت آن حلال است يا حرام ؟ بدن اين حيوان پاك است يا نجس ؟\r\nدر اينجا نمىتوانيم بگوئيم : شك در حليت و حرمت داريم به حكم كل شىء حلال اصالة الاباحه جارى مىكنيم و يا شك در طهارت و نجاست داريم به حكم كل شىء طاهر اصالة الطهارة جارى مىكنيم خير جاى اين اصول حكميه نيست بدليل اينكه شك ما در حليت و طهارت مسبب است از شك در مذكى بودن و ميته بودن و در رتبه قبل اصالة عدم التذكية جارى مىشود و بدنبال آن حكم به حرمت و نجاست مىشود و جاى اصل اباحه و طهارت نيست .\r\nقوله و ربّما يتخيل :\r\nبعضىها مثل صاحب مدارك و صاحب شرح الوافيه جناب سيد صدر مدّعى شده‌اند كه در اين مثال ، استصحاب موضوع عدم تذكيه جارى نمىشود آنگاه نوبت به اصل حكمى اباحه و طهارت مىرسد ولى هركدام به بيانى .\r\nامّا صاحب المدارك تصريح كرده به اينكه : استصحاب مطلقا حجّت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nنيست حتى در امور عدميّه كه ما نحن فيه چنين است بنابراين استصحاب جارى نيست نوبت به اصول حكميه مىرسد .\r\nو امّا سيّد صدر فرموده : همان‌طورىكه موضوع طهارت و حليّت مذكّى بودن است كه مشكوك است همچنين موضوع حرمت و نجاست هم ميته بودن است كه مشكوك است آنگاه استصحاب عدم تذكيه قابل جريان است استصحاب عدم ميتويّت هم قابل جريان است و با يكديگر تعارض و تساقط مىكنند آنگاه نوبت به اصل حكمى مىرسد .\r\nشيخ اعظم مىفرمايد : امّا فرمايش صاحب مدارك مبتنى بر اينست كه ما در باب استصحاب بگوئيم : استصحاب مطلقا حجّت نيست چه در امور وجودى و چه عدمى ولى غير از ايشان ظاهرا كسى قائل به اين قول نيست بلكه بالاجماع استصحابات عدميه حجت است كما سيأتى پس اصل موضوع داريم و نوبت به اصل حكمى نمىرسد .\r\nو امّا سخن سيد صدر دو جواب دارد :\r\nالف : سلّمنا كه هريك از ميته و مذكى دو امر وجودى و متضاد هستند و لكن براى اثبات حليت و طهارت مذكّى بودن بايد احراز شود و عند الشك اصل عدم جارى است امّا براى اثبات حرمت احراز ميتويّت لازم نيست تا شما در آن هم اصل جارى كنيد بلكه عدم التذكية كافى است براى حكم به حرمت و نجاست پس در ناحيه شك در ميته بودن اصل جارى نيست تا معارض شود .\r\nسؤال : ما الدليل بر اينكه براى حكم به حرمت ، عدم التذكية و لو بالاصل كافى است و احراز ميته بودن لازم نيست ؟ جواب دو دليل داريم :\r\n1 - خداوند در قرآن سوره مائده آيه سوّم محرمات را كه مىشمارد مىفرمايد :  حُرِّمَتْ عَلَيْكُمُ الْمَيْتَةُ وَ الدَّمُ وَ . . .  تا به اينجا مىرسد :  وَ ما أَكَلَ \r\n\r\n","description":"","footnote":"","page_name":" 49 ","page_number":49},
  {"content":"\r\n\r\n السَّبُعُ إِلَّا ما ذَكَّيْتُمْ  يعنى گوسفندى را كه درنده‌اى او را شكار كرده و مشغول خوردن است بر شما حرام مىشود مگر اينكه قبل از مردن سر برسيد و او را تذكيه كنيد منطوق كلام اينست كه منحصرا اگر تذكيه كرديد حلال مىشود مفهومش اينست كه پس اگر تذكيه نباشد حرام است يعنى همين عدم تذكيه كافى است براى حرمت و احراز ميتويّت لازم نيست .\r\n2 - در سوره انعام آيه 117 مىفرمايد :  فَكُلُوا مِمَّا ذُكِرَ اسْمُ اللَّهِ عَلَيْهِ  يا در آيه 119 مىفرمايد :  وَ ما لَكُمْ أَلَّا تَأْكُلُوا مِمَّا ذُكِرَ اسْمُ اللَّهِ عَلَيْهِ  منطوق كلام اينست كه آن حيوانى كه با شرائط معتبره از قبيل تسميه و . . . ذبح شده حلال است مفهومش اينست كه اگر يكى از اين شرائط نبود حرمت مىآيد پس در حرمت عدم تذكيه كافى است .\r\nب : برفرض كه براى حكم به حرمت و نجاست بايد ميته بودن احراز شود مىگوئيم : ميته و مذكى دو عنوان وجودى متضاد نيستند تا عند الشك در هر دو اصل جارى شود بلكه مذكّى بودن عنوان وجودى است و عند الشك اصل در او جارى مىشود ولى ميته بودن عنوان عدمى است يعنى عدم التذكية و موافق اصل است و در آن اصل عدمى معنا ندارد جارى شود و لذا همان اصل عدم تذكيه كافى است فلا تعارض البته بر مبناى اينكه ميته را به معناى اعمّ بگيريم كه در مقدّمه همين مثال پنجم ذكر شد و تفصيل بحث كه ميته و مذكى به چه معنائى هستند بايد در كتب فقهيه مطرح شود .\r\n\r\nتنبيه دوّم\r\nمرحوم شيخ حرّ عاملى در كتاب الفوائد الطوسيه چنين آورده : فائدة :\r\nبعض از فضلا از ما اخباريين پرسيده‌اند كه چرا شما اخباريين در شبهات\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nحكميه احتياطى مىشويد ولى در شبهات موضوعيه برائت جارى مىكنيد ؟\r\nو اصولا حدّ و مرز شبهه در حكم با شبهه در طريق حكم [ موضوعيه 
  ] چيست ؟ و فرقشان كدام است ؟ و به چه دليل شما اين فرقها را مىگذاريد و اين تفصيلات را مىدهيد ؟\r\nجواب : ما اخباريين از اين سؤال آنست كه : به عقيده من شبهات در يك تقسيم به سه نوع قسمت مىشوند :\r\n1 - شبهه حكميه و آن عبارتست از اشتباه در خود حكم شرعى در اثر فقدان نص يا اجمال نص دالّ بر خود حكم يا تعارض نصين .\r\n2 - شبهه موضوعيه كه اشتباه در موضوع الحكم است در اثر عوامل خارجيّه همانند لحمى كه از بازار ابتياع شده ولى نمىدانيم كه آيا ميته است يا مذكى ؟ البته حكم كلى ميته و مذكى را مىدانيم .\r\n3 - شبهه مردّده بين الموضوعيّة و الحكمية و آن عبارتست از مواردى كه لفظ دالّ بر موضوع الحكم مجمل است و ما نمىدانيم كه آيا فلان فرد را هم شامل است و مراد شارع است يا خير ؟ كه شبهه ذاتيه است يعنى ذاتا و حقيقتا نمىدانيم كه اين فرد داخل در آن عنوان محرم هست يا خير نه اينكه عوامل خارجى سبب شبهه باشد .\r\nسپس مثال زده به بعض افراد غنا كه ما مىدانيم در اسلام غنا حرام است فى الجملة ولى آيا غناء در مراثى مثلا هم غنا است تا حرام باشد يا نه ؟\r\nنمىدانيم :\r\nيا مثلا صوت مطرب هم غنا است يا خير ؟ نمىدانيم يا مثلا مىدانيم كه خمر حرام است ولى آيا مراد شارع خمر با خاصيّت يعنى مسكر است يا غير مسكر هم مراد است ؟ نمىدانيم .\r\nيا مثلا مىدانيم كه خبائث حرام است ولى نمىدانيم كه فلان امر\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمثل شرب توتون جزء خبائث هست يا نه ؟ نمىدانيم و منشأ اين شبهات اجمال نص است كه عند المشهور\r\nاين هم داخل در شبهه حكميه بود ولى شيخ حرّ آن را شبهه مردّده دانسته چون از طرفى حكم كلّى بيان شده و موضوع آن مجمل است پس با شبهه موضوعيه مناسبت دارد .\r\nو از طرف ديگر در چنين مواردى براى رفع شبهه نتوان به عرف و اهل خبره مراجعه كرد بلكه بايد از خود شارع بپرسيم كه مرادش چيست و لذا ضابطه شبهه حكميه بر او منطبق است و لذا امر بر ما مشتبه است كه اين‌ها را حكميه بدانيم يا موضوعيه ؟ سپس فرموده : تمام اين تفاصيل و تقاسيم از روايات ائمّه هدى ( ع ) مستفاد است .\r\nو به نظر ما در شبهات حكميه و شبهات مردّده بايد احتياط كرد ولى در شبهات موضوعيه خير سپس شروع كرده به ذكر وجوه و دلائل عقلى و نقلى بر اين مدّعا كه مجموعا هفت دليل مىشود كه شيخنا نقل و نقد مىكنند :\r\nاز مجموعه اين وجوه سبعه چهار وجه نقلى و سه وجه عقلى است :\r\nامّا وجوه نقلى : 1 - رواياتى داريم به اين مضمون : كل شىء فيه حلال و حرام فهو لك حلال اين روايات مختص به شبهات موضوعيه است و بر شبهه در طريق حكم صادق است زيرا در آنجا است كه تقسيم‌بندى معنا دارد كه بگوئيم فيه حلال يعنى قسم حلالى دارد و فيه حرام يعنى قسم حرامى هم دارد همانند لحم خريدارى شده كه قسم حلال آن مذكى و قسم حرام آن ميته است و حكم هركدام روشن است ولى ما نمىدانيم كه آيا اين گوشت خارجى داخل در كدام قسم است .\r\nو امّا در شبهات حكميه اين روايت و امثال او جارى نيست فى المثل\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاگر شك كنيم كه ميته حلال است يا حرام نمىتوانيم به اين حديث تمسك كنيم چون ميته در واقع يك حكم بيشتر ندارد و آن يا حليت است يا حرمت و تقسيم‌بردار نيست .\r\n[ و تفصيلا اين مطلب را در سابق طى بحثى با سيد صدر و ميرزاى قمى و صاحب فصول روشن ساختيم 
  ] .\r\nو نيز در شبهات مردّده از قبيل شرب توتون ، خمر غير مسكر و بعض افرد غنا هم اين روايت جارى نيست به همان دليل پس به ناچار بايد اين حديث را اختصاص دهيم به شبهات موضوعيه و در شبهات حكميه و مردّده به اخبار احتياط تمسك كنيم .\r\nاقول : جواب ما : اوّلا روايات حلّ منحصر به اين روايت نيست روايات فراوانى هم تعميم دارد و شامل شبهه حكميه نيز هست و ثانيا گويا منظور اين محدّث محترم آنست كه اين حديث و امثال او مخصّص عمومات توقف و احتياط است كه بنحو عموم دلالت مىكنند بر وجوب احتياط و توقف در مطلق شبهه و شامل شبهات موضوعيه هم مىشوند يعنى اصل روايات احتياط و توقف است و دلالت مىكنند بر وجوب احتياط و توقف مطلقا .\r\nمنتهى در خصوص شبهات موضوعيه اين حديث آن عمومات را تخصيص مىزند و الّا اگر جناب ايشان از روايات توقف و احتياط قطع نظر مىفرمودند هرگز نمىگفتند به حكم اين حديث تنها در شبهات موضوعيه اصالة الباحة جارى مىشود زيرا كه همه مىدانيم كه اثبات شىء نفى ما عدا نمىكند يعنى جريان اصالة الإباحة در موضوعات نافى جريان آن در احكام نيست .\r\nحال كه مراد ايشان تخصيص شد اشكال ما اينست كه مكرّر گفته‌ايم روايات احتياط و توقّف آبى از تخصيص هستند زيرا كه در نوع روايات براى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحسن احتياط و توقّف علّت ذكر شده و آن اينكه : الوقوف عند الشبهات خير من الاقتحام فى الهلكات .\r\nو اين علّت يك علّت عقليّه هم هست و امور عقليّه تخصيص‌بردار نيست عقل مىگويد : در هركجا شبهه دارى وقوف خير است چه شبهه‌ات در احكام باشد و چه در موضوعات پس نتوان اخبار احتياط و توقف را حمل بر وجوب نمود چون مستلزم تخصيص است به ناچار بايد بر مطلق طلب ارشادى حمل كنيم آنگاه در مواردى به كمك قرينه خارجيه حمل بر وجوب مىشود مثل باب علم اجمالى كما سيأتى و در مواردى هم به كمك قرائن حمل بر استحباب مىشود مثل ما نحن فيه كه قانون قبح عقاب حاكم بوده و احتمال عقاب را برداشته و قانون هر قدر مشتركى همين است .\r\n2 - پيامبر اكرم فرموده : حلال بيّن و حرام بيّن و شبهات بين ذلك .\r\nحال شبهات در اين روايت تثليث كه عمده‌ترين دليل اخباريين است مختص به شبهات حكميه است و برآن منطبق است به قرينه اينكه دو فقره قبلى يعنى حلال بيّن و حرام بيّن مخصوص احكام است و شبهات هم يعنى شبهه در خود حكم سؤال : به چه دليل دو فراز قبلى مختص به احكام است نظير حرمت خمر ، حلّيت آب و . . . ؟\r\nجواب : بدليل اينكه : در موضوعات خارجيه تنها علّام الغيوب است كه مىداند كدام موضوع جزئى خارجى حلال و كدام حرام است و ما نمىتوانيم بفهميم زيرا كه ما من جزئى خارجىّ الّا اينكه از جهتى از جهات در او احتمال حرمت است فى المثل همين كاسه آب شايد سگ از او آشاميده ، شايد قطره بولى يا خونى داخل آن افتاده ، شايد قبلا ظرفش نجس بوده ، شايد كافرى با اين آب تماس گرفته و . . .\r\nپس در موضوعات نتوان گفت حلال بيّن و حرام بيّن آرى در احكام\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nچنين است پس اين حديث كه ما را امر فرموده به اجتناب از شبهات مخصوص شبهات حكميه است و امّا در موضوعات جارى نيست پس در آنها احتياط واجب نيست .\r\nاقول : جواب ما : شيخ اعظم مجموعا چهار جواب مىدهند :\r\nالف : همان‌طورىكه مكرّر ذكر كرده‌ايم اين روايت و امثال آن آبى از تخصيص هستند چون مشتمل بر علت عقليّه‌اى هستند كه هم در شبهات حكميه و هم موضوعيه جارى است . پس همان حمل بر مطلق طلب ارشادى اولويت دارد تا شامل همه افراد بشود .\r\nب : ظاهر اين كلام نبوى آنست كه حضرت در مقام حصر جميع افعال مورد ابتلاء مكلّفين است و آنها را از لحاظ حكم به سه دسته تقسيم نموده .\r\n1 - حلال بين .\r\n2 - حرام بين .\r\n3 - شبهات .\r\nآنگاه اگر حديث شريف را تعميم دهيم و شامل شبهات موضوعيه هم بشود اين انحصار صحيح است چون على هذا شق چهارمى متصور نخواهد بود كه مضرّ به حصر باشد و هو الحق .\r\nامّا اگر حديث را تخصيص دهيم به احكام آن‌گونه كه اخبارى مىپندارد لازم مىآيد كه اين حصر صحيح نباشد و العياذ باللّه نبىّ اكرم از بيان قسم چهارم غفلت كرده باشد چون علىهذا شبهات موضوعيه داخل در هيچ‌كدام از آن سه نخواهد بود و شقّ چهارمى مىشود و چنين چيزى از ساحت قدس مقام عصمت نبوى بدور است .\r\nآرى اگر جناب حرّ عاملى به قسمت ما قبل استشهاد امام صادق به كلام نبوى يعنى به تقسيم‌بندى خود .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nامام ( ع ) استشهاد مىكرد كه فرموده : انّما ثلاثة : امر بيّن رشده فيتّبع و امر بيّن غيّه فيجتنب و امر مشكل يردّ حكمه الى اللّه و رسوله ، استدلالش خيلى روشن‌تر بود چون امام ( ع ) در اين سخن در بيان حصر امورى است كه مربوط مىشود به بيان شارع و قرينه‌اش هم اينكه فرمود : و امر مشكل يردّ حكمه . . . كه سخن از ردّ الحكم الى الرسول است .\r\nآنگاه كسى اعتراض نمىكرد كه اين حصر غلط است چون شق رابعى هم به نام شبهات موضوعيه داريم چون امام در مقام حصر امور مربوط به احكام است نه موضوعات بر خلاف كلام نبى كه اطلاق داشت و جميع امور مبتلابه را تقسيم فرمود كه شامل موضوعات هم هست .\r\nج : و امّا اينكه جناب حرّ فرمودند : حلال بين و حرام بين تنها در احكام براى ما معنى دارد و امّا در موضوعات غير از علام الغيوب كسى خبر ندارد اگر مرادشان اينست كه اصلا در ميان موضوعات حلال بيّن و حرام بيّن نيست اين بالوجدان باطل است چون هركدام از ماها نسبت به امورى در زندگيمان يقين به حليّت و يا حرمت آن داريم ولى اگر مرادشان اينست كه در موضوعات حلال بين و حرام بيّن كم يافت مىشود خواهيم گفت : ندرت مانع است از اختصاص كلام پيامبر بر فرد نادر چون حمل كلام معصوم بر فرد نادر يا معدوم است و با شأن آنها نمىسازد نه اينكه ندرت مانع از اصل شمول باشد پس مىتوان گفت : مراد از هر سه فراز كلام نبى اعم از احكام و موضوعات است .\r\nد : در جواب قبل گفتيم : ندرت مانع از شمول نيست بلكه مانع از اختصاص است حال در اين جواب مىگوئيم : ما اصل ندرت را قبول نداريم يعنى نمىپذيريم كه حلال بيّن از حيث احكام و هكذا حرام بيّن از اين حيث بيشتر از حلال و حرام بين از حيث موضوعات باشد بلكه قصّه برعكس\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاست زيرا بالوجدان در خارج محرّمات خارجيّه‌اى كه معلوم است براى ما صد برابر محرّمات كليه معلومه است اگر يك الخمر حرام داريم ولى هزاران حرمت هذا المائع و ذاك المائع و . . .\r\nداريم پس هر دو زيادند و بلكه موضوعيه زيادتر است .\r\n3 - روايات فراوان داريم مبنى بر اينكه در موارد شبهات حكميه تحريميّه كه منشأ شبهه فقدان نصّ باشد بايد احتياط و توقف نمود و آنها عبارتند از همان چهار طائفه روايت كه سابقا اشاره شد و نيز رواياتى داريم مبنى بر اينكه در موارد احتمال حرمت و حليّت كه منشأ شبهه تعارض نصين باشد بايد احتياط و توقف كنيم و يكى از آن روايات حديث غوالى اللئالى بود و احاديث ديگر و لا ريب در اينكه هركجا منشأ شبهه فقدان يا تعارض نصوص باشد شبهه حكميه خواهد بود نه موضوعيه چون براى رفع شبهه بايد به شارع رجوع كرد حال به حكم اين دو دسته روايات ما تفصيل مىدهيم ميان شبهات حكميه و موضوعيه به وجوب احتياط در اوّلى و اصالة البراءة در دوّمى .\r\nجواب ما : در باب تعارض نصين اگر ما يك يا چند روايت داريم كه دلالت مىكند بر اخذ به موافق احتياط متقابلا روايات بسيارى هم داريم كه دلالت بر تخيير و توسعه دارند و خوشبختانه هم از لحاظ سند و هم دلالت و هم كثرت روايت بر روايات دسته اوّل برترى دارند و نيز در باب فقدان نص هم اگر ما رواياتى مبنى بر وجوب احتياط يا توقف داريم متقابلا رواياتى هم مبنى بر عدم وجوب احتياط و جريان اصل برائت داشتيم و روايات برائت اگرچه از لحاظ تعداد كمتر از اخبار احتياط بود و لكن از لحاظ دلالت به مراتب قوىتر بودند از اخبار احتياط و توقّف و آن احتمالاتى كه در اخبار احتياط بود در آنها نبود و لذا اخبار احتياط حمل بر ارشاد مشترك شد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nپس بهتر آنكه در شبهات حكميه هم برائتى شويم .\r\n4 - ما دو دسته روايت داريم : 1 - رواياتى كه دالّ بر وجوب احتياط است بقول مطلق و در جميع شبهات . 2 - رواياتى كه دالّ بر برائت است و اين دو متعارضند و لا ريب در اينكه الجمع مهما امكن اولى من الطرح و بهترين وجه الجمع به عقيده ما اينست كه اخبار برائت را حمل كنيم بر شبهات موضوعيه و اخبار احتياط را بر شبهات حكميه « انّ هذا القول فصل و ما هو بالهزل » .\r\nجواب ما : ما وجه الجمع بهترى سراغ داريم و آن اينكه موارد شبهات بدويه را بسپاريم به اخبار برائت و موارد شبهات مقرونه به علم اجمالى را بدهيم به اخبار الاحتياط و اين تقسيم خيلى عادلانه است و به عبارت ديگر روايات احتياط را بر مطلق ارشاد حمل كنيم .\r\n5 - در شبهات حكميه بر مكلّف جاهل واجب است كه حكم آن را مع التمكن از امام ( ع ) بپرسد يعنى در اينجا معذور نيست حال اگر مع التمكن سؤال واجب است پس با عدم تمكّن بايد احتياط كرد و حق نداريم مرتكب شويم و الّا معذور نخواهيم بود . امّا در شبهات موضوعيّه عند التمكّن هم فحص و تحقيق و سؤال از امام ( ع ) واجب نيست و جاهل معذور است حال اگر مع التمكن سؤال واجب نيست پس مع عدم التمكن هم احتياط و اجتناب از امر مشتبه لازم نيست بعد محدث اضافه كرده : نه تنها سؤال از موضوعات لازم نيست بلكه آگاهى ائمه ( ع ) به حكم همه افراد شبهه در موضوعات معلوم و مسلّم نيست و يا معلوم العدم است يعنى ما يقين داريم كه ائمه ( ع ) علم حضورى به احكام همه جزئيّات ندارند به گونه‌اى كه تمام آنها در محضر آنها حاضر باشند .\r\nو مكشوف همانند ذات حق زيرا كه چنين علمى از شعب علم غيب است كه مختصّ به ذات خداوند است اگرچه ائمه ( ع ) هم به مقدار حاجت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو نيازشان از غيب آگهى دارند و اگر اراده كنند كه از چيزى آگاه شوند براى آنها مقدور است ولى پيش از اينكه آنها اراده كنند اراده خدا مطرح است .\r\nپس در موضوعات مطلب فرق دارد .\r\nجواب ما : فرمايش شيخ حرّ دو بخش دارد :\r\n1 - در بخش اوّل كه مربوط به ما نحن فيه است مىگوئيم : اين فرق‌گذارى ميان شبهه موضوعيه و حكميه ربطى به تفصيل شما ندارد زيرا كه جاهل به احكام واقعيه شرعا معذور نيست و لذا مع التمكن از امام بايد سؤال كند و در زمان غيبت هم بايد در ميان امارات فحص كند تا يأس حاصل كند اگر مقلد است اماره او فتواى مجتهد است و اگر مجتهد است اماره او ادلّه احكام است و امّا اينكه مع التعذر و بعد از فحص و ياس بايد احتياط كند چنين ملازمه‌اى در كار نيست و امّا جاهل به موضوعات شرعا معذور است و لذا متمكن از سؤال باشد يا نه درهرصورت حق ارتكاب دارد .\r\n2 - در بخش دوّم سخن از علم ائمه به ميان آمد كه آيا آنها به همه جزئيات و وقائع خارجيه جزئيه آگاه هستند يا خير ؟ و برفرض آگهى كيفيت علم آنها به وقائع چگونه است ؟ آيا ارادى است كه كلّما ارادوا و شاءوا علموا ؟\r\nو يا التفاتى است يعنى به مجرّد التفات و توجه به امرى و لو هنوز اراده نكرده و نخواسته‌اند آگاه مىشوند ؟ و يا از اين هم بالاتر علم آنها مثل علم ذات حق به همه جزئيات يك علم حضورى است كه همه واقعيات جزئيه و كلّيه در محضر آنها حضور دارند اگرچه علم خداوند علم حضورى ذاتى است ؟ اينجا جاى تاخت‌وتاز عقل نيست و بايد از سخنان خود معصومين كمك بگيريم و متأسفانه از روايات وارده در اين باب مطلب مطمئن كننده‌اى بدست نمىآيد و لذا بهتر آنست كه اين مطلب را به خود آنها واگذار كنيم كه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاهل البيت ادرى بما فى البيت .\r\n[ ما در اينجا سخنى از مرحوم آشتيانى در بحر الفوائد نقل مىكنيم كه حقّ كلام همان است : الحق كونهم عالمين بجميع ما كان و ما يكون و ما هو كائن و لا يعزب عنهم مثقال ذرة الّا اسم واحد من اسمائه الحسنى تعالى شانه المختصّ علمه به تبارك و تعالى سواء قلنا بانّ خلقتهم من نور ربّهم اوجب ذلك لهم او مشية افاضته باريهم فى حقهم اودعه فيهم ضرورة انّ علم العالمين من اولى العزم من الرسل و الملائكة المقربين فضلا عمن دونهم فى جميع العوالم ينتهى اليهم فانّهم الصادر الاوّل و العقل الكامل المحض و الانسان التام التمام فلا غرو فى علمهم بجميع ما يكون فى تمام العوالم فضلا عمّا كان او ما هو كائن كما هو مقتضى الاخبار الكثيرة المتواترة جدّا . . . 
  ]\r\n6 - شبهات حكميه محصور و محدودند فى المثل شايد چند مورد بيشتر نباشد چون نوع موضوعات كليّه از زمان خود ائمه ( ع ) مبتلابه بوده و آنها يا قولا و يا فعلا و يا تقريرا حكم آن را بيان داشته‌اند فقط عناوين كليه محدودى از قبيل شرب توتون و . . . مورد شبهه است و در اين موارد محدود احتياط كردن مستلزم عسر و حرج نيست .\r\nامّا شبهات موضوعيه در عالم حدّ و حصر ندارد روى هر چيزى در خارج از خوردنى - پوشيدنى - نوشيدنى و . . . كه انگشت بگذاريم احتمال حرمت مىدهيم آنگاه اگر بنا باشد در همه اين موارد احتياط كنيم مستلزم عسر شديد و حرج عظيم است چون لازمه‌اش آنست كه از تمام منافع دنيويه تنها به لقمه واحده‌اى در شبانه‌روز اكتفا نموده و از همه نعمتها محروم گرديم اينست كه در شبهات موضوعيه احتياط واجب نيست ولى در حكميه واجب است .\r\nجواب ما : همه مىدانيم كه 95 % شبهات موضوعيه يا مشتمل بر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nامارات حليّت است و يا بر امارات حرمت و بتوسط امارات ظنيه وضع آنها روشن مىشود فى المثل در نوع موارد قانون يد مسلم اماره ملكيت است و براى ما تجويز مىكند خريدن خوراكيها و پوشاكيها و لحوم و . . . را و هكذا قانون سوق المسلمين كه اماره تذكيه است و هكذا اصالة الطهاره در هر چيزى كه طهارت و نجاست آن مشكوك است و هكذا قانون قول مدّعى بدون معارض كه نشانه ملكيت او است و ما مأموريم برآن آثار ملكيت واقعيه را مترتب كنيم .\r\nو هكذا اصول عدميّه فراوانى از قبيل اصالة عدم الملكية و . . . كه اماره بر حرمت يا حليّت هستند و اصالة الصحة در فعل مسلم و . . . آنگاه آن دسته از شبهات موضوعيه‌اى كه مشمول هيچ‌كدام از اين امارات نباشد مثل مايع مردد بين خمر و خلّ و مثل لحم مطروحه فى الطريق كه مردّد است بين مذكى و ميته در اين موارد نادره احتياط چه عسرى و چه حرجى دارد جناب آقاى اخبارى ؟\r\n7 - لا شك در اينكه اجتناب از محرّمات عقلا و نقلا واجب است امّا عقلا : چون عقل مىگويد معصيت مولى قبيح است و امّا نقلا آن‌همه آيه و روايت داريم مبنى بر اينكه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  يا فرموده : ما آتاكم الرسول فخذوه و ما نهاكم عنه فانتهوا و . . . و يا دليل خاص خود آن شىء محرّم كه مىگويد : لا تشرب الخمر مثلا و لا شك در اينكه منظور اجتناب از محرمات واقعيه است نه صرفا محرمات معلومة چون در لسان دليل چنين قيدى نشده پس از هرآنچه در واقع و نفس الامر حرام است چه بدانيم و چه جاهل باشيم بايد اجتناب كنيم و لا شك در اينكه اجتناب از موارد شبهات حكميه كه محتمل التحريم است مثل شرب توتون و از موارد شبهات مردّده مثل خمر غير مسكر يا غناء در مراثى مثلا و . . .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمقدّمه علميّه است براى اجتناب از هرآنچه در واقع حرام است يعنى اگر ما در مقام ارتكاب تنها به حلال بيّن اكتفا كنيم و از حرام بيّن بالتفصيل يا بالاجمال و نيز از حرام محتمل اجتناب كنيم يقين پيدا مىكنيم كه از حرام واقعى اجتناب كرده‌ايم و لا شك در اينكه مقدّمه علميّه اگر مقدور مكلّف باشد بالاجماع واجب است پس اجتناب از موارد شبهات حكميه و مردّده واجب است از باب مقدّمه علميّه\r\nجواب ما : اوّلا اگر با اين مقدمات شما وجوب اجتناب از مشتبه الحكم و شبهه مردّده را ثابت كنيد پس به طريق اولى با همين مقدمات وجوب اجتناب از مشتبه به شبهه موضوعيه نيز ثابت مىشود زيرا كه در شبهات موضوعيه ما يك نهى تفصيلى داريم به نام لا تشرب الخمر مثلا و شك ما در فلان مايع خارجى است ولى در شبهات حكميه فقدان يا تعارض نصوص است و يا اجمال نص است و چنين نهى صريحى نداريم پس اگر در آنجا واجب باشد در اينجا به طريق اولويت قطعى بايد واجب باشد .\r\nو ثانيا اساسا اين استدلال شما اگر كامل باشد تنها به درد شبهات موضوعيه مىخورد نه حكميه و مردّده زيرا كه دليل وجوب اجتناب از حرام يا همان دليل خاصّى است كه مىگويد فلان امر حرام است و يا ادلّه عامّه وجوب اطاعت اوامر و نواهى مولى است كه هم عقل حاكم به آن است و هم نقل و هيچ‌كدام در مورد شبهه جارى نيست چون فرض اينست كه با فقدان نص و يا تعارض نصوص و يا اجمال نص است و ما نمىدانيم كه آيا شرب توتون مثلا مشمول نهى خاص و يا اوامر عامّه اطاعت مولى و ترك معصيت مولى هست يا نه ؟ و وقتى شك داريم كه در اين مورد نهيى هست يا نه اصل ذى المقدّمه واجب نيست تا چه رسد به وجوب مقدّمات آن .\r\nامّا در شبهات موضوعيه چنين نهى تفصيل داريم كه  حُرِّمَتْ عَلَيْكُمْ * \r\n\r\n","description":"","footnote":"","page_name":" 62 ","page_number":62},
  {"content":"\r\n\r\nالخمر و ذى المقدّمه واجب شده لذا معقول‌تر است كه كسى بگويد پس مقدّمات آن هم واجب است . . . فالدليل خاصّ بالموضوعية .\r\nو ثالثا اين دليل حتّى در شبهات موضوعيه هم تامّ و تمام نيست زيرا همان‌طور كه قبلا گفتيم تماميّت و عقاب‌آور بودن بيان در گرو احراز دو امر است يكى احراز موضوع كه مثلا هذا خمر و ديگرى احراز حكم كه و كل خمر حرام تا بگوئيم فهذا حرام و احراز هر دو مقدّمه در موارد علم تفصيلى و علم اجمال هست ولى در موارد شك بدوى و لو كبراى كلى محرز باشد امّا صغرى مشكوك است در نتيجه اجتناب از فرد مشكوك نه واجب نفسى است مثل موارد علم تفصيلى است و نه واجب مقدّمى مثل موارد علم اجمالى .\r\n\r\nتنبيه سوّم\r\nتنبيه سوّم راجع به حدود احتياط در موضوعات است : از طرفى تا به حال تفصيلا ثابت شد كه در شبهات موضوعيه تحريميه نيز همانند شبهات حكميه تحريميه احتياط واجب نيست .\r\nامّا در اين تنبيه مىخواهيم بگوئيم : اگرچه احتياط واجب نيست امّا لا ريب در اينكه عند الشبهه احتياط كردن امرى حسن و راجع و بايستنى است هم عقلا كه از بديهيات عقليّه است و عقل هر عاقلى احتياطكارى را تحسين و بىاحتياطى را ناپسند مىداند و هم نقلا كه آن‌همه روايات كه عند الشبهه امر به احتياط مىكرد حدّ اقل رجحان احتياط را دلالت دارند .\r\nپس در شبهات موضوعيه هم الاحتياط حسن عقلا و نقلا آن هم مطلقا يعنى چه نسبت به مواردى كه اماره‌اى از امارات معتبره در موضوعات همانند\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nقاعده يد المسلم و بيّنه و قانون سوق المسلمين و قانون اصالة الصحة و . . .\r\nبر حلّيت فلان شىء جزئى خارجى قائم شده باشد و چه نسبت به مواردى كه چنين اماره‌اى نباشد .\r\nاز طرف ديگر همان‌طورىكه شيخ حرّ عاملى فرمود لا ريب در اينكه احتياط كردن در جميع موارد شبهات موضوعيه مستلزم عسر و حرج شديد و بلكه مستلزم اختلال نظام زندگى و بلكه تكليف بما لا يطاق است شايد براى انگشت‌شمارى از افراد كه معصوم و يا تالى تلو معصومند و از كمّلين هستند چنين وضعيتى قابل تحمل باشد ولى براى اكثر مردم قابل تحمّل نيست و لذا از دين مىگريزند و هم نقض غرض هم هست غرض شارع مقدس آنست كه بندگان او از طيبات دنيا و نعمتهاى حلال دنيا استفاده كنند در نتيجه ناچاريم احتياط را تبعيض و تقسيم كنيم و بگوئيم در فلان مورد احتياط حسن و در فلان‌جا غير حسن است و گرنه احتياط در جميع موارد شبهه حسن ندارد بلكه قبيح است در مقام تبعيض و تقسيم چهار طريقه در متن كتاب عرضه شده :\r\nطريقه اوّل : حسن احتياط را برحسب مراتب مرزبندى كنيم يعنى بگوئيم : احتياط تا زمانى و تا مرحله‌اى بجا است كه مستلزم اختلال نظام نشود و از اين مرحله به بعد احتياط بىجا است .\r\nاشكال اين طريقه آنست كه اوّلا تعيين اين مرحله جدّا دشوار است كه بتوان گفت تا اينجا اختلال نظام نيست و از اينجا به بعد هست چون اختلال نظام عنوان مبهمى است و هركسى ممكن است طورى آن را تفسير كند و ثانيا نقض غرض است چون غرض از خلقت انتفاع العباد از نعمتها است و احتياط تا اين مرحله مانع از انتفاع بندگان از كثيرى از نعمتها است .\r\nطريقه دوّم : حسن احتياط را برحسب احتمالات تقسيم كنيم يعنى بگوئيم گاهى احتمال حرمت قوىّ و راجح است كه از او تعبير به ظن\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمىشود و گاهى احتمال حرمت و عدم آن مساوى است كه از او تعبير به شك مىشود و گاهى احتمال حرمت ضعيف است و احتمال عدم آن قوىتر است كه از او تعبير به وهم مىشود آنگاه بگوئيم : هركجا احتمال حرمت مظنون است در آنجا احتياط حسن است [ البته مراد ظن غير معتبر است 
  ] و هركجا احتمال حرمت مشكوك يا موهوم است در آنجا احتياط حسن ندارد .\r\nدليل اين طريقه : يك دليل عقلى است كه از سه مقدمه تشكيل يافته :\r\nالف : از طرفى لا ريب در اينكه احتياط مطلقا چه در مظنونات و چه مشكوكات و چه موهومات حسن دارد\r\nب : و از طرفى لا ريب در اينكه كليت و عموميّت احتياط مستلزم اختلال نظام است پس بايد تبعيض كرد ج : و از طرفى هم لا ريب در اينكه عقلا ترجيح مرجوح بر راجح قبيح است پس بايد احتمال راجح را گرفت و احتمال مرجوح و مساوى را رها كرد و در آنجا احتياط را حسن ندانست .\r\nطريقه سوّم : احتياط را برحسب محتملات و موضوعات خارجيه محتمل الحرمة تقسيم كنيم يعنى بگوئيم : برخى از موضوعات عند الشارع از اهميّت فوق‌العاده‌اى برخوردار است و در آنها مسامحه روا نداشته همانند امورى كه مربوط به نفوس و جانهاى مردمان باشد فى المثل شك داريم كه آيا فلان آدم واجب القتل هست يا نه ؟ در اثر اينكه احتمال مىدهيم مرتد شده باشد و يا سابّ النبى و الائمه ( ع ) شده باشد و مانند امور مربوط به اعراض و نواميس مردم مثل اينكه شك دارد كه آيا ازدواج با فلان زن جائز است يا نه در اثر اينكه احتمال مىدهد خواهر رضاعى او باشد و اختصاص به نفوس اعراض يا فروج و دماء ندارد بلكه مطلق امورى كه مربوط به حق الناس باشد و لو مربوط به امور مالى باشد شرع مقدس نسبت به اين‌ها خيلى عنايت كرده .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو برخى از موضوعات به اين درجه از اهميّت نيست و اين‌قدرها سختگيرى نشده همانند حقوق الهى محض كه پاى حق الناس در ميان نباشد فى المثل شك دارد كه فلان لحم مطروحه در طريق آيا مذكى است يا ميته ؟ حلال است يا حرام ؟\r\nدر اينجا اگر بخورد و در واقع ميته بوده تنها حقوق الهى را زير پا گذاشته و حرام مولى را مرتكب شده ولى به حقوق مردم تجاوزى نشده حال بگوئيم نسبت به بخش اوّل از محتملات احتياط كردن عند الشبهه حسن و رجحان دارد پس از قتل آن رجل و از تزويج آن مرئه و . . . خوددارى كند ولى نسبت به بخش دوّم از محتملات احتياط حسن ندارد .\r\nدليل اين طريقه : آن‌همه تأكيداتى است كه در آيات و روايات پيرامون حقوق الناس وارد شده و به عنوان نمونه به روايتى كه قبلا هم ذكر شد اشاره مىكنيم كه حضرت راجع به امر نكاح فرمودند : لا تجامعوا على النكاح بالشبهة تا به اينجا : فانّ الوقوف عند الشبهة خير من الاقتحام فى الهلكة .\r\nان قلت : در مقابل اين روايت و امثال او كه دلالت دارند بر احتياط در شبهات موضوعيه كذائى ما رواياتى داريم كه دلالت دارند بر عدم وجوب پرسش كه لازم نيست تحقيق كنيد ، بعضى روايات بر سؤال توبيخ كرده كه چرا با سؤال خود را به مشقّت مىافكنيد و يا مىگويند : زنى را كه به عقد خود درآورده‌ايد اگر فردى و لو مورد وثوق آمد گفت اين زن بر شما حرام است شما قول او را قبول نكنيد و . . . حال اين روايات با آن احاديث احتياط در امور حقّ الناس معارضند پس نتوان اين طريقه را برگزيد براساس آن روايات .\r\nقلت : آهنگ تمام اين روايات دلالت دارند كه سؤال و پرسش واجب نيست نه اينكه حرام باشد خير قطعا حرام نيست منتهى سؤال مضيقه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمىآورد پس ارفاقا به ما گفته‌اند سؤال نكنيد آنگاه اگر آن روايات احتياط مىگفت واجب است احتياط پس بايد سؤال كرد تا احتياط كرد و اين روايات مىگفت خير سؤال و احتياط واجب نيست تعارض مىكردند و نيز اگر .\r\nآن روايات مىگفت سؤال جايز و احتياط حسن است و اين روايات مىگفت سؤال حرام است باز تعارض بود ولى هيچ‌كدام نيست آنها دلالت بر حسن و استحباب احتياط دارند و اين‌ها دلالت بر عدم لزوم سؤال و عدم وجوب با استحباب تنافى ندارد .\r\nطريقه چهارم : احتياط را برحسب موارد شبهات موضوعيه تقسيم كنيم يعنى بگوئيم : در موارد شبهه موضوعيه گاهى اماره معتبره بر حليّت داريم مثل قانون يد مسلم و سوق المسلمين و . . .\r\nو گاهى اماره‌اى بر حليّت نيست مثل مايع خارجى كه مردّد است بين طهارت و نجاست و بيّنه‌اى هم بر يك طرف نيست و يا گوشت مطروحه در طريق و . . . آنگاه نسبت به مواردى كه اماره معتبره بر حليت نداريم و تنها اصالة الاباحه را داريم بگوئيم احتياط كردن حسن و مطلوب است و امّا نسبت به مواردى كه اماره معتبره بر حليت داريم بگوئيم احتياط حسن نيست زيرا كه موضوع اخبار الاحتياط ، احتياط عند الشبهه است و همان‌طورىكه با قيام اماره در احكام شبهه ما رفع مىشود چون اماره نازل منزله علم است .\r\nهمچنين با قيام اماره در موضوعات هم شبهه ما رفع مىشود و اماره جانشين علم است .\r\nپس احتياط موضوع ندارد تا حسن باشد به ويژه اگر شبهه به معناى تحيّر و تردّد در حكم باشد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبيان ذلك : شبهه دو جور معنا شده :\r\n1 - به معناى تحيّر و ترديد كه اصلا نمىدانم چه بكنم يا نكنم .\r\n2 - به معناى عدم العلم كه يقين به حرمت مثلا نداريم حال اگر شبهه به معناى اول باشد با قيام اماره اطمينان آمده و شبهه نابود شد و اماره ورود دارد ولى اگر به معناى دوّم باشد با قيام اماره هم عدم العلم و شبهه باقى است چون اماره علم‌آور نيست ولى آن شبهه كان لم يكن تلقّى مىشود .\r\nان قلت : با قيام اصالة الاباحه نيز شبهه رفع مىشود پس در بخش اول هم جاى حسن احتياط نيست .\r\nقلت : خير اصالة الاباحه اصولا در مورد شبهه جارى مىشود نه اينكه زائل‌كننده شبهه باشد .\r\nاشكال اين طريقه : اگر ادلّه حسن احتياط منحصر بود به مواردى كه لفظ شبهه در آنها ذكر شده اين تفاصيل صحيح بود ولى عقل مستقل است به اينكه الاحتياط حسن مطلقا حتى در موارد اماره بر حليّت .\r\nمختار شيخ ره : به نظر ما طريقه اوّل صحيح است يعنى احتياط تا مرحله عسر و حرج حسن دارد و از مرحله اختلال نظام قبيح است . اگر كسى بگويد : جناب شيخ خود شما به اين طريقه اشكال كرديد كه تحديد به عسر و حرج و اختلال نظام هم مشكل است و نقص غرض است دوباره چگونه آن را احيا مىكنيد ؟ ما خواهيم گفت : اگر احتياط واجب بود اين اشكالات وارد بود امّا احتياط مستحب است و مستحب تكليفى سهل و آسان است و لذا هركس خواست تا آن مرحله مىرود و هركس نخواست نمىرود كسى مانع از رياضت كشيدن نيست منتهى ما مىگوئيم : رياضت‌كشى به اين معنا واجب نيست .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nتنبيه چهارم\r\nهمان‌طور كه مكرّر ذكر كرديم شخص جاهل به حكم معذور نيست و حق ندارد مشتبه الحكم به شبهه حكميه را مرتكب شود بلكه در مرحله اول بر او واجب است فحص و بحث از دليل و در مرحله ثانيه هنگامى كه از وجدان دليل معتبر بر حرمت مأيوس شد يا در اثر فقدان نص يا تعارض نصوص و يا اجمال نص آنگاه نوبت به جريان اصل برائت .\r\nاما شخص جاهل به موضوع و لو متمكن از استعلام و سؤال و تحقيق هم باشد مع‌ذلك سؤال و تفحّص بر او واجب نيست و مجاز است در ارتكاب امر مشتبه تا زمانى كه خودبخود و بر حسب تصادف يقين به حرمت پيدا كند آنگاه است كه بايد از امر حرام بگريزد و اين مطلب را از دلائل عمومى و خصوصى مىتوان فهميد :\r\nامّا دليل عمومى :\r\n1 - عقل مىگويد : عقاب بدون بيان قبيح است پس تا بيانى نرسيده حق ارتكاب دارى .\r\n2 - نقل مىگويد : كل شىء فيه حلال و حرام فهو لك حلال چه متمكن از استعلام باشى يا نه .\r\n3 - ذيل روايت مسعده مىگويد : الاشياء كلّها على هذا حتّى يستبين لك غير هذا يعنى برحسب تصادف حرمت برايت معلوم گردد نه اينكه تو با سؤال كردن و كنكاش آن را بدست آورى .\r\nو امّا دلائل خصوصى :\r\n1 - امام راجع به پنيرى كه مشكوك بود كه از چه چيز ساخته شده\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفرمود : هو لك حلال حتى يجيئك شاهدان يعنى برحسب تصادف دو عادل شهادت بر حرمت دهند .\r\n2 - امام راجع به گوشتى كه از بازار خريدارى شده بود فرمود : كل و لا تسئل كه اطلاق دارد .\r\n3 - در مورد كسى كه در پوست حيوان خريدارى شده از بازار ترديد مىكرد فرمود : ليس عليكم المسألة انّ الخوارج [ يهوديان و . . . 
  ] ضيّقوا .\r\n4 - در مورد مردى كه با زنى عقد منقطع برقرار كرده بود بعدا سؤال كرده و ديده بود كه زن شوهر دارد امام فرمود : لم سألت يعنى چرا سؤال كردى كه محذور درست كنى و لكن در تمام اين موارد امارات معتبره بر حليّت داريم فى المثل در مثال اوّل و دوّم و سوّم قانون سوق المسلمين و در مثال چهارم اصل عدم مانع نكاح را داريم\r\nآنگاه اين روايات دليل نمىشود كه پس در مواردى هم كه شبهه موضوعيه است و اماره‌اى بر حليّت هم ندارى حق دارى مرتكب شوى و معذورى و سؤال واجب نيست .\r\nولى خوشبختانه اجماع داريم كه در موارد شبهات موضوعيه مطلقا احتياط واجب نيست و اطلاقات هم كه مىگفت : كل شىء فيه حلال و حرام فهو لك حلال ما را بس است .\r\n\r\nمطلب دوّم شبهات وجوبيّه\r\nچنان كه مىدانيم باب شك در تكليف داراى سه مطلب و هر مطلب داراى چهار مسئله است مطلب اوّل در رابطه با شبهات تحريميه بود كه همه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nچهار مسئله آن تا به حال مشخص شد و دانستيم كه در سه مسئله اوّل شبهه تحريميه يعنى فقدان نص و اجمال نص و تعارض نصّين ميان اخباريين و اصوليين اختلاف بود :\r\nمشهور اصوليين طرفدار اصالة البراءة بودند و مشهور اخباريين طرفدار اصالة الاحتياط .\r\nو در مسئله چهارم يعنى شبهه موضوعيّه اخبارى و اصولى متفق بودند بر اصالة البراءة و كسى طرفدار وجوب احتياط نبود .\r\nمطلب دوّم از مطالب سه‌گانه شبهات بدويه مربوط به شبهات وجوبيّه است يعنى دوران امر است ميان وجوب و غير حرمت از احكام خمسه ديگر كه استحباب و اباحه و كراهت باشد اين مطلب نيز داراى چهار مسئله است :\r\nمسئله اوّل : شبهه وجوبيه حكميه و فقدان نص .\r\nمسئله دوّم : شبهه وجوبيه حكميه و اجمال نص .\r\nمسئله سوّم : شبهه وجوبيه حكميه و تعارض نصّين .\r\nمسئله چهارم : شبهه وجوبيّه موضوعيه .\r\n\r\nمسئله اوّل : فقدان نص\r\nمسئله اوّل پيرامون شبهه حكميه وجوبيه‌ايست كه منشأ شبهه فقدان نص باشد هرگاه در وجوب فعلى از افعال اختياريه و عنوانى از عناوين كليه شك كنيم و منشأ شك ما هم فقدان نص معتبر باشد در اينجا چه بايد كرد ؟\r\nهل الاصل البراءة ؟ او الاحتياط ؟\r\nمثال : خبر ضعيف و غير معتبرى بما رسيده مبنى بر اينكه اوّل هر ماه\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبه هنگام ديدن هلال ماه بر شما واجب است دعا كردن ، وصول چنين حديثى سبب شده كه ما شك كنيم در اينكه آيا در اسلام دعا عند رؤية الهلال واجب است يا خير ؟\r\nمثال ديگر : گروهى از فقها فتوى داده‌اند كه در ماه مبارك رمضان استهلال واجب است يعنى شب اوّل ماه بايد مردم از خانه‌ها بيرون آمده و در طلب رؤيت هلال رمضان برآيند و شب اوّل ماه شوّال هم كذلك و ما مىدانيم كه فتواى جماعتى از فقها برفرض وجود و برفرض وصول آن به حدّ شهرت هم حجيتى ندارد و لكن سبب گرديده كه ما شك كنيم در اينكه آيا استهلال در ماه رمضان شرعا واجب است يا خير ؟\r\nو امّا حكم مسئله : شيخ اعظم مىفرمايد : مشهور و معروف ميان اخباريين در اين مسئله موافقت با اصوليين است يعنى آنها نيز برائتى هستند و مىگويند : در شك در وجوب احتياط واجب نيست و اصالة البراءة جارى مىشود .\r\nو دليل ما بر اصالة البراءة در شبهه وجوبيه همان ادلّه اربعه بر اصالة البراءة در شبهه تحريميه است كه اكثر آن ادلّه يعنى آيات ، اجماعات ، حكم عقل و نوع روايات اطلاق داشتند سپس بعنوان شاهد سه عبارت از مشاهير اخباريين نقل مىكنند :\r\n1 - مرحوم شيخ حرّ عاملى در جلد 18 وسائل الشيعة در مبحث قضا و شهادات چنين فرموده : در موارد احتمال وجوب گاهى شبهه بدويه است يعنى در اصل وجوب شك داريم در چنين مواردى لا خلاف در جريان اصالة عدم الوجوب يا همان اصل برائت از وجوب و گاهى شبهه مقرون به علم اجمالى است يعنى يقين داريم كه خطابى از شارع رسيده و براى ما اشتغال ذمّه درست كرده ولى شك ما در متعلّق تكليف يا مكلّف به است و اين خود\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاقسامى دارد زيرا كه گاهى دوران امر بين المتباينين است مثل اينكه مىدانيم خطاب صلّ برعهده ما آمده ولى نمىدانيم آيا به ظهر تعلّق گرفته يا به جمعه ؟ آيا به قصر تعلّق گرفته يا اتمام ؟\r\nو گاهى دوران امر ميان اقل و اكثر است كه على كلّ تقدير اقلّ قدر متيقن است و اين خود دو نوع است : گاهى اقل و اكثر استقلالى است .\r\nمثل اينكه شك داريم كه آيا صيد فلان حيوان در محدوده حرم مكّه دو كفاره دارد يا يك كفّاره ؟ آيا به زيد هزار تومان بدهكاريم يا دو هزار تومان ؟\r\nو گاهى اقل و اكثر ارتباطى است مثل اينكه نمىدانيم آيا نماز ده‌جزئى بر ما واجب است يا يازده جزئى ؟ آيا نماز با سوره واجب است يا بدون آن ؟\r\nاين محدّث جليل القدر فرموده : در موارد علم اجمالى بايد احتياط كنيم و آن در دوران بين متباينين به جمع بين هر دو و در اقلّ و اكثر به اتيان اكثر است و دليل ايشان بر وجوب احتياط اينست كه : چهار حالت بيشتر نيست :\r\nالف : در موارد علم اجمالى هر دو طرف را اتيان كنيم يعنى احتياط « موافقت قطعيه »\r\nب : در موارد علم اجمالى هر دو طرف را ترك كنيم « مخالفت عمليه قطعيه »\r\nج : حتما بايد يك طرف را انجام دهيم ولى در انتخاب مخير هستيم « موافقت و مخالفت احتماليه » .\r\nد : بايد به احدهما معيّنا ملتزم شويم و مخير نيستيم از اين احتمالات ، احتمال دوّم باطل است زيرا كه اوّلا به زودى خواهد آمد كه علم اجمالى مثل علم تفصيلى منجّز واقع است و مخالفت قطعيه آن جايز نيست .\r\nو ثانيا فرض اينست كه ما نصّ داريم و با وجود نص\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nحق مخالفت نداريم .\r\nو احتمال سوّم هم باطل است چون مخالف اخبار احتياط است كه اخبار احتياط سخن از وجوب احتياط دارد نه سخن از تخيير و احتمال چهارم هم باطل است چون ترجيح بلا مرجح است و از شرع هم دليلى برايش نيست پس احتمال اوّل معين مىشود كه همان وجوب احتياط باشد و هذا هو المطلوب .\r\n2 - مرحوم محدّث بحرانى صاحب حدائق در مقدمات كتاب حدائق فرموده : اصل برائت دو نوع است :\r\nالف : اصل برائت ذمّه از وجوب است و به عبارت ديگر اصل عبارتست از نفى يك فعل وجودى كه همان وجوب و انجام باشد مگر دليلى برآن قائم شود .\r\nب : اصل برائت ذمّه از حرمت است و به عبارت ديگر اصل عبارتست از نفى يك امر عدمى كه همان حرمت و ترك باشد يعنى هركجا شك كرديم كه آيا وجود فعلى واجب است يا نه اصل برائت و هركجا شك كرديم كه آيا عدم فعلى واجب است و وجود آن حرام يا نه اصل برائت از وجوب عدم و يا حرمت فعل جارى مىكنيم مگر دليلى بر يك طرف بيايد سپس فرموده : قسم اوّل كه اصل برائت در شبهات وجوبيه باشد محلّ خلاف نيست و همه قبول دارند ولى قسم ثانى محلّ دعوا است .\r\n3 - همين محدث بحرانى در كتاب درر النجفيّه خود فرموده : هرگاه حكمى كه مشكوك است و دليل معتبرى در اثبات آن قائم نشده ، وجوب باشد يعنى شك ما در وجوب باشد لا خلاف و لا اشكال در اينكه اصل برائت جارى ساخته و حكم مىكنيم به عدم وجوب آن تا زمانى كه دليل آن به ما برسد و استدلال كرده به اينكه : تكليف بدون بيان تكليف بما لا يطاق\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاست چون روح مكلّف از امر مولى خبر ندارد پس چگونه بتواند اين عمل را به قصد امتثال آن بجاى آورد [ قبلا در بحثى با سيّد بن زهره راجع به اين طرز استدلال و توجيه آن بحث شد 
  ] و هو قبيح لا يصدر من الحكيم .\r\nقوله و لكنه :\r\nاگرچه معروف ميان اخباريين در شبهه وجوبيه همين اصل برائت و لكن از عبارات برخى از اعاظم اخباريين استفاده مىشود كه حتى در همين‌جا هم بايد احتياط كرد و جاى برائت نيست به عنوان شاهد دو عبارت را مىآوريم :\r\n1 - مرحوم محدث بحرانى در مبحث اصالة الاحتياط چنين فرموده :\r\nلا ريب در اينكه احتياط در جميع موارد شبهه امرى است بايستنى و راجح عقلا و شرعا بعد فرموده :\r\nامّا احتياط بر دو قسم است .\r\nالف : احتياط واجب .\r\nب : احتياط مستحبّ .\r\nامّا احتياط واجب مثل كليه موارد شبهات حكميه اعمّ از شبهه وجوبيه و يا تحريميّه كه منشأ شبهه فقدان نص باشد مانند شرب توتون و دعا عند رؤية الهلال و يا منشأ شبهه اجمال نص باشد مثل امر مردّد بين وجوب و استحباب و نهى مردّد بين حرمت و كراهت و يا منشأ شبهه تعارض نصين باشد مثلا دليلى دلالت كرده بر وجوب و ديگرى بر استحباب يا دليلى دلالت كرده بر حرمت و ديگرى بر كراهت [ براى هركدام دو مثال آورديم يكى از شبهه وجوبيه و يكى تحريميه 
  ] و اضافه كرده ايشان موارد شبهات مردّده را كه مثلا نمىدانيم آيا غناء در مراثى هم داخل در غناء حرام هست يا نه اينجا هم بايد احتياط كرد [ همان‌طور كه شيخ حرّ عاملى ره مىگفت 
  ]\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو هم موارد علم اجمالى را كه بايد احتياط كرد مطلقا چه در موضوعات و چه احكام البتّه در موارد شبهات حكميه احتياط مطلقا واجب مىشود بنا بر اينكه ما برائت اصليّه را منكر شويم كه تفصيلا خواهد آمد .\r\nو امّا احتياط مستحب مثل كليه موارد شبهات موضوعيه چه وجوبيّه و چه تحريميّه مثلا جائزه‌اى از سلطان جائز به شما رسيده و احتمال مىدهيد كه شايد داخل آن مال حرام و غصب و . . . باشد از طرفى هم يد اماره ملكيت است مادامىكه حرمت آن مال شرعا ثابت و مدلّل نشود شما حق ارتكاب داريد .\r\nيا مثلا زنى است كه احتمال مىدهيد خواهر رضاعى شما باشد ولى دليل معتبر و بيّنه برآن قائم نشده بلكه فاسقى بدان خبر داد شما اصل عدم تحقّق مانع نكاح جارى كرده و حكم به حليّت نكاح كنيد و . . .\r\nخلاصه مثالهائى كه از شبهه موضوعيه زده نوعا مال شبهه موضوعيه تحريميه است نه وجوبيّه\r\n[ ولى اگر در تحريميه احتياط را واجب ندانند در وجوبيه بطريق اولى 
  ] و آن هم از شبهات تحريميه‌اى است كه با قطع نظر از اصل برائت هم در كنارش اماره‌اى بر حليّت دارد ولى باز هم بالاجماع كسى فرق نگذاشته ميان اين مورد با مورد عدم اماره معتبره .\r\nبعد فرموده از همين موارد استحباب احتياط است آنجا كه دليل معتبرى عند الفقيه قيام كند بر اباحه و خبر ضعيفى دلالت بر حرمت كند باز هم احتياط مستحب است نه واجب چون دليل معتبر بر اباحه داريم ، سپس فرموده : هذا كلّه مال مواردى است كه چيزى در ميان باشد كه احتمال حرمت بياورد مثل شبهه غصبيت و محرميّت و . . . ولى اگر چنين احتمال عقلائى نباشد مكلّف و مجتهد به همان ظواهر ادلّه و امارات عمل مىكنيد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو اگر هم احتمال ضعيفى بر حرمت دهد بدان اعتنا نكند و در اينجا ديگر احتياط مستحب هم نيست بلكه اى چه‌بسا مرجوح است چون آن‌همه روايت وارد شده كه : سؤال نكنيد : كل و لا تسئل ، لم سألت ؟ و . . . بعد مثالهائى براى موارد وجوب احتياط آورده كه ما در بخش اوّل ذكر كرديم بعد فرموده :\r\nو از همين موارد وجوب احتياط است آنجا كه نصّى وارد نشده و مسئله هم عام البلوى نيست يعنى در موارد عمّ البلوى عند عدم النص احتياط واجب نيست [ كه از اين كلام بوى تفصيل مىآيد البته در شبهات موضوعيه چنانچه قبلا به محقّق اول نسبت داده مىشد 
  ] البته بنا بر اينكه ما برائت اصليه را جارى و سارى ندانيم و الّا نوبت به احتياط نمىرسد .\r\n2 - جناب محدث استرابادى در فوائد المدنيه چنين گفته : تمسك به برائت اصليه و ازليّه در موارد شك در حرمت يا وجوب مال صدر اسلام و زمانى است كه دين هنوز تكميل نشده بود و امّا الآن با توجه به اينكه اخبار متواتره داريم كه : كلّ واقعة تحتاج اليها الى يوم القيامة فيها خطاب قطعيّ من اللّه تعالى ديگر جاى تمسك به اصل نيست بعد اضافه كرده :\r\nما چگونه به خود جرئت داده و به اصالة البراءة الأصلية تمسك كنيم با اينكه اخبار متواتره داريم بر وجوب توقّف عند الشبهه ؟ و در آن روايات علت آورده به اينكه پس از تكميل شريعت همه وقائع تا دامنه قيامت حكمش معلوم شده پس اگر نمىدانى متوقف شو و طبق آن حكم نكن و گرنه مشمول اين جمله مىشوى :\r\nو من حكم به غير ما انزل اللّه فاولئك هم الكافرون حقّا .\r\nثم اقول : بعد محدث استرابادى فرموده : داستان تمسك به برائت اصليه و ازليّه در موارد شك در وجوب يا حرمت از جمله مواردى است كه قدم خيلى از بزرگان در آن لغزيده و در دامن خطا سقوط كرده‌اند و لذا\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبجا است كه ما به توفيق خداوندى و راهنمائى ائمّه اهل البيت ( ع ) آن را توضيح داده و روشن سازيم كه چه كسانى و در چه زمانى حقّ دارند به اين قانون عقلى تمسك كند :\r\nقبل از ورود در توضيحات ايشان ما دو نكته را ذكر مىكنيم :\r\n1 - همان‌طورىكه مىدانيم بر مبناى قدماء برائت اصليّه و يا اصل برائت از وجوب يا حرمت از امارات ظنّيه بوده و به حكم عقل به مناط ظن به واقع حجيت داشته به اينكه قبل از آمدن شريعت عقل مىگفت نسبت به ارتكاب فلان امر آزادى و الاصل فى الاشياء الاباحه حال بعد از آمدن شريعت شك مىكنيم كه آيا فلان عمل همچنان براى ما مباح است و عقل و ترك آن مساوى است و يا تحريم شده و فعل آن ممنوع است و يا واجب شده و فعل آن ضرورى است ؟\r\nدر اينجا عقل مىگويد قبلا كه آزاد بودى حالا هم ان‌شاءالله آزادى البتّه بر مبناى متاخّرين اصل برائت و يا ساير اصول تعبّدا حجّت است و عقل مىگويد : كارى به حالت سابقه نداشته باش همين‌كه بعد الفحص و اليأس بيانى به تو نرسيد آزادى و عقاب بدون بيان قبيح است يا شرع مىگويد : كلّ شىء لك حلال يا الناس فى سعة ما لا يعلمون كه موضوع مجرّد شك و عدم العلم است و كارى به حالت سابقه و قبل از شرع نداريم سخنان محدث بر مبناى اوّل است .\r\n2 - پيرامون حسن و قبح عقلى و ملازمه حكم عقل با حكم شرع بطور مجمل سه مبنا وجود دارد :\r\nالف : اشاعره مىگويند : هيچ كارى ذاتا و با قطع نظر از بيان شارع بايستنى و نبايستنى ، حسن و قبيح نيست بلكه كلّما حسّنه الشارع و امر به فهو حسن و كلّما قبّحه الشارع و نهى عنه فهو قبيح .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nب : اخباريين شيعه مىگويند : ما حسن و قبح ذاتى و عقلى داريم ولى ميان حكم عقل و حكم شرع ملازمه نيست يعنى اين چنين نيست كه اگر عقل ما فعلى را بايستنى تشخيص داد لازمه‌اش اين باشد كه شرع هم آن را واجب كند و بدان امر كند و هكذا در بخش قبح و نبايستنى . . .\r\nج : اصوليين شيعه و معتزله از اهل سنّت مىگويند : ما هم حسن و قبح ذاتى داريم و هم ملازمه است ميان حكم عقل و امر يا نهى شارع كه تفصيل اين مباحث را در جلد دوّم شرح اصول فقه در بخش مستقلات عقليه آورده‌ام .\r\nبا حفظ اين دو نكته محدّث مىفرمايد : اشاعره كه منكر حسن و قبح عقلى هستند حق دارند در مقام احتمال وجوب يا حرمت به برائت اصليّه تمسك نموده و نفى وجوب يا حرمت كنند چون از نظر عقلى كه در فلان عمل احتمال مفسده و قبح يا احتمال مصلحت و حسن نيّت و از نظر شرعى هم كه بيانى نرسيده پس استصحاب مىكنيم همان برائت اصليّه را و الآن هم ظن به عدم پيدا مىكنيم .\r\nو ما اخباريين هم كه منكر ملازمه هستيم مىتوانيم بر برائت اصليه تمسك كنيم چون و لو عقلا در ارتكاب فلان عمل حسن يا قبحى ، مصلحت يا مفسده ذاتيه‌اى باشد ولى ملازمه با حكم شارع ندارد و فرض اينست كه شرعا هم بيانى نرسيده پس استصحاب مىكنيم آن برائت اصليه را بر مبناى الاصل فى الاشياء الاباحه الّا ما خرج بالدليل .\r\nو امّا اصوليّين حق ندارند به برائت اصليه تمسك كنند چون هركجا عقلا احتمال مصلحت يا مفسده در فعلى بود شرعا هم احتمال وجوب و حرمت مىآيد روى قانون ملازمه و لذا هرگز ظن به برائت سابقه پيدا نمىشود و برائت اصليه هم اگر مفيد ظن نباشد ارزشى ندارد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nسپس محدّث اضافه كرده : تازه بر مبناى اشاعره و ما اخباريين هم تمسك به برائت اصليه مربوط به صدر اسلام بود كه احكام تدريجا نازل مىشد و بيشتر وقائع در روزهاى اوّل و سالهاى اوّل نزول وحى و تشريع قوانين اسلام خالى از حكم بودند آن زمان ممكن بود كسى استصحاب كند برائت سابقه را و ظن به برائت پيدا كند .\r\nولى بعد از اينكه دين الهى كامل شده و احكام تمام وقائع تا دامنه قيامت مبيّن گرديده ديگر جاى تمسك به برائت اصليه نيست و كسى از اين راه ظن به عدم پيدا نمىكند چون احتمال قوى مىدهد حرمت يا وجوب را و يا لااقل احتمال مساوى با احتمال عدم و برائت و در نتيجه ظن به عدم پيدا نمىكند و استصحاب برائت هم اگر مظنّه نياورد ارزشى ندارد .\r\nاشكال : جناب محدّث ما هم قبول داريم كه بعد از اكمال اين احكام همه وقائع تبيين شده ولى اصل ديگرى داريم به نام اصالة الموافقة يعنى اصل اينست كه خطاب وارده از شارع در فلان واقعه موافق و مطابق با همان اصل برائت باشد پس بعد از اكمال دين هم مىتوانيم برائت اصليه جارى كنيم .\r\nجواب : محدّث مىفرمايد : اين سخن از هيچ عاقلى نسزد زيرا كه همه ما معتقديم كه احكام الهى دائر مدار مصالح و مفاسد است و همه ما مىدانيم كه مقتضيات حكمتها يكسان نيست گاهى حكمت مقتضى وجوب است و گاهى حكمت مقتضى حرمت است آنگاه چگونه مىتوان گفت : الاصل موافقة ما صدر من الشارع لما حكم به العقل من البراءة ؟ بعد محدّث تشبيه به نظر خودش جالبى فرموده و آن اينكه : اين سخن كه اصالة الموافقة باشد .\r\nنظير آنست كه كسى بگويد : عناصر اوّليه عالم يعنى آب و باد و خاك و آتش طبيعت همه آنها از لحاظ نسبت بسوى علو و سفل يكسان است يعنى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاگر آنها را به حال خود واگذارى در فضا معلّق مىمانند و ميل طبيعى آنها نه به سمت بالا است و نه به طرف مركز زمين و رو به پائين است .\r\n[ نظير مساوات هر ممكن الوجودى نسبت به دو طرف نقيض كه ممكن ذاتا لا اقتضا است نه مقتضى وجود است و نه عدم و به بركت عوامل قهريّه خارجيه جامه وجود پوشيده و به نور هستى منوّر مىشود و يا در تاريكستان عدم گم مىشود 
  ] درحالىكه شما مىدانيد كه اجسام اين‌گونه نيستند بلكه بعضى ميل طبيعى آنها بسوى بالا است مثل باد و آتش كه جسم خفيف نام دارند و بعضى به سمت پائين است مثل آب و خاك كه جسم ثقيل نام دارند .\r\nدر ما نحن فيه هم كذلك يعنى حكمتها فرق دارد اگر حكمت فعل مصلحت ملزمه باشد واجب مىشود و اگر مفسده ملزمه باشد حرام مىشود ديگر چه جاى اصالة الموافقة ؟ بعد محدّث فرموده : حديث متواتر عند الفريقين يعنى حديث نبوى كه امور را به سه قسم تقسيم نموده و فرموده :\r\nحلال بين و حرام بين و شبهات بين ذلك . . .\r\nو حديث معروف دع ما يريبك الى ما لا يريبك و دهها حديث ديگر كه دالّ بر احتياط و توقّف عند الشبهه است تماما وظيفه ما را در وقايعى كه واضح الحكم نيستند روشن مىسازد و توقّف را بر ما واجب مىكند ديگر چه جاى برائت اصليه يا اصالة الموافقه است ؟\r\nبعد فرموده : احتياط گاهى در شبهات وجوبيه است و گاهى در تحريميه و در هر دو مورد عادت دانشمندان اهل سنّت و اصوليّين شيعه آن هم متأخّرينشان بر اين جارى شده كه عند الشك به برائت اصليه تمسك مىكنند به نظر ما اين تمسك باطل شد چون ما معتقديم كه خداوند دينش را براى ما كامل نموده و مىدانيم كه هرآنچه از وقائع تا دامنه قيامت پيش\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآيد در رابطه با آن قطعا خطابى از شارع مقدس صادر شده كه در واقع معارضى هم ندارد .\r\nو مىدانيم كه آنچه بر پيامبر اكرم ( ص ) وحى شده در نزد ائمّه ( ع ) مخزون و محفوظ است و مىدانيم كه ائمه ( ع ) با تأكيد فراوان ما را امر به توقّف نموده‌اند و فرموده‌اند هركجا ندانستيد توقّف كنيد حتّى تسألوا و تعلموا و احتياط را بر ما واجب نموده‌اند و هيچ كجا به ما اجازه نداده‌اند كه به برائت اصليه تمسك كنيم با اين‌همه چه جاى تمسك به اصل برائت ؟\r\nبعد فرموده : حالا كه ما منكر اين سخنانيم بايد بيان كنيم كه در شبهات وجوبيه وظيفه ما چيست ؟ در شبهات تحريميه وظيفه چيست ؟ وظيفه ما اينست كه در شبهات تحريميه حكميه احتياط كنيم و از امر مشتبه بگريزيم و در شبهات حكميه وجوبيه هم هرگاه اجمال نص بود .\r\nمثلا امرى وارد شده كه مردّد است بين وجوب و استحباب در اثر اشتراك لفظى يا معنوى و يا فقدان نص بود و يا تعارض نصوص بود بايد احتياط كنيم و جانب فعل را بگيريم آرى در شبهات موضوعيه احتياط واجب نيست و در مواردى هم كه امر مولى برفرض ظهور در استحباب داشته باشد باز ترك جايز است و احتياط به فعل واجب نيست بدليل حديث حجب و حديث رفع و . . . اين بود تمام فرمايشات محدث استرابادى :\r\nاقول : جواب مرحوم شيخ اعظم از اين فرمايشات عريض و طويل :\r\nما يك اصل برائت داريم كه به مجرّد شك در حكم بدون در نظر گرفتن حالت سابقه جارى مىشود و يك برائت اصليّه يا استصحاب البراءة و يا استصحاب حال عقل داريم كه با ملاحظه حالت سابقه جارى مىشود و عند القدما اين دوازدهم تفكيك نشده بود ولى الآن كاملا از هم منفكّ هستند .\r\nو نيز عند القدما هم برائت اصليه و هم اصالة البراءة هر دو از امارات\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nظنيه بودند ولى عند المتأخرين از اصول عمليّه تعبديه هستند حال مشهور علما براى اثبات اصالة البراءة به حكم عقل تمسك نموده‌اند كه عقل مىگويد :\r\nتنجّز تكليف يعنى مخالفت آن موجب عقاب باشد بدون بيان و اصل قبيح است و كار قبيح از مولاى حكيم صادر نمىشود و در اين حكم عقلى لا فرق ميان قبل از اكمال دين و بعد از اكمال دين الآن هم كه دين كامل شده اگر بعد الفحص و البحث ما بيانى بر وجوب يا حرمت نيافتيم عقل مىگويد :\r\nآزادى و اگر مرتكب شدى عقابى در كار نيست حكم عقل كه تخصيص بردار نيست كه مال زمان خاصى باشد بلكه مال همه ازمنه است چه در صدر اسلام كه هنوز خيلى از احكام بر پيامبر نازل نشده بود و چه در زمان ائمّه ( ع ) كه خيلى از احكام را خداوند به آنها ابلاغ فرمود ولى آنها مجاز نبودند به مردم بگويند و لو در واقع باشد ولى بما نرسيده و چه در زمان ما كه خيلى از احكام صادره از ائمه ( ع ) هم در اثر ظلم ظالمين و خيانت خائنين بدست ما نرسيده .\r\nدر همه اين موارد عقل مىگويد وجود واقعى تكليف كافى نيست بلكه وجود و اصل كارساز است و فرض اينست كه بما و اصل نشده پس آزاديم و اگر بدنبال بيان عمومى اخبار التوقف و الاحتياط هستيد خواهيم گفت :\r\nاولا همان‌طورىكه ائمّه ( ع ) اين بيانات را دارند همچنين اخبار برائت را هم گفته‌اند .\r\nو ثانيا ما قبلا از اخبار الاحتياط جواب داديم و آنها را بر ارشاد مشترك حمل نموديم و در بخش شبهات بدويه بر رجحان و استحباب حمل شد كه آن هم منكر و مخالف ندارد پس تفصيل محدّث از لحاظ زمانى باطل است .\r\nو همچنين در اين حكم عقل لا فرق ميان اينكه ما اشعرى مسلك باشيم كه منكر حسن و قبح هستند و يا اخبارى باشيم كه منكر ملازمه است\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nو يا اصولى باشيم كه مثبت ملازمه است به‌هرحال در موارد شبهه تا بيانى بما نرسيده عقل ما را آزاد مىگذارد .\r\nپس تفصيل ايشان از لحاظ گروههاى متمسّك هم باطل است .\r\nبعد مىفرمايد : گويا اين محدث خيال كرده كه ما اصوليين كه به برائت اصليه و يا اصالة البراءة تمسك مىكنيم مقصودمان اينست كه بدين‌وسيله نفى كنيم حكم واقعى را و بگوئيم كه ظن به عدم حكم واقعى داريم لذا فرموده : اين صحبتها مال قبل از اكمال دين است و امّا بعد از اكمال . . .\r\nغافل از اينكه ما اصلا كارى به واقع نداريم غرض ما نفى تنجّز تكليف است نه نفى وجود واقعى و دليل ما هم حكم عقل بود .\r\nبعد مىفرمايد : از ظاهر كلمات بعض اصوليين همانند صاحب معالم در معالم و شيخ بهائى در زبده استفاده مىشود كه اصل برائت و يا برائت اصليه از جمله امارات ظنيه و مفيد ظن به واقع است و بدين‌وسيله مظنه به نفى حكم واقعى پيدا مىشود كه عند اللّه فلان امر حكمى ندارد حال ممكن است اعتراض محدث به اين‌ها وارد باشد كه تمسك به برائت اصليه براى نفى حكم واقعى مال قبل از اكمال دين است نه بعد . . . بعد مىفرمايد :\r\nو لكن اشكال محدّث به اين‌ها هم وارد نيست و نمىتواند بگويد : ظن به عدم الحكم فى الواقع مال قبل از اكمال است نه بعد از آن زيرا كه ما به نمايندگى از اين گروه از اصوليين جواب مىدهيم كه : چه اشكالى دارد كه بعد از اكمال دين هم براى ما ظن به برائت پيدا شود و احتمال قوى بدهيم كه حكم شرعى و ما جاء به النبى ( ص ) هم موافق با همان حكم عقل بوده ؟ و اين ظن براى ما از راه استصحاب ممكن الحصول است از راه عدم الدليل دليل العدم قابل حصول است و از راه الظن يلحق الشّيء بالاعم الاغلب هم قابل حصول است زيرا كه در عالم 90 % افعال از مباحات است و قليلى از افعال از واجبات\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nيا از محرمات است و در هركجا شك كنيم احتمال قوى مىدهيم كه جزو مباحات باشد . . . پس بعد از اكمال دين هم ظن به برائت ممكن است .\r\nو اينكه محدّث گفت بعد از اكمال راه براى ظن به برائت مسدود شده بدليل اينكه احكام احكام الهى دائر مدار حكمتها يعنى مصالح و مفاسد است و شايد در شرب توتون مفسده ملزمه پيدا شده يا در دعا عند رؤية الهلال مصلحت ملزمه پيدا شده و شك مىآيد ديگر نوبت به مظنه نمىرسد .\r\nما مىگوئيم : كبراى كلى مسلّم كه احكام اللّه دائر مدار مصالح و مفاسد است امّا تطبيق آن بر ما نحن فيه صحيح نيست زيرا كه شايد در مورد شبهه آن حكمتى كه در فعل هست همان اباحه باشد يا مصلحت غير الزامى و يا مفسده غير الزامى و لذا احتمال حرمت با احتمال اباحه هر دو هستند باز هم روى امارات مذكور ظن به عدم ميسور است پس اعتراض محدّث حتى بر اين عدّه هم وارد نيست .\r\nآرى اعتراض ديگرى بر آنها وارد است و آن اينكه :\r\nاوّلا ما قبول نداريم كه برائت اصليه يا اصل برائت از امارات ظنيه باشند و مفيد ظن به عدم بلكه ما اين‌ها را از اصول عمليه تعبديه مىدانيم كما سيأتى در مبحث استصحاب\r\nو ثانيا برفرض حصول ظن از اين طريق ما حجيّت آن را قبول نداريم چرا كه اصل اوّلى در باب ظنون حرمت عمل به ظن است الّا ما خرج بالدليل و اين مورد دليل حجيّت ندارد و لذا ارزشى ندارد كما سيأتى .\r\nبعد مىفرمايد : و كيف كان يعنى خواه اصالة البراءة را اماره بدانيم يا اصل از اين بحثها كه بگذريم از عبارات جناب محقّق بدست مىآيد كه در مسئله شبهات وجوبيه هم اتّفاق بر برائت نيست چون ايشان فرموده :\r\nدر موارد شبهات علما سه دسته شده‌اند :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n1 - گروهى برائت را جارى ساخته و فرموده‌اند احتياط واجب نيست مطلقا .\r\n2 - گروهى احتياط را واجب دانسته‌اند مطلقا .\r\n3 - گروهى تفصيل داده‌اند ميان شبهات تحريميه و وجوبيّه كه در اوّلى احتياطى و در دوّمى برائتى شده‌اند از عبارت صاحب معالم هم استفاده مىشود كه جماعتى در شبهه وجوبيه طرفدار وجوب احتياط هستند .\r\nپس با توجه به شهادت اين دو بزرگوار و با توجه به عبارت آن دو محدّث به اين نتيجه مىرسيم كه مسئله عدم وجوب احتياط در شبهات وجوبيه و فقدان نص اجماعى نيست بلكه مخالف هم دارد ولى نام و نشان آن مخالف براى ما ذكر نشده .\r\nاگر بفرمائيد : مخالف را مىشناسيم و آنها عبارتند از شيخ طوسى - سيد مرتضى - سيد بن زهره و . . . كه در برخى از موارد شبهه وجوبيه به احتياط تمسك كرده‌اند .\r\nما جواب مىدهيم كه ما به اكثر فتاواى آنها رجوع كرده و ديده‌ايم كه برائتى هستند و چون مذهب آنها را بدست آورده‌ايم آن چند موردى كه احيانا احتياط كرده‌اند ما توجيه مىكنيم و مىگوئيم در آن موارد احتياط به عنوان مؤيّد دليل مطرح بوده نه اينكه استقلالا عند الشبهة احتياط را واجب بدانند بلكه علىحده براى وجوب دليل داشته‌اند بعد هم اضافه كرده‌اند كه فتوا به وجوب احوط هم هست كه اين مؤيّد آن دليل است عقيده خود شيخ اعظم :\r\nاقوى اينست كه در شبهه وجوبيه و فقدان نص اصالة البراءة جارى مىشود و دليل من عبارتست از همان ادلّه اربعه كه در شبهه تحريميه و فقدان نص گذشت و نوعا تعميم داشتند و علاوه بر آنها اجماع مركب هم داريم و آن اينكه :\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nهركس در شبهه تحريميه برائتى شده در وجوبيه هم برائتى شده و تفصيل نداده و هركس در وجوبيه احتياطى شده در تحريميه هم كذلك و تفصيل نداده پس كسى نيست كه بگويد در تحريميه برائت و در وجوبيه احتياط و حيث اينكه ما در تحريميه برائتى شديم در وجوبيه هم برائتى مىشويم تا خرق اجماع لازم نيايد .\r\n\r\nتنبيهات مسئله اوّل\r\n\r\nتنبيه اوّل :\r\nپس از بحث از حكم شبهه وجوبيه و فقدان نص وارد در تنبيهات اين مسئله شده و سه تنبيه را عرضه مىكنيم : تنبيه اوّل : مقدّمه : واجب در تقسيمى دو قسم مىشود :\r\n1 - واجب نفسى استقلالى .\r\n2 - واجب تبعى كه به تبع غير واجب است و آن خود دو قسم است .\r\n1 - غيرى در مقابل نفسى كوجوب المقدّمة و شرائط نسبت به مشروط .\r\n2 - ضمنى در مقابل استقلالى كوجوب السّورة فى الصلاة كه هر جزئى وجوب ضمنى و در ضمن كل دارد با حفظ اين مقدّمه مىگوئيم : تارة شك ما در وجوب نفسى استقلال است همانند دعا عند رؤية الهلال و تارة شك ما در وجوب تبعى است كه از آن تعبير مىشود به شك در شرطيت و يا جزئيّت مثل شك در وجوب وضو براى نماز و يا وجوب سوره در نماز .\r\nحال بحثى كه ما فعلا داشتيم راجع به شك در وجوب استقلالى نفس بود .\r\nامّا شك در وجوب تبعى يعنى شك در جزئيت يا شرطيت چيزى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبراى نماز داخل در بخش علم اجمالى و شك در مكلّف به است چون ما يقين داريم كه ذمّه ما مشغول به نماز هست ولى آيا با اين شرط يا بدون آن ؟ با اين جزء يا بدون آن ؟ محلّ بحث است و اقل و اكثر ارتباطى هم هست البته در آينده خواهد آمد و در همان‌جا هم ما نسبت به اكثر يعنى شرط يا جزء مشكوك برائتى خواهيم شد ولى مسئله ما نحن فيه اتّفاقى است و يا مشهور برائتى است و مسئله آتيه اختلافى است و مشهور احتياطى هستند .\r\n\r\nتنبيه دوّم\r\nهمان‌طورىكه در شبهات تحريميه ذكر كرديم در شبهه وجوبيه هم مىگوئيم : لا ريب در اينكه احتياط كردن امرى است حسن و بايستى و رجحان دارد عقلا و شرعا و بلكه بهترين راه نجات است منتهى در شبهه تحريميّه احتياط به ترك مشتبه بود و در وجوبيّه احتياط به فعل مشتبه است و همان‌طور كه مىدانيم شبهه وجوبيه داراى هفت صورت است :\r\n1 - دوران بين وجوب و استحباب .\r\n2 - وجوب و اباحه .\r\n3 - وجوب و كراهت .\r\n4 - وجوب و استحباب و اباحه .\r\n5 - وجوب و استحباب و كراهت .\r\n6 - وجوب و اباحه و كراهت .\r\n7 - وجوب و استحباب و اباحه و كراهت .\r\nحال در تمام اين صور سبعه احتياط بجا است حتى در صورت 3 و 5 و 6 و 7 كه يك طرف شبهه احتمال كراهت است پس در دوران بين وجوب\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو كراهت هم احتياط به فعل حسن است و رجحان دارد بدليل اينكه شايد در واقع اين عمل واجب باشد و داراى مصلحت ملزمه در فعل باشد كه از دست دادن چنين مصلحتى مهمّ است شايد شايد در واقع مكروه باشد كه داراى مفسده غير ملزمه در فعل مىشود كه ارتكاب اين مفسده مهم نيست .\r\nو لا ريب در اينكه عقلا جلب منفعت ملزمه محتمله اولى از دفع مفسده غير ملزمه محتمله است .\r\nپس در جميع صور مسئله احتياط به فعل حسن و راجح است حال آيا احتياط كردن و اتيان عمل به داعى احتمال محبوبيّت و مطلوبيت علاوه بر حسن و مدح عقلى عند الشارع هم داراى ثواب هست يا نه ؟\r\nمىفرمايد : همان‌طورىكه قبلا گفتيم بر احتياط كردن ثواب هم مترتّب است بدليل اينكه ثواب دائر مدار اطاعت است اعم از اطاعت حقيقيّه و يا اطاعت حكميه و احتياط هم يك نوع اطاعت حكميه است .\r\nپس ثواب هم دارد و بلكه از جهتى رتبه محتاط از حيث ايمانى از رتبه مطيع حقيقى هم بالاتر است چون او واجب مسلّم را انجام داده ولى اين به مجرّد اينكه احتمال داد كه اين عمل مطلوب مولى باشد قيام كرده به انجام عمل .\r\nبعد مىفرمايند : در موارد علم اجمالى كه احتياط لازم و واجب است در آنجا اگر كسى احتياط نكرده و همه اطراف شبهه را اتيان نكرد بلكه به يك طرف اكتفا كرد و بعد هم معلوم شد كه در واقع همان را كه انجام داده واجب واقعى بوده و او در ترك احتياط صرفا تجرّى كرده بر محتمل الوجوب .\r\nمع‌ذلك جماعت كثيرى گويند اين تجرى و تارك احتياط عقاب دارد .\r\nحال اگر در آنجا متجرّى و تارك احتياط واجب معاقب باشد پس در ما نحن فيه آدم منقاد و فاعل احتياط غير واجب بداعى احتمال مطلوبيت\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبطريق اولى مثاب خواهد بود و وجه اولويت اينست كه در امر عقاب دقّت شده و حدّ اكثر عدالت و انصاف رعايت شده و به اين آسانى عقاب نمىآيد .\r\nولى در امر ثواب بنا بر مسامحه و آسان گرفتن نهاده شده .\r\nو لذا قرآن مىگويد :  مَنْ جاءَ بِالْحَسَنَةِ فَلَهُ عَشْرُ أَمْثالِها وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها  پس امر در طرف ثواب خيلى آسان‌تر از طرف عقاب است پس اگر آنجا تجرّى عقاب‌آور باشد در اينجا انقياد و احتياط بطريق اولى ثواب خواهد داشت خلاصه : اگر معصيت حكميه عقاب دارد پس اطاعت حكميه بطريق اولى ثواب دارد .\r\nمطلب قابل توجّه : در شبهات وجوبيّه عملى كه محتمل الوجوب است بر دو نوع است :\r\n1 - تارة عمل يك عمل توصّلى است يعنى اگر هم احيانا اين عمل عند اللّه و فى الواقع واجب بوده ذات العمل واجب است نه اتيان آن به قصد قربت نظير استهلال ، دفن ميت كافر و . . . در اين‌گونه موارد مسلّم احتياط كردن يعنى اتيان ذات العمل ميسور است و هركجا احتياط ممكن بود حسن و رجحان هم مسلّم است و ثواب هم دارد .\r\n2 - و تارة عمل يك عمل تعبّدى است يعنى اگر احيانا در واقع واجب باشد حتما بايد به قصد قربت اتيان شود و بدون آن فايده‌اى ندارد همانند دعا عند رؤية الهلال و يا دو ركعت نماز عند الرؤية اين قسم خود دو شعبه دارد :\r\n1 - گاهى دوران ميان وجوب و استحباب است كه اصل رجحان عمل محرز و تعلّق امر بودنش هم محرز است ولى مردديم كه آيا متعلّق امر وجوبى است يا استحبابى ؟ در اينجاها نيز احتياط ممكن و قصد قربت ميسور است چون عباديت عمل محرز است و مىتوان آن را به قصد امتثال همان امر\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبجا آورد و نيّت خصوص وجوب يا استحباب هم كه نامش قصد الوجه است عند المتأخرين معتبر نيست .\r\n2 - و گاهى دوران ميان وجوب و غير استحباب از احكام است يعنى وجوب و اباحه ، وجوب و كراهت ، وجوب و استحباب و اباحه و . . .\r\nدر اينجا هم مىتوانيم بگوئيم : الاحتياط حسن و راجع يا خير ؟\r\nدو قول است .\r\nو قبل از بيان آن دو مقدّمه‌اى را مىآوريم : در باب عبادات اين بحث مطرح است كه آيا عباديت يك عمل و قصد قربت به آن متوقّف است بر اينكه امرى بدان تعلّق گرفته باشد و ما هم عمل را به داعى امتثال همان امر انجام دهيم تا عمل عباديّت پيدا كند و مقرب باشد و يا احراز مطلوبيّت ذاتيّه عمل عند المولى كافى است براى اتيان به قصد قربت اگرچه امر فعلى به آن نباشد و يا از اين هم بالاتر به مجرّد احتمال مطلوبيّت كه شايد فعل آن مطلوب و ترك آن مبغوض باشد مىتوانيم آن عمل را بداعى قصد قربت بجا آوريم .\r\nمنتهى در اوّلى و دوّمى قصد قربت جزمى است و در سوّمى به عنوان احتياط و احتمال است ؟\r\nجماعتى طرفدار قول اوّل هستند و گروهى طرفدار قول دوّم هستند و گروهى از اين هم تعميم داده و طرفدار قول ثالث هستند .\r\nبا حفظ اين مقدّمه : آيا در اينجاها هم حسن احتياط جريان دارد يا نه ؟\r\nمرحوم شيخ انصارى دو نظريه دارند :\r\n1 - نظريّه ابتدائى .\r\n2 - نظريّه نهائى .\r\nامّا نظريه ابتدائى كه مبتنى بر مبناى اوّل از سه مبناى مقدمه است\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاينكه : اينجاها رجحان احتياط جارى نيست بدليل اينكه احتياط از احاطه است يعنى كارى كنم كه بر تمام جوانب امر و مطلب مسلط و محيط شوم يعنى واقع را على جميع الاحتمالات انجام دهم و احراز كنم\r\nاين معنا در محتمل الوجوب عبادى ميسور نيست زيرا كه اگر عمل را بدون قصد قربت انجام دهم كه احتياط نيست چون عبادت قصد قربت مىخواهد و اگر با قصد قربت بجا آوردم هم احتياط نيست بلكه تشريع است چون بر مبناى مشهور عباديت و قصد قربت امر مىخواهد و علم به آن تفصيلا مثل اقم الصلاة و . . . و يا اجمالا مثل چهار صلاة به چهار جهت در قبله مجهوله [ كه اجمالا مىدانيم احدها امر دارد 
  ] لازم است تا بتوان به قصد امتثال امر انجام داد تا عبادت شود و گرنه بدعت است پس احتياط در اينجا ميسور نيست پس رجحان ندارد .\r\nان قلت : خود شما گفتيد احتياط ثواب دارد و ما مىگوئيم ثواب فرع بر امر است پس از راه ترتّب ثواب كشف مىكنيم وجود يك امر مولوى استحبابى را به برهان انّ يعنى از اثر به مؤثر رسيدن و عمل را به قصد امتثال آن امر انجام مىدهيم اين چه اشكالى دارد ؟\r\nقلت : علاوه در اشكال اساسى كه بعدا در و التحقيق بدان اشاره خواهيم كرد .\r\nدر اينجا مىگوئيم اوّلا ثواب مال امتثال امر به احتياط نيست بلكه مال نفس عنوان احتياط بما هو احتياط و اطاعة حكميه است .\r\nو ثانيا اصلا نتوان نام آن را ثواب گذاشت زيرا كه ثواب بقول متكلمين عبارتست از نفعى كه شخص مستحق آنست و اين نفع همراه با تعظيم و تكريم است و در ما نحن فيه استحقاق نيست چون استحقاق فرع بر وجود امر منجّز است كه نداريم و اگر به خود اوامر احتياط تمسك كنيد\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبه زودى در و التحقيق جواب خواهيم داد .\r\nان قلت : شما قبول داريد : كه عقل مستقل است به حسن اين عمل محتمل الوجوب « صغرى » و قبول هم داريد كه ملازمه است ميان حكم عقل و امر شارع كلّما حكم به العقل حكم به الشرع « كبرى » پس از راه ملازمه امر مولوى شرعى بدست آورده و بعد عمل را به قصد امتثال آن بجا مىآوريم و عباديت هم درست مىشود اين را برهان لمّى گويند يعنى از علّت به معلول رسيدن ، اين چه اشكالى دارد ؟\r\nقلت : همان‌طورىكه اوامر شرعيه در باب اطاعت حقيقيه كه فرمود :\r\n أَطِيعُوا اللَّهَ وَ أَطِيعُوا الرَّسُولَ *  اوامر ارشادى هستند و اطاعت و عصيان مستقلّ ندارند همچنين اين امر شرعى به انقياد و احتياط هم كه شما از راه ملازمه بدست مىآوريد يك امر ارشادى محض خواهد بود كه علىحده نه ثواب دارد و نه عقاب و همان‌طورىكه اطاعت‌هاى حقيقيه از قبيل صلاة و صوم و . . .\r\nعباديّت نيافته‌اند بتوسّط اوامر اطاعت در اطيعوا و . . . بلكه عباديّت آنها از ناحيه امر صلّ با اجعل صلاتك به قصد القربة درست شده همچنين اين امرى كه از راه ملازمه درآوريد يعنى امر به احتياط عباديت درست كن نيست بلكه عباديت عمل از ناحيه امر واقعى [ اگر داشته باشد 
  ] مىآيد نه از اين ناحيه پس اين امر هيچ اثرى ندارد و نتوان به قصد امتثال او انجام داد .\r\nپس تا به حال جناب شيخ عدم جريان حسن و رجحان احتياط را در محتمل الوجوب عبادى تقويت كرده‌اند قوله و يحتمل :\r\nو امّا نظريّه نهائى كه مبتنى بر مبناى سوّم از مبانى مذكور در مقدّمه است :\r\nحق اينست كه عباديت يك عمل دائر مدار امر فعلى و قصد امتثال امر نيست بلكه كافى است كه ما احتمال بدهيم كه فعل اين عمل مطلوب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمولى و ترك آن مبغوض مولى است .\r\nدر اينجا مىتوانيم آن عمل را به داعى همين احتمال بجا آوريم و مقرّب هم باشد و هذا معنى الاحتياط پس در تعبديات هم احتياط ميسور است .\r\nشاهد مطلب : وقتى كه ما به سيره علما و صلحا مراجعه مىكنيم مىبينيم كه هم فتوى داده‌اند و هم خود عمل كرده‌اند بر اين طريقه كه هرگاه عبادتى را مدتها انجام داده بودند بعد به يك روايت ضعيفى مىرسيدند يا به فتواى نادرى مىرسيدند كه مثلا فلان امر هم در عبادت معتبر است به عنوان شرط يا شطر تمام اعمالى را كه انجام داده بودند اعاده مىكردند صرفا به احتمال اينكه شايد فلان شىء هم دخيل بوده با اينكه امرى محرز نبوده بلكه حتى احتمال موهوم بوده مع‌ذلك احتياط مىكردند پس اتيان عمل به داعى احتمال مطلوبيت كافى است در عباديت و احتياط يعنى همين .\r\nان قلت : سلمنا كه عباديت دائر مدار امر فعلى و قصد امتثال آن امر است ولى ما در لسان قرآن آياتى داريم كه ما را امر به تقوى نموده و فرموده :\r\n فَاتَّقُوا اللَّهَ مَا اسْتَطَعْتُمْ  يعنى حد اكثر تقوى را دارا باشيد و آن به اينست كه مشتبه الوجوب را هم انجام دهيم يا  اتَّقُوا اللَّهَ حَقَّ تُقاتِهِ  كه حق تقات به اينست كه ما محتمل الوجوب را هم انجام دهيم .\r\nو نيز روايات فراوانى داريم كه امر به احتياط نموده از قبيل احتط لدينك و . . .\r\nحال آيا نمىتوانيم محتمل الوجوب عبادى را به قصد امتثال اين اوامر بجا آورديم ؟\r\nقلت : و التحقيق : اگر در صحت عبادت همان احتمال مطلوبيت را كافى بدانيم كه بحثى نيست و احتياط در عبادات هم ميسور است به بيانى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكه ذكر شد ولى اگر قصد امر معتبر باشد خير اين اوامر كافى نيست .\r\nاولا بدليل اينكه عموم اين اوامر ارشادى هستند و امر ارشادى علىحده امتثال و عصيان ندارد تا ما به قصد امتثال آن انجام دهيم .\r\nو ثانيا قطع نظر از ارشاديت و مولويت يعنى چه اين اوامر را مولوى بگيريم و چه ارشادى با اين اوامر نتوان به هدف رسيد زيرا كه با اين اوامر اگر بخواهيم صحت عبادت را درست كنيم دور لازم مىآيد زيرا كه موضوع اين اوامر عبارتست از تقوى و احتياط و لا ريب در اينكه رتبه موضوع مقدم بر حكم است و تا موضوع درست نشود امرى روى آن نمىآيد كه حكم و ايجاب باشد و احتياط در باب عبادت به معناى اتيان عمل است با هرآنچه از شرط و جزء در آن محتمل است كه از جمله آنها قصد قربت است پس قصد قربت در رتبه متعلق و موضوع امر اخذ شده و تا اين معنا متصور نشود امر روى آن نمىآيد درحالىكه در اينجا شما مىخواهيد قصد قربت را با خود اين امر درست كنيد و اين دور است يعنى صدور اين امر از شارع متوقف است بر تحقّق موضوع احتياط و تقوى و تحقّق موضوع هم متوقف است . بر صدور اين امر و هذا دور و الدور باطل .\r\nاللهم الّا ان يقال : خود شيخ اعظم از اعتراض دور دو جواب مىدهند :\r\n1 - نقضى 2 - حلّى .\r\nامّا جواب نقضى : در عبادات مسلّمه هم كه امر دارند و محرز است نظير نماز و زكات و . . . كه در قرآن بدان امر شده‌ايم و فرموده :  أَقِيمُوا الصَّلاةَ وَ آتُوا الزَّكاةَ وَ . . . *  همين مشكله دور وجود دارد زيرا كه از طرفى صلاة و صوم و . . .\r\nتا قصد قربت در آنها اعتبار نشود [ يا به عنوان شرطيت كه مبناى جماعتى است منتهى مىگويند به منزله جزء است چون متّصل به نماز است .\r\nولى يك آن قبل از آنست و دليل بر شرطيّت را اين مىدانند كه الصلاة\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتحريمها بالتكبير و تحليلها بالتسليم و يا به عنوان شطريت يعنى جزئيّت كه مبناى جمع ديگر است و نه تنها از اجزاء كه از اركان نماز مىدانند و جاى بحث آن در كتب فقهيّه است 
  ] .\r\nعباديّت نخواهند داشت و تا عبادت نشوند امر عبادى به آنها تعلّق نمىگيرد پس صدور امر اقيموا و آتوا و . . . از طرف مولى نسبت به نماز و زكات و . . . متوقّف است بر عباديّت آنها و تحقّق قصد قربت در آنها و از طرفى هم بر مبناى مشهور تا امرى نباشد عباديّت و قصد قربت به عمل معنا ندارد چون آنها عباديّت را دائر مدار امر فعلى و قصد امتثال آن امر مىدانند پس تحقّق قصد قربت هم در نماز و . . . متوقّف است بر صدور و تعلّق امر اقيموا و . . . و به آنها و اين دور مصرّح است كه دو چيز بلا واسطه بر يكديگر متوقّف هستند .\r\nو امّا جواب حلّى : مقدمه : احتياط دو معنى دارد :\r\n1 - به معناى حقيقى كلمه : و هو اتيان العمل بداعى احتمال المطلوبيّة .\r\n2 - به معناى اعمّ : و آن اتيان ذات العمل است بدون رعايت قصد قربت با حفظ اين مقدمه مىگوئيم : امّا در اوامر حقيقيه : امر صلّ و صم و . . . به ذات العمل بدون در نظر گرفتن قصد قربت تعلق گرفته يعنى مولى نماز را با همه اجزاء و شرائط آن يعنى پيكره عمل را بدون قصد قربت كه روح و جان عمل است فرض كرده و در نظر گرفته و امر صلّ و . . . را روى همان پيكره آورده پس تحقّق موضوع متوقف بر صدور امر نيست بعد كه امر آمد مكلّف طبق دلائل خاصّى بايد آن عمل را به قصد امتثال آن امر بجا آورد پس عباديت متوقف بر امر شد ولى امر متوقّف بر عباديّت و قصد قربت نشد [ در مباحث تعبدى و توصّلى شرح اصول ج 1 ، از راه متمّم الجعل پيش آمديم بدانجا مراجعه شود 
  ] پس دور مرتفع شد .\r\nو امّا در اوامر احتياط : مراد از احتياط و اتّقاء كه موضوع اين اوامر\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاست عبارتست از پيكره فعل يعنى عمل محتمل الوجوب با جميع اجزاء و شرائط به استثناى قصد قربت و مولى اين معنا را تصور نموده و امر كرده پس امر احتط و اتّقوا و . . . روى ذات العمل رفته پس صدور امر احتط متوقف بر عباديت و تحقّق قصد قربت نيست بعد كه امر آمد مكلّف آن عمل محتمل را به قصد امتثال همان امر انجام مىدهد و عباديّت هم درست مىشود پس موضوع كه احتياط باشد متوقف بر صدور امر نيست آرى صدور امر متوقف موضوع است پس توقف طرفينى نيست پس دور نيست و خلاصه احتياط در اين موارد به معناى حقيقى كلمه نيست .\r\nو من هنا : شاهد بر جواب حلّى اينكه وقتى ما به فتاواى علما مراجع كنيم مىبينيم در اين‌گونه موارد كه عمل محتمل العبادة است فتوا داده‌اند به اينكه : انجام فلان عمل مستحب است چه مكلف بداند كه فى الواقع اين عمل مشكوك العبادية است و چه نداند و نيز چه به داعى احتمال مطلوبيت انجام بدهد تا نه به داعى استحباب مسلّم بجا آورد درحالىكه اگر احتياط در اوامر احتياط به معناى حقيقى كلمه بود يعنى اتيان عمل به انگيزه احتمال مطلوبيّت نبايد مجتهد قاطعانه فتوا به استحباب مىداد و قيد و شرطى هم نمىكرد بلكه مقيّد مىكرد به اتيان عمل به داعى احتمال مطلوبيّت تا احتياط حقيقى صدق كند و هذا خلاف سيرة العلماء و اهل الفتوى كه بقول مطلق فتوا به استحباب مىدهند .\r\nثمّ ان منشأ : ( اخبار من بلغ ) [ تسامح در ادلّه سنن 
  ]\r\nمقدّمه : مفاد اخبار من بلغ اينست كه : هركسى ثوابى بر عملى به او برسد چه از طريق معتبر و چه غير معتبر يعنى ثواب بالغ از طريق غير معتبر بما نرسيده باز هم انجام دهيم به اميد آن ثواب بما مىدهند و براساس همين روايات علما قائل به تسامح در ادلّه سنن هستند يعنى مىگويند : مستحبات با دليل\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nضعيف هم قابل اثبات است و بعضا به مكروهات هم اين تسامح را سرايت مىدهند . . . با حفظ اين مقدمه مىگوئيم :\r\nمطالبى كه تا به حال به صورت اشكال و جواب ذكر شد و همه سعى داشتند كه ثابت كنند كه در محتمل الوجوب عبادى هم احتياط ميسور است عموما مربوط به شبهات وجوبيه‌اى كه بود كه منشأ شبهه و احتمال وجوب وجود يك خبر ضعيف نباشد حالا مىخواهيم بگوئيم : اگر منشأ شبهه وجود خبر ضعيفى بر وجوب باشد ديگر نيازى به اخبار الاحتياط و اوامر الاتقاء نيست تا بحث كنيم كه اين اوامر ارشادى عقلى هستند يا مولوى شرعى و نيازى به اتيان عمل به داعى احتمال مطلوبيت هم نيست ، نيازى به اثبات امر مولوى از راه برهان لمّى و برهان انّى هم نيست زيرا كه روايات فراوانى داريم تحت عنوان اخبار من بلغ كه دلالت مىكنند بر استحباب هر عمل كه محتمل الثواب باشد و عمل محتمل را به قصد آنها بجا مىآوريم بيان مطلب : اخبار در اين رابطه فراوان است كه مرحوم آشتيانى تمام آنها را در بحر الفوائد آورده ولى روشنترين آنها از حيث دلالت سه روايت است كه مرحوم شيخ آورده : 1 - صحيحه هشام بن سالم از امام صادق ( ع ) :\r\nقال ( ع ) : من بلغه عن النّبى ( ص ) شىء من الثواب فعمله كان اجر ذلك له و ان كان رسول اللّه لم يقله مرحوم مجلسى در بحار الانوار فرموده :\r\nاين حديث از احاديث مشهوره‌اى است كه عامّه و خاصه آن را به اسانيد گوناگون از پيامبر خدا نقل كرده‌اند .\r\n2 - در كتاب عدة الداعى از كلينى ره به سندش ائمه ( ع ) نقل شده كه فرموده‌اند : من بلغه شىء من الخير فعمل به كان له من الثواب ما بلغه و ان لم يكن الامر كما فعله\r\n3 - سيّد بن طاوس در كتاب اقبال از امام صادق ( ع ) مثل همين حديث\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nرا به صورت مرسل نقل كرده با اين تفاوت كه بجاى كان له من الثواب . . . آمده كان له ذلك كيفيّت استدلال به اخبار من بلغ : اين احاديث به دلالت مطابقى دلالت دارند بر اينكه فلان عملى كه از طريق ضعيف هم وجوب آن بدست تو رسيده اگر انجامش دادى ثواب مىبرى و ثواب كاشف از اطاعت است و اطاعت عند المشهور متفرع بر امر است كه به قصد امتثال امر اتيان شود .\r\nپس بالملازمه دلالت دارد كه اتيان اين عمل مأمور به امر استحبابى است آنگاه محتمل الوجوب عبادى را به قصد امتثال همين امر بجا مىآوريم و مشكلى نخواهيم داشت .\r\nاشكالات : به دلالت اين اخبار چهار اعتراض وارد شده :\r\nاشكال اوّل : معترض مىگويد : در اين روايات فاعل من بلغ ، شيئى من الثواب يا ثواب است ( يعنى مقدار معينى از ثواب كه مثلا در روايات آمده ثواب فلان عمل مطابق با ثواب عتق يك رقبه است و . . . ) پس اصل ثواب داشتن مفروض و مسلّم گرفته شده و اين مال واجبات و مستحباتى است كه اصل الوجوب او الاستحباب در آنها مسلّم باشد پس ربطى به ما نحن فيه كه اصل الثواب مشكوك است ندارد و در ما نحن فيه كشف از امر نمىكند .\r\nجواب ما : اگرچه در ظاهر فاعل من بلغ ، ثواب ، است ولى تقدير كلام اينست كه : من بلغه عمل له ثواب پس به درد ما مىخورد زيرا مىگوئيم :\r\nدعا عند رؤية الهلال مثلا از طريق خبر ضعيف بما رسيده كه ثواب دارد و واجب است ( صغرى ) و كبراى كلّى هم اينست كه : من بلغه عمل له ثواب فعمله كان له ذلك .\r\nنتيجه مىگيريم كه پس دعا عند الرؤية ثواب دارد البته مقدار ثواب آن با خدا است . و شاهد بر اينكه چيزى مقدر است دو امر است :\r\nالف : در اين روايات آمده : فعمله و لا ريب در اينكه منظور ثواب نيست\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nچون ثواب كه عمل كردنى نيست ، ثواب نتيجه كار انسان است و امر او بدست خدا است .\r\nب : در روايات آمده : كان له اجر ذلك و لا ريب كه اين به خود عمل برمىگردد نه به ثواب چون معنا ندارد كه بگويد ثواب ، اجر دارد چون ثواب و اجر هر دو يكى است .\r\nو علاوه بر اين دو جواب مىگوئيم : در همه روايات كه اين تعبير نيامده در بعض روايات آمده : بلغه شىء من الخير فعمل به يعنى كار خير و نيك ،\r\nاشكال دوم : مقدمه ثبوت ثواب در مقابل انجام عملى كه محتمل الوجوب يا استحباب است به دو صورت متصور است :\r\n1 - يك دليل خارجى دلالت كند بر اينكه فلان عمل محتمل مستحب است مثلا بدنبال آن مكلّف عمل را به داعى امتثال همان امر انجام دهد و ثواب امتثال آن امر را ببرد .\r\n2 - مكلّف آن عمل محتمل را احتياطا يعنى بداعى احتمال امر انجام دهد كه در اين صورت به پاداشى كه مىرسد ثواب نخواهد بود بلكه تفضّل مىشود و چنين چيزى كاشف از امر مولوى استحبابى نيست .\r\nبا حفظ اين مقدمه مىگوئيم آنچه از اخبار من بلغ استفاده مىشود همانا صورت دوّم است نه اوّلى يعنى اين روايات دلالت نمىكند بر اينكه فاعل اين عمل محتمل الوجوب مثلا به قصد امتثال امر مستحق ثواب است تا بالملازمه كاشف از يك امر مولوى به آن عمل باشد تا در نتيجه اتيان محتمل الوجوب عبادى بداعى امتثال آن امر باشد بلكه دلالت دارند بر اينكه : فاعل اين عمل محتمل بداعى احتياط پاداش مىبرد به عنوان تفضّل و شاهد مطلب اينكه فرموده : فعمله التماس ذلك يا فعمله طلبا لقول\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nالنبى ( ص ) و . . . پس به درد محتمل العباده نمىخورد چون در آنجا احتياط ممكن نيست و نيز كاشف از استحباب شرعى هم نيستند چون ثواب بر خود احتياط است .\r\nجناب شيخ از اين اشكال جوابى ندارند .\r\nو روى همين اشكال از خير اخبار من بلغ هم مىگذرند .\r\nاشكال سوّم : موضوع اخبار من بلغ عنوان خير است چون تعبير كرده به اينكه من بلغه شىء من الثواب على شىء من الخير و يا فرموده : من بلغه شىء من الخير فعمله و . . . كه بايد خيريّت محرز باشد و آنكه خير بودن در آن محرز است مستحبّ مسلّم است كه اگر تعبدى باشد اصل صحت آن محتاج به قصد قربت است و اگر توصلى باشد ترتب ثواب در آن متوقف بر قصد قربت است و موضوع بايد قبل از حكم موجود شود آنگاه مورد اخبار من بلغ مستحب معلوم است و اگر اين اخبار بخواهد محتمل العباده را شامل شود مستلزم دور است زيرا كه شمول اين اخبار محتمل العباده را متوقف است بر اينكه ابتدا استحباب آن محرز شود و استحباب هم موقوف است بر شمول اين اخبار محتمل العباده را و دلالت اين اخبار بر استحباب آن و دور هم كه باطل است پس مختص به مستحبات مسلّمه است .\r\nان قلت : مستحبّ مسلّم كه به حكم عقل ثواب دارد ديگر نيازى به بيان نيست قلت : منظور اخبار بيان مقدار خاصّى از ثواب است كه اين را عقل درك ندارد .\r\nجواب ما : موضوع اخبار من بلغ اگرچه خير است ولى مراد خير به معناى حقيقى نيست يعنى چيزهائى كه استحباب آنها مسلم باشد نيست بلكه محتمل العباده را هم مىگيرد .\r\nوقتى اين اخبار دلالت كرد بر ثبوت ثواب بالملازمه دلالت مىكند\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبر وجود امر و بعد عمل را به قصد اتيان آن بجا مىآوريم و به عبارت بهتر :\r\nمراد از خيرى كه موضوع است مجرّد عملى است كه مطابق با عبادت باشد از جميع جهات به استثناى قصد قربت و بعد كه امر آمد قصد قربت هم مىآيد .\r\nاشكال چهارم : مقدّمه : بلوغ ثواب از راه خبر ضعيف بر سه وجه است :\r\n1 - دليل ضعيفى دلالت كند بر اينكه فلان عمل مستحب است يا داراى ثواب است .\r\n2 - دليل ضعيفى دلالت كند بر اينكه در ترك فلان عمل عقاب است كه بالملازمه دلالت دارد كه بر فعل آن ثواب است .\r\n3 - دليل ضعيفى دلالت كند بر اينكه فلان عمل واجب است يعنى در فعل آن ثواب و در ترك آن عقاب است .\r\nبا حفظ اين مقدمه مىگوئيم :\r\nاين اخبار تنها وجه اوّل را شامل است يعنى ثابت مىكنند استحباب مولوى را در صورت بلوغ ثواب يعنى در محتمل الاستحباب پس شامل محتمل الوجوب نمىشود تا اتيان آن به قصد امتثال اين امر صحيح باشد چونكه فرموده : من بلغه ثواب كه ظهور در ثواب محض دارد و نفرموده :\r\nبلغه عقاب يا بلغه عقاب و ثواب پس باز هم به درد ما نمىخورد .\r\nجواب ما : اطلاق روايات من بلغ اين اشكال را ردّ مىكند چون بلوغ ثواب هريك از سه وجه مذكور را مىگيرد و اختصاص به فرض اوّل ندارد زيرا كه بلوغ ثواب اعم است از اينكه بالمطابقه باشد و يا بالملازمه كه در اخبار بر عقاب بر ترك بالملازمه دالّ بر ثواب است .\r\nعلاوه اثبات شىء هم نفى ما عدا نمىكند يعنى وعده ثواب نفى نمىكند وعده عقاب بر ترك را بعد مىفرمايد :\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nامّا ايراد اوّل [ در عبارت شيخ ره و طبق بيان ما ايراد دوّم 
  ] انصافا وارد است چون ظاهر اخبار من بلغ اينست كه عمل متفرع بر بلوغ است چون با فاء تفريع گفته بلغه فعمله و بلوغ داعى بر عمل است يعنى چون بما رسيده كه فلان كار ثواب دارد ما به اميد و بداعى احتمال امر و خلاصه احتياطا انجام مىدهيم نه به عنوان ديگر .\r\nو مؤيّد مطلب اينكه در خيلى از روايات مقيّد كرده به اينكه : فعمله طلب قول النبى ( ص ) يا التماس ذلك الثواب و . . .\r\nو وقتى اين شد كاشف از استحباب شرعى و امر مولوى ندبى نيست تا عمل به قصد امتثال آن اتيان شود و وقتى مفاد اخبار من بلغ اين شد كه محتاط ثواب دارد خواهيم گفت : العقل مستقلّ به اينكه احتياط موجب مدح و ثواب است و چنين فاعلى كه به اميد اقدام كرده آدم ممدوحى است آنگاه اخبار من بلغ از دو حال خارج نيست :\r\nالف : يا دلالت مىكنند بر اصل ثواب يعنى همين‌قدر اجمالا دلالت مىكنند بر اينكه شخص محتاط و فاعل بدنبال بلوغ ثواب ، مثاب است اين معناى مطابقى آنها است در اين صورت مؤكّد حكم عقل خواهند بود .\r\nو امّا مدلول التزامى اين اخبار :\r\nوقتى كه اين اخبار بالمطابقه دلالت كردند بر ثبوت ثواب و لو بر عنوان احتياطكارى پس بالملازمه دلالت دارند بر طلب شارع مر آن فعل احتياطى را .\r\nآنگاه اين طلب از دو حال خارج نيست :\r\n1 - يا طلب ارشادى است و ما را ارشاد مىكند به تحصيل همان ثوابى كه تفضّلا خداوند بما وعده داده كه چنين طلبى لازمه استحقاق ثواب است يعنى وقتى عقل و شرع حكم به استحقاق نمودند لازمه‌اش يك امر ارشادى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبه تحصيل آن ثواب است و چنين طلبى عين امر به احتياط در اوامر احتياط است كه مؤكّد حكم عقل است و امر مولوى نيست تا علىحده قصد امتثال بطلبد .\r\n2 - و يا طلب مولوى استحبابى است كه خواهيم گفت وعده ثواب لازمه‌اش امر استحبابى مولوى نيست زيرا كه حكم شرع به تنجّز ثواب تصديق همان حكم عقل است به تنجّز ثواب و لازمه‌اش امر ارشادى است نه مولوى و ما نحن فيه شبيه آيه شريفه است كه مىگويد :  مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي . . . *  كه عقل هم مستقلّ است بر اين معنى با اين تفاوت كه مورد آيه وعده ثواب بر اطاعت حقيقيه است و مورد بحث ما وعده ثواب بر اطاعت حكميه يعنى احتياط است كه عبد با احتياط در حكم مطيع است نه واقعا مطيع .\r\nپس ما نحن فيه شبيه وعده ثواب بر نيّت خير است كه شخص با نيّت خير در حكم مطيع است از اين حيث كه انقياد كامل دارد و توطين نفس كرده و عزم جزم بر فعل دارد .\r\nو امّا ما يتوهم : بعضىها توهم كرده‌اند كه اخبار من بلغ شبيه اخبار من سرح لحيته فله كذا است .\r\nبيان ذلك : در موارد زيادى آقايان فقها از راه وعده ثواب ، استحباب را استكشاف مىكند .\r\nمثلا مىگويند : حديث گفته : هركس محاسن خود را شانه كند فلان مبلغ ثواب دارد كه بالالتزام دلالت دارد بر استحباب آن امر و اينكه داراى امر مولوى استحبابى است كه اينكه خيلى جاها از راه وعده عقاب بر فعل حرمت شرعيه را و از راه وعده عقاب بر ترك وجوب شرعى فعل را كشف مىكنند حال چه اشكال دارد كه بگوئيم ما نحن فيه همچنين است يعنى\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nثبوت ثواب بر فلان عملى كه بلغ الينا بطريق غير معتبر انه مستحب مثلا بالالتزام دلالت مىكند بر استحباب و امر مولوى ندبى آنگاه عمل را به قصد امتثال آن امر ندبى بجا مىآوريم و احتياط در عبادت هم درست مىشود حال اين چه اشكال دارد ؟\r\nشيخ اعظم ره مىفرمايد : بين ما نحن فيه با اخبار تسريح لحيه فرق است و آن اينكه :\r\nمقدمه : همان‌طورىكه در حاشيه رحمة اللّه آمده لا ريب در اينكه ثواب دائر مدار اطاعت است ولى اطاعت دو قسم است .\r\n1 - حقيقه\r\n2 - حكميه در اطاعت حقيقيه اگر عمل بداعى امر مسلم و معلوم انجام شود ثواب دارد و در اطاعت حكميه اگر بداعى احتمال امر انجام شود ثواب دارد با حفظ اين مقدمه مىگوئيم : اخبار تسريح لحيه دلالت نمىكنند بر اينكه ثواب بر اطاعت حكميه مترتب مىشود يعنى اگر تسريح لحيه را به داعى احتمال امر انجام دادى ثواب دارد بلكه دلالت مىكند بر اينكه مجرّد تسريح لحيه ثواب دارد .\r\nو اين دليل آنست كه ثواب از جهت اطاعت حقيقيه است كه كاشف از امر مولوى است و لذا بالملازمه دلالت مىكند بر وجود امر مولوى ولى اخبار من بلغ دلالت مىكند بر ترتب ثواب بر اطاعت حكميه يعنى احتياط بعضىها ظهورشان اينست و در بعضى تصريح بدان كرده كه قبلا اشاره شد و اين بالملازمه كاشف از يك امر مولوى نيست تا امتثال به قصد آن امر صحيح باشد بلكه كاشف از يك امر ارشادى است و لذا قياس مع الفارق است .\r\nب : و يا اخبار من بلغ دلالت مىكنند بر ثبوت ثواب بالغ يعنى آن حدّ\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمعين از ثواب را كه به شما وعده داده‌اند مىدهند كما اينكه مورد بعضى از اخبار همين است مثلا دارد : كان له من الثواب ما بلغه .\r\nدر اين صورت مفاد اخبار من بلغ با مفاد حكم عقل مغاير است چون عقل دلالت مىكند بر استحقاق اصل ثواب و لازمه آن طلب ارشادى از شارع به تحصيل آن است و كاشف از امر مولوى نيست .\r\nمنتهى در اين صورت هم مدلول اخبار من بلغ اخبار و حكايت از تفضّل الهى است نظير  مَنْ جاءَ بِالْحَسَنَةِ فَلَهُ عَشْرُ أَمْثالِها  و پاداش تفضلى هم كاشف از امر مولوى نيست تا عمل به قصد آن امر اتيان شود . پس از راه اخبار من بلغ هم نتوان پيش آمد .\r\nثمّ ان الثمرة : به عقيده ما از راه اخبار من بلغ كه وعده ثواب داده استحباب شرعى آن عملى كه بلغه ثواب ثابت نمىشود و بدنبال آن كاشف از يك امر مولوى استحبابى هم نيست بلكه مفاد اخبار من بلغ اين شد كه اتيان به آن عمل از باب احتياط و التماس ثواب موعود ثواب دارد و ارشاد به همان حكم عقل شد ولى به عقيدهء متوهّم كه قياس كرد اخبار من بلغ را به اخبار تسريح لحيه ، اين اخبار هم دلالت مىكنند بر استحباب شرعى فلان عمل و بدنبال آن كاشف از امر مولوى ندبى هستند .\r\nحال ثمره قول ما و قول متوهم در كجاها ظاهر مىشود ؟ مىفرمايد ثمره در آثارى كه بر مستحبات شرعيّه مترتب مىشوند ظاهر مىشود يعنى مستحبات شرعيه علىحده آثارى دارد و اگر بدليل ضعيفى ثواب بر عملى بار شد يا استحباب آن بيان شد اخبار من بلغ آنجا را مىگيرد .\r\nآنگاه اگر گفتيم اين اخبار مؤكد حكم عقل است اثر شرعى آن مستحب بار نمىشود و بقول متوهم بار مىشود دو مثال :\r\n1 - مىدانيم كه وضوى شرعى كه امر شرعى دارد [ از قبيل وضو براى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nنماز كه امر قرآنى دارد و فرموده  إِذا قُمْتُمْ إِلَى الصَّلاةِ فَاغْسِلُوا . . . 
  ]  داراى آثارى است و مهم‌ترين اثر آن اينست كه : رافع حدث است و مىتوان با آن وارد نماز شد ، دست به خط قرآن زد و . . .\r\nحال از طريق ضعيفى بما رسيد كه مثلا وضو براى نوم مستحب و داراى ثواب است و اخبار من بلغ بر اين مورد منطبق شد بر مبناى ما چنين وضوئى مستحب شرعى نشد و آثار وضوى شرعى را هم ندارد كه رافع حدث و مبيح للصلاة باشد ولى بر مبناى متوهم آثار بار مىشود .\r\nقوله فتأمل : شايد اشاره به اين باشد كه ميان استحباب شرعى و رافعيت للحدث ملازمه نيست زيرا كه اى چه بسيار وضوهائى كه شرعى هستند و دليل معتبر هم دارد ولى رافع حدث نيست نظير وضوى شخص مسلوس [ كسى كه مبتلا به سلسلة البول است 
  ] و مبطون [ كسى كه مبتلا به مرض بطن است 
  ] و زن مستحاضه كه مرتب در حال خون ديدن است و زن حائض و . . . با اين تفاوت كه در مسلوس و مبطون و مستحاضه وضو مبيح للصلاة هست ولى در حائض مبيح هم نيست پس اين ثمره ظاهر نمىشود كه بر مبناى متوهم كذا . . .\r\n2 - در باب وضو شستن آن مقدار از محاسن كه در محدوده صورت است لازم مىباشد ولى شستن آن مقدار از محاسن كه مسترسل است يعنى رها شده و خارج از حدّ صورت محلّ بحث است فرض كنيد از طريق ضعيفى بما رسيده كه شستن آن ثواب دارد اخبار من بلغ هم اينجا را گرفت آنگاه بر مبناى ما استحباب شرعى اين غسل ثابت نمىشود پس نتوان با بلل و رطوبت لحيه مسترسله مسح نمود و از رطوبت آن كمك گرفت چون عضو وضو نشد بلكه از باب احتياط انجام مىدهيم ولى بر مبناى متوهم وعده ثواب كاشف از استحباب شرعى است پس اين غسل هم عضوى از اعضاء\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nوضو است ولى عضو مستحب نه واجب پس از رطوبت آن مىتوان كمك گرفت براى مسح .\r\nبعد مىفرمايد : بلكه به احتمال قوى مىتوان گفت كه و لو اين غسل مستحب شرعى هم باشد نتوان از رطوبت آن براى مسح كمك گرفت .\r\nقوله فافهم : اشاره به اينست كه وجه اين احتمال قوى مذكور را بدان و بفهم و آن اينكه برفرض استحباب شرعى اوّلا بايد مسح به بلل اعضاء وضو باشد و عضويت اين غسل مسلّم نيست شايد مستحب علىحده باشد و ثانيا بايد به عضو واجب باشد و اين غسل از اعضاء واجبه نيست پس برفرض استحباب شرعى هم كفايت نمىكند .\r\n\r\nتنبيه سوّم\r\nمقدّمه : واجب در يك تقسيم به دو قسم مىشود .\r\n1 - واجب تعيينى و آن عبارتست از : الواجب بلا بديل يعنى معيّنا خود همين عمل واجب است مثل نماز و چيزى جاى آن را نمىگيرد و بدل از او واقع نمىشود .\r\n2 - واجب تخييرى و آن عبارتست از واجبى كه بديل و عدل دارد و مىتوان او را رها كرد و عدل او را انجام داد همانند خصال كفّاره در ماه رمضان كه مخيّر است بين اطعام ستّين مسكينا يا عتق رقبه و يا صيام شهرين متتابعين . دوباره واجب تعيينى بر دو قسم است :\r\n1 - واجب تعيينى بالاصالة : يعنى از روز اوّل كه از شارع صادر شد معيّنا واجب بوده مانند امر به نماز و . . .\r\n2 - واجب تعيينى بالعرض يعنى روز اوّل كه از شارع مقدس فرمان آمد\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nوجوب تخييرى بود ميان دو يا چند عمل ولى در اثر اينكه بعض از افراد اين واجب متعذّر شده و منحصر شده در يك فرد بالعرض وجوب تعينى پيدا كرده يعنى خودبخود معين شده مثلا در خصال كفّاره فرضا عتق الآن متعذر است ، صيام شهرين هم براى شخص متعذر است ولى اطعام ميسور است پس وظيفه منحصر شده در اطعام . همچنين واجب تخييرى هم دو قسم است :\r\n1 - تخيير عقلى و آن عبارتست از اينكه امر مولى روى كلّى و طبيعت رفته ولى كلّى داراى افراد مختلفه‌اى است و عقل ما را مخيّر مىكند ميان هر فردى از افراد كه طبيعت برآن منطبق مىشود . مثل اكرم انسانا .\r\n2 - تخيير شرعى و آن عبارتست از اينكه در لسان خود دليل آمده افعل احد هذه الامور يا فرموده : صم او اعتق او اطعم و . . .\r\nبا حفظ اين مقدّمه مىگوئيم : در باب شبهات وجوبيه گاهى شك ما در وجوب تعيينى بالاصالة است كه آيا فلان عمل واجب است يا نه كه اگر واجب باشد وجوبش تعيينى بالاصاله است همانند دعا عند رؤية الهلال و . . .\r\nدر چنين موردى اصالة البراءة از وجوب جارى مىشود به حكم همان ادلّه اربعه‌اى كه گذشت .\r\nو گاهى شك ما در وجوب تعيينى بالعرض است مثلا در كفاره ماه رمضان فرض كنيد صيام و عتق براى من ميسر نيست و خصوص اطعام ميسر است ولى شك دارم كه آيا اطعام از اصل بر من واجب بوده بنحو تخيير تا الآن به نحو تعيين واجب باشد يا نه در اينجا هم اصالة البراءة جارى مىشود .\r\nولى گاهى شك ما در وجوب تخييرى است فى المثل مىدانم كه در كفاره ماه رمضان اطعام بر من واجب است ولى شك دارم كه آيا تعيينا واجب است و يا مخير هستم بين اطعام و صيام [ البته هر دو هم ميسور\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاست 
  ] در نتيجه الآن شك دارم كه آيا صوم بعنوان واجب تخييرى بر من واجب است يا خير .\r\nدر اينجا آيا اصالة البراءة از وجوب تخييرى صوم جارى مىشود يا نه ؟\r\nمىفرمايد : در چنين موردى ادلّه برائت چه عقلى و چه نقلى جارى نمىشود زيرا كه فلسفه جريان اصل برائت عبارتست از رفع كلفت و مضيقه و در ما نحن فيه چون تخيير در كار است بدون جريان اصل هم مضيقه‌اى نيست چون مكلّف مختار است و مىتواند صيام را ترك كند و برود سراغ بدل آن پس اصل فايده ندارد و بلكه اگر اصل جارى شود مضيقه مىآورد و نقص غرض مىشود زيرا كه اصل برائت از صيام كه آمد اطعام بر انسان واجب تعيينى مىشود و اين موجب مضيقه است .\r\nسؤال : آيا نسبت به وجوب تخييرى صوم استحباب عدم وجوب جارى نمىشود يعنى بگوئيم : يك زمانى صوم وجوب تخييرى نداشت به عنوان كفاره الآن شك داريم در وجوب آن استصحاب كنيم عدم آن را كه البته ما فعلا بحثى در استصحاب نداريم بحث ما در برائت است ؟\r\nجواب : بايد تفصيل قائل شد ميان تخيير عقلى و شرعى بيان ذلك :\r\nتارة شك ما در وجوب تخييرى عقلى است يعنى اگر هم صيام مثلا در واقع واجب تخييرى باشد به حكم عقل است نه شارع فى المثل شك دارم كه آيا كلّى كفّاره واجب است كه داراى سه فرد است و قدر جامع ميان صيام و اطعام و عتق است و يا خصوص اطعام كه يكى از افراد كلّى است واجب است كه در حقيقت دوران بين التعيين و التخيير است .\r\nدر اينجا اصالة عدم الوجوب نسبت به خصوص صيام كه شك در وجوب تخييرى او دارم جارى نمىشود زيرا كه در واقع يك وجوب بيشتر نيست و آن هم امرش مردّد شده ميان اينكه به كلّى و قدر مشترك تعلق گرفته\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nيا به فرد معيّن اطعام پس نسبت به خصوص صيام يقينا وجوبى تعلق نگرفته و شك ندارم كه استصحاب كنم و آنكه متعلّق وجوب است يا كلّى است و يا خصوص اطعام كه در آنها هم اصالة عدم الوجوب جارى نيست چون علم اجمالى كما سيأتى إن شاء الله مانع است از جريان اصل و لذا نوبت مىرسد به اينكه ؟\r\nدر اينجا دوران امر ميان تعيين و تخيير و اگر معيّنا اطعام را انجام دهم حتما امتثال شده ولى اگر فرد ديگر را اختيار كنم شك دارم كه امر كفّاره از عهده من ساقط مىشود يا نه ؟ اصالة عدم السقوط جارى مىكنم پس بايد همان فرد را انجام دهم و جاى اصالة عدم الوجوب نيست .\r\nو تارة شك ما در وجوب تخييرى شرعى است :\r\nمثلا يقين دارم كه شارع مقدس امر به اطعام نموده و فرموده : اطعم ولى شك دارم كه آيا معيّنا فرموده : اطعم و يا مخيّرا فرموده : صم او اطعم آيا در اينجا استصحاب عدم جارى مىشود يا خير ؟ مىفرمايد : دو مقام از بحث داريم :\r\n1 - نسبت به حكم تكليفى 2 - نسبت به حكم وضعى\r\nامّا اجراء اصل نسبت به حكم تكليفى يعنى وجوب تخييرى صيام بلامانع است زيرا كه اركان استصحاب نسبت به آن تامّ است يعنى زمانى بود كه يقينا صيام به صورت وجوب تخييرى بر من واجب نبود و آن قبل از افطار عمدى و آمدن كفّاره بود ولى الآن شك دارم در وجوبش استصحاب مىكنم عدم آن را .\r\nو امّا اجراء اصل نسبت به حكم وضعى يعنى سقوط واجب معلوم كه اطعام باشد با انجام اين فرد مشكوك كه صيام باشد يعنى اگر فرد مشكوك را انجام دادم و شك كردم كه بدين‌وسيله آيا واجب معلوم از عهده من\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبرداشته مىشود يا خير ؟\r\nدر اينجا آيا اصالة عدم السقوط جارى مىشود يا نه ؟\r\nمطلب داراى دو صورت است :\r\n1 - تارة شك دارم در اينكه آيا فرد مشكوك الوجوب مسقط فرد معلوم الوجوب هست يا نه ؟ در اين فرض آرى استصحاب عدم لازم وضعى يعنى سقوط هم جارى مىشود .\r\n2 - و تارة يقين دارم به اينكه فرد مشكوك الوجوب حتما مسقطيت دارد يعنى اگر آن را انجام دادم فرد معلوم حتما از گردنم برداشته مىشود منتهى شك دارم كه آيا اين فرد يكى از دو فرد واجب تخييرى است و مسقطيت دارد يا اينكه يك عمل مباح ولى مسقط واجب است ؟\r\nدر اينجا نمىتوانم استصحاب كنم عدم سقوط فرد واجب را چون در سقوط آن شك ندارم بلكه قطع به سقوط دارم و ركن ثانى استصحاب يعنى شك منهدم شده .\r\nسؤال : آيا عمل مباح يا مستحب هم مسقط واجب مىشود ؟\r\nجواب : آرى اى چه‌بسا مباحى مسقط واجبى باشد يا مستحبى چنين اثرى داشته باشد نظير اينكه سفر مباح يا مستحب و يا واجب و يا سفر مكروه مسقط وجوب صوم و وجوب اتمام است و تنها سفر حرام است كه چنين اثرى ندارد . البته در كجاها مسقط هست دانه دانه دليل مىطلبد .\r\nو امّا اگر شك داشتم در وجوب تخييرى صيام و در خارج انجام اطعام براى من متعذر شد و امر منحصر شد در صيام اينجا شك من در وجوب تخييرى مبدّل مىشود به شك در وجوب تعيين بالعرض و قبلا اشاره شد كه در چنين موردى اصالة البراءة جارى مىشود .\r\nقوله و ربما يتخيّل : بعضىها پنداشته‌اند كه ما در فقه در باب\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nنماز جماعت فرعى داريم كه آن هم مثال ديگرى و نمونه روشنى است از مواردى كه عمل مشكوك الوجوب است ولى مسقط بودن آن از واجب مسلّم است و آن اينكه : مىدانيم كه انسان در حال اختيار مخير است بين نماز فرادى با قرائت و يا نماز جماعت بدون قرائت كه به همان قرائت امام اكتفا مىكند .\r\nمنتهى بحثى است كه آيا اقتدا كردن و به جماعت خواندن مستحبى است كه مسقط از واجب تعيينى است كه نماز با قرائت باشد و يا يكى از دو فرد واجب تخييرى است حال در حال اضطرار كه شخص عاجز از قرائت صحيح و عاجز از تعلّم آنست بنا بر مبناى اوّل كه عند الاختيار مستحب مسقط بوده عند الاضطرار ايتمام واجب تعيينى بالعرض نمىشود بلكه مكلّف مخير است ميان ايتمام و صلاة فرادى بدون قرائت چون كلّ منهما مسقطيت دارند و تعيين احدهما دليل مىطلبد .\r\nولى بنا بر مبناى دوّم كه عند الاختيار واجب تخييرى بوده بايد گفت كه مع تعذر القراءة آن فرد از واجب كه صلاة فرادى باشد متعذر شده و امر منحصر مىشود در فرد ديگر كه نماز جماعت باشد و آن فرد واجب تعيينى بالعرض پيدا مىكند .\r\nولى ما الآن شك داريم كه آيا ايتمام عند التمكن از فرادى مستحب مسقط است يا واجب تخييرى مسقط ؟ و بدنبال آن شك مىكنيم كه آيا عند الضرورة ايتمام واجب تعيينى مىشود يا نه مىتوانيم اصالة عدم الوجوب جارى كنيم .\r\nو امّا نسبت به مسقط بودن اصالة العدم جارى نيست چون مسقطيت قطعى است و هكذا نسبت به وجوب تعيينى بالعرض هم اصالة البراءة جارى مىشود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nشيخ اعظم ره مىفرمايد : اين فرعى كه شما آورديد مثال براى شك در وجوب تخييرى با علم به مسقطيت نيست بلكه مثال براى يقين به وجوب تخييرى است بيان ذلك : امر مولى روى كلّى و قدر جامع صلاة تعلّق گرفته و فرموده  أَقِمِ الصَّلاةَ *  كه داراى دو فرد است .\r\n1 - صلاة فرادى .\r\n2 - جماعت و هركجا امر روى كلّى آمده باشد عقل انسان او را مخيّر مىكند ميان هريك از دو فرد و هركدام از دو فرد متّصف به وصف وجوب مىشوند و صلاة واجب بر هريك منطبق مىشود و وقتى وجوب تخييرى شد الّا و لابد با تعذّر يك فرد كه صلاة فرادى با قرائت باشد فرد ديگرى متعيّن مىشود كه صلاة جماعت باشد و ما در وجوب تخييرى شك نداريم كه استصحاب عدم كنيم .\r\nان قلت : ما شنيده‌ايم كه نماز جماعت مستحب است نه واجب شما چگونه مىگوئيد واجب ؟\r\nقلت : وصف نماز جماعت به استحباب از باب اينست كه هركجا كلى و قدر جامع داراى دو فرد باشد و يكى از آن دو افضليت داشته باشد آقايان مىگويند : آن فرد واجب تخييرى و مستحب تعيينى است مثل اعتق رقبة كه رقبه مؤمنه افضل الفردين است و . . .\r\nدر ما نحن فيه هم اتصاف نماز جماعت به استحباب از اين باب است يعنى عقل ما را مخير مىكند .\r\nمنتهى اين فرد را انجام بدهيم بهتر است و ثواب بيشترى دارد و وقتى اتصاف به ندبيّت از اين باب شد مىگوئيم : اين اتصاف مختص به مواردى است كه مكلف قادر باشد بر هريك از دو فرد و وقتى كه يكى از آن دو يعنى فرد غير افضل متعذر شد الّا و لابد فرد افضل متعيّن مىشود و جاى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاستحباب نيست .\r\nتنظير : انسان مختار قادر بر قرائت مخير است بين فرادى و جماعت ولى جماعت افضل است امّا اگر مانعى از خارج مثل ظلم ظالم و اكراه مكره انسان را ملزم ساخت به جماعت و مانع شد از انجام نماز فرادى الّا و لابد جماعت متعيّن مىشود و جاى استحباب نيست .\r\nقوله و لكن : واجبات تخييرى هم دو قسم مىشوند :\r\n1 - تارة بدل اضطرارى در كار نيست همانند باب اطعام و صيام كه چيز ديگرى جاى آنها نيست بلكه عند الاختيار و الاضطرار حكم همين است در چنين موردى با تعذّر احدهما ديگرى تعين پيدا مىكند .\r\n2 - و تارة بدل اضطرارى دارند مثل ما نحن فيه در چنين مواردى به مجرّد تعذر نماز فرادى با قرائت نتوان گفت ما بكلّى از نماز فرادى عاجزيم و جماعت متعين مىشود چون بدل اضطرارى داريم كه همان نماز فرادى بدون قرائت باشد و لذا امر دائر است ميان احد المسقطين .\r\n1 - جماعت كه مسقط از فرادى است .\r\n2 - فرادى بدون قرائت و تعيين احد المسقطين محتاج به دليل است پس با تعذّر احدهما هم شك مىكنيم كه ديگرى واجب تعيينى مىشود يا نه ؟\r\nاصالة البراءة جارى مىشود .\r\nقال فخر المحقّقين : جناب علّامه ره فتوى داده به اينكه : بر شخصى كه بىسواد است و عاجز است از قرائت يعنى حمد و سوره ولى متمكن از ايتمام مىباشد واجب است نمازش را به جماعت برگزار كند و حق ندارد به صورت فرادى بدون قرائت نماز بخواند حال جناب فخر المحققين فرزند علّامه در شرح اين گفتار پدر فرموده دليل وجوب ايتمام اينست كه قرائت امام براى مأموم هم محسوب مىشود و كانّ خود مأموم خوانده و با تمكن\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاز ايتمام متمكن است از نماز صحيح و كامل با قرائت و لذا نوبت به فرادى بدون قرائت نمىرسد .\r\nبعد فرموده : به عقيده پدرم محتمل است كسى بگويد : بر شخص عاجز از قرائت ، به جماعت خواندن واجب نيست بلكه مىتواند به فرادى و بدون قرائت بخواند و استدلال كرده به دو دسته از عمومات :\r\n1 - عموماتى كه مىگويد : اگر شخصى عاجز از قرائت و از تعلّم است مىتواند به هر مقدارى كه مىداند و لو يك جمله از قرائت و يا به ذكر اكتفا كند چه متمكن از ايتمام و اقتدا باشد يا خير پس ايتمام بر عاجز نيست و راه ديگرى هم دارد .\r\n2 - عموماتى كه دلالت دارند بر اينكه نماز جماعت مستحب است [ نه واجب 
  ] چه شخص متمكن از قرائت باشد و يا نباشد پس بر عاجز از قرائت هم ، اقتدا معيّنا واجب نمىشود .\r\nبعد فرموده : همان قول اوّل [ فتواى پدر 
  ] اقوى است بدليل اينكه عند الاختيار و التمكن به جماعت خواندن يكى از دو فرد واجب تخييرى بود و مىدانيم كه هرگاه يكى از دو فرد واجب تخييرى متعذر شد فرد ديگر آن متعيّن مىشود و اين بحث در اصول به ثبت رسيده .\r\nبعد فرموده : و محتمل است عدم وجوب يعنى با تعذّر صلاة فرادى مع القراءة هم نماز جماعت وجوب پيدا نمىكند زيرا همان‌طورىكه به جماعت خواندن و قرائت امام مسقط وجوب قرائت از مأموم است همچنين تعذر هم مسقطيت دارد و وقتى هركدام مستقلّا سبب اسقاط بودند دوران امر مىشود بين احد المسقطين و هيچ‌كدام دليل بر تعيين ندارد پس مع التعذّر هم نتوان گفت جماعت واجب تعيينى است .\r\nبعد فرموده : منشأ اين دو احتمال وجوب ايتمام و عدم آن عبارتست\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاز اينكه آيا قرائت امام بدليت دارد عند الاختيار از قرائت مأموم و يا مسقط قرائت مأموم است اگر گفتيم بدليت دارد پس عند التعذر ايتمام تعيّن پيدا مىكند روى همان قانون اصولى و اگر گفتيم مسقطيت دارد دوران امر مىشود ميان احد المسقطين . . .\r\nشيخ اعظم مىفرمايد : مسئله بدليت قرائت امام از قرائت مأموم و يا مسقطيت آن نيازمند تأمل بيشتر در روايات است چون از بعض روايات بدليت و از بعضى مسقط بودن استفاده مىشود و بايد روايات را محاسبه نمود كه جاى آن در فقه است .\r\nقوله ثم ان الكلام :\r\nتمام مباحثى كه در شك در وجوب تخييرى گفتيم در شك در وجوب كفائى هم مىآيد :\r\nمقدمه : واجب در تقسيم ديگر دو قسم مىشود .\r\n1 - عينى كه بر فردفرد مكلفين واجب است و با انجام بعضى از عهده بعض ديگر ساقط نمىشود مانند نمازهاى روزانه .\r\n2 - كفائى كه ابتدا بر همگان واجب مىشود ولى با قيام من به الكفايه از عهده بقيه ساقط مىشود و واجب عينى هم دو قسم مىشود :\r\n1 - عينى بالاصالة مثل نماز و روزه و . . .\r\n2 - عينى بالعرض و آن عبارتست از هر واجب كفائى كه من به الكفايه نداشته باشد و امرش منحصر شود در همين مكلف و اگر او هم انجام ندهد زمين مىماند مثل قضاوت كه تعيين پيدا كرده در آقاى زيد و واجب كفائى هم دو قسم است . 1 - كفائى عقلى كه امر روى كلى آمده و عقل مىگويد :\r\nهركدام اقدام كنند كفايت مىكند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n2 - كفائى شرعى كه خود شارع فرموده يكى از شماها بايد انجام دهيد [ در واجب تخييرى تخيير در مكلف به است و در واجب كفائى تخيير در مكلف است 
  ] با حفظ اين مقدمه مىگوئيم :\r\nتارة در شبهات وجوبيه شك مىكنيم در وجوب عينى بالاصالة مثل دعا عند رؤية الهلال در اينجا اصالة البراءة جارى مىشود به حكم همان ادلّه اربعه .\r\nو تارة شك مىكنيم در وجوب عينى بالعرض مثلا نمىدانم دفن ميت كافر واجب است يا خير كه اگر واجب باشد كفائى است ولى الآن غير از من كسى نيست و بالعرض بر من معين شده ولى شك دارم باز اصالة البراءة جارى مىشود .\r\nو تارة شك مىكنيم در وجوب كفائى كه آيا فلان عمل واجب كفائى هست يا نه منتهى اجمالا مىدانيم وجوبى آمده ولى نمىدانم كه آيا وجوب عينى است و بر غير آمده و يا وجوب كفائى است كه دامنه‌اش دامن مرا هم مىگيرد پس من الآن شك در وجوب كفائى عمل نسبت به خودم دارم .\r\nمثلا جماعتى نشسته‌اند و فردى مشغول نماز است كسى از در وارد شد و سلام كرد بر جمع مصلى مىداند كه جواب سلام واجب است ولى نمىداند كه معيّنا بر غير او واجب است و يا به صورت كفائى بر همه جمع حتى مصلى وجوب دارد ؟\r\nدر نتيجه شك مىكند در وجوب كفائى جواب بر او .\r\nدر اينجا باز همه آن مباحث تكرار مىشود كه آيا اصالة البراءة جارى مىشود يا نه ؟ چرا ؟\r\nآيا استصحاب عدم وجوب جارى مىشود يا نه ؟ با همه تفاصيلى كه داشت و تكرار نمىكنيم .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nدر خاتمه مىفرمايد : فافهم : اشاره به اينكه قياس شك در وجوب كفائى به شك در وجوب تخييرى مع الفارق است چون در آنجا اصالة البراءة جارى نمىشد لكونه عبثا بل نقض غرض ولى در اينجا اصالة البراءة جارى مىشود و موجب توسعه و آزادى بر نمازگزار مىشود پس بر او واجب نيست .\r\n\r\nمسئله دوّم : اجمال نص\r\nمسئله دوّم از مسائل اربعه مطلب دوّم ، پيرامون شبهات وجوبيه‌ايست كه منشأ شبهه اجمال نص باشد فى المثل امرى از مولى رسيده نسبت به استهلال در شهر رمضان المبارك .\r\nولى ما قائل هستيم به اشتراك لفظى امر بين الوجوب و الندب و يا بين الوجوب و الندب و الاباحه و يا قائل به اشتراك معنوى و مطلق الطلب هستيم و در هر حال از اطلاق كلام نمىتوانيم قضاوت كنيم كه آيا فلان عمل واجب است ؟ يا مستحب ؟ يا مباح ؟ چون نص مجمل است .\r\nحال وظيفه چيست ؟ مىفرمايد : همان‌طورىكه معروف بين الاخباريين و الاصوليّين در مسئله اوّل اين بود كه : احتياط واجب نيست و مىتوانيم اصل برائت جارى كنيم همچنين معروف بينهما در اين مسئله هم اصالة البراءة است و همان‌طورىكه در مسئله اوّل جماعتى از اخباريين از قبيل محدث بحرانى و استرابادى مخالف بوده قائل به توقف و احتياط شدند همچنين در اين مسئله نيز اين دو محدّث قائل به وجوب احتياط و توقف شده‌اند و تقريبا مطالب تكرارى است و كامل‌تر آن را ما در همان بحث فقدان نص از زبان استرابادى آورده و جواب داديم در اينجا هم خلاصه‌اى از آن را از زبان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمحدث بحرانى آورده و جواب مىدهيم :\r\nصاحب حدائق در كتابش اوّل فرموده : يجب التوقف بعد فرموده :\r\nآنان كه در اين مسئله به اصل برائت اعتماد مىكنند منظورشان آنست كه بدين‌وسيله در باب اجمال نص جانب استحباب را بر جانب وجوب ترجيح دهند و نتيجه بگيرند : استحباب واقعى فلان عمل را .\r\nسپس فرموده : اين مطلب به دو دليل باطل است :\r\n1 - در باب احكام شرعيه آن هم پس از اكمال دين و بيان احكام همه وقايع تا دامنه قيامت نمىتوان به برائت اصليه مراجعه كرد آرى قبل از اكمال دين مانعى نبود . . .\r\n2 - معناى سخن شما اينست كه حكم واقعى الهى موافق با برائت اصليه است و همان را كه برائت مىگفت خدا گفته و اين باطل است زيرا كه ما مىدانيم كه احكام خدا دائر مدار حكمتها و مصالح و مفاسد است و اى چه‌بسا حكمت در فلان عمل مقتضى وجوب باشد نه استحباب پس نتوان گفت حكم اللّه موافق با برائت اصليه است فانّه رجم بالغيب و جرأة بلاريب .\r\nشيخ اعظم مىفرمايد : تمام اين فرمايشات واضح البطلان است و قبلا جواب داده‌ايم و خلاصه اينكه : طرفداران اصالة البراءة دو دسته‌اند :\r\n1 - مشهور آن را از اصول عمليه تعبديه مىدانند و به ادلّه اربعه تمسك مىكنند .\r\n2 - جماعتى مثل صاحب معالم آن را از امارات ظنيه و مفيد ظن به واقع مىدانند امّا بر مبناى مشهور كه عمده دليلشان هم حكم العقل بود به قبح عقاب بلا بيان : اصلا قول به برائت معنايش اين نيست كه حكم واقعى وجوب است يا استحباب بلكه اصلا تعيين حكم نمىكند بلكه صرفا\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمعنايش اينست كه در ترك ارتكاب فلان عمل عقابى نيست چون بيانى بر وجوب نرسيده .\r\nامّا نفى نمىكند وجوب واقعى را .\r\nو امّا بر مبناى صاحب معالم و ديگران : هم داستان تبعيت احكام از حكمتها و مصالح و مفاسد و يا عدم تبعيت اجنبى است از اين سخن چون يعنى اين بحثها مانع از ظن به جواز واقعى كه مرجح استحباب در اجمال نص باشد نيست چون فى الواقع يا لفظ امر براى وجوب است يا استحباب و با ظن به جواز واقعى وجوب مىرود پس استحباب ثابت مىشود و منافاتى ندارد كه حكمت حكم موافق با همان برائت اصليه باشد .\r\nمنتهى قبلا گفتيم الكلام كل الكلام در اينست كه :\r\nاوّلا اصل برائت مفيد ظن نيست بلكه تعبدا حجت است .\r\nو ثانيا اگر هم مفيد ظن باشد ما دليلى بر حجيت آن نداريم . . .\r\nو بالجمله به نظر ما فرقى نيست ميان مسئله اوّل كه فقدان نص باشد با مسئله دوّم كه اجمال نص باشد چه بر مبناى مشهور و چه صاحب معالم .\r\nقوله حتّى لو جعل : يعنى باز لا فرق بين المسألتين در اينكه منشأ ظن به جواز واقعى قانون برائت اصليه يا استصحاب البراءة باشد و يا قانون عموم البلوى باشد زيرا كه استصحاب البراءة همان گونه كه در مسئله اوّل موجب ظن به جواز واقعى بود .\r\nهمچنين در اين مسئله ، قانون عمو البلوى هم همان‌طورىكه در مسئله اوّل موجب ظن به عدم الدليل على الوجوب بود و الّا لنقل الينا لتوفر الدواعى .\r\nهمچنين در مسئله دوّم هم نيافتن قرينه‌اى بر وجوب با عام البلوى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبودن مسئله موجب مىشود كه ما ظن به عدم وجود قرينه وجوب پيدا كنيم واقعا و گرنه با آن‌همه اهتمام كه ائمه و اصحاب آنان به بيان واجبات مىدادند هرآينه آن قرينه بدست مىرسيد .\r\nالبته شما نمىتوانيد معارضه ايجاد كنيد به اينكه بلوى و نيافتن قرينه بر استحباب هم دليل بر نبودن آنست فى الواقع خير جاى اين حرف نيست زيرا كه در مستحبات دواعى بر نقل آنها فراهم نبوده بر خلاف واجبات و لذا قابل قياس نيستند .\r\nثم ان ما ذكرنا : اين در واقع تنبيه مسئله ثانيه است و آن اينكه :\r\nهمچنان كه در مورد فقدان نص گفتيم در اينجا هم مىگوئيم : اگرچه احتياط واجب نيست ولى حسن و رجحان آن قابل انكار نيست .\r\nامّا آيا احتياط داراى استحباب شرعى هم هست كاشف از امر مولوى استحبابى باشد يا نيست مطلب همان است كه در مسئله اوّل گفته آمد كه در محتمل الوجوب توصلى و تعبدى چه حكمى دارد و تكرار نمىكنيم .\r\nتنها فرق اينجا با آنجا اينست كه در آنجا اخبار من بلغ هم قابل جريان بود ولى ما گفتيم از اين‌ها استفاده استحباب شرعى نمىشود بر خلاف متوهم .\r\nامّا در مسئله اجمال نص جاى اخبار من بلغ نيست .\r\nامّا در آن صورى كه دوران امر ميان وجوب و غير استحباب باشد كه روشن است زيرا با احتمال اباحه يا كراهت ديگر بلوغ ثواب محرز نيست و لو از طريق ضعيف باشد و لذا اخبار من بلغ موضوع ندارد .\r\nو امّا در صورت دوران امر ميان وجوب و استحباب هم نيازى به اخبار من بلغ نيست چون يقين داريم به ثواب و طلب مولوى و لو وجوب آن يعنى مانع بودنش از نقيض براى ما محرز نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\n3 - مسئله سوّم - تعارض نصين\r\nسوّمين مسئله از مسائل اربعه شبهه وجوبيه عبارتست از شبهات حكميه و وجوبيه‌اى كه منشأ شبهه تعارض نصين باشد فى المثل حديثى وارد شده مبنى بر اينكه : دعا عند رؤية الهلال واجب است .\r\nو حديث ديگرى وارد شده بر عدم وجوب و تعارض نصّين سبب شده كه امر بر ما مشتبه شود و ندانيم كه آيا دعا عند الرؤية در اسلام واجب است يا خير ؟\r\nحال آيا وظيفه در اين‌گونه از موارد چيست ؟ هل الاصل البراءة ؟\r\nيا الاصل الاحتياط و التوقف ؟\r\nشيخ اعظم ره مىفرمايد : همه اصوليّين برائتى هستند و معروف ما بين اخباريين هم برائت است . و به تعبير بهتر عدم وجوب احتياط و يا توقف است .\r\nامّا از عبارت محدث بحرانى و استرابادى استفاده مىشود كه در اين مسئله نيز آنان قائل به وجوب توقف و احتياط هستند .\r\nادلّه طرفين : ادلّه‌اى كه از سوى اين دسته از اخباريين براى وجوب احتياط مىتوان اقامه كرد مجموعا چهار دسته دليل است كه همه آنها قابل جواب است :\r\n1 - عمومات اخبار و رواياتى كه دلالت مىكرد بر وجوب احتياط و توقف عند الشبهه و چند دسته بودند كه سابقا ذكر شد اين روايات مىگفت : عند الشبهه بايد احتياط كرد خواه منشأ شبهه فقدان نص باشد يا اجمال يا تعارض و خواه شبهه تحريميه باشد يا وجوبيه پس به عمومشان ما\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nنحن فيه را هم كه شبهه وجوبيه و تعارض نصين باشد شامل مىشوند .\r\nجواب ما : اوّلا سابقا گفتيم اين اخبار را بر خصوص طلب وجوبى يا استحبابى نبايد حمل كنيم چون مستلزم تخصيص اكثر است و به ناچار بايد بر مطلق طلب ارشادى و يا ارشاد مشترك حمل كنيم و بعد تابع قرينه باشيم كه هركجا قرينه بر وجوب قائم شد اين اخبار را حمل بر وجوب كنيم همانند موارد علم اجمالى و . . . و هركجا قرينه بر استحباب قائم شد حمل بر طلب ندبى كنيم همانند موارد شبهات بدويه بعد الفحص و اليأس .\r\nو ثانيا اين اخبار نوعا مقيد بودند به موارد تمكن از رجوع به امام و ازاله شبهه و يا رجوع به دليل معتبر و در اين فرض مىگفت بايد احتياط كنى يا توقف كنى ولى بحث ما در فرض عدم تمكن از ازاله شبهه و بعد الفحص و اليأس است پس اگر در آن فرض توقف واجب باشد چه دليل مىشود كه در فرض مورد بحث ما همچنين باشد ؟\r\nو ثالثا برفرض تعميم و دلالت اين اخبار بر وجوب احتياط مطلقا چه در شبهات بدويه و چه مقرونه به علم اجمالى چه در فرض تمكن از ازاله شبهه و چه در فرض عدم آن مىگوئيم : اخبار احتياط و توقف اعمّ مطلق هستند نسبت به اخبار تخيير چون اخبار توسعه و تخيير دلالت مىكنند كه در خصوص متعارضين شما مخير هستيد به هركدام عمل كنيد و احتياط واجب نيست ولى اين اخبار بقول مطلق دلالت مىكنند بر احتياط و شامل صورت تعارض نصين هم مىشوند و قانون اينست كه يقدم الخاص على العام پس در متعارضين ما به اخبار تخيير و توسعه عمل مىكنيم .\r\n2 - روايات خاصه‌اى كه در خصوص متعارضين دلالت مىكنند بر وجوب توقف و اينكه حق نداريم به يكى از متعارضين عمل كنيم همانند مقبوله عمر بن حنظله و . . . به حكم اين اخبار ، اخبارى توقفى مىشود .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nجواب ما : اين روايات هم ملحق به دسته قبل است و آن اينكه :\r\nتمام اين‌ها مربوط به فرض تمكن از رجوع به امام و ازاله شبهه و تحصيل علم است و از فرض بحث ما كه بعد الفحص و اليأس و عدم التمكن از امام ( ع ) باشد اجنبى هستند .\r\n3 - صحيحه عبد الرحمن بن حجاج كه قبلا به تفصيل آورديم و پيرامون كفّاره صيد در حال احرام بود كيفيت استدلال : اگرچه مورد آن حديث مال فقدان نص بود و در آنجا دلالت مىكرد بر وجوب احتياط ولى به تنقيح مناط شامل بحث ما هم مىشود چون مناط وجوب احتياط در آن حديث عبارت بود از حيرت و سرگردانى كه فرمود : اذا اصبتم به مثل هذا و لم تدروا فعليكم الاحتياط و همين مناط در ما نحن فيه نيز هست پس در اينجا نيز احتياط بايد كرد و آزاد و مخيّر نيستيم .\r\nجواب ما : اين حديث هم از ما نحن فيه اجنبى است چون مختص به فرض تمكن از استعلام است به قرينه حتى تسألوا و تعلموا و مورد بحث ما فرض بحث و يأس و عدم تمكن است و اگر مع التمكن احتياط واجب باشد چه دليل مىشود كه مع عدم التمكن هم احتياط واجب باشد ؟\r\n4 - روايت مرفوعه زراره كه در خصوص متعارضين وارد شده و دلالت مىكرد بر وجوب اخذ به ما وافق الاحتياط و طرح ما خالفه . . .\r\nجواب ما : اين روايت اگرچه از حيث دلالت متقن است و از اخبار ديگر احتياط و توقف اخص است چون مختص به فرض تعارض است و نيز از اخبار تخيير هم اخص است چون نوع اخبار تخيير سخن از مرجحات به ميان نياورد . و بقول مطلق حكم به تخيير نموده چه مرجحى باشد يا نه .\r\nولى اين حديث بسيارى از مرجحات را گفته بعد فرموده خذ بما وافق الاحتياط و در آخر فرموده اذن فتخيّر احدهما و تدع الآخر و قانون تقديم\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nخاص بر عام است منتهى از لحاظ سندى آن‌همه اشكالات داشت كه سابقا بحث شد پس اين هم دردى را به درمان نمىرساند .\r\nو امّا ادلّه قائلين به تخيير دو دسته روايات است :\r\n1 - روايات فراوانى كه در باب متعارضين دلالت بر تخيير مىكند و وجوب توقف و احتياط را رد مىكنند . :\r\n2 - روايت خاصه‌اى كه كه مرحوم طبرسى در كتاب احتجاج از جناب حميرى از امام عصر ( ع ) نقل كرده : حميرى طى نامه‌اى به محضر ولىّ عصر ارواحنا فداه عرضه مىدارد : پاره‌اى از فقها از من خواسته‌اند كه از محضر شما بپرسم كه آيا : در نماز هنگامى كه مصلّى تشهد اوّل را مىخواند و مىخواهد براى ركعت بعدى قيام كند بايد تكبير بگويد بعد قيام كند يا خير ؟ بعض از علماء شيعه مىگويند : خير تكبير واجب نيست همان بحول اللّه و قوته اقوم و اقعد كه بگويد كافى است .\r\nو بعض ديگر متحيرند و از من خواسته‌اند كه از محضر شما بپرسم حال وظيفه چيست ؟\r\nحضرت در جواب مرقوم فرمودند : در اين زمينه دو حديث وارد شده :\r\n1 - حديثى مىگويد : در جميع حالات نماز براى انتقال از حالى به حال ديگر بايد يك تكبير بگويد [ اين عام است و شامل بعد از تشهد اول و انتقال به قيام هم مىشود 
  ]\r\n2 - حديث ديگر مىگويد : وقتى سر از سجده ثانيه برداشت و تكبير گفت و نشست سپس براى ركعات بعدى قيام نمود براى اين قيام بعد از قعود تكبير واجب نيست سپس فرمود : تشهد اوّل از اين قبيل است كه پس از آن براى برخاستن تكبير لازم نيست .\r\nسپس فرمود : تو مخيّرى و به هركدام عمل كنى مانعى ندارد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو حق است . جناب شيخ انصارى ره در اطراف اين حديث شريف چهار نكته را بيان مىكنند سؤال اوّل : از دو حديثى كه امام ( ع ) به آنها اشاره كرد حديث دوّم اخص مطلق از اوّلى است چون مختص به حالت بعد از سجده ثانيه و انتقال از قعود به قيام است ولى حديث اول تعميم دارد و جميع حالات را شامل است و قانون تقديم خاص بر عام است و نتيجه‌اش بايد اين باشد كه در خصوص اين حالت تكبير واجب نيست ولى در ساير حالات واجب است حال با اينكه قانون اينست .\r\nمع‌ذلك چرا امام ( ع ) فرمود : بايّهما أخذت من باب التسليم و سمعك ؟\r\nجواب : اين جواب امام قرينه است كه امام حديث اوّل را نقل به معنى كرده و مختصر كرده يعنى در واقع حديث اوّل چنين بوده كه در خصوص اين حالت بعد از سجده ثانيه و بعد از تشهد اول و در ساير حالات تكبير واجب است كه تصريح شده به وجوب تكبيره در اين حالت و قابل حمل بر ساير حالات تنها نيست . و در حديث دوّم تصريح به خلاف شده كه در خصوص اين حالت تكبيره واجب نيست آنگاه اين دو حديث نسبت تباينى دارند نه عام و خاص مطلقى و قانون متباينين همان تخيير است كه امام ( ع ) بيان كرده .\r\nسؤال دوّم : سؤال سائل از حكم واقعى و رفع شبهه است نه از وظيفه عند التعارض و وظيفه امام ( ع ) جواب سؤال و بيان حكم واقعى و ازالهء شبهه از مكلّف است نه اينكه همچنان مكلّف را در حيرت نگاه دارد چرا امام حاشيه رفته و حكم واقعى را بيان نكرده ؟\r\nجواب : شايد سرّ مطلب آن باشد كه فى الواقع تكبير واجب نبوده و لذا نيازى به بيان نديده بلكه به مناسبت راه و رسم وظيفه و عمل به\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمتعارضين را آموخته‌اند و اخلال به وظيفه هم نشده .\r\nسؤال سوّم : آيا اين‌گونه جواب دادن از سوى معصوم ( ع ) اغراء به جهل نيست ؟ بيان ذلك وقتى امام مىفرمايد شما مخير هستيد كه به هركدام عمل كنيد خوب اى چه‌بسا گروهى حديث اوّل را برگزيده و طبق آن قائل به وجوب شوند و در مقام عمل به نيّت وجوب عمل را انجام دهند درحالىكه فى الواقع واجب نبوده و اين اغراء به جهل است كه امام سبب آن شده و هو قبيح لا يصدر عن المعصوم حال اين را چه مىگوئيد ؟\r\nجواب : اصولا قصد وجه معتبر نيست و دليل ندارد تا مكلف قصد آن بكند يا نه همين اندازه قصد قربت كافى است آن هم كه موجود است چون ذكر اللّه حسن على كل حال و مقرّب هم هست فاين الاغراء بالجهل ؟\r\nسؤال چهارم : مورد حديث مذكور جائى است كه اصل التكليف فى الجملة ثابت است و ما شك داريم در وجوب تكبير به عنوان جزء نماز كه شك در اقل و اكثر است و مورد بحث ما جائى است كه اصل التكليف مشكوك است حال اگر در باب اقل و اكثر امام ( ع ) حكم به تخيير كند چگونه دليل مىشود كه در ما نحن فيه هم ما مخير باشيم ؟\r\nجواب : اگر در باب اقل و اكثر ارتباطى احتياط و توقف واجب نباشد بلكه تخيير حاكم باشد پس در باب شك در تكليف يعنى ما نحن فيه قطعا تخيير است نه احتياط هم بدليل اجماع مركب و هم بدليل اولويت قطعيه .\r\nامّا اجماع مركب : عده‌اى از علما در متعارضين قائل به تخيير هستند مطلقا و عدّه‌اى قائل به توقف و احتياط هستند مطلقا چه در اقل و اكثر و چه در جاهاى ديگر پس كسى تفصيل نداده و حيث اينكه در اقل و اكثر به حكم اين حديث تخيير ثابت شد پس در ما نحن فيه هم كذلك و گرنه خرق اجماع مركّب لازم مىآيد و هو باطل ، و امّا اولويت قطعيه : وقتى در باب اقل\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو اكثر كه شك در مكلف به است و علم اجمالى به اصل تكليف داريم تخيير باشد پس در باب شك در تكليف مستقل بطريق اولى . . .\r\nدر خاتمه : ما گفتيم : در شبهه وجوبيه يا تحريميه كه منشأ شبهه تعارض نصين باشد حكم ، تخيير است امّا به كلمات اصحاب كه رجوع كنيم مىبينيم در تعارض ناقل و مقرر نوعا ناقل را مقدم داشته‌اند و در تعارض مبيح و حاظر نوعا حاظر را مقدم داشته‌اند و در تعارض حديث دال بر اباحه و دال بر وجوب نوعا دال بر وجوب را مقدم كرده‌اند و در هيچ‌كدام تخييرى نشده‌اند سر مطلب چيست ؟\r\nشيخ مىفرمايد : شايد اين فتاوى به ملاحظه اصل عقلى و با قطع نظر از اخبار باب متعارضين باشد و گرنه به آن ملاحظه جاى تخيير است .\r\n\r\n4 - مسئله چهارم - شبهه موضوعيه\r\nچهارمين مسئله از مسائل شبهه وجوبيه ، پيرامون شبهات وجوبيه موضوعيّه است يعنى شك در حكم وجوبى جزئى دارم و منشأ شبهه هم عوامل خارجيه است نه خطاب شارع مقدّس مثلا مىدانيم كه در اسلام هر نماز واجبى كه از انسان فوت شود بايد تدارك كند يعنى در خارج وقت آن را بايد بجا آورد و در روايات آمده : اقض ما فات كما فات و يا من فاتته فريضة فليقضها و . . .\r\nپس حكم كلّى روشن است ولى در خارج الآن و بالفعل شك داريم كه آيا نمازى از ما فوت شده .\r\nتا مشمول اين خطاب شويم يا خير ؟ شبهه وجوبيه است يعنى شك دارم در وجوب قضاء فلان نماز و منشأ شبهه هم يك سلسله امور خارجيه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاز قبيل نسيان - غفلت و . . . است .\r\nحال در اينجا وظيفه چيست ؟\r\nشيخ اعظم مىفرمايد : به عقيده من در اين مسئله نيز همانند مسائل گذشته شبهات وجوبيه و همانند شبهه تحريميّه موضوعيه عند الشك اصالة البراءة از وجوب جارى مىشود و همان ادلّه اربعه از كتاب و سنت و اجماع و عقل در اينجا هم جارى و سارى هستند . و همان اشكالات و جوابهائى كه در بحث شبهه موضوعيه تحريميه مطرح بود در شبهه موضوعيه وجوبيه هم مطرح است و مهم‌ترين و اصلىترين اشكال اين بود كه ادلّه برائت شبهات موضوعيه را شامل نيست و مخصوص شبهات حكميه است .\r\nبيان ذلك : موضوع ادلّه برائت عدم البيان است و اين موضوع در شبهات حكميه كاملا محسوس است چون بعد الفحص و البحث مأيوس شديم و اطلاعى از بيان پيدا كرديم اصالة البراءة جارى مىكنيم .\r\nو امّا در شبهات موضوعيه حكم كلّى از سوى شارع بيان شده و ما نسبت به آن شك نداريم بلكه يقين داريم مثلا شارع فرموده : قضاء فوائت واجب است و معناى خطاب هم اينست كه هرآنچه در واقع از تو فوت شده چه معلومت باشند يا نه بايد بجا آورى چون الفاظ موضوع هستند براى معانى واقعيه و نفس الأمريّة نه براى معانى معلومه به قيد علم آنگاه به حكم اين خطاب اشتغال يقينى آمده و عقل مىگويد : اشتغال يقينى مستدعى فراغت يقينيه است و فراغت يقينيه به اينست كه آنچه را يقين تفصيلى داريم به فوت آن انجام دهيم ، همچنين اگر علم اجمالى داريم بايد انجام دهيم و نيز اگر احتمال هم مىدهيم و لو احتمال موهوم كه قضائى و فائته‌اى به گردنمان باشد بايد انجام دهيم تا يقين حاصل شود پس انجام محتمل الفوت مىشود مقدّمه علميه براى علم به امتثال و مقدّمه علميه واجب است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nجواب ما : سابقا به تفصيل گفتيم بايد بيان تام باشد تا امتثال بطلبد و اشتغال بياورد و تماميت بيان و منجزيّت آن بالاجماع در گرو احراز دو امر است .\r\n1 - احراز صغرى يعنى بايد ثابت شود كه هنا فائتة تا كبراى كلّى پياده شود .\r\n2 - احراز كبراى كلّى يعنى بايد ثابت شود كه شرب توتون مثلا در اسلام حرام است يا دعا مثلا واجب است و . . . تا استدلال منتج باشد و در باب شبهات موضوعيه كبراى كلى محرز است ولى تطبيق آن بر صغرى محرز نيست پس اشتغال يقينى حاصل نشده تا مستدعى فراغت يقينيه باشد و از باب مقدمه علميّه محتمل را انجام دهيم و در شبهات حكميه صغرى محرز است ولى كبراى كلى محرز نيست پس باز هم اشتغال يقينيه نيامد و مستدعى فراغت يقينيه باشد بلكه اصل الاشتغال مشكوك است و نوبت به جريان اصالة البراءة مىرسد و به قول مرحوم آشتيانى در بحر الفوائد ج 2 ص 78 لا يعدّ مجرد العلم بصدور الخطاب دليلا على الحكم مع الشك فى الموضوع و الصغرى كما هو الشأن فى جميع القضايا فان العلم بالنتيجة نتيجة العلم بالمقدمتين لا العلم بالكبرى فقط و ان لم يتوقف اصل وجود المحمول فى نفس الامر على العلم بتحقق الموضوع كما لا يتوقف على العلم بالكبرى ايضا .\r\nقوله : و من ذلك يعلم :\r\nمقدّمه : در موارد علم اجمالى تارة دوران ميان متباينين است مثل ظهر و جمعه ، قصر و اتمام در اينجا قدر متيقن و قدر جامعى در كار نيست تا بگوئيم علم اجمالى منحل مىشود به يك علم تفصيلى نسبت به قدر متيقن و يك شك بدوى نسبت به ما زاد بلكه علم اجمالى باقى است\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nو با آمدن آن اشتغال يقينى مىآيد و آن مستدعى فراغت يقينيه است و بايد احتياط كرد و هر دو طرف را انجام داد .\r\nولى تارة دوران بين الاقل و الاكثر است خواه ارتباطى يا استقلالى .\r\nمثلا مىدانم كه نمازهائى از من فوت شده ولى نمىدانم ده نماز فوت شده يا 20 نماز ؟ اقل يا اكثر ؟ در چنين موردى علم اجمالى الّا و لابد منحل مىشود به يك علم تفصيلى نسبت به اقل و يك شك بدوى نسبت به اكثر و وقتى منحل شد ديگر نسبت به اكثر علم اجمالى نيست تا اشتغال يقينى بياورد بلكه مجرّد شك بدوى است و على القاعده جاى اصل برائت است .\r\nبا حفظ اين مقدّمه مىگوئيم :\r\nبعضىها گفته‌اند : ما هم مىپذيريم كه در موارد شبهات بدويه و شك در تكليف چه موضوعيه و چه حكميه ، چه وجوبيه و چه تحريميه جاى قانون اشتغال نيست چون اشتغال يقينى محرز نيست ولى در باب شبهات مقرونه به علم اجمالى و دوران ميان اقل و اكثر جاى قانون اشتغال و احتياط است و بايد اكثر را بجاى آورد .\r\nمثلا علم اجمالى دارم كه يا يك نماز از من فوت شده و يا دو نماز بايد اكثر را بجا آورم براى اينكه با آمدن علم اجمالى خطاب اقض ما فات كما فات متوجه من شد و اشتغال يقينى به قضا پيدا كردم و الفاظ هم كه موضوع هستند براى معانى واقعيه و نفس الأمرية پس من بايد كارى كنم كه يقين كنم آن ما فات واقعا را انجام داده‌ام و امتثال يقينى به اينست كه اقل را كه يقين دارم فوت شده قضا كنم و نسبت به اكثر هم كه شك دارم قضا كنم يا يقين به امتثال حاصل شود پس اتيان به اكثر مقدّمه علميه مىشود براى علم به امتثال و مقدّمه علميه بالاجماع واجب است پس اتيان به اكثر واجب است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nشيخ اعظم مىفرمايد : اين علم اجمالى باقى نمىماند تا مقتضى احتياط و اتيان به اكثر باشد بلكه منحل مىشود به يك علم تفصيلى نسبت به اقل كه در آنجا بيان ما حكما و موضوعا محرز و معلوم و تام است و امتثال مىطلبد و يك شك بدوى نسبت به اكثر كه در آنجا بيان موضوعا ناتمام است و نمىدانيم فوتى هست تا قضا واجب شود يا نه و وقتى بيان تام نبود اشتغال يقينى محرز نيست بلكه مشكوك است پس چيزى نيست كه مستدعى امتثال يقينى باشد پس اتيان به اكثر نه استقلالا واجب است و نه از باب مقدّمه .\r\nالبته ما نمىگوئيم كه الفاظ موضوعند براى معانى معلومه خير ما هم قبول داريم كه الفاظ موضوعند براى معانى واقعيه و نفس الأمرية منتهى سخن ما اينست كه خطاب اقض ما فات بخواهد جارى شود بايد بيان تام باشد و نسبت به اقل تام است و جارى مىشود .\r\nامّا نسبت به اكثر ناتمام است فلا يجرى آرى در مواردى كه علم اجمالى منحل نمىشود مثل دوران بين المتباينين اينجاها ما هم قبول داريم كه اشتغال يقينى مستدعى فراغت يقينيه است و از باب مقدمه علميه بايد از هر دو طرف اجتناب كرد پس به نظر ما در دوران ميان اقل و اكثر در قضاء فوائت نسبت به اقلّ بايد اتيان شود ولى نسبت به اكثر اصالة البراءة جارى مىشود و اتيان لازم نيست .\r\nقوله و لكن المشهور :\r\nدر مسئله قضاء فوائت و اينكه نمازهاى واجبى از انسان فوت شده ولى دوران امر است ميان اقل و اكثر يعنى نمىداند كه آيا در واقع مثلا صد نماز از او فوت شده و يا صد و پنجاه نماز در اين فرع از قديم الايام سه نظريه متفاوت از سوى دانشمندان عرضه شده :\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n1 - بايد به مقدارى نماز قضا بخواند كه يقين كند به فراغت ذمّه و اينكه آنچه در واقع از او فوت شده بود به انجام رسانده پس در مثال فوق بايد يك‌صد و پنجاه نماز بخواند .\r\n2 - بايد آن‌قدر نماز قضا بجا آورد كه اطمينان پيدا كند كه هرچه در واقع از او فوت شده بود انجام داده و امّا تحصيل علم به فراغ ذمّه لازم نيست البته اين نظريه هم مثل قول قبلى معتقد است كه مقتضاى قاعده تحصيل يقين به فراغ ذمّه است منتهى از آن رهگذار كه بسيارى موارد تحصيل علم موجب عسر و حرج است لذا به ظن غالب يا اطمينان اكتفا نموده‌اند روى اصل مسلّمى كه مورد قبولشان بوده كه اذا تعذر او تعسر العلم بالامتثال قام الظن مقامه .\r\nو از سخنان هر دو گروه برمىآيد كه اين فتوا را براساس اصول و قواعد بيان نموده‌اند كه همان قاعده اشتغال باشد نه براساس نص خاص كه مسئله تعبّدا از باب قواعد خارج باشد .\r\n3 - به عقيده مشهور متأخرين به ويژه از عصر شيخ اعظم به بعد در اين‌گونه موارد نسبت به اقلّ كه يقين صددرصد به فوت داريم قضا واجب است و نسبت به اكثر كه مجرّد شك است اصل برائت جارى مىكنيم پس فقط به قدر متيقن اخذ مىكنيم و به ما زاد مشكوك اعتنا نمىكنيم .\r\nدو گروه اوّل براى اثبات مدّعاى خود به دلائل تمسك نموده‌اند كه مجموعا چهار وجه است .\r\nوجه اوّل : قاعده اشتغال و آن اينكه عقل مىگويد : الاشتغال اليقينى يستدعى الفراغ اليقينى و فراغت يقينيه به اتيان اكثر است كه به تفصيل در گذشته نزديك بيان شد و مسئله مقدمه علميه را طرح نمودند .\r\nجواب ما : مرحوم شيخ از اين دليل كلا دو جواب داده‌اند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n1 - جواب حلّى\r\n2 - نقضى\r\nامّا جواب حلّى كه قبلا ذكر شد اين بود كه در دوران امر ميان اقل و اكثر استقلالى علم اجمالى الّا و لابد منحل مىشود به يك علم تفصيلى نسبت به اقل و يك شك بدوى نسبت به اكثر آنگاه نسبت به اكثر اشتغال يقينى نيامده تا به حكم عقل مستدعى فراغت يقينيه باشد بلكه مجرّد شك بدوى است كه آن هم مجراى اصل برائت است آرى در علم اجمالى و دوران بين المتباينين بالاتفاق جاى قاعده اشتغال است و در علم اجمالى و اقل و اكثر ارتباطى هم عند الاكثر جاى قانون اشتغال است و به زودى خواهد آمد .\r\nو امّا جواب نقضى : ما به موارد مختلفه فقه كه مراجعه مىكنيم مىبينيم در نظائر اين مورد كه همه آنها از قبيل اقل و اكثر استقلالى است آقايان فتوا به اشتغال و اتيان اكثر نداده‌اند بلكه گفته‌اند همان اقلّ را كه انجام دهد كفايت مىكند آنگاه چگونه در ما نحن فيه نسبت به اكثر برائتى نشده‌اند ؟ ! ! سپس جناب شيخ چند مورد را بعنوان مثال ذكر مىكنند :\r\n1 - در باب قرض كه شك دارم آيا هزار تومان بدهكارم يا هزار و صد تومان ؟ همه گفته‌اند : مقدارى را كه يقين دارى كه هزار باشد بايد بپردازى و نسبت به ما زاد مكلف نيستى با اينكه مورد از موارد اقل و اكثر استقلالى است .\r\n2 - نمازهاى قضاى پدر و مادر كه پس از فوت آنها به گردن پسر بزرگتر مىآيد ولى نمىداند كه آيا يك سال نماز آنها قضا شده يا دو سال و يا ده سال و . . . باز حضرات فتوا داده‌اند به اتيان اقل و اتيان اكثر را لازم ندانسته‌اند با اين كه اقل و اكثر استقلالى است .\r\n3 - در نمازهاى استيجارى كه اجير شك دارد آيا براى نماز و روزه يك سال\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nمثلا اجير شده يا دو سال باز فتوا همان است .\r\n4 - شخصى يقين دارد كه نماز ظهر امروزش قضا شده ولى نمىداند كه آيا تنها ظهر قضا شده يا عصر هم قضا شده باز گفته‌اند اتيان اقل كافى است و نسبت به ما زاد اصل برائت جارى كند با اينكه اقل و اكثر استقلالى است .\r\nسؤال فرق اين مثال چهارم با مورد بحث ما در چيست ؟\r\nجواب : مورد بحث ما در جائى است كه هم شك در عدد دارد و هم شك در فرائض كه آيا نمازهاى فائته صبح است يا ظهر است و . . . ولى در مثال مذكور فريضه مشكوكه معلوم است كه عصر باشد .\r\nقوله و ربما يظهر :\r\nمرحوم سيد بحر العلوم به دفاع از مشهور برخاسته و خواسته ميان اين چند مورد با مورد بحث ما فرق بگذارد و ثابت كند كه قياس مع الفارق است و در مقام فرق فرموده : علم اجمالى و دوران بين اقل و اكثر بر دو گونه است :\r\n1 - گاهى علم اجمالى ما مسبوق به يك علم تفصيلى است يعنى به هنگامى كه نمازهاى فريضه از ما فوت مىشد ما يقين تفصيلى داشتيم كه چند نماز است ؟ و از كدام نمازها است ؟ صبح ؟ يا ظهر ؟ و . . . ولى بعدها با مرور زمان و انباشته شدن فرائض فائته حالت نسيان و غفلت بر ما عارض شده و الآن مردد شده‌ايم بين الاقل و الاكثر .\r\n2 - و گاهى علم اجمالى ما مسبوق به علم تفصيلى نيست بلكه ابتدا به ساكن براى ما علم اجمالى پيدا مىشود به اينكه اقل واجب است يا اكثر بدون اينكه قبلا توجهى و التفات و علمى در ميان باشد مثلا همين‌الان ملتفت شد كه لباس او خونين بوده و نمازهائى با لباس نجس خوانده ولى چند نماز است نمىداند يا مثلا همين‌الان پدر را از دست داد و اجمالا مىداند كه نمازهائى به گردن پدر مانده ولى اقل است يا اكثر نمىداند و . . .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبعد فرموده : در مواردى كه علم اجمالى ما ابتدا به ساكن و دفعة باشد مثل آن چهار مثال مذكور آرى اينجا اقل واجب است و نسبت به اكثر اصل برائت جارى مىشود به همان بيان كه علم اجمالى منحل مىشود ولى در مواردى كه علم اجمالى ما مسبوق به علم تفصيلى باشد تكليف به اكثر فى الواقع آمده و بعدا كه غفلت و نسيان عارض مىشود رافع حكمى كه جلوتر آمده و از راه اطلاقات اقض ما فات و استصحاب عدم اتيان و بلكه از راه اجماع ثابت شده نمىتواند باشد و لذا بايد اكثر را اتيان كنيم و اينجا جاى قانون اشتغال است .\r\nجواب ما : شيخ ره مىفرمايد : علم اجمالى ما مسبوق به علم تفصيلى باشد و يا دفعة براى ما پيدا شود در اين جهت تأثيرى ندارد كه نسبت به اكثر بايد برائت جارى كرد و جاى اشتغال نيست زيرا كه ما هم قبول داريم كه عروض نسيان رافع حكم ثابت نيست ولى كلام در اصل ثبوت حكم است كه آيا از اصل و اساس نسبت به اكثر چنين علم و اشتغالى بوده يا نه ؟\r\nشايد در واقع از اوّل نسبت به اقل ما وظيفه داشته‌ايم نه اكثر پس اين تفصيل هم لا طائل تحته .\r\nقوله و ربما يوجه :\r\nوجه دوّم مشهور : دومين دليلى كه براى فتواى مشهور به وجوب قضاء فوائت تا مرز علم يا ظن به فراغت ذمّه آورده‌اند عبارتست از استصحاب عدم اتيان بيان ذلك : نسبت به اقلّ كه متيقن است و بايد قضا شود نيازى به استصحاب نيست و امّا نسبت به اكثر مىگوئيم : آن زمانى كه وقت اين نمازها داخل شد قطعا در يك زمانى كه همان آن اوّل وقت باشد اين فرائض انجام نشده بود پس از آن شك داريم كه آيا در وقت خودشان اين فرائض را انجام داديم يا خير ؟ استصحاب مىكنيم عدم اتيان را تا آخر وقت آنگاه نتيجه\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمىگيريم : پس قضاء آن صلوات واجب است و استصحاب هم كه حجّت است .\r\nجواب ما : اوّلا نقض مىكنيم اين استدلال را به باب قضاء ما فات عن ابويه و كذلك به باب دين مردّد بين اقل و اكثر و كذلك به باب ما تحمّله الاجير و مىگوئيم در آنجا هم اين استصحاب جارى است پس چرا اكثر را واجب نكرديد ؟\r\nو ثانيا اين استصحاب اصل مثبت است و اصل مثبت چنانچه در استصحاب خواهد آمد حجّت نيست بيان ذلك : برحسب روايات موضوع وجوب قضا فوت است چون فرموده : من فاتته فريضة فليقضها پس اوّل بايد اين موضوع ثابت شود تا وجوب قضا بيايد و اگر بخواهيم با اجراء استصحاب اين موضوع را ثابت كنيم اصل مثبت مىشود كه حكم شرعى مع الواسطه ثابت شده و آن حجت نيست .\r\nاز اين اعتراض شيخ جواب مىدهند به اينكه : برفرض موضوع وجوب قضا ، فوت باشد ولى برحسب آنچه از روايات و كلمات علما بدست مىآيد فوت جز همان عدم الاتيان و ترك چيز ديگرى نيست و وقتى امر عدمى شد استصحاب مىكنيم عدم را و وجوب قضا كه حكم شرعى باشد مستقيما بر خود مستصحب ما بار مىشود و واسطه در كار نيست [ البتّه جاى اصلى اين بحث در كتب فقهيه است كه در آنجا بايد ديد از روايات و فتاواى اصحاب در باب نماز قضا چه چيز مستفاد است ؟ 
  ]\r\nو ثالثا اگر ما استصحاب عدم اتيان را داريم قانون تجاوز را هم داريم كه مىگويد : هرگاه پس از تجاوز از محلّ يا پس از تجاوز از وقت شك كردى به شك خود اعتنا نكن و در ما نحن فيه چنين است و به زودى در باب استصحاب خواهد آمد كه قاعده تجاوز حكومت دارد و بر استصحاب مقدم\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمىشود پس اينجا جاى قانون تجاوز است نه استصحاب و نتيجه آن قانون هم اكتفا به اقل و عدم اتيان به اكثر است .\r\nشيخ اعظم از اين اعتراض هم جواب مىدهند به اينكه : قاعده تجاوز مال شك در اصل تكليف است نه مال موارد علم اجمالى ، بيان ذلك : يك مرتبه بعد از غروب آفتاب شك مىكنم كه آيا نماز ظهر و عصرم را خوانده‌ام يا خير ؟ قانون تجاوز مىگويد : به شك خود اعتنا نكن ، ولى يك مرتبه علم اجمالى دارم كه نمازهائى از من فوت شده و بايد قضا كنم ولى اقلّ يا اكثر مورد بحث است و اينجا جاى قانون تجاوز نيست و خلاصه قانون تجاوز مال شك در اصل تكليف است نه مال موارد علم اجمالى و شك در مكلف به .\r\n[ ولى طبق فرمايش خود شيخ ره اين جواب صحيح نيست چون فرمودند : علم اجمالى منحل مىشود و نسبت به اكثر مجرّد شك بدوى است پس بايد جاى قانون تجاوز باشد مگر كسى بگويد : قانون تجاوز مال تجاوز از محلّ فعل مشكوك است نه مال تجاوز از وقت كه اين هم صرف ادّعا است و بر خلاف اطلاق دليل اين قانون است 
  ] .\r\nقوله و ان شئت تطبيق ذلك :\r\nسومين وجهى كه براى فتواى مشهور ذكر شده باز هم قاعده اشتغال است منتهى اين قانون اشتغال به آن قاعده اشتغال كه دليل اول بود فرق دارد و آن اينكه : قاعده اشتغال اوّلى مربوط به باب علم اجمالى بود كه اجمالا مىدانم يا اقل واجب است يا اكثر و علم اجمالى منجّز تكليف است و موجب اشتغال ذمّه مىشود و اشتغال مستدعى فراغت و از باب مقدّمه علميه بايد اكثر اتيان شود .\r\nولى قانون اشتغال دوّم كه الآن مطرح است اختصاص به صورت علم اجمالى ندارد بلكه در شك بدوى هم جارى است يعنى امرى از مولى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nصادر شده و اشتغال ذمّه به نماز آورده و الآن نمىدانم آن را انجام داده‌ام يا نه ؟\r\nقانون مذكور مىگويد : بايد انجام دهى چه اين ترديد تو در وقت باشد و چه بعد از خروج وقت با اينكه صحبت از دو طرف نيست تا پاى علم اجمالى در ميان باشد و خلاصه قاعده دوّم نامش استصحاب اشتغال ذمّه است تا زمانى كه انجام ندهم و يقين به فراغت پيدا نكنم و در دوران امر ميان اقل و اكثر به اين قانون تمسك مىكنيم .\r\nبه اين بيان : بحثى است ميان اصوليين در بخش مباحث الفاظ و باب اوامر كه آيا قضا تابع ادا است و يا به امر جديد است ؟ در آنجا در دو نظريه مطرح شده و هركدام دلائلى دارند كه در جاى خود بايد دنبال شود و ما در اينجا روى مبانى بحث مىكنيم :\r\n1 - تارة مبناى اوّل را اختيار مىكنيم و مىگوئيم : قضا تابع ادا است يعنى مىگوئيم : با همان امر اوّل كه امر به ادا باشد كه فرمود :  أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ . . .  هم وجوب نماز در وقت و هم وجوب آن در خارج وقت يعنى قضا ثابت مىشود منتهى از باب تعدّد مطلوب يعنى اصل نماز و كلّى و قدر جامع آن با قطع نظر از وقت خاص مطلوب مولى است و تحقّق صلاة در اين وقت معين هم مطلوب مولى است طبق اين مبنا مىگوئيم : اگر كسى نماز را در اين وقت خاص انجام نداد عمدا يا سهوا يا جبرا يكى از دو مطلب مولى كه تحقّق در اين وقت باشد فوت شد و جامه عمل نپوشيد .\r\nامّا مطلوب ديگر مولى كه ذات الصلاة باشد هميشه و همواره تا آخرين فرصت ممكن هم به قوت خود باقى است و ما را دعوت مىكند به انجام عمل پس بايد انجام دهيم آنگاه در ما نحن فيه در اوّل وقت اشتغال ذمّه به اين مطلوب حاصل شد اگر در ادامه كه هنوز وقت باقى است شك كنيم قانون\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nاشتغال حاكم است و پس از وقت هم تا قيام قيامت كه عمر كنيم چنين است پس بايد انجام دهيم .\r\n2 - و تارة مبناى دوّم را اختيار مىكنيم يعنى مىگوئيم : قضا تابع ادا نيست بلكه همان‌طورىكه وجوب صلاة در وقت محتاج به امر بود همچنين وجوب در خارج وقت هم محتاج به امر مستقل است در اين فرض هم دو مبنا وجود دارد : يكى اينكه بگوئيم امر ثانى كه به قضا تعلّق گرفته صددرصد امر جديدى است و هيچ ارتباطى به امر اوّلى ندارد بلكه امر اوّل ما را به يك تكليف مستقل تنها در آن چهارچوبه زمانى دعوت مىكرد و يك مطلوب بيشتر نداشت و آن انجام عمل در آن‌وقت .\r\nو امّا اينكه ذات العمل مطلوب و كون العمل فى هذا الوقت هم مطلوب ديگر باشد قابل قبول نيست و با سپرى شدن وقت آن امر قطعا مرتفع شد و از دوش ما برداشته شد يا با امتثال و يا با عصيان و امر دوّم كه به اتيان در خارج وقت تعلّق گرفته امرى جديد و صددرصد مغاير با امر اوّل و مبين تكليف جديد است و ربطى به امر اوّل ندارد .\r\nطبق اين مبنا در ما نحن فيه جاى استصحاب اشتغال نيست چون امر اوّل و وجوب اوّل كه الآن قطعا منتفى شده و شك ندارم تا استصحاب كنم و امر دوّم هم كه امر به قضا باشد الآن مشكوك است چون نمىدانم اكثر از من فوت شده تا امر بيايد يا نه پس از اوّل مشكوك است و اصل برائت يا عدم جارى مىشود و مبناى ديگر اينكه و لو قضا به امر جديد باشد .\r\nامّا ما معتقديم كه امر جديد كاشف از استمرار مطلوبيت آن عمل است از باب تعدّد دالّ و مدلول يعنى امر اوّل كه آمد دلالت كرد كه اين عمل در اين چهارچوبه زمانى مطلوب مولى است و امر ثانى كه مىآيد كاشف از اينست كه آن مطلوبيت در خارج وقت هم تا آخر ازمنه امكان\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nانجامش به قوت خود باقى است آنگاه هنگامى كه وقت داخل شد امر به كلّى صلاة آمد و امر به بودن آن در اين وقت هم آمد پس از خروج وقت اين مقيّد از ميان رفت ولى آن مطلق و كلّى يقين سابق به آمدن او داريم و اشتغال ذمه به كلّى و قدر جامع محقق شد و الآن شك لاحق در انجامش داريم و اينكه آيا اشتغال ذمه را برداشتيم يا نه استصحاب مىكنيم بقاء اشتغال ذمّه را و نتيجه مىگيريم كه پس بايد اكثر را بجا آوريم .\r\nدو تنظير :\r\n1 - مسئله اداء دينى كه مدت آن سرآمده واجب فورى است و امر دارد در اينجا هم اصل اداء دين و كلى مطلب مطلوب است و تعجيل در آن هم مطلوب است امّا اين‌چنين نيست كه اگر كسى به فوريت دين خود را نداد وجوب ادا از گردنش ثابت شود بلكه كلّى وجوب ادا مطلوب است تا هر زمانى كه دين خود را نپرداخته باشد ،\r\n2 - مسئله ردّ سلام كه واجب فورى است مثل اداء دين و لذا تكرار نمىكنم .\r\nقوله و لكن الانصاف :\r\nشيخ اعظم مىفرمايد :\r\nاوّلا معلوم نيست كه مستند مشهور در اين فتوا اين قانون اشتغال باشد بلكه ظاهر مطلب اينست كه همان قاعده اشتغال اوّلى مد نظرشان بوده كه جواب داديم و ثانيا برفرض قبول كنيم كه مستند مشهور اين بوده خواهيم گفت اين استدلال مبتلا به سه اشكال است :\r\nاشكال اوّل : بنا بر اينكه قضا تابع ادا باشد اين استدلال صحيح است چنان كه بيان شد .\r\nامّا بنا بر اينكه قضا به امر جديد باشد اين استدلال ناتمام است زيرا\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمن المحتمل كه مبناى اوّل حق باشد يعنى امر به قضا يك تكليفى مغاير با تكليف اوّل باشد كه تفصيلا بيان شد و بر اين مبنا جاى استدلال به استصحاب اشتغال نيست و محتمل هم هست كه مبناى دوّم حق باشد كه جاى استصحاب در ما نحن فيه هست و اذا جاء الاحتمال بطل الاستدلال .\r\nو بلكه بالاتر از احتمال ما مدّعى هستيم كه ظاهر و متبادر به ذهن اينست كه اگر قضا به امر جديد بود هريك از ادا و قضا تكليفى مستقل و مغاير با ديگرى باشد نه كاشف از استمرار . . . و چند شاهد داريم :\r\n1 - در لسان ادلّه مىبينيم امر به ادا به صلاة مقيد به آن‌وقت تعلق گرفته و فرموده  أَقِمِ الصَّلاةَ لِدُلُوكِ الشَّمْسِ . . .  و امر به قضا به صلاة مقيد به فوت تعلّق گرفته كه هر امرى موضوع مستقلى دارد پس هركدام تكليف مستقلّى است و ربطى به ديگرى ندارد .\r\n2 - رواياتى داريم مبنى بر اينكه : هريك از فرائض و واجبات بدلى و عوضى دارند مگر ولايت كه چيزى جاى او را پر نمىكند و ظاهر مطلب اينست كه بدل غير از مبدل منه است و امرى جدا است منتهى تا حدودى همان هدف از مبدل منه را تأمين مىكند پس قضا غير از ادا و تكليف جديدى است و وقتى دو تكليف شد مىگوئيم اينجا جاى قاعده اشتغال و استصحاب نيست چون امر اوّلى كه به ادا بود مقطوع الارتفاع است بعد از وقت و امر جديد به قضا هم از اصل مشكوك الحدوث است پس نتوان استصحاب كرد .\r\nاشكال دوّم : اگر استصحاب اشتغال جارى مىشود در مقابل قانون تجاوز هم جارى مىشود كه عموماتى داريم مبنى بر اينكه پس از خروج وقت به شكتان اعتنا نكنيد و اينجا را مىگيرد و قانون تجاوز بر استصحاب و قاعده اشتغال و . . . حاكم است كما سيأتى فى بابه و اينكه قبلا ما اشكال\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nكرديم و گفتيم قانون تجاوز مال شك در تكليف است نه مال علم اجمالى و خلاصه عموميت ندارد اين را ردّ مىكنيم اوّلا بخاطر اينكه ما نحن فيه هم شك در تكليف است و ثانيا دليلى برآن ادّعا كه قانون تجاوز مال شك در تكليف باشد نيست بلكه دليل آن عام است سپس شواهدى هم براى اين عموميّت مىآوريم :\r\n1 - رواياتى داريم كه مىگويد : انّما الشك فى شىء لم تجزه كه منحصر كرده شك قابل اعتنا را به شك در چيزى كه از او تجاوز نشده مفهومش اينست كه بعد از تجاوز از آن شىء چه جزء مشكوك باشد و چه وقت باشد به شك خود اعتنا نكن .\r\n2 - ظاهر حال مسلم هم در بعض موارد مؤيد اين عمومات است و آن صورت احتمال ترك عمدى است كه اگر شك ما بخاطر اين احتمال باشد قاعده ظاهر حال مسلم مىگويد : ان‌شاءالله مسلمان عمدا فريضه را ترك نمىكند پس انجام داده و اعتنا نكند .\r\nاشكال سوّم : اشكال نقضى : اگر استصحاب اشتغال تام باشد در نظائر اين مورد هم بايد جارى شود مثل باب وجوب قضاء مات عن الابوين بر پسر بزرگتر كه شك دارد اقل فوت شده يا اكثر همين حرفها در آنجا هم هست پس چرا آنجا نسبت به اكثر برائتى شديد ؟ هر جوابى در آن بدهيد ما همان جواب را در ما نحن فيه مىدهيم .\r\nقوله : و اضعف منه :\r\nوجه چهارمى كه براى فتواى مشهور آورده‌اند استدلال به اين روايت است كه از امام مىپرسند فردى نمازهاى نافله زيادى را نخوانده و الآن تعداد آنها را از فرط زيادى نمىداند و مىخواهد قضا كند چقدر بايد قضا كند ؟\r\nحضرت فرمود : آن‌قدر زياد قضا كند كه از شماره بيرون باشد و نداند كه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nچقدر قضا كرده .\r\nسؤال : اين حديث مربوط به قضا نوافل است و بحث ما در قضاء فرائض است چه دليل مىشود بر ما نحن فيه ؟\r\nجواب : كيفيت دلالت آن به يكى از دو صورت است : 1 - بگوئيم اگرچه سؤال از خصوص قضاء نوافل است ولى جواب امام كلى است و العبرة بعموم الجواب لا بخصوص السؤال و به عبارت ديگر امام ( ع ) بدين‌وسيله در مقام آموختن طريقه قضاء ما فات هستند چه آن ما فات فريضه باشد يا نافله . 2 - بگوئيم : اگر در باب نوافل اين‌همه اهميت دارد و بايد مراعات احتياط كرد در مقام قضا پس در نوافل بطريق اولى چون اهتمام به فرائض بمراتب از نوافل بيشتر است .\r\nقوله فتأمل :\r\nقياس مع الفارق است زيرا كه احتياط در نوافل مستحب است و احتياط مستحبى اختيارش دست خود انسان است و موجب مشقّت و عسر و حرج نيست چون نخواست انجام نمىدهد ولى احتياط در فرائض احتياط واجب است و موجب عسر و حرج است و لذا آن دليل بر ما نحن فيه نمىشود . پس وجهى براى وجوب اتيان اكثر كه فتواى مشهور است يافت نشد حق همان است كه اقل واجب باشد و نسبت به اكثر الاصل البراءة .\r\n\r\nمطلب سوم 2 - اصالة التخيير\r\nالمطلب الثالث فى الدوران بين المحذورين در اوائل مباحث شك گفتيم مجموع صور شك در يك تقسيم كلّى چهل و هشت صورت مىشود كه از اين مجموعه بيست و چهار مسئله\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمربوط به استصحاب است و دوازده مسئله مربوط به باب اصالة الاحتياط و به زودى خواهد آمد و دوازده مسئله هم مربوط به دو اصل برائت و تخيير است كه اين دوازده مورد را تحت عنوان سه مطلب ذكر كرده‌اند :\r\n1 - مطلب اوّل : شك در تكليف و شبهه تحريميه داراى چهار مسئله بود كه بيان شد .\r\n2 - مطلب دوّم : شك در تكليف و شبهه وجوبيه ، آن هم داراى چهار مسئله بود و بيان شد اين مجموعه هم سهميّه اصل برائت است كه به تفصيل بحث شد .\r\n3 - مطلب سوّم : شك در تكليف [ نوع تكليف نه جنس آنكه در ادامه مشخص خواهد شد 
  ] و دوران بين المحذورين است كه الآن مورد بحث ما است و مجراى اصالة التخيير است حال اين مطلب نيز به‌نوبه خود داراى چهار مسئله است كه سهميّه تخيير است :\r\nمسئله اوّل : دوران بين المحذورين به جهت فقدان نص .\r\nمسئله دوّم : دوران بين المحذورين به جهت اجمال نص .\r\nمسئله سوّم : دوران بين المحذورين به جهت تعارض نصوص .\r\nمسئله چهارم : دوران بين المحذورين به جهت شبهه موضوعيه .\r\n\r\nمسئله اول - فقدان نص\r\nمسئله اوّل از مسائل اربعه مطلب سوّم و يا اصالة التخيير عبارتست از دوران بين المحذورين يعنى دوران امر ميان وجوب و حرمت و منشأ شبهه فقدان نص ، البته منظور اين نيست كه اصلا نصّى در ميان نيست نه دليلى بر وجوب و نه بر حرمت نداريم بلكه اجمالا مىدانيم كه در واقع يكى از\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاين دو حكم حتما دليل دارد ولى آن حكم كدام است ؟ حرمت ؟ يا وجوب ؟\r\nنمىدانيم پس در حقيقت دليل بر تعيين احدهما نداريم نه اينكه اصلا دليلى در واقع نباشد .\r\nمثال : نصف علماء امّت فرموده‌اند : نماز جمعه در عصر غيبت واجب است و نصف ديگر فرموده‌اند : نماز جمعه در زمان غيبت حرام است .\r\nدر اينجا از طرفى برحسب روايات متواتره مىدانيم كه : ما من واقعة الّا و له حكم يعنى هيچ واقعه و حادثه‌اى خالى از حكم نيست و از طرفى هم هر دو گروه متّفق هستند به اجماع مركّب كه حكم ثالثى در اين واقعه غير از وجوب يا حرمت نيست پس امر منحصر مىشود به يكى از اين دو كه جمعه يا واجب است يا حرام ولى هيچ دليلى بر تعيين احدهما در ميان نيست ، چه بايد كرد ؟\r\nمثال ديگر : نصف امت گفته‌اند دفن ميت كافر واجب است و نصف ديگر گفته‌اند حرام است باز دوران بين المحذورين است به همان بيان مثال قبل ، باز مىپرسيم : چه بايد كرد ؟\r\nقبل از ورود در جواب اين سؤال كه چه بايد كرد بايد از جنبه‌هاى مختلف تقسيماتى را انجام داده و محلّ نزاع را روشن سازيم :\r\nفنقول : در دوران امر بين وجوب و حرمت يك بحث راجع به استصحاب عدم هريك از وجوب و حرمت داريم [ كه جاى آن در استصحاب است ولى به مناسبت اينجا طرح شده 
  ] و يك بحث راجع به اصول ثلاثه ديگر كه ما نحن فيه مجراى كداميك از آن اصول است ؟\r\nامّا استصحاب عدم : نسبت به آثار مختصه هريك از وجوب و حرمت استصحاب هركدام بلا معارض است جارى مىشود فى المثل شخصى نذر كرده كه هرگاه واجبى را انجام داد به شكرانه آن يك درم صدقه بدهد حال آمد\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nو نماز جمعه را خواند يا ميت كافر را دفن كرد يا در حال نماز جواب سلام داد شك مىكند كه اين عمل واجب بوده و او واجبى را انجام داده تا تصدق و وفاء به نذر بر او واجب باشد خير ؟ استصحاب مىكند عدم وجوب را و نتيجه مىگيرد پس تصدق واجب نيست يا مثلا نذر كرده كه هرگاه حرامى را ترك كرد به شكرانه ترك حرام درهمى صدقه بدهد و نماز جمعه را ترك كرد نمىداند آيا ترك حرام شده تا تصدق واجب باشد يا نه ؟\r\nاستصحاب مىكند عدم حرمت را و نتيجه مىگيرد پس تصدق واجب نيست يا نذر زجرى كند كه اگر فعل حرام مرتكب شدم بعنوان زجر خودم صدقه دهم . . .\r\nو امّا نسبت به آثار مشتركه كه بر كلّى و قدر جامع بار مىشود جاى استصحاب نيست مثلا شخصى قسم خورده كه هرگاه مرتكب يك تكليف الزامى شدم يكدرهم صدقه بدهم حال آمد و نماز جمعه را خواند نمىتواند استصحاب كند عدم وجوب يا عدم حرمت را و نتيجه بگيرد عدم وجوب تصدق را زيرا كه در واقع جمعه يا واجب است يا حرام و هركدام كه باشد شخص مرتكب تكليف الزامى شده فيجب التصدق .\r\nو همچنين نسبت به آثار مختصّه هم تا زمانى استصحاب عدم جارى مىشود كه مستلزم مخالفت عمليّه قطعيه با علم اجمالى نشود مثلا شخصى نذر كرده كه اگر حرامى مرتكب شد بعنوان زجر و تنبيه و مجازات خود يكدرهم صدقه دهد و اگر واجبى را انجام داد بعنوان شكر نعمت دينارى صدقه دهد حال آمد و جواب سلام را داد يا دفن ميت كافر كرد و . . . نمىتواند بگويد : اصل عدم وجوب است فلا يجب الدينار و اصل عدم حرمت است فلا يجب الدرهم زيرا كه علم اجمالى دارد كه حتما يكى از درهم يا دينار از ملك او خارج شد و با وجود علم اجمالى اصل عدم جارى نيست .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nو همچنين استصحاب عدم وقتى جارى مىشود كه مستلزم مخالفت عمليّه قطعيه با علم تفصيلى متولّد از علم اجمالى نشود مثلا در همان مثال قبل اگر با وجود علم اجمالى كه يا درهم يا دينار از ملك او خارج شده هر دو را بدهد و جاريه‌اى خريدارى كند و با او مباشرت كند الآن علم تفصيلى دارد كه اين جماع حرام است و اجراء اصل عدم وجوب و حرمت منجرّ به اين مفسده مىشود باز هم جارى نيست البتّه مخالفت قطعيه با علم تفصيلى ابتدائى قطعا جايز نيست ولى با علم تفصيلى متولد از علم اجمالى محلّ بحث است و در اواخر كتاب قطع جناب شيخ ره ده مورد آوردند كه در آنجاها برحسب ظاهر مخالفت با علم تفصيلى شده و بعد توجيهاتى هم داشتند كه در جاى خود ذكر شد . هذا كلّه نسبت به استصحاب عدم .\r\nو امّا نسبت به ساير اصول : در دوران بين وجوب و حرمت آيا اصالة البراءة جارى مىشود يا خير ؟ اصالة الاحتياط چطور ؟\r\nاصالة التخيير چى ؟ قدر مسلّم اينست كه اصالة الاحتياط جارى نيست چون احتياط يعنى موافقت قطعيه على جميع الصور و در دوران بين المحذورين فرض بحث جائى است كه موافقت قطعيه ممكن نيست زيرا كه يا انجام مىدهد با احتمال وجوب موافقت كرده ولى با احتمال حرمت مخالفت كرده و يا ترك مىكند پس با احتمال حرمت موافقت شده ولى با احتمال وجوب مخالفت شده و لذا هميشه موافقت و مخالفت احتمالى است پس دور احتياط را بايد خط كشيد و لذا بايد ديد وظيفه چيست ؟ مجموعا پنج قول در اين مقام مطرح است :\r\n1 - در اين‌گونه موارد نسبت به هريك از احتمال وجوب و حرمت اصل برائت جارى كرده و حكم به اباحه ظاهريه كنيم همانند شبهات تحريميّه و شبهات وجوبيّه .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n2 - در اين‌گونه موارد از نظر فتوا توقف كنيم يعنى نه فتوا دهيم به اباحه نه به وجوب و نه به حرمت ، نه برطبق حكم ظاهرى و نه واقعى بلكه واقعه را بدون حكم فرض كنيم آنگاه على القاعده بدنبال توقف در فتوا احتياط در عمل است ولى در ما نحن فيه احتياط ممكن نيست نه در انجام اين فعل حرجى است و نه در ترك آن و عملا الّا و لابد يك طرف را انجام مىدهد و هر طرف كه باشد باكى نيست .\r\n3 - در اين‌گونه موارد بايد مكلّف به احدهما المعيّن اخذ كند و آن هم جانب تحريم است كه معيّنا آن را بگيرد .\r\n4 - در اين‌گونه موارد مكلّف مخير است ميان احد الامرين آن هم به تخيير ابتدائى يعنى در اوّلين واقعه كه با اين عمل برخورد كرده مخيّر است امّا در وقايع آينده همان را كه در اوّل امر اختيار كرده بايد مرتكب شود اگر وجوب را اختيار كرده وجوب و اگر حرمت را براى هميشه حرمت .\r\n5 - تخيير استمرارى يعنى در هر واقعه‌اى مستقلا مخيّر است بين الفعل و الترك . . .\r\nمطلب ديگر اينكه : عملى كه امرش دائر است ميان وجوب و حرمت از چهار حال خارج نيست .\r\n1 - در هر حال تعبّدى باشد يعنى در واقع اگر واجب است تعبدى است و اگر حرام هم باشد تعبدى است .\r\n2 - يكى از دو احتمال بطور معين تعبدى است و ديگرى توصلى يعنى در واقع اگر واجب باشد مثلا تعبدى است ولى اگر حرام باشد توصلى است يعنى ترك آن محتاج به قصد قربت نيست .\r\n3 - احدهما لا على التعيين تعبدى و ديگرى توصّلى است ولى كدام معيّنا تعبدى و كدام توصلى مشخص نيست .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n4 - كلاهما توصلى هستند يعنى در واقع واجب هم باشد ذات العمل بدون قصد قربت واجب است حرام هم باشد كذلك .\r\nحال آن اقوال خمسه در فرض سه و چهار قابل جريان است امّا در فرض يك و دو قول به اباحه ظاهريه جارى نيست زيرا مستلزم مخالفت عمليه قطعيه است چون يا عمل را انجام مىدهد بدون قصد قربت و يا ترك مىكند بدون آن و اين مخالفت قطعيه است و بحث ما در موردى است مخالفت قطعيه ممكن نباشد بلكه مخالفت و موافقت احتمالى است و آن منحصر به صورت سوم و چهارم است .\r\nبا بيان محلّ نزاع وارد مىشويم در بيان ادلّه اقوال و انتخاب قول حق :\r\nادلّه قول به اباحه ظاهريه : بيشتر ادلّه‌اى كه سابقا در بحث شبهات تحريميه و وجوبيه بدان استدلال شد اعمّ از دليل شرعى و عقلى تعميم داشته و ما نحن فيه را هم كه دوران بين حرمت و وجوب باشد شامل مىشود آنگاه همان‌طورىكه در دو مطلب پيشين به حكم اين ادلّه طرفدار برائت و اباحه ظاهريه شديم همچنين در مطلب سوّم بيان ذلك :\r\nامّا ادلّه شرعيّه .\r\n1 - در چندين روايت آمده : كل شىء لك حلال حتّى تعرف انّه حرام بعينه فتدعه اين عموم شامل ما نحن فيه نيز هست و غايت مذكور در اين عموم هم ما نحن فيه را شامل نيست چون نه حرام بعينه و بشخصه و تفصيلا معلوم است و نه واجب .\r\n2 - حديث حجب : ما حجب اللّه علمه عن العباد فهو موضوع عنهم و اين عموم نيز در ما نحن فيه جارى و سارى است زيرا كه خصوص وجوب علمش از ما محجوب است ، خصوص حرمت هم علمش از ما محجوب است پس از عهده ما مرفوع است و هذا هو المطلوب .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n3 - كلّ شىء مطلق حتى يرد فيه نهى اوامر : اين روايت به دو گونه نقل شده :\r\n1 - طبق نقل صدوق كلمه اوامر در روايت نيست فقط حتى يرد فيه نهى دارد و بنابراين حديث اختصاص به شبهات تحريميه پيدا مىكند و ربطى به دوران بين المحذورين ندارد .\r\n2 - طبق نقل شيخ طوسى فرموده : حتى يرد فيه نهى اوامر كه بنا بر اين روايت تعميم پيدا مىكند آنگاه به حكم صدر اين حديث مىگوئيم :\r\nدر دوران بين محذورين هم حكم اباحه و اطلاق است و غايت كه حتى يرد . . .\r\nباشد حاصل نشده چون ظاهرش اينست كه : حتى يرد فيه امر تفصيلا يا نهى تفصيلا نه مثل ما نحن فيه كه علم اجمالى داريم به ورود احدهما ولى علم تفصيلى نداريم .\r\nو امّا دليل عقلى : از نظر عقلى گاهى شك ما در وجوب شك در اصل وجوب است بعنوان شك در تكليف و گاهى شك در مصداق وجوب است بعنوان شك در مكلف به در بخش دوّم چون علم اجمالى داريم به زودى خواهد آمد كه علم اجمالى علت تامّه است براى حرمت مخالفت قطعيه ولى در بخش اوّل كه شك در اصل وجوب باشد عقل مىگويد : عقاب بدون بيان قبيح است پس جهل شما به اصل وجوب علت تامه است براى قبح عقاب بر ترك چه احتمال حرمت در آنجا منتفى باشد همانند موارد شبهات وجوبيه و يا احتمال حرمت هم باشد همانند ما نحن فيه كه در آن حكم عقلى تفاوتى نيست و بلكه بقول حاشيه در ما نحن فيه اولويّت وجود دارد و همين‌طور است در بخش شك در حرمت . . .\r\nقوله و ليس العلم :\r\nاكثر اصوليين قول به اباحه را در ما نحن فيه قبول ندارند و\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمعتقد هستند كه حتما بايد يكى از دو احتمال را اخذ كرده و بدان ملتزم شد و حق نداريم هم احتمال وجوب و هم حرمت را طرح كرده به سراغ حكم ثالث يعنى اباحه ظاهريه برويم و جناب شيخ ادلّه اين گروه را به عنوان اشكالات بر قول به اباحه و ردّ آن نقل و نقد مىكنند و مجموعا به شش دليل اشاره مىكنند :\r\nدليل اوّل :\r\nمقدمه : در موارد علم اجمالى گاهى علم اجمالى به نوع تكليف داريم يعنى اجمالا مىدانيم كه يا ظهر واجب است يا جمعه ، يا مثلا اجمالا مىدانيم يا اين مايع خمر است و يا آن ديگرى و منظور از نوع تكليف عبارتست از حرمت يا وجوب و گاهى علم اجمالى به جنس تكليف داريم و منظور از جنس همان مطلق الالزام است كه در هريك از وجوب و تحريم وجود دارد و ما نحن فيه من هذا القبيل .\r\nبا حفظ اين مقدمه مستدل قياس مىكند و مىگويد : همان‌طورىكه در علم اجمالى به نوع تكليف احتياط واجب است و مخالفت قطعيه حرام است همچنين در ما نحن فيه هم علم اجمالى بايد منجّز باشد پس بايد احتياط كنيم يعنى كارى كنيم كه موافقت قطعيه شود ولى از آن رهگذر كه احتياط ممكن نيست بايد يك طرف را اختيار كنم و الضرورات تتقدّر بقدرها و حق ندارم هر دو را رها كنم و خلاصه اينكه : يا علم اجمالى منجّز و مؤثر است يا نيست اگر هست در هر دو باب و اگر نيست در هيچ‌كدام .\r\nجواب ما : قياس علم اجمالى به جنس تكليف با علم اجمالى به نوع تكليف قياسى است مع الفارق و دو فرق دارند :\r\n1 - در علم اجمالى به نوع تكليف احتياط ممكن است ولى در ما نحن فيه ممكن نيست .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n2 - در علم اجمالى به نوع تكليف اجراء اصل در يك طرف ترجيح بلا مرجح و در هر دو طرف مستلزم مخالفت عمليه قطعيه است و هركجا از اجراء اصل مخالفت قطعيه پيش آيد قطعا جارى نمىشود بر خلاف ما نحن فيه كه از اجراء اصلين در هر طرف مخالفت عمليه قطعيه‌اى پيش نمىآيد چون يا انجام مىدهد كه با احتمال وجوب موافقت كرده و يا ترك مىكند كه با احتمال حرمت موافقت شده .\r\nبا اين محاسبه اگر در آن باب علم اجمالى مؤثر است دليل آن نيست كه در ما نحن فيه همچنين باشد .\r\nدليل دوّم :\r\nدر ميان روايات ادلّه‌اى داريم مبنى بر اينكه هر مسلمانى بايد در برابر احكام الهى تسليم و منقاد باشد و به آنها ملتزم شود و در ما نحن فيه حكم اللّه يا وجوب است و يا حرمت بنابراين حتما بايد به احدهما ملتزم شويم و حق نداريم ملتزم به اباحه شويم .\r\nجواب ما : مقدّمه : ما دو نوع التزام و پايبندى داريم : 1 - التزام قلبى يعنى قلبا به حكم الهى متدين باشد و بدان گردن نهد و خلاصه اينكه آن را تصديق كند . 2 - التزام عملى يعنى در خارج و در مقام عمل با اعضا و جوارح در برابر حكم الهى تسليم باشد يعنى آن را انجام دهد و جامه عمل بپوشد با حفظ اين مقدمه .\r\nمىگوئيم : اگر مراد شما از وجوب التزام در ما نحن فيه التزام عملى و موافقت عمليه با حكم الهى باشد خواهيم گفت .\r\nامّا موافقت عمليه قطعيه كه ممكن نيست چون دوران بين المحذورين است و امّا موافقت احتماليه هم كه خودبخود حاصل است چون فرض اينست كه احتمالين توصلى هستند آنگاه عملا يا انجام مىدهد كه با احتمال\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nوجوب موافقت كرده و يا ترك مىكند كه با احتمال حرمت موافقت شده .\r\nو اگر مراد شما وجوب التزام قلبى باشد خواهيم گفت :\r\nاوّلا التزام قلبى در بخش احكام و اعمال جوارحى واجب نيست در عقائد واجب است و ثانيا برفرض وجوب مىگوئيم : آنچه از ادلّه مستفاد است اينكه مسلمان بايد به حكم الهى ملتزم شود و اين پايبندى از لوازم ايمان است و ما هم اين را قبول داريم منتهى اين التزام يك حكم شرعى مستقلّ كه نيست بلكه التزام به حكم تابع علم به حكم است آنگاه اگر علم تفصيلى به حكم داشته باشيم واجب است التزام به آن تفصيلا همانند التزام به وجوب نماز و حرمت شرب خمر و . . .\r\nو اگر علم اجمالى به حكم داشته باشيم واجب است التزام به حكم واقعى على ما هو عليه فى الواقع يعنى مسلمان آنست كه بگويد :\r\nخدايا حكم تو در اين واقعه در واقع هرچه هست روى چشمم و من تسليم هستم و قبول دارم آنگاه التزام به واقع على ما هو عليه منافاتى با التزام به اباحه در ظاهر ندارد چون حكم ظاهرى با حكم واقعى در مقام عمل نبايد مخالف باشد ولى در مقام التزام هيچ دليلى برآن نيست .\r\nقوله : و منه يظهر :\r\nدليل سوّم :\r\nسلّمنا كه التزام باحدهما المعيّن در ما نحن فيه لازم نيست چون وجوب چنين التزامى تابع علم تفصيلى به حكم واقعى است و ما در اينجا يك چنين علم تفصيلىاى نداريم امّا طرح هر دو [ وجوب و حرمت 
  ] و التزام به اباحه جايز نيست چون مستلزم طرح حكم واقعى بوده و طرح واقع حرام است پس به ناچار بايد احدهما را ملتزم شويم و در انتخاب و التزام مخيّريم .\r\nشاهد مطلب : بر همين اساس كه طرح حكم واقعى جايز نيست\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nآقايان فرموده‌اند : هرگاه علماء امت اختلاف كردند و نصف آنان مثلا فتوا به حكمى دادند و نصف ديگر حكم ديگر را برگزيدند و ما هم يقين كرديم كه امام ( ع ) در ميان يكى از اين دو گروه است حق نداريم هر دو قول را كنار بگذاريم و احداث قول ثالث كنيم چونكه مستلزم طرح قول امام يعنى همان حكم واقعى مىشود حال به همان مناط كه در مسئله اختلاف امت بر دو قول احداث قول ثالث جايز نيست به همان مناط در ما نحن فيه التزام به اباحه ظاهريه جايز نيست و مناط همان طرح حكم واقعى است .\r\nجواب ما : اينكه شما مىگوئيد : التزام به اباحه مستلزم طرح حكم واقعى است و هو حرام منظورتان كدام نوع از طرح است ؟ ما دو نوع طرح داريم :\r\n1 - طرح در مقام عمل .\r\n2 - طرح در مقام التزام و باور قلبى اگر منظورتان طرح عملى باشد خواهيم گفت : آرى طرح در مقام عمل حرام است ولى در دوران بين محذورين هرگز طرح عملى و مخالفت عمليه قطعيه پيش نمىآيد زيرا كه عملا مكلف يا انجام مىدهد پس با احتمال وجوب موافقت كرده و يا ترك مىكند پس با احتمال حرمت موافقت كرده و هرگز طرح عملى قطعى در كار نيست . و اگر منظورتان اينست كه طرح در مقام التزام قلبى حرام است و موافقت در مقام التزام واجب است خواهيم گفت .\r\nالتزام در ما نحن فيه به يكى از دو صورت متصور است :\r\n1 - ملتزم شويم به احد الامرين معيّنا .\r\n2 - به حكم اللّه واقعى على ما هو عليه ملتزم شويم ، امّا احتمال اوّل كه هيچ‌گونه دليلى او را همراهى نمىكند و امّا احتمال دوّم هم كه على الفرض در ما نحن فيه موجود است چون ما واقع را كه منكر نيستيم .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nما مىگوئيم : واقع هرچه هست روى چشمم و آن را قبول داريم ولى در ظاهر هم براساس روايات برائت و اباحه ظاهريه قائل به اباحه مىشويم و اين دو التزام منافاتى با يكديگر ندارند .\r\nحاصل كلام اينكه : التزام و تدين به احكام واقعيّه برفرض وجوب يك حكم شرعى مستقلّ نيست كه مثل بقيه احكام شرعيه روى ذوات و طبايع رفته باشد و بر مكلّف واجب باشد التزام به حكم چه بداند و چه نداند پس عند الجهل هم بايد احتياط كند بلكه وجوب التزام به واقع تابع علم به حكم واقعى است اگر علم تفصيلى به واقع دارم بايد التزام تفصيلى داشته باشم چون صغرى و كبرى هر دو محرز است .\r\nبه اينكه مىگويم : هذا واجب و كل واجب يجب الالتزام به فهذا يجب الالتزام و اگر علم اجمالى دارم باز بايد به واقع على ما هو عليه ملتزم شوم و اين تصديق به واقع منافاتى با التزام به اباحه ظاهريه ندارد چون عمومات آن ادلّه اينجا را هم مىگيرد و الّا در شبهات وجوبيه و تحريميه هم ممكن است واقع حرمت يا وجوب باشد ولى ما ملتزم به اباحه ظاهريه مىشويم .\r\nقوله : و من هنا يبطل :\r\nدليل چهارم :\r\nبعضىها مسئله اوّل از دوران بين المحذورين را كه باب فقدان نص باشد قياس كرده‌اند بر مسئله سوم اين باب كه تعارض نصين باشد و گفته‌اند همان‌طورىكه در باب تعارض نصين [ كه نصى دليل بر حرمت دفن كافر است . مثلا و نصى دليل بر وجوب 
  ] ما برحسب اخبار علاجيّه حق نداريم هر دو حديث را طرح كنيم بلكه حتما بايد يكى را امتثال كنيم و در انتخاب آن يكى مخير هستيم هكذا در باب فقدان نص هم ما حق نداريم هر دو را طرح كنيم و به سراغ اباحه رويم بلكه حتما بايد احدهما را ملتزم\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nشويم و در انتخاب احدهما مخير هستيم .\r\nسؤال : اخبار علاجيه مربوط به باب متعارضين است چه ربطى به فقدان نص دارند ؟\r\nجواب : به تنقيح مناط حكم ما نحن فيه را از آن برداشت مىكنيم و آن اينكه : فلسفه حكم امام ( ع ) به تخيير در باب متعارضين عبارتست از اينكه بايد به حكم واقعى ملتزم شد و حق نداريم هر دو را طرح كنيم و در ما نحن فيه هم آن مناط موجود است كه نبايد حكم واقعى طرح شود . . .\r\nجواب ما : قياس نمودن باب فقدان نص به باب تعارض نصوص مع الفارق است زيرا كه در باب متعارضين هركدام از خبرين جامع شرائط حجيّت هستند و گرنه تعارض نمىكردند و ادلّه حجيّت خبر واحد هريك از متعارضين را بخصوصه شامل است به گونه‌اى كه لو لا التعارض بر ما واجب بود به هركدام عمل كنيم .\r\nمنتهى در اثر تعارض امكان اخذ به هر دو وجود ندارد در نتيجه نوبت مىرسد به اينكه بايد به احدهما اخذ كنيم [ لانّ الضرورات تقدر بقدرها 
  ] و حيث اينكه اخذ به احدهما معيّنا مستلزم ترجيح بلا مرجح است به ناچار نوبت به تخيير مىرسد و حتّى اگر در باب متعارضين روايات تخيير هم نبود عقل انسان حكم به تخيير مىكرد براساس همان مقدمات كه ذكر شد .\r\nامّا بخلاف ما نحن فيه كه در ما نحن فيه ادلّه وجوب التزام به حكم اللّه دلالت نمىكنند بر اينكه واجب است التزام به هر حكمى بخصوصه تا شما بگوئيد در ما نحن فيه التزام به هر دو كه ممكن نيست پس بايد به يكى ملتزم شويم و چون ترجيح بلامرجح محال است پس بايد تخيير را پذيرفت بلكه ادلّه مىگويد : بايد به حكم واقعى ملتزم شد و التزام به حكم هم تابع علم به حكم است آنگاه اگر علم تفصيلى بود التزام هم تفصيلى . . .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nقوله و يشير الى ما ذكرنا :\r\nشاهد بر اين فرق‌گذارى اينكه در پاره‌اى از روايات متعارضين آمده :\r\nبايّهما اخذت من باب التسليم وسعك از طرفى اين كلمه من باب التسليم دلالت مىكند كه مكلّف بايد به هرآنچه از طرق معتبره از ائمه ( ع ) بما مىرسد بايد ملتزم شد و از روايات ديگر هم اين معنا مستفاد است مثل اين حديث : لا عذر لاحد من موالينا التشكيك فيما يرويه ثقاتنا و از طرف ديگر تسليم در برابر هر دو حديث متعارض ممتنع و غير مقدور است و از طرف سوّم تسليم به احدهما المعين هر ترجيح بلا مرجح است در نتيجه چاره‌اى به جز از تخيير نيست .\r\nقوله : ثم ان هذا الوجه :\r\nاين وجهى كه ما براى حكم به تخيير در متعارضين گفتيم و بدين‌وسيله فرق گذاشتيم بين ما نحن فيه و باب متعارضين اگرچه خالى از اشكال بلكه منع نيست زيرا كه در باب حجيت خبر واحد دو قول است :\r\n1 - مبناى سببيت كه اهل سنّت قائلند .\r\n2 - مبناى طريقيّت كه مشهور شيعه قائلند و اين سخن بر مبناى سببيت صحيح است چون بر اين مبنا مسئله تعارض خبرين از باب تزاحم مصلحتين بوده و قانون تزاحم مصلحتين اينست كه اگر اهم و مهم بودند معينا بايد اهم را اخذ كرد ولى اگر متساويين بودند عقل حكم به تخيير مىكند و بيان شرع هم مؤكّد حكم عقل مىشود و به مورد خودش كه باب متعارضين است بايد اكتفا كرد و حق تعدى به موارد ديگر نداريم .\r\nو امّا بر مبناى طريقيت يا بايد گفت قاعده اوليه تساقط است و يا توقف است كما سيأتى و حكم تخيير خلاف قاعده و براساس نصوص است به مناط رعايت احكام واقعيه است و اينكه حتى الامكان نبايد واقع\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nطرح شود پس به همين مناط در ما نحن فيه هم بايد چنين كرد پس اين وجه مبتلا به اشكال است منتهى همين اندازه كه احتمال بدهيم سببيّت را كافى است كه حق تعدى نداشته باشيم .\r\nقوله : بما ذكرنا :\r\nدليل پنجم :\r\nبعضىها قياس كرده‌اند ما نحن فيه را به باب تخيير المقلّد عند اختلاف المجتهدين ، به اين بيان : هرگاه دو مجتهد من جميع الجهات مساوى باشند و هيچ‌كدام از ديگرى اعلم نباشد و يكى از آن دو در فلان واقعه فتوا به وجوب بدهد و ديگرى فتوا به حرمت .\r\nعلما فرموده‌اند : در چنين موردى مقلّد حق ندارد هر دو فتوا را طرح كند و به سراغ حكم ديگر برود بلكه حتما بايد يكى از دو فتوا را گرفته و بدان عمل كند و حيث اينكه تعيين احدهما و اخذ به يكى از آن دو معيّنا ترجيح بلا مرجح است نوبت به تخيير مىرسد و خلاصه اينكه بايد يكى را انتخاب كند و حق طرح ندارد .\r\nو فلسفه اين امر اينست كه حتى الامكان بايد حكم واقعى مراعات شود .\r\nحال همان‌طورىكه در اين مسئله حكم تخيير است هكذا در مسئله ما هم كه دوران بين المحذورين است مكلّف مخير است بين اخذ به احد الاحتمالين و حق ندارد هر دو را طرح كند و دليل مطلب اتّحاد دو باب در مناط مذكور است .\r\nجواب ما : همان جوابى كه از دليل چهارم داديم طابق النعل از اين دليل هم داده مىشود و جاى تكرار آن نيست .\r\nقوله و ما ذكروه فى مسئلة :\r\nاين مطلب بعنوان يك شاهد در دليل سوّم اين جماعت آورده شد\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو مىتوان آن را بعنوان دليل مستقل آورده و جواب داد و آن اينكه :\r\nآقايان گفته‌اند : هرگاه امّت در مسأله‌اى دو قولى شدند و يقين هم كرديم كه امام ( ع ) با يكى از آن دو گروه است در اينجا احداث قول ثالث جايز نيست چون مستلزم طرح قول امام و يا طرح حكم واقعى است و هو حرام حال همان‌طورىكه در اينجا احداث قول ثالث لا يجوز به همين مناط در ما نحن فيه هم طرح هر دو احتمال جايز نيست چون مستلزم طرح حكم واقعى است .\r\nجواب ما : مرحوم شيخ مىفرمايند : اوّلا قدر متيقن از اينكه احداث قول ثالث جايز نيست چون مستلزم طرح حكم واقعى است ، مال مواردى است كه احداث قول ثالث مستلزم طرح عملى و مخالفت عمليّه با قول امام و حكم واقعى بشود و مواردى را كه صرفا مخالفت التزاميه ظاهريه پيش مىآيد آنجاها را شامل نيست و خوشبختانه در ما نحن فيه از طرح هم دو احتمال مخالفت عمليه‌اى پيش نمىآيد چون يا انجام مىدهد پس با احتمال وجوب موافقت كرده و يا . . . و اين خيلى مهم نيست .\r\nو ثانيا تازه خود اينكه در مسئله مذكور احداث قول ثالث جايز نباشد اوّل كلام است و مسئله اجماعى نيست چون در همين مورد جماعتى فتوا داده‌اند به اينكه : هر دو قول را طرح نموده و به اصول و قواعد مراجعه مىكنيم و وقتى در باب خودش اختلاف بود ديگر به درد ابواب ديگر نمىخورد .\r\nو ثالثا در همان مسئله اختلاف امت على قولين جناب شيخ طوسى فتوا به تخيير داده و لا ريب در اينكه قول به تخيير مخالف قول امام و طرح قول امام است چون امام تعيينى است نه تخييرى پس در خود آن مسئله وقتى مطلب اختلافى شد چگونه مىتواند دليل باشد بر مسئله ما ؟ !\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nقوله : و ان انتصر :\r\nمقدمه : ما دو قسم تخيير داريم :\r\n1 - تخيير ظاهرى و آن عبارتست از اينكه تا مادامىكه دسترسى به واقع نداريم و دستمان از واقع كوتاه است در ظاهر مخير هستيم مثل تخيير ما بين متعارضين كه ظاهرى و صورى و مادامى است .\r\n2 - تخيير واقعى و آن عبارتست از اينكه حكم واقعى در واقعه تخيير است مثل باب خصال كفّاره كه واقعا مخير هستيم ميان عتق رقبه و صيام شهرين متتابعين و اطعام ستّين مسكينا ، با حفظ اين مقدّمه مىگوئيم :\r\nبعضىها خواسته‌اند سخن شيخ را توجيه كنند و در مقام توجيه گفته‌اند :\r\nمراد شيخ از تخيير ، تخيير ظاهرى است مثل تخيير ما بين المتعرضين و چنين تخييرى منافى نيست با التزام به واقع على ما هو عليه .\r\nدر نتيجه قول شيخ به تخيير مستلزم طرح قول امام ( ع ) نيست ، شيخ اعظم ره مىفرمايد : از ظاهر فرمايشات شيخ طوسى در عدّه استفاده مىشود كه مرادشان تخيير واقعى است نه ظاهرى بدليل اينكه شيخ در عدّه فرموده :\r\nدر مسئله اختلاف امت على قولين دو نظريه وجود دارد :\r\n1 - جماعتى مىگويند : هرگاه امت ذات القولين شدند و هيچ‌كدام از دو قول هم رجحان نداشت و هيچ طرفى دليلى نداشت كه براى ما علم تفصيلى بياورد بدخول امام ( ع ) در آن دسته در اينجا هر دو قول ساقط شده و وظيفه مجتهد مراجعه به مقتضاى حكم عقل او است آنگاه بعضىها مىگويند : اصل اوّلى در اشياء اباحه است و بعضى مىگويند : حظر است بعد فرموده اين نظريه باطل است چون مستلزم طرح قول امام است .\r\n2 - جماعتى مىگويند : در اين مورد حكم تخيير است و ما مخير هستيم ميان اخذ به جانب وجوب يا حرمت و خود شيخ طوسى همين را\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاختيار كرده سپس ثمره‌اى هم ذكر كرده و آن اينكه بنا بر قول اوّل كه وظيفه رجوع به اصل باشد اتفاق بعد از اختلاف جايز است يعنى اگر پس از مدتى هر دو گروه به اين نتيجه رسيدند كه مدرك فلان قول باطل است مىتوانند اتفاق كنند بر قول واحد و اجماع بسيط و پس از آن ديگر جاى رجوع به اصل نيست چون رجوع به اصل يك حكم ظاهرى مادامى است و تا زمانى است كه قطع به خلاف آن پيدا نشود و با آمدن قطع به يك طرف ديگر جاى رجوع به اصل نيست و خلاصه با انكشاف واقع علما يا ظنا جاى رجوع به اصل نيست .\r\nامّا بنا بر قول دوّم فرموده اتفاق بعد از اختلاف جايز نيست چون معناى اتفاق بر قول واحد اينست كه پس قول ديگر باطل است درحالىكه ما گفتيم حكم ، تخيير است و معناى تخيير اينست كه هر دو صحيح است و جمع بين اين دو نشايد چون تناقض مىشود حال اين ثمره‌اى كه شيخ طوسى ذكر كرده قوىترين شاهد بر اراده تخيير واقعى است چون تخيير ظاهرى مثل مقتضاى ساير اصول به مجرّد علم به حكم واقعى مرتفع مىشود و آنكه قابل ارتفاع نيست همان تخيير واقعى است پس مراد ايشان تخيير واقعى است و هو مستلزم لطرح قول الامام ( ع ) .\r\nو بالجمله اگر كسى در كلمات فقها در باب اجماع مركب دقت كند خواهد ديد كه مرادشان اينست كه طرح قول امام در مقام عمل جايز نيست و فرض هم اينست كه در ما نحن فيه اگر ملتزم به اباحه شديم قول امام و حكم واقعى طرح نمىشود و التزام قلبى هم كه تابع علم است . . .\r\nقوله و لكن الانصاف :\r\nتا اينجا جناب شيخ تلاش كردند ثابت كنند كه ادلّه برائت و اباحه دوران بين محذورين را هم شامل است پس در اينجا هم ما ملتزم مىشويم\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبه اباحه ظاهريّه و تمامى شبهات و اشكالات را از سر راه قول به اباحه برداشتند ولى در و الانصاف مىخواهند از خيرات و بركات قول به اباحه ظاهريه صرفنظر كنند و مىفرمايند :\r\nادلّه برائت و اباحه ظاهريه دو دسته هستند :\r\n1 - پاره‌اى از اين ادلّه مفادشان اباحه و حليّت ظاهريه است از قبيل كل شىء مطلق و كل شىء حلال و . . .\r\n2 - و پاره‌اى ديگر مفادشان مجرّد عدم عقاب است و اينكه در دوران بين محذورين نه بر فعل و نه بر ترك عقابى نيست اما مثبت حكم ظاهرى نيستند .\r\nامّا گروه اوّل انصراف دارند به باب شبهات تحريميّه هم انصراف بدوى دارند كه منشأ آن غلبه وجودى است و هم انصراف ظهورى دارند كه منشأش غلبه استعمال است بدليل اينكه غالبا كلمه حليّت در مقابل حرمت استعمال مىشود و وقتى كه احتمال حرمت دهيم حكم به حليّت مىشود انصراف مانع از تمسك به اطلاق مىشود پس نتوان به اطلاقات اين ادلّه تمسك كرد و حكم دوران بين محذورين را از آنها فهميد .\r\nو امّا گروه دوّم هم قدر مسلّم اينكه دلالت مىكنند بر عدم عقوبت بر هريك از فعل يا ترك و دلالت مىكنند كه جانب حرمت معين نيست و كذا جانب وجوب هم معيّن نيست امّا آيا در اين مورد حكم به اباحه مىشود و يا حكم به تخيير ؟ هركدام محتمل است و بر هيچ‌كدام بخصوصه دليلى نيست و لذا بايد قائل به توقف شويم و معناى توقف اينست كه واقع على ما هو عليه هرچه هست قبول كنيم و بدان ملتزم شويم ولى در ظاهر ملتزم به هيچ حكمى نشويم نه به اباحه و نه به جانب حرمت و نه تخيير لعدم الدليل و واقعه را كلا حكم حساب كنيم .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nان قلت : روايات متواتره مىگويد : هيچ واقعه‌اى خالى از حكم نيست و ادلّه التزام هم مىگويد بايد به آن ملتزم شد پس در اين مورد هم بايد حكمى را گرفت يا اباحه و يا وجوب اخذ به احد الاحتمالين و توقف جا ندارد .\r\nقلت : ما هم اين روايات را خوانده‌ايم ولى قدر مسلّم اينست كه هيچ واقعه‌اى از احكام واقعيه خالى نيست و حتما در آن مورد من عند اللّه حكمى صادر شده و ما منكر آن نيستيم امّا اينكه در ظاهر هم حتما واقعه داراى حكمى باشد و ما بدان ملتزم شويم چنين چيزى دليل ندارد كما اينكه در دوران امر ميان وجوب و استحباب كه هر دو هم تعبدى باشند .\r\nآقايان مىگويند همين اندازه عمل را قصد قربت انجام دهيم كفايت مىكند و نيازى به التزام ظاهرى به استحباب يا وجوب معيّنا نداريم چون دليل مىطلبد و ما دليلى نداريم بلى اگر نيازى به التزام به حكم ظاهرى باشد در مقام عمل مثل اينكه هريك از احتمال وجوب و حرمت تعبدى باشد در اينجا چاره‌اى نداريم به جز از اخذ به احد الاحتمالين در ظاهر تا اطاعت ممكن باشد و گرنه مخالفت قطعيه عمليه است و هو لا يجوز .\r\nولى از اوّل گفته‌ايم كه بحث ما در توصليات است و در توصليات هم از عدم التزام به حكمى در ظاهر هيچ‌گونه مخالفت عمليه‌اى لازم نمىآيد و مخالفت التزاميه ظاهريه هم لا دليل على حرمته .\r\nقوله : ثم على تقدير :\r\nپس در مرحله اوّل نتيجه گرفتيم قول به اباحه را و در مرحله دوّم توقف را و اينكه دليل نداريم و اينكه حتما بايد به احد الاحتمالين ملتزم شد حال مىفرمايد برفرض كه قبول كنيم كه التزام و اخذ به احد الامرين\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nلازم است اين سؤال مطرح مىشود كه آيا معيّنا بايد اخذ به جانب حرمت نموده و به آن ملتزم شويم ؟ و يا معيّنا به جانب وجوب اخذ كرده و بدان ملتزم شويم ؟ و يا مخير هستيم ميان اخذ به احد الاحتمالين ؟\r\nاز اين سه احتمال احتمال وسط ساقط و باطل است زيرا نه دليلى بر تعيين وجوب قائم است و نه قائلى دارد پس باقى مىماند دو احتمال ديگر :\r\nجماعتى از علما مدّعى شده‌اند كه يتعين الاخذ بجانب الحرمة و مخير نيستيم اين عدّه براى اثبات مدّعاى خود به هفت دليل تمسك كرده‌اند :\r\n1 - مقدّمه : در مسئله دوران بين التعيين و التخيير آقايان گفته‌اند بايد جانب تعيين را گرفت و معيّنا همان را انجام داد .\r\nمثلا در كفاره ماه رمضان نمىدانم معيّنا صيام واجب است يا مخيرم بين صيام و اطعام ؟ بايد صيام را اختيار كنم از باب اينكه اشتغال يقينى مستدعى فراغت يقينيه است و با انتخاب جانب تعيين على كل تقدير امتثال حاصل مىشود .\r\nبا حفظ اين مقدمه مستدل مىگويد : ما نحن فيه مصداقى از مصاديق دوران بين تعيين و تخيير است چون امر دائر است ميان التزام به جانب حرمت معيّنا و يا تخيير ميان آن دو و لا ريب در اينكه اگر ملتزم به حرمت شويم حتما ادلّه التزام امتثال شده ولى اگر ملتزم به وجوب شويم معلوم نيست پس بايد احتياط كنيم .\r\n2 - عمومات توقّف : اخبار فراوانى دالّ بر توقف هستند و توقف هم به معناى اينست كه به شبهه رسيدى ترمز كن و اقدام نكن و امر مشتبه را ترك كن و اين با التزام به حرمت مىسازد نه با تخيير و التزام به وجوب و فعل چون در آنجا توقف نيست پس به حكم اين اخبار بايد ملتزم به حرمت شد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n3 - دفع المفسده اولى از جلب منفعت و مصلحت است بيان ذلك :\r\nدر موارد قليلى از محرمات در ترك مصلحت است مثل تروك ماه رمضان و در اين موارد تزاحم مصلحتين مىشود و قانون تزاحم مىآيد ولى در غالب محرمات مفسده در فعل است نه اينكه مستقلا مصلحت در ترك باشد و در جانب وجوب هم غالبا مصلحت در فعل است آنگاه در ما نحن فيه اگر عمل را ترك كنم و در واقع واجب باشد مصلحتى از دستم رفته ولى گرفتار مفسده نشده‌ام و عدم النفع است .\r\nولى اگر در واقع حرام باشد و انجام دهم نه تنها منفعتى نصيبم نشده بلكه گرفتار مفسده و ضرر شده‌ام مثال عرفى : در يك معامله تنها سود نمىبرم ولى ضرر هم نمىبينم امّا در معامله ديگر نه تنها سود نمىبرم كه ضرر هم مىكنم حال انسان عاقل كدام را انتخاب مىكند ؟ آن را كه عدم النفع است در ما نحن فيه هم كذلك عقلا و شارع حكم مىكند كه جانب مفسده را بگير يعنى كارى بكن كه گرفتار مفسده نشوى و از دست دادن مصلحت مهم نيست و از بعض روايات هم اين معنا مستفاد است آنجا كه مىفرمايد : اجتناب السيئات اولى من اكتساب الحسنات و يا مىفرمايد :\r\nافضل من اكتساب الحسنات اجتناب السيّئات .\r\n4 - مقصود و هدف اصلى از حرمت همانا ترك و عدم الاتيان است و مقصود اصلى از وجوب همانا فعل و اتيان است و لا ريب در اينكه رسيدن به هدف از حرمت بمراتب آسان‌تر از رسيدن به مقصود وجوب است چون ترك العمل همان‌طورىكه با اراده و كف النفس حاصل مىشود همچنين با غفلت و عدم التفات هم حاصل مىشود ولى اتيان عمل نيازمند التفات و اراده و انجام است و مقدمات بيشترى مىطلبد و لا ريب در اينكه عقل و عقلا تا طريق آسان‌تر باشد به سراغ راه سخت‌تر نمىروند پس اخذ به\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجانب حرمت مقدم است .\r\n5 - استقراء : ما رفته‌ايم و موارد مختلف دوران بين محذورين را تفحص كرده‌ايم و به اين نتيجه رسيده‌ايم كه در غالب موارد شارع مقدس جانب حرمت را بر جانب وجوب غلبه داده و امر كرده به اخذ به جانب حرمت مثلا در ايّام استظهار اوّل نسبت به زنانى كه ذات العادة نيستند و نمىدانند كه اين سه روز اوّل را حيض قرار دهند تا عبادات بر آنها حرام باشد يا استحاضه قرار دهند پس عبادات بر آنها واجب است ؟\r\nشارع فرموده در ايام استظهار زن بايد عبادات را تعطيل كند .\r\nملاحظه مىكنيد كه دوران بين حرمت و وجوب عبادات است و جانب حرمت غلبه داده شده يا مثلا در ايّام استظهار اخير نسبت به ذات العادة العدديّه كه هر ماه تا هفت روز حيض مىديد و اين ماه از هفت روز گذشت تا روز دهم يعنى سه روز ايام استظهار است و مردد است كه اين ايام حيض است يا استحاضه در نتيجه نمىداند كه عبادات يعنى صوم و صلاة در اين ايام بر او واجب است يا حرام ؟ شارع جانب حرمت را غلبه داده و امر به ترك نموده .\r\nيا مثلا در موردى كه دو ظرف آب داريم و يقين داريم كه احدهما نجس و ديگرى پاك است ولى كدام است نمىدانيم در چنين موردى دوران امر است ميان وجوب استعمال اين آب جهت تحصيل طهارت از وضو و غسل و يا حرمت آن باز شارع فرموده از خير هر دو بگذر و تيمم كن و نماز بخوان كه جانب حرمت را مقدم داشته حال ما از اين موارد به يك نتيجه كلّى مىرسيم و آن اينكه همه جا در دوران بين محذورين جانب حرمت مقدم است . دو دليل ديگر اين جماعت در لابلاى جوابها خواهد آمد .\r\nقوله و يضعف الاخير : شيخ اعظم ره تمامى ادلّه خمسه اين گروه را به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nترتيب از آخر به اوّل ابطال مىكنند .\r\nامّا دليل پنجم شما كه استقراء بود مىگوئيم :\r\nاوّلا ما قصد لم يقع و ما وقع لم يقصد يعنى آن استقرائى كه ارزش دارد كه استقراء تام باشد كه يقين مىآورد در اينجا حاصل نيست زيرا كه كى و كجا شما رفته‌ايد و جميع مصاديق دوران را به اين قصد گشته‌ايد و يك نتيجه كلى گرفته‌ايد و آنكه ممكن است كه تحصيل غالب موارد باشد چنين استقرائى مفيد ظن است و تازه اوّل بحث است كه به كدام دليل اين مظنه حجّت است ؟\r\nو ثانيا تازه با ذكر دو يا سه مورد كه استقراء نشد و نمىتوان گفت غالبا كذا و كذا ما هم به همين اندازه و يا موارد بيشترى مىآوريم كه جانب وجوب مقدم شده و به نمونه‌هائى در اواخر كتاب القطع اشاره شد و ثالثا اين چند موردى هم كه شما آورديد همه از محلّ بحث ما يعنى باب دوران بين المحذورين خارج هستند و يك‌يك حساب مىكنيم :\r\nامّا ايام استظهار آخر نسبت به ذات العادة العدديّة :\r\nاوّلا به عقيده مشهور فقها ترك عبادات در اين ايّام واجب نيست بلكه نوعا مىگويند چنين كسى بايد احتياط نموده و جمع كند بين افعال مستحاضه كه روزه‌ها و نمازها را بخواند و تروك حائض كه داخل مسجد نشود ، سور عزائم نخواند و . . . پس كسى قائل به وجوب ترك نشده تا شما بگوئيد دوران امر است بين حرمت و وجوب .\r\nثانيا برفرض كه ترك عبادات در ايام استظهار واجب و فعلشان حرام باشد لابد بخاطر اجراء اصل موضوعى يعنى استصحاب بقاء حيض است و اگر چنين شد باز مسئله از باب دوران بين محذورين نخواهد بود بلكه صرفا حرمت است و احتمال وجوب معنا ندارد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nو امّا ايام استظهار اوّل نسبت به غير ذات العادة الوقتيّه : اين هم از باب دوران بين محذورين نيست زيرا كه به ملاحظه اصول موضوعى يعنى استصحاب عدم حيض و يا استصحاب پاكى اين زن از حيض منحصرا بايد حكم به وجوب كنيم و اينكه جمعى حكم كرده‌اند به ترك عبادات لابد بخاطر قواعد ثانويه تعبديه است كه همان اطلاقات روايات باشد كه حكم كرده تعبدا به بودن اين خون خون حيض در ذات العادة چه وقتيه باشد يا نه .\r\nو نيز بخاطر قاعده مسلّمه و مجمع‌عليهائى است كه در كتاب طهارت مىگويند : كلّما امكن كونه حيضا فهو حيض و به صرف امكان حكم به حيضيت مىشود و ايام استظهار داخل اين قاعده است پس انجام عبادات حرام است و گرنه با قطع نظر از اين ادلّه تعبديه ما حكم به وجوب عبادات مىكرديم روى قواعد اوّليه پس مسئله از باب دوران بين محذورين نيست .\r\nو امّا مثال انائين مشتبهين : اين مثال نيز از باب دوران بين محذورين نيست به سه دليل :\r\n1 - مقدّمه : محرمات در تقسيمى به دو دسته منقسم مىشوند :\r\nالف : محرمات ذاتيّه و آنها عبارتند از محرماتى كه مستقيما از سوى شرع مقدّس نهى دارند و متعلّق نهى مولوى هستند مانند شرب خمر - اكل ميته و . . .\r\nب : محرمات تشريعيّه و آنها عبارتند از محرماتى كه حرمتشان نه بخاطر وجود نهى مولوى بلكه بخاطر اينست كه ما در شريعت به اين عمل امر نشده‌ايم و امر مولوى ندارد و صرفا احتمال مىدهيم واجب باشد چنين عملى را اگر به قصد احتياط انجام دهيم كه هيچ حرمتى ندارد بلكه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكاملا مطلوب است ولى اگر به قصد امتثال امر مولى انجام دهيم و به استناد اينكه مولى آن را بر ما واجب كرده انجام دهيم اين بدعت و تشريع است يعنى ادخال ما لم يعلم كونه من الدين فى الدين و تشريع هم به حكم ادلّه اربعه حرام است كه در جلد اوّل اين شرح گذشت پس حرمت اين عمل از باب عدم الامر به فعل است نه از باب امر به عدم يا نهى از وجود آن فعل به صراحت البته واجبات هم همين تقسيم را دارند كه روشن است و بحث ما در باب دوران بين محذورين راجع به حرمت و وجوب ذاتى است نه تشريعى .\r\nيعنى اجمالا مىدانيم كه در اينجا خطابى صادر شده ولى نمىدانيم آيا مولا ما را به اين عمل امر كرده و فرموده افعل تا واجب ذاتى باشد و يا نهى كرده و فرموده : لا تفعل تا حرام ذاتى باشد با حفظ اين مقدمه مىگوئيم :\r\nدر علم فقه ثابت شده كه حرمت طهارت [ يعنى وضو گرفتن يا غسل كردن 
  ] با آب كه فى الواقع نجس است و ما هم علم به نجاست آن داريم يك حرمت تشريعى است يعنى از باب اينست كه امر نداريم به آن نه اينكه ذاتى باشد يعنى از اين باب باشد كه نهى دارد و وقتى نسبت به نجس معلوم اين‌چنين باشد در ما نحن فيه كه نجس مشتبه است به هر انائى كه دست مىزنيم شايد اناء پاك باشد و تحصيل طهارت با آن واجب باشد پس مشتبه الوجوب است و اگر به قصد امر انجام دهد حرام و به قصد احتمال امر و احتياط بلامانع بلكه راجح است .\r\nدر نتيجه حرمت طهارت با اشتباه نجس به طاهر صرفا تعبدى و از باب نص خاص است نه از باب تقديم جانب حرمت بر جانب وجوب چون فرض اينست كه احتمال حرمت از باب تشريع است آن هم با قصد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاحتياط مرتفع است .\r\n2 - مقدمه در باب تزاحم دو واجب يا يك واجب و يك حرام و ياد و حرام با يكديگر اصوليين مرجحاتى ذكر كرده‌اند براى تقديم احد المتزاحمين بر ديگرى و در نتيجه به فعليت رسيدن همان‌كه رجحان دارد يكى از مرجحات اينست كه يكى از دو حكم الزامى داراى بدل باشد و ديگرى بدون بدل آنكه بىبدل است فعليت پيدا مىكند .\r\nمثل اينكه نذر كرده امروز مسافرت كند و از طرفى هم بعنوان كفّاره افطار عمدى امروز را مىخواهد روزه بگيرد كه هر دو واجب است ولى چون يكى بدل دارد كه صوم باشد و ديگرى ندارد كه سفر باشد سفر مقدم است و لا فرق ميان بدل اختيارى مثل خصال كفاره يا بدل اضطرارى مثل وضو و تيمم كه تيمم بدل اضطرارى است .\r\nبا حفظ اين مقدّمه مىگوئيم : برفرض كه طهارت با آب نجس داراى حرمت ذاتيه باشد كما اينكه طهارت با آب طاهر داراى وجوب ذاتى است و در نتيجه در موارد شبهه و دوران بين محذورين مثل ما نحن فيه مطلب از قبيل اشتباه واجب ذاتى به حرام ذاتى باشد خواهيم گفت در اين‌گونه موارد چون واجب كه همان وضو يا غسل باشد بدل اضطرارى دارد كه همان تيمم باشد هرگز با حرام كه استعمال نجس باشد مزاحمتى ندارد چون او بدل ندارد و طبق قانون فوق جانب حرمت مقدم است ولى بحث ما در مواردى است كه هيچ طرفى داراى بدل نباشد مثل دفن ميت كافر و . . .\r\n3 - مقدّمه : در موارد علم اجمالى و دوران بين المحذورين گاهى در واقع احد المحذورين ثابت و ديگرى باطل است مثل همان مثال دفن كافر و گاهى در واقع هر دو طرف محذور ثابت است مثل همان مثال انائين مشتبهين كه در واقع يكى پاك و ديگرى نجس است و استعمال طاهر واجب واقعى است\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nكما اينكه بقول شما استعمال نجس حرام واقعى است .\r\nدر مثال اوّل ما هر طرف را كه بگيريم يك موافقت احتماليه و يك مخالفت احتماليه است و هيچ طرف قطعى نيست .\r\nولى در مثال دوّم اگر هر دو را استعمال كنيم هم موافقت قطعيه كرده‌ايم با واجب و هم مخالفت قطعيه شده با حرام و اگر هر دو را دور بريزيم هم موافقت قطعيه شده با حرام و هم مخالفت قطعيه شده با واجب و در چنين موردى احدى از علماء و عقلاء حكم نمىكنند و فتوا نمىدهند به اينكه شما حق داريد براى تحصيل موافقت قطعيه در جانب حرمت دست به مخالفت قطعيه در جانب وجوب بزنيد و در مباحث علم اجمالى هم تفصيلا اين مطلب خواهد آمد با حفظ اين مقدمه مىگوئيم :\r\nمثال انائين مشتبهين از قبيل قسم ثانى است كه حكمش دانسته شد و مقتضاى قاعده معلوم گرديد بنابراين بايد بگوئيم : اين حكم شارع به اينكه يهريقهما و يتيمّم يك حكم تعبّدى صرف است كه مختص به همين مثال است و حق نداريم آن را به موارد ديگرى سرايت دهيم .\r\nقوله : و يضعف ما قبله :\r\nو امّا دليل چهارم شما كه گفتيد : مفضى بودن حرمت ما را به مقصودش آسان‌تر است و عقلا طريق آسان‌تر را مىگيرند جناب شيخ در يك جمله مىفرمايند :\r\nاين مطلب مىتواند دليل بشود بر اينكه پس جانب احتمال وجوب تعيين پيدا نمىكند امّا دليل بر ردّ تخيير و قول به تعيين جانب حرمت نيست چون اين دليل مىگويد : انتخاب حرمت راحت‌تر ما را به مقصود مىرساند و مشقتى ندارد ولى دلالت ندارد كه شما حق نداريد جانب وجوب را بگيرد و تنها رجحان را مىرساند نه وجوب را .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو بفرموده مرحوم آشتيانى در بحر الفوائد : [ و هو كما ترى اذ لو كان المراد انّ مجرّد السهولة مرجح يوجب منع حكم العقل بالتخيير ففيه المنع من ذلك و ان كان المراد انّه بعد الحكم بالتخيير عند العقلاء يختارون جانب الترك من حيث كونه اسهل الامرين ففيه انه لا يجدى نفعا . 
  ]\r\nقوله : و امّا اولويّة :\r\nو امّا دليل سوّم شما : شما گفتيد عند الشارع و عند العقلاء دفع مفسده محتمله اولى از جلب مصلحت محتمله است . . . ما مىگوئيم :\r\nمقدّمه : مصلحت محتمله دو قسم است :\r\n1 - صرف مصلحت محتمله در جانب وجود بدون آنكه مفسده‌اى در جانب عدم و ترك باشد همانند باب مستحبات محتمله كه اگر فى الواقع عمل مستحب باشد مصلحت دارد و اگر مباح باشد نه مصلحت دارد و نه مفسده .\r\n2 - مصلحت محتمله‌اى كه در جانب وجود هست و همراه با مفسده محتمله در جانب عدم و ترك است همانند واجبات محتمله كه اگر در واقع واجب باشد فعل آن داراى مصلحت ملزمه است و ترك آن هم داراى مفسده ملزمه و موجب عقاب است پس جانب عدم مجرّد عدم النفع نيست .\r\nبا حفظ اين مقدّمه مىگوئيم : قانون دفع المفسدة اولى من جلب المنفعة را قبول داريم ولى در خصوص مواردى كه دوران بين حرمت و استحباب باشد كه شايد حرام و مفسده‌دار باشد و شايد مستحب و مصلحت‌دار در اينجا دفع مفسده اولى است ولى در ما نحن فيه كه دوران بين وجوب و حرمت است قبول نداريم زيرا كه در اينجا در حقيقت دوران امر است ميان دو مفسده ملزمه يكى اينكه اگر حرام باشد فعل آن صددرجه مفسده و عقوبت دارد و اگر واجب باشد ترك او داراى عقوبت و صددرجه مفسده است\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nو در اينجا نتوان گفت دفع اين مفسده اولى از دفع آن مفسده ديگر است پس به ناچار نوبت به تخيير مىرسد و جاى تعيين جانب حرام نيست .\r\nسپس جناب شيخ دو دليل مىآورند براى اينكه در باب واجبات صرفا مصلحت ملزمه در فعل نيست بلكه مفسده ملزمه در ترك هم هست :\r\n1 - اگر در واجبات ترك آن داراى مفسده نبود و حرام نمىشد لازمه‌اش اين بود كه اين عمل واجب و الزامى نباشد چون صرف فوات منفعت و اينكه حال انسان قبل الفوت و بعد الفوت يكسان باشد كه سبب الزام نيست آنگاه خيلى از مردم مىگويند ما نمىخواهيم به ثوابهاى بهشتى برسيم ما مىخواهيم در دنيا آزاد باشيم و هيچيك از واجبات را انجام نمىدهند .\r\n2 - اگر واجبات تنها فعل آنها داراى مصلحت بود و تركشان داراى مفسده نبود لازمه‌اش اين بود كه كوچك‌ترين محرمات از بزرگترين واجبات مهم‌تر و عظيم‌تر باشد چون ارتكاب آن حرام كوچك سبب عقوبت و جهنم مىشود ولى ترك اين واجب مهم داراى عقوبت نيست بلكه صرفا عدم النفع است و خود شما به آن ملتزم نيستيد و خود مستدل ترك نماز را از اكبر كبائر قرار داده است .\r\nقوله : و بما ذكر يبطل :\r\nاين در واقع اشاره به دليل ششم اين گروه است و آن اينكه گفته‌اند :\r\nدر باب ضررها و منافع دنيوى اذا دار الامر بين دفع ضرر محتمل و جلب منفعت محتمله عقلاى عالم جانب دفع ضرر را مىگيرند و مقدم مىدارند فهكذا در ما نحن فيه كه سخن از نفع و ضرر اخروى يا مصالح و مفاسد احكام است بايد گفت دفع مفسده اولى از جلب مصلحت است .\r\nجواب ما : اوّلا به فرموده مرحوم آشتيانى در بحر الفوائد : مال قبول\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nنداريم كه دفع هر ضررى از جلب هر منفعتى اولى باشد در نزد عقلاء و ثانيا . . . قياس ما نحن فيه به باب ضرر و نفع دنيوى مع الفارق است زيرا كه در دوران امر ميان ضرر دنيوى و منفعت دنيويه كه دفع ضرر را مقدم مىدارند براى اينست كه در جانب منفعت مجرّد عدم النفع است ولى ضررى نيست بر خلاف ما نحن فيه كه در جانب وجوب مجرّد عدم نفع نيست بلكه مفسده و ضرر است و در دوران امر ميان دو ضرر يا مفسده مساوى جاى ترجيح نيست و خلاصه ما نحن فيه را بايد به باب دوران بين الضررين مقايسه كرد نه باب دوران بين نفع و ضرر .\r\nقوله : و امّا الاخبار :\r\nو امّا دليل دوّم شما كه اخبار توقف بود جوابش اينست كه اين اخبار هم به قرنيه تعليلى كه در ذيل اكثر آنها آمده ظهور دارند در باب شبهات تحريميه كه دوران بين حرمت و غير وجوب است و شامل دوران بين محذورين نمىشوند بدليل اينكه در ذيل روايات آمده : فان الوقوف عند الشبهات خير من الاقتحام فى الهلكات يعنى ترك اقدام در شبهه بهتر است از افتادن در هلاكت به واسطه اقدام و آنكه اقدام به آن و انجامش فقط موجب افتادن در هلاك است شبهه تحريميه است نه ما نحن فيه كه در اينجا هركدام از فعل يا ترك بطور مساوى ممكن است سبب افتادن در هلاكت باشد .\r\nقوله و ظاهر كلام السيد :\r\nاين كلام اشاره به دليل هفتم اين گروه دارد و آن اينكه سيّد صدر براى تغليب جانب تحريم به اخبار احتياط هم تمسك نموده كه شيخ ره مىفرمايد :\r\nو هو بعيد زيرا كه اخبار احتياط مال مواردى است كه احتياط و احراز واقع ممكن باشد و در دوران بين محذورين احتياط ممكن نيست پس جاى اين اخبار\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nهم نيست .\r\nقوله و امّا قاعدة الاحتياط :\r\nدليل اوّل شما هم كه گفتيد : ما نحن فيه از قبيل دوران بين تعيين و تخيير است و قانون تقديم جانب تعيين است جوابش اينست كه :\r\nمقدّمه : در باب استصحاب به تفصيل خواهد آمد كه استصحاب در احكام عقليّه جارى نيست چون هركجا حاكم عقل باشد عقل در حكم خود ترديد ندارد و تا زمانى كه موضوع حكم عقل محرز باشد قاطعانه حكم مىكند و همين‌كه موضوعى بكلّى نابود شد يا بخش از قيود آن از بين رفت عقل قاطعانه حكم به عدم مىكند مثلا عقل مىگويد : صدق نافع حسن است و صدق ضارّ قبيح است و در اين ترديدى نيست آرى در احكامى كه عقل استقلال به درك آنها ندارد و توقيفى هستند يعنى بايد شارع بيان كند و بيانى هم از شارع در ظاهر نرسيده جاى ترديد و شك هست كه چه بايد گفت ؟ با حفظ اين مقدّمه مىگوئيم : قانونى كه شما ذكر كرديد در مسئله دوران بين المحذورين كه از موارد مستقلات عقليّه است جارى نيست چون حاكم عقل است و عقل در حكم خود ترديد ندارد بلكه يا مستقل به تخيير است اگر اين جنبه را ملاحظه كند كه در ما نحن فيه هر طرف را بگيرد يك مفسده محتمله‌اى هست و دوران بين دو مفسده است و يا مستقل به تعيين است اگر اين جنبه را ملاحظه كند كه دفع مفسده اولى است كما اينكه عقل مستدل اين جنبه را ملاحظه كرد و حكم به تعيين نمود و مردد نشد .\r\nو عقل شيخ اعظم جنبه فوق را ملاحظه نموده و حكم به تخيير كرد و مردّد نشد آرى در احكام شرعيه‌اى كه عقل دركى ندارد و متوقف بر بيان شارع است جاى اين ترديد هست كه آيا شارع معيّنا در كفّاره افطار عمدى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nماه رمضان فرموده : صم يا مخيّرا فرموده : صم او اطعم و . . .\r\nپس در ما نحن فيه جاى اين حرفها نيست مگر كسى بگويد : عقل بما هو عقل اگرچه در حكم خود مردّد نيست ولى با آن‌همه ادلّه‌اى كه آورديم احتمال مىدهيم كه از سوى شارع يك حكم تعبدى وارد شده باشد مبنى بر ترجيح جانب حرمت حال منشأ اين احتمال شمول اخبار توقف باشد نسبت به ما نحن فيه و يا دليل استقرا و امثال آن باشد .\r\nاين احتمال كافى است عقل را متوقّف سازد و او را ملزم كند به اخذ به جانب حرمت پس جاى اين قانون هست ولى جواب اين حرف هم آنست كه اوّلا ما چنين احتمالى نمىدهيم چون همه آن منشاهاى احتمال را جواب داديم برفرض وجود آن هم چنين احتمالى مانع از اجراء حكم عقل نيست .\r\nچون مادامىكه بيان شرعى احراز نشود آن حكم عقلى باقى است .\r\nقوله ثم لو قلنا :\r\nو امّا بنا بر اينكه در دوران بين المحذورين التزام به يكى از دو حكم محتمل واجب باشد و ما هم قائل شويم به تخيير يعنى بگوئيم : مكلّف در اين‌گونه از وقايع بايد به يكى از دو طرف ملتزم شود و اختيار هم با خود او است كه ملتزم به جانب حرمت شود يا جانب وجوب .\r\nحال اين بحث مطرح مىشود كه آيا تخيير ، يك تخيير ابتدائى است ؟\r\nيعنى در اوّلين واقعه مكلّف مخير است ميان فعل و ترك ولى هر طرف را كه با اراده خويش انتخاب نمود در وقائع بعدى تا دامنه قيامت بايد همان طرف را اختيار كند فى المثل اگر در اولين بار جانب دفن ميت كافر را برگزيد براى هميشه بايد ميت كافر را دفن كند و اگر جانب ترك را برگزيد بايد هميشه ترك كند و يا تخيير استمرارى است ؟ يعنى براى هميشه و در هر واقعه‌اى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكه پيش مىآيد مثل واقعه اوّليه مكلّف مخير است بين الفعل و الترك و در هر واقعه حق دارد عدول كند از آنچه كه در وقائع پيشين اختيار نموده و تخيير استمرارى هم باز دو قسم است :\r\n1 - تخيير استمرارى مطلقا يعنى در اوّلين واقعه كه يك طرف را اختيار مىكند از اوّل بنا داشته باشد كه همان طرف را ادامه دهد يا از اوّل بنا داشته باشد كه در وقائع بعدى هم تخيير را ادامه دهد و يا از اوّل بناى اين امور را نداشته باشد بلكه نسبت به وقائع آينده بلا بناء باشد .\r\n2 - و يا تخيير استمرارى به شرط بناگذارى بر استمرار حكم مختار يعنى اگر از اوّل بنا دارد كه همان طرف را كه اختيار كرده هميشه ادامه دهد وى در وقائع بعدى هم مخيّر است .\r\nامّا اگر از اوّل چنين بنائى ندارد يا بنا دارد بر استمرار تخيير فقط بار اوّل مخير است و بارهاى بعدى مخير نيست و همان را كه اختيار كرده بايد دنبال كند . پس صورت تخيير هم سه قول پيدا كرد :\r\n1 - تخيير ابتدائى\r\n2 - تخيير استمرارى مطلقا\r\n3 - تخيير استمرارى مع البناء\r\nامّا ادلّه قول اوّل : قائلين به تخيير ابتدائى سه دليل آورده‌اند كه جناب شيخ هر سه را طرح كرده و جواب داده‌اند .\r\nدليل اوّل : گفته‌اند : ما نحن فيه مصداقى از مصاديق دوران امر بين تعيين و تخيير است زيرا كه با فرض تخيير نمىدانيم آيا تنها در واقعه اوّل مخير هستيم يا در وقائع بعدى هم مخير هستيم قد متيقّن را مىگيريم از باب حكم عقل به احتياط و امتثال يقينى جواب ما اينست كه : ما نحن فيه از موارد مستقلات عقليه است و عقل در حكم خودش ترديد و دوران\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nنمىشناسد بلكه يا قاطعانه حكم مىكند به تخيير ابتدائى كه عقل مستدل حاكم بود و يا حكم مىكند به تخيير استمرارى كه عقل شيخ اعظم و ديگران حاكم است و در هر حال مردّد نيست تا بگوئيد : اذا دار الامر بين التعيين و التخيير . . .\r\nدليل دوّم : استصحاب حكم مختار : بار اوّل كه يك طرف فى المثل جانب وجوب را اختيار كرد وجوب وظيفه او شد و بايد انجام دهد در بارهاى بعدى شك مىكند كه همان حكم مختار باقى است يا نه استصحاب مىكند بقاء آن حكم مختار را .\r\nجواب ما اينست كه استصحاب حكم مختار معارض است با استصحاب حكم به تخيير بر استصحاب تخيير بر استصحاب مختار مقدّم است چون شك ما در وجوب بقاء بر حكم مختار در وقائع بعدى مسبّب است از شك ما در بقاء تخيير اگر گفتيم تخيير نابود شد پس حكم مختار بايد بماند و اگر گفتيم تخيير باقى است پس نوبت به وجوب بقاء بر حكم مختار نمىرسد و در شك در بقاء تخيير استصحاب مىكنيم تخيير را و مىگوئيم در واقعه اولى تخيير بود در وقائع بعدى شك دارم استصحاب مىكنم بقاء آن را و ديگر نوبت به استصحاب حكم مختار نمىرسد .\r\nدليل سوّم : اگر گفتيم تخيير استمرارى است معنايش آنست كه شخص در هر واقعه‌اى كه پيش مىآيد مىتواند از آنچه را كه بار قبلى اختيار كرده عدول كند و جانب ديگر را بگيرد فى المثل بار اوّل جانب وجوب را گرفت و انجام داد بار دوّم جانب حرمت را گرفته و ترك كند و اين امر مستلزم مخالفت عمليه قطعيه تدريجيّه است يعنى واقعه بعدى هم كه ضميمه شود يقين مىكنيم كه يا در واقعه قبلى مخالفت شده و يا در اين واقعه و مخالفت قطعيه چون معصيت مولى است حرام مىباشد چه دفعى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو چه تدريجى پس به ناچار بايد همان حكم را كه بار اوّل اختيار كرده بر همان باقى باشد .\r\nو يكى از اعتراضات قائلين به اينكه حق نداريم ملتزم به اباحه شويم بلكه بايد به احدهما ملتزم شويم اين بود كه قول به اباحه مستلزم مخالفت قطعيه عمليه تدريجيه مىشود و هو حرام همين اشكال بر تخيير استمرارى هم وارد است .\r\nجواب ما : مخالفت عمليه تدريجيّه بر دو قسم است : 1 - بدون التزام به احد الحكمين همانند قول به اباحه كه ما اگر ملتزم به اباحه شويم و يك‌بار انجام دهيم يك‌بار ترك كنيم اين قطعا مخالفت است و جايز نيست 2 - مع الالتزام به احد الحكمين كه در مورد بحث ما فرض اينست كه ما در هر واقعه به يك طرف ملتزم شده و با التزام آن را عمل مىكنيم چنين مخالفت قطعيه‌اى دليلى بر حرمتش نيست بلكه در شرع مقدس نمونه‌هائى داريم كه چنين مخالفتى را تجويز كرده : نمونه اوّل :\r\nمجتهدى تا به حال رأيش بر وجوب تعلق گرفته بود و ملتزم به وجوب فلان امر بود و هميشه انجام مىداد ولى از حالا به بعد در اثر كنكاش بيشتر و دسترسى به ادلّه ديگر از رأى قبلى خود عدول كرده و فتوا به حرمت مىدهد و از حالا به بعدد ملتزم به حرمت است حال اين مجتهد يقين مىكند به مخالفت عمليه تدريجيه زيرا يا آنچه را تا به حال ملتزم بوده معصيت مول كرده و يا آنچه را از الآن به بعد ملتزم مىشود ولى چون مع الالتزام بوده مانعى ندارد بلكه لازم است از رأيش عدول كند .\r\nنمونه دوّم :\r\nمقلّدى تا به حال از مجتهدى تقليد مىكرد كه او فتوا به وجوب دفن كافر مىداد و مقلّد هم به وجوب ملتزم بود و عمل مىكرد ولى از\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nحالا به بعد از آن مجتهد عدول كرده و مقلد مجتهد ديگر شده [ حال عدولش به جهت عذر و ضرورتى باشد مثل مرگ مجتهد قبلى يا ديوانه شدن او يا فاسق گشتن او و يا اختيارى باشد البته اگر چنين عدولى را جايز بدانيم 
  ] و اين مجتهد مفتى به حرمت است و مقلد از حالا به بعد ملتزم به حرمت مىشود و عمل را ترك مىكند حال اين مقلد يقين دارد كه يا كار اوّلش غلط بوده و يا كار دوّم يا فعلش و يا تركش ولى چون هر دو روى التزام بود مانعى ندارد .\r\nپس مخالفت قطعيه همراه با التزام بلا مانع است و ما نحن فيهم من هذا القبيل .\r\nو امّا دليل قائلين به تخيير استمرارى مطلقا عبارتست از استصحاب تخيير يعنى در واقعه اوّل مكلّف مخير بود بين فعل و ترك و در وقائع بعدى شك مىكند در بقاء تخيير استصحاب مىكند بقاء را چه بنائى باشد يا نباشد .\r\nشيخ مىفرمايد : مدعاى ما هم همين است كه تخيير استمرارى است ولى نه براساس استصحاب تخيير چون گفتيم حاكم به تخيير عقل است و عقل در حكم خود ترديد ندارد تا جاى استصحاب باشد و سيأتى كه استصحاب در احكام عقليه جارى نيست بلكه براساس اينكه همان عقلى كه در واقعه اوّل حكم به تخيير مىكرد همان عقل در واقعه ثانيه هم زنده و حاكم است و نمرده و باز هم حكم به تخيير مىكند فلا حاجة الى الاستصحاب ، و مشكل مخالفت عمليه قطعيه تدريجيه را هم كه حلّ كرديم كه با التزام مانعى ندارد و امّا براى قول به تخيير استمرارى مع البناء هم استدلال شده كه چون جناب شيخ طرح نكرده‌اند ما هم از طريق آن مىگذريم .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nمسئله دوّم : اجمال نص\r\nمسئله دوّم از مسائل چهارگانه دوران بين محذورين عبارتست از دوران بين وجوب و حرمت براى خاطر اجمال نصّ يعنى نصّى از سوى شارع وارد شده ولى مجمل است و امرش دائر است ميان وجوب و حرمت و همين اجمال نص منشأ شبهه شده حال اجمال نص گاهى از ناحيه لفظى است كه دالّ بر حكم است مثل اينكه نسبت به چيزى مولى امر كرده ولى نمىدانيم آيا اين امر ، امر ايجابى است و دلالت مىكند بر وجوب متعلّق خود و يا امر تهديدى است و در مقام تهديد بر فعل است يعنى بترسيد از ارتكاب همانند اعملوا ما شئتم و گاهى اجمال از ناحيه لفظ دالّ بر موضوع حكم است مثل اينكه فرموده : تحرّز عن رغبة النكاح ولى نمىدانيم كه كلمه رغبت به معناى ميل است يعنى از ميل به نكاح و يا لذائذ و تمتعات ديگر دورى كن و يا به معناى اعراض است يعين دورى كن از اعراض و ترك نكاح اگر اوّلى باشد دالّ بر حرمت نكاح است و اگر دوّمى باشد دالّ بر وجوب است ولى نص مجمل است و امر بر ما مشتبه حال چه بايد كرد .\r\nشيخ انصارى ره مىفرمايد : اجمال نص ملحق به فقدان نص است يعنى اقوالى كه در آنجا بود در اينجا هم هست ، ادلّه‌اى كه در آنجا بود در اينجا هم هست ، و مختار ما در آنجا مختار ما در اينجا هم هست پس مطلب جديدى كه قابل طرح باشد نيست .\r\nشيخ انصارى ره مىفرمايد : اجمال نص ملحق به فقدان نص است يعنى اقوالى كه در آنجا بود در اينجا هم هست ، ادلّه‌اى كه در آنجا بود در اينجا هم هست ، و مختار ما در آنجا مختار ما در اينجا هم هست پس مطلب جديدى كه قابل طرح باشد نيست .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nمسئله سوّم : تعارض نصين\r\nسومين مسئله از مسائل اربعه دوران بين محذورين عبارتست از دوران بين وجوب و حرمت به جهت تعارض نصّين [ البته تعارض مصاديق گوناگونى دارد گاهى تعارض به اينست كه دليلى دالّ بر وجوب و دليلى دالّ بر عدم وجوب است يعنى اثبات و نفى ، گاهى يكى دالّ بر حرمت ديگرى دالّ بر عدم حرمت است گاهى يكى دالّ بر وجوب ديگرى دالّ بر استحباب مثلا و . . .\r\nو گاهى هم يك دليل دالّ بر وجوب است و ما را امر مىكند و دليل ديگر دال بر حرمت است و ما را نهى كند كه مورد بحث ما اينجا است 
  ] يعنى دو حديث از معصومين رسيده يكى دلالت دارد بر اينكه دفن ميت كافر مثلا واجب است و ديگرى دلالت مىكند كه حرام است و تعارض اين دو سبب شده كه حقيقت بر ما مشتبه شود و ندانيم كه دفن ميت كافر در اسلام واجب است يا حرام ؟ حال در اينجا چه بايد كرد ؟\r\nشيخ اعظم مىفرمايد : ما در تعارض نصين فتوا به تخيير مىدهيم و دليل ما اخبار فراوانى است در باب متعارضين كه معروف به اخبار علاجيّه مىباشند و در آن اخبار حكم به تخيير كرده و فرموده : اذن فتخير احدهما و تدع الآخر و اخبار التخيير دو دسته هستند يك دسته به اطلاقشان ما نحن فيه را كه تعارض به نحو امر و نهى است شامل مىشوند و يك دسته موردشان ما نحن فيه است يعنى از امام مىپرسند يا ابن رسول اللّه ( ص ) دو خبر از شما به ما رسيده كه يكى امر مىكند به فلان كار و ديگرى نهى مىكند از آنچه بايد كرد ؟ حضرت فرمان تخيير صادر فرموده‌اند پس ما به حكم\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاين اخبار طرفدار تخيير هستيم .\r\nولى در مقابل قول مشهور و ما جناب علّامه و ديگران مدّعى هستند كه قول به تخيير مربوط به مواردى است كه متعارضين هيچ‌كدام در ديگرى رجحان نداشته باشند و در ما نحن فيه خبرى كه دالّ بر حرمت و نهى است مرجّح دارد و معيّنا بايد آن حديث را گرفته و به حرمت ملتزم شويم و عمل را ترك كنيم .\r\nو دليل حضرات عبارتست از همان ادلّه خمسه كه طرفداران تعيين حرمت در مسئله اوّل داشتند كه همه را جواب داديم .\r\nو علاوه برآن دليل ششمى هم آورده‌اند كه اضعف از آن ادلّه است و آن اينكه : دلالت نهى از دلالت امر قوىتر است چون نهى و دلالت مىكند بر استمرار و تكرار يعنى ترك عمل هميشه چه در واقعه اوّل و چه بعدى ولى امر دلالت مىكند بر ايجاد طبيعت آن هم مرّة واحدة پس دلالت نهى اقوى است و هركدام اقوى دلالة بود او مقدم است .\r\nجواب ما اينست كه : در اين جهت لا فرق بين امر و نهى زيرا كه مدلول امر ايجاد طبيعت است و مدلول نهى اعدام طبيعت يا ترك ايجاد آنست منتهى لوازم عقلى آنها فرق دارد زيرا كه در جانب ايجاد عقل مىگويد : الطبيعة توجد بوجود فرد واحد و ربطى به مدلول مطابق امر ندارد و در جانب اعدام هم عقل مىگويد : الطبيعة تنعدم بانعدام جميع افراده كه باز هم ربطى به مدلول نهى ندارد .\r\nدر نتيجه وجهى براى ترجيح جانب نهى بر جانب امر نيست و حق همان تخيير است حال على القول به تخيير باز اين بحث طرح مىشود كه آيا تخيير ، ابتدائى است ؟ يا استمرارى ؟ استمرارى هم كه باشد آيا استمرارى است مطلقا ؟ يا استمرارى است به شرط البناء من اوّل الامر بر استمرار و بقاء\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبر حكم مختار ؟ همان احتمالاتى كه در فقدان نص و اجمال نص طرح شد در اينجا هم مطرح است با همان ادلّه‌اى ذكر شد فقط يك امتياز در مسئله تعارض نصين وجود دارد و آن اينكه :\r\nبعضى مدّعى شده‌اند كه تخيير در ما نحن فيه يك تخيير استمرارى است نه ابتدائى و استدلال كرده به اطلاق اخبار التخيير يعنى اخبار تخيير بقول مطلق فرموده در متعارضين شما مخير هستيد اين اطلاق مىگيرد واقعه اوّلى را و وقائع بعدى را و هميشه تخيير را ثابت مىكند .\r\nولى شيخ اعظم ره مدّعى است كه اين اخبار مجمل هستند نه مطلق يعنى اين اخبار همين اندازه در مقام بيان اين هستند كه اگر به واقعه‌اى مثل دفن ميت برخورد كرديد و در آن رابطه دو دسته روايات متعارضين يافتيد و متحير شديد وظيفه شما تخيير است و به هر طرف خواستيد اخذ كنيد امّا پس از اخذ به يك طرف و رفع حيرت در وقائع بعدى هم مخيريد و يا معيّنا بايد به همان حكم مختار اخذ كنيد ؟\r\nاين معنى از اخبار استفاده نمىشود و قدر متيقن در به دو امر وظيفه را روشن مىسازند پس قابل استدلال نيستند مگر كسى بگويد : حكم واقعه اوّليه را اخبار تخيير روشن كرد و نسبت به وقائع بعدى شك مىكنيم در بقاء تخيير استصحاب تخيير را جارى مىكنيم و شما نمىتوانيد اشكال كنيد كه در مستقلات عقليه و مواردى كه عقل حاكم است جاى استصحاب نيست .\r\nزيرا ما مىگوئيم در متعارضين على الفرض شارع حاكم به تخيير است و ما اگر شك كنيم در بقاء حكم شرعى جاى استصحاب هست و گرنه مقتضاى قاعده عقلى تساقط يا توقف بود پس با استصحاب تخيير و با اخبار تخيير به تخيير استمرارى فتوا مىدهم .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمگر كسى بگويد : اينجا جاى استصحاب نيست چون يكى از شرائط استصحاب در وحدت موضوع است و در اينجا موضوع عوض شده زيرا مستصحب ما كه تخيير است موضوعش يا عنوان المتحيّر است كه با اخذ به يك طرف تحيّر مىرود و باقى نيست و يا عنوان المكلّف است كه قدر متيقن از آن المكلّف المتحيّر است و پس از اخذ به احدهما ديگر تجرّى نيست پس قيد موضوع رفته بر جاى استصحاب نيست .\r\nشيخ مىفرمايد : فتأمّل : اشاره به اينكه اوّلا موضوع بعد از اخذهم باقى است چون متحير يعنى شاك يعنى كسى كه نمىداند حكم واقعى او چيست ؟ وجوب ؟ يا حرمت ؟ و فرض اينست كه بعد از اخذ به يك طرف هم اين موضوع همچنان باقى است ثانيا موضوع در باب استصحاب بايد عرفا باقى باشد و بقاء آن به دقت عقلى فلسفى معتبر نيست و عرفا با مسامحه موضوع مكلّف است كه مخير بود الآن هم همان موضوع باقى است و لو حالتى از حالات او تغيير پيدا كند كه همان حالت تحيّر باشد اين لطمه‌اى به اجراء استصحاب نمىزند .\r\nبعد مىفرمايد : بنا بر اينكه ما نتوانيم استصحاب كنيم حكم تخيير را چون موضوع عوض شده نتيجه آنست كه نوبت مىرسد به استصحاب حكم مختار كه اصل مسبّبى باشد و اين اصل تخيير ابتدائى را ثابت مىكند نه استمرارى را .\r\n\r\nمسئله چهارم : شبهات موضوعيه\r\nچهارمين و آخرين مسئله از مسائل دوران بين محذورين عبارتست از دوران امر ميان وجوب و حرمت و منشأ دوران و شبهه هم امور خارجيه است\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنه خطاب شارع اين را شبهه موضوعيّه گويند و جناب شيخ ره سه مثال براى آن ذكر مىكنند كه دو مثال از مشهور است و به نظر شيخ مخدوش و يك مثال از خود شيخ .\r\n1 - مىدانيم كه آميزش با اجنبيّه در اسلام حرام است و مىدانيم كه آميزش با حليله يعنى همسر در شرائطى واجب مىشود يا به وجوب اصلى مثل اينكه در اسلام از هر چهار ماه يك‌بار بر مرد واجب است با همسرش جماع كند و اين حق زوجه است و هر چهار شب هم يك شب حق همخوابگى دارد و يا به وجوب عرضى مثل اينكه قسم خورده يا نذر كرده كه با زوجه‌اش جماع كند حال در خارج با زنى برخورد كرده كه شك دارد آيا حليله او است تا مجامعت با او واجب باشد ؟ يا اجنبيّه است تا مجامعت با او حرام باشد ؟\r\nدوران ميان وجوب و حرمت است و شبهه هم موضوعيه است .\r\nشيخ اعظم مىفرمايد : اين مثال مردود است زيرا كه در اينجا ما اصل موضوعى حاكم داريم و با وجود اصل موضوعى نوبت به اصول حكميه و اصل عدم وجوب و امثال آن نمىرسد و آن عبارتست از اصل عدم علقه زوجيت ميان اين زن و آن مرد و شك در وجوب يا حرمت وطى مسبّب است از شك در وجود و عدم اين پيوند پس جماع با اين زن حرام است و ترديدى نيست البته بعد مرحوم شيخ اصلى را به نام اصالة عدم وجوب الوطى هم مطرح مىكنند كه ظاهرا با وجود اصل موضوعى نيازى به آن نيست .\r\n2 - مىدانيم كه در اسلام شرب خمر حرام است و مىدانيم كه گاهى شرب خلّ يعنى سركه به جهت نذر و قسم و امثال آن واجب مىشود حال كسى قسم خورده كه سركه بنوشد و در خارج به مايعى برخورد كرده كه مردّد است كه آيا سركه است تا به واسطه قسم شرب آن واجب باشد يا شراب است تا حرام باشد ؟ باز هم دوران ميان وجوب و حرمت است و شبهه موضوعيه .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nشيخ اعظم مىفرمايد : اين مثال هم مردود است چون ما در اينجا يك اصل موضوعى داريم و آن اينكه : الاصل عدم تعلق الحلف بشرب هذا المائع با اجراء اين اصل موضوعى احتمال وجوب مرتفع مىشود چون موضوع ندارد آنگاه باقى مىماند احتمال حرمت شرب از ناحيه خمريت آن را هم با اصالة الاباحه برمىداريم .\r\n3 - بهتر آنست كه اين‌گونه مثال بزنيم : فرض بفرمائيد كه مولى فرموده : اكرام افراد عادل واجب و اكرام افراد فاسق حرام است و ما در خارج به فردى برخورد كرده‌ايم كه حالت سابقه او از عدل و فسق براى ما روشن نيست و اصل موضوعى هم معارض دارد و لذا ابتدا به ساكن شك داريم كه اكرامش واجب است يا حرام چون نمىدانيم كه آيا عادل است يا فاسق ؟\r\nضمنا فرق سه مثال روشن شد كه در دو مثال اول اصلى موضوعى داريم و با وجود آن نوبت به اصل حكمى يعنى اصل برائت نمىرسد ولى در مثال سوّم چنين نيست حال حكم اين مسئله چيست ؟\r\nشيخ ره مىفرمايد : حكم اين مسئله همانند حكم مسئله اوّل است يعنى اخذ به يك طرف بر ما واجب نيست بلكه يا ملتزم به اباحه مىشويم و يا به توقف آن‌چنان‌كه آنجا گذشت و بلكه اگر در آنجا ملتزم به اباحه يا توقف مىشديم در ما نحن فيه بطريق اولى چنين التزامى مىسپاريم چون در آنجا از التزام به اباحه يا توقف طرح قول امام و لو التزاما پيش مىآيد ولى در ما نحن فيه اين هم نيست چون ما در حكم كلّى الهى كه شك نداريم بلكه حكم كلّى را مىدانيم و بدان ملتزم مىشويم و عملا هم كه مخالفتى پيش نمىآيد زيرا يا انجام مىدهيم كه با احتمال وجوب ساخته و يا ترك مىكنيم . . . تازه مخالفت عمليه پيش بيايد هم اشكالى ندارد چرا كه مخالفت عمليه با معلوم بالاجمال در باب شبهات موضوعيه فراوان است\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nو نمونه‌هائى از آن را در فروعات علم اجمالى در مباحث قطع آورديم يك نمونه‌اش اين بود كه اقتدا فرد ثالث به واجدى المنى فى الثوب المشترك جايز است يعنى مثلا نماز ظهر را به اين اقتدا كند و نماز عصر را به آن در اينجا يقين دارد كه يكى از دو نماز را به شخص جنب اقتدا كرده يا اولى يا دوّمى مع ذلك تجويز شده و . . .\r\nقوله : هذا تمام الكلام : تا اينجا مباحث مربوط به شك در اصل تكليف كه مجراى دو اصل از اصول عمليه يعنى اصالة البراءة و التخيير بود به پايان رسيد و مجموعا در اين رابطه سه مطلب عنوان شد :\r\nمطلب اوّل : شبهات تحريميّه كه دوران بين حرمت و غير وجوب بود .\r\nمطلب دوّم : شبهات وجوبيّه كه دوران بين وجوب و غير حرمت بود .\r\nمطلب سوّم : دوران بين المحذورين كه يك طرف شبهه احتمال وجوب و طرف ديگر احتمال حرمت بود و هر مطلبى هم داراى چهار مسئله بود :\r\n1 - فقدان نص\r\n2 - اجمال نص\r\n3 - تعارض نصين\r\n4 - شبهات موضوعيّه و مجموعا دوازده مسئله عنوان شد حال آنچه كه تا به حال مطرح شد مربوط به شك در اصل تكليف بود آن هم تكاليف الزامى كه عبارت باشد از وجوب يا حرمت امّا بايد بدانيم كه شك در اصل تكليف صور ديگرى هم دارد به نام شك در تكاليف غير الزاميّه كه عبارتند از استحباب و كراهت و اين بخش نيز مجموعا سه مطلب دارد :\r\nمطلب اوّل : شبهات كراهتيه كه دوران ميان كراهت و اباحه است .\r\nمطلب دوّم : شبهات استحبابيه كه دوران ميان استحباب و اباحه است .\r\nمطلب سوّم : دوران بين استحباب و كراهت .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nو هر مطلبى هم داراى چهار مسئله است :\r\n1 - فقدان نص\r\n2 - اجمال نص\r\n3 - . . . و 4 - . . .\r\nكه مجموعا دوازده مسئله پيدا مىكنند و احكام اين دوازده مسئله از ملاحظه مطالب مذكوره در شك در تكليف الزامى بدست مىآيد و خلاصه مطلب اينكه :\r\nدوران بين كراهت و اباحه نظير دوران بين حرمت و غير وجوب است و همان احكام را دارد .\r\nو دوران بين استحباب و اباحه نظير دوران بين وجوب و غير حرمت است .\r\nو دوران بين استحباب و كراهت نظير دوران بين وجوب و حرمت است .\r\nو همان گونه كه در آن موارد نسبت به وجوب يا حرمت اصالة البراءة جارى مىشد در اين موارد هم نسبت به استحباب و كراهت اصالة البراءة جارى مىشود .\r\nتنها امتيازى كه شك در تكاليف غير الزامى با شك در تكاليف الزامى دارد در اينست كه در شك در الزام اصالة البراءة جارى مىشد و ادلّه برائت آنجا را به خوبى دلالت مىكرد ولى در شك در غير الزام شمول ادلّه برائت و اجراء اصل برائت مبتلا به اشكال است زيرا كه ادلّه برائت براى نفى مؤاخذه و عقاب جارى مىشوند و دليل عقلى مىگفت عقاب بدون بيان قبيح است و فرض اينست كه در غير واجب و حرام بدون جريان اين اصل هم خودبه‌خود عقاب منتفى است و لذا نيازى به اجراء اين اصل نيست بلكه عبث است .\r\nدر آخر مىفرمايد : فتدبّر : شايد اشاره به اين باشد كه نسبت به شك در استحباب و كراهت اصل برائت جارى نمىشود ولى اصالة العدم جارى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمىشود و آثار مختصه به آنها را برمىدارد فى المثل فرض كنيد شخصى نذر كرده كه هرگاه مستحبى را انجام داد بعنوان شكرانه درهمى صدقه دهد يا مكروهى انجام داد بعنوان زجرانه درهمى صدقه دهد و الآن عملى را انجام داده كه شك در كراهت يا استحباب آن دارد به دنبالش شك در وجوب تصدق دارد اصالة عدم الاستحباب او الكراهة جارى كرده و مترتب مىكند برآن عدم وجوب تصدق را .\r\n3 - اصالة الاحتياط\r\n\r\nالموضع الثانى فى الشك فى المكلف به ( اصالة الاحتياط )\r\nتا اينجا مباحث مربوط به دو اصل برائت و تخيير به پايان رسيد و اينك وارد مىشويم در مباحث اصالة الاحتياط مجراى دو اصل پيشين در مورد شك در اصل تكليف بود و مجراى اصالة الاحتياط شك در مكلف به است با علم اجمالى به اصل تكليف يعنى اجمالا مىدانم كه از شرع مقدس وجوبى صادر شده و نوع تكليف مشخص است ولى نمىدانم آيا اين وجوب به ظهر مثلا تعلق گرفته يا به جمعه ؟ و يا اجمالا مىدانم حرمتى صادر شده ولى متعلّق اين حرمت برايم معلوم و مشخص نيست .\r\nحال در رابطه با اصالة الاحتياط و به تعبير بهتر در رابطه با موارد علم اجمالى به نوع تكليف و شك در مكلف به نيز سه مطلب مورد بحث است :\r\nمطلب اوّل : شبهات تحريميّه يعنى دوران امر ميان حرمت و غير وجوب از احكام ديگر .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمطلب دوّم : شبهات وجوبيه يعنى دوران ميان وجوب و غير حرمت .\r\nمطلب سوّم : دوران بين المحذورين يعنى بين الواجب و الحرام .\r\nو هر مطلب هم داراى چهار مسئله فقدان نص و اجمال نص و تعارض نصين و شبهه موضوعيه مىباشد كه مجموعا سر از دوازده مسئله درمىآورد كه اين دوازده مسئله طى سه مطلب با تنبيهاتى كه هركدام دارند در اين بخش تفصيلا مورد بحث و بررسى قرار مىگيرند .\r\n\r\nالمطلب الاوّل : شبهات تحريميه\r\nمطلب اوّل از مطالب سه‌گانه مبحث علم اجمالى پيرامون شبهات تحريميّه است يعنى علم اجمالى به اصل حرمت دارم ولى مكلف به برايم مشكوك است و اين مطلب داراى چهار مسئله است :\r\n\r\nمسئله اوّل : شبهه موضوعيّه\r\nنخستين مسئله را از شبهات موضوعيه آغاز مىكنيم و سرّ اينكه در باب علم اجمالى برعكس باب شك در اصل تكليف عمل كرده و شبهات موضوعيه را مقدم آورده‌ايم آنست كه در اين باب شبهات موضوعيه مشهورترند و نوع شبهات مقرونه به علم اجمالى از قبيل شبهه موضوعيه است كه منشأ شبهه امور خارجى باشد و لذا به ترتيب اهميّت مباحث را عنوان مىكنيم :\r\nبحث در اينست كه ما يقين به حرمت داريم ولى شك داريم كه\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nدر خارج آيا متعلّق حرمت اين فرد است يا آن فرد ؟ آيا حرام شرب اين مايع است مثلا يا مايع ديگر ؟\r\nبطور كلّى شبهه در اين مقام دو صورت دارد :\r\n1 - شبهات محصوره كه اطراف شبهه محصور و محدود و انگشت شمار هستند مثل اينكه امر دائر است ميان يكى از دو شىء خارجى يا يكى از چند شىء و حدّ و مرز دارد .\r\n2 - شبهات غير محصوره كه اطراف شبهه نامتناهى و از شماره بيرون است فى المثل يكى از هزاران مايع خارجى موجود در فلان مكان نجس و حرام است .\r\n\r\nشبهه محصوره\r\nفعلا بحث ما در موارد علم اجمالى و شبهه محصوره است يعنى علم اجمالى دارم به حرمت يك مايعى در خارجى و اطراف شبهه هم محصوره در دو يا سه و يا ده و بيست و . . . است و بهتر حال محدود است در اين رابطه سؤال اينست كه آيا چنين علم اجمالىاى منجّز واقع است ؟ و امتثال مىطلبد يا خير ؟\r\nدر دو مقام بحث بايد كرد :\r\nمقام اوّل : آيا مخالفت قطعيه با علم اجمالى جايز است يا حرام ؟\r\nيعنى آيا مىتوان علم اجمالى را كالجهل رأسا فرض كرده و همان‌طورىكه در شك در اصل تكليف اصل برائت جارى نموده و مرتكب مىشديم در اينجا هم در هريك از اطراف شبهه اصل برائت جارى كنيم و هر دو مايع\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nرا شرب كنيم يا نه علم اجمالى كالجهل رأسا نيست و مخالفت قطعيه حرام است ؟\r\nمقام دوّم : برفرض كه مخالفت قطعيه حرام باشد آيا موافقت احتماليه با علم اجمالى كافى است يعنى يك طرف را مرتكب و طرف ديگر را ترك كنيم ؟ يا موافقت قطعيه لازم است يعنى بايد از هر دو طرف اجتناب كنيم كه اين همان احتياط است ؟\r\n\r\nمقام اوّل يا مخالفت قطعيه با علم اجمالى\r\nاجمالا مىدانيم كه يكى از اين دو مايع خارجى شراب است يا احد الإناءين نجس است يا يكى از اين دو طعام مسموم است يا پيمودن يكى از اين دو طريق خطرناك است و . . . در چنين مواردى آيا عقلا و شرعا مخالفت قطعيه با اين علم اجمالى جايز است يعنى ما مكلفين حق داريم از هر دو مايع استفاده كنيم و به علم اجمالى اعتنا نكنيم و يا ناديده گرفتن علم اجمالى حرام است يعنى حق نداريم هر دو يا چند طرف شبهه را مرتكب شويم ؟ در مسئله اقوالى چند وجود دارد كه عبارتند از :\r\n1 - گروهى برآنند كه مخالفت قطعيه با علم اجمالى جايز نيست « قول مشهور » .\r\n2 - گروهى برآنند كه مىتوان با علم اجمالى مخالفت كرده و هر دو طرف را مرتكب شد .\r\n3 - و گروههاى ديگر هم در مطلب تفصيلاتى دارند كه در ادامه بحث مطرح خواهد شد جناب شيخ اعظم ره مىفرمايند : حق اينست كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمخالفت قطعيه با علم اجمالى حرام است و براى اثبات اين مدّعا چنين استدلال مىكنند :\r\nمقتضى براى حرمت مخالفت قطعيه موجود است « صغرا »\r\nو مانع هم از چنين حرمتى مفقود است « كبرى »\r\nفيؤثر المقتضى اثره چون وقتى مقتضى موجود و مانع مفقود شد علّت تامه تحقق مىيابد و هركجا علت تامه موجود شد معلولش هم حتما موجود مىشود كه همان حرمت مخالفت قطعيه باشد .\r\n\r\n« نتيجه »\r\nامّا بيان صغرى : مقدّمه : چنان كه سابقا هم گفته‌ايم بر مبناى مشهور الفاظ و عناوينى كه متعلق خطاب شارع هستند و در لسان شرع آمده‌اند همانند بقيّه الفاظ وضع شده‌اند براى يك سلسله معانى واقعيه و نفس الأمرية به گونه‌اى كه علم يا جهال مكلّف هيچ دخالتى در معناى موضوع له ندارد فى المثل كلمه ماء در لغت عرب وضع شده براى آن جسم سيّال بارد بالطبع چه ما بدانيم يا نه ، كلمه خمر وضع شده براى جسم مايعى كه مستى آورد . . . است و علم و جهل ما در آن معنا دخيل نيست .\r\nو در لسان دليل هم نوعا به‌همين‌صورت متعلق خطاب واقع شده يعنى امر مولى روى طبيعت و ذات صلاة و زكات و . . . رفته چه ما بدانيم و چه ندانيم و نهى مولى روى طبيعت خمر و ميته و . . . بار شده و فرموده :\r\n حُرِّمَتْ عَلَيْكُمُ الْمَيْتَةُ وَ . . .  چه بدانيم يا نه منتهى اگر عالم به اين خطاب شديم آن تكليف در حق ما منجّز مىشود و اگر جاهل مقصر هم باشيم منجّز است يعنى مخالفت آن عقاب دارد ولى اگر جاهل قاصر باشيم\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nتكليف واقعى در حق ما منجّز نيست و ما معذور خواهيم بود .\r\nجماعت اشاعره نوعا مىگويند : الفاظ موضوعند براى معانى واقعيه با قيد علم و با همين وصف در خطاب شارع آمده‌اند و لذا مىگويند : اگر ما علم به حكم داشتيم تكليف در واقع در حق ما ثابت است و گرنه نه با حفظ اين مقدمه مىگوئيم :\r\nمقتضى براى حرمت مخالفت قطعيه با معلوم بالاجمال موجود است به دو دليل :\r\n1 - دليلى كه دلالت مىكند بر حرمت فلان عنوان مثلا اجتنب عن الخمر كه دلالت مىكند بر حرمت عنوان خمر ، عموميّت دارد و شامل سه دسته از افراد و يا حالات مىشود :\r\nالف : خمرهاى خارجى معلوم بالتفصيل را شامل مىشود و بايد اجتناب كنيم .\r\nب : خمرهاى خارجى معلوم بالاجمال را كه اجمالا بدانيم يكى از اين دو مايع خمر است شامل مىشود .\r\nج : خمرهاى خارجى مجهول و مشكوك به شك بدوى را هم كه در واقع خمر است ولى ما نمىدانيم شامل مىشود و وجهى براى اختصاص اين عنوان به خمرهاى معلوم بالتفصيل وجود ندارد به همان بيان كه در مقدمه گفتيم كه الفاظ موضوعند براى معانى واقعيه و در لسان دليل هم به همان كيفيت مورد خطاب واقع شده و مقيد به قيد علم نشده پس معناى خطاب شارع اينست كه از هرآنچه كه در واقع خمر است بايد اجتناب كرد و در موارد علم اجمالى هم خمر واقعى هست پس بايد اجتناب كنيم البته در صورت جهل و شك بدوى هم تكليف هست ولى منجّز نيست و عقل و شرع ما را معذور كرده‌اند كما سبق تفصيلا در باب شك بدوى پس لسان\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدليل مختص به فرض علم تفصيلى نيست .\r\n2 - برفرض كه لسان دليل مختصّ به صورت علم تفصيلى به خمريّت باشد لازمه‌اش آنست كه خمر معلوم بالاجمال از حرام واقعى بودن درآيد و حلال واقعى گردد چون حرمت واقعى مخصوص صورت علم تفصيلى است كه اينجا نيست درحالىكه احدى به اين لازم ملتزم نيست حتّى آنها كه مىگويند الفاظ موضوعند براى معانى معلومه و اجتنب عن الخمر يعنى عن الخمر المعلوم ، چون اين‌ها هم كه مىگويند علم دخيل در موضوع له است منظورشان اعم از علم اجمالى و تفصيلى است [ البته به اين جمله مرحوم آشتيانى اشكال كرده‌اند كه :\r\nلا يخفى عليك ان هذا الاستظهار لا يخلو عن تأمل على مذهب القائل بالوضع للامور المعلومة بل الظاهر ارادتهم لخصوص العلم التفصيلى . . . 
  ] و در ما نحن فيه علم اجمالى موجود است پس قول به اختصاص دليل به صورت علم تفصيلى تالى فاسد دارد .\r\nو امّا اثبات كبرى : مانع از حرمت مخالفت قطعيه يا از ناحيه عقل است و يا شرع و خوشبختانه از هيچ ناحيه مانعى نيست ، امّا عقل : به عقل و وجدان كه مراجعه كنيم مىبينيم در موارد علم اجمالى عقل نه مانع از اصل تكليف و نه مانع از عقاب است :\r\nامّا اصل تكليف : عقل مىگويد : هيچ ايرادى ندارد كه مولى بندگانش را مكلّف كند كه همان‌طورىكه از معلوم بالتفصيل اجتناب مىكنند از معلوم بالاجمال هم كه امرش مردّد بين دو يا چند امر است اجتناب كنند حالا تكليف و خطاب به صورت عمومى باشد به اينكه بفرمايد :\r\nقف عند الشبهة فانّ الوقوف . . . كه شامل خمر مشتبه و غيره مىشود و يا به صورت خصوصى يعنى بفرمايد : اجتنب عن الخمر المردّد بين احدهما . . .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو مانعى از قبيل تكليف بما لا يطاق و . . . نيست .\r\nو امّا عقاب : عقل مىگفت عقاب بدون بيان و اصل قبيح است و در موارد علم اجمالى بيان و اصل موجود است و يقين داريم كه خطاب اجتنب اينجا را هم شامل است پس موضوع حكم عقل به قبح كه عدم البيان باشد در اينجا منتفى نيست پس عقل ، تنجّز تكليف را در اين‌گونه موارد تقبيح و محكوم نمىكند .\r\nو امّا شرع : به شرع مقدس كه مراجعه مىكنيم هيچ آيه و روايتى نمىيابيم مبنى بر اينكه شريعت فرموده باشد : مخالفت قطعيه با علم اجمالى جايز است و شما حق داريد معلوم بالاجمال را زير پا بگذاريد به استثناى دو دسته روايات :\r\n1 - رواياتى كه مىگويد : كل شىء حلال حتى تعرف انه حرام بعينه .\r\n2 - رواياتى كه مىگويد : كل شىء فيه حلال و حرام فهو لك حلال حتى تعرف الحرام منه بعينه .\r\nكسانى هم كه مىگويند : مخالفت قطعيه با علم اجمالى جايز است نوعا به اين دو نمونه روايات تمسك مىكنند يعنى معتقدند كه مقتضى براى حرمت مخالفت موجود است ولى اين دو روايت مانع است و كيفيت استدلالشان از اين قرار است : صدر اين روايات تعميم داشته و موارد علم اجمالى را هم مىگيرند چون مضمون اين روايات اينست كه هر چيزى كه در حليت و حرمت آن شك دارى ، در ظاهر حكم به حليّت كن و ما در موارد علم اجمالى نسبت به خصوص اين مايع شك در خمريت و حرمت داريم فهو لك حلال و نسبت به آن مايع ديگر هم كذلك پس اصالة الحلية و البراءة در اينجا هم جارى مىشود .\r\nو بالجمله اين اخبار همان‌طور كه شبهات بدويه را شامل بود شبهات\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمقرونه به علم اجمالى را هم شامل است .\r\nو مؤيّد اين شمول اينكه در روايت مسعدة بن صدقه و غيره مثالهاى فراوانى آورد از قبيل پارچه‌اى كه خريدارى مىكنى و شايد دزدى باشد ، مملوكى كه مشترى آن هستى و شايد حرّ باشد و زنى كه مىخواهى با او ازدواج كنى و شايد خواهر رضاعى تو باشد و . . . كه در تمام اين‌ها امام ( ع ) فرمود ارتكاب بلا مانع است و اين مثالها اطلاق دارند يعنى شامل شبهات بدويه و مقرونه به علم اجمالى مىشوند و بلكه در غالب اين‌گونه موارد علم اجمالى حتمى است منتهى نه در فرض شبهه محصوره بلكه با فرض غير محصوره بودن آدمى يقين دارد كه يكى از اين هزاران پارچه سرقت است يكى از اين هزاران ذبيحه‌ها غير شرعى است و . . . مع‌ذلك به اين علم اجمالى اعتنا نشده پس مخالفت با علم اجمالى جايز است شيخ اعظم مىفرمايد :\r\nاگرچه صدر اين روايات شامل مشتبه به علم اجمالى نيز مىشود .\r\nو لكن ذيل اين روايات غايتى آمده كه حتى تعرف انه حرام يعنى حكم به حلّيت ظاهرى در موارد شبهه مغيّا به غايت علم است مفهوم غايب كلام اينست كه فاذا عرفت و علمت بالحرمة ديگر جاى حلّيت نيست و اين مفهوم عام است يعنى علم تفصيلى به حرمت را مىگيرد علم اجمالى را هم مىگيرد چون هر دو علم و معرفت است .\r\nدر نتيجه اگر بنا باشد صدر اين روايات موارد علم اجمالى را هم شامل باشد لازم مىآيد ميان صدر و ذيل - منطوق و مفهوم تناقض باشد كه منطوق صدر مىگويد : حلال و مفهوم ذيل مىگويد : حرام پس براى خروج از تناقض چاره‌اى نيست جز از اينكه منطوق صدر را اختصاص مىدهيم به باب شبهات بدويه پس اين روايات به درد ما نحن فيه نمىخورند پس مانع هم مفقود شد آنگاه استدلال منتج مىشود .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nفان قلت : مستشكل مىگويد : غايتى كه در اين سلسله روايات آمده مجرّد معرفة الحرام و علم به حرمت نيست تا شما بفرمائيد : اين معنى در فرض علم اجمالى هم هست پس آن غايت حاصل شده ديگر جاى اخذ به مغيّا نيست بلكه غايت خصوص علم تفصيلى و معرفت تفصيلى به حرمت است يعنى تا زمانى كه تفصيلا نمىدانيد كه فلان شىء خارجى حرام است و با اشاره حسيّه نمىتوانيد معيّن كنيد كه هذا هو الحرام الواقعى غايت حاصل نشده و عموم مغيّا به قوت خود باقى است .\r\nو شاهد مطلب كلمه بعينه است كه در هر دو حديث تكرار شده و به معناى بشخصه است يعنى هر چيزى در ظاهر محكوم به حليّت است تا زمانى كه مشخصا بشناسيد كه آن شىء حرام است يعنى علم تفصيلى پيدا كنيد پس تا زمانى كه شك داريد جاى كل شىء حلال است و تا وقتىكه ظن غير معتبر هم داريد جاى عموم صدر است و تا زمانى هم كه علم اجمالى داريد جاى عموم صدر و مغيا است فقط هنگامى كه علم تفصيلى به حرمت آمديد و يا حدّ اقل ظن تفصيلى معتبر به حرمت كه قائم‌مقام علم است آمده آنگاه حكم به حرمت مىشود . و در ما نحن فيه چنين نيست پس چيزى مانع از جريان قانون كل شىء حلال نيست فيجوز المخالفة القطعية .\r\nقلت : شيخ اعظم مىفرمايد : دو دسته روايات مذكور را نبايد به يك چشم نگاه كرد بلكه هر دسته‌اى حسابى دارد امّا دسته اوّل كه مىگفت :\r\nكل شىء حلال حتى تعرف انه حرام بعينه در اينجا دو سؤال مطرح است :\r\n1 - آيا كلمه بعينه كه جار و مجرور است متعلّق به چيست ؟ و قيد چه جمله‌اى است ؟ در عبارت دو جمله وجود دارد يكى جمله حتى تعلم انه حرام و يك جمله انّه حرام يعنى اوّلا چيزى در واقع حرام است و ثانيا شماى مكلّف علم به آن پيدا مىكنيد آيا كلمه بعينه قيد حتى تعلم\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nاست يعنى تعلم بعينه اى بشخصه يعنى علم تفصيلى پيدا كنى كه مدّعاى مستشكل همين است ؟ يا قيد انه حرام است يعنى آن شىء حرام است بعينه ؟\r\nشيخ اعظم مىفرمايد : قيد انّه حرام است چون برحسب قواعد عرب اگر ظرف يا جار و مجرورى داراى دو متعلّق ذىصلاحيت باشد و يكى از ديگرى نزديكتر باشد آقايان مىگويند : الاقرب يمنع الابعد .\r\n2 - برفرض كه بعينه به جمله دوّم برگردد آيا قيد احترازى است يعنى آمده براى احتراز از امر ديگر و يا قيد توضيحى و تاكيدى است يعنى آمده جهت تاكيد همان مطلب ؟ شيخ مىفرمايد : قيد توضيحى و تاكيدى است .\r\n[ نظير كلمه نفس و عين در جاءنى زيد نفسه يا عينه كه به منزله جاءنى زيد زيد است و در مقام دفع توهم مىآيد كه مبادا مخاطب خيال كند من در گفتارم اشتباه كرده‌ام و پدر زيد را ديده‌ام ولى مىگوئيد : رايت زيدا يا جاءنى زيد و . . . 
  ] بدليل اينكه ضمير انّه در حتى تعلم انه حرام به كلمه شىء در صدر حديث [ كل شىء حلال 
  ] رجوع مىكند يعنى تا بدانى كه آن شىء حرام است بعينه خوب در دنيا هر چيزى كه حرام شد بعينه حرام است يعنى خود آن شىء حرام است و معقول نيست كه چيزى حرام باشد لا بعينه پس كانّ گفته : انه حرام انه حرام .\r\nفى المثل وقتى شما علم داريد به نجاست اناء زيد و طهارت اناء عمرو ، اناء زيد بعينه حرام است يعنى خودش حرام است و وقتى هم كه اين دو اناء مشتبه شدند باز يصدق بر اينكه اناء زيد حرام است خودش حال خودش حرام است در فرض علم تفصيلى هم هست در فرض علم اجمالى هم هست پس شما نمىتوانيد از كلمه بعينه به نفع خودتان بهره‌بردارى كنيد .\r\nو امّا دسته دوّم كه مىگويد : حتى تعرف الحرام منه بعينه : شيخ اعظم در مقابل اين حديث تسليم مىشوند و قبول مىكنند كه ظاهر حديث\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nهمين است كه قيد بعينه متعلق به تعرف باشد و منظور اين باشد كه علم تفصيلى به حرمت پيدا كنى پس تا علم تفصيلى نيامده علم اجمالى و احدهما كفايت نمىكند و سرّ مطلب آنست كه حتى تعرف الحرام منه بعينه مجموع يك جمله است نه دو جمله و قيد به عينه مجموع از حتّى تعرف . . .\r\nمىخورد در نتيجه تا مادامىكه علم تفصيلى نيايد حكم به حليّت مىشود .\r\n[ حق مطلب اينست كه كلمه بعينه به قرينه روايات دسته دوّم برمىگردد به همان تعلم و منظور علم تفصيلى پيدا كردن است منتهى به همان بيان كه شيخ اعظم ره از دسته ثانيه جواب داده‌اند از دسته اول هم جواب مىدهيم 
  ]\r\nو لكن مىفرمايد :\r\nما نمىتوانيم به ظاهر اين حديث اخذ كرده و آن را به ظاهرش ابقاء كنيم و ناچاريم از توجيه بدليل اينكه اگر صدر اين حديث موارد علم اجمالى را هم شامل گردد دو تالى فاسد و تنافى پيش مىآيد :\r\n1 - شمول اين حديث منافات داريم با قول شارع كه فرموده اجتنب عن الخمر زيرا كه از طرفى شما مىدانى كه در اينجا خمرى هست و شرع مىگويد : بايد از خمر واقعى اجتناب كنى و عقل مىگويد معصيت مولى حرام است و از طرفى شارع بفرمايد ارتكاب هر دو جايز است اين مىشود تناقض يعنى هم يقين دارم كه اجتناب از خمر حرام است و در اينجا خمر موجود است فيجب الاجتناب و هم يقين دارم كه اجتناب از هر دو طرف شبهه واجب نيست يعنى عقابى در كار نيست و اين دو قابل جمع نيستند .\r\n2 - شمول حديث فوق موارد علم اجمالى را مستلزم اينست كه حرمت واقعى مال موارد علم تفصيلى باشد پس در موارد علم اجمالى خمر موجود واقعا حرام نيست و معناى اينكه علم موضوعيت دارد همين است پس خمر\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nواقعى مثل سركه حلال واقعى است و اين اوّلا بر خلاف اجماع است چون بالاجماع خمرى در اينجا هست و هو حرام و خود شما هم قبول داريد كه حليّت واقعى در اينجا نيست بلكه حد اكثر مدّعى حليّت ظاهريه هستيد و ثانيا بر خلاف نصّ هم هست چون نص گفته اجتنب عن الخمر و مقيد به علم تفصيلى نكرده و ثالثا بر خلاف خود اين اخبار هم هست چون مفاد اين اخبار هم اينست كه :\r\nكل شىء فيه حلال و حرام فهو لك حلال يعنى در ظاهر حلال است و در واقع چه‌بسا حرام باشد پس منكر حرمت واقعيه حتى در فرض شك هم نيستند پس نتوان اين سخن را پذيرفت .\r\nان قلت : مقدمه : بحثى است ميان اصوليين كه آيا اجتماع دو حكم مختلف در موضوع واحد جايز است يا خير ؟ اجتماع دو حكم واقعى متخالف در موضوع واحد حتما جايز نيست مثل وجوب واقعى و حرمت واقعى و نيز اجتماع دو حكم ظاهرى مخالف هم جايز نيست مثل حليت ظاهرى و حرمت ظاهرى ولى اجتماع يك حكم واقعى با يك ظاهرى محل بحث است كه در واقع چيزى حرام باشد ولى در ظاهر حلال براساس ادلّه مشهور قائل به جواز هستند با حفظ اين مقدمه مستشكل مىگويد : اين دو تالى فاسد در صورتى است كه اجتماع حكمين واقعى و ظاهرى در موضوع واحد جايز نباشد امّا اگر اجتماع جايز شد كما هو الحق چه مانعى دارد كه احدهما كه در واقع خمر است به حكم اجتنب حرام واقعى باشد و در ظاهر چون تفصيلا نمىدانيم هر دو حلال باشد به حكم كل شىء كما اينكه در شبهات بدويه كه شما اصل برائت جارى مىكرديد در همان‌جا هم احتمال مىداديد كه در واقع اين مايع خارجى خمر باشد و حرام و مشمول اجتنب باشد مع ذلك مىگفتيد در واقع حرام باشد يا نه ما در ظاهر حكم به حلّيت\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمىكنيم و اشكالى ندارد كه حكم واقعى و ظاهرى دو تا باشد حال همان‌طورىكه آنجا اجتماع حكمين در موضوع واحد منافاتى نداشت در ما نحن فيه هم كذلك .\r\nقلت : قياس مع الفارق است و مورد علم اجمالى را به باب شك در تكليف و جاهل نبايد قياس كرد زيرا كه براى جاهل توسعه‌هائى داده شده كه براى عالم آن توسعه‌ها نيست و لو علم اجمالى داشته باشد .\r\nاوّلا : جاهل گنجايش آن را دارد كه خداوند معذورش كند چنانچه مفاد ادله برائت همين بود ولى عالم اين معذوريت را ندارد .\r\nثانيا جاهل صلاحيت جعل بدل را دارد كه شارع بگويد : ايها الجاهل تو به خبر واحد عمل كن اگر مطابق واقع درآمد فهو المطلوب و گرنه مؤداى خبر واحد جايگزين حكم واقعى مىشود و بر مبناى مصلحت سلوكيه مصلحتى معادل با واقع را به انسان مىدهند ولى عالم اين‌چنين نيست .\r\nثالثا آدم جاهل صلاحيت جعل طريق را دارد كه خدا به جاهل بگويد حالا كه راهى به واقع ندارى به اين خبر واحد عمل كن و از اين راه برو بر مبناى طريقيت اگر مصادف واقع درآمد فهو المطلوب و گرنه تو معذورى .\r\nولى در تمام اين موارد عالم معذور نيست ، عالم لياقت جعل بدل و طريق ندارد بلكه موظف است به علم خودش عمل كند و لذا در حق عالم موضوع واحد داراى دو حكم باشد تناقض است بر خلاق جاهل .\r\nان قلت : مستشكل مىگويد : چه اشكالى دارد كه خمر معلوم بالاجمال در واقع داراى حكم حرمت و در ظاهر داراى حكم ديگرى بنام حليت باشد ؟ شما گفتيد عقل اجازه نمىدهد ما مىگوئيم عقل كه اجازه نمىدهد از اين جهت است كه اذن در معصيت لازم مىآيد و هو قبيح و لا يصدر من الحكيم ما مىگوئيم : مقدّمه : معصيت دو گونه است :\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n1 - معصيتى كه شخص عاصى حين المعصية متوجه است و مىداند كه دارد معصيت مىكند .\r\n2 - معصيتى كه عاصى حين المعصية متوجه نيست كه نافرمانى مىكند پس از ارتكاب مىفهمد كه معصيت كرده آنگاه اذن در معصيت از سوى مولى مع علم المكلّف بها عند العمل قبيح است امّا اذن در معصيت با عدم علم به آن مگر پس از وقوع عمل قبحى ندارد .\r\nبا حفظ اين مقدّمه مىگوئيم : در ما نحن فيه كه علم اجمالى و انائين مشتبهين باشد اگر شخص دفعة واحدة هر دو را با هم شرب كند اين مىشود ارتكاب معصيت با علم به آن حين الارتكاب و اذن مولى در آن قبيح است ولى اگر دو اناء را تدريجا مرتكب شد يعنى اوّل اين مايع را خورد و فردا مايع ديگر را در اينجا آن موقعى كه مايع اول را سركشيد يقين ندارد كه مشغول شرب خمر است بلكه شاك است و فردا كه مايع ديگر را سر مىكشد حين العمل يقين به معصيت ندارد آرى وقتى هر دو را آشاميد بعد العمل يقين مىكند كه معصيتى را مرتكب شده يا ديروز يا امروز و اذن مولى در چنين معصيت قبيح نيست و گرنه در نظائر اين هم اذن نمىداد درحالىكه ما شواهدى داريم كه در آنجا اذن داده در ارتكاب معصيت تدريجا :\r\n1 - در آينده خواهد آمد كه اگر شبهه محصوره باشد علم اجمالى از اثر مىافتد ارتكاب همه اطراف شبهه جايز است با اينكه بعد از ارتكاب همه اطراف يقين مىكند به ارتكاب حرام ولى تجويز شده .\r\n2 - در همان شبهه غير محصوره اگر همه اطراف را مرتكب نشده ولى به تعدادى مرتكب شد كه عادتا يقين مىكند به ارتكاب حرام مع‌ذلك تجويز شده .\r\n3 - در شبهات مجرّده از علم كه عبد فعلا نمىداند شرب توتون\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nحلال است يا حرام و شرب مىكند ولى مولى كه عالم الغيب است توجه دارد كه اين عبد يك ساعت بعد از ارتكاب يقين خواهد كرد به حرمت ولى مع‌ذلك چون حين العمل نمىداند تجويز شده .\r\n4 - قبلا در دوران بين محذورين گفتيم در خبرين متعارضين بنا بر قول مشهور مجتهد مخير است بين اين خبر و آن خبر آن هم به نوع تخيير استمرارى و لا ريب در اينكه اگر در واقعه اولى به اين خبر و در واقعه بعدى به خبر بعدى عمل كرد يقين مىكند كه معصيتى صورت گرفته ولى مع‌ذلك چون حين العمل نمىداند بلامانع است .\r\n5 - در موارد تخيير مقلد بين فتواى دو مجتهد اگر مدتى به اين فتوا عمل كرد و مدتى به فتواى مخالف آن تدريجا يقين مىكند كه معصيت شده ولى چون حين العمل ملتفت نبوده اشكالى ندارد پس ما از اين موارد به اين نتيجه مىرسيم كه مخالفت قطعيه با علم اجمالى دفعة حرام است ولى تدريجا حرام نيست .\r\nقلت : جواب ما : شيخ مىفرمايد : مقدّمه : احكام عقليّه كليت دارد و تخصيص بردار نيست با حفظ اين نكته مىگوئيم : عقل كه مىگويد :\r\nاذن در معصيت قبيح است و از حكيم صادر نمىشود فرقى نمىگذارد ميان معصيت دفعة يا تدريجا ، حين الارتكاب علم به معصيت داشته باشد يا نه حرام است آرى در شبهات محصوره آنكه قبح ندارد .\r\nاينست كه شارع به احدهما اجازه بدهد ولى از ديگرى منع كند اين ممكن است زيرا كه در اين صورت آن را كه شارع منع كرده مىشود بدل از حرام واقعى حال حرام واقعى همين باشد فنعم المطلوب و اگر اين حلال واقعى بوده در ظاهر بدل از حرام واقعى مىشود و اين همان مطلوب ما است كه مخالفت قطعيه حاصل نشده و تنها اين مقدار عقلا قبحى ندارد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nو امّا نمونه‌هائى كه آورديد همه آنها جواب دارد :\r\nامّا دو نمونه اول كه از شبهه غير محصوره بود به تفصيل خواهد آمد كه قياس ما نحن فيه يعنى شبهات محصوره به آن موارد مع الفارق است .\r\nو امّا نمونه سوم : مىگوئيم عند الشارع ملاك علم فعلى عبد است و علم بعدى او اثر ندارد و در آن مثال علم فعلى نيست بر خلاف ما نحن فيه كه بالفعل يقين دارد كه حرامى هست .\r\nو امّا نمونه چهارم و پنجم : در موارد تخيير هر دفعه كه به يك طرف عمل مىكند حجّتى دارد و براساس حجت عمل مىكند ولى در مشتبهين حجتى ندارد روى چه حسابى هر دو را بخورد ؟\r\nبا اين بيان بايد روايت كل شىء را توجيه كنيم به اينكه : هر چيزى كه در او قسم حلالى هست و قسم حرامى فهو لك حلال وقتى كه شك در حليت و حرمت پيدا كردى البته مادامىكه حرمت را بعينه بدانى يعنى بدانى كه انّ فى ارتكابه ارتكابا للحرام يا بدانى كه انّ فى ارتكابه مع ارتكاب رفيقه ارتكابا للحرام پس قدرى بعينه را توسعه داديم آنگاه الاوّل فى العلم التفصيلى و الثانى فى العلم الاجمالى . . .\r\nان قلت : مستشكل مىگويد : سلّمنا كه در باب علم اجمالى و انائين مشتبهين شارع مقدس نمىتواند ارتكاب هر دو طرف شبهه را تجويز نموده و بدان اذن دهد چون اذن در معصيت است و قبيح و در اين جهت فرقى نيست ميان اينكه مخالفت قطعيه دفعى باشد يا تدريجى ولى خود شما در تبصره‌اى كه آورديد و گفتيد :\r\nنعم لو اذن . . . پذيرفتيد كه شارع مىتواند به ارتكاب احدهما اذن دهد ولى از ديگرى منع كند و اين ممنوع را بدل قرار دهد از حرام واقعى تا مخالفت قطعيه پيش نيايد و در اينكه كدام بدل باشد اختيار را به عهده شما بگذارد\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو شما مخير باشيد .\r\nحال ما مىگوئيم : در باب علم اجمالى و شبهه محصوره گاهى اطراف شبهه طورى است كه ارتكاب هر دو طرف هم دفعة ممكن مىنمايد و هم تدريجا و دفعتين همانند انائين مشتبهين كه دفعة واحده هر دو را بفروشد يا تدريجا هر دو را شرب كند و گاهى ارتكاب همه اطراف شبهه يك جا و يك‌دفعه امكان ندارد بلكه الّا و لابد تدريجا قابل ارتكاب است .\r\nفى المثل شخصى داراى چهار زوجه دائمى است و يكى از آنها را مطلّقه ساخته ولى هم اكنون امر بر او مشتبه است كه آيا كداميك از اين چهار زن را طلاق داده ؟\r\nدر اينجا علم اجمالى دارد كه مجامعت با يكى از اين زنها بر وى حرام است چون طلاق داده شده ولى تفصيلا نمىداند شبهه هم محصوره است و ارتكاب همه اطراف هم دفعة ميسور نيست زيرا كه در آن واحد با بيش از يك مرئه آميزش معقول نيست .\r\nآرى تدريجا ميسور است كه امروز با فلان مرئه آميزش كند و فردا با مرئه بعدى و هكذا . . .\r\nبا اين حساب ما مىگوئيم : در مواردى كه مخالفت قطعيه هم دفعة و هم تدريجا ممكن است ما هم قبول داريم كه شارع نمىتواند اذن دهد در ارتكاب احدهما مگر اينكه از ديگرى نهى كند و ارتكاب آن را ممنوع كند و خلاصه جعل بدل كند .\r\nو امّا در مواردى كه مخالفت قطعيه فقط تدريجا ميسور است نيازى به جعل بدل نيست بلكه مىتواند اذن دهد در ارتكاب هر دو زيرا كه آن هدف از تخيير كه به يكى اذن دهد و از ديگرى نهى كند در اينجا قهرا و خودبخود حاصل است چون هر طرف را كه الآن مرتكب مىشود حتما\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nطرف ديگر را ترك كرده و غرض حاصل شده پس در اين‌گونه موارد ما صحيحه را بر ظاهرش ابقاء مىكنيم و نيازى هم به توجيهات نيست .\r\nاگر شما بفرمائيد كه چگونه آن طرفى كه بطور قهرى ترك گرديده صلاحيت دارد كه بدل از حرام واقعى باشد درحالىكه ترك آن قهرى بوده نه به قصد امتثال نهى ؟ ما خواهيم گفت خوشبختانه در باب ترك حرام اصل قصد و اختيار معتبر نيست چون ممكن است از روى غفلت هم انسان ترك حرام بكند تا چه رسد به اعتبار قصد امتثال كه خصوص اين قصد بطريق اولى معتبر نيست .\r\nدر نتيجه ما بيائيم اين‌گونه تفصيل دهيم كه در هركجا مخالفت قطعيه دفعة و تدريجا ممكن است اذن در ارتكاب هر دو اذن در معصيت و قبيح است ولى هركجا كه تنها تدريجا ممكن است اذن در ارتكاب هر دو جائز است چون هربار كه يكى را مرتكب مىشود قهرا ديگرى ترك مىشود و هدف از جعل بدل حاصل است .\r\nقلت : شيخ مىفرمايد : اگر حاكم در باب اطاعت و معصيت مولى عقل است و اگر عقل مستقل است به اينكه معصيت مولى و مخالفت قطعيه او حرام است و نبايد خطاب اجتنب عن الخمر زير پا گذاشته شود و اگر عقل مستقل است به اينكه اطاعت مولى واجب است و در اينجا به اينست كه از باب مقدمه علميه از هر دو مشتبه بايد اجتناب شود اين عقل فرقى نمىگذارد ميان مصاديق مخالفت قطعيه كه دفعى باشد يا تدريجى ، دفعى ممكن باشد يا تنها تدريجى ممكن باشد در هر حال اذن در معصيت قبيح است و تجويز هر دو با خطاب اجتنب سازگار نيست مگر اينكه شارع مقدس ترك احدهما را بدل از حرام واقعى قرار دهد و انجام آن را ممنوع كند آن هم نه به اين صورت كه تخيير استمرارى باشد كه فى كل واقعة حق دارى يك طرف را\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبگيرى و ديگرى را رها كنى كه باز هم سر از مخالفت قطعيه درمىآورد و عقل چنين چيزى را اجازه نمىدهد بلكه به صورت تخيير ابتدائى كه در واقعه اولى مخيرى يكى را بدل قرار دهى از حرام واقعى و همان را ترك كنى و ديگرى را مرتكب شوى و براى هميشه همان طرف را تعبّدا ترك كنى تا مخالفت قطعيه پيش نيايد و تا بدليت از حرام صدق كند چون حرام آنست كه هميشه ترك شود و بدل آن هم بايد چنين باشد و گرنه بدل از حرام نمىشود و حكم مبدل را ندارد .\r\nفان قلت : مستشكل مىگويد : قبول مىكنيم كه شارع اگر بخواهد به احدهما اذن دهد بايد از ديگرى منع كند و ممنوع را بدل از حرام واقعى قرار دهد ولى بدل دو قسم است :\r\n1 - بدل موقّت يعنى همين‌الان كه يك طرف را مرتكب مىشود طرف ديگر اختيارا يا قهرا ترك شود و بدل حرام واقعى باشد و هر واقعه‌اى مستقلا داراى حكمى باشد و تخيير استمرارى باشد .\r\n2 - بدل دائمى يعنى براى هميشه يك طرف را بدل قرار بدهيم از حرام واقعى و ترك كنيم و تنها در به دو امر مخيّر باشيم حال بدل موقّت چه عيبى دارد ؟ حتما بايد بدل دائمى باشد ؟\r\nقلت : بدل موقتى كافى نيست بايد دائمى باشد چون اگر موقتى باشد به‌طورى كه انسان بتواند تدريجا هر دو طرف را مرتكب شود باز سر از اذن در معصيت درمىآورد و آن قبيح است و امّا اينكه شما مرتّب سخن از تخيير استمرارى به ميان مىآوريد و هر واقعه را جدا حساب مىكنيد ما مىگوئيم : قدر مسلّم از تخيير استمرارى مال موارد شبهات بدويّه است مثل تخيير مجتهد بين خبرين متعارض يا تخيير مقلد ميان دو مجتهد مساوى و يا باب دوران بين محذورين كه در هربار يك طرف را اختيار مىكند و با\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nالتزام انجام مىدهد و آن جايز است .\r\nو نيز مال موارد علم اجمالى و شبهه وجوبيه است .\r\nمثل اينكه شخص چهار فرسخى مىرود و يك شب آنجا مىماند و برمىگردد آيا نمازش قصر است يا اتمام ؟ اجمالا مىداند كه به احدهما مكلف است در اينجا هم جماعتى تخيير استمرارى را گفته‌اند كه مثلا نماز ظهر را چهار ركعتى بخواند ، نماز عصر را دو ركعتى و . . . اختيار با او است ولى در باب علم اجمالى و شبهه تحريميه كه الآن مورد بحث است تخيير استمرارى روا نيست چون سر از مخالفت قطعيه درمىآورد و هو قبيح مطلقا چه دفعى و چه تدريجى و تفاوت ميان شبهه وجوبيه و تحريميه را از زبان مرحوم آشتيانى در بحر بشنويم :\r\nبين المقامين فرق فان التخيير فيما فرضه « شبهة وجوبية » و ان استلزم المخالفة القطعية بالنسبة الى الواقعتين الّا انّه مستلزم للموافقة القطعية ايضا اذا خيّرنا الشارع بين فعل الجمعة و الظهر استمرارا فاذا فعلنا الجمعة فى يوم و الظهر فى يوم آخر نعلم بالمخالفة القطعية للتكليف المعلوم بالاجمال فى احد اليومين الّا انه يعلم بالموافقة القطعية بالنسبة الى تكليف احد اليومين و . . .\r\nو هذا بخلاف المقام « شبهة تحريمية » فان المحصل من التخيير الاستمرارى فيه ليس الّا الاذن فى المخالفة القطعية محضا فحينئذ فان جوزنا المخالفة القطعية للتكليف المردّد فى واقعتين فلا اشكال فى جواز التخيير على النحو [ المذكور . . . 
  ]\r\nان قلت : آخرين اشكال اينست كه : مستشكل مىگويد : ما وقتى به ابواب مختلفه فقه و مخصوصا باب معاملات مراجعه مىكنيم با نمونه‌هاى بسيارى روبرو مىشويم كه در آن موارد مخالفت قطعيه با علم اجمالى و بلكه گاهى با علم تفصيلى تجويز شده و بعنوان مثال هشت مورد را ذكر مىكنيم :\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n1 - در موارد شبهات غير محصوره به عقيده مشهور ارتكاب تمام اطراف شبهه جايز است درحالىكه اين قطعا سر از مخالفت عمليه با علم اجمالى درمىآورد .\r\n2 - هرگاه شخصى در محكمه و در خدمت قاضى اين‌گونه اقرار كند :\r\nفلان مال ، ملك زيد است بلكه ملك خالد است در اينجا به فتواى مشهور وظيفه قاضى اينست كه حكم كند به اينكه آقاى مقر آن عين خارجى را بايد به مقرّ له اولى و قيمت آن را به دوّمى بپردازد و بعد خود قاضى به مأمورين دستور مىدهد و آنها عين و قيمت را گرفته به زيد و خالد مىدهند و آن دو هم مىگيرند درحالىكه قاضى كه حكم مىكند يقين دارد كه يكى از اين دو اقرار خطا بود و حكم او مخالف با علم اجمالى او است و نيز مأمورين اجراء كه مىگيرند يقين دارند كه يكى از اين دو اخذ بىجا است و آن دو نفر هم كه مىگيرند يقين دارند كه يكى از آن دو ذىحق نيست .\r\n3 - در همين مثال دوّم پس از اينكه دو مقر له ، مقر به را گرفتند به فتواى مشهور شخص ثالث حق دارد عين را از اوّلى بگيرد با خريدن و پول يا قيمت آن را از دوّمى بگيرد بابت طلب يا امر ديگر با اينكه اين شخص يقين اجمالى دارد كه يكى از دو گرفتن بىجا و تصرف در ملك غير بدون اذن مالك است مع‌ذلك مخالفت قطعيه با اين علم اجمالى تجويز شده .\r\n4 - در همين مثال اگر شخص مقرّ بدين گونه اقرار كند كه اين مال از آن زيد است بلكه از آن خالد است بلكه از آن بكر است در اين فرض هم همان سخنان مثال دوّم مىآيد با اين تفاوت كه حكم حاكم به اشتغال ذمّه اقراركننده به دو قيمت هم قطعا مخالف واقع است چون اگر هم اشتغال ذمه به يك قيمت باشد به يك قيمت است نه بيشتر .\r\nآنگاه مستشكل اضافه مىكند كه در اين موارد كه حاكم حكم\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمىكند به پرداخت عين و قيمت يا به اشتغال ذمه به دو قيمت براساس عمومات اقرار العقلاء على انفسهم جايز است كه هر سه يا هر دو اقرار را شامل مىشود خوب در ما نحن فيه هم چه اشكالى دارد كه حكم كنيم به جواز ارتكاب هر دو طرف شبهه بخاطر شمول عمومات كل شىء حلال . . .\r\nبه عبارت ديگر همان‌طورىكه در باب اقرار به عموم اخذ كرده و به علم اجمالى اعتنا نكرديم همچنين در ما نحن فيه هم به عموم اخبار حليت اخذ كرده و به علم اجمالى اعتنا نمىكنيم .\r\n5 - هرگاه دو نفر بر سر منزلى تنازع كنند و هركدام مدّعى مالكيّت كل منزل باشند اين فرض صور مختلفى دارد ولى فرض بحث ما در موردى است كه هيچ‌كدام ذو اليد نباشند بلكه هر دو خارج از منزل بسر مىبرند و هيچ‌كدام يا هر دو بيّنه اقامه كنند در چنين فرضى حاكم حكم مىكند به اينكه منزل بايد تنصيف شود و نصف آن به اين مدعى و نصف ديگر به مدّعى ديگر داده شود درحالىكه حاكم يقين دارد كه كلّ منزل مال يكى از آن دو است مع‌ذلك به علم اجمالى خود اعتنا نمىكند و هكذا در اجراء اين حكم از سوى حاكم يا مأمورين و هكذا در گرفتن آن دو نفر نصف را .\r\n6 - فقها در باب صلح فرموده‌اند : اگر دو انسان نزد شخص امينى يكى دو درهم و ديگرى يكدرهم به امانت بسپارند پس از مدتى بدون افراط و تفريط يكى از سه درهم تلف شود حكم اينست كه يكى از دو درهم باقيمانده را به صاحب دو درهم مىدهيم و يكدرهم باقيمانده را ميان آن دو تقسيم مىكنيم و به هريك نصف مىرسد درحالىكه يقينا اين يكدرهم تمامش يا مال صاحب دو درهم است يا صاحب يكدرهم مع‌ذلك با اين علم اجمالى مخالفت كرده و تقسيم مىكنيم .\r\n7 - فروشنده و خريدار با هم تنازع دارند در تعيين مبيع يعنى بايع\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمىگويد من اين عبد را به صد دينار فروخته‌ام و خريدار مىگويد من آن فرش را به صد دينار خريده‌ام در اينجا حاكم براى رفع نزاع حكم به تحالف مىكند كه قانون باب تداعى است و پس از سوگند هر دو معامله خودبخود بهم مىخورد يعنى مبيع به ملك بايع و ثمن به ملك مشترى برمىگردد درحالىكه علم اجمالى دارد كه يا عبد يا فرش از ملك بايع خارج شده .\r\nو نيز علم تفصيلى دارد كه صد دينار از ملك مشترى خارج شده پس در اين فرض هم با علم تفصيلى مخالفت كرده و هم با علم اجمالى البته در فرضهاى قبلى هم تصوير مخالفت با علم تفصيلى ممكن است كه در باب فروعات علم اجمالى به مناسبت گذشت .\r\n8 - مشترى و بايع اين بار بر سر تعيين ثمن نزاع دارند به همان بيان مذكور و نيازى به اعاده نيست .\r\nحال مستشكل مىگويد : جناب شيخ اعظم شما كه مىفرمائيد :\r\nمخالفت قطعيه با علم اجمالى مطلقا حرام است اين موارد را چگونه توجيه مىكنيد ؟ قلت : شيخ اعظم ره در جواب مىفرمايد : قياس ما نحن فيه به اين موارد ثمانيه قياسى مع الفارق است بيان مطلب :\r\nامّا مثال اوّل : در شبهه غير محصوره به عقيدهء مشهور مخالفت قطعيه جايز است روى فلسفه‌اى كه دارد و آن علت در ما نحن فيه نيست و در جاى خود خواهد آمد [ البته به عقيده شيخ اعظم در همين‌جا هم مخالفت قطعيه حرام است كما سيأتى فلعلّ ما ذكره هنا مبنى على ما عليه المشهور . . . 
  ]\r\nو امّا مثال دوّم و چهارم : وقتى هر دو يا سه مقر نزد حاكم آمده و از او خواستند به امر آنها رسيدگى كند قاضى بايد براى هر مكلّفى مستقلّا به ملاحظه اسباب و قواعد ظاهريه‌اى كه شريعت پيش پاى او گذاشته از قبيل اقرار - سوگند - بيّنه و . . . حكم كند و علم اجمالى او در اين باب ارزش\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nو اعتبارى ندارد و آن دو نفر يا سه نفر هم كه مىگيرند هركدام وظيفه دارد به حساب خودش برسد و كارى به گرفتن ديگرى ندارد تا علم اجمالى پيش آيد نظير اينكه مجتهدى فتوا مىدهد به جواز دخول هريك از دو يابندهء منى در جامه مشترك در مسجد چون هركدام به حساب خود كه مىرسند شك در جنابت دارند و اصل عدم جارى مىكنند .\r\nو خلاصه هركجا در علم اجمالى پاى دو كس در ميان آمد ارزشى ندارد .\r\nو امّا مثال سوّم كه فرد ثالثى هر دو مال را حق دارد بگيرد اوّلا ما اين اخذ فرد ثالث را تجويز نمىكنيم چون سر از مخالفت قطعيه با علم تفصيلى درمىآورد و ثانيا برفرض جواز مىگوئيم اين حكم بر اين اساس است كه حكم ظاهرى در حق هركسى نافذ و مؤثّر و به منزله حكم واقعى مىباشد در حق ديگران يعنى همان‌طورىكه اگر يقين داشتم كه خانه مال زيد است از او خريدارى مىكردم حالا هم كه در ظاهر با بينه يا اقرار يا يد و . . . ثابت شده كه خانه مال زيد است من حق دارم آن را به منزله واقع ديده و به معاملهء حكم واقعى كنم تا زمانى كه علم تفصيلى به خلاف پيش نيايد نظير جواز اقتداء فرد ثالث به واجدى المنى در ثوب مشترك كه مبانى آن را در همان مبحث علم اجمالى كتاب القطع آورديم و تكرار نمىكنيم .\r\nو امّا مثال پنجم و ششم : حكم به تنصيف يك حكم تعبدى و از باب صلح قهرى است كه منصوص است و هر حكم تعبدى به باب خودش اكتفا مىشود و قابل سرايت به ابواب ديگرى نيست و يا بر مبناى اينست كه به مجرّد اختلاط درهمها ميان دو مالك شركت حاصل شده و طبق قانون شركت بايد تقسيم شود و البته بعضى هم سخن از قرعه به ميان آورده‌اند نه تنصيف كه در آن فرض اصلا مخالفت قطعيه‌اى پيش نمىآيد .\r\nو امّا مثال هفتم و هشتم : مسئله ردّ ثمن يا مثمن يك نوع تقاص محسوب\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمىشود و تقاص در مواردى در شرع مقدس تجويز شده يعنى كانّ فروشنده مىگويد حال كه پولم را نمىدهى منهم عين تو را بابت تقاص نگهدارى مىكنم و . . . كه سابقا اين امور به تفصيل گذشته و نيازى به ذكر ندارد .\r\n[ در خاتمه به يك نكته اشاره مىشود و آن اينكه : كسى توهم نكند كه اين مباحث تكرارى بود چون سابقا هم در مبحث فروعات علم اجمالى كتاب القطع ذكر شد ما مىگوئيم : آرى در آنجا هم آورديم ولى هركجا حسابى دارد در آنجا راجع به علم تفصيلى متولد از علم اجمالى بحث مىشد كه آيا همانند ساير علم‌هاى تفصيلى است يا مخالفت با آن جايز است ؟\r\nدر اينجا راجع به مخالفت قطعيه با علم اجمالى صحبت مىشود پس فرق دارند و تكرار محض نيست 
  ]\r\nقوله و بالجمله : مقدّمه : هركجا حكم عقل قطعى همراه با دلائل مسلم شرعى مطلبى را تاكيد و تثبيت نمودند چنانچه در ميان ظواهر آيات و روايات و فتاواى مشهور چيزى بر خلاف اين حكم عقل مسلّم يافت شود چاره‌اى به جز از توجيه اين ظواهر و رفع يد از آنها نيست و تفصيلا اين مطلب را در شرح كشف المراد نوشته‌ام و در شرح باب حاد يعشر ص 23 نيز آمده .\r\nبا حفظ اين مقدّمه مىگوئيم : پس از اينكه عقل و شرع حكم نمودند به اينكه مخالفت قطعيه با علم اجمالى جايز نيست هركجا كه در ظاهر شرع و فتاوا بوى اين مخالفت به مشام فقيه برسد چاره‌اى به جز از توجيه آن ظواهر ندارد همان گونه كه ما توجيه كرديم و هريك از نمونه‌هاى مذكور را به نحوى جواب داديم مخصوصا اگر قصد مكلّف از ارتكاب هر دو طرف شبهه عبارت باشد از توصل به حرام كه هم فعل حرامى را مرتكب شده و هم نيّت سوء دارد كه در اين فرض بالاجماع و بدون هيچ تأمّلى بايد حكم به حرمت اين مخالفت نمود .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nقوله و منه يظهر : بعضىها مدّعى شده‌اند كه قول به جواز مخالفت قطعيه با علم اجمالى مستلزم تالى فاسدى است كه قائل به جواز نمىتواند بدان ملتزم شود و آن اينكه : اين قول منجر مىشود به اينكه ما بپذيريم كه توصل به جميع محرمات در عالم بروجه مباح جايز باشد به اين صورت كه شخصى حيله كند يعنى جمع كند ميان حلال و حرام معلوم بالتفصيل به گونه‌اى كه امر بر او مشتبه شود و مرتكب شود .\r\nفى المثل شخصى مىداند كه فلان زن زوجه او است و فلانى اجنبيّه است بياورد هر دو را گريم كند يا در تاريكى قرار دهد سپس بگويد من كه نمىدانم كدام اجنبيّه است پس در ظاهر به هركدام كه مىرسم حق دارم مرتكب شوم و . . . درحالىكه احدى قائل به جواز در اين فرض نيست پس قول به جواز قابل قبول نيست .\r\nشيخ اعظم ره مىفرمايد : ما بالجمله گفتيم كه چنين فرضى بالاجماع جايز نيست و قائل به جواز هم فرضى را مىگويد كه مكلّف به قصد توصّل به حرام مشتبهين را مرتكب نشود و الّا به اين قصد جايز نيست و تصويرى كه شما درست كرديد مال اين فرض است پس اعتراض وارد نيست و مخصوصا مثالى كه آورديد از اجنبيه و زوجه ناتمام است چون در اين مورد اصل موضوعى عدم زوجيّت نسبت به هريك جارى مىشود و با وجود اصل موضوعى جاى اصل حكمى اصالة الحل نيست و بحث ما در مواردى است كه يك چنين اصل موضوعى در كار نباشد .\r\nالبته اين سخن محلّ اشكال است چون با وجود علم اجمالى به اينكه حتما يكى از آن دو زوجه است جاى اصل موضوعى نيست چون جريان اصل در هر دو طرف با علم اجمالى ناسازگار است و جريان در يك طرف هم ترجيح بلا مرجح است و لذا اصل موضوعى جارى نمىشود\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو نوبت به اصل حكمى مىرسد . . .\r\nقوله : هذا كلّه :\r\nمقدّمه در باب علم اجمالى و شبهه موضوعيه تحريميه كه مورد بحث ما است گاهى آن امر حرام يك عنوان كلّى است كه مردّد بين يكى از اين دو موجود خارجى است مثلا دليل فرموده : اجتنب عن الخمر كه عنوان حرام ، عنوان خمريت است و ما نمىدانيم از اين دو اناء كدام خمر و كدام خلّ است .\r\nولى گاهى آن امر حرام ، مردّد ما بين دو عنوان است و اين به دو شكل متصور است :\r\n1 - ترديد ما بين دو عنوان در يك شيئى باشد مثل اينكه اجمالا مىدانيم كه يكى از اين دو مايع حرام است يا در اثر خمريّت و يا در اثر غصبيّت و مشمول خطاب اجتنب عن الخمر يا عن الغصب است و آن مايع ديگر حتما حلال است ولى كدام است نمىدانيم .\r\n2 - ترديد ما بين دو عنوان در دو شىء باشد مثل اينكه اجمالا مىدانيم يا اين مايع خمر است و آن ديگرى سركه و حلال است و يا آن ديگرى سركهء غصب است و اين مايع حلال و غير خمر است در هر حال يا مخاطب به خطاب اجتنب عن الخمر هستم و يا اجتنب عن الغصب و فرق اين دو صورت با آن صورت بالا كه عنوان واحد بود در اينست كه در آنجا خطاب صادره از شارع معلوم بالتفصيل بود كه اجتنب عن الخمر باشد ولى متعلّق خطاب مشتبه بود و در ما نحن فيه خطاب صادره هم معلوم بالاجمال است يعنى اجمالا مىدانيم كه يا مخاطب به خطاب اجتنب عن الخمر هستيم و يا اجتنب عن الغصب .\r\nحال شيخ اعظم مىفرمايد : مطالبى كه از اوّل مبحث مخالفت قطعيه\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبا علم اجمالى تا به حال ذكر شد مال صورت اوّل بود كه امر حرام يك عنوان ولى مردّد ميان دو امر بود .\r\nامّا حالا مىگوئيم : در اين حكم كه مخالفت قطعيه با علم اجمالى حرام است و عقلا معصيت مولى قبيح است فرقى نيست ميان اينكه با ارتكاب هر دو طرف شبهه مخالفت قطعيه با خطاب تفصيلى اجتنب عن الخمر پيش آيد و يا با يكى از دو خطاب معلوم بالاجمال كه حرام مردّد بين دو عنوان باشد چون در اين فرض هم كسى كه هر دو طرف را مرتكب مىشود يقين مىكند كه يا با خطاب اجتنب عن الخمر مخالفت كرده و يا با خطاب اجتنب عن الغصب پس قطعا مخالفتى صورت مىگيرد و هو لا يجوز و مكرّر گفته‌ايم كه عقل ميان اين صور فرقى نمىگذارد و مصاديق مختلف در حكم عقل تأثيرى ندارد .\r\nقوله و يظهر من صاحب الحدائق :\r\nبا همهء اين تفاصيل از كلمات محدث بحرانى در حدائق استفاده مىشود كه مىخواهند تفصيل دهند و فرق بگذارد ميان مواردى كه حرام واقعى عنوان واحد مردّد ميان دو امر باشد با مواردى كه حرام واقعى دو عنوان باشد كه مثال آورديم .\r\nشيخ اعظم مىفرمايد : منظور اين محدث بزرگوار چيست ؟\r\nاگر منظورشان اينست كه در فرضى كه حرام مردّد ميان دو عنوان باشد مخالفت قطعيه جايز است ، ما ديديم و نموديم كه مخالفت قطعيه حرام است مطلقا و اگر منظورشان اينست كه در اين فرض مخالفت قطعيه حرام است ولى موافقت قطعيه واجب نيست بلكه احتمالىاش هم كفايت مىكند ، اين را در مقام ثانى ذيلا بايد بحث كرد پس تا اينجا در مقام اوّل اقوال به پنج قول رسيد :\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n1 - مخالفت قطعيه حرام است مطلقا و هو الحقّ .\r\n2 - مخالفت قطعيه جايز است مطلقا .\r\n3 - مخالفت قطعيه دفعيه حرام ولى تدريجيه جايز است .\r\n4 - مخالفت قطعيه در موارد امكان ارتكاب دفعى و تدريجى حرام ولى در موارد عدم امكان دفعى جايز است .\r\n5 - در مواردى كه عنوان حرام يك عنوان مردّد ميان دو امر باشد مخالفت حرام است ولى در دو عنوان جايز است كه صاحب حدائق گفت .\r\n\r\nمقام ثانى و يا موافقت قطعيه با علم اجمالى\r\nپس از اينكه در مقام اوّل ثابت شد كه مخالفت قطعيه با علم اجمالى حرام است يعنى ما حق نداريم هر دو مشتبه را مرتكب شويم اينك نوبت آن رسيده كه سؤال كنيم كه آيا موافقت احتماليه با علم اجمالى كفايت مىكند به اينكه از يك طرف شبهه اجتناب كنيم و در بقيّه حق ارتكاب داشته باشيم ؟ و يا موافقت قطعيه يعنى احتياط كردن واجب است و بايد از هر دو طرف شبهه اجتناب كنيم و اكتفا به يك طرف كفايت نمىكند ؟\r\nدر اين مقام بطور كلّى چهار نظريّه مطرح است ؟\r\n1 - موافقت قطعيه با علم اجمالى واجب است مطلقا .\r\n2 - موافقت احتماليه هم كافى است و احتياط واجب نيست مطلقا .\r\n3 - تفصيلاتى كه در جاى خود خواهد آمد از قبيل محلّ ابتلا بودن همه اطراف و . . .\r\n4 - قول به قرعه يعنى بايد با قيد قرعه وضعيت روشن شود كما سيأتى .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nشيخ اعظم مىفرمايد : قول اوّل حق است و چهار دليل اقامه مىكنند :\r\n1 - اجماعات منقوله : كلمات بعضىها ظهور در اجماع دارد و كلمات جمعى صريح در اجماع است بر اينكه مخالفت قطعيه حرام است [ اين البته مؤيد است و گرنه اجماع منقول در نزد شيخ اعظم استقلالا دليليّت ندارد كما ثبت فى محلّه 
  ]\r\n2 - پس از اينكه در مقام اوّل به ثبت رسيد كه مقتضى موجود است يعنى ادلّه محرّمات تعميم داشته و موارد علم اجمالى را هم مىگيرند به بيانى كه گذشت و نيز اثبات شد كه مانع از تنجّز تكليف معلوم بالاجمال هم مفقود است نه عقلا مانعى از تنجّز بود چون عقل مىگفت عقاب بدون بيان قبيح است و در ما نحن فيه بيان موجود است و نه شرعا مانعى بود چون اخبار حليت هم نتوانست موارد علم اجمالى را شامل شود و منحصر شد به موارد شبهات بدويّه .\r\nنتيجه اين مىشود كه در موارد علم اجمالى ما يك خطاب منجّز داريم كه معصيت آن حرام است و بايد از حرام واقعى اجتناب كنيم آنگاه در ما نحن فيه مىافزائيم كه تنها راه اجتناب از حرام واقعى عبارتست از اجتناب از هر دو طرف شبهه چون از هر طرف كه اجتناب كنيم يقين نمىكنيم كه از حرام واقعى اجتناب شده و خطاب اجتنب امتثال شده يا نه و لذا از باب مقدمه علميه بايد از هر دو مشتبه اجتناب كنيم .\r\nو اين همان قاعده اشتغال معروف است كه عقل مىگويد : الاشتغال اليقينى يستدعى الفراغ اليقينيّ و فراغت يقينيه به اجتناب از هر دو طرف شبهه ميسّر است و به بيان ديگر ما بين مقام اول و مقام ثانى در نفى و اثبات تلازم است به اين معنى كه يا در مقام اول مخالفت قطعيه را تجويز كنيد و بگوئيد حرام نيست پس در مقام ثانى هم موافقت قطعيه قطعا واجب نيست .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو يا اگر در مقام اول مخالفت قطعيه را حرام دانستيد بايد در مقام ثانى هم موافقت قطعيه را واجب بدانيد .\r\nو حيث اينكه ما در مقام اوّل ثابت كرديم كه مخالفت قطعيه با معلوم بالاجمال حرام است در اين مقام هم قائل مىشويم كه موافقت قطعيه واجب است به بيانى كه چند سطر پيش ذكر شد .\r\nقوله : و اختبر ذلك :\r\nشاهد مطلب هم مراجعه به وجدان است به اين بيان كه عند العرف و عقلاء عالم اگر مولائى به عبدش بگويد : اجتنب عن الخمر المردّد بين هذين الإناءين ، بدون هيچ ترديدى وجدان حكم به احتياط مىكند و اگر چنين عبدى احتياط را از دست بدهد يعنى از هر دو طرف شبهه اجتناب نكند عقلاء عالم او را مستحق مذمت مىدانند .\r\nحال در ما نحن فيه هم كه خطاب شرعى و مولوى داريم به اينكه اجتنب عن الخمر و . . . قصّه همين است پس بايد احتياط كرد و تنها تفاوت ميان آن خطاب عرفى با اين خطابات شرعيه كه مورد بحث ما است در اين مىباشد كه آن خطاب عرفى خاص است يعنى مختصّ به موارد علم اجمالى است ولى خطابات شرعيه مورد بحث عامند يعنى شامل موارد علم تفصيلى و اجمالى و حتى موارد شك و جهل هم كه در واقع خمر باشد مىشوند و گرنه در مقام عمل و امتثال و احتياط فرقى ميان آن دو نيست .\r\nتا اينجا دليل اوّل و دوّم مرحوم شيخ ره بيان شد و دليل 3 و 4 بعدا خواهد آمد .\r\nقوله : فان قلت :\r\nدو اشكال بر استدلال دوم مرحوم شيخ مطرح شده كه بايد جواب دهيم تا استدلال كامل گردد ، اشكال اوّل اينست كه : در موارد علم اجمالى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nو انائين مشتبهين با قطع نظر از علم اجمالى نسبت به خصوص هريك از دو اناء شك در حليّت داريم و اصالة الحلّ در هركدام جداى از ديگرى جارى است منتهى از خارج ما اجمالا مىدانيم كه يكى از آن دو حرام است و حق نداريم اصالة الحلّ در آن جارى كرده و حكم به حليّت كنيم كما ثبت در مقام اوّل .\r\nو به قول اصوليين اصالة الحلّ در اين اناء با اصالة الحل در اناء ديگر تنافى ذاتى ندارند بلكه تنافى عرضى دارند يعنى در اثر علم اجمالى به حرمت احدهما نمىتوانيم اصل را در هر دو جارى كنيم و در حقيقت مقتضى جريان اصل در هر دو موجود است و هو الشك ولى علم اجمالى مانع شده و جلو جريان هر دو اصل را گرفته .\r\nولى ما در اصول آموخته‌ايم كه : الضرورات تتقدّر بقدرها پس به مقدار ضرورت از اصول عمليه رفع يد مىكنيم و آن به اينست از يك اصل رفع يد شود امّا از هر دو چرا ؟ مگر نه اينست كه : ما لا يدرك كلّه لا يترك كلّه ؟\r\nو مگر نه آنست كه : الميسور لا يسقط بالمعسور ؟ و مگر نه اينست كه :\r\n آب دريا را اگر نتوان كشيد * هم به قدر تشنگى بايد چشيد ؟ \r\nپس از اجراء اصل در يك طرف صرفنظر مىكنيم نه در هر دو طرف .\r\nو نتيجه آنست كه موافقت قطعيه لازم نيست بلكه موافقت احتماليه هم كفايت مىكند .\r\nقوله : قلت :\r\nمرحوم شيخ از اين استدلال دو جواب مىدهند :\r\n1 - اصلا با فرض علم اجمالى نوبت به جريان اصالة الحلّ در مشتبهين نمىرسد تا سخن از تعارض پيش آيد تا در نتيجه شما حكم به تخيير كنيد بدليل اينكه وقتى پذيرفتيم كه در موارد علم اجمالى هم خطاب منجّز داريم\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nو علم اجمالى هم مثل علم تفصيلى مؤثر است و بايد امتثال شود هيچ راه ديگرى از نظر عقل [ كه مىداند ارباب طاعت و معصيت و حاكم على الاطلاق اين وادى است 
  ] در مقام امتثال خطاب وجود ندارد جز احتياط كردن و اجتناب از هر دو طرف شبهه و همين است معناى : الاشتغال اليقينى يستدعى الفراغة اليقينيّة .\r\nو با اين محاسبات ديگر جائى براى جريان اصالة الحلّ در اطراف علم اجمالى نيست تا نوبت به تعارض و . . . برسد و قانون اشتغال حاكم است .\r\n2 - برفرض كه اصالة الحل‌ّها در اطراف علم اجمالى جارى بشود و به بركت علم اجمالى با يكديگر متعارض شوند باز نوبت به حكم به تخيير نمىرسد زيرا كه در اواخر مبحث استصحاب خواهد آمد كه هرگاه دو اصل عملى با يكديگر تعارض كنند و هيچ‌كدام حاكم و محكوم نباشند [ يعنى يكى موضوعى و ديگرى حكمى نباشد كه موضوعى حاكم است ، يكى سببى و ديگرى مسبّبى نباشد كه سبب حاكم است 
  ] مثل ما نحن فيه كه دو تا اصالة الحلّ در عرض هم و هر دو اصل حكمى هستند و هيچ‌كدام حاكم نيستند در اينجا جاى تخيير نيست بلكه مقتضاى قواعد تساقط است .\r\nقوله : فان قلت :\r\nاشكال دوّم اينست كه : اخبار حليّت كه مىگويد : كل شىء حلال حتى تعرف انه حرام بعينه شامل كلّيه موارد شبهه مىشود اعمّ از شبهات بدويّه و مجرّده از علم اجمالى و شبهات مقرونه به علم اجمالى و در تمام اين موارد حكم مىكند به حليت ظاهريّهء امر مشتبه .\r\n[ و تنها موارد علم تفصيلى را شامل نيست 
  ] با اين تفاوت كه در شبهات بدويّه از اين اخبار حلّيت جميع مشتبهات على التعيين\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاستفاده مىشود يعنى اگر در خارج يك ميليون مصداق هم براى شبهه بدويّه پيدا شود در يكايك آنها علىحده اصالة الحلّ جارى شده و تمامى آنها جداگانه مشمول اخبار حلّ مىشوند بدليل اينكه مقتضى براى شمول موجود است كه شك در حليّت باشد و مانع هم از شمول مفقود است كه علم اجمالى باشد يعنى با اجراء اصول عمليه مخالفت قطعيه‌اى با علم اجمالى پيش نمىآيد .\r\nو به تعبير مرحوم شيخ اعظم ره : ترخيص و اذن شرعى در هركدام از مشتبهات به شبهه بدويه منافات ندارد با اذن و رخصت در ديگرى زيرا كه شايد فى الواقع تمامى اين مشتبهات حلال و ارتكابشان جايز باشد بنابراين جريان اصل در يكى و بناگذارى بر حليّت آن منافى نيست با جريان اصل در ديگرى و بناگذارى بر حليّت آن و حكم به حليّت در آن ، ولى در شبهات مقرونهء به علم اجمالى مطلب فرق مىكند .\r\nزيرا با توجه به اينكه در مقام اوّل ثابت شد كه علم اجمالى مؤثر است و مخالفت قطعيه با آن حرام است در ما نحن فيه ما اگر در يك طرف شبهه اصالة الحليه را جارى ساخته و بنا را بر حليّت آن گذاشته و حكم به حليت كرديم الّا و لابد بايد در طرف ديگر بنا را بر خمريت گذاشته و حكم به حرمت آن كنيم و گرنه سر از مخالفت قطعيه درمىآورد كه گفتيم جايز نيست و لذا در اين‌گونه شبهات نمىتوان حكم به حليّت جميع اطراف شبهه على التعيين كرد و ناچاريم حكم كنيم به حليّت يك طرف لا على التعيين و على البدل و در اين حكم هم مخيّر هستيم چون ترجيح بلا مرجح محال است .\r\nنتيجه اين مىشود كه وجهى براى وجوب موافقت قطعيه و احتياطكارى نيست بلكه همان موافقت احتماليه كافى است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nقوله : و الحاصل :\r\nدر و الحاصل تا پايان اشكال دوّم مستشكل در مقام دفع يك اشكال است به بيان ذيل : اينكه شما مىگوئيد اخبار حليّت هم شبهات مجرّده را شامل مىشود و هم شبهات مقرونه به علم اجمالى را منتهى در بخش اوّل دلالت مىكند بر حليّت جميع مشتبهات تعيينا و در بخش دوّم دلالت مىكند بر حليّت مشتبهات تخييرا و على البدل .\r\nاين مطلب مستلزم استعمال لفظ كل شىء حلال در اكثر از معناى واحد است كه در قسمت اوّل حلال را در حلال تعيينى و در بخش دوّم در حلال تخييرى استعمال كرده‌ايم و اصوليّين مىگويند استعمال لفظ در اكثر از معناى واحد محال است پس نتوان گفت اخبار حليت شبهات مقرونه به علم اجمالى را هم مىگيرد بلكه مخصوص شبهات بدويّه مىشود .\r\nمستشكل جواب مىدهد به اينكه : لفظ كل شىء حلال در همه جا به يك معنا آمده و در يك معناى كلّى استعمال شده و آن عبارتست از بناگذارى بر حليّت مشتبه و الغاء احتمال حرمت منتهى لازمه عقلى اين معنا تعيين است در شبهات مجرّده و تخيير است در شبهات مقرونه و اين امر ربطى به مستعمل فيه ندارد بيان ذلك :\r\nهدف اصلى شارع مقدّس از اخبار كل شىء حلال اينست كه هركجا شك در حلّيت و حرمت پيدا كردى و دو احتمال مساوى برايت پيدا شد كه شايد حلال و شايد حرام باشد به احتمال حرمت اعتنا نكن و مشكوك الحلية را در ظاهر مثل متيقن الحلية بدان و در همهء شبهات مطلب همين است منتهى از آن رهگذر كه در شبهات بدويه شكهاى متعدّد به تعداد مشتبهات وجود دارد يعنى اگر هزار مصداق هم داشته باشد در هركدام علىحده شك مطرح است و دو طرف موجود است يا اين مورد حلال است و يا حرام به\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمورد بعدى مىرسيم باز يا حلال است يا حرام و . . . و لذا در هركدام جداجدا و معيّنا اخبار حلّ جارى مىشود و حكم مىكند به اينكه احتمال حرمت را ملغى كن و مشكوك را به منزله متيقن فرض كن و اجراء اصل حليت در هركدام هم نافى با ديگرى نيست پس حليّت تعيينى لازمهء عقلى مطلب است .\r\nولى در شبهات مقرونه به علم اجمالى كه پاى انائين مشتبهين در كار است ما دو قسم شك نداريم تا در هركدام جداگانه اصل حليت جارى شود بلكه يك نوع شك است و آن اينكه يا اين مايع حلال است و قهرا لازمه عقلى مطلب آنست كه پس آن ديگرى حرام باشد و يا آن ديگرى حلال است پس قهرا اين يكى حرام خواهد بود چون ما يقين اجمالى داريم به وجود حرامى در بين .\r\nو لذا در هركدام كه بنا را بر حليّت گذاشتيم الّا و لابد در ديگرى بايد بنا را بر حرمت و خمريّت بگذاريم و چون هيچ طرف رجحان ندارد نوبت به تخيير مىرسد پس مسئله تخيير از لوازم عقلى مورد است و ربطى به مستعمل فيه كلام ندارد در نتيجه اخبار حليّت موارد علم اجمالى را هم شامل مىشود بدون اينكه محذورى باشد و نتيجه شمول اين مىشود كه پس موافقت قطعيه لازم نيست بلكه موافقت احتماليه هم كفايت مىكند .\r\nقوله : قلت :\r\nمرحوم شيخ از اين اشكال هم سه جواب مىدهند :\r\n1 - اوّلا اخبار حلّ ظهور دارند در بيان حكم و ما را متعبد به حكم مىكند نه به موضوع يعنى دلالت مىكنند بر اينكه شما متعبّد هستيد كه در موارد شك در حليّت و حرمت بنا را بر حليّت مشتبه بگذاريد و امّا موضوع درست كن نيستند يعنى دلالت نمىكنند بر اينكه شما بايد تعبّدا بنا را بر خليّت اين مشتبه بگذاريد و بگوئيد آن موضوعى كه در واقع حلال است\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nهمين است تا در نتيجه بر قاعدهء اشتغال حاكم شود چون او اصل حكمى است خير هر دو حكمى هستيد و در مورد علم اجمالى قاعده اشتغال حاكم است چون راه ديگرى براى امتثال خطاب منجّز نيست .\r\n2 - و ثانيا برفرض كه موضوع درست كن باشد و اخبار حليّت دلالت كنند بر اينكه بنا را بگذار بر اينكه مشتبه همان موضوع محلّل است ولى مفاد اخبار تعيين است يعنى بنا را بگذار بر اينكه هر مشتبهى معيّنا حلال است و خلّ است نه اينكه تخيير باشد يا يك معناى كلّى باشد كه شامل تخيير هم هست و تعيين تنها در شبهات بدويه است پس باز هم اخبار موارد علم اجمالى را شامل نيست چون نتوان قائل به تعيين شد .\r\n3 - و ثالثا بناگذارى بر خليّت يك طرف و در نتيجه حكم به حلال بودن عقلا مستلزم بناگذارى بر خمريّت و حكم به حرمت است و در جاى خود گفته‌اند كه اصول تنها احكام و لوازم شرعيهء بلا واسطه را ثابت مىكند نه آثار و لوازم عقليّه پس چنين اصلى در اطراف علم اجمالى فايده‌اى ندارد .\r\nقوله فتدبّر :\r\nشايد اشاره به اين باشد جواب دوّم ما خدشه دارد زيرا كه مستشكل نگفت مفاد اخبار تخيير است تا شما اشكال كنيد كه اخبار ظهور در تعيين دارند بلكه او مىگفت لازمهء عقلى مفاد اخبار در موارد علم اجمالى ، تخيير است و اين ربطى به مفاد و مستعمل فيه كلام ندارد .\r\nدر خاتمه مىپرسيم : ان قلت اوّل با دوّم تفاوتشان در چيست ؟\r\nجواب : مبناى ان قلت اوّل بر تمسك به اصل عملى و جريان قواعد باب تعارض اصلين است و مبناى ان قلت دوّم بر تمسك به اخبار حليّت است كه دليل اجتهادى است اگرچه اصالة الحلّ هم از همين اخبار بدست آمده ولى محاسبات فرق دارد و لكلّ حكمه .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nقوله : احتجّ من جوّز :\r\nگروهى از اصوليّين مدّعى شده‌اند كه مخالفت قطعيّه با علم اجمالى حرام است ولى موافقت قطعيه واجب نيست بلكه موافقت احتماليّه هم كفايت مىكنند ، اين عدّه براى اثبات مدّعاى خويش به سه دليل استدلال كرده‌اند .\r\n\r\nدليل اوّل :\r\nاين دليل از سوى محقّق قمى صاحب قوانين و فاضل نراقى صاحب مناهج اقامه شده منتهى هركدام به بيانى توضيح داده‌اند و آن اينكه :\r\nاخبارى داريم به نام اخبار حليّت [ كل شىء حلال . . . 
  ] مقتضاى اين اخبار اينست كه هريك از مشتبهين به شبههء مقرونه به علم اجمالى حلال باشد چون نسبت به خصوص هريك از دو طرف شبهه قطع نظر از علم اجمالى شك و دو احتمال حليت و حرمت موجود است و مفاد اين اخبار هم اينست كه هركجا شبهه داشتى بنا را بر حليّت بگذار و به احتمال حرمت اعتنا نكن امّا يك مانع خارجى وجود دارد كه اجازه نمىدهد كه مقتضى اثر خود را بگذارد بلكه تنها مىتوانيم احد المشتبهين را مرتكب شويم و لا غير حال آن امر خارجى چيست ؟ سه نحوه بيان شده :\r\n1 - ميرزاى قمى فرموده : ارتكاب هر دو طرف مستلزم علم به ارتكاب حرام است و علم به ارتكاب حرام هم حرام است پس ارتكاب هر دو مستلزم حرام است و مستلزم الحرام حرام پس ارتكاب هر دو طرف حرام است ، پس به نظر ايشان علم به ارتكاب حرام مانع مىشود از اجراء قانون كل شىء حلال نسبت به هر دو طرف شبهه و لذا بايد تقسيم و تبعيض قائل شويم يعنى بگوئيم ارتكاب يك طرف لا على التعيين جايز ولى ارتكاب طرف ديگر ممنوع .\r\n2 - فاضل نراقى فرموده : مادامىكه يك طرف را مرتكب مىشود حلال است و كل شىء آن را مىگيرد ولى هنگامى كه طرف ديگر را هم\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمرتكب شد مجموع من حيث المجموع حرام مىشود و لو حرمت مجموع باعتبار يك جزء غير معينى از اجزائش باشد پس صحبت از حرمت المجموع است و گرنه مادامىكه به حدّ مجموعيت نرسيده حرام نيست .\r\n3 - باز هم فاضل نراقى فرموده : مىتوانيم اين‌گونه محاسبه كنيم كه كل منهما به شرط الانفراد [ يعنى هر طرفى را تنها مرتكب شدن به شرط اجتناب از ديگرى 
  ] مجهول الحرمة است و اخبار كل شىء آن را شامل مىشود ولى كل منهما به شرط الانضمام مع الآخر حرام است و حق نداريم مرتكب شويم يا از جهت حرمت شرط كه ضميمه باشد و يا از جهت حرمت مشروط .\r\nسؤال : فرق ما بين محاسبهء اوّل و دوّم نراقى در چيست ؟\r\nجواب : فرق در اينست كه اگر اطراف شبهه را مجتمعا در نظر بگيريم مجموع اطراف مىشود يك مركّب و يك كلّ و هر طرفى جزء اين مركّب خواهد بود آنگاه مىگوئيم : مجموع حرام است باعتبار يك جزئش ولى اگر هر طرف را منفرد و جدا و مستقلّ از ديگرى ملاحظه كنيم منتهى به شرط انضمام با ديگرى به شرط خارج از مشروط است در اينجا ديگر صحبت از مجموع نيست بلكه صحبت از حرمت احد است كه آن احد يا شرط است و يا مشروط\r\nقوله : و الجواب :\r\nمرحوم شيخ در مقام جواب مىفرمايند : اخبار حلّيت تبعيض‌بردار نيست بلكه يا هيچ‌كدام از دو طرف شبهه را در باب علم اجمالى شامل نمىشوند و يا هر دو طرف را معيّنا شامل مىشود بيان ذلك : اگر غايت در اين اخبار كه حتى تعرف انه حرام باشد عموميّت دارد يعنى هم علم اجمالى را و هم تفصيلى را شامل است پس اخبار حليّت هيچ‌كدام از\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدو طرف شبهه را شامل نيست چون هر دو طرف كه مورد علم اجمالى است داخل در غايت خواهند بود و از مغيّا خارجند و در نتيجه ارتكاب هيچ‌كدام جايز نيست اين همان وجوب موافقت قطعيه مىباشد و اگر غايت مختص به علم تفصيلى است و علم اجمالى را شامل نيست و او اثر ندارد پس موارد علم اجمالى هم مثل موارد شك بدوى داخل در مغيّا است و در نتيجه بايد گفت ارتكاب هر دو طرف شبهه جايز است كه مخالفت قطعيه باشد و حيث اينكه ما گفتيم مخالفت قطعيه حرام است پس بايد قبول كنيم كه موافقت قطعيه هم واجب است فلا وجه للتبعيض وجوهى كه از سوى دو عالم محقّق مذكور ذكر شد تماما قابل جواب و مردود است .\r\nامّا سخن ميرزاى قمى يا وجه اوّل : شما گفتيد ارتكاب هر دو مستلزم علم به ارتكاب حرام است و هو حرام . . . ما مىپرسيم منظورتان چيست ؟\r\nاگر منظورتان اينست كه ارتكاب حرام و لو معلوم باشد اشكالى ندارد ولى علم مكلف به ارتكاب حرام كه يك حالتى از حالات نفسانيه او است اشكال دارد خواهيم گفت : هذا لا دليل عليه ، كدامين آيه و روايت گفته :\r\nارتكاب حرام فى نفسه اشكالى ندارد ولى علم به ارتكاب اشكال دارد .\r\nآرى در يك باب علم به ارتكاب حرام ، حرام است و آن نسبت به ديگران است كه انسان راه بيفتد و از حالات ديگران تفحّص و تجسّس كند كه فلانى آيا مرتكب حرام مىشود يا نه اين حرام است از باب اينكه تجسس در اسلام ممنوع است [ و لا تجسّسوا 
  ] كه اين هم .\r\nاوّلا ربطى بما نحن فيه ندارد چون بحث ما راجع به علم به ارتكاب انسان حرام را نسبت به خودش است نه ديگران .\r\nو ثانيا آن از باب تجسّس حرام است خواه علم حاصل بكند يا خير اصل عمل جستجوگرى حرام است .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nو اگر منظورتان اينست كه : مخالفت معلومه حرام است يعنى ما دو نوع مخالفت داريم :\r\nالف : مخالفت محتمله كه با ارتكاب يك طرف حاصل مىشود كه شايد همين يكى در واقع حرام بوده .\r\nب : مخالفت قطعيه و معلومه كه با ارتكاب هر دو حاصل مىشود .\r\nو مخالفت احتماليه اشكالى ندارد ولى مخالفت معلومة حرام است خواهيم گفت خلاصه اين سخن اينست كه : مقدّمهء علميه واجب نيست يعنى با اين كه علم داريم به يك خطاب منجّز مع‌ذلك لازم نيست امتثال يقينى تحصيل كنيم و از باب مقدمه از هر دو اجتناب كنيم بلكه از يك طرف كه اجتناب شود كافى است .\r\nآنگاه مىگوئيم : اوّلا مقدّمهء علميه بالاجماع و بالاتفاق واجب است و ثانيا منظورتان از اينكه مخالفت معلومه با علم اجمالى حرام است چيست ؟\r\nمخالفت معلومه دو گونه است :\r\n1 - مخالفت معلومه تفصيلا يعنى به گونه‌اى كه حين الارتكاب يقين صددرصد به ارتكاب حرام داشته باشد به اينكه هر دو طرف شبهه را دفعة مرتكب شود .\r\nاگر مرادتان اينست مىگوئيم : لازمه‌اش آنست كه پس ارتكاب هر دو طرف تدريجا جايز باشد چون در هيچ واقعه حين العمل علم به حرمت نيست بعدا پيدا مىشود و حال آنكه شما خود به اين لازم ملتزم نيستيد\r\nبلكه مىگوئيد مخالفت قطعيه با علم اجمالى مطلقا حرام است چه دفعى و چه تدريجى .\r\n2 - مخالفت معلومة مطلقا چه معلومة بالاجمال و يا بالتفصيل يعنى حتى در فرض هم كه بعد از ارتكاب علم حاصل شود حرام است\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاين سخن بازگشت مىكند به اينكه خود مخالفت حرام در واقع اشكالى ندارد بلكه معلومه بودن مشكل ايجاد مىكند يعنى همان علم به مخالفت حرام است كه اين را هم قبلا جواب داديم كه لا دليل على حرمة العلم بالمخالفة .\r\nو امّا بيان اوّل فاضل نراقى : ما از شما مىپرسيم : مجموع حرام است يعنى چه ؟ مجموع بودن آيا در حرمت خمر و در اصل ارتكاب ؟ حرام دخيل است يا در علم بارتكاب واضح است كه در علم دخالت دارد و گرنه با ارتكاب يك طرف هم ممكن است در واقع همان يكى خمر باشد و مكلف مرتكب حرام شده باشد آرى اگر بخواهد علم به ارتكاب حرام و شرب خمر پيدا كند بايد مجموع را مرتكب شود پس معلوم مىشود فاضل نراقى هم از علم به ارتكاب مىترسد و در نتيجه همان جوابى كه به ميرزاى قمى داديم به ايشان هم داده مىشود كه علم به ارتكاب حرام ، حرام نيست آرى اگر وحشتى هست در ارتكاب خود حرام است كه اگر علم اجمالى اثر دارد مكلّف بايد اجتناب كند تا مرتكب حرام واقعى نشود و الّا فلا .\r\nو امّا بيان دوّم فاضل نراقى : ما از شما مىپرسيم : اينكه مىگوئيد كلّ منهما به شرط الانضمام حرام است آيا اين شرط انضمام در ارتكاب حرام دخالت دارد يا در علم به ارتكاب ؟ واضح است كه در علم دخالت دارد نه در اصل ارتكاب حرام زيرا بدون اين شرط هم اگر در واقع اين مايع خمر باشد ارتكاب حرام حاصل شده .\r\nآرى علم به آن بدون انضمام حاصل نمىشود پس باز شما از نفس ارتكاب حرام وحشتى نداريد بلكه از علم به ارتكاب وحشت داريد كه ديديم علم وحشتى ندارد و دليلى بر حرمت آن نيست اگر ترسى هست بايد از خود ارتكاب حرام باشد آنگاه يا علم اجمالى را مؤثر مىدانيم پس بايد از هر دو طرف احتياط و اجتناب كنيم و يا او را كالجهل رأسا مىدانيم\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nپس بايد ارتكاب هر دو طرف را تجويز كنيم ، تبعيض چرا ؟\r\nقوله : الثانى :\r\n\r\nدليل دوّم قائلين به عدم لزوم موافقت قطعيه\r\nو جواز اكتفا به موافقت احتماليّه عبارتست از اخبار فراوانى كه دلالت مىكنند بر جواز ارتكاب اطراف شبههء محصوره ، قبل از بيان نحوهء استدلال مقدّمهء كوتاهى را ( در رابطه با جعل بدل ) تقديم مىكنيم و آن اينكه : معناى جعل بدل اينست كه در موارد علم اجمالى و شبههء محصوره كه مورد بحث ما است شارع مقدّس مىتواند ارتكاب بعض اطراف شبهه را تجويز كند مشروط بر اينكه بعض ديگر را در ظاهر بدل از حرام واقعى قرار دهد و بفرمايد كه ايّها المكلّف تو آزادى در اينكه هر طرف را خواستى مرتكب شوى ولى بايد از طرف ديگر اجتناب كنى ولى اگر اذن در ارتكاب اطراف شبهه بدهد و هيچ طرف را بدل از حرام قرار ندهد مستلزم اذن در معصيت است كه آن هم قبيح است و لا يصدر من الحكيم .\r\nبا حفظ اين مقدّمه مستدل مىگويد : ما اخبارى داريم دالّ بر اينكه ارتكاب مشتبه به شبهه محصوره جايز است و اين اخبار اوّلا دلالت نمىكنند بر جواز ارتكاب جميع اطراف شبهه و ظهورى در اين معنى ندارند بلكه حدّ اكثر و قدر متيقن جواز ارتكاب بعض را دلالت دارند پس مستقلا و مستقيما مطلوب ما را اثبات مىكنند .\r\nو ثانيا برفرض قبول كنيم كه اين اخبار ظهور در ارتكاب جميع دارند ولى از باب جمع بين دليلين بايد توجيه نموده و بر خلاف ظاهر حمل كنيم ، بيان ذلك :\r\nاين اخبار مورد بحث على الفرض دلالت دارند بر جواز ارتكاب هر دو طرف شبهه محصوره و متقابلا ادلّه محرمات كه موارد علم اجمالى را\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nهم شاملند و در اينجا هم خطاب منجّز داريم و تنها راه امتثال آن به حكم عقل احتياط كردن و اجتناب از همه اطراف است دلالت مىكند بر لزوم اجتناب و ترك هر دو طرف ، آنگاه اين دو دسته برحسب ظاهر با يكديگر تعارض مىكنند و قانون متعارضين اينست كه : الجمع مهما امكن اولى من الطرح و بهترين وجه الجمع عبارتست از يك تقسيم عادلانه به اينكه بعض اطراف شبهه را به اخبار مورد بحث بدهيم و حكم به جواز ارتكابش كنيم و بعض ديگر را به ادلّهء محرّمات و حكم به حرمت آن كنيم .\r\nدر نتيجه باز هم مدّعاى ما ثابت مىشود كه موافقت احتماليه باشد ، اين اصل استدلال .\r\nو امّا روايات : مرحوم شيخ از اين اخبار بعنوان نمونه يكى را ذكر مىكنند و آن موثقهء سماعة از امام صادق ( ع ) است : راوى :\r\nيا ابن رسول اللّه ( ص ) مردى از عمال بنى اميه مالى را دريافت كرده [ يا به عنوان هديه و هبه و مجّانى و يا به عنوان اجرت كار و . . . و ضمنا مال حرام هم هست 
  ] و با اين مال صدقه مىدهد ، حج مىكند ، صلهء رحم بجا مىآورد تا گناهانش آمرزيده شود و شعارش اينست كه :  إِنَّ الْحَسَناتِ يُذْهِبْنَ السَّيِّئاتِ  .\r\nامام ( ع ) : [ اين بيچاره سوراخ دعا را گم كرده 
  ] با خطيئة جبران خطيئة نتوان كرد گناه كفّاره گناه نمىشود آرى حسنه و كار خير است كه سبب حبط نابودى سيئات مىشود . سپس امام ( ع ) فرمود :\r\n[ اگر مال حرامى كه بدست او رسيده معين است و با اموالش مخلوط نكرده كه حكم مجهول المالك را دارد 
  ] و اگر با مال خودش مخلوط كرده به‌طورىكه حلال از حرام قابل تميز و تشخيص نيست فلا بأس يعنى باكى نيست كه از آنها استفاده كند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nكيفيت دلالت : ظاهر حديث شريف اينست كه تصدق - حج - صله رحم و . . . با اين اموال اشكالى ندارد و موجب حصول اجر هم مىشود امّا حديث بيش از اين دلالت ندارد كه تصرف در جميع اين اموال هم جايز باشد چون معمولا تمام اين مالها را كه در راه حج و خيرات ديگر خرج نمىكند بلكه برخى را هم امساك مىكند براى جهات ديگر پس بالمطابقه مدّعاى مستدل را ثابت مىكند و برفرض ظهور هم بايد توجيه كرد و حمل بر خلاف ظاهر كرد جمعا بين الادلّة به بيانى كه ذكر شد و اعاده روا نيست .\r\nقوله و الجواب :\r\nمرحوم شيخ مىفرمايد : اتفاقا اين حديث ظهور در تصرف جميع اطراف شبهه دارد بدليل اينكه از دو حال خارج نيست .\r\n1 - يا اينست كه همهء اين اموال را در امور مذكور صرف مىكند كه خود اين تصرف در جميع است .\r\n2 - و يا اينكه برخى را در راه حج و . . . مصرف مىكند و باقيمانده را امساك مىكند كه خود آن نوعى تصرف است پس در جميع اين اموال تصرف كرده و امام مىفرمايد : لا بأس يعنى باكى نيست پس ظهور در تصرف جميع دارد آنگاه يا بايد حديث را به ظاهرش باقى بگذاريم و در نتيجه مخالفت قطعيه با علم اجمالى را هم تجويز كنيم كه خود مستدل زير بار اين مطلب نمىرود و راضى به آن نيست و يا بايد توجيه نموده و بر خلاف ظاهر حمل كنيم و در مقام توجيه دو راه وجود دارد :\r\n1 - همان راهى كه مستدل رفت كه حمل كرد بر جواز تصرف بعض با بدل قرار دادن بعض ديگر از حرام واقعى و به نفع خود تمام كرد .\r\n2 - و يا بگوئيم مال حرام در مورد حديث يك حرام خاصّى است كه جاهل به آن معذور است بيان ذلك : در نوع محرّمات علم تفصيلى\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدر موضوعشان اخذ نشده بلكه دليل آنها موارد علم اجمالى را هم شامل است و بايد اجتناب كرد مثل اجتنب عن الخمر و . . . ولى در برخى از محرمات تعبدا و بدليل خاص علم تفصيلى موضوعيت دارد يعنى اگر حرام را تفصيلا مىشناسى بايد اجتناب كنى و اگر علم تفصيلى ندارى آزادى چه علم اجمالى داشته باشى يا نه از جمله اين محرّمات است ربا كه اگر جاهل به حكم حرمت بودى و مالى را كه ربوى بوده گرفتى و با اموالت مخلوط كرده‌اى و الآن قابل تشخيص نيست تصرف در تمام اين اموال جايز است هرچند كه علم اجمالى و شبهه محصوره باشد چون تنجّز حرمت در اينجا دائر مدار علم تفصيلى است .\r\nو از جمله اين محرمات ميتهء ماهى است كه اگر تفصيلا مىدانيد :\r\nكه اين ميته است بايد اجتناب كرد ولى اگر مخلوط شده با ماهيهاى مذكّى اجتناب لازم نيست چون علم تفصيلى نداريد .\r\nحال شايد ما نحن فيه هم مورد سوّم از اين موارد باشد كه اگر چنين بود يك حكم تعبدى خواهد بود و به مورد خودش اكتفا مىشود و حق تعدى به ساير موارد نداريم آنگاه اذا جاء الاحتمال بطل الاستدلال\r\nقوله و بالجمله :\r\nرواياتى كه دلالت مىكنند بر اباحه و حليّت ما لم يعلم حرمته و مورد استدلال اين گروه هستند به سه دسته منقسم مىشوند :\r\n1 - دسته اوّل اخبار حليّت است كه دليل اوّل بود و از آن جوابها داديم در ضمن ان قلت اوّل و دوّم و اصل استدلال و خلاصه اينكه :\r\nاوّلا با وجود علم اجمالى و قانون اشتغال جاى اصالة الحلية نيست .\r\nثانيا حمل اخبار حليّت بر حليت تعيينيه و تخييريه مستلزم استعمال لفظ در اكثر از معناى واحد است .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nو ثالثا اين اخبار ما را متعبد به حكم مىكنند نه موضوع تا حاكم بر قانون اشتغال شوند .\r\nو رابعا اين اخبار ظهور در حليت تعيينيه دارند و ليس فيها من البدلية عين و لا اثر .\r\nو خامسا اصالة الحل اگر بخواهد جارى شود اصل مثبت است .\r\nو سادسا اخبار حليت تبعيض بردار نيست بلكه يا هر دو طرف شبهه را شامل است و يا هيچ طرف را شامل نيست به بيانى كه در اوّل جواب دليل اوّل ذكر شد پس از خير و بركت اين اخبار بايد صرفنظر كرد .\r\n2 - دسته دوّم همين اخبارى كه در مورد شبهه محصوره دالّ بر جواز ارتكاب هستند كه يك نمونه‌اش ذكر شد از اين هم جواب داديم كه ظهور در جواز ارتكاب كل دارد و خود شما به ظاهرش ملتزم نيستيد . و اگر كسى بخواهد آن را بر شبهات غير محصوره حمل كند ما خواهيم گفت اين حمل مستلزم خروج مورد است چون مورد حديث شبهه محصوره است و بالاخره نياز به توجيه شده كه ديديم دو وجه الجمع و توجيه مطرح است و اذا جاء الاحتمال بطل الاستدلال .\r\n3 - دستهء سوّم اخبارى كه دلالت مىكنند بر جواز اخذ مال از كسانى كه گيرنده يقين دارد كه در ميان اموال آنها مال حرام وجود دارد نظير اينكه مالى را از عامل سلطان جور بگيرد يا مجّانا و يا بعنوان عوض و اجرت و . . .\r\nدرحالىكه يقين دارد كه در ميان اموال وى مال حرام وجود دارد يا نظير مالى كه از سارق و غاصب مىگيرد و يا از سلطان جور مىگيرد كه اجمالا مىداند يا همين مالى كه او اخذ كرده حرام است يا آن اموالى كه در دست خود سلطان و عامل و . . . مانده حرام است مع‌ذلك روايات اخذ آن را تجويز كرده‌اند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمرحوم شيخ مىفرمايند : اوّلا در تمام يا اكثر اين موارد اماراتى از قبيل قاعدهء يد المسلم و قانون اصالة الصحة فى فعل المسلم و . . . وجود دارد كه به بركت اجراء آن امارات حكم به ملكيت ظاهريه براى سلطان و سارق و . . .\r\nمىشود و بعد هم حكم ظاهرى در حق هركسى به منزله حكم واقعى در حق ديگران است و لذا ديگران هم آثار ملكيت واقعيه را برآن مترتب مىكنند پس در اينجا امارات مجوّزه داريم درحالىكه مورد بحث ما در موردى است كه صرفا علم اجمالى و شبهه محصوره باشد و هيچ‌گونه اماره‌اى در كار نباشد نظير انائين مشتبهين .\r\nو ثانيا كرارا گفته‌ايم و خواهيم گفت كه هركجا در باب علم اجمالى پاى دو كس در ميان باشد آن علم اجمالى اثر ندارد و در ما نحن فيه چنين است زيرا كه اگر در واقع آن مالى كه در دست خود سلطان باقيمانده حرام باشد به من ربطى ندارد و مبتلابه من نيست من هستم و مالى كه در دست دارم و نسبت به خصوص آن هم كه شبهه مقرونه به علم نيست بلكه مجرّد شك بدوى است و اصالة الحلية و الاباحه جارى مىشود .\r\nقوله : فالخروج :\r\nانصاف اينست كه دفع يد كردن از قاعدهء مسلّمهء احتياط [ دفع العقاب واجب و الاشتغال اليقينى يستدعى . . . 
  ] به واسطه اين سه صنف روايات و امثال آنها جدّا مشكل است چون دلالت اين سه صنف ناتمام ماند پس برمىگرديم به همان قانون اشتغال و احتياط و در اطراف علم اجمالى حكم به وجوب احتياط مىكنيم مخصوصا كه دو وجه ديگر هم در ميان است كه مؤيّد و پشتيبان اين قانون هستند و هركدام علىحده صلاحيّت دليليّت دارند كه مجموع اين دو وجه با دو دليل سابق شيخ اعظم سر از چهار دليل درمىآورد :\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n1 - اجماعات منقوله ظاهرا و صريحا .\r\n2 - ادلّه محرمات به ضميمه قاعدهء احتياط عقلى . . .\r\n3 - اخبار فراوانى كه دلالت مىكنند بر وجوب احتياط و به برخى از آنها اشاره مىكنيم :\r\nالف : حديث نبوى : ما اجتمع الحلال و الحرام الّا غلب الحرام الحلال كه نتيجه غلبهء حرمت و به فعليت رسيدن آن لزوم ترك و اجتناب است و ترك حرام واقعى ممكن نيست مگر به اجتناب از هر دو طرف و انائين مشتبهين از اين قبيل است .\r\nب : حديث نبوى : اتركوا ما لا بأس به حذرا عما به البأس و در انائين مشتبهين حلال واقعى را هم ترك كنيد تا مبادا در دام حرام بيفتيد و اين ميسور نيست مگر با احتياط كردن يعنى من باب المقدّمه هر دو طرف را ترك كردن و هذا هو المطلوب .\r\nحال اين دو حديث اگرچه ضعيف السند هستند در اثر اينكه مرسله هستند ولى شهرت فتوائيه ضعف سند را جبران مىكند .\r\nج : دع ما يريبك الى ما لا يريبك پس از انائين مشتبهين بايد دورى كرد .\r\nد : ضريس از امام راجع به روغن حيوانى و پنيرهاى موجود در سرزمين مشركين مىپرسد كه آيا حلالند يا حرام ؟ پاكند يا نجس ؟\r\nامام مىفرمائيد : آن روغن‌ها و پنيرهائى كه يقين داريد كه با حرام مخلوط شده در اثر اينكه اليات غنم با روغن مخلوط شده و . . . حرام است و حق خوردن آن را نداريد و امّا اگر چنين علمى نداريد بلكه مجرّد شك بدوى است حلال است و خوردن آن جايز است كيفيت استدلال : امام ( ع ) فرمود :\r\nدر صورت خلط حرام است و اختلاط دو گونه است :\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n1 - به صورت امتزاج كه اليات با روغن حيوانى ممزوج و در يك ظرف قرار گيرد .\r\n2 - به صورت اشتباه و ترديد كه دو ظرف باشد و يكى داراى روغن حلال و ديگرى حرام ولى امر بر ما مشتبه شده كه كدام حلال و كدام حرام است باز هم خلط حلال با حرام صدق مىكند و به حكم حديث يجب الاجتناب ، و هذا هو المطلوب .\r\nه : كل شىء حلال حتى يجيئك شاهدان انه فيه الميتة كه بر ما نحن فيه صدق مىكند چون وقتى اجمالا مىدانيم كه يكى از اين دو گوشت ميته است پس غايت حاصل شده و صدق مىكند كه فيه الميتة پس حرام و واجب الاجتناب است .\r\nو : حديث معروف تثليث كه در قسمتى آمده : فمن ارتكب الشبهات وقع فى المحرمات و هلك من حيث لا يعلم كيفيت استدلال : يا مراد از هلاكت خصوص عقوبت است كه اخبارى مىگفت [ لانّه المتبادر 
  ] در اين صورت به حكم عقل دفع ضرر اخروى و عقوبت واجب است و آن به اجتناب از طرفين شبهه است و يا مراد از هلاكت مطلق اثر الحرام است اعمّ از اثر اخروى و عقوبت يا اثر دنيوى و دينى و غير عقوبت .\r\nبنابراين بايد حديث را بر ارشاد مشترك حمل كنيم نه بر خصوص ارشاد وجوبى يا خصوص استحبابى كه سابقا به تفصيل ثابت شد كه حمل بر خصوصيت تالى فاسد دارد آنگاه بايد از خارج دليلى و قرينه‌اى بر احد الخصوصيتين قائم شد و در موارد علم اجمالى چون عقل حاكم به احتياط است و عقاب در كار است اين قرينه مىشود بر حمل بر ارشاد وجوبى و در شبهات بدويه و غير محصوره چون قانون قبح عقاب بلا بيان حاكم است به واسطه اين قرينه حمل بر ارشاد ندبى مىشود .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nو در هر حال در ما نحن فيه مطلوب ما را كه وجوب احتياط باشد اثبات مىكند سؤال : چه نيازى به استدلال بر اين دسته از اخبار بود كه مرحوم شيخ متعرض شد ؟\r\nجواب : طرح اين اخبار در مقام بحث براى جلوگيرى از حكومت يا ورود اخبار جواز بر ادلّه محرمات است بيان ذلك : بطور كلّى در اينجا ما سه دسته ادلّه داريم :\r\nالف : ادلّه‌اى كه دلالت دارند بر وجوب اجتناب از محرمات واقعيه و بعمومها موارد علم اجمالى را هم شامل مىشوند از قبيل : اجتنب عن الخمر و . . . كه قبلا به بركت اين ادلّه به انضمام حكم عقل ، وجوب احتياط و موافقت قطعيه را اثبات كرديم .\r\nب : اخبارى كه دلالت دارند بر جواز ارتكاب احد المشتبهين به شرط اينكه ديگرى را بدل از حرام واقعى قرار دهيم كه سه صنف روايت بود و مورد استدلال گروه دوّم بودند .\r\nج : اخبار الاحتياط كه چند نمونه‌اش را در همين دليل چهارم ، مرحوم شيخ آوردند از قبيل اتركوا . . . حال اگر از دسته سوّم ادلّه قطع نظر كنيم دسته دوّم يا حكومت خواهند كرد بر دسته اوّل و يا ورود خواهند داشت و در هر حال نوبت به دسته اوّل نمىرسد ، بيان حكومت :\r\nحكومت آنست كه دليل حاكم در موضوع دليل محكوم تصرف كند كه آن هم يا به نحو توسعه و يا تضييق است و در جاى خود به تفصيل بحث كرده‌ايم در ما نحن فيه از قسم دوّم است چون دليل محكوم يعنى همان ادلّه محرمات موضوعشان خمر واقعى است اعمّ از اينكه معلوم بالتفصيل باشد يا معلوم بالاجمال و يا مجهول .\r\nولى دسته دوّم از ادلّه مفادشان اينست كه تا علم تفصيلى پيدا نكنى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nوجوب احتياط نيست پس موارد جهل و علم اجمالى را از تحت ادلّهء محرمات خارج ساختند و موضوع ادلّه منحصر شد به موارد علم تفصيلى ، بيان ورود :\r\nورود آنست كه دليل وارد موضوع دليل مورود را نابود سازد و در ما نحن فيه ادلّهء محرمات به ضميمه حكم عقل در مورد علم اجمالى موضوعشان شبهه و شك در حرام واقعى است و اينجا بايد احتياط كرد آنگاه دستهء دوّم مفادشان اينست كه شما مخيّريد و جاى نگرانى نيست پس شبهه را رفع كرد و وجهى براى احتياط نيست پس وارد شد و على اىّ حال وارد بر مورود و حاكم بر محكوم مقدم است و نوبت به دستهء اوّل نمىرسد .\r\nامّا وقتىكه اخبار احتياط يا دسته سوّم از ادلّه را هم مدّ نظر قرار مىدهيم كه در عرض دسته دوّم هستند يا با دسته دوّم تعارض مىكنند بنا بر اينكه هر دو دسته اعم يا اخص باشند و بعد از تعارض تساقط است و يا دسته سوم مقدم مىشود اگر دسته سوم را مختص به باب علم اجمالى و دسته دوّم را تعميم دهيم به باب شبهات بدويه كه باز هم خاص بر عام مقدّم مىشود و على كلّ حال آن دسته اوّل از ادلّه جان سالم بدر برده و بلا منازع حكومت مىكنند پس فايدهء مهم استدلال به اين اخبار روشن شد .\r\n4 - دليل چهارم مرحوم شيخ اينست كه از روايات بسيارى برمىآيد كه داستان وجوب احتياط در موارد علم اجمالى از قديم الايام ميان شيعه و سنى از مسلمات بوده و جاى بحث نبوده پس سيرهء مسلمين بر اين امر مستقر شده و به عنوان نمونه چند روايت را نقل مىكنيم :\r\nالف : شخص دو ظرف آب دارد كه اجمالا مىداند احدهما نجس است از امام مىپرسد كه راجع به وضو چه كنم ؟ حضرت مىفرمايد : هر دو را دور بريز و تيمم كن « يهريقهما و يتيمم » اين غير از احتياط چيزى نيست و حضرت نفرمود در يكى اصالة الطهارة جارى كن و مرتكب شو .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nب : شخصى دو جامهء ساتر دارد كه علم اجمالى به نجاست احدهما دارد براى نماز چه كند ؟ حضرت مىفرمايد : با هركدام نمازى بخواند كه اين اگرچه در شبهه وجوبيه است ولى مناطها واحد است .\r\nج : گوشه‌اى از لباسم نجس شده ولى الآن دقيقا محلّ نجاست را نمىدانم بلكه اجمالا مىدانم كه در جانب راست قبايم مثلا بوده چه كنم ؟\r\nحضرت مىفرمايد : تمام آن ناحيه را بشوى سپس علت مىآورد تا يقين به طهارت پيدا كنى ، پس معيار تحصيل يقين است و جاى جريان اصالة الطهارة و الحلية نيست و گرنه امام آن را بيان مىكرد و چون علّت آورده مىگوئيم العلة تعمّم پس حكم همهء موارد علم اجمالى چنين است . و هذا هو المطلوب .\r\nمرحوم صاحب حدائق دليل پنجمى بنام استقراء آورده .\r\nولى شيخ اعظم ره مىفرمايد : استقراء تام كه مفيد قطع باشد ممكن نيست و استقراء ناقص هم گرچه ممكن است ولى گمان‌آور است و دليلى بر حجيت اين مظنه نيست فما قصد لم يقع و ما وقع لم يقصد .\r\nد : شخصى از امام راجع به ميته و مذكائى كه با هم مشتبه شده‌اند سؤال مىكند كه چه بايد كرد ؟ آيا حق استفاده داريم يا خير ؟ حضرت مىفرمايد : هر دو را با هم به اهل الكتاب يعنى مستحلّين ميته مىتوان فروخت مفهومش اينست كه : به غير مستحل نبايد فروخت كيفيت استدلال : اگر ارتكاب هر دو طرف شبهه و يا لااقل يك طرف لا على التعيين براى مسلمان جايز بود حاجتى به اين قيد نبود كه بفروشد به مستحلّين و آوردن اين قيد لغو مىشد پس اين كاشف از لزوم احتياط است و اينكه مسلمان بايد از هر دو طرف شبهه اجتناب كند .\r\nان قلت : ما نمىتوانيم به اين حديث عمل كنيم چون منافى با عموماتى است كه دلالت مىكنند بر حرمت بيع ميته و به عمومشان\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمستحل و غير مستحل را شامل مىشوند و يا صريحا گفته‌اند لا يجوز بيع الميتة حتى به كفّار پس بايد اين حديث را طرح كنيم .\r\nقلت : نيازى به طرح حديث نيست بلكه بگونه‌اى توجيه مىكنيم كه با آن عمومات منافى نباشد بلكه قابل جمع باشد و لا ريب در اينكه الجمع مهما امكن اولى من الطرح و آن توجيه اينست كه از بيع مجموع ميته و مذكى خصوص مذكى را قصد كند و ثمن را مقابل آن قرار دهد و يا اگر ميته را هم در قصد دخالت مىدهد به لحاظ آن اجزائى باشد كه روح در آنها حلول نكرده از قبيل پشم - مو - كرك نه پوست و گوشت فلا منافاة حتى يدفع و يطرح الحديث .\r\n\r\nقول سوّم : قوله : و قد يستأنس :\r\nقول سوّم در مسئله علم اجمالى و موافقت قطعيه قول به وجوب قرعه است بدين معنا كه حرام واقعى را با قيد قرعه مشخص مىسازيم و از آن اجتناب مىكنيم و طرف ديگر را مرتكب مىشويم [ قول به قرعه تقريبا ميانگين قول به موافقت قطعيه و موافقت احتماليّه است كه از جهتى با قول اول و از جهتى با قول دوّم مىسازد زيرا كه معناى وجوب قرعه براى تعيين حرام اينست كه تا قرعه نزده و حرام را با قيد قرعه كنار نزنيم حق نداريم هيچ طرفى را مرتكب شويم بلكه بايد از هر دو يا همهء اطراف اجتناب كنيم .\r\nتا اينجا قول به قرعه با قول مشهور يعنى وجوب احتياط هماهنگ است ولى از طرفى معناى قرعه اينست كه پس از آن هر طرف كه به قيد قرعه حرمتش ثابت شد از همان اجتناب مىكنيم ولى از اطراف ديگر اجتناب لازم نيست بلكه ارتكاب هم جايز است .\r\nحال در اين قسمت قول به قرعه با قول دوّم سازگارتر است چون قول ثانى هم ارتكاب بعض را تجويز مىكند منتهى تخييرا نه تعيينا 
  ]\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nقائلين به وجوب قرعه براى اثبات مدّعاى خود به دو دسته ادلّه تمسك كرده‌اند :\r\nالف : به عمومات باب قرعه كه مرحوم شيخ اعظم متعرض اين بخش نشده .\r\nب : روايت خاصّه‌اى كه در باب علم اجمالى از يحيى بن اكثم از امام جواد ( ع ) نقل شده و آن اينكه : راوى مىپرسد : يا ابن رسول اللّه ( ص ) گله گوسفندى است كه چوپان با يكى از آنها جمع شده و بعد گوسفند موطوء را به ميان گله رها كرده و الآن مشخّص نيست چه بايد كرد ؟\r\nحضرت فرمود : گوسفندان را دو قسمت كنيد سپس قرعه بزنيد سپس تير قرعه يا نوشته بنام هر طرف كه درآمد در طرف ديگر اين تقسيم را انجام دهيد .\r\n[ همان‌طورىكه در حاشيهء رحمت اللّه بيان شده اگر كلمه غيره در عبارت نباشد معنا واضح است يعنى به هر طرف كه سهم حرمت واقع شد همان را مجدّدا تقسيم كنيد . . .\r\nولى اگر اين كلمه باشد ناچاريم بگوئيم مراد اينست كه سهم حليّت بر هر طرفى واقع شد طرف ديگر را قسمت مىكنيم و در هر حال مطلب واضح است 
  ] و هكذا اين كار را ادامه مىدهيم تا زمانى كه يك گوسفند باقى مىماند همان را بعنوان غنم موطوء با او رفتار مىشود و بقيّه گوسفندان نجات پيدا مىكنند .\r\nكاملا ملاحظه مىفرمائيد كه مورد ، مورد علم اجمالى است و حضرت فرمان قرعه صادر كرده پس براى تعيين حرام واجب است قرعه بزنيم .\r\nمرحوم شيخ ره مىفرمايند : اوّلا اصل حكم وجوب القرعة در ما نحن فيه بر خلاف اصول و قواعد مسلّمه باب است كه همان قانون احتياط\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nو اشتغال باشد و ثانيا روايت مذكور هم مورد اعراض مشهور واقع شده يعنى نه قائلين به موافقت قطعيه بدان عمل كرده‌اند چونكه آنها قبل و بعد از قرعه مطلقا احتياطى هستند و نه قائلين به موافقت احتماليه چون اين‌ها هم مطلقا چه قبل و چه بعد از قرعه حكم به جواز ارتكاب بعض الاطراف لا على التعيين مىكنند پس هر دو گروه توجهى به اين حديث نكرده‌اند و ما مىدانيم كه كلّما ازداد صحة ازداد وهنا و كلّما ازداد وهنا ازداد صحة [ سابقا به مناسباتى اين قانون را معنا كرده‌ايم و نيازى به اعاده نيست 
  ]\r\nآنگاه با چنين روايت ضعيفى آن حكم مخالف اصول و قواعد يعنى حكم وجوب قرعه اثباتش مشكل است حال با اين روايت چه بايد كرد ؟\r\nذيلا خواهيم گفت .\r\nقوله : نعم هى :\r\nاين بخش در واقع توضيح و قد يستأنس است : بعضىها كه با ما هم عقيده هستند و احتياط را قبول دارند خواسته‌اند از اين روايت هم به نفع احتياط استفاده كنند به اينكه اين روايت مىگويد تا زمانى كه قرعه نزدى از همه اطراف شبهه بايد اجتناب كنى .\r\nاين همان است كه ما مىگوئيم پس روايت مؤيد مطلب ما است نهايت يك مطلب اضافى هم دارد كه وجوب اجتناب را مقيد كرده تا زمان قرعه يعنى تا حرام واقعى معين و متميز نشده و لو از طريق شرعى قرعه حق اجتناب نداريد ولى فى الجملة به درد ما مىخورد .\r\nمرحوم شيخ مىفرمايد : انصاف اينست كه اين روايت در يك صورت نه به درد ما مىخورد و نه به درد خصم ما كه طرفدار موافقت احتماليه باشد و در يك صورت هم به درد خصم بيشتر مىخورد تا به درد ما بيان ذلك :\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاين حديث يا دلالت مىكند بر وجوب قرعه و يا بر استحباب آن اگر دالّ بر وجوب است كه به درد هيچ‌كدام نمىخورد چون ما كه احتياطى هستيم مطلقا احتياطى هستيم و قرعه را نمىپذيريم و خصم ما كه طرفدار عدم احتياط است مطلقا چنين است چه قبل و چه بعد از قرعه و هيچ‌كدام وجوب قرعه را قبول نداريم .\r\nپس يا بايد حديث مذكور را طرح كنيم به واسطه اعراض مشهور و يا در مورد خودش كه قطيع غنم است بدان عمل كنيم و در ساير موارد علم اجمالى جاى قرعه نيست و اگر دالّ بر استحباب باشد به نفع خصم ما تمام مىشود چون معناى استحباب قرعه اينست بدون قرعه هم ارتكاب بعض الاطراف جايز است منتهى قرعه بزنيم و معين كنيم بهتر است .\r\nتا اينجا سه قول را در باب موافقت قطعيه ذكر كرديم و امّا قول چهارم كه قول به تفصيل باشد تفصيلات متعددى است كه در تنبيهات همين مسئله ذيلا عنوان خواهيم كرد .\r\n\r\nقول چهارم : تنبيهات شبهه محصوره\r\nمباحث اصلى علم اجمالى و شبهه تحريميه موضوعيه آن هم شبههء محصوره در دو مقام مخالفت و موافقت قطعيه تا اينجا به اتمام رسيد اينك وارد تنبيهات مطلب مىشويم كه بيان يك سلسله تفصيلات است و كلا نه تنبيه مطرح است :\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nتنبيه اوّل\r\nمرحوم صاحب مدارك مدّعى شده كه در شبهات محصوره احتياط و اجتناب از همه اطراف شبهه واجب نيست سپس براى تأييد مطلب خود به كلامى از اصحاب تمسك كرده كه هرگاه اجمالا بدانيم كه قطرهء بول يا داخل ظرف آب افتاد و يا خارج آن در اينجا با اينكه علم اجمالى هست ولى اصحاب نگفته‌اند : بايد از هر دو طرف اجتناب كنى بلكه فتوا داده‌اند به جواز استعمال آن آب پس علم اجمالى مؤثر نيست و سبب وجوب احتياط نمىشود .\r\nمرحوم صاحب حدائق مثل ما مدّعى است كه : موافقت قطعيه و احتياط در موارد علم اجمالى واجب است و از كلام مدارك دو جواب مىدهد :\r\n1 - اوّلا فرعى كه شما بدان استدلال كرديد از باب شبههء غير محصوره است زيرا كه خارج ظرف آب حدّ و حصرى ندارد بلكه هزاران نقطه از ارض مىتواند باشد و در شبهات غير محصوره بالاجماع احتياط واجب نيست كلام در شبهات محصوره است پس اين دليل به درد آن مدّعا نمىخورد .\r\n2 - و ثانيا ما كه مىگوئيم در شبهات محصوره احتياط واجب است در خصوص مواردى مىگوئيم كه اطراف شبهه متفقة الماهية باشند يعنى همهء آنها در تحت يك عنوان و يك ماهيّت جمع شوند مثل اينكه اجمالا مىدانيم يا اين آب نجس است و يا آن آب ديگر كه طرفين شبهه هر دو آب هستند ( اين مثال از احكام وضعيه ) يا مثلا اجمالا مىدانم كه يا قسم خورده‌ام بر ترك شرب اين آب يا آن ديگرى پس احدهما قطعا حرام است\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو طرفين شبهه هم ماهيت هستند « مثال از احكام تكليفيّه » .\r\nو امّا در مواردى كه اطراف شبهه مختلفة الماهية باشند ما هم طرفدار وجوب احتياط نيستيم بلكه مىگوئيم ارتكاب جايز است مثل اينكه اجمالا مىدانيم يا اين مايع خمر است و حرام و آن ديگرى سركه است و حلال و يا بالعكس كه يك طرف خمر و طرف ديگر سركه است و هم ماهيت نيستند ما هم در اينجا احتياطى نيستيم و در فرعى كه شما آورديد از همين قبيل است چون يك طرف آب درون ظرف و طرف ديگر زمين است و هم ماهيت نيستند .\r\nمرحوم شيخ انصارى مىفرمايد به نظر ما فرقى ميان اين دو صورت نيست و در هر دو احتياط لازم است و از هر دو بيان محدث بحرانى جواب مىدهند :\r\nامّا اينكه گفتيد اينجا از باب شبهه غير محصوره است مىگوئيم :\r\nاگر شما به فتواى اصحاب مراجعه كنيد مىبينيد كه اصحاب حتى در فرض شبههء محصوره هم فتوا به عدم احتياط داده‌اند تا چه رسد به فرض غير محصوره بودن امّا غير محصوره به همان تصويرى است كه شما گفتيد .\r\nو امّا محصوره بودن اينست كه اگر علم اجمالى پيدا كنيم كه يا قطرهء خون داخل ظرف آب افتاد و يا پشت ظرف كه درون و پشت ظرف شبهه محصوره است نه غير محصوره مع‌ذلك فقها فتوا داده‌اند به جواز استعمال آن آب پس منحصر به غير محصوره نيست .\r\nسؤال : جناب شيخ اعظم آيا به نظر شما سخن صاحب مدارك صحيح است و در موارد علم اجمالى احتياط واجب نيست ؟\r\nجواب : خير معناى حرف ما در جواب محدث بحرانى اين نيست كه حرف مدارك صحيح باشد بلكه اين‌گونه موارد فلسفهء ديگرى دارد و آن اينكه\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبه زودى خواهد آمد كه هركجا در موارد علم اجمالى يك طرف مورد ابتلاء باشد و طرف ديگرى از محلّ ابتلاء خارج باشد آنجا علم اجمالى از اثر مىافتد و ما نحن فيه من هذا القبيل زيرا كه معمولا مايعات داخل ظرف مورد ابتلاء و استفاده است و كسى با بيرون و پشت ظرف كارى ندارد الّا ما شذّ و ندر پس از اين باب احتياط واجب نيست نه اينكه مطلقا احتياط واجب نباشد .\r\nو امّا جواب دوّم محدث بحرانى كه گفت در مواردى كه اطراف شبهه متفقة الماهية باشند احتياط واجب است . . .\r\nاوّلا چهار دليلى كه ما براى وجوب احتياط اقامه كرديم به ويژه دليل دوّم كه عمده دليل ما بود عموميت دارد و فرقى ميان متفق الماهية و مختلف العنوان نمىگذارد در همه صور مقتضى موجود و مانع مفقود و بايد احتياط كرد .\r\nو ثانيا كلام شما خيلى مجمل است و يك ضابطهء مشخّص ندارد زيرا كه مرادتان از ماهيّت چيست ؟ آيا مرادتان ماهيت صنفيه است كه اطراف شبهه در تحت يك صنف داخل باشند ؟ يا مراد ماهيت نوعيه است ؟\r\nيا ماهيت جنسيّه ؟ آن هم آيا جنس قريب ؟ يا جنس بعيد ؟ و يا جنس ابعد و جنس الاجناس ؟ يا از اين هم بالاتر چون در عالم هر دو چيزى را مىتوان تحت عنوان موجود و شيئى و . . . داخل كرد منظورتان كدام مرحله است ؟\r\nقوله : نعم هنا :\r\nبطور كلّى شبهه محصوره در يك تقسيم به پنج قسم منقسم مىشود و از مجموعه اين‌ها چهار تفصيل بدست مىآيد كه بايد ديد كداميك از تفصيلات منظور اين محدّث است ؟ صورت اوّل : گاهى اطراف شبهه متفقة الماهية و الحكم و العنوان هستند مثل اينكه علم اجمالى داريم كه يا اين ظرف آب نجس و واجب الاجتناب است و يا ظرف آب دوّم در اينجا ماهيّت\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدو طرف يكى است كه آب باشد و حكم هر دو واحد است كه حرمت شرب و استعمال باشد و عنوانشان هم واحد است كه عنوان نجاست باشد .\r\nيعنى اگر مىگوئيم : از اين ظرف شرب نكن به لحاظ اينست كه شايد فى الواقع همين نجس باشد و كلّ نجس حرام و هكذا نسبت به ظرف ديگر ، اين صورت را هم صاحب حدائق و هم ما قبول داريم كه بايد احتياط كرد و از اطراف شبهه اجتناب كرد .\r\nصورت دوّم و تفصيل اوّل : گاهى اطراف شبهه مختلفه الماهية ولى متفق الحكم و العنوان هستند فى المثل علم اجمالى داريم كه يكى از اين دو مايع در واقع خمر است و حرام كه ماهيّت‌ها فرق دارد يك طرف خمر و طرف ديگر سركه يا شيره يا آب و . . . ولى حكمها واحد است يعنى هركدام كه باشد حكمش لا تشرب و حرمت شرب است و عناوين هم واحد است كه عنوان خمريت است يعنى به هر طرف كه مىرسيم مىگوئيم لا تشرب ، به لحاظ اينكه شايد در واقع همان يكى خمر باشد .\r\nحال شايد منظور صاحب حدائق اين صورت باشد يعنى مىخواهد تفصيل دهد ميان صورت اوّل و صورت دوّم به اينكه در اوّلى احتياط واجب ولى در دوّمى واجب نيست . اگر مرادشان اين باشد ما قبلا ابطالش كرديم به اينكه ادلّهء وجوب احتياط تعميم دارند و فرقى ميان صورت 1 و 2 نمىگذارد .\r\nصورت سوّم و تفصيل دوّم : مقدّمه : گاهى ارتكاب هر دو طرف شبهه مستلزم مخالفت قطعيه با يك خطاب واحد معلوم بالتفصيل مىشود همانند صورت اوّل كه با خطاب اجتنب عن النجس مخالفت مىشود و در صورت دوّم با خطاب اجتنب عن الخمر .\r\nو گاهى هم اين‌چنين نيست بلكه حدّ اكثر ارتكاب هر دو طرف مستلزم مخالفت قطعيه با احد الخطابين لا على التعيين بلكه على الترديد مىشود\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nهمانند صورت 3 و 4 و 5 كه با مثالش خواهد آمد حال صاحب حدائق و امثال او شايد از كسانى هستند كه مىگويند حسن مؤاخذه تنها در صورت اوّل است كه يك خطاب تفصيلى متوجه عبد هست و لو متعلّق آن مردّد است ميان اين و آن .\r\nو امّا در صورت ثانيه مخالفت اشكال ندارد و معذور است چون علم ندارد به توجه يك خطاب تفصيلى تا امتثال لازم باشد و لذا اگر او را بر يكى از اين دو عمل عقاب كنند عقاب بلا بيان و بر امر مجهول مىشود و هو مما يستقل العقل بقبحه با حفظ اين مقدمه مىگوئيم :\r\nگاهى اطراف شبهه مختلفه الماهية و الحكم ولى متفق العنوان هستند مثلا علم اجمالى داريم كه يا اين جامه نجس است و پوشيدن آن در حال نماز حرام و يا آن مهر سجدهء ما نجس است و سجده برآن حرام است .\r\nدر اينجا ماهيتها دو تا است يكى ثوب و ديگرى مسجد و حكمها نيز دو تا است يكى لا تلبس و ديگرى لا تسجد ولى عنوانها متحد است و آن عنوان نجاست يعنى اگر در واقع ما مخاطب به خطاب لا تلبس باشيم به لحاظ اينست كه لباس معنون به عنوان نجاست است و هكذا نسبت به ديگرى .\r\nحال شايد منظور صاحب حدائق از تفصيل اين فرض باشد يعنى مدّعى است كه در صورت اوّل و دوّم احتياط واجب است ولى در صورت سوّم احتياط واجب نيست و به عبارت ديگر فرق گذاشته بين مواردى كه اطراف شبهه على كل تقدير متعلّق يك حكم هستند كه همان صورت اول و ثانى بود و ميان مواردى كه اطراف شبهه على تقدير حكمى و على تقدير آخر حكم ديگر دارند مثل همين صورت سوّم كه اگر در واقع ثوب نجس باشد خطابش لا تلبس است و اگر مسجد نجس باشد حكمش لا تسجد است .\r\nو در چنين موردى احتياط واجب نيست براساس مطلبى كه در مقدمه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nهمين صورت آورديم كه در اين فرض مخالفت با خطاب واحد جامع بينهما حاصل نمىشود و مخالفت با خطاب مردّد بين الخطابين هم مانعى ندارد .\r\nصورت چهارم و تفصيل سوّم : گاهى اطراف شبهه از لحاظ ماهيّت و حكم متحد ولى از لحاظ عنوان مختلف هستند برعكس صورت سوّم مثلا اجمالا مىدانيم كه يا اين مايع نجس است و حرام و يا آن مايع غصبيت دارد و مال غير است و حرام در اينجا ماهيتها يكى است يعنى هر دو طرف آب است ، حكمها نيز متحد است يعنى هركدام باشد حرمت شرب دارد ولى عنوانها دو تا است يكى بعنوان نجاست حرام است و ديگران بعنوان غصبيّت .\r\nحال شايد منظور صاحب حدائق از تفصيل اين فرض باشد يعنى مىخواهد بگويد در صورت ( 1 و 2 و 3 ) احتياط واجب است ولى در صورت چهارم واجب نيست به همان دليل كه در صورت سوم گفته آمد و فرق اين صورت با صورت سوّم اينست كه در اينجا حكم به وجوب احتياط بمراتب مشكل‌تر از فرض قبلى است زيرا كه در صورت سوم باز هم خطاب واحدى كه قدر جامع باشد و ارتكاب هر دو طرف منجر به مخالفت با خطاب تفصيلى شود مىتوانيم درست كنيم و آن خطاب اجتنب عن النجس ، و الرجز فاهجر و . . . است .\r\nولى در فرض چهارم چنين چيزى ميسور نيست صورت پنجم و تفصيل چهارم : گاهى هم اطراف شبهه محصوره مختلفة الماهية و الحكم و العنوان هستند به عكس صورت اوّل .\r\nمثلا اجمالا مىدانيم كه يا اين مايع خمر است و حرام و يا آن مرئه خارجيه اجنبيه است و حرام ، ماهيتها دو تا است يكى جماع است يكى حيوان ، حكمها دو تا است يكى حرمت شرب و ديگرى حرمت نظر و جماع و عناوين هم متعدّد است يكى بعنوان خمريت حرام است و ديگرى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nبعنوان اجنبيّه بودن حال شايد منظور از تفصيل همين فرض باشد يعنى صاحب حدائق در صورت 1 و 2 و 3 و 4 قائل به وجوب احتياط است ولى در فرض پنجم طرفدار جواز ارتكاب است به همان دليل فرض سه و چهار با اين تفاوت كه اينجا بمراتب مشكل‌تر است چون اصلا خطاب تفصيلى نداريم تا بگوئيم مخالفت با آن حرام است .\r\nقوله : و توهم :\r\nبعضىها مدعى شده‌اند كه در تمام اين پنج صورت ما مىتوانيم ميان اطراف شبهه يك خطاب جامع درست كنيم و بگوئيم ارتكاب اطراف مستلزم مخالفت با آن خطاب تفصيلى است و حرام است و آن خطاب اجتنب عن الحرام است كه در فرض 4 و 5 هم از ارتكاب هر دو ارتكاب حرام پيش مىآيد و با اين خطاب مخالفت مىشود و هو لا يجوز با اين محاسبه ديگر جائى براى اين تفصيل نمىماند .\r\nقوله : مدفوع :\r\nشيخ ره مىفرمايد : خطاب تفصيلى گاهى يك خطاب واقعى است كه در واقع وجود دارد و از شارع صادر شده مثل اجتنب عن الخمر ، عن النجس ، عن الغصب و . . . اينجا مخالفت حرام است ولى گاهى يك خطاب انتزاعى است كه از ادلّه محرمات واقعيه انتزاع شده مثل همين اجتنب عن الحرام كه از خطابات لا تغصب ، لا تشرب الخمر ، لا تغتب و . . .\r\nبرگرفته شده و چنين خطابى موافقت و مخالفت ندارد بلكه الاعتبار به همان ادلّه عناوين واقعيه است .\r\nقوله : و الاقوى :\r\nپس از بيان احتمالات و تفصيلات مرحوم شيخ ره مىفرمايد :\r\nاقوى اينست كه فرقى ميان اين صور خمسه نيست بلكه بطور مساوى در تمام\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاين صور مخالفت قطعيه با علم اجمالى حرام و موافقت قطعيه واجب است :\r\nامّا حرمت مخالفت قطعيه :\r\nاوّلا عقل و عقلاء و وجدان هركسى قاضى و حاكم است به اينكه در باب مخالفت نواهى مولى فرقى نيست ميان اينكه انسان علم تفصيلى پيدا كند به مخالفت يك خطاب تفصيلى .\r\nمثل فرض 1 و 2 و 3 و يا اينكه علم اجمالى پيدا كند به اينكه احد الخطابين و يكى از دو نهى مولى مخالفت شده و در باب اطاعت و معصيت كه حاكم عقل است فرقى ميان اين صور در مناط حكم عقل نيست بلكه مناط حكم عقل اينست كه معصيت مولى قبيح است چه علم تفصيلى باشد و يا علم اجمالى .\r\nبعنوان تشبيه مىگوئيم : شخصى را تصوّر كنيد كه يك مايعى را سر مىكشد و يقين هم دارد كه حرام است ولى نمىداند كه حرمت آن از جهت غصبيت است يا از جهت خمريت و يا نجاست و . . .\r\nآيا وجدانا چنين كسى معذور است چون علم تفصيلى ندارد كه آيا با خطاب لا تغصب مخالفت كرده يا با لا تشرب الخمر و يا اجتنب عن النجس ؟ ابدا چنين نيست بل العقل مستقلّ به اينكه مؤاخذه دارد خوب ما نحن فيه هم شبيه همين است كه اگر هر دو طرف را مرتكب شد يقين دارد كه يا با خطاب لا تغصب مخالفت كرده و يا با خطاب اجتنب عن النجس و . . . فالعقل و العرف لا يفصّلون .\r\nثانيا جواز ارتكاب هر دو طرف شبهه در فرضهاى 4 و 5 و بطريق اولى در فروض 1 و 2 و 3 مستلزم اذن در معصيت است چون از طرفى على الفرض ادلّة الاحكام موارد علم اجمالى را هم مىگيرد پس ما در اين باب هم خطاب منجّزى داريم يا اين خطاب و يا آن پس بايد امتثال كنيم و از حرام واقعى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاجتناب كنيم و گرنه معصيت مولى است آنگاه از طرف ديگر هم اگر شارع ارتكاب همهء اطراف را ترخيص كند هم شرب مايع را و هم نظر به مرئه را اين مستلزم اذن در معصيت است آن هم بدون جعل بدل ظاهرى و هو قبيح فلا يصدر عن الحكيم .\r\nو ثالثا جواز ارتكاب هر دو مستلزم تناقض است چون معناى خطاب منجّز داشتن در موارد علم اجمالى اينست كه بايد از حرام فى البين اجتناب كنى و لا يرضى المولى بفعله و معناى جواز ارتكاب هر دو اينست كه اجتناب از حرام واقعى فى البين لازم نيست و هذا تناقض و هو محال و باطل بالبداهة پس وجهى براى جواز مخالفت قطعيه نيست .\r\nو بالجمله نواهى متعدّد از امور مختلف كه در شرع وارد شده به منزلهء نهى واحد از امور متعدده است يعنى لا تغصب ، لا تشرب الخمر ، لا تغتب و . . .\r\nبه منزلهء اينست كه شارع بگويد :\r\nلا تفعل هذه الامور : 1 - الغصب 2 - الخمر 3 - الغيبة و . . .\r\nهمانطورى در فرض نهى واحد و خطاب تفصيلى واحد ثابت كرديم و پذيرفتيم كه ارتكاب دو امرى كه يكى فى الواقع مثلا خمر است و مخالفت آن جايز نيست هكذا در موارد خطابهاى متعدد هم معقول نيست كه از طرفى يا اين و يا آن خطاب منجز و لازم الامتثال باشد و از طرفى ارتكاب هر دو جايز باشد كه اين تناقض است .\r\nو امّا وجوب موافقت قطعيه : پس از اينكه ثابت شد كه مخالفت قطعيه حرام است مىگوئيم : مخالفت احتماليه هم حرام است و بايد كارى كنيم كه قطع به موافقت حاصل شود بدليل اينكه مقتضى براى احتياط و موافقت قطعيه موجود است و هو الخطاب المنجّز كه يا اين و يا آن خطاب در حق ما فعلى است و بايد امتثال كنيم و مانع هم از وجوب احتياط\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمفقود است زيرا كه مانع يا عقل است و يا شرع و خوشبختانه هيچ‌كدام مانع نمىشوند .\r\nامّا شرعا : يا اخبار حليّت يعنى كل شىء حلال مانع از وجوب احتياط است و يا اخبار برائت و رفع ما لا يعلمون [ دستهء اوّل مختص به شبهات تحريميه است ولى دستهء دوّم تعميم دارند در شبهات وجوبيه هم جارى و سارى هستند 
  ] و هيچ‌كدام مانعيت ندارد زيرا كه از سه حال خارج نيست :\r\n1 - اين اخبار هريك از مشتبهين را شامل شده و مجوّز ارتكاب شوند اين احتمال باطل است چون مستلزم جواز مخالفت قطعيه است و چند سطر قبل بطلان آن اثبات شد .\r\n2 - اين اخبار واحد معيّن را شامل شوند يعنى دلالت كنند بر حلّيت و اباحه يك طرف معيّن اين نيز باطل است زيرا كه ترجيح بلا مرجح است و هو محال .\r\n3 - اين اخبار واحد لا على التعيين را بگيرد اين هم باطل است چون سابقا گفتيم ليس فيها من البدلية عين و لا اثر وانگهى وقتى خصوص اين مشتبه را شامل نشد و خصوص آن ديگرى را هم كذلك ديگر فرد ثالثى بنام واحد لا بعينه در كار نيست .\r\nو امّا عقلا : مانع عقلى عبارتست از قبح عقاب بلا بيان و اين مانع در ما نحن فيه جارى نيست چون عقاب مع البيان است و لو اجمالى نه بلا بيان و اين‌جور جاها مجراى قانون دفع عقاب محتمل واجب است و عقل مستقل است به لزوم احتياط از باب اين قانون نه جاى قبح عقاب .\r\nو بالجمله ميان اين دو ملازمه است يعنى يا مخالفت قطعيه هم جايز است پس بطريق اولى مخالفت احتماليه جايز است و يا اگر مخالفت قطعيه\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nحرام است بايد احتماليه هم حرام باشد و موافقت قطعيه واجب باشد به حكم عقل از باب دفع عقاب محتمل .\r\n\r\nتنبيه دوّم\r\nتنبيه دوّم از تنبيهات علم اجمالى و شبههء محصوره راجع به اينست كه :\r\nما در مباحث گذشته اثبات كرديم كه : احتياط و موافقت قطعيه واجب است حالا بحث در اينست كه آيا اين وجوب احتياط يك وجوب ارشادى است يا مولوى ؟\r\nمعناى ارشادى بودن اينست كه : نفس اجتناب از مشتبه بما هو مشتبه مطلوبيتى ندارد بلكه هدف اصلى از اجتناب از هر دو طرف شبهه نجات يافتن از حرام واقعى است كه در اين ميان وجود دارد و اجتناب از مشتبهين مقدمه‌اى است براى اجتناب از حرام واقعى و گرنه اجتناب مشتبه بما هو چه مصادف درآيد چه مخالف موضوعيتى ندارد .\r\nنتيجه ارشادى بودن : اگر مكلّف از هر دو طرف شبهه اجتناب كند يك امتثال حاصل مىشود و آن اجتناب از حرام واقعى است و اگر هر دو را مرتكب شود يك معصيت و عقاب محقّق مىشود و آن براى ارتكاب حرام واقعى است و اگر يك طرف را مرتكب شود مجرّد احتمال بوده و بستگى به اقبال او دارد اگر خوش‌اقبال بود و طرفى را كه مرتكب شده حرام واقعى نبود كه هيچ عقابى نيست چون معصيتى تحقّق نيافته .\r\n[ آرى تجرّى بر محتمل الحرام محقّق شده ولى به زودى جوابش را خواهيم داد كه تجرّى موجب عقاب نيست 
  ] و اگر بدشانسى آورده و مشتبهى را كه مرتكب شده مصادف واقع در آمد يعنى در واقع هم همان حرام بوده\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nدر اين فرض يك عقاب دارد براى ارتكاب حرام واقعى نه براى ارتكاب مشتبه بما هو مشتبه .\r\nمعناى مولوى بودن اينست كه : ما كارى نداريم كه در واقع احدهما خمر هست يا نه هرچه باشد در ظاهر ما موظّفيم از هر دو طرف شبهه اجتناب كنيم و تعبدا نبايد مشتبه را مرتكب شويم و گرنه عقاب مىآيد چه مصادف باشد يا نباشد تعبّدى است نه اينكه هدف حرام واقعى باشد .\r\nنتيجه مولويّت : اگر از هر دو مشتبه اجتناب كرديم با دو خطاب ظاهرى تعبّدى موافقت شده و دو امتثال صدق مىكند و اگر هر دو طرف را مرتكب شديم با دو خطاب تعبّدى مخالفت شده و در عقاب ثابت مىگردد .\r\n[ البته اين دو عقاب مال عنوان ارتكاب المشتبه بما هو مشتبه است و گرنه مخالفت واقع هم علىحده حسابى دارد كه فعلا مورد نظر نيست 
  ] و اگر يك طرف را مرتكب شديم اين‌چنين نيست كه احتمال عقاب باشد و بسته به شانس و اقبال ما باشد بلكه حتما يك عقاب هست و آن بخاطر مخالفت با خطاب تعبّدى اجتنب عن المشتبه است چه مصادف با حرام واقعى درآيد يا نه .\r\nحال آيا وجوب اجتناب ارشاديت دارد به معنائى كه گفتيم و ثمره‌اش را هم ذكر كرديم يا مولويت دارد بالمعنى المذكور مع ثمرتها ؟\r\nبه عبارت ديگر آيا عنوان شبهه و يا مشتبه صرفا طريقيت دارد يعنى هدف اجتناب از حرام واقعى است و اجتناب از شبهه مقدّمه اجتناب از حرام است ؟ و يا موضوعيت دارد يعنى نفس اجتناب مشتبه با قطع نظر از مصادفت با حرام مطلوب است و مأمور به به امر مولوى است ؟ در مسئله دو نظريه مطرح است :\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n1 - شيخ انصارى و اتباع وى طرفدار قول اوّل هستند و اين وجوب را ارشادى محض مىدانند .\r\n2 - جماعتى هم اين وجوب را مولوى دانسته و مخالفت با آن را علىحده سبب عقاب مىدانند .\r\nامّا قول اوّل : مرحوم شيخ اعظم مىفرمايد : به نظر ما وجوب احتياط يك وجوب ارشادى است خواه از راه حكم عقل و دليل عقلى ثابت گردد و خواه از راه خطاب شرعى و مولويّت معقول نيست .\r\nامّا حكم عقل : اگر وجوب احتياط عقلى باشد به اين دليل است كه :\r\nدر ارتكاب هريك از اطراف شبهه احتمال عقاب است « صغرى » و دفع عقاب محتمل واجب است « كبرى » پس از باب مقدمه علميه اجتناب هر دو طرف لازم و ارتكابشان حرام است .\r\n\r\n« نتيجه »\r\nحال اگر از عقل بپرسى كه به چه مناط مىگوئى در ارتكاب هركدام از مشتبهين احتمال عقاب است ؟ خواهد گفت به مناط اينكه شايد همان طرف حرام واقعى باشد و موجب عقوبت شود كاملا پيدا است كه عقل نظر به واقع دارد و به مناط حرام واقعى حكم مىكند نه اينكه يك حكم تعبدى باشد و اصولا در احكام عقليه تعبديّت معقول نيست .\r\nو امّا خطاب شارع : اگر بخواهيم وجوب احتياط را از راه خطاب شارع و امر به احتياط استفاده كنيم باز خواهيم گفت اين اوامر ارشادى هستند به بيانى كه تفصيلا در باب شبهه بدويه ذكر شد چون اين اخبار در مورد مستقلات عقليه وارد شده‌اند و لو لا اين اخبار هم عقل حكم به احتياط\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمىكرد پس اين اوامر مؤكد حكم عقل است نه مؤسس حكم تعبّدى جديد و معناى ارشاديت هم همين است و اتّفاقا از لسان روايات هم به خوبى ارشاديت مستفاد است .\r\nبعنوان نمونه : اتركوا ما لا بأس به ، ولى نه تعبّدا بلكه به اين مناط :\r\nحذرا عما به البأس كه هدف فرار از حرام واقعى است .\r\nدر جاى ديگر آمده : من ارتكب الشبهات وقع فى المحرمات نه اينكه ارتكاب شبهه تعبّدا حرام باشد .\r\nو يا فرموده : و من ترك الشبهات نجى من المحرمات كه هدف نجات از حرام است نه اينكه ترك شبهه تعبدا مطلوب باشد و يا فرموده :\r\nالوقوف عند الشبهات خير من الاقتحام فى الهلكات و . . . پس وجوب احتياط و اجتناب از اطراف شبهه صددرصد يك حكم ارشادى است و بوئى از تعبّديت در آن نيست .\r\nقوله : و امّا حكمهم ( ع ) :\r\nاين قسمت دفع دخل است و آن اينكه : مستشكل مىگويد : هنگامى كه ما به كتب فقهى مراجعه مىكنيم مىبينيم نسبت به ضررهاى دنيويه شرع مقدس حكم كرده به اينكه : الضرر المقطوع يجب دفعه .\r\nيعنى همين اندازه قطع به ضرر آمد اين عنوان موضوعيت دارد و بر شما واجب است كه از آن اجتناب كنيد تعبّدا .\r\nو اگر مرتكب شديد مؤاخذه مىشويد و لو بعدا معلوم گردد كه قطع شما مطابق واقع نبوده و شما در جهل مركب بوده‌ايد ولى كارى به واقع نيست و همين حكم براى ضرر مظنون هم ثابت است از باب اينكه غالبا تحصيل قطع به ضرر قبل از اقدام ممكن نيست و بقول آقايان اذا تعذر العلم قام الظن مقامه و لذا الضرر المظنون الدنيوى هم شرعا واجب الدفع است\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nو اگر كسى آن را مرتكب شد عقاب دارد چه ظن او مصيب باشد و چه بعدا كشف خلاف شود .\r\nو بر همين اساس فقهاء فتوا مىدهند به اينكه در باب سفر اگر ظن به ضرر داريد حرام است مسافرت كنيد و اگر سفر كرديد سفرتان سفر معصيت خواهد بود و در سفر معصيت نمازتان كامل است هرچند بعد از اقدام معلوم شود كه هيچ خطرى هم شما را تهديد نمىكرده و هكذا در باب صوم ضررى و وضوى ضررى و . . .\r\nالبته صورت احتمال ضرر دنيوى و ضرر مشكوك شرعا دليلى بر وجوب دفع آن نداريم و لذا اصالة الاباحة و اصالة العدم جارى كرده و مرتكب مىشويم و مخالفت آن عقاب ندارد زيرا كه هيچ مانعى ندارد كه شرع مقدس روى مصالح مهمترى اقدام بر چنين ضررى را تجويز كند و رخصت دهد و لو آن مصلحت ، مصلحت عامّهء تسهيل باشد و نه تنها اين مورد مانعى نيست بلكه شرع مقدس گاهى بخاطر مصالح مهم‌تر دنيوى و اخروى ارتكاب مقطوع الضرر الدنيوى را هم تجويز و بلكه واجب فرموده .\r\nمگر اسلام دستور جهاد و دفاع نداده ؟\r\nمگر در اسلام خمس و زكات و حج واجب نيست ؟\r\nمگر در اسلام قصاص و حدود وجود ندارد ؟ و . . . درحالىكه در تمام اين‌ها به نحوى ضرر دنيوى هست يا جانى يا مالى يا آبروئى ولى مع‌ذلك براى مصالح مهم‌تر كه رسيدن به سعادت و بهشت و نجاست از عذاب باشد به اين امور امر فرموده است .\r\nحال چه اشكال دارد كه در باب ضرر اخروى و عقوبت هم كسى اين حرف را بزند كه : العقوبة المقطوعة يجب دفعها تعبّدا و لو بعد از ارتكاب\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nفهميديم كه قطع ما جهل مركب بوده و عمل ما معصيت نبوده مثلا مقطوع الخمريه را شرب كرديم ولى بعد معلوم شد كه سركه بوده نه شراب بگوئيم تعبدا مؤاخذه مىشويد و هكذا :\r\nالعقاب المظنون يجب دفعه تعبّدا مع قطع النظر از اينكه ظن ما مصادف با واقع باشد يا نه مثل ضرر مظنون دنيوى و هكذا :\r\nالعقاب المحتمل يجب دفعه تعبّدا مع قطع النظر عن الواقع كه در ما نحن فيه همين صورت است حال چه اشكال دارد كه بگوئيم نسبت به هريك از دو طرف شبهه ما احتمال عقاب مىدهيم و همين‌كه احتمال آمد تعبّدا دفع آن و اجتناب از مشتبه واجب باشد و مخالفت آن حرام و سبب عقاب شود با قطع نظر از مصادفت اين احتمال با واقع و حرام واقعى ؟\r\nمرحوم شيخ مىفرمايد : ميان ضرر اخروى يعنى عقوبت كه مورد بحث ما است ما ضرر دنيوى دو فرق وجود دارد و لذا قياس آن دو به هم مع الفارق است :\r\n1 - اوّلا حاكم در باب ضرر دنيوى شارع است كه تعبّدا ضرر مقطوع و مظنون را واجب الدفع قرار داده البته نسبت به ضرر محتمل دليلى شرعا نرسيده و هركجا كه حاكم شارع بما هو شارع بود حكمش مولويت و تأسيسيّت خواهد داشت و صدالبته مخالفت آن سبب عقاب است ولى حاكم در باب ضرر اخروى و عقوبت عقل است و عقل حكم تعبدى ندارد بلكه به مناط احتراز از حرام واقعى چنين حكمى صادر مىكند فالقياس مع الفارق .\r\nو ثانيا نسبت به ضرر دنيوى هم حكم شارع به وجوب دفع ، مختص به موارد قطع يا ظن به ضرر است و موارد محتمل را شامل نيست ولى نسبت به ضرر اخروى كه عقل حاكم است اين حكم مختص به\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nفرض قطع و ظن نيست بلكه حتى اگر در موردى احتمال عقاب هم بدهيم عقل حكم به احتياط مىكند به مناط تحرّز از حرام واقعى نه اينكه تعبّدا اجتناب از محتمل العقاب لازم باشد و مخالفت آن عقاب‌آور باشد خير عند العقل اگر مظنون و يا مقطوع الحرمة را هم مرتكب شويم اگر كشف خلاف شود عقابى نيست چون معصيتى و ارتكاب قبيحى صورت نگرفته يعنى در واقع انسان سركه نوشيده نه شراب منتهى تصوّر مىكرد كه شراب مىنوشد پس عمل قبيح است .\r\nآرى نيّت ، نيّت پليدى است ، خبث باطن در كار است كه نام آن تجرّى است و ما در مباحث قطع ثابت كرديم كه تجرّى قبح فاعلى دارد نه قبح فعلى و عقاب دائر مدار قبح فعلى است .\r\nقوله : فان قلت :\r\nمقدّمه : عند المشهور در شبهات بدويه قبل الفحص و اليأس ، عقاب هست يعنى اگر شخص مشتبه را مرتكب شد و سپس معلوم شد كه حرام بوده مؤاخذه مىشود چون مقصر است .\r\nو امّا در شبهات بدويه بعد الفحص و اليأس عقابى نيست چون جهل عذر است و نيز در شبهات مقرونه به علم اجمالى اگر شبههء محصوره باشد ارتكاب حرام و اجتناب واجب است ولى اگر غير محصوره باشد بنا به دلائلى ارتكاب حدّ اقل برخى از اطراف مانعى ندارد .\r\nبا حفظ اين مقدّمه مستشكل مىگويد :\r\nمن موردى را سراغ دارم كه در آنجا احتمال عقاب موجود است و عدليه از علماء اسلام فتوا داده‌اند به اينكه دفع عقاب محتمل واجب است و اضافه كرده‌اند كه اگر كسى به اين احتمال اعتنا نكند و محتمل العقوبة را مرتكب شود حتما مؤاخذه مىشود با قطع نظر از اصابت آن به واقع و آن\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nدر مورد كافرى است كه دعوت پيامبر زمانش به گوش او نرسيده تا حجت بر او تمام شود ولى حجت باطنى و عقل كه دارد لذا به حكم عقلش احتمال مىدهد كه شايد جهان هستى آفريدگارى دارد و شايد قيامتى وجود دارد و شايد پرستش اين آفريدگار و شكر منعم واجب باشد و در نتيجه اگر من ترك كردم شايد فرداى قيامت مؤاخذه و كيفر شوم تمام اين‌ها احتمال است آنگاه علماء فرموده‌اند اگر چنين كافرى نرود و فحص و تحقيق نكند و خدا را نشناسد و واجبات الهى را انجام ندهد فرداى قيامت حتما مؤاخذه مىشود .\r\nملاحظه مىكنيد كه به مجرّد احتمال عقاب از سوى كافر آقايان فرموده‌اند دفع اين عقاب واجب است و اگر دفع نكند عقاب مىشود .\r\nحال چه اشكال دارد كه در ما نحن فيه همچنين باشد يعنى علم اجمالى داريم كه يا اين مايع نجس و حرام است و يا آن ديگرى بدنبال آن به هر طرف كه دست بزنيم احتمال عقاب مىدهيم حال بگوئيم به مجرّد احتمال بايد اجتناب كنى و گرنه كيفر مىشوى چه احتمال مصادف با واقع درآيد يا خير ؟ نتيجه آنست كه ارتكاب مشتبه تعبدا سبب عقاب است با قطع نظر از مصادفت واقع .\r\n[ البته ميان ما نحن فيه با مثال شكر منعم دو فرق وجود دارد :\r\nيكى اينكه مسئله شكر منعم براى كافر شبهه وجوبيه است و بحث ما فعلا در شبهات تحريميه است و ديگرى اينكه مسئله شكر منعم از مسائل شك در اصل تكليف قبل الفحص و اليأس است و مسئله ما از مسائل شبهات مقرونه به علم اجمالى است ولى در اين جهت يكسانند كه در هر دو باب براى ارتكاب مشتبه يا ترك آن احتمال عقاب وجود دارد و دفع آن واجب است . . .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nقوله : قلت :\r\nشيخ اعظم ره مىفرمايد : قياس مع الفارق است به جهت اينكه در مثال كافر و شكر منعم به صرف احتمال عقاب كسى فتوا به وجوب دفع و بدنبال آن عقاب بر ترك نداده تا يك حكم تعبدى باشد و شاهد گفتار شما باشد بلكه حكم علماء اسلام در آنجا از باب اينست كه اين احتمال مصادف با واقع است و لذا بر ترك واقع عقاب مىشود نه به صرف مخالفت با احتمال البته براى خود كافر از اول تا به آخر مجرّد احتمال و شك است به اينكه شايد خدائى باشد ، شايد شكر منعم واجب باشد و شايد و شايد . . .\r\nولى براى عالم اسلامى مسئلهء شايد مطرح نيست بلكه بايد است ، عالم دينى يقين جزمى دارد كه خدائى هست و شكرش واجب است و . . .\r\nو مخالفت آن عقاب‌آور است منتهى اگر دعوت پيامبر به گوش كافر رسيده و حجت ظاهرى هم بر او تمام شده به اجماع مسلمين از اشعرى و معتزلى و امامى معاقب است چون وجوب شكر منعم علاوه بر اينكه عقلى بود شرعى هم شده ولى اگر بيان شرعى به او نرسيد به اجماع عدليه مؤاخذه دارد ولى اشاعره حكم عقل را كافى نمىدانند و اصولا منكر حسن و قبح ذاتى هستند . . .\r\nو لذا اينجا مجرّد احتمال نيست و مىتوانيم اين مورد تشبيه كنيم به دو نفرى كه يكى در كنار مايعى نشسته و ترديد دارد كه آيا شراب است يا سركه ؟ آنگاه بدون تحقيق و سؤال اين مايع را سرمىكشد و اين حرام الهى را مرتكب مىشود براى خود اين شارب همه چيز احتمالى است ، شايد اين مايع كه مىنوشم شراب باشد پس شايد مستى و يا ساير مضرات دنيوى را بدنبال بياورد و شايد عقاب اخروى داشته باشم امّا شخص ديگر از دور بر اين صحنه نظاره‌گر است و يقين صددرصد به خمريّت دارد و لذا\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبطور قاطع مىگويد : فلانى در حال شرب خمر است و لحظاتى بعد مست مىشود و فرداى قيامت عقاب مىشود و . . . براى او ديگر شايد و احتمال معنا ندارد مسئله كافر همچنين است ولى بر خلاف ما نحن فيه كه احد المايعين را سرمىكشد و مصادف واقع هم درنمىآيد در اينجا به صرف ارتكاب مشتبه نتوان او را مؤاخذه كرد فالقياس مع الفارق .\r\nقوله : و قد يتمسك :\r\nطرفداران مولويت و شرعيت وجوب اجتناب از هريك از طرفين شبهه براى اثبات مدعاى خويش دلائلى دارند كه مرحوم شيخ دو دليل از ادلّهء آنها را طرح نموده و ردّ مىكنند و نتيجه آن مىشود كه وجوب اجتناب صددرصد ارشادى است دليل اوّل :\r\nالف : با وجود علم اجمالى به حرمت احدهما هر طرف را كه مرتكب شويم احتمال حرمت در آن موجود است و ارتكاب آن تجرّى است [ منتهى تجرّى بر محتمل التحريم نه مظنون يا مقطوع آنكه اقسام تجرى در مباحث قطع عنوان شد 
  ]\r\nب : و تجرّى عقلا قبيح است زيرا هر عاقلى اگر به وجدان خود مراجعه كند خواهد يافت كه جرئت بر مولى ناپسند است .\r\nج : و به حكم قانون ملازمه [ كلما حكم به العقل حكم به الشرع 
  ] تجرّى شرعا حرام مىشود .\r\nد : و هر حرام شرعى هم ارتكابش سبب عقوبت است .\r\nنتيجه : پس ارتكاب احد المشتبهين سبب عقاب است اعم از اينكه مصادف واقع باشد يا نه و هذا معنى الوجوب التعبدى و الشرعى .\r\nجواب ما : در مباحث قطع تفصيلا بيان شد كه تجرى قبح فاعلى دارد و حاكى از پليدى باطنى و كاشف از سوء سريرهء انسان است .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nو امّا قبح فعلى ندارد چون عمل در واقع شرب سركه بوده نه شراب مثلا و در همان‌جا گفتيم كه عقاب دائر مدار قبح فعلى است نه قبح فاعلى و در حقيقت بايد گفت قبح فاعلى بما هو سبب عقاب نيست و قبح فعلى هم بما هو سبب عقاب نيست و لذا اگر شرب خمر از جاهل قاصر صادر شود معذور است ولى وقتىكه قبح فعلى با قبح فاعلى همراه شد يعنى عمدا حرام واقعى را مرتكب شد البته عقاب دارد و در ما نحن فيه على الفرض حرام واقعى اتيان نشده فلا عقاب .\r\nدليل دوّم : تمسك كرده‌اند به اخبار الاحتياط به اين بيان كه در احاديث ما را امر به احتياط نموده و امر ظهور در وجوب دارد پس احتياط تعبدا واجب است و هر واجبى هم مخالفتش عقاب دارد پس ترك احتياط عقاب دارد و آن به ارتكاب لااقل يك طرف حاصل مىشود صادف الواقع ام لا .\r\nجواب ما : مكرّر تا به حال آورده‌ايم كه اوامر احتياط عموما ارشادى هستند و مولويت ندارند تا مخالفت آنها علىحده عقاب داشته باشد بلكه هرچه هست مال واقع است و به عبارت ديگر در اخبار احتياط مادّه امر كه همان عنوان احتياط باشد هيئت امر را تفسير مىكند بدين معنا كه هيئت ظهور در وجوب دارد آن هم وجوب شرعى چون خطاب از شارع است ولى اين هيئت بر گردهء مادّهء احتياط سوار شده و احتياط عبارتست از احراز واقع بجميع محتملاته پس هدف احراز واقع است و تعبدى در كار نيست و ازقضا در خود روايات احتياط شواهدى بر ارشاديت هست كه قبلا هم آورديم و مجدّدا شيخ اشاره‌اى دارند از قبيل : اتركوا ما لا بأس به حذرا عما به البأس .\r\nمن ترك الشبهات نجى من المحرمات و من ارتكبها . . .\r\nالوقوف عند الشبهات خير من الاقتحام فى الهلكات .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nتنبيه سوّم\r\nدر تنبيه سوم بحث راجع به اينست كه هرگونه علم اجمالى هم سبب وجوب احتياط و تنجّز واقع نمىشود بلكه شرائط و خصوصياتى دارد و مجموعا اطراف علم اجمالى را به چهار قسم مىكنيم كه تنها در يك قسم آن علم اجمالى مؤثر است نه در بقيّهء اقسام :\r\n1 - گاهى اطراف شبهه به گونه‌ايست كه اگر فرضا علم تفصيلى به هركدام تعلّق مىگرفت به دنبالش يك خطاب فعلى منجّز از مولى صادر مىشود و هيچ حالت منتظره‌اى نداشت و آن در موردى است كه پيش از علم اجمالى خصوص هيچ طرفى معلوم بالتفصيل نباشد بلكه هر دو محتمل باشند و يك علم اجمالى به احدهما باشد و هر دو طرف هم عقلا و عادتا مقدور و متمكّن باشند و هر دو هم مورد حاجت و ابتلاء مكلف باشند در چنين فرض علم اجمالى مؤثر است و وجوب احتياط مىآورد .\r\nنظير مثال معروف مورد بحثمان يعنى انائين مشتبهين كه شخصى دو ظرف آب دارد و ارتكاب هر دو مقدور او و مورد ابتلاء است كه اگر علم تفصيلى به خمريت هذا پيدا مىكرديم بلافاصله خطاب اجتنب عن الخمر مىآمد و هكذا نسبت به ديگرى و ادلّه‌اى كه سابقا براى وجوب موافقت قطعيه اقامه كرديم قدر مسلّم همين صورت را شامل است .\r\n2 - گاهى هم اطراف شبهه واجد صفت مذكور نيستند يعنى بگونه‌اى نيستند كه اگر علم تفصيلى به خمريت هريك پيدا مىشد خطاب منجّز مىآمد على كلّ تقدير بلكه على تقدير خطاب منجّز مىآمد دون تقدير آخر كه هيچ خطابى نداشت نه تعليقا و نه تنجيزا و آن در موردى است\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nكه يك طرف معلوم بالتفصيل باشد .\r\nمثلا دو مايع داريم كه يقين داريم اين يكى حرام و نجس است و آن ديگرى حلال و پاك پس از مدتى قطره بولى به احدهما اصابت كرده كه نمىدانيم كدام بوده در اينجا اگر فرضا يقين تفصيلى پيدا كنيم كه اين قطره به همان ظرف نجس اصابت كرده از اين ناحيه هيچ خطاب جديدى نمىآيد چون تحصيل حاصل است آنگاه نسبت به طرف ديگر هم كه مجرّد شك است يعنى نمىدانيم به او اصابت كرده يا نه ؟ خطاب تنجيزى دارد يا نه ؟\r\nدر شك بدوى هم كه احتياط واجب نيست .\r\nيا مثلا دو ظرف آب داريم كه هر دو پاك و حلالند و يكى معيّنا آب كثير است كه به مجرّد ملاقات با نجس متنجّس نمىشود سپس علم اجمالى پيدا كرديم به اصابت احدهما با خون يا بول خوب اگر در واقع با آب كرّ اصابت كرده باشد تأثيرى ندارد و هيچ خطابى نمىآيد و نسبت به طرف ديگر هم كه مجرّد شك است فلا يجب الاحتياط .\r\n3 - و گاهى همهء اطراف شبهه مقدور نيست بعضى در قدرت ما است باز هم مشتبهين واجد آن ويژگى نيستند كه على كل تقدير خطاب منجّز بياورند بلكه على تقدير خطاب منجّز مىآيد و آن در فرضى است كه يقين تفصيلى بيايد به اصابت نجس با طرفى كه مقدور ما است ولى على تقدير ديگر خطاب منجّز نمىآيد چون مقدور ما نيست و تكليف بما لا يطاق قبيح است بلكه حد اكثر خطاب تعليقى مىآيد كه اگر روزى آن طرف هم مقدورت شد بايد احتياط كنى .\r\nمثل علم اجمالى به نجاست اناء خودم يا اناء ملكهء انگلستان ، يا علم اجمالى به نجاست عباى خودم يا كلاه پادشاه روم كه اناء ملكه يا كلاه ملك مقدور ما نيست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n4 - و گاهى اطراف شبهه به گونه‌ايست كه يك طرف آن از محلّ ابتلاء ما خارج است مثل اينكه اجمالا مىدانيم يا ظرف ما نجس است و يا ظرف زيد كه ظرف زيد بما ربطى ندارد و عادتا مبتلابه ما نيست در چنين فرضى هم علم اجمالى اثر ندارد و سبب احتياط نسبت به اناء خودم نمىشود .\r\nقوله : و الحاصل :\r\nمقدّمه : به عقيده مشهور متقدمين نهى مولى همانند امر او داراى معناى طلبى است منتهى اختلاف است در اينكه مطلوب به نهى چيست ؟\r\nآيا مطلوب به نهى مجرّد الترك و عدم الاتيان است به هر انگيزه‌اى كه باشد ؟\r\nو يا مطلوب به نهى كفّ النفس از ارتكاب منهى عنه است ؟ فرق اين دو معنا .\r\nو نيز ادلّه دو طرف را در شرح اصول فقه ج 1 ذكر كرده‌ام و در اين مقام بطور مجمل بايد بدانيم كه رأى مشهور قول اوّل است كه مطلوب ، مجرّد الترك باشد و رأى جماعتى قول ثانى است و جناب شيخ همين را اختيار كرده است و لذا مىفرمايد : ان النواهى المطلوب فيها حمل المكلّف على الترك .\r\nبا حفظ اين مقدّمه ، مرحوم شيخ مىفرمايد : فلسفهء اينكه در صورت دوم و سوم و چهارم علم اجمالى مؤثر نيست و سبب وجوب اجتناب نمىشود و خطاب منجّز نسبت به هريك دو طرف نمىآورد .\r\nاينست كه به قول متقدمين و شيخ اعظم مطلوب به نهى حمل المكلّف على الترك است يعنى ايجاد داعى و محرّك درونى بر ترك و بقول متأخرين غرض مولى از نهى ايجاد زاجر و رادع درونى است براى مكلّف نسبت به منهى عنه و هركدام كه باشد مخصوص به مواردى است كه هر دو طرف عقلا و عادة مقدور مكلف باشد و علاوه برآن مبتلا به مكلّف هم باشد و در ما نحن فيه نسبت به يك طرف شبهه يا قدرت نيست و يا مورد ابتلا نيست\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nو در نتيجه عملا و خودبخود مكلّف تارك آن طرف هست با اين حساب خطاب تنجيزى و نهى او عبث و لغو خواهد بود و بلكه تحصيل حاصل و طلب حاصل است و هر دو محال است و هكذا نسبت به فرضى كه يك طرف معلوم بالتفصيل باشد كه باز هم از ناحيه علم اجمالى هيچ خطاب جديدى نمىآيد چون از قبل هم نسبت به آن طرف خطاب اجتنب منجّز بود و لذا باقى مىماند طرف ديگر شبهه كه مقدور و مبتلابه ما است و نسبت به آن هم شك در اصل خطاب تنجيزى داريم چون شايد حرام واقعى در طرف ديگر باشد كه مورد ابتلا نيست و هركجا شك در اصل خطاب بود اصل برائت جارى مىشود اينست سرّ مطلب .\r\nقوله : و هذا باب واسع :\r\nبا اين ضابطه‌اى كه ما ذكر كرديم كه معيار را ابتلاء و عدم ابتلاء گرفتيم اشكالات فراوانى قابل حلّ است بيان ذلك : از طرفى ما در گذشته بر اين امر پاى فشرديم كه در علم اجمالى و شبهه محصوره بايد احتياط كرده و از اطراف شبهه اجتناب كنيم ولى از طرفى به فقه كه مىرسيم در موارد و فروعات بسيارى كه در ظاهر علم اجمالى و شبهه محصوره است فقها فتوا داده‌اند به عدم وجوب احتياط .\r\nمن‌جمله در مسئله اينكه اجمالا مىدانيم يا قطرهء بول داخل ظرف آب افتاد و يا خارج آن و . . . حال فكيف التوفيق بينهما ؟ اگر علم اجمالى مؤثر است پس چرا اينجاها احتياط واجب نشده ؟ جواب تمام اين موارد در اينست كه اين‌گونه موارد يك طرف محل ابتلا نيست و لذا علم اجمالى اثر ندارد به بيانى كه تفصيلا گفته آمد .\r\nبحث را با ذكر چند مثال كه در آنها پاى دو نفر در ميان است دنبال مىكنيم :\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nالف : دو انسانى كه داراى جامهء مشترك هستند و در آن منى مشاهده كرده‌اند و علم اجمالى دارند كه يا خودشان و يا رفيقشان جنب شده .\r\nدر اينجا به علم اجمالى اعتنا نمىكنند بلكه كلّ منهما وظيفه دارند به حساب خودشان برسند و وقتى محاسبه مىكند شك دارد كه آيا او جنب شده يا نه ؟ اصالة عدم جنابت جارى مىكند پس غسل بر او واجب نيست و . . .\r\nاگر كسى بگويد : جناب شيخ خود شما فرموديد كه با وجود علم اجمالى اجراء اصل برائت نسبت به يك طرف ترجيح بلا مرجح و نسبت به دو طرف هم كه مستلزم تعارض و تساقط است پس نبايد از اين اصل استفاده كرد ، ما در جواب خواهيم گفت : آن سخن مال مواردى است كه اجراء اصلين هر دو در حق مكلّف منشأ اثر باشد و در ما نحن فيه نسبت به خود اين شخص اصلش اثر دارد ولى بخواهد اصل عدم جنابت رفيقش را جارى كند اين اصل براى او اثر ندارد چون وضع رفيق به او مربوط نيست و مورد ابتلاء او نيست و لذا مىماند تنها طرف خودش و نسبت به يك طرف هم كه اصل معارض ندارد و جارى مىشود .\r\n2 - علم اجمالى دارم كه يا ظرف آب خودم نجس شد و يا ظرف آب زيد باز هم علم اجمالى اثر ندارد اگرچه شبهه محصوره است ولى چون پاى دو كس در ميان است هركدام وظيفه دارد به اناء خود رسيدگى كند . . .\r\nهمانند مثال قبلى .\r\n3 - علم اجمالى دارم كه يا جامهء زيد نجس شده و يا جامهء خودم باز هم الكلام الكلام .\r\n4 - مردى داراى دو همسر مىباشد و يكى از آن دو را طلاق داده ولى تفصيلا نمىداند كه كدام مطلّقه شده نسبت به خود اين مرد چون\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nپاى يك نفر در ميان است علم اجمالى مؤثر است و وجوب اجتناب مىآورد پس اين مرد بايد از هر دو زن اجتناب كند حق نظر به هيچ‌كدام ندارد حق استمتاعات ديگر هم ندارد چون يقين دارد كه يكى از آن دو طلاق داده شده‌اند و لذا به هركدام كه مىرسد احتمال مىدهد همين مطلّقه باشد پس استمتاع از او حرام باشد و هركجا احتمال عقاب آمد دفع عقاب محتمل واجب است پس از باب مقدّمه علميه بايد از هر دو اجتناب كند .\r\nان قلت : اصالة عدم التطليق جارى مىكند و مرتكب شود\r\nقلت : در يكى ترجيح بلا مرجح و در هر دو علم اجمالى جمع نمىشود و معارض دارد فلذا قابل جريان نيست .\r\nو امّا نسبت به خود زنها چون پاى دو نفر در ميان است هركدام وظيفه دارند به حساب خود برسند اين زن وقتى به وضع خود رسيدگى مىكند مىبيند شك دارد كه آيا او مطلّقه شده يا نه ؟ اصالة العدم جارى مىكند و مىگويد : ان‌شاءالله من مطلقه نشده‌ام پس حق نفقه دارد و بر او واجب نيست خود را بپوشاند و . . .\r\nان قلت : به بركت علم اجمالى اصل عدم تطلّق اين زن با اصل عدم تطلّق زن دوّم تعارض و تساقط مىكنند و قابل جريان نيستند پس بايد احتياط كنند .\r\nقلت : اصل عدم تطلّق زن دوّم به اين زن اوّل ربطى ندارد و براى او اثر عملى ندارد و لذا آن اصل جارى نمىشود در نتيجه اصالة عدم تطلق خودش بلا معارض بوده و جارى مىشود و همين محاسبه را زن دوّم هم انجام مىدهد .\r\nآرى گاهى به ندرت اتفاق مىافتد كه اين علم اجمالى براى آن زوجه هم مؤثّر مىافتد فى المثل پيراهنى از شوهرش نزد او است كه مادامىكه زوجه است حق استفاده دارد و پيراهنى هم از زن ديگر و قسم خورده كه لباس زن مطلّقه را نپوشد در اينجا پاى يك نفر در ميان است و بايد احتياط كند\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nچون اجمالا مىداند كه يا خود مطلقه شده و يا زن ديگر پس يا از پيراهن خود يا از جامه زن دوّمى بايد اجتناب كند . . .\r\nقوله : و ممّا ذكرنا : از مطالبى كه در تنبيه سوّم بيان شد جواب شبههء صاحب مدارك داده مىشود و آن اينكه : صاحب مدارك مدّعى شد كه احتياط در اطراف شبههء محصوره واجب نيست و استدلال كرد به فتواى اصحاب در رابطه با وقوع نجاستى در داخل ظرف آب يا خارج آنكه در تنبيه اوّل بيان شد .\r\nو مرحوم صاحب حدائق جوابهائى دادند كه مقبول نظر جناب شيخ واقع نشد و فرمود در اين‌گونه موارد موارد شبهه محصوره هم باشد اصحاب مىگويند احتياط واجب نيست و اين فتواى اصحاب فلسفه‌اى دارد و آن فلسفه در اين تنبيه بيان شد كه معمولا در اين‌گونه موارد يك‌طرفه شبهه كه خارج اناء باشد مورد ابتلاء نيست و هركجا چنين باشد علم اجمالى اثر ندارد و نسبت به طرف ديگر هم خطاب تنجيزى نمىآورد به بيانى كه ذكر شد .\r\nآرى اگر در همين مورد فرض كنيم كه خارج اناء يعنى قطعه زمين هم مورد ابتلاء ما هست يا براى سجده يا تيمّم در اثر نبودن زمين ديگر و مهر سجده در اين صورت هر دو مورد ابتلاء است و ما مخاطبيم به اينكه يا از وضو با آب نجس بايد اجتناب كنيم و يا از سجده و تيمم بر ارض نجسه ما در همين‌جا هم خواهيم گفت : يجب الاحتياط ولى حكم به عدم وجوب احتياط در سايهء عدم ابتلاء است .\r\nقوله : و يؤيّد ما ذكرنا :\r\nصحيحهء على بن جعفر از امام هفتم ( ع ) هم مؤيّد گفتار ما است توضيح اينكه : شخص خون‌دماغ شده و در اين بين عطسه كرد و ذرّات كوچك خون\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبه اطراف پاشيد و از جمله به ظرف آب هم اصابت كرد حال نسبت به اين ظرف آب چه وظيفه‌اى داريم ؟ آيا وضو با آن صحيح است يا خير ؟\r\nامام ( ع ) فرمود : در آب ظرف بنگريد اگر چيزى در آب محسوس و مشاهد است و ذرّه خونى به چشم مىخورد البته بايد اجتناب كنيد و حق نداريد با اين آب وضو بگيريد ولى اگر چيزى به چشم نمىخورد و آشكار نيست وضو هم مانعى ندارد .\r\nشيخ طوسى ره طبق ظاهر اين حديث فتوا داده به اينكه : اگر يقين تفصيلى هم داشته باشيم كه ذرات خون داخل آب افتاده ولى بقدرى ناچيز بوده كه محسوس نيست سبب انفعال و تنجّس آب نمىشود ولى اگر محسوس باشد چرا .\r\nامّا مشهور علما فرموده‌اند : سر سوزنى هم خون به اين آب قليل برسد موجب نجاست آن مىگردد و در اين بحثى نيست ولى مورد حديث غير از اينست زيرا كه سائل مىپرسد : اين ذرات به اناء اصابت كرد . . .\r\nامّا ما مىدانيم كه اصابت به ظرف مستلزم اصابت به خود آب و مايع داخل آن نيست شايد به لبهء ظرف يا پشت آن اصابت كرده و لذا دو احتمال پيدا مىشود : 1 - شايد به آب اصابت كرده 2 - شايد به پشت ظرف آنگاه مورد حديث از موارد علم اجمالى و شبهه محصوره مىشود و حكم امام ( ع ) كه اگر چيزى نديدى آزادى و اجتناب لازم نيست از اين باب است كه چون يك طرف شبهه از محلّ ابتلا خارج است لذا علم اجمالى اثر ندارد .\r\nقوله : الّا انّ الانصاف :\r\nتا اينجا ضابطهء كلّى اين شد كه هركجا اطراف شبهه هر دو مورد ابتلاء مكلّف باشند علم اجمالى مؤثر است و سبب وجوب احتياط مىشود و هركجا كه يك طرف يا هر دو از محلّ ابتلاء خارج باشند\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nعلم اجمالى اثر ندارد .\r\nحال مىفرمايند انصاف اينست كه تشخيص موارد ابتلاء از موارد عدم ابتلاء كار دشوارى است زيرا كه در بعضى موارد آدمى يقين مىكند كه طرفين شبهه مورد ابتلاء هستند نظير اينكه دو ظرف آب براى آشاميدن تهيه كرده و علم اجمالى به نجاست احدهما پيدا كرد كه عرفا هر دو را مورد ابتلا و حاجت محسوب مىكنند و در اين‌گونه موارد حتما علم اجمالى مؤثر است .\r\nو در بعضى موارد هم انسان يقين مىكند كه بعض اطراف شبهه مورد ابتلاء نيست .\r\nفى المثل علم اجمالى پيدا كردم كه يا قطرهء خون بر روى بال پرنده افتاد و يا داخل ظرف آب ، به پشت حيوانى اصابت كرد يا به لباس من كه در آن نزديكى بود در اينجا بال پرنده يا پشت آن حيوان عرفا مورد ابتلاء محسوب نمىشود و لذا علم اجمالى مؤثر نيست ولى در بعض موارد انسان شك مىكنند كه آيا اين مورد از موارد ابتلاء محسوب مىشود يا از موارد عدم ابتلاء ؟\r\nمثلا اجمالا مىدانيم كه يا قطرهء خونى درون ظرف آب افتاد و يا بر روى زمين نزديك آن در اينجا آن قطعه زمين فعلا مورد ابتلاء نيست ولى اى چه‌بسا يك ساعت ديگر جهت سجده يا تيمم مورد حاجت واقع شود حال اگر معيار را در ابتلاء ، فعليّت بدانيم در اينجا نيست ولى اگر اعمّ از بالفعل و بالقوه بگيريم در اينجا ابتلاء هست و لذا انسان متحيّر مىشود كه چه بايد كرد ؟\r\nاگر شما بفرمائيد : جناب شيخ اعظم خود شما ضابطه و معيار بيان كرديد و گفتيد هركجا خطاب تنجيزى عرفا حسن باشد آنجا محل ابتلا محسوب مىشود و علم اجمالى مؤثر است و هركجا قبيح باشد مؤثر نيست حال اين موارد مشكوكه را با آن ضابطه محاسبه مىكنيم و رفع شبهه مىشود .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nشيخ ره در جواب مىفرمايد : گير ما در اصل همين ضابطه است كه كجاها عرفا خطاب تنجيزى حسن دارد و كجاها ندارد چون عرف هم معيار مشخّصى ندارد زيرا كه عرفها و عادتها مختلف است و ممكن است براى كسى در چنين موردى خطاب تنجيزى حسن و براى ديگر و به نظر او قبيح باشد [ و بقول مرحوم آشتيانى ره : ايكال الامر الى العرف لا يزيد الّا زيادة التحيّر 
  ] پس موارد شبهه به قوت خود باقى است حال با اين موارد چه بايد كرد ؟\r\nمرحوم شيخ براى روشن ساختن وضعيت اين موارد سه مرحله آزمايش انجام مىدهند :\r\nمرحلهء اوّل : ابتدا موارد شبهه را با قواعد و اصول عمليّه محاسبه مىكنند و فرمايند : قانون كلّى اينست كه هركجا شك كنيم در اينكه آيا خطاب تنجيزى به اجتناب داريم و عرفا چنين خطابى حسن است يا اينكه خطاب تنجيزى نداريم و عرفا قبيح است و اگر باشد تنها يك خطاب تعليقى و اگرى است ؟ بدنبال آن شك مىكنيم كه آيا در اين مورد ارتكاب يك طرف سبب عقاب هست يا نه ؟ اصالة البراءة از خطاب منجّز جارى مىكنيم و اين خود به چهار صورت متصور است :\r\n1 - شك داريم در اصل خطاب كه آيا خطاب تنجيزى داريم يا اصلا خطابى نيست نه تنجيزى و نه تعليقى ؟ مثل مواردى كه يك طرف علم اجمالى از قبل معلوم با تفصيل باشد كه نسبت به طرف ديگر مجرّد شك است و نمىدانيم آيا مكلّف به اجتناب از آن هستيم يا نه ؟ خطاب تنجيزى داريم يا نه ؟\r\nارتكاب آن سبب عقوبت مىشود يا نه ؟ الاصل البراءة .\r\n2 - يقين داريم به اينكه خطابى از مولى صادر شده ولى شك داريم كه آيا آن خطاب ، يك خطاب تنجيزى است كه مخالفتش عقاب‌آور است\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو يا يك خطاب تعليقى است آن هم معلّق بر قيدى كه معلوم العدم است ؟\r\nفى المثل اجماع قائم شد بر وجوب اكرام عالم و ما شك داريم كه آيا اين وجوب يك وجوب مطلق است و مخالفت آن عقاب دارد يا وجوب مشروط است به قيدى از قبيل عدالت و . . . كه قطعا در خارج در فلان عالم منتفى است ؟ پس باز هم شك در تكليف تنجيزى و عقاب داريم اصالة البراءة جارى مىشود .\r\n3 - يقين داريم كه خطابى صادر شده و يقين هم داريم كه معلّق است ولى شك داريم كه آيا آن قيد حاصل شده تا وجوب از مشروط بودن درآيد و مطلق و منجّز شود و يا قيدش حاصل نشده پس خطاب منجزى فعلا نيست تا عقاب بياورد .\r\nمثلا كلّيهء واجبات به شرائط عامّهء تكليف مشروط و معلّقند و تا عقل - بلوغ - قدرت نباشد وجوبى نيست ولى حالا شك داريم كه شرط بلوغ مثلا حاصل شده تا خطاب منجّز بياورد يا نه ؟ اصالة البراءة از خطاب تنجيزى جارى مىكنيم البته در اين‌گونه موارد اصل سبب هم قابل جريان است كه استصحاب عدم بلوغ باشد يا مثلا هر واجبى شرائط خاصه‌اى دارد از قبيل نماز كه نسبت به دخول وقت مشروط و مقيد است ولى الآن بنا به دلائلى شك داريم كه وقت داخل شده و خطاب منجّز آمده يا خير ؟ باز هم اصل برائت از خطاب تنجيزى جارى مىشود و . . .\r\n4 - يقين به خطاب داريم ، قطعا هم خطاب تعليقى است و قطعا در خارج چيزى موجود شده ولى شك داريم كه آيا اين موجود خارجى فردى از افراد آن قيد و شرط هست تا خطاب منجّز شود يا خير ؟ مثلا مولى گفته :\r\nلا تكرم العالم ان كان فاسقا حال در خارج عالمى مرتكب صغيره مىشود و از كبائر اجتناب مىكند ما نمىدانيم چنين كسى مصداق فاسق هست\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nتا خطاب لا تكرم در حق ما منجّز شود و مخالفت آن عقاب‌آور باشد يا نيست ؟ باز هم اصل برائت جارى مىكنيم .\r\nحال مرحوم شيخ مىفرمايد : و ما نحن فيه من هذا القبيل بدليل اينكه تنجّز تكليف نسبت به طرفين علم اجمالى منوط به اينست كه مورد ابتلا باشند يا نه و الآن در مثال اناء و قطعه زمين احتمال ابتلاء هست نسبت به آينده ولى ما نمىدانيم كه اين هم مصداق از مصاديق مبتلابه بودن است يا نيست ؟ پس شك در خطاب تنجيزى داريم ، الاصل البراءة پس از نظر اصول عمليه نتيجه اين شد كه از موارد شبهه اجتناب لازم نيست و اصالة البراءة جارى مىشود .\r\nمرحله دوّم : در اين مرحله مطلب را براساس قواعد و اصول لفظيه محاسبه مىكنيم كه طبق معمول با وجود اين اصول و قواعد نوبت به اصل برائت نمىرسد چون دليل اجتهادى مقدم است حال قبل از بيان اين مرحله مقدّمه‌اى را ذكر مىكنيم :\r\nدر باب عام و خاص و نيز مطلق و مقيد اصوليين مىگويند :\r\nگاهى مخصص و مقيّد دليل لفظى هستند يعنى كتاب و سنت و گاهى دليل لبّى يعنى اجماع و حكم عقل آنجا كه لفظى باشند .\r\nگاهى مبين هستند و گاهى مجمل آنجا كه مجمل باشند گاهى شبهه مفهوميه است .\r\nو گاهى مصداقيه [ در شبهات مصداقيه نوعا تمسك به عام را جايز نمىدانند 
  ] آنجا كه مفهومى باشد گاهى مخصص يا مقيد دليل متصل و گاهى منفصل است و در هريك از اين دو صورت گاهى دوران ميان متباينين و گاهى اقل و اكثر است آنجا كه مخصص متصل باشد مشهور مىگويند اجمال دليل خاص سرايت مىكند به دليل عام و آن را مجمل ساخته از\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nقابليت تمسّك مىاندازد چه در متباينين و چه اقل و اكثر و آنجا كه منفصل باشد و دوران بين المتباينين باز هم نظر همين است .\r\nولى آنجا كه اقل و اكثر باشد عده‌اى مىگويند : باز هم اجمال خاص سرايت به عام مىكند ولى اكثر مىگويند اين ظهور عام و مطلق است كه حاكم بوده و مفسّر آن مجمل مىگردد و نظر شيخ اعظم همين است .\r\nو امّا آنجا كه مخصص دليل لبّى باشد باز همين قضايا تكرار مىشود و در قسم اخير كه فعلا مورد بحث ما است از اصالة الاطلاق بهره مىگيريم .\r\nبا حفظ اين مقدّمه مىگوئيم ادلّه محرمات از قبيل اجتنب عن الخمر و . . . اطلاق دارند و معلّق نشده‌اند به اينكه اگر مورد ابتلا بود اجتناب كن بلكه به اطلاقشان موارد عدم ابتلاء و يا شك در ابتلاء را هم مىگيرند منتهى از خارج و به حكم عقل مىدانيم كه نسبت به موارد عدم ابتلاء خطاب تنجيزى از مولى قبيح است و چون دليل لبى است قدر متيقن آن موارد قطع به عدم ابتلا است .\r\nو امّا نسبت به موارد شك از اصالة الاطلاق استفاده مىكنيم و ما نحن فيه من هذا القبيل و خلاصه اينكه مطلق ما مقيد شده به قيدى كه امرش مجمل و دائر ميان اقل و اكثر است و شبهه هم مفهوم است چون مفهوم ابتلا براى ما روشن نيست همانند اكثر مفاهيم عرضه ديگر و دليل لبى هم به منزله دليل لفظى منفصل است و در اين‌گونه موارد عند الاكثر اين اجمال مقيد نيست كه سرايت به مطلق مىكند بلكه به بركت ظهور اطلاق آن مجمل را هم تفسير مىكنيم و اختصاص پيدا مىكند به قدر متيقن .\r\nدر نتيجه نسبت به موارد شك در ابتلاء و عدم ابتلاء از اصالة الاطلاق استفاده مىكنيم و نتيجه آن با نتيجه اصل برائت كاملا متعاكس است يعنى بايد از موارد شبهه هم اجتناب كنيم و علم اجمالى مؤثر است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمرحلهء سوّم : تا اينجا براساس اصول و قواعد عمليه و لفظيه محاسبه مىكرديم حال ببينيم آيا طريق شرعى و دليل خاصى داريم كه ضابطه را از آن بگيريم يا نه ؟ مىفرمايد : روايت صحيحهء على بن جعفر از امام هفتم ( ع ) طريق شرعى است ، متن حديث سابقا بيان شد و از آن استفاده‌هاى مختلفى شده :\r\nشيخ طوسى به ظاهر حديث چشم دوخته و از آن مطلبى فهميد بر خلاف مشهور كه علىهذا ربطى به علم اجمالى ندارد .\r\nولى مشهور گفتند حديث مال علم اجمالى است كه يقين داريم به اصابت خون به ظرف ولى نمىدانيم آيا به خارج ظرف اصابت كرده يا به درون آن ؟ منتهى بعضىها گفته‌اند مورد حديث تعبدا و به نص خاص از قانون علم اجمالى و شبهه محصوره بيرون است و احتياط واجب نيست .\r\nامّا به نظر ما مورد الحديث خصوصيتى ندارد تا به نص خاص استثناء شود بلكه ظاهرا روى ضابطه و قانون است و آن اينكه چون يك طرف مورد ابتلاء نيست لذا علم اجمالى اثر ندارد اگر چنين شد روايت معيار و ضابطه مىشود و موارد ديگر علم اجمالى و شبهه محصوره را با آن مىسنجيم به اينكه در هركجا احتمال عدم تنجّز نسبت به يك طرف مساوى بود با احتمال عدم در مورد حديث مثلا 50 ، 50 بود يا احتمال عدم اقوى بود .\r\nمثلا 60 يا 80 درصد بود تمام آن موارد را ملحق مىكنيم به مورد الحديث و حكم مىكنيم به عدم تنجّز و هركجا كه احتمال عدم تنجز اضعف بود از مورد حديث آنجا را ملحق مىكنيم به موارد ابتلاء و حكم به تنجّز خطاب مىكنيم در آخر مىفرمايد : فافهم كه اشاره به اينست :\r\nهمين حديث هم ضابطهء مشخص ندارد زيرا كه ظاهر اناء فعلا محلّ ابتلاء نيست ولى احتمال دارد در آينده محل ابتلاء باشد ،\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nامّا احتمال مراتب دارد گاهى ابتلاء به آن خيلى بعيد است و يا در سرحدّ محال است و گاهى خيلى قريب است و ما بينهما احتمالات و مراتب متوسطه‌اى وجود دارد حال اين حديث كجا را مىگويد ؟\r\nكدام احتمال منظور نظر باشد ؟ معلوم نيست پس ضابطه‌اى مشخص نشد .\r\nدر خاتمه : به نظر مىرسد نظر مبارك شيخ اعظم ره اعتماد بر اصالة الاطلاق باشد به بياناتى كه گذشت و در آن خدشه نكردند و اصل لفظى هم بر اصل عملى مقدم است پس نوبت مرحله اوّل هم نمىرسد .\r\n\r\nتنبيه چهارم\r\nبطور كلّى هريك از محرمات واقعيه و نجاسات واقعيه در اسلام داراى دو سلسله آثار و احكام هستند [ البته منظور تنها آثار شرعيه است كه وضع و رفع آن به يد شارع است و گرنه آثار عادى و عقلى از قبيل مستىآور بودن شراب و . . . مورد نظر نيست 
  ] يكى آثار تكليفيه و ديگرى آثار وضعيّه .\r\nفى المثل شرب خمر حكم تكليفى دارد كه حرمت شرب و مؤاخذه برآن باشد و اثر وضعى دارد كه سبب اجراء حدّ شرعى مىشود و نيز سبب تنجّس ملاقى مىشود و . . . يا مثلا ميته در اسلام احكامى دارد از قبيل حرمت اكل و نجاست آن و تنجس ملاقى و . . . و تمام اين آثار و احكام شرعيّه بر شرب خمر واقعى با علم به آن مترتّب مىشود .\r\nولى كلام در موارد علم اجمالى است ببينيم علم اجمالى نسبت به كدام دسته از اين آثار مؤثّر است ؟\r\nمىفرمايد : بالاجماع علم اجمالى بالنسبة به آثار تكليفيّه يعنى وجوب اجتناب و حرمت ارتكاب همانند علم تفصيلى مؤثّر است و اگر كسى با علم\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاجمالى مخالفت كند و حدّ اقل يك طرف شبهه را مرتكب شود مستحق عقوبت خواهد بود به همان بيانى كه در دليل دوّم بر وجوب موافقت قطعيه با علم اجمالى ذكر كرديم .\r\nو خلاصهء آن اينكه : وقتى خطاب منجّز داشتيم به هر طرف شبهه كه مىرسيم احتمال عقاب مىدهيم و عقل مىگويد : دفع عقاب محتمل واجب است و لا ريب در اينكه دفع عقاب محتمل حاصل نمىشود مگر به اجتناب از هر دو طرف شبهه و لذا از باب مقدّمه علميه بايد از هر دو طرف اجتناب كنيم و باز بالاجماع علم اجمالى نسبت به اثر وضعى شرب خمر يعنى اجراء حدّ مؤثر نيست يعنى اگر علم اجمالى به خمريت احد المايعين داشتيم و احدهما را شرب كرديم مستحقّ حدّ الهى نمىشويم زيرا كه حدّ شرعى بر شرب الخمر بار مىشود .\r\nبنابراين نخست بايد موضوع محرز شود سپس حكم بار شود و در اينجا موضوع مشكوك است و لذا حكم بار نمىشود بلكه اصل عدم جارى مىشود چه اصل موضوعى يعنى اصالة عدم موجب الحدّ و چه اصل حكمى يعنى اصالة عدم وجوب الحدّ و مخصوصا كه در باب حدود اين قانون هم موجود است كه تدرأ الحدود بالشبهات و لذا اين اثر بار نمىشود .\r\nاگر كسى بگويد : به همان بيان كه در اثر تكليفى از مقدّمه علميه بهره گرفتيد در اينجا هم كمك بگيريد خواهيم گفت : مقدّمه علميه در مورد احتمال عقاب است و در اينجا كه احتمال عقاب نيست بلكه سخن از آثار وضعيه است و ترتب آن متوقف به احراز موضوع است .\r\nو امّا نسبت به آثار از قبيل تنجّس ملاقى مورد بحث است : لا ريب در اينكه اعيان نجسه واجب الاجتناب هستند و لا ريب در اينكه ملاقى با اعيان نجسه هم متنجّس و لازم الاجتناب است و لا ريب در اينكه خود مشتبهين به\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nخمر هم واجب الاجتناب است و لا ريب در اينكه ملاقى با هر دو مشتبه با هم واجب الاجتناب است انّما الكلام در ملاقى احد المشتبهين است كه آيا متنجّس شده و وجوب اجتناب پيدا مىكند يا خير ؟\r\nاين مطلب به نوبهء خود مبتنى بر يك بحث ديگر است كه اوّل آن را طرح نموده سپس بر ما نحن فيه تطبيق مىكنيم و آن اينكه در خود اعيان نجسه كه مىگوئيم ملاقى نجس ، نجس است آيا تنجّس ملاقى و وجوب اجتناب از آن يك حكم تكليفى طلبى است ؟ و يا يك حكم وضعى سببى است معناى حكم تكليفى طلبى اينست كه از خود همان امر به اجتناب از عنوان حرام واقعى يعنى خمر مثلا كه اجتنب دارد حكم تنجّس ملاقى و وجوب اجتناب از آن هم فهميده مىشود .\r\nو به عبارت ديگر ملازمه است ميان نجاست شيئى و نجاست ملاقى آن ، وجوب اجتناب از شىء و از ملاقى آن و حاجتى به امر جديد و دليل تعبدى جداگانه ندارد .\r\nمثلا اجتنب عن الخمر اى اجتنب عنه و عن ملاقيه و لو بوسائط و معناى حكم وضعى سببى آنست كه از خود امر اوّل وجوب اجتناب از خود آن عنوان محرّم مثل خمر بدست مىآيد .\r\nو امّا تنجّس ملاقى به معناى وجوب اجتناب از آن دليل علىحده دارد و آن اينكه شارع مقدس تعبدا ملاقات با نجاست را سبب براى تنجّس ملاقى و وجوب اجتناب از آن قرار داده .\r\nحال اگر تنجّس ملاقى و وجوب اجتناب از آن يك حكم تكليفى طلبى باشد در ما نحن فيه كه باب علم اجمالى و مشتبهين است خواهيم گفت عقلا و شرعا ارتكاب مشتبهين حرام و اجتناب از آن دو واجب است و معناى اجتنب عن المشتبه هم يعنى اجتنب عنه و عن ملاقيه پس از ملاقى\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاحد المشتبهين هم بايد اجتناب كرد و علم اجمالى نسبت به اين اثر هم كارگر است .\r\nولى اگر تنجّس ملاقى نجس يك حكم وضعى سببى باشد كه شارع مستقلا ملاقات را سبب نجاست ملاقى قرار داده خواهيم گفت در باب ملاقى نجس دليل داريم كه نجس مىشود ولى در باب ملاقى احد المشتبهين دليلى نداريم و لذا علم اجمالى نسبت به اين اثر كارگر نيست .\r\nتا اينجا دو قول را معنا كرده و نتيجهء هركدام را در ما نحن فيه ديديم .\r\nحال سؤال اينست كه كدام حق است ؟ دو قول است :\r\n1 - بعض از قدما مثل سيّد بن زهره در غنيه و بعض از متأخرين مثل علّامه در منتهى قول اوّل را برگزيده‌اند يعنى مدعى شده‌اند كه وجوب اجتناب از ملاقى حكم طلبى تكليفى است و دو دليل هم اقامه كرده‌اند :\r\nالف : تبادر : يعنى هنگامى كه مولى مىگويد اجتنب عن الخمر يا عن النجس يا و الرجز فاهجر ، حذف متعلّق مفيد عموم است و معناى خطاب اينست كه از هرآن استفاده‌اى كه به نحوى از انحاء مربوط به نجس يا خمر و يا ميته و . . . مىشود اجتناب كن و از جملهء آنها استفاده از ملاقى است كه بايد از آن اجتناب كنى پس خود خطاب تعميم دارد و اجتناب از خود آن عنوان را شامل است و اجتناب از ملاقى آن را هم و لو با صد واسطه شامل است و لذا جناب سيّد بن زهره براى تنجّس آب قليلى كه با نجس ملاقات كرده به آيهء  وَ الرُّجْزَ فَاهْجُرْ  استدلال كرده و گفته و الرجز فاهجر اى و الرجز و ملاقيه فاهجر .\r\nب : روايت : شخص از امام باقر مىپرسد : يا بن رسول اللّه ( ص ) موشى درون ديگ روغنى افتاده و در آنجا مرده به نظر شما استفاده از اين روغن چه حكمى دارد ؟ امام ( ع ) فرمود : حق ندارى از آن بخورى ، مرد گفت :\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nيك موش مرده چه قابليّتى دارد كه من براى او از اتمام اين روغنها اجتناب كنم ؟ امام فرمود : تو با اين گفتارت در حقيقت موش مرده را ناچيز به حساب نياورده و سبك نشمرده‌اى بلكه حكم خدا را كه حكم حرمت ميته باشد سبك شمردى سپس فرمود : انّ اللّه حرّم الميتة من كل شىء .\r\nكيفيت استدلال : سؤال سائل از ملاقى ميته يعنى روغن است نه از خود ميته ولى امام مىفرمايد : انّ اللّه حرّم . . . اين چه ربطى به سؤال او دارد ؟ جواب اينست كه : بقول منطقيّين در اين‌گونه موارد چون كبراى كلّى مسلم و مفروغ عنه مىباشد و لذا ذكر نمىشود و به همان صغرا اكتفا مىشود و در ما نحن فيه آن كبراى كلّى اينست كه : حرمة الشّيء مستلزم لحرمة ملاقيه آنگاه به انضمام اين كبراى كلّى به آن صغراى مذكور چنين مىگوئيم :\r\nموش مرده ميته است « صغرى » و هر ميته‌اى حرام است « كبرى » پس موش مرده حرام است « نتيجه » دوباره همين نتيجه را صغراى قياس بعدى قرار مىدهيم كه كبرايش اينست : و هر چيزى كه حرام شد ملاقى آن هم حرام مىشود نتيجه مىگيريم پس ملاقى اين موش مرده كه ظرف روغن باشد حرام است .\r\nسپس اين حديث را بر ما نحن فيه تطبيق مىكنيم و مىگوئيم :\r\nهريك از مشتبهين برحسب ظاهر حرامند « صغرى » و ما بين حرمت شيئى با حرمت ملاقى آن ملازمه است « كبرى » پس ملاقى كلّ واحد از مشتبهين حرام است و واجب الاجتناب « نتيجه » .\r\n2 - مشهور علماء متقدم و متأخر قول ثانى را برگزيده‌اند يعنى وجوب اجتناب از ملاقى و تنجس آن را يك حكم وضعى سببى مىدانند سپس مىگويند در مشتبهين دليلى نداريم بر اينكه ملاقى المشتبه نجس و حرام\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو لذا علم اجمالى مؤثر نيست .\r\nو مرحوم شيخ انصارى همين قول را برگزيده و مىفرمايد : هركجا دليل داشتيم بر تنجّس ملاقى تابع دليل هستيم مثل ملاقى نجس واقعى و هركجا دليل نداشتيم و شك كرديم مثل ملاقى احد المشتبهين رجوع مىكنيم به اصالة الطهارة « اصل سببى » و حكم مىكنيم به طهارت و حليّت ملاقى سپس فرموده هر دو دليل گروه اوّل قابل جواب است .\r\nامّا از دليل اوّل يا تبادر : گاهى آثار نجاست واقعى در ملاقى هم به چشم مىخورد مثلا ذرات خون يا بول يا غائط و . . . در اينجا بحثى نيست كه خطاب اجتنب عن النجس خودش پياده مىشود ولى گاهى مجرّد ملاقات است بدون اينكه ذرّه‌اى از ذرات عين نجس درون آب و همراه ملاقى باشد در اينجا ما ملازمه يا تبادر را قبول نداريم يعنى قبول نداريم كه اجتنب عن الخمر اى عنه و عن ملاقيه بلكه حدّ اكثر اجتنب عن الخمر يعنى از خود عنوان واقعى كه خمر باشد و ربطى به ملاقى ندارد مگر دليل خاصّى داشته باشيم بر تنجّس و وجوب اجتناب از ملاقى .\r\nقوله : نعم قد يدلّ :\r\nصاحب الحدائق و ديگران گفته‌اند ما در فقه موردى را سراغ داريم كه شارع مقدس بر مشتبه بما هو مشتبه احكام نجس واقعى را بار كرده و آن مورد اينكه : شخص بول كرده و بعد بدون استبراء محلّ ، تطهير كرده سپس وضو ساخته و بعد رطوبت مشتبهى مشاهد كرده كه نمىداند بول است يا آب پاك ؟\r\nشارع فرموده : بايد وضو بگيرد حال فقها از اين حكم چنين استظهار كرده و فتوا داده‌اند كه اگر اين رطوبت مشتبه به لباس يا بدن شما اصابت كرد بايد تطهير كنى مشاهده مىكنيد كه در ملاقى مشتبه حكم به تنجّس و وجوب اجتناب شده حال در ما نحن فيه هم شارع مقدس فرموده :\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاز مشتبهين اجتناب كن و وجوب اجتناب از آثار خمر واقعى است كه به مشتبهين داده شده حال همان‌طورىكه شما فقهاء عظام در بلل مشتبه گفتيد ملاقى مشتبه واجب الاجتناب است هكذا در ما نحن فيه هم بگوئيد ، چرا بينهما فرق مىگذاريد ؟ !\r\nمرحوم شيخ مىفرمايد : در مسئله بلل مشتبه قرينه خارجيه داريم و از آن تنجّس ملاقى مشتبه را مىفهميم و آن قرينه تقديم ظاهر حال بر اصل است بيان ذلك : ظاهر حال چنين آدمى نشان مىدهد كه اين رطوبت ، بقاياى بول است كه در مجرا مانده و ذرّه‌ذرّه بيرون مىآيد و اصل مىگويد :\r\nان‌شاءالله اين رطوبت پاك است .\r\nشارع مقدس در اينجا ظاهر حال را بر اصل مقدم داشته و آن رطوبت را بول حساب كرده و لذا حكم به وضو كرده و اگر بول محسوب شده معلوم است ملاقى بول هم نجس مىشود ولى بر خلاف ما نحن فيه هيچ قرينه‌اى بر هيچ طرف وجود ندارد ما هستيم و مجرّد ملاقات با احد المشتبهين و دليلى هم بر وجوب اجتناب از آن نداريم فالقياس مع الفارق .\r\nو امّا جواب از دليل دوّم يا روايت : اوّلا اين حديث اشكال سندى دارد و راوى آن ضعيف است و لذا حجت نيست تا قابل استدلال باشد و ثانيا اشكال دلالى دارد و آن اينكه : حرمت در حديث به معناى حرمت تكليفى نيست بلكه به معناى حرمت وضعى يعنى نجاست است بدليل اينكه اگر به معناى ظاهرى خود باشد كبراى كلى يعنى ملازمه غلط از آب درمىآيد چونكه كثيرى از محرمات در عالم ملازمه ندارند با حرمت ملاقى خود .\r\nمثلا مال ربوى حرام است ولى ملاقى آن حرام نيست ، هكذا مال غصبى هكذا مال مقبوض به عقد فاسد و . . . و لذا به معناى نجاست مىگيريم و كبراى كلّى تضمين مىشود كه خدا ميته از هر حيوان را نجس كرده\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nو هر چيزى كه نجس بود الّا و لابد ملاقى آن هم نجس مىشود آنگاه ربطى به نحن فيه ندارد .\r\nچون ما در ملاقى نجس بحث نداريم بلكه در ملاقى احد المشتبهين بحث داريم كه لا دليل على تنجّسه .\r\nاگر كسى بگويد : چه اشكال دارد كه ما حرمت را به معناى ظاهرىاش ابقاء كنيم و ملازمه را هم ميان حرمت شيئى با حرمت ملاقى قرار دهيم منتهى نسبت به آن چند مورد مذكور از قبيل مال ربوى و غصبى و . . .\r\nاين كبراى كلّى را تخصيص بزنيم آنگاه خرج ما خرج مثل موارد فوق و بقى ما بقى كه ملاقى مشتبهين هم باقى مىماند ؟\r\nما خواهيم گفت : چنين چيزى تخصيص اكثر مىشود و هو قبيح مستهجن لا يصدر من الحكيم چون تنها از ميان محرمات اين اعيان نجسه هستند كه حرامند و ملاقى آنها هم حرام است ولى ساير محرمات عموما اين‌چنين نيستند و چنين عامّى موهون شده و براى ما نحن فيه قابل تمسك نيست .\r\nقوله : ان قلت :\r\nمستشكل مىگويد : ما هم قبول داريم كه ملاقى احد المشتبهين بعنوان ملاقى بودن محكوم به تنجّس و وجوب اجتناب نيست زيرا كه دليلى بر وجوب اجتناب از ملاقى احد المشتبهين نيست و لكن طريق ديگرى داريم براى اثبات تنجّس ملاقى و آن طريق اينست كه پس از ملاقات ، ملاقى و ملاقا حكم واحد خواهند داشت كه يا هر دو حرام و نجس‌اند و يا هر دو پاك آنگاه همان‌طورىكه ملاقا از اطراف شبهه محصوره و علم اجمالى بود ملاقى هم كذلك .\r\nو در حقيقت پس از ملاقات علم اجمالى ما بدين گونه است كه\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nيا ملاقى و ملاقا نجس هستند و آن ظرف ديگر پاك و يا بالعكس آنگاه وقتى داخل در اطراف علم اجمالى شد علم اجمالى مؤثر است و دلالت مىكند بر وجوب اجتناب از ملاقى نيز و حاجتى به دليل خاص تعبدى نداريم .\r\nتنظير : نظير اينكه از اوّل امر سه تا ظرف آب داريم و علم اجمالى داريم كه يا اين دو تا نجس و آن سومى پاك است و يا بالعكس .\r\nو نظير اينكه علم اجمالى ما دو طرف دارد ولى ما يك طرف را به بخش تقسيم مىكنيم و در ظاهر سه طرف مىشود ولى اجمالا مىدانيم كه يا اين دونيم كاسه نجس هستند يا آن كاسه ديگر حال چنان كه در اينجاها همه اطراف داخل در علم اجمالى و شبهه محصوره است هكذا در ما نحن فيه هم ملاقى احدهما داخل در صف مشتبهين شده و از اين باب وجوب اجتناب پيدا مىكند .\r\nقوله : قلت :\r\nمرحوم شيخ مىفرمايد : ما قبول نداريم كه ملاقى هم در صف مشتبهين داخل شود خير تشكيل‌دهنده مشتبهين همان دو مايع قبل از ملاقات است و ملاقى در رتبهء آنها نيست .\r\nسرّ مطلب آنست كه شبهه‌اى كه آن دو مايع دارند يك شبهه است كه از علم اجمالى سرچشمه مىگيرد يعنى شما اجمالا مىدانيد كه يا اين مايع خمر است و آن ديگرى سركه و يا بالعكس ، اين دو يك شك هستند و منشئشان هم علم اجمالى است و هر دو مسبب از علم اجمالىاند و لذا اين دو در عرض هم و هم‌رتبه هستند و داخل در علم اجمالى و شبهه محصوره است .\r\nو امّا ملاقى با ملاقا هرگز در عرض هم نيستند بلكه و در طول همند يعنى شك در ملاقى مسبّب از شك در ملاقا است و اين دو سببى و مسبّبى\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nهستند و قانون اينست كه شك سببى مقدم است بر مسبّبى و احكام اين تفصيلا در باب استصحاب خواهد آمد ولى مجملا بايد بدانيم كه اگر اصل جارىشوندهء در شك سبب مانع و مزاحم و معارض نداشت اصل را در سبب جارى مىكنيم و حساب مسبّب خودبخود روشن مىشود زيرا كه مسبّب تابع سبب است و در اين جهت لا فرق كه اصل سببى با اصل مسبّبى از حيث نتيجه‌بخشى موافق و يكسان باشند و يا مخالف و گوناگون باشند در هر حال جاى اصل مسبّبى نيست .\r\nآرى اگر به عللى دستمان از اصول سببيّه كوتاه گرديد از اصول مسبّبى استفاده مىكنيم كما اينكه اگر دو دليل اجتهادى معارض شدند و دستمان از ادلّه اجتهاديه كوتاه شد به اصول عمليه مراجعه مىكنيم و گرنه مادامىكه در رتبهء متقدم دليل يا اصلى باشد نوبت به رتبهء متأخّر نمىرسد .\r\nاينك پنج مثال مىآوريم دو مثال براى آنجا كه اصل سببى مانعى ندارد و جارى مىشود و نوبت به مسببى نمىرسد و سه مثال هم براى آنجا كه اصل سببى در اثر معارضه سقوط نموده و نوبت به اصل مسبّبى مىرسد :\r\nمثال : 1 - جامه يا بدن شما نجس شده بود و آن را دو يا سه بار با آب قليل شستيد و الآن شك داريد كه آيا نجاست لباس يا بدن شما مرتفع شد يا خير ؟ منشأ شكتان اينست كه احتمال مىدهيد خود آن آب قليل هم نجس بوده پس شك شما در بقاء و يا ارتفاع نجاست ثوب مسبّب است از شك در طهارت و نجاست آب در اينجا جاى اجراء استصحاب بقاء نجاست ثوب يا بدن نيست چون در رتبهء قبل قاعدهء طهارت در آب جارى شده و آب محكوم به طهارت مىشود آنگاه نوبت به استصحاب نجاست ثوب نمىرسد .\r\nدر اين مثال اصل سببى مانعى نداشت و لذا جارى شد و ضمنا از حيث اثر و نتيجه با اصل سببى متفاوت بود چون نتيجه قاعده طهارت\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nيا اصل سببى حكم به طهارت ثوب است بر خلاف استصحاب مسبّبى .\r\nمثال 2 - آب قليلى است كه شك داريد آيا آشاميدن از آن حلال است يا حرام ؟ منشأ شكتان اينست كه شك داريد كه آيا اين آب پاك است يا نجس ؟ كه اگر پاك باشد حتما حلال هم خواهد بود و اگر نجس باشد حتما حلال حرام خواهد بود در اينجا جاى اصالة الحلّية در اين آب نيست زيرا كه در رتبه قبل اصل سببى يعنى قاعده طهارت جارى مىشود و وقتىكه آب محكوم به طهارت شد الّا و لابد محكوم به حليت هم خواهد بود و اجراء اصل حليت لغو و عبث است .\r\nضمنا در اين مثال اصل مسببى و سببى هر دو نتيجه يكسان دارند و آن جواز شرب و استعمال اين آب در وضو و . . . است مع‌ذلك با وجود سببى جاى مسبّبى نيست .\r\nمثال 3 - فرض كنيد نصف كرّ آب نجس داريم و نصف كر آب پاك سپس آن دو را با هم مخلوط كرديم و الآن يك كرّ تمام آب داريم و در كتب فقهى خوانده‌ايم كه آب واحد داراى حكم واحد است و قابليّت دو حكم مختلف را ندارد بنابراين فعلا ما شك داريم كه آيا چنين آبى پاك است يا نجس ؟ منشأ شكمان اينست كه نمىدانيم آيا نجاست آن نصف نجس الآن هم باقى است پس كلّ آب نجس است و يا طهارت نصف ديگر هم اكنون هم باقى است تا كلّ آب طاهر باشد ؟\r\nدر اينجا اصلين سببى تعارض مىكنند زيرا كه استصحاب بقاء نجاست نصف نجس معارض است با استصحاب بقاء طهارت نصف طاهر و در اثر معارضه سقوط مىكنند آنگاه نوبت مىرسد به اصل مسبّبى و آن عبارتست از قاعدهء طهارت يعنى نظر از حالت سابقه الآن شك داريم كه اين آب پاك است يا نجس ؟ قاعده طهارت كه از كل شىء طاهر گرفته شده\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدر اينجا جارى مىشود در اين مثال اصل مسببى با اصلهاى سببى مجانس و هم ماهيّت نيستند زيرا كه اصول سببيّه استصحابند كه حتما در آن حالت سابقه لحاظ مىشود و اصل مسبّبى قاعدهء طهارت است كه حتما در آن حالت سابقه مطرح نيست .\r\nمثال 4 - فرض بفرمائيد قسمتى از بدن يا جامهء شما نجس شده و در خارج دو ظرف آب قليل داريد كه يقينا يكى از آن دو نجس است آمديد و آن شىء متنجّس را به ترتيب با هريك از اين دو آب شستيد الآن شك داريد كه آيا لباس يا بدن شما نجس است يا خير ؟ اين شك مسبّب است از شك در اينكه آيا شستشو با آب پاك مقدم بوده و با آب نجس مؤخر ، پس دست يا لباس شما نجس است و يا بالعكس پس پاك است ؟\r\nو يا به بيان ديگر : شك شما در نجاست و طهارت لباس و بدن مسبب است از شك در اينكه آيا غسل به ماء النجس مؤخّر بوده پس نجس است يا غسل به ماء طاهر مؤخر بوده پس پاك است ؟ در اينجا اصول سببى تعارض و تساقط مىكنند چه اصل عدم تقدم باشد و چه اصل عدم تأخر زيرا كه اصالة عدم تقدم الغسل بماء النجس كه نتيجه‌اش تنجّس است معارض است با اصالة عدم تقدم الغسل بماء الطاهر و يا اصالة عدم تأخّرها با هم معارضند و بعد از تساقط نوبت مىرسد به اصل مسبّبى و آن عبارتست از قاعدهء طهارت و ضمنا اين اصل مسبّبى هم با اصلهاى سببى هم‌جنس نيستند .\r\nاگر كسى بگويد : اين لباس يا بدن حالت سابقه نجاست دارد چرا آن حالت سابقه را استصحاب نكرديد و سراغ قاعدهء طهارت رفتيد ما در جواب مىگوئيم : براى اينكه آن نجاست سابقه حتما مرتفع شده و شك در بقايش نداريم زيرا يا آب اوّل پاك بوده و نجاست لباس يا بدن را برده و يا آب دوّم\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nپس الآن صرفا يك شك بدوى در طهارت و نجاست لباس داريم و مجراى قاعده طهارت است .\r\nمثال 5 - در مورد بحث هم علم اجمالى داريم به اينكه يا اين مايع نجس است و آن ديگرى پاك و يا بالعكس سپس شىء طاهرى با احدهما ملاقات نمود و الآن شك داريم كه آيا اين ملاقى پاك است يا نجس ؟\r\nمنشأ شكمان اينست كه آيا آن ملاقا پاك است تا ملاقى آن هم پاك باشد و يا ملاقا نجس است پس ملاقى آن هم نجس شد ؟\r\nدر اينجا اصل در ناحيهء اصل در ناحيهء سبب يعنى ملاقا جارى نمىشود و نمىتوانيم بگوئيم : الاصل طهارة الملاقى يا استصحاب كنيم طهارت ملاقا را زيرا كه اين اصل با اصل طهارت يا استصحاب آن در ناحيهء مشتبه ديگر كه رفيق الملاقى باشد در سايه علم اجمالى تعارض و تساقط مىكنند آنگاه نوبت مىرسد به اصل مسبّبى يعنى الآن شك داريم كه آيا ملاقى پاك است يا نجس ؟ قاعده يا استصحاب طهارت جارى مىكنيم در اين مثال اصل مسبّبى با اصلهاى سببى هم‌جنس هستند پس قانون كلّى اين شد كه در باب اسباب و مسبّبات هركجا كه اصل سببى مانعى نداشته باشد نوبت به اصل مسبّبى نمىرسد ولى هركجا كه اصل سببى به جهتى جارى نشد اصل مسبّبى زنده مىشود .\r\nنكته : بعضىها خواسته‌اند در اين‌گونه موارد كه اصل سببى و مسببى داريم و اصل سببى معارض دارد اصل مسبّبى را مرجّح اصل سببى قرار دهند و نتيجه بگيرند كه اينجا جاى ترجيح يك طرف است نه جاى تساقط .\r\nمرحوم شيخ مىفرمايد : اين پندار باطلى است زيرا كه اصل مسبّبى در رتبهء آن دو اصل نيست تا مؤيّد يك طرف شود و اصولا تا مادامىكه آن دو باشند نوبت به اين نمىرسد و لذا اينجا جاى ترجيح نيست آرى وقتى\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nدستمان از اصول سببيّه كوتاه شد براى خروج از حيرت در مقام عمل به اصل مسبّبى رجوع مىكنيم و اصل مسبّبى مرجع است نه مرجّح .\r\nتبصرة : اگر چنانچه در همين مسئلهء ما يك شيئى طاهر با احد المشتبهين ملاقات كند و يك شيئى پاك ديگر با مشتبه ديگر باز نسبت به ملاقيين هم بايد احتياط كنيم زيرا كه علم اجمالى داريم كه يكى از اين دو ملاقى با نجس يا متنجس واقعى ملاقات كرده و خطاب اجتنب عن ملاقى النجس به ما متوجّه شده و بايد احتياط كنيم همان‌طورىكه از خود ملاقاها اجتناب مىكرديم منتهى در مورد دو مشتبه اوّلى خطاب واقعى كه در حق ما منجّز شده خطاب اجتنب عن النّجس است و در مورد ملاقىها خطاب منجّز ، اجتنب عن ملاقى النجس است .\r\nقوله : و لو كان ملاقاة :\r\nمسئله ملاقات با اطراف علم اجمالى داراى انواع و اقسامى است كه مرحوم شيخ اعظم به بعض انواع آنكه اساسى بوده اشاره كرده ولى اقسام ديگرى هم وجود دارد كه حكمشان از همين موارد روشن مىشود و ما فهرست‌وار همه آنها را مىآوريم :\r\nبطور كلّى علم اجمالى به نجاست احد المشتبهين يا پيش از ملاقات شيئى پاك با احدهما است و يا هم‌زمان با او و يا بعد از ملاقات است و در هريك از اين سه صورت يا بعد از ملاقات ملاقا همچنان باقى است و يا مفقود و تلف شد ( 6 - 3 * 2 ) اينك بيان تفصيلى اقسام :\r\n1 - اوّل علم اجمالى به نجاست احدهما آمد سپس ملاقات حاصل شد و هم اكنون هم ملاقا باقى و موجود است اين همان فرضى است كه مرحوم شيخ تفصيلا راجع به آن بحث كردند و تا به حال هرچه گفته شده مال اين قسم بود .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n2 - علم اجمالى هم‌زمان با ملاقات حاصل شده ولى بعد از ملاقات هم الآن ملاقا باقى است حكم اين فرض هم طابق النعل بالنعل حكم فرض قبلى است و لذا مرحوم شيخ متعرض نشده .\r\n3 - علم اجمالى بعد از ملاقات حاصل شده يعنى اوّل ملاقات سپس علم اجمالى و سپس ملاقا هم اكنون نيز باقى است حكم اين فرض هم مثلا دو فرض قبلى است و در كلام شيخ ره نيامده البته در تعبيرات سخن از قبل و بعد بودن علم اجمالى نبود و لذا شايد اطلاق كلامشان هر سه فرض را بگيرد .\r\n4 - اوّل علم اجمالى آمد سپس ملاقات و پس از مدّتى ملاقا تلف شد حكم اين فرض هم مثل فروض قبلى است كه اجتناب از ملاقى واجب نيست ولى از طرف ديگر شبهه لازم است و سرّ مطلب آنست كه قبل از تلف علم اجمالى آمده و قواعد و احكام آن پياده شده كه از مشتبهين بايد اجتناب كرد و نسبت به ملاقى هم تكليف روشن شده حال با تلف ملاقا اين احكام عوض نمىشود بلكه به قوت خود باقى است [ اين صورت را مرحوم شيخ در اواخر اين تنبيه بيان كرده‌اند با جمله و لو كان العلم الاجمالى . . . 
  ]\r\n5 - علم اجمالى هم‌زمان با ملاقات حاصل شد و پس از مدتى ملاقات تلف شد حكم اين فرض هم عينا حكم فرض چهارم است و نيازى به تكرار نيست\r\n6 - اوّل ملاقات حاصل شده و بعد هم دو چيز حادث شده يكى علم اجمالى و يكى تلف ملاقا خود اين به سه صورت منقسم مىشود :\r\n1 - اوّل ملاقات آمده بعد علم اجمالى و بعد ملاقا تلف شده باز حكم همان است كه ذكر شد كه اجتناب از ملاقى لازم نيست و از مشتبه ديگر لازم است به همان بيانات .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n2 - اوّل ملاقات و بعد علم اجمالى و تلف هم‌زمان حادث شده‌اند اين فرض با فرض بعدى حكم يكسان دارند و لذا ذيلا بيان خواهد شد .\r\n3 - اوّل ملاقات و بعد تلف ملاقا و بعد علم اجمالى به نجاست احدهما كه مرحوم شيخ اين را نيز متعرض شده‌اند و حكم اين صورت و صورت قبلى آنست كه چون ملاقا قبل از علم اجمالى تلف شده اصل در او جارى نمىشود چون اثر عملى براى مكلف ندارد .\r\nو ما سابقا گفتيم آن اصل قابل جريان است كه اثردار باشد آنگاه نوبت به ملاقى مىرسد و چون اصل در آن مانع ندارد جارى مىشود آنگاه اصل در ملاقى با اصل در مشتبه ديگر كه باقى و موجود است به بركت علم اجمالى به خطاب منجّز تعارض مىكنند زيرا كه ما اجمالا مىدانيم كه يا ملاقى نجس است و ما مشمول خطاب اجتنب عن ملاقى النجس هستيم و يا رفيق الملاقى نجس است و ما مشمول خطاب اجتنب عن النجس هستيم و سابقا در تنبيه اول گفتيم كه لا فرق ميان خطاب واحد منجّز و يا خطاب واحد مردّد ميان احد الخطابين در هر حال بايد احتياط كرد و لذا در اين دو فرض اخير وضعيّت با فرضهاى قبلى فرق كرد و در نتيجه مجموع صور به هشت صورت منتهى شد و اجمالا حكم و هركدام هم بيان شد .\r\n\r\nتنبيه پنجم\r\nتنبيه پنجم از تنبيهات علم اجمالى و شبههء محصوره پيرامون اضطرار مكلّف به بعض اطراف شبهه است و قبل از ورود به بحث مقدّمه‌اى را عنوان مىكنم : چنان كه مىدانيم احكام الهيّه يعنى واجبات و محرمات شرعيّه داراى يك سلسله حدود و مرزها هستند كه تا آن حدّ ، فعليّت و تنجّز\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nدارند و از آنجا به بعد ديگر فعلى نيستند .\r\nيكى از آن حدود حدّ ضرر است [ لا ضرر و لا ضرار فى الاسلام 
  ] .\r\nيكى از آنها عسر و حرج دائمى و يا غالبى است [ ما جعل عليكم فى الدين من حرج 
  ] .\r\nيكى از آنها اكراه و اجبار است [ الّا من اكره و قلبه مطمئن بالايمان 
  ] [ رفع ما استكرهوا عليه 
  ] .\r\nو يكى از آن حدود ، اضطرار است اگر مكلّفى نسبت به ترك واجب يا فعل حرامى مضطر شود مؤاخذه نخواهد شد و دليل آن اينست كه : حرمت عليكم الميتة و الدم . . . الّا ما اضطررتم كه در اين فرض حرمتى نيست و در حديث رفع آمده : رفع ما اضطروا اليه پس عند الاضطرار مؤاخذه‌اى نيست .\r\nو نيز اين جمله ضرب‌المثل شده كه : الضرورات تبيح المحظورات .\r\nبنابراين بدون ترديد با آمدن اضطرار حرمت مىرود ولى از طرف ديگر به مقدار رفع ضرورت ارتكاب حرام و يا ترك واجب جايز مىشود نه بيش از آن .\r\nفى المثل اگر به اكل ميته يا شرب خمر مضطر شديم تااندازه‌اى كه ضرورت اقتضا كند در ارتكاب اين حرامها مجازيم و نه بيشتر دليل اين مطلب هم از حكم عقل مىتوان آن را فهميد و علاوه از جمع ما بين ادلّهء عناوين اوليه و ثانويه مىتوان فهميد چنان كه در جواب ان قلت خواهد آمد و از رواياتى نظير : ما لا يدرك كله لا يترك كله يا الميسور لا يسقط بالمعسور نيز مىتوانيم بفهميم و باز ضرب‌المثل شده كه : الضرورات تتقدّر بقدرها پس از اين مقدمه ما به اين نتيجه مىرسيم كه : دو تا قاعده داريم :\r\n1 - الضرورات تبيح المحظورات .\r\n2 - الضرورات تتقدر بقدرها .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبا حفظ اين مقدّمه مىگوئيم : اطراف شبهه نسبت به اضطرار از سه حال خارج نيست :\r\n1 - تارة مكلّف نسبت به هيچ‌كدام از اطراف شبهه مضطر نيست و به راحتى مىتواند از خير همهء اطراف بگذرد مباحثى كه تا به حال ذكر شد عموما حكم چنين موردى را بيان مىكرد و آن اينكه در اين‌گونه موارد علم اجمالى مؤثّر و موجب احتياط است .\r\n2 - و تارة نسبت به همهء اطراف شبهه مضطر است باز حكم اين فرض روشن است و آن اينكه ارتكاب همهء اطراف جايز است و در اين فرضها حرمت به فعليّت نمىرسد .\r\n3 - و تارة نسبت به بعض اطراف شبهه مثلا نسبت به يك طرف تنها مضطر است ولى نسبت به طرف ديگر ضرورتى نيامده بحث ما در اين قسم است و اضطرار به احدهما خود بر دو نوع است : 1 - گاهى اضطرار به احدهما المعين است .\r\nفى المثل دو تا ظرف مايع در اختيار او است كه يكى آب و ديگرى آب ميوه است و اين شخص جهت رفع عطش به آشاميدن خصوص آب نيازمند است و يا براى مداواى مرض به نوشيدن آب ميوه محتاج است در هر حال به يكى از آن دو بالخصوص مضطر است .\r\n2 - و گاهى اضطرار به احدهما المخير است مثل اين كه دو ظرف آب دارد و جهت رفع عطش و ممانعت از هلاكت بايد يكى از آن دو را بياشامد ولى كدام باشد معيّن نيست بلكه هركدام محصّل غرض هست يا مثلا دو ظرف آب ميوه دارد و جهت مداوا و معالجه به يكى از آن دو نيازمند است ولى معين نيست و هركدام آن نتيجه را مىدهد .\r\nدر هريك از اين دو صورت گاهى اضطرار پيش از علم اجمالى\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبه نجاست احدهما پيش مىآيد و گاهى هم‌زمان با هم حاصل مىشوند و گاهى پس از علم اجمالى تحقّق مىيابد كه حاصل‌ضرب دو در سه عبارتست از شش صورت كه يك يك بايد محاسبه كنيم :\r\n1 - اضطرار به احدهما المعين قبل از علم اجمالى : يعنى اوّل مضطر شدم سپس علم اجمالى به نجاست پيدا كردم در چنين فرضى علم اجمالى مؤثر نيست و سبب وجوب اجتناب از طرف ديگر نمىشود .\r\nو سر مطلب آنست كه در تنبيه سوّم گفته آمد كه : علم اجمالى هنگامى مؤثر و منجّز است كه هريك از اطراف شبهه داراى آن حال بخصوص باشند يعنى بگونه‌اى باشند كه اگر علم تفصيلى به نجاست هريك مىآيد فورا خطاب اجتنب عن الحرام در آنجا منجّز مىشد و در اين صورت آن ضابطه وجود ندارد زيرا اگر علم تفصيلى هم مىآمد نسبت به حرمت همان طرف مضطر اليه باز خطاب اجتنب منجّز نمىشد و قبيح بود للاضطرار آنگاه نسبت به طرف ديگر هم كه مجرّد شك بدوى است كه آيا اجتناب واجب است يا نه [ چون لعلّ حرام واقعى همان طرف مضطر اليه باشد 
  ] و در شبهات بدويه اصالة الاباحه و الطهارة و البراءة و الحلّية جارى مىشود .\r\n2 - اضطرار به احدهما المعين هم‌زمان با علم اجمالى به نجاست احدهما حاصل شود حكم اين فرض هم كلمه به كلمه همانند حكم فرض قبلى است و لذا اعاده نمىكنيم .\r\n3 - اضطرار به يكى معيّن آن هم بعد از علم اجمالى يعنى اوّل علم اجمالى به نجاست آمده و احكام آن پياده شده حالا پس از مدتى اضطرار به يك طرف آمده در چنين فرضى البته علم اجمالى مؤثر است و نسبت به طرف ديگر بايد اجتناب كنم بدليل اينكه لو لا الاضطرار كه به بركت علم اجمالى به حرام واقعى فى البين و حكم عقل به احتياط و دفع عقاب\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمحتمل و به بركت انضمام خطاب واقعى اجتنب عن الحرام كه در اينجا وجود دارد بايد از همهء اطراف شبهه اجتناب مىكرديم و لكن در سايهء اضطرار خود شارع ارتكاب بعض الاطراف را تجويز كرده امّا بيش از آن مجوّزى براى ارتكاب و مانعى از اجتناب نيست پس بايد اجتناب كنيم اينست معناى الضرورات تتقدّر بقدرها .\r\n4 و 5 و 6 - اضطرار به احدهما المخيّر باشد اعمّ از اينكه قبل از علم اجمالى حاصل شود يا هم‌زمان با آن و يا بعد از آن در تمام اين سه صورت حكم يكسان است و آن اينكه : به مقدار ضرورت مجازيم ولى پيش از آن حق ارتكاب نداريم بلكه بايد اجتناب كنيم بدليل اينكه آن ضابطه‌اى كه براى منجّزيت علم اجمالى در تنبيه ثالث گفتيم در اين سه فرض به خوبى پياده مىشود و آن اينكه هريك از دو طرف شبهه به گونه‌ايست كه اگر علم تفصيلى به حرمت و نجاست خصوص آن پيدا مىكرديم هرآينه خطاب اجتنب عن الحرام در آنجا منجّز مىشد زيرا كه من معيّنا به آن يكى مضطر نيستم و لذا مىتوانم آن را ترك كنم و هكذا نسبت به طرف ديگر و لذا به مقدار ضرورت مجاز و بيش از آن ممنوع هستيم .\r\nقوله : ان قلت :\r\nمستشكل مىگويد : به حكم ادلّه اضطرار همه قبول داريم كه شرع مقدّس در موارد اضطرار به ما اذن در ارتكاب احدهما داده چه احدهما المعين و چه احدهما المخيّر ، حال اين اذن و ترخيص شرعى نتيجه‌اش آنست كه در اين‌گونه موارد شارع مقدس از حكم خود صرفنظر كرده و ارادهء حتميّه نسبت به واقع ندارد يعنى ترك حرام واقعى را على كل حال از ما نمىخواهد و گرنه اذن در ارتكاب احدهما نمىداد بلكه حتما احتياط را بر ما واجب مىكرد پس از اين ناحيه مقتضى براى احتياط نيست از ناحيه ديگر هم كه قطعا\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمقتضى وجود ندارد در نتيجه عند الاضطرار لا دليل على وجوب الاحتياط و اگر دليلى نيست ديگر چرا احتياط جزئى و در بعض اطراف واجب باشد ؟\r\nو چرا تبعيض در احتياط ؟ بلكه بهتر است بگوئيم عند الضرورة ارتكاب همهء اطراف جايز است و به قول مرحوم آشتيانى : التكليف بالواقع المجهول ان كان ثابتا و باقيا فلا يجوز الاكتفاء فى امتثاله به غير الاحتياط الكلى و الاجتناب عن جميع اطراف الشبهة لعدم احراز الواقع بدونه و ان لم يكن بالواقع بما هو هو باقيا كما هو قضية تجويز ارتكاب بعض اطراف الشبهة فلا مقتضى لوجوب الاحتياط الجزئى و الاجتناب عن بعض اطراف الشبهة .\r\nقوله : قلت :\r\nآنچه كه از شارع به عنوان اوّليه به ما رسيده اينست كه : اجتنب عن الحرام كه در اين خطاب سخن از حرام واقعى است كه ارتكاب آن مبغوض شارع و ترك آن مطلوبيّت دارد و خبر و اثرى از مشتبهين در كلام شارع نيست .\r\nبدنبال اين حكم شارع ميدان قضاوت عقل باز مىشود و آن اينكه :\r\nاگر علم تفصيلى به حرام واقعى دارى معيّنا بايد از همان اجتناب كنى و اطاعت مولى كنى ولى اگر علم اجمالى دارى به حرمت احدهما و تفصيلا نمىدانى بايد احتياط كرده از همهء اطراف بپرهيزى چون به هر طرف كه متمايل شوى احتمال حرمت و عقابش را مىدهى و دفع عقاب محتمل واجب است .\r\nپس از باب مقدمهء علميه بايد از همهء اطراف اجتناب كنى با اين محاسبه حاكم به ترك مشتبهين عقل است از باب مقدّمه علميّه آنگاه چنان كه مىدانيم : حكم عقل در مستقلات عقليّه تنجيزى است و حالت انتظاريه ندارد بلكه قاطعانه صغرى و كبرى و نتيجه را بدست آورد ولى در بخش غير مستقلات اين حكم عقلى تعليقى است يعنى معلّق است\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبه اينكه بيانيه‌اى از شارع مقدّس بر خلاف آن صادر نشود و گرنه نوبت به آن نمىرسد .\r\nو ما نحن فيه من هذا القبيل يعنى عقل از باب مقدمهء علميه حكم به احتياط و اجتناب از مشتبهين مىكند ولى مشروط بر اينكه مجوّزى براى ارتكاب از خود شارع نرسد امّا اگر مجوّزى رسيد جاى اين حكم نيست چون عقل از احتمال عقاب مىترسد و اين بيان شرعى آرام‌بخش است و يك امان‌نامه‌اى است در دست عقل كه مطمئن شود كه در قيامت مؤاخذه نمىشود و آن مجوّز در مورد بحث ما همانا ادلّهء اضطرار است كه در صدر بحث اشاره شد .\r\nحال با آمدن اين ادلّهء عناوين ثانويه آن حكم عقلى منتفى مىشود و ما هستيم و ادلّهء عناوين اوليه و ادلّه عناوين ثانويه كه اين‌ها هم با يكديگر تعارضى ندارند بلكه كاملا قابل جمع هستند به اينكه به مقدار ضرورت كه عنوان ثانويه است ارتكاب جايز و بيش از آن مقدار در تحت ادلّه اوليه باقيمانده و ارتكابش حرام مىگردد اينست كه :\r\nمرحوم شيخ مىفرمايد از كنار هم گذاشتن و ازدواج اين دو دسته يك مولود مقدس به نام تكليف متوسط و برزخى پيدا مىشود يعنى بعد از اضطرار نه احتياط كلى و تحصيل موافقت كليه واجب است و نه ترك الاحتياط بكلّى و مخالفت قطعيه جايز است بلكه بين بين است و احتياط جزئى است پس وجهى براى جواز ارتكاب همه اطراف شبهه پيدا نشد .\r\nسپس مىفرمايد : داستان تكليف متوسط اختصاص به ما نحن فيه ندارد بلكه در مورد كليه امارات و طرق مجعوله از قبل شارع حكم همين است به اين بيان كه از طرفى شارع مقدس واقع را از ما مىخواهد و ما مكلّفيم به واقع برسيم يعنى مصالح واقعيه را كسب كرده و از مفاسد\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nواقعيه بپرهيزيم و از طرفى هم متابعت از امارات ظنيهء معتبره نظير خبر واحد ثقه را بر ما واجب كرده .\r\nامّا نه اينكه واقع بما هو هو در حق ما منجز باشد تا هركجا علم تفصيلى نبود احتياط واجب شود و نه اينكه مؤداى اماره بما هو هو وظيفه ما باشد .\r\nكه مستلزم تصويب باطل است بلكه منظور اينست كه واقع را مىخواهم .\r\nامّا از طريق اين امارات يعنى از اين را براى رسيدن به واقع استفاده كنيد نه اينكه واقع را على كل حال بخواهد بلكه واقع از اين طريق را مىطلبد چه اين اماره مصيب باشد يا خاطى و اين بدان معنا است كه شارع مقدّس قناعت نموده و سخت‌گيرى روا نداشته است .\r\nمنتهى بعضى جاها تعيين كرده كه معينا از اين را برويد مثل راه خبر ثقهء بدون معارض و بعض موارد اختيار را به ما واگذارده مثل باب تعارض خبرين و ما نحن فيه من هذا القبيل يعنى در اضطرار به احدهما المعين معينا از ما خواسته از ديگرى اجتناب كنيم و در اضطرار الى احدهما المخير اختيار را به ما واگذاشته .\r\nقوله : و مما ذكرنا :\r\nيك بحث جنبى : مبحث اصلى ما در رابطه با اضطرار به بعض اطراف شبهه تا اينجا تمام شد اينك يك بحث خارجى داريم با انسدادىها در رابطه با علم اجمالى كبير و به تعبير بهتر اعتراضى داريم و يا سؤالى كه جوابى براى آن ندارد قبل از طرح اين سؤال نكاتى را به عنوان مقدّمه طرح مىكنيم كه تفصيل آن را در جلد سوّم شرح اصول فقه در مقدمه 8 و 9 و 10 مباحث حجت آورده‌ام :\r\nنكته اوّل : هر مسلمانى قبل از اينكه به كتاب و سنّت و خلاصه به منابع احكام مراجعه نمايد علم اجمالى دارد به اينكه دين اسلام يك سلسله\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبايدها و نبايدهائى را برعهدهء او گذاشته و از خواسته است [ علم اجمالى كبير 
  ] بدنبال اين علم اجمالى وظيفه دارد به سراغ منابع رفته و در آنها تحقيق نموده و دانه‌دانه بايدها و نبايدهاى خويش را بشناسد تا امتثال كند آنگاه بعد از مراجعه به منابع سه نظريّه مطرح شده :\r\n1 - عقيدهء انفتاحيّون حقيقى : سيد مرتضى و اتباع ايشان برآنند كه باب العلم به روى ما مفتوح است چون خبرهاى متواتر ، واحد مع القرينه ، اجماعات محصّله ، نصوص كتاب و . . . خيلى فراوان است و لذا از اين راهها نسبت به معظم احكام شرعيهء فرعيّه تحصيل علم نموده و نسبت به بخش قليل باقيمانده از اصول عمليّه كمك مىگيريم به عقيدهء اين دسته بعد از مراجعه و تحصيل علم نسبت به معظم احكام ، آن علم اجمالى كبير منحل مىشود به يك علم تفصيلى نسبت به 90 % و يك شك بدوى نسبت به 10 % باقيمانده و در اين موارد مراجعه به اصول عمليّه مانعى ندارد و لا مقتضى لوجوب الاحتياط .\r\n2 - عقيدهء انفتاحيّون حكمى : مشهور اصوليين برآنند كه در عصر غيبت از ضروريات دين و مذهب كه بگذريم نسبت به معظم احكام شرعيه باب العلم به روى ما مسدود است ولى باب العلمى و يا ظنون خاصّه و معتبره به روى ما مفتوح است و ما مىتوانيم از طريق ظن معتبر مثل خبر ثقه و . . .\r\nمعظم احكام را شناسائى كنيم آنگاه نسبت به اقلّيت باقيمانده به اصول عمليه مراجعه كنيم به عقيده اين گروه هم بعد از مراجعه به منابع و تحصيل ظن تفصيلى نسبت به 90 % آن علم اجمالى كبير عملا از تأثير افتاده و منحل مىشود به يك ظن تفصيلى نسبت به اكثريت و يك شك بدوى نسبت به 10 % آنگاه نسبت به 90 % به ظنّ عمل نموده و نسبت به 10 % از اصول عمليّه كمك مىگيريم .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمنتهى تفاوت اين قول با قول اوّل در اينست كه بنا بر اوّلى انحلال ، انحلال ، حقيقى و وجدانى بود و بنا بر قول دوّم ، انحلال تعبّدى و حكمى است از اين باب كه شارع ما را به اين ظنون متعبّد ساخته و آنها را نازل منزلهء علم قرار داده است .\r\n3 - عقيدهء انسداديون حقيقى : ميرزاى قمى و اتباع ايشان برآنند كه در دوران غيبت از ضروريات دين و مذهب كه بگذريم نسبت به ساير احكام شرعيّه نوعا باب العلم به روى ما مسدود و حتى باب العلمى هم مسدود است يعنى ما آن اندازه‌ها ظنون معتبره نداريم كه وضعيت اكثر احكام را روشن سازد و لذا بعد از مراجعه نيز آن علم اجمالى كبير همچنان به قوت خود باقى است .\r\nنكته دوّم : اگر آن علم اجمالى باقى است پس على القاعده بايد مقتضى وجوب احتياط باشد يعنى هركجا احتمال حرمت مىدهيم بايد اجتناب كنيم و هركجا احتمال وجوب مىدهيم بايد ارتكاب كنيم كه نام اين احتياط كلّى و فى جميع موارد الشبهة است منتها اين را هم توجه داريم كه احتياط كلّى تالى فاسد دارد به اينكه .\r\nاوّلا عسر و حرج دارد .\r\nو ثانيا بالاتر از حرج مستلزم اختلال نظام است [ توضيحات بيشتر در آينده نزديك به مناسبت خواهد آمد 
  ] .\r\nو ثالثا برفرض عدم تالى فاسد عقلى از ديد شرع بالاجماع چنين احتياطى واجب نيست و لذا ناچار هستيم از تبعيض در احتياط آن هم به اين كيفيت كه هركجا ظنّ به ثبوت تكليف پيدا كرديم از مظنه متابعت كنيم و هركجا ظن به عدم بود آنجاها آزاديم يعنى ظن به عدم حرمت مجوّز ارتكاب و ظن به عدم وجوب مجوّز ترك است و بعد هركجا هم كه شك كرديم\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nو هيچ طرف رجحان نداشت به اصول عمليّه‌اى كه در همان مورد جارى مىشود مراجعه مىكنيم يعنى اگر مجراى اصل برائت است برائتى شده و اگر استصحاب ، استصحابى شده و . . . و دنباله‌رو آن علم اجمالى كبير و احتياط كلّى نمىشويم .\r\nما در همين‌جا اعتراضمان را وارد مىكنيم به اينكه : طبق اين مقدمات شما بايد در موارد شك به همان مقتضاى قاعدهء اوّليه يعنى علم اجمالى كبير و احتياط رجوع بكنيد نه به اصول عمليه ديگر پس چرا اين قواعد را رعايت نكرديد عينا مثل فرض اضطرار كه قبل از آن به مقتضاى قاعده و ادلّه محرمات بايد احتياط مىكرديم ولى اضطرار آمد و فى الجملة مجوّز در ارتكاب شد امّا به مقدار اضطرار از آن حكم اولى اعراض كرديم و در ما زاد به همان اصل اوّلى يعنى احتياط رجوع كرديم .\r\nنكتهء سوّم : انسداديّون جهت اثبات حجيّت مطلق الظن به ادلّه‌اى تمسك كرده‌اند كه مهم‌ترين آنها چهار دليل است و از ميان آنها مهم‌تر از همه دليل چهارم يا دليلى انسداد است كه مبتنى بر چهار يا پنج مقدّمه است و نتيجه‌اش همان است كه در بالا اشاره شد كه در موارد ظن بايد اخذ به راجح و طرح مرجوح كرد . . . و در متن رسائل كه جملهء دليل الانسداد آمده اشاره به همين است .\r\nنكته چهارم : همهء انسدادىها در اين جهت مشتركند كه احتياط كلى واجب نيست و رجوع به مظنّه جايز بلكه لازم است منتها اين‌ها دو دسته شده‌اند :\r\n1 - اكثريت مىگويند : رجوع به ظنّ از باب تبعيض در احتياط و از روى ناچارى است .\r\n2 - اقليّت مىگويند : اين مراجعه از باب حجيّت است يعنى چون\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nحكم شرعى نفيا و اثباتا دائر مدار ظن است به او مراجعه مىشود آنگاه تفاوت دو نظر اينست كه بنا بر اوّلى در موارد نبود مظنّه بر يك طرف يعنى موارد شك بايد على القاعده به همان اصل به همان اصل اولى يعنى احتياط مراجعه كنيم ولى بر مبناى دوّم خير رجوع مىشود به اصول عمليه و اعتراض ما بر مبناى اوّل بود آرى بر مبناى دوّم اعتراض وارد نيست ولى يا قائل ندارد يا بسيار نادر است .\r\nنكته پنجم : انسدادىها از جهت حجّت دانستن ظن چند گروهند كه اهمّ آنها دو دسته مىباشند :\r\nعدّه‌اى ظن مطلق را مطلقا حجت مىدانند چه ظن قوى و چه ظن قوى و چه ضعيف به عبارت ديگر ظن اطمينانى و غيره .\r\n2 - عدّه‌اى هم ظن مطلق را فى الجملة حجت مىدانند يعنى اگر مفيد ظن اطمينانى باشد و اينكه در لابلاى عبارت سه بار اين تعبير مطلقا او فى الجملة آمده اشاره به اين دو مبنى است . نكات لازم را ذكر كرديم و اعتراض مرحوم شيخ به انسداديون را هم آورديم .\r\nو در خاتمه مىگوئيم : از اين اعتراض مرحوم شيخ پاسخهائى داده شده و برآن پاسخها ايراداتى وارد شده كه مرحوم آشتيانى در بحر الفوائد طرح فرموده‌اند فمن شاء فليراجع .\r\n\r\nتنبيه ششم\r\nتنبيه ششم از تنبيهات علم اجمالى و شبههء محصوره در رابطه با امور تدريجى است : بطور كلّى اطراف شبههء محصوره گاهى از امور فعلىّ الحصول هستند يعنى امورى كه همهء آنها بالفعل در خارج حاصل و موجودند نظير انائين مشتبهين و . . .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو گاهى تدريجىّ الحصول هستند بدين معنى كه بعضى از اطراف شبهه بالفعل در خارج موجودند و باقى اطراف تدريجا و به مرور زمان در خارج يافت مىشوند و اين‌گونه نيست كه همهء اطراف يك جا در خارج موجود باشند آنجا كه اطراف شبهه فعلىّ الحصول باشند باز دو گونه است :\r\n1 - گاهى دفعىّ الارتكاب هستند يعنى دفعة واحدة ارتكاب همهء اطراف ممكن است مثل اينكه علم اجمالى داريم به ميتويّت احد اللحمين و مع‌ذلك هر دو را بهم ضميمه كرده و به بيع واحد بفروشيم يا نسبت به انائين مشتبهين چنين كارى را انجام دهيم .\r\n2 - و گاهى تدريجى الارتكاب هستند يعنى امكان ندارد كه يك جا و در آن واحد بتوان همهء اطراف را مرتكب شد نظير اينكه مردى سوگند خورده كه امشب با يكى از همسرانش آميزش كند ولى امر بر وى مشتبه شده كه المرأة المحلوفة على وطيها كدام است در اينجا مجامعت با هر دو در آن واحد ميسور نيست الّا و لا بدّ يكى پس از ديگرى مقدور است .\r\nحال هركدام از اين دو قسم كه باشد سابقا وضعش روشن شده كه اگر آن ضابطهء منجّزيت علم اجمالى بر آنها منطبق است و همهء اطراف بالفعل محلّ ابتلاء محسوب مىشوند بايد از همهء اطراف اجتناب كنيم و الّا فلا و الآن در اين تنبيه راجع به اين قسم بحثى نداريم و امّا مواردى كه اطراف شبهه تدريجى الحصول باشند كه مورد بحث ما است ابتدا چند مثال مىآوريم سپس وارد بحث مىشويم :\r\nمثال 1 - خانمى كه داراى عادت وقتيه و عدديّه بوده و در هر ماه سه روز مثلا آن هم در تاريخ معين [ اوّل ماه يا وسط و . . . 
  ] حيض مىشده اما پس از مدتى مضطربه شده و وقت معين را بكلّى از ياد برده و فقط اجمالا مىداند كه سه روز در ماه خون حيض مىبيند چنين زنى اگر در ماهى از اوّل ماه\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nتا به آخر خون ببيند اجمالا مىداند كه سه روزش حيض است ولى آيا سه روز اول است يا دوّم يا سوّم و . . . نمىداند .\r\nدر اين مثال شبهه محصوره است چون يك ماه ده تا سه روز بيشتر ندارد و ضمنا اين اطراف تدريجى هم هستند زيرا كه تا سه روز اوّل سپرى نشود سه روزهاى بعدى فرا نخواهد رسيد .\r\nمثال 2 - بازرگانى را تصور كنيد كه در طول امروز يا اين هفته و ماه مثلا بيست معامله انجام خواهد داد و علم اجمالى دارد كه يكى از اين معاملات ربوى است ولى تفصيلا نمىداند در اين مثال هم شبهه محصوره است و ضمنا يك طرف شبهه بالفعل موجود است كه همين معاملهء جارى باشد امّا ساير اطراف تدريجا يكى پس از ديگرى موجود خواهند شد .\r\nمثال 3 - مردى قسم خورده كه در طول اين ماه يكى از شبها با همسرش آميزش نكند ولى تفصيلا نمىداند كه كدام شب است در اينجا همه شبهه محصوره و اطراف آن بتدريج قدم به عرصهء وجود مىگذارند و تا امشب سپرى نشود شب بعد از راه نخواهد رسيد .\r\nحال در رابطه با اين‌گونه از شبهات دو سؤال و جواب مطرح است :\r\nسؤال اوّل اينست كه آيا همان‌طورىكه در موجودات فعليّه علم اجمالى سبب وجوب احتياط بود در موجودات تدريجيّه هم كذلك يعنى علم اجمالى موجب احتياط است يا خير ؟ سؤال دوّم : برفرض كه موافقت قطعيه با اين‌گونه از علوم اجماليه واجب نباشد آيا مخالفت قطعيه با آنها حرام است يا آن هم جايز است ؟\r\nجواب سؤال اوّل : مرحوم شيخ ره مىفرمايد : عند العقل و الشرع فعلى بودن و تدريجى بودن ملاك نيست بلكه ما ضابطه‌اى ذكر كرديم براى وجوب احتياط و هركجا آن ضابطه منطبق شد احتياط واجب خواهد بود\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nچه تدريجى و چه فعلى و هركجا منطبق نشد احتياط هم واجب نيست و لو فعلىّ باشند و آن ضابطه اين بود كه : هركجا اطراف شبهه بگونه‌اى باشند عند العرف تمام آنها بالفعل مورد ابتلاء مكلّف محسوب بشوند در آنجا علم اجمالى مؤثر است و يجب الاحتياط و هركجا اين معيار نباشد فلا يجب الاحتياط به بيان ديگر : هركجا اطراف شبهه داراى حال بخصوصى باشند يعنى كلّ من الاطراف بگونه‌اى باشند كه اگر علم تفصيلى به خصوص هركدام حاصل مىشد حتما خطاب اجتنب منجّز مىشد در اينجا علم اجمالى مؤثر است و هركجا اين ويژگى نباشد مؤثر نيست .\r\nقوله : نعم قد يمنع :\r\nما ضابطه مذكور را گفتيم ولى در تدريجيات گير ما سر همين ضابطه است كه آيا همه اطراف شبهه بالفعل مبتلا بها محسوب مىشوند يا نه ؟\r\nكسى را رسد كه بگويد : ما قبول نداريم كه در تدريجيات هم تمام اطراف فعلا مورد ابتلاء باشند بلكه حد اكثر يك طرف مورد ابتلاء است و ساير اطراف يا در گذشته محقّق شده و الآن قطعا نيست و يا در آينده موجود خواهد آمد و در هر حال فعلا موضوعيتى ندارد و فرقى ميان آن امثله نيست و در تمامى آنها علم اجمالى مؤثر نيست .\r\nو به تعبير مرحوم آشتيانى : و ربما يقال . . . لانّ المفروض انعدام كلّ منهما فى زمان وجود الآخر و استحالة تعلّق القدرة باعادة المعدوم السابق و ايجاد ما يوجد فى المستقبل فى الحال و الّا لزم الخلف » .\r\nفى المثل در مثال حيض ما قبول نداريم كه قبل از زمان تحقّق حيض خطاب منجّزى نسبت به وجوب اجتناب و ترك وطى در كار باشد بدليل اينكه قرآن فرموده :  فَاعْتَزِلُوا النِّساءَ  [ كناره‌گيرى 
  ]  فِي الْمَحِيضِ وَ لا تَقْرَبُوهُنَّ حَتَّى يَطْهُرْنَ  و موضوع خطاب در آيه عنوان محيض است و بايد موضوع\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nمحرز باشد و در اينجا مشكوك است و لذا خطاب تنجيزى حتمى نيست چون اگر معلوم گردد كه همين سه روز اوّل حيض است خطاب ، منجّز مىشود ولى اگر سه روزهاى بعدى باشد الآن خطاب تنجيزى نيست چون مبتلا به نيست و خودبخود مكلّف تارك اين امر هست ديگر نيازى به امر نيست و چنين امرى طلب الحاصل است كه محال است .\r\nآرى حدّ اكثر يك خطاب تعليقى مىآيد كه ايّها المتزوّج اذا ابتليت بالحائض يجب عليك ترك وطيها و . . .\r\nامّا اين محل بحث نيست و نظير اين خطاب تعليقى را به افراد عزب [ بىزنها و بىشوهرها 
  ] هم مىتوان متوجه ساخت به اينكه ايّها العزّاب اذا تزوّجتم و ابتليتم بالحائض يجب . . . پس در تدريجيات قدرى كار دشوار شد .\r\nمرحوم شيخ ره اوّل مىفرمايد : فرق‌گذارى ما بين مثال حيض با دو مثال بعدى مشكل است چون آقايان در آن دو مثال مىگويند :\r\nيجب الاحتياط و ما مثال اوّل را از آنها جدا كنيم مشكل است .\r\nسپس نظر مبارك خود را بيان مىكنند به اينكه : اظهر اينست كه در مثال 2 و 3 علم اجمالى مؤثر است و موجب احتياط ولى در مثال اوّل خير و بيش از اين توضيحى نمىدهند .\r\nامّا محشّين و شرّاح رسائل در مقام توضيح گفته‌اند : سرّ مطالب آنست كه در مثال 2 و 3 خطاب يك خطاب مطلق است و مشروط به شرطى نيست بدين معنى شخصى كه تجارت را پيشه كرده از همان اوّل حرمت معامله ربويه و اجتنب عن الرّبا در حق او منجّز است و وجوب آمده چه هم اكنون مبتلا به معامله ربويه باشد كه زمان فعليت وجوب و تكليف با فعليت واجب و مكلف به هم‌زمان است و چه در آتيه دور و نزديك مبتلا به ربا شود باز هم تكليف فعلى است ولى مكلّف به استقبالى است و اين مانعى ندارد بلكه\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاز قبيل واجب معلّقى است كه صاحب الفصول در علم الاصول عنوان كرده كه وجوب فعلى و حالى ولى واجب استقبالى است پس خطاب اجتنب فعلى است .\r\nو در نتيجه اطراف شبهه آن حال مخصوص را دارند كه نسبت به هر طرف اگر علم تفصيلى مىآمد خطاب منجّز مىشد .\r\nو هكذا نسبت به مثال سوّم كه خطاب ف بنذرك منجّز است . . .\r\nامّا در مثال اوّل واجب ، واجب مشروط است و شرط الوجوب حيض است و تا شرط محرز نشود مشروط هم نيست و لذا اگر شك كرديم كه الآن حائض است يا نه شك مىكنيم كه آيا هم اكنون خطاب تنجيزى داريم يا حد اكثر يك خطاب تعليقى است ؟ و عند الشك از اصالة البراءة استفاده مىكنيم پس آن دو مثال از قبيل علم اجمالى به اصل تكليف و شك در مكلف به است و اين يكى از قبيل شك در اصل تكليف است البته از طرح مطلب بعدى كاملا پيدا است كه شيخ اعظم خيلى روى اين فرق‌گذارى متّكى نيست زيرا كه مسئله مبتنى بر اينست كه ما زمان وجوب را از زمان واجب منفك كنيم و بطلان آن در اصول ثابت شده و لذا در مثال 2 و 3 هم وجوب خطاب تنجيزى نسبت به همه اطراف معلوم نيست .\r\nجواب سؤال دوّم : تا به حال مكرّر عنوان شده كه ما بين دو مقام ملازمه وجود دارد بدين معنى كه اگر علم اجمالى مؤثر است پس همان‌طورىكه مخالفت قطعيه‌اش حرام است موافقت قطعيه‌اش بايد واجب باشد و اگر مؤثّر نيست پس بايد مخالفت قطعيه‌اش هم جايز باشد و علم اجمالى كالجهل رأسا باشد و حيث اينكه در ما نحن فيه علم اجمالى سبب وجوب احتياط نيست پس سبب حرمت مخالفت قطعيه هم نيست آنگاه نوبت مىرسد به مراجعه به اصول عمليّه .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو در مثال اوّل تا روز بيست و هفتم ماه از استصحاب طهر استفاده مىشود و مرد حق دارد با زن آميزش كند و براى زن هم حق ورود به مسجد و قرائت عزائم محفوظ است ولى روز بيست و هفتم جاى استصحاب طهر نيست چون يقينا آن حالت سابقه طهر در اين مدت يك‌بار نقض شده كه شايد به همين سه روز اخير باشد و لذا استصحاب مشكل دارد و نقض يقين به يقين است ولى از اصول عمليه ديگر كه اصالة الحلية باشد استفاده كرده و وضعيت آن سه روز هم روشن مىشود .\r\nو در مثال دوّم نسبت به حليت و حرمت تكليفيّه از اصالة الاباحة و الحلّية مدد مىگيريم و مىگوئيم نسبت به هر معامله‌اى كه تاجر شك دارد كه ربوى است يا نه حرام است يا نه ؟ اصل را بر حليّت بگذارد و نسبت به حرمت وضعيه يعنى فساد بنا را بر اصالة الفساد در معاملات بگذارد و در نتيجه از اين معامله اجتناب كند و اثر برآن مترتب نكند .\r\nسؤال : مگر نه اينست كه شك ما در صحت و فساد اين معامله مسبّب است از شك ما در حليّت و حرمت ؟ خوب ما اصل سببى را جارى كرده و حكم به حليّت كرديم پس خودبخود وضع مسبّبى روشن شده و بايد حكم به صحّت كنيم فساد چرا ؟\r\nجواب : خوشبختانه فساد و بطلان در معاملات تابع حرمت نيست [ بر خلاف عبادات 
  ] و هيچ‌كدام مسبب از ديگرى نيستند بلكه هركدام علىحده دليل دارد و هر دو در ما نحن فيه مسبّب هستند از شك در ربوى بودن و نبودن و لذا نسبت به هركدام به اصل آن مراجعه مىشود .\r\nو در معاملات هيچ‌گونه ملازمه‌اى نيست ميان حرمت و فساد بلكه ممكن است حرام باشد و فاسد نباشد مثل ظهار ، بيع عند النداء على قول و . . .\r\nو ممكن است فاسد باشد ولى حرام باشد مثل معاملهء ربويه‌اى كه جاهل قاصر\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nانجام مىدهد كه فاسد است ولى عقاب‌آور نيست يعنى حرمت تكليفى ندارد و مثل معامله ربويه شخص ناسى ، و مثل معامله ربويه طفل مميّز كه بنا بر قولى معاملات او با اذن ولى صحيح است ولى مع‌ذلك معاملات ربويه او صحيح نيست پس اگر طفلى چنين معامله‌اى كرد عقاب ندارد ولى معامله فاسد است و موجب نقل و انتقال نمىشود .\r\nقوله : و ليس هنا :\r\nاگر كسى بگويد : چه مانعى دارد كه نسبت به شك در حكم تكليفى يعنى حليّت و حرمت از اصول عمليه يعنى اصالة الحليّه و الاباحه استفاده كنيم و نسبت به شك در حكم وضعى يعنى صحت و فساد هم از اصول لفظيه يعنى اصالة العموم اوفوا بالعقود استفاده كنيم و حكم به صحت كنيم چون اوفوا بالعقود مىگويد : هر عقدى واجب الوفاء است يعنى هم صحيح است و هم لازم و در ما نحن فيه اين معامله مشكوكه را هم شامل مىشود و به بركت آن حكم به صحت مىكنيم و نوبت به جريان اصالة الفساد نمىرسد ؟\r\nما در جواب خواهيم گفت : به دو دليل اينجا جاى تمسّك به اصالة العموم نيست :\r\nاوّلا چنين استفاده از عمومى از قبيل تمسك به عام در شبههء مصداقيه دليل خاص است .\r\nبيان مطلب : گاهى شبهه در مصداق خود دليل عام است فى المثل مولى فرموده اكرم العلماء ما در خارج نسبت به هزار نفر يقين داريم كه عالمند و مشمول اين عنوان هستند و نسبت به ده‌هزار نفر مثلا يقين داريم كه عالم نيستند و از عنوان عام موضوعا خارج هستند ولى نسبت به پانصد نفر مثلا شك داريم كه آيا عالمند تا داخل در عام بوده و اكرامشان واجب باشد\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nيا جاهلند تا واجب الاكرام نباشند اينجا شبهه در مصداق خود دليل عام است يعنى شك ما در اصل صدق عنوان است و در اين باب بالاجماع تمسك به عام جايز نيست زيرا شرط اساسى تمسك به اصالة العموم و الاطلاق احراز صدق عنوان است و در چنين موردى صدق محرز نيست پس شرط منتفى است و اذا انتفى الشرط انتفى المشروط .\r\nآرى تمسك به عام مال شك در مراد پس از احراز صدق است و گاهى شبهه در مصداق دليل خاص است مثلا يك جا فرموده اكرم العلماء و جاى ديگر فرموده : لا تكرم الفساق منهم و در خارج هزار نفر عالم وجود دارد كه فرضا هشتصد نفر آنها قطعا عادل و در تحت اكرم العلماء باقىاند و صد نفر آنها قطعا فاسق و از تحت عموم اخراج شده و داخل در تحت عنوان دليل خاص‌اند ولى نسبت به صد نفر شك داريم كه آيا فاسقند تا داخل در خاص باشند يا عادلند تا در تحت عام باقى مانده باشند اينجا اگر بخواهيم نسبت به موارد مشكوكه از اصالة العموم استفاده كنيم نامش تمسك به عام در شبهه مصداقيه دليل خاص است كه آن هم عند الاكثر صحيح نيست چنان كه در مباحث الفاظ تقرير شده .\r\nحال ما نحن فيه من هذا القبيل زيرا كه عامى داريم به نام اوفوا بالعقود و خاصى داريم به نام اينكه : معاملات ربويّه فاسد و باطلند و در خارج فرضا صد معامله انجام مىگيرد كه يقينا هشتاد معامله ربوى نيست و در تحت عموم اوفوا بالعقود باقى است و ده تا ربوى است قطعا و داخل در تحت دليل خاص است و نسبت به ده تا معامله شك داريم كه آيا داخل در عنوان خاصند يا عام ؟ و در چنين موردى تمسك به عام جايز نيست .\r\nو ثانيا برفرض كه تمسك به عام در شبههء مصداقيه مخصص جايز باشد در خصوص مواردى است كه پاى علم اجمالى در ميان نباشد\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبلكه مجرّد شك بدوى باشد مثلا ابتدا به ساكن به معامله‌اى برخورديم كه شك داريم ربوى است يا نه از عموم استفاده مىكنيم ولى در مواردى كه علم اجمالى داريم به ربوى بودن برخى از اين معاملات مشكوكه مثل ما نحن فيه اينجا جاى تمسك به عام نيست زيرا كه از سه حال خارج نيست :\r\n1 - يا نسبت به همه اطراف شبهه از اصالة العموم كمك مىگيريم كه اين باطل است چون با وجود علم اجمالى يا اصول لفظيه جارى نمىشوند و يا اگر هم جارى شوند تعارض و تساقط مىكنند .\r\n2 - و يا نسبت به بعض اطراف از اصل لفظى مدد مىگيريم كه اين ترجيح بلا مرجح است و هو محال .\r\n3 - و يا نسبت به هيچ طرفى از اصالة العموم استفاده نمىكنيم و هو المطلوب آنگاه حتما نوبت به اصول عمليه مىرسد كه اصل اوّلى در معاملات همان اصالة الفساد است [ علم اجمالى و دوران بين المتباينين 
  ] .\r\nقوله : اللّهم الّا . . . :\r\nمستشكل مىگويد : بالاخره از دو حال خارج نيست : 1 - يا علم اجمالى مؤثر است 2 - يا بىاثر ، اگر علم اجمالى مؤثر باشد پس بايد همان گونه كه جلو اصول لفظيه را مىگيرد جلو اصل عملى يعنى اصالة الحليه را هم بگيرد و از جريان هر دو ممانعت كند و اگر مؤثر نيست پس همان گونه كه مانع از جريان اصل عملى نمىشود همچنين نبايد از جريان اصل لفظى ممانعت كند فلما ذا التفصيل و التفريق ؟ !\r\nمرحوم شيخ مىفرمايد : انصاف اينست كه قياس مع الفارق است بدليل اينكه اصول عمليه يك سلسله اصول و قواعد تعبديه‌اى هستند كه هركجا علم اجمالى مناط منجّزيت را نداشت جارى مىشوند و در ما نحن فيه چنين است ولى اصول لفظيّه يك امور تعبديّه نيستند بلكه تابع ظهورند\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nو با آمدن علم اجمالى اين عام از ظهور مىافتد و لذا قابل تمسك نيست .\r\nقوله : فتأمّل\r\nاشاره به همين وجه الفرق است كه بيان شد .\r\nو امّا مثال نذر يا مثال سوّم : به فرموده مرحوم آشتيانى : فيتعين الرجوع الى اصالة الاباحة على القول بعدم تأثير العلم الاجمالى فيه اذ لا اصل فيه غيرهما كما هو ظاهر .\r\n\r\nتنبيه هفتم\r\nتنبيه هفتم از تنبيهات علم اجمالى و شبههء محصوره راجع به اينست كه در باب علم اجمالى و شبههء محصوره گاهى اطراف شبهه شيئين يا اشياء هستند مثل اينكه اجمالا مىدانيم احد المايعين خمر است يا احدهما نجس است يا احد الشيئين غصبىاند و . . . تا به حال هرچه بحث شده پيرامون اين بخش بوده و گاهى اطراف شبهه مربوط به اشخاص مكلفين است .\r\nو اين نيز دو قسم مىشود زيرا كه گاهى طرفين شبهه دو يا چند نفرند و پاى دو نفر يا بيشتر در بين است همانند دو نفرى كه جامه مشترك دارند و در آن منى مشاهده شده و الآن اين دو نفر علم اجمالى دارند كه احدهما جنب هستند در چنين موردى علم اجمالى مؤثر نيست زيرا كه مكرّر گفته‌ايم هركجا چنين باشد هر مكلّفى وظيفه دارد به حساب خودش برسد و كارى به ديگرى نداشته باشد زيرا كه اجراء اصل در طرف ديگرى براى او تأثيرى ندارد و وقتى به وضع خود رسيدگى مىكند شك در جنابت و وجوب غسل و حرمت دخول مسجد و . . . دارد از اصول عمليه عدميّه و وجوديه مدد گرفته و حساب خويش را تصفيه مىنمايد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nولى گاهى طرفين شبهه مربوط به شخص واحد است و پاى يك نفر در ميان است نظير خنثى كه اجمالا مىداند كه يا مخاطب به خطابات مردان است و يا زنان در اينجا من باب المقدمه بايد بدانيم : در اسلام اكثر واجبات و محرمات ميان مردان و زنان مشترك است ولى پاره‌اى از تكاليف مختص به مردان و پاره‌اى هم مخصوص خانمها است با حفظ اين نكته مىگوئيم : اگر ما خنثى را طبيعت ثالثه بدانيم كما عليه جماعة در اينجا خنثى نه مخاطب به خطاب رجال و نه نساء است و آزاد است .\r\nآرى فقط مشتركات را بايد انجام دهد ولى اگر معتقد باشيم كه خنثى در واقع يا مرد است و يا زن و طبيعت ثالثه نيست كما عليه الاكثر و هو الحق در اينجا مىگوئيم خنثى علم اجمالى دارد كه يا مخاطب به خطابات مختصه به رجال است و يا خطابات نساء حال آيا چنين علم اجمالى مؤثر و موجب احتياط هست يا خير ؟\r\nمرحوم شيخ ابتدا جايگاه اين علم اجمالى را مشخص مىكنند و مىفرمايند : در تنبيه اوّل آورديم به اينكه در موارد علم اجمالى گاهى يك خطاب معيّن و معلوم بالتفصيل وجود دارد ولى مردّد است كه آيا در اين موضوع است يا در آن ديگرى مثل خطاب اجتنب عن الخمر نسبت به مشتبهين به خمريت و يا اجتنب عن النجس در مشتبهين به نجس و . . .\r\nو گاهى اصلا خطاب واحد معيّنى در كار نيست بلكه خطاب مردّد وجود دارد يعنى علم اجمالى داريم كه احد الخطابين در اينجا موضوع دارد .\r\nمثلا يا مخاطبيم به اجتنب عن النجس و يا به لا تغصب و . . .\r\nو در همان‌جا بيان شد كه عقلا و نقلا فرقى ميان اين موارد نيست بلكه در جميع صور مخالفت قطعيه با علم اجمالى حرام و موافقت قطعيه واجب است .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو ما نحن فيه من هذا القبيل كه خنثى اجمالا مىداند كه احد الخطابين در حق او موضوع دارد يا خطاب رجال و يا خطاب نساء و طبق همان بيان اين علم اجمالى مؤثر است و موجب احتياط مىشود پس احكام ذيل براى خنثى ثابت مىشود .\r\nالف : هم بايد از لباسهاى مختصه به رجال اجتناب كند و هم از البسه مختصه به نساء مگر به قدر ضرورت .\r\nب : هم بايد از نظر كردن به مردان اجتناب كند و هم از نگاه كردن به زنان مگر محارمش .\r\nج : هم بايد از استماع صوت مردان بگريزد و هم از استماع صوت زنان .\r\nد : هم بايد از سخن گفتن با رجال فرار كند و هم از تكلّم با نساء مگر به قدر ضرورت .\r\nه : هم بايد از انتخاب شوهر اجتناب كند چون انوثيت او محرز نيست و عقدش اثر ندارد و هم بايد از انتخاب همسر اجتناب كند چون رجوليت او محرز نيست پس شك مىكند كه عقد او اثر دارد استصحاب عدم مىآيد ، استصحاب وجوب حفظ فرج مىآيد و . . .\r\nو : هم بايد آلت رجوليت را بپوشاند و هم آلت انوثيّت را چون يا مخاطب است به خطاب مردان  « يَحْفَظُوا فُرُوجَهُمْ »  و يا به خطاب زنان  « يَحْفَظْنَ فُرُوجَهُنَّ »  و امّا معامله زنان و مردان با خنثى :\r\nهر دو گروه مىتوانند صوت خنثى را استماع كنند چون وقتى در علم اجمالى پاى دو كس به ميان آمد هركس بايد به حساب خود برسد و وقتى حسابرسى كرد شك مىكند در حليت و حرمت از اصل حليت استفاده مىكند و كارى هم به ديگرى ندارد و امّا مسئله نظر : آيا هر دو گروه آزادند و مىتوانند به خنثى نظر كنند يا نه ؟\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nبه عقيده ما آرى حق نظر دارند به همان دليل مذكور يعنى اصالة الحليه .\r\nولى جماعتى برآنند كه : زنان و مردان هم بايد از نظر به خنثى اجتناب كنند امّا مردان به دليل عموم آيه شريفه :  قُلْ لِلْمُؤْمِنِينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ . . .  كيفيت استدلال : جمله  يَغُضُّوا مِنْ أَبْصارِهِمْ  عموميّت دارد منتها خرج ما خرج كه عبارت باشد از 1 - مماثلين يعنى مردان ديگر 2 - و زنان محرم و بقى ما بقى كه عبارت باشد از زنان نامحرم و افراد خنثى پس به حكم عموم مردان بايد از خنثى چشم بپوشند .\r\nجواب ما : اوّلا آيه شريفه مفيد عموم نيست زيرا شما مىخواهيد از راه حذف متعلق عموميت را برداشت كنيد ولى در مباحث الفاظ ثابت شده كه حذف متعلق سبب اجمال است نه عموميت و وقتى مجمل شد قدر متيقن را اخذ مىكنيم كه نظر به زنان حرام است ولى در ما زاد مشكوك يعنى خنثى از اصل برائت و حليّت مدد مىگيريم پس نظر به خنثى بر مردان حرام نيست .\r\nو ثانيا برفرض عموميت چنين استدلالى تمسك به عام در شبهه مصداقيه است و هو باطل و امّا زنان به دليل عموم آيه شريفه :  وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ  . . .  وَ لا يُبْدِينَ زِينَتَهُنَّ إِلَّا لِبُعُولَتِهِنَّ  در اين آيه هم جمله يغضضن . . . عام است و خرج ما خرج كه زنان ديگر و مردان محرم باشند و بقى ما بقى كه مردان نامحرم و افراد خنثى باشند پس بر زنان به حكم عموم آيه نظر به خنثى حرام است .\r\nجواب ما ما هم قبول داريم كه آيه عام است به قرينه استثناء ذيل كه الّا لبعولتهن . . . باشد ولى اينجا جاى تمسك به عام نيست چون شبهه مصداقيه است به اين بيان در تحت آيه افراد غير مماثل باقى است و نظر به آنها حرام است و افراد مماثل خارج شده و نظر به آنها حلال است .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nو امّا خنثى نمىدانيم آيا مماثل است تا خارج شده باشد و يا غير مماثل تا باقى مانده باشد چنين موردى جاى استفاده از عموم نيست باز هم نوبت مىرسد به اصول عمليه و اصل عملى در چنين موردى اصالة الحلية و الاباحه است فلا مانع از نظر رجال و نساء به افراد خنثى .\r\nقوله : و يمكن ان يقال :\r\nبعض الاخباريّين از قبيل صاحب الحدائق مدّعى شده به اينكه :\r\nخطابات مشتركه ميان رجال و نساء براى خناثى هم ثابت است .\r\nو امّا خطابات مختصه به هريك از دو گروه زنان و مردان متوجّه به خنثى نيست در نتيجه بر او احتياط لازم نيست بلكه مجاز است از البسه مختصه به زنان يا مردان استفاده كند حتّى در آن واحد و دفعه واحدة تا چه رسد به استفاده تدريجى و نيز استماع صوت آنها بر وى حرام نيست و تكلّم با آنها بر وى حرام نيست و . . . خلاصه در اين باب علم اجمالى كلا علم است و مؤثر نيست و براى اثبات اين مدّعا دو دليل اقامه كرده‌اند :\r\n1 - انصراف : مدّعى شده‌اند كه خطابات تكاليف مختصه به رجال و نساء از خناثى مشكله كه مجهول الرجولية و الأنوثيّة است منصرف عنه و به غير آنكه معلوم الرجوليّة و الأنوثية باشد منصرف اليه است و خلاصه اين خطابات به افراد متعارف انصراف دارد و خنثى برفرض در واقع مرد يا زن باشد فرد متعارف آنها نيست و مشمول خطابات نمىشود به ويژه در مورد احكام شرعيه لباس كه حرمت لباس زن براى مرد و بالعكس .\r\nاز رواياتى برمىآيد كه دلالت دارند بر حرمت تشبّه رجل به مرئه و بالعكس و لا ريب در اينكه اين ادلّه انصراف دارند به افراد متعارف از رجال و نساء و فرد غير متعارف را شامل نيستند . پس نتوان به اطلاق اين ادلّه اعتماد كرد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n2 - علم اجمالى وقتى منجّز تكليف و سبب احتياط است كه مكلّف سنخ خطابات خويش را در اسلام بداند و يقين كند كه خطاب تفصيلى متوجه او هست البته خود اين توجّه خطاب تفصيلى به مكلّف در يك تقسيم به چهار نوع منقسم مىشود :\r\n1 - گاهى هم خطاب شرعى معيّن و معلوم بالتفصيل است و هم موضوع يا متعلّق آن مثل اينكه در خارج مايعى داريم كه يقينا خمر است و خطاب اجتنب عن الخمر نسبت به آن منجّز است در اين فرض بلا اشكال امتثال واجب است و جاى بحث نيست .\r\n2 - و گاهى خطابى كه متوجّه مكلّف است متعيّن است ولى موضوع الخطاب مردّد است بين الامرين او الامور مثل اينكه اجمالا مىدانيم يا اين مايع خمر است يا آن ديگرى ولى هركدام كه باشد يقين داريم كه خطاب اجتنب عن الخمر متوجّه ما است و باز هم بايد امتثال شود .\r\n3 - و گاهى خطابى كه متوجه مكلّف است مردّد است ولى موضوع آن متعين و مشخص است مثل اينكه يقين داريم به وجوب اجتناب از اين مايع معيّن ولى مردّديم كه از باب اجتنب عن النجس بايد از آن اجتناب كنيم ؟\r\nيا از باب اجتنب عن الغصب ولى هركدام كه باشد در اسلام ما مخاطب به هر دو هستيم و اگر ترك كنيم يقينا با خطاب تفصيلى مخالفت كرده‌ايم .\r\n4 - و گاهى هر دو مردّد است هم خطاب و هم موضوع آن مثل اينكه اجمالا مىدانيم يا اين مايع نجس است و حرام و يا آن مرئه اجنبيه است و حرام پس اجمالا مىدانيم كه يا مخاطب به خطاب اجتنب عن النجس هستيم و يا اجتنب عن الأجنبيّة ولى هركدام كه باشد خطاب آن در اسلام متوجه ما هست و جاى بحث نيست .\r\nو امّا در مورد خنثى هيچ‌كدام از اين‌ها نيست زيرا كه دو دسته خطاب در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nكار است نسبت به دو صنف از مكلّفين كه عبارتند از : زنها و مردها و خنثى نمىداند كه مشمول كداميك از دو خطاب است و در اسلام تكليف او چيست در چنين موردى احتياط واجب نيست .\r\nقوله : و لكن :\r\nمرحوم شيخ مىفرمايند : هر دو شبهه قابل جواب است :\r\nامّا جواب دليل اوّل : انصراف دو قسم است : 1 - بدوى 2 - ظهورى ، منشأ انصراف بدوى عبارتست از غلبه وجود خارجى يك صنف نظير انصراف كلمه ماء در عراق به ماء الفرات و الدجلة و منشأ انصراف ظهورى عبارتست از كثرت استعمال مثل اينكه عند العرف كلمه حيوان فراوان در غير انسان استعمال شده به درجه‌اى كه تا حيوان مىگويند از آن غير انسان تبادر مىكند اگرچه بحسب وضع اين‌گونه نيست حال آن انصرافى كه ارزشمند است انصراف ظهورى است نه بدوى و در ما نحن فيه انصراف بدوى است نه ظهورى .\r\nامّا اينكه ظهورى نيست چون قبول نداريم كه كلمه رجل مثلا استعمالش در معلوم الرجوليّة و افراد متعارف بيشتر باشد بلكه رجل به معناى ذات ثبت له الرجوليّة است و غالبا هم در همين معنا استعمال مىشود چه ما علم داشته باشيم يا نه و رجل به اين معنا خنثائى را هم كه در واقع رجل باشد شامل است و هكذا كلمه مرئه نسبت به معلوم الانوثية و مجهول الانوثية .\r\nو امّا اينكه بدوى است چون در خارج افراد مرئه و رجل متعارف غالب و غير متعارف يعنى خنثائى كه در واقع مرد يا زن باشد بسيار نادر است و ندرت سبب انصراف از آن نمىشود . . .\r\nو امّا جواب دليل دوّم : ما قبول نداريم كه مناط وجوب احتياط در باب علم اجمالى اين باشد كه اگر خطاب متوجه به خود را تفصيلا مىشناسد\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبايد احتياط كند و الّا فلا بلكه مناط در منجّزيت علم اجمالى آنست كه هريك از اطراف طورى باشند كه اگر علم تفصيلى به همان طرف حاصل مىشد حتما و جزما خطاب منجّز مىشد و در مورد خنثى چنين است زيرا كه اگر علم به رجوليت پيدا مىكرد خطاب رجال و اگر به انوثيت خطاب اناث حتما متوجه او بود پس عند العلم الاجمالى بايد احتياط كند و يا مناط مؤثّر بودن علم اجمالى در اينست كه در اطراف آن از اصول عمليّه نتوانيم استفاده كنيم چرا كه اجراء اصل در هر طرف معارض با اجراء آن در طرف ديگر مىشود و در اثر آن يا جارى نمىشود و يا اگر جارى شود سقوط مىكنند و نوبت به قانون علم اجمالى و احتياط مىرسد و در مورد خنثى چنين است چون اگر بخواهد بگويد : اصل اينست كه مخاطب به خطابات زنها نيست از آن طرف هم اصل اينست كه مخاطب به خطابات مردها نيست و اين دو اصل به بركت علم اجمالى تعارضا و تساقطا . . . پس بايد احتياط كند .\r\nالبته تا جائى كه عسر و حرج پيش نيايد و گرنه به زودى خواهد آمد كه آنجا احتياط نيست .\r\nدر خاتمه اگر بخواهيم خنثى را به كسى تشبيه كنيم بايد به مكلّفى تشبيه كنيم كه على الفرض تا چهار فرسخ مثلا رفته و يك شب در آنجا مانده و برگشته ولى نمىداند كه آيا وظيفه او قصر است يا اتمام ؟ مخاطب به خطابات مسافرين است ؟ يا حاضرين ؟ كه در اينجا احدى نگفته چون اين مكلّف نمىداند در اسلام به كداميك از اين دو دسته خطاب مخاطب است پس آزاد است بلكه يا بايد احتياط كند يعنى هم قصر بخواند و هم اتمام و يا حدّ اقل مخير است .\r\n[ نكته : خطابات مشتركه ميان زنان و مردان كه مال انسانها است بالاجماع و بلكه بالضرورة براى خنثى هم ثابت است انما الكلام در خطابات\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمختصه به رجال يا نساء است در اين بخش هم اگر خنثى را طبيعت ثالثه بشماريم باز قطعا اين‌گونه خطابات در حق او نيست چون او موضوعا از رجل و مرئه بيرون است انما الكلام بر مبناى مشهور است كه خنثى را طبيعت ثالثه ندانسته و مدّعى هستند كه خنثى يا مرد است در واقع و يا زن در اين بخش هم باز گاهى خنثى از خنثاهاى غير مشكل است يعنى خنثائى كه راه براى شناخت او كه مرد است يا زن باز است و هركدام با امارات معلوم گشت همان خطابات را دارد انّما الكلام در خنثاى مشكل است . . . 
  ]\r\n\r\nتنبيه هشتم\r\nدو نكته به عنوان مقدّمه :\r\n1 - در باب علم اجمالى سه مبنى وجود دارد :\r\nالف : مشهور برآنند كه علم اجمالى بالجمله مؤثر است يعنى هم مخالفت قطعيه آن حرام و هم موافقت قطعيه‌اش واجب است .\r\nب : جماعتى برآنند كه علم اجمالى بالجمله بىاثر است و كالجهل رأسا مىباشد پس نه تنها موافقت قطعيه با آن واجب نيست كه مخالفت قطعيه‌اش هم حرام نيست .\r\nج : جماعتى معتقدند كه علم اجمالى فى الجملة مؤثر است نه بالجمله يعنى مخالفت قطعيه‌اش حرام است امّا موافقت قطعيه آن واجب نيست و به عبارت ديگر ارتكاب ماعداى مقدار حرام جايز است .\r\n2 - گاهى اطراف شبهه در باب علم اجمالى با قطع نظر از علم اجمالى مجراى اصالة الحلّيه‌اند يعنى هركدام اگر مشكوك به شك بدوى بودند اصالة الحلية در آن جارى مىشد و گاهى اطراف شبهه مع قطع النظر عن\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nالعلم الاجمالى محكوم به حرمت و مجراى اصالة الحرمة مىباشند يعنى در اثر استصحاب مثلا يا جهات ديگر حكم به حرمت آنها مىشد ولى فعلا علم اجمالى داريم كه احدهما حلال و ديگرى حرام است .\r\nبا حفظ اين دو نكته مطلب را براساس هر سه مبنا حساب مىكنيم :\r\nامّا بر مبناى مشهور : عند المشهور لا فرق ما بين اينكه اطراف شبهه با قطع نظر از علم اجمالى محكوم به حليّت باشند يا حرمت در هر حال علم اجمالى كه آمد قانونش پياده مىشود و آن اينكه بايد احتياط كرده از همه اطراف اجتناب كنيم و آن ادلّه‌اى كه جهت منجزيّت علم اجمالى و وجوب احتياط آورديم عموميت دارند و هر دو صورت را شامل هستند .\r\nو امّا بر مبناى دوّم : جناب شيخ اين را محاسبه نكرده ولى واضح است زيرا كه اگر اطراف شبهه از قسم اوّل باشند حتما و جزما ارتكاب هر دو جايز است چون خود آنها كه محكوم به حليت‌اند و از طرف علم اجمالى هم چيز تازه‌اى حادث نشد ولى اگر اطراف شبهه از قبيل قسم ثانى باشند باز هم از سوى علم اجمالى احتياط ثابت نشد ولى على القاعده اگر اين‌ها اصول عمليه را قبول كنند بايد به بركت استصحاب حرمت و نجاست و . . . حكم كنند به وجوب اجتناب از هر دو طرف كه در اين قسمت با ما هم‌عقيده‌اند منتها ما روى قانون علم اجمالى و آنها روى قانون اجراء اصول حكم به حرمت و لزوم اجتناب مىكنند و امّا بر مبناى سوّم : سه قول بر اين مبنا عنوان شده :\r\n1 - فرق بگذاريم ميان بخش اوّل و بخش دوّم به اينكه در قسمت اوّل كه اطراف شبهه با قطع نظر از علم اجمالى محكوم به حلّيت باشند پس از علم اجمالى بايد از مقدار حرام اجتناب كنيم و نه بيشتر ولى در قسمت دوّم از هر دو طرف اجتناب كنيم منتها نه براساس علم اجمالى بلكه براساس جريان اصالة الحرمة .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nان قلت : با وجود علم اجمالى اجراء اصول عمليه مبتلا به معارض است و نبايد جارى شود .\r\nقلت : خير اشكالى ندارد زيرا كه هركجا از اجراء اصول مخالفت قطعيه عمليه‌اى پيش نيايد مانعى ندارد حدّ اكثر يك مخالفت التزاميه است كه مانعى ندارد مرحوم شيخ مىفرمايد : در اين بخش هم اين گروه با ما موافقند منتها ما روى قانون علم اجمالى و آنها روى قانون اجراء اصلين طرفدار وجوب اجتناب هستند البته ثمرات عمليّه هم دارد كه مرحوم آشتيانى در شرح به يك نمونه آن اشاره فرموده فراجع .\r\n2 - بطور عموم بگوئيم در همه جا اگر علم اجمالى آمد به مقدار حرام بايد اجتناب كنيم و از ماعداى آن اجتناب واجب نيست بلكه حق ارتكاب داريم اين قول از استدلال بعضى به اخبار مال حلال مخلوط به حرام فهميده مىشود كه اصل اوّلى در آن حرمت است مع‌ذلك گفته‌اند ارتكاب ما عدا الحرام جايز است .\r\n3 - محقق قمى تفصيل داده ميان مواردى كه از قبيل اموال باشد با مواردى كه از قبيل اعراض و نفوس باشد و فرموده آن اختلافات و تفاصيل مال بخش اوّل است يعنى در امور مالى و امّا در بخش دوّم بالضرورة بايد احتياط كرد و از همه اطراف اجتناب كرد .\r\n\r\nتنبيه نهم\r\nگاهى انسان علم اجمالى دارد كه يكى از اين دو شىء نجس هستند و بايد من باب المقدمة العلمية از هر دو اجتناب كند ولى گاهى شىء ثالثى به احد المشتبهين مشتبه مىشود در اينجا چه بايد كرد مىفرمايد بايد از\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nآن شىء ثالث هم اجتناب كرد زيرا كه اجتناب از آن مقدمه است براى اجتناب از احد المشتبهين و اجتناب از مشتبه مقدمه است براى اجتناب از حرام واقعى و مقدّمة المقدمة مقدّمة پس بايد از هر سه يا چهار تا و . . .\r\nاجتناب كرد و هو ظاهر لا غبار عليه .\r\nپايان تنبيهات شبهه محصوره\r\n\r\nشبهه غير محصوره\r\nآنچه تا به حال در رابطه با علم اجمالى و شبههء موضوعيه تحريميّه بحث شد پيرامون شبهات محصوره بود كه مقام اوّل از بحث را تشكيل مىداد و اينك وقت آن رسيده كه راجع به مقام ثانى يعنى شبهات غير محصوره بحث و گفتگو كنيم و در اين رابطه نيز دو بحث مطرح است .\r\n1 - حكم شبهه غير محصوره .\r\n2 - موضوع شبهه غير محصوره و يا بيان ميزان در محصوره و غير محصوره بودن شبهه ، و در رابطه با حكم نيز دو مقام مطرح است :\r\n1 - موافقت قطعيه با علم اجمالى در باب شبهات غير محصوره .\r\n2 - برفرض عدم وجوب احتياط آيا مخالفت قطعيه و ارتكاب همه اطراف جايز است يا خير ؟\r\nامّا مقام اوّل : مشهور اصوليين از قديم الايام تا به امروز معتقد بوده و هستند كه : علم اجمالى در باب شبههء غير محصوره نسبت به وجوب موافقت قطعيه مؤثر نيست و سبب وجوب احتياط نمىشود و مرحوم شيخ اعظم نيز همين مدّعا را دارند و براى اثبات آن از سوى اصولىها شش دليل اقامه شده .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nدليل اوّل : اجماعات منقوله : بعضىها صريحا مدّعى اجماع شده‌اند و كلمات بعضى ظهور دارد در اينكه بالاجماع در ما نحن فيه احتياط واجب نيست و ما اگرچه در مباحث ظنّ راجع به اجماع منقول به تفصيل بحث كرده و به اين نتيجه رسيديم كه ارزش نداشته و حجّت مستقلّ نيست البته اگر منقول به خبر واحد مجرّد باشد . ولى در ما نحن فيه مىگوئيم :\r\nاوّلا اين اجماع ، از اجماعات منقوله به خبر واحد مجرّد نيست بلكه به خبر مستفيض [ كه حاكيان و ناقلان آن از سه نفر متجاوزند هرچند به حدّ تواتر نرسيده 
  ] است و جماعتى از محقّقين بزرگ از قبيل شهيد ثانى - محقق ثانى و آقا وحيد بهبهانى و . . . ناقل آنند و اين خود تا حدود زيادى اطمينان‌آور است .\r\nو ثانيا ما گفتيم كه اجماع منقول به تنهائى حجيّت ندارد ولى گاهى با انضمام امارات و قرائن فراوان و تراكم ظنون براى انسان اطمينان حاصل مىشود كه حد اقل يك دليل معتبرى بوده كه همگان اين‌گونه حكم كرده‌اند و آن امارات در ما نحن فيه عبارتند از : شهرت محصّله عظيمه ، ادّعاى سيره مسلمين در اعصار و امصار ، ادعاى نفى خلاف ، ادّعاى ضرورت در بعض مصاديق شبههء غير محصوره [ مثل اينكه اجمالا بدانيم كه يكى از اشياء عالم نجس است كه بالضرورة اجتناب از همه اشياء لازم نيست 
  ] ، و ادّعاى نفى ريب در مسئله و . . . كه تمام اين‌ها اماراتند و ثالثا مسئله هم يك مسئله فرعيه فقهيّه است [ چون از روز اوّل گفته‌ايم كه بحث از شبهات موضوعيه در اصول يك بحث استطرادى است . . . 
  ] آنگاه يك چنين اجماعى با يك چنان اماراتى در يك همچو مسأله‌اى حتما كافى است و مىتوان بدان بسنده كرد .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nدليل دوّم : احتياط در شبهات غير محصوره مستلزم عسر و حرج است « صغرى »\r\nو هر حكمى كه مستلزم عسر و حرج باشد در اسلام منفى است « كبرا »\r\nپس احتياط در شبهه غير محصوره منفى است و واجب نيست « نتيجه »\r\nدر اين استدلال كبراى كلّى از واضحات است و نيازى به بيان ندارد و آيات و روايات فراوانى مثبت آنست انّما الكلام در اثبات صغرى است :\r\nاين جمله صغرى دو گونه قبل تفسير است كه نتيجه آنها متفاوت است .\r\n1 - منظور اين باشد كه در جميع موارد شبهات غير محصوره براى جميع افراد مكلّفين احتياط كردن و عسر و حرج دارد و سبب فروافتادن در تنگنا است اين تفسير بالوجدان باطل است زيرا كه هيچ موردى از موارد شبهه غير محصوره را نمىيابيم مگر اينكه در آنجا اگر هم براى هفتاد نفر احتياط حرجى باشد ولى براى سى نفر يا كمتر و يا بيشتر احتياط و اجتناب از همه اطراف كاملا ميسور است و مشقّت ندارد .\r\n2 - منظور اين باشد كه در اغلب موارد شبهات غير محصوره براى اغلب افراد مكلّفين احتياط كردن مشقّت‌بار و حرجى است هرچند در قليلى از شبهات احتياط براى نوع مردم آسان باشد و يا در نوع شبهات براى قليلى از مردم احتياط يسر داشته باشد فى المثل علم اجمالى داريم كه يكى از اثاث البيت نجس است در اينجا اجتناب از همه آنها براى اهل منزل مضيقه است ، علم اجمالى داريم كه يكى از منازل فلان شهر غصبى است در اينجا هم اجتناب از همه منازل آن بلده براى اكثر مردم آن منطقه عسر دارد و . . .\r\nمستدل مدّعى است كه منظور ما عسر و يسر غالبى است كه در\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nاغلب شبهات براى اغلب مردم احتياط حرجى است و وقتى منظور اين شد مسئله احتياط در شبهه غير محصوره مشمول اين آيات شريفه مىگردد :\r\n « يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ »  و احتياط در ما نحن فيه عسر است پس خداوند آن را اراده نمىكند و از بندگانش نمىطلبد .  « ما جَعَلَ عَلَيْكُمْ فِي الدِّينِ مِنْ حَرَجٍ »  و وجوب احتياط در ما نحن فيه حرجى است پس از طرف خداوند جعل و تشريع نشده و به بركت اين آيات مطلوب ما اثبات مىگردد .\r\nالبته خود اين آيات دو گونه تفسير شده :\r\n1 - منظور عسر و يسر شخصى باشد نه نوعى و غالبى يعنى هركجا و براى هر شخصى كه حكمى و تكليفى از وجوبى تا تحريمى حرجى شد از دوش او برداشته مىشود و كارى به اشخاص ديگر ندارد و خلاصه يك قانون كلى نيست كه در حق همگان ثابت شود نظير مورد وضو كه براى هركس حرجى نيست واجب و براى هركس حرجى شد واجب نيست و هكذا غسل و . . .\r\n2 - منظور آيات عسر و يسر نوعى و غالبى باشد يعنى به صورت قانون كلّى در هركجا كه تكليفى براى نوع مردم مشقت‌آور است از عهده همگان برداشته شده اعمّ از وجوبى همانند روزه در سفر و قصر در مسافرت و . . .\r\nو يا تحريمى همانند حرمت و نجاست استفاده از آهن كه در بعض روايات آمده و . . . و هركجا حكمى براى نوع مردم يسر داشت آن حكم در حق همگان جعل مىشود منتها آن اقليّتى كه بر ايشان مشقّت دارد استثناء مىشوند .\r\nحال مستدل مىگويد : اگرچه متبادر به ذهن از آيات همان تفسير اوّل است كه معيار عسر و حرج شخصى باشد به دليل ضمير جمع مخاطب كه مفيد عموم استغراقى است يعنى هر فردى حكم خاص به خود را دارد\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nو با مقايسه با مواردى از قبيل  كُتِبَ عَلَيْكُمُ الصِّيامُ . . .  به خوبى روشن مىشود و اگر مراد اين شد در اين جهت فرقى ميان شبهه محصوره و غير محصوره نيست و به درد مستدل نمىخورد .\r\nولى ما ناچاريم اين آيات را بر احتمال ثانى كه خلاف ظاهر هم هست حمل كنيم به قرينه روايات فراوانى كه وارد شده مبنى بر اينكه احكام الهى دائر مدار عسر و يسر نوعى و غالبى است نه نادرى يعنى هركجا عسر غالبى باشد آن وجوب يا حرمت از همه مرتفع مىشود و هركجا يسر غالبى باشد آن حكم جعل مىشود . . . و وقتى به كمك اين روايات از آن آيات عسر و حرج غالبى فهميده شد مىگوئيم : در ما نحن فيه هم احتياط در اغلب شبهات غير محصوره براى اغلب مردم حرجى است پس مشمول اين آيات است پس برداشته شده و واجب نيست .\r\nجواب مرحوم شيخ : ما از اين استدلال روىهم‌رفته چهار جواب تهيّه ديده‌ايم .\r\n1 - اوّلا همان‌طورىكه خود مستدل هم اعتراف كرد اين آيات ظهور در عسر و حرج شخصى دارند نه نوعى و اگر شخصى شد لا فرق ميان شبهه محصوره و غير محصوره و بلكه لا فرق ميان شبهات و واجبات و محرمات مسلّمه كه با آمدن عسر و حرج از دوش همان شخص برداشته مىشود پس با اين بيان شما نمىتوانيد در خصوص شبههء غير محصوره عدم وجوب احتياط را اثبات كنيد .\r\n2 - قوله و امّا ارتفاع . . .\r\nاين اشاره به جواب دوّم است و آن اينكه : ادلّه عناوين ثانويه از قبيل قانون لا ضرر و حديث رفع و از جمله آنها ادلّه عسر و حرج عموما در مقام امتنان صادر شده‌اند آن هم امتنان بر جنس الامّة و جميع افراد امّت\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nنه بر صنف خاص يا اقليّت و يا اكثريت و . . . و ورود آنها در مقام امتنان مقتضى است كه حمل كنيم بر عسر و حرج شخصى و بگويد براى هر شخصى كه احتياط كردن و اجتناب از فلان عمل يا ارتكاب آن عسر دارد خدا بر او منت گذاشته و آن حكم را از دوش وى برداشته و براى هر شخصى كه اين تكليف يسر دارد در حق او ثابت است تا به مصالح واقعيه برسد نه اينكه اگر تكليفى براى اكثريت مشقت داشت از دوش همه برداشته شود كه اين امتنان بر كلّ امت نيست زيرا براى هشتاد نفر مثلا مصلحت تسهيل درست مىشود ولى براى بيست نفر كه انجام آن آسان است و مصلحت تسهيل هم ندارد اگر از عهده آنها هم برداشته شود مستلزم تفويت مصلحت واقع است بدون جايگزينى آن با مصالح مهمّه ديگر و هو خلاف الامتنان .\r\n3 - قوله : و امّا ما ورد :\r\nاين اشاره به جواب سوّم است :\r\nمستدل مدّعى شد كه آيات عسر و حرج را بايد بر عسر و حرج نوعى حمل كنيم سپس استشهاد كرد به اخبارى كه از معصومين ( ع ) صادر شده مبنى بر اينكه احكام الهى دائر مدار عسر و يسر غالبى است و اين‌ها قرينه بر مراد از آيات مىشوند سپس نتيجه گرفت كه در شبهه غير محصوره هم در غالب موارد براى غالب مردم احتياط حرجى است پس از دوش همگان برداشته شده .\r\nمرحوم شيخ مىفرمايد : اين روايات شاهد بر كلام شما نيست و به درد مدّعاى شما نمىخورد زيرا كه معناى اين روايات فراوان اينست كه ما در اسلام موضوعات فراوانى داريم كه هركدام از سوى شارع به حكمى از احكام محكوم شده‌اند فى المثل : نماز واجب است ، روزه واجب است ، شرب خمر حرام است ، اكل ميته حرام است و . . .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nحال منظور روايات اينست كه در اين موارد شارع مقدّس هر حكمى را كه براى هر موضوعى جعل فرموده عسر و يسر غالبى را مدّ نظر داشته است يعنى ملاحظه فرموده كه اقامه نماز از اعمال مصلحت‌دارى است كه براى نوع مردم هم يسر دارد و لذا قانون وجوب نماز را تشريع فرموده و يا ملاحظه كرده كه روزه گرفتن از اعمال مصلحت‌دارى است كه براى غالب مردم ميسور است و لذا آن را واجب كرده و البتّه آن اقليّتى كه به جهتى از جهات صوم براى آنها عسر دارد به صورت تبصره از قانون فوق مستثنا شده‌اند .\r\nيا مثلا ملاحظه فرموده كه شرب خمر از جمله اعمال داراى مفسده‌ايست كه ترك آن براى نوع مردم يسر دارد و لذا آن را تحريم فرموده است و . . . و متقابلا ملاحظه فرموده كه روزه گرفتن در حال مسافرت براى نوع مسافرين عسر و حرج است و لذا وجوب آن را از دوش عموم برداشته و حتّى براى آن كسى هم كه سهولت دارد واجب نيست .\r\nيا مثلا اجتناب از حديد و آهن براى نوع مردم عسر دارد و لذا آن را حرام يا نجس قرار نداده و . . . اينست مفاد آن اخبار و امّا ما نحن فيه كه از اين قبيل نيست زيرا كه ما در اسلام و لسان آيات و روايات موضوعى بنام شبههء محصوره و غير محصوره نداريم كه يك جا شارع مقدس فرموده باشد :\r\nاجتنب عن الشبهة المحصورة تا ما بگوئيم : چون در نوع موارد شبهه محصوره احتياط يسر دارد بر ما واجب شده .\r\nو جاى ديگر فرموده باشد : لا يجب الاجتناب عن الشبهة غير المحصورة تا ما بگوئيم : چون در نوع موارد شبهه غير محصوره احتياط حرج دارد لذا وجوبش از ما منفى است حاشاوكلّا كه چنين آيه و يا حديثى داشته باشيم .\r\nآرى اين‌گونه اصطلاحات از عناوين انتزاعيه‌اى هستند كه حضرات\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nفقهاء عظام آنها را از ادلّه عناوين محرمات واقعيه انتزاع كرده‌اند و اسم‌گذارى كرده‌اند براى موضوعات پراكنده‌اى كه هركدام حكم خاص و دليل مخصوص دارد و هر موردى بايد دليل همان مورد را مدّ نظر قرار دهيم و كارى با اين عنوان عام و كلّى كه لا دليل عليه نداشته باشيم و وقتى هر مورد را جداگانه حساب مىكنيم مىبينيم كه احتياط در آن مورد حرجى ندارد بعنوان مثال :\r\nدر شرع مقدس آمده : شراب حرام است ، و چون امتثال آن آسان بوده جعل شده منتها مكلّف در خارج گاهى علم تفصيلى پيدا مىكند به خمريّت و گاهى علم اجمالى در اين صورت هم گاهى اطراف شبهه محدود است نامش شبهه محصوره مىباشد و گاهى نامتناهى است كه نامش شبههء غير محصوره است پس اين تعبيرات در لسان شرع نيست اسم است براى حالات مختلفى كه در خارج براى مكلّف و مكلّف به پيش مىآيد آنگاه در خصوص اين مورد بالوجدان اجتناب از خمر معلوم بالتفصيل براى نوع مردم يسر دارد كما اينكه اجتناب از خمر معلوم بالاجمال هم چه محصوره و يا غير محصوره يسر دارد فاين العسر و الحرج ؟\r\nيا مثلا در شرع مقدس فرموده : ازدواج با خواهر رضاعى حرام است آنگاه در خارج گاهى خواهر رضاعى بودن معلوم بالتفصيل است و گاهى معلوم بالاجمال . . . الكلام الكلام يا مثلا شارع فرموده : ميته حرام است و باز همين سخنان در آنجا هم مىآيد و وقتى اين‌گونه محاسبه مىكنيم مىبينيم كه در نوع موارد شبههء غير محصوره احتياط حرجى نيست .\r\nقوله و كانّ المستدل :\r\nگويا مستدل ، شبهه غير محصوره را مثل شرب خمر ، غصبيت و . . .\r\nواقعه واحده و موضوع واحد حساب كرده كه در شرع مقدس حكمى\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبايد داشته باشد و بعد پيش خود حساب كرده كه در اين واقعه واحده احتياط براى غالب مردم در غالب موارد عسر دارد لذا وجوب آن برداشته شده درحالىكه ما ديديم كه اين عنوان يك عنوان انتزاعى است و دليلى ندارد آنكه دليل دارد عنوان خمر ، ميته ، اجنبيه ، غصب و . . . مىباشد كه بايد آن موارد را حساب كنيم و در آن موارد جداجدا اصلا احتياط عسر و حرج ندارد و اين دليل قابل قبول نيست .\r\nقوله : نعم لو لزم :\r\nآرى در يك باب شرعى احتياط كردن در شبههء غير محصوره آن براى نوع مردم عسر و حرج دارد و آن باب نجاست و طهارت است كه شارع فرموده :\r\nكل نجس حرام منتها گاهى ما علم تفصيلى داريم كه هذا حرام بايد اجتناب كنيم و گاهى علم اجمالى داريم به نجاست احد الامور و شبهه محصوره است باز اجتناب سهولت دارد و واجب .\r\nولى گاهى شبهه غير محصوره است در چنين موردى در نوع مصاديق شبهه غير محصوره در باب نجاست احتياط كردن مضيقه است فى المثل علم اجمالى داريم كه يكى از اثاث البيت نجس شد در اينجا اگر بخواهيم از همه اثاثيه اجتناب كنيم حرج است .\r\nيا مثلا يكى از نانوائيهاى شهر نان نجس مىپزد اگر بخواهيم از همه اجتناب كنيم حرج است و . . . و در اين باب ما هم قبول داريم كه احتياط واجب نيست و ازقضا آقايان هم مسئله عسر و حرج را در همين باب عنوان كرده‌اند نه ابواب ديگر آنگاه اگر در يك باب در شبهه غير محصوره‌اش احتياط عسرى و حرجى شد و واجب نبود چه دليل مىشود كه در ابواب ديگر هم كه احتياط حرجى نيست واجب نباشد ؟\r\nفلكلّ واحد حكمه .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n4 - قوله : مع انّ لزوم :\r\nجواب چهارم اينست كه برفرض بپذيريم كه شبههء غير محصوره واقعه واحده و داراى حكم واحدى است ولى باز هم قبول نداريم كه احتياط در اغلب موارد آن براى اغلب الناس حرجى باشد بدليل اينكه در 95 % موارد شبهه غير محصوره همه اطراف مورد ابتلاء مكلّف نيست و ما سابقا گفتيم كه هركجا بعض اطراف شبهه از محلّ ابتلا خارج شوند در آنجا نسبت به باقيمانده علم اجمالى كلا علم است و اثر ندارد حتّى اگر شبهه محصوره هم باشد تا چه رسد به شبهات غير محصوره آنگاه باقى ماند مثلا 5 % كه فرضا در آنها همه اطراف شبهه مبتلابه است و در اين موارد هم قبول نداريم كه احتياط كردن براى نوع مردم حرجى باشد فلذا دليل دوّم شما قابل قبول نيست .\r\nدليل سوّم : اخبار حلّيت : در اين قسمت مستدلّ به يك سلسله اخبار كه معروف به اخبار حلّيت و اباحه مىباشند استثناء نموده از قبيل : كل شىء حلال . . . كيفيت استدلال : مفاد اين اخبار اينست كه هركجا نسبت به حلّيت و حرمت چيزى شك و ترديد حاصل كرديد وظيفه داريد در ظاهر حكم به حلّيت نموده و آن را حلال بشماريد تا زمانى كه معرفت به حرمت حاصل كنيد و نسبت به اطراف شبهه غير محصوره با قطع نظر از علم اجمالى كلّى ما روى هر ظرف كه دست بگذاريم اين ترديد محسوس است پس به حكم اين اخبار حكم به حلّيت نموده و مىگوئيم اجتناب از آن لازم نيست و هذا هو المطلوب .\r\nسؤال : اگر طبق اين بيان شبهات غير محصوره مشمول اخبار حلّيت مىشوند پس بايد طبق همين بيان شبهات محصوره نيز داخل در اخبار فوق باشند چون در اينجا هم با قطع نظر از علم اجمالى نسبت به هر طرف ما\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nشك در حلّيت داريم پس بايد بگوئيم فهو لك حلال با اين مقايسه سؤال اينست كه : پس چرا در شبهات محصوره شما اصالة الحلية را جارى ندانسته و احتياط شديد ؟\r\nجواب : اگر ما بوديم و تنها همين اخبار حلّيت البته مىگفتيم اين اخبار تعميم دارند و شبهه محصوره را هم دربر مىگيرند و در آنجا هم حكم به حلّيت مىكنند منتها چه كنيم كه اخبار ديگرى هم داريم به نام عمومات توقف و احتياط عند الشبهه كه مىگويند : قف عند الشبهة ، احتط لدينك و . . . كه اين احاديث هم فراگير بوده و دلالت مىكنند بر وجوب احتياط عند الشبهه چه محصوره باشد و يا غير محصوره و با اخبار حلّيت تعارض مىكنند آنگاه به مقتضاى قانون الجمع مهما امكن اولى من الطرح نتيجه مىگيريم كه موارد شبهه محصوره در تحت اخبار احتياط و موارد شبههء غير محصوره در تحت اخبار حليت داخل شود پس دليل ثالث در حقيقت جمع بين اخبار است .\r\nقوله : و فيه اوّلا :\r\nمرحوم شيخ از اين استدلال هم چهار جواب آماده كرده‌اند :\r\n1 - اوّلا دليل ما بر وجوب احتياط در باب علم اجمالى اخبار الاحتياط نبود تا شما به مقتضاى جمع آن نتايج را بگيريد بلكه دليل ما بر وجوب احتياط عبارت بود از خود دليل عنوان حرام واقعى به اضافه حكم عقل كه تفصيلا در مقام دوّم شبهه محصوره بيان كرديم و خلاصه اينكه : دليل حرام واقعى يعنى مثلا اجتنب عن الخمر دلالت مىكند بر وجوب اجتناب از خمر واقعى چه معلوم بالتفصيل باشد و چه بالاجمال هم پس در موارد علم اجمالى خطاب منجّز داريم و بايد امتثال كنيم .\r\nآنگاه عقل مىگويد : تنها راه امتثال خطاب و ترك حرام واقعى\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nبه احتياط كردن و اجتناب از همه اطراف شبهه است از باب دفع عقاب محتمل ، از باب مقدّمه علميه . . . و اين دليل بطور مساوى شبههء محصوره و غير محصوره را مىگيرد و در نتيجه بايد احتياط كنيم به برائت .\r\nقوله : و قد تقدّم :\r\n2 - برفرض كه دليل بر وجوب احتياط همان اخبار احتياط و توقف باشد و لكن باز نوبت به تعارض و جمع بينهما نمىرسد زيرا سابقا به تفصيل آورديم كه اخبار حلّيت مخصوص به شبهات بدويّه است و اصولا شامل شبهات مقرونه به علم اجمالى نيست زيرا كه در اين اخبار ، حلّيت مغيا شده به غايت حتى تعرف الحرام و عندنا معرفة الحرام اعم است از معرفت اجمالى و تفصيلى پس مجارى هر دسته از اخبار با ديگرى فرق دارد و نوبت به تعارض و جمع بينهما نمىرسد .\r\n3 - قوله و ثانيا :\r\nبرفرض كه اخبار حلّيت عموميّت داشته و شبهات بدويه و شبههء محصوره و غير محصوره را عموما شامل شوند ولى متقابلا اخبار احتياط به بركت اجماع اختصاص به موارد علم اجمالى دارند چه محصوره و يا غير محصوره و در نتيجه اين دسته از آن دسته اخصّ شده و قانون اينست كه يقدم الخاص على العامّ پس نسبت به شبهات غير محصوره از اخبار احتياط استفاده مىكنيم نه احاديث حلّيت .\r\n4 - قوله : و الحاصل :\r\nبرفرض قبول كنيم كه اخبار احتياط هم عموميّت دارند و شامل شبهات بدويّه مىشوند و نتيجه آنست كه اين دو دسته اخبار با يكديگر متعارض و متباين هستند نه عام و خاص و قانون متباينين اينست كه در مرحله اوّل اگر جمع عرفى ميسور است همان مقدم است و يكى از وجوه\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nجمع عرفى آنست كه هركدام از دو دليل داراى قدر متيقنى بوده كه برآن حمل شود و در اينجا چنين است زيرا كه قدر متيقن از اخبار حليت شبهه بدويه است و قدر متيقن از اخبار احتياط شبهه محصوره است آنگاه شبهه غير محصوره در وسط مىماند مستدل گفت : شبههء غير محصوره را هم به اخبار حلّيت مىدهيم .\r\nما مىگوئيم : اين ترجيح بلا مرجّح است زيرا كسى را رسد كه بگويد :\r\nچرا به اخبار احتياط ندهيم ؟ فاين الرجحان ؟\r\nقوله : الّا ان يقال :\r\nاين جمله استثنا از جواب چهارم است و مستشكل مىخواهد مرجّح بتراشد و ثابت كند كه شمول اخبار حلّيت نسبت به شبهه غير محصوره ارجحيّت دارد به اين دليل كه اخبار حلّيت خيلى زيادند و اين زيادى نشانه اهتمام ائمه ( ع ) است و اهتمام نشانه زيادى مصداق و موارد ابتلاء به آنست و الّا دو يا سه مورد اين‌همه هياهو ندارد .\r\nبا اين نكته مىگوئيم : اغلب موارد شبهات بدويه به نحوى به شبهه غير محصوره برمىگردد فى المثل شما الآن شك داريد كه لباستان نجس شد يا خير ؟ اين شك بدوى است ولى وقتى توجه مىكنيد به اينكه قطعا نجس در عالم وجود دارد كه شايد آن نجس همين عباى شما باشد شك بدوى شما تبديل به علم اجمالى و شبهه غير محصوره مىشود و هكذا در مثالهاى ديگر .\r\nو لذا مواردى كه صددرصد شك بدوى باشد يا نيست يا خيلى كم است آنگاه اگر ما موارد شبهه غير محصوره را هم به اخبار احتياط بدهيم لازم مىآيد كه در تحت آن‌همه اخبار حلّيت تنها افراد انگشت‌شمارى باقى بماند و اين با راندمان اين اخبار سازگار نيست و لذا بايد شبهات غير محصوره را\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nهم به اخبار حلّيت بدهيم تا مغبون نشوند .\r\nقوله : فتدبّر :\r\nاشاره به وجوهى ممكن است كه مرحوم آشتيانى متعرض شده يكى از وجوه اينست كه برفرض در شبهات موضوعيه اين اخبار قليل المصداق باشند ولى در شبهات حكميه الى ما شاء اللّه مصداق دارند پس نگران اين جهت نباشيد كه اين عمومات مغبون مىشوند . . .\r\nدليل چهارم : از برخى روايات استفاده مىشود كه صرف اينكه مكلّف يقين دارد كه در ميان مشتبهات به شبههء غير محصوره يك حرامى وجود دارد دليل آن نمىشود كه بر مكلّف واجب باشد كه از تمام اطراف شبهه اجتناب كند و خلاصه اينكه احتياط پيشه كند .\r\nاز جمله اين احاديث حديث ابى الجارود از امام باقر ( ع ) معروف به حديث جبن يعنى پنير است كه در كتاب محاسن برقى نقل شده و آن اينكه راوى از امام مىپرسد :\r\nيا بن رسول اللّه ( ص ) در بعض مناطق ديده شده كه پنيرمايه‌هايشان را از حيوانات مرده مىگيرند و در نتيجه پنيرهاى آن منطقه نجس و واجب الاجتناب است امّا آيا به لحاظ اين علم بايد از تمام پنيرهاى دنيا اجتناب كنيم و خود را محروم سازيم ؟\r\nامام ( ع ) در مقام جواب دو جمله دارند كه هر دو قسمت محلّ استشهاد است :\r\nدر قسمت اوّل به صورت استفهام انكارى مىفرمايند : أ من اجل مكان واحد يجعل فيه الميتة حرم جميع ما فى الارض ؟ يعنى اين عقلائى نيست و كار منكرى است كه آدمى به جهت خاطر يك مغازه يا يك منطقه كه پنير مايه‌ها را از ميته قرار مىدهند از تمام پنيرهاى دنيا اجتناب كند و تمامى آنها را\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nبر خود تحريم كند ، خير اجتناب لازم نيست .\r\nسپس حضرت توضيح بيشترى داده و فرمودند : هركجا علم تفصيلى پيدا كردى كه پنيرهاى فلان مغازه يا محلّه و يا منطقه نجس است حق ندارى استفاده كنى ولى هركجا كه چنين يقينى ندارى آزادى در خريدارى كردن و فروختن و خوردن .\r\nملاحظه فرمائيد با اينكه سائل يقين دارد كه بعضى از پنيرهاى موجود در بازار نجس مىباشد مع‌ذلك امام مىفرمايد : خودت را محروم نساز و به اين علم اجمالى اعتنا نكن اين بدان جهت است كه اطراف شبهه غير محصوره است و لذا علم اجمالى مؤثر نيست . در قسمت دوّم امام ( ع ) وضعيّت خود را تشريح مىكند و مىفرمايد : به خدا سوگند من خودم گاه‌وبيگاه به بازار مىروم و گوشت و روغن و پنير خريدارى مىكنم و يقين هم دارم كه بعضى از اين گوشتها مذكّى نيست چرا كه بسيارى از اين باديه‌نشينها و اين سياهان [ كه به شهر آمده و حيوانات را ذبح مىكنند و يا در كشتارگاه مشغول چنين كارى هستند 
  ] احكام دين را بلد نبوده و به هنگام ذبح نام خدا را به زبان نمىآورند ولى مع‌ذلك من به اين علم خود اعتنا نكرده و خريدارى مىكنم چون شبهه غير محصوره است و در آنجا علم اجمالى مؤثر نيست .\r\nقوله : الّا ان يدّعى :\r\nمرحوم شيخ اين دليل را نيز مردود دانسته و مىفرمايند : در هركدام از اين دو فراز از حديث دو احتمال وجود دارد كه طبق يك احتمال اين حديث به درد مستدل مىخورد و طبق احتمال دوّم از محلّ بحث خارج است و اذا جاء الاحتمال بطل الاستدلال .\r\nبيان مطلب : امّا در فراز اوّل : يك احتمال همان بود كه مستدل ذكر كرد ولى احتمال ديگر اينست كه منظور حضرت اين باشد كه : شما در يك منطقه\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nديده‌ايد كه پنير نجس درست مىكنند ولى مناطق ديگر را كه نديده‌ايد آيا بخاطر آن يك منطقه از پنيرهاى ساير مناطق هم اجتناب مىكنيد ؟\r\nخير عقلاى نيست ، آرى از پنيرهاى همان منطقه اجتناب كنيد .\r\nبنابراين حديث مربوط به باب شبهات بدويه مىشود زيرا بطور طبيعى انسان وقتى ديد كه در يك منطقه پنير نجس مىفروشند نسبت به مناطق ديگر همچنين احتمالى را مىدهد هرچند يقين ندارد .\r\nو امام مىفرمايند به اين احتمال اعتنا نكن پس ربطى بما نحن فيه ندارد .\r\nو امّا در فراز دوّم : يك احتمال همان بود كه مستدل آورد و يك احتمال هم اينست كه امام ( ع ) روى امارات تكيه كرد . و براساس اينكه اماره سوق المسلمين علامت تذكيه است اقدام به خريدارى كرد نه روى اينكه شبهه غير محصوره است به علم اعتنا نكرده و اگر براى اماره بود از محلّ بحث خارج است چون بحث ما در موردى است كه هيچ اماره بخصوصى نفيا و اثباتا در كار نباشد .\r\nقوله الّا ان يقال :\r\nمگر كسى بگويد كه با وجود علم اجمالى امارات ديگر از قبيل سوق المسلمين و . . . حجّيت و ارزشى ندارند در نتيجه امام كه گوشت و غيره خريدارى مىكرده براساس اين اماره نبوده پس براساس اين بوده كه چون شبهه غير محصوره است علم اجمالى مؤثر نيست پس اين قسمت به درد استدلال مىخورد .\r\nولى در آخر مىفرمايد : فتأمل كه اشاره به اينست : اگر با وجود علم اجمالى ما از اين امارات استفاده نكنيم لازم مىآيد كه موردى براى كاربرد اين امارات باقى نماند و يا حدّ اقل بسيار كم‌مصداق شوند و لا يلتزم به احد و لذا با وجود علم اجمالى هم اين امارات قابل استفاده هستند پس آن احتمال\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nباقى است شايد امام به لحاظ اماره چنين كارى مىكرده و اذا جاء الاحتمال بطل الاستدلال پس اين سرى از احاديث هم نفعى به حال مستدل ندارد .\r\nدليل پنجم : مقتضى براى جريان اصل برائت در اطراف شبهات غير محصوره موجود است و مانع هم از اين جريان مفقود است پس مقتضى تأخير خود را خواهد گذاشت و برائت جارى مىشود امّا وجود المقتضى :\r\nموضوع برائت عقليه عدم البيان است و در شبههء غير محصوره نسبت به هر طرف كه حساب كنيم بيانى نرسيده پس قانون قبح عقاب بلا بيان جارى مىشود و نيز موضوع برائت شرعيه عدم العلم است و در شبهه غير محصوره نسبت به هر طرف بخصوص ما شك داريم پس قانون برائت شرعيه قابل جريان است كه الناس فى سعة ما لم يعلموا . . .\r\nو امّا فقدان المانع : مانع از جريان اصالة البراءة در اطراف شبهه غير محصوره يكى از دو امر ذيل است :\r\n1 - يا اخبار الاحتياط مانع هستند كه خوشبختانه قبلا به تفصيل بيان كرده‌ايم كه اين‌ها ارشادى هستند يعنى ارشاد به حكم عقل مىباشند و از سوى اين اخبار حكم جديدى نيامده آرى اگر مولوى بودند صلاحيّت مانعيت داشتند چون عموميت داشته و موارد غير محصوره را هم شامل مىشوند .\r\n2 - و يا مانع قانون علم اجمالى است كه بگوئيم : در شبهه غير محصوره ما علم اجمالى داريم به وجوب يك حرامى در ميان مشتبهات پس خطاب اجتنب عن الحرام در حق ما منجّز مىشود و بايد امتثال كنيم و عند العقل هيچ راهى براى امتثال آن به غير از احتياط و اجتناب از همه اطراف وجود ندارد زيرا كه به هر طرف دست بزنيم احتمال عقاب مىدهيم و به حكم عقل دفع عقاب محتمل واجب است و لذا از باب مقدمه علميه\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nبايد از جميع الاطراف اجتناب كنيم پس عمده مانع همانا احتمال عقاب است كه عقل مىگويد بايد دفع شود .\r\nولى خوشبختانه اين هم مانع نيست زيرا كه هر احتمالى عند العقل منجّز نيست بلكه اگر احتمال يك احتمال عقلائى باشد عقل مىگويد بايد بدان اعتنا كنى و ترتيب اثر دهى چنان كه در شبهات محصوره چنين است زيرا وقتىكه اطراف شبهه دو طرف بود نسبت به هر طرف انسان 50 % احتمال حرمت و عقاب مىدهد و چنين احتمالى قطعا عقلائى است و واجب الدفع است و هكذا اگر اطراف شبهه سه طرف باشد كه احتمال 33 % مىشود و باز هم عقلائى و واجب الدفع است و اگر اطراف شبهه چهار طرف باشد احتمالى 25 % است و . . .\r\nامّا اگر احتمال يك احتمال خيلى ضعيف بود [ در اثر اينكه اطراف شبهه و محتملات خيلى زياد است 
  ] به درجه‌اى كه ملحق به عدم بود در اينجا عقلاء عالم بالوجدان به چنين احتمالى اعتنا نكرده و ترتيب اثر نمىدهند چند مثال : اگر فرض بفرمائيد : شخصى به يكى از دو نفر نسبت ناروا بدهد و بگويد يكى از شما دو نفر زنازاده هستيد بدون ترديد هر دو نفر به شدت ناراحت شده و رگهاى گردنشان پر شده و در صدد انتقام برمىآيند ولى اگر بگويد يكى از مردم اين شهر زنازاده است احدى از اهالى شهر ناراحت نمىشوند چون اطراف شبهه خيلى زياد است و يك در ميليون هركسى احتمال دهد كه با او بوده ولى اصلا و ابدا به اين احتمال اعتنا نمىكند .\r\nيا مثلا فرض بفرمائيد : اگر در ميان شهر دو نفر به اسم زيد باشند و كسى به پدر يكى از آن دو خبر دهد كه زيد نامى تصادف كرد و مرد بدون شك پدر ناراحت شده كار و كسب را رها كرده و راهى بيمارستان مىشود تا يقين كند كه آيا زيد پسر او است يا خير .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nامّا اگر بگويند يك نفر امروز در اين شهر مرد اصلا ناراحت نمىشود و كار كسب را رها نمىكند چون احتمال اينكه آن يكى فرزند او باشد خيلى ضعيف و بلكه كالعدم محسوب مىشود و . . .\r\nحال در مسئله علم اجمالى هم عقل مىگويد : دفع عقاب محتمل واجب است و اين در موردى است كه احتمال عقلائى باشد امّا در باب شبهات غير محصوره چنين احتمالى عقلائى نيست و لذا احدى بدان ترتيب اثر نمىدهد و احتياط نمىكند .\r\nقوله : فتأمل :\r\nاشاره به اينست كه هرچند در شبهه غير محصوره احتمال ضعيف است ولى محتمل كه عقاب باشد قوى است و لذا عقلاء عالم احتياط را از دست نمىدهند پس اين دليل هم قابل خدشه است .\r\nدليل ششم : غالبا در شبهات غير محصوره همه اطراف شبهه محلّ ابتلاء مكلّف نيستند بلكه بعض اطراف مورد ابتلاء هستند و اكثر اطراف مورد ابتلاء نيست و در چنين مواردى اگر شبهه محصوره هم باشد اجتناب لازم نيست و علم اجمالى مؤثر نيست تا چه رسد به شبهات غير محصوره كه در آنجا بطريق اولى احتياط واجب نيست .\r\nاين دليل هم قابل جواب است اگرچه مرحوم شيخ جواب نداده ولى به فرموده مرحوم آشتيانى : لكنه لا يفى به تمام المطلب بل ليس محلّ الكلام اصلا لانك قد عرفت انّ محل البحث فى الشبهتين ما كان جميع الاطراف منهما محلا لابتلاء المكلف دفعة واحدة غاية ما هناك كون عدم الابتلاء مع عدم حصر الشبهة غالبيّا و مع حصره اتفاقيا لكنه لا يفيد بالنسبة الى محلّ البحث نعم لو كان عدم الابتلاء دائميّا مع عدم حصر الشبهة كان التكلم فى حكمه فرضيّا غير لايق بشأن العلماء لكن الامر ليس كذلك . . .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nقوله : هذا غاية . . . :\r\nاين مقدار از استدلال نهايت مقدارى است كه براى عدم وجوب احتياط در شبههء غير محصوره بدان استدلال شده و همان‌طورىكه ملاحظه كرديم بيشتر اين ادلّه يا ابطال شد و دلالتى نداشت از قبيل دليل دوّم و سوّم و يا دلالتشان قاصر بود از قبيل دليل چهار و پنج و شش و لكن از مجموع اين ادلّه با ضميمه اجماع و آن‌همه امارات مىتوان قاطع شد [ اگر انسان معمولى باشيم 
  ] يا اطمينان پيدا كرد [ اگر قدرى وسواس علمى داشته باشيم 
  ] به اينكه احتياط در شبهه غير محصوره واجب نيست .\r\n[ البته فى الجملة يعنى با قطع نظر از اينكه در تمام اطراف شبهه احتياط رعايت نشود يا در بعض اطراف 
  ] و با توجه به اينكه مسئله يك مسئله فرعيه فقهيه است مىتوان جهت اثبات آن به مظنّه اكتفا كرد [ البته بنا بر اعتبار مطلق الظن در مسائل فرعيه 
  ] .\r\nو امّا مقام دوّم :\r\nقوله : الاوّل :\r\nتا اينجا در باب شبههء غير محصوره .\r\nبحث در اين بود كه آيا موافقت قطعيه و احتياط واجب است يا خير ؟\r\nو به اين نتيجه رسيديم كه احتياط كلّى واجب نيست و اينكه بحث بر سر اينست كه برفرض عدم وجوب احتياط آيا موافقت احتماليه واجب است يعنى حد اقلّ بايد از بعض الاطراف اجتناب كنيم و آن را بدل از حرام واقعى فيما بين بدانيم ؟ و يا اين هم لازم نيست و بطور كلّى ما آزاديم و حتى مخالفت قطعيه‌اش هم بلا مانع است ؟\r\nدر جواب مىگوئيم : اگر ما بوديم و قانون علم اجمالى [ كه مكرّر تا به حال ذكر شده و تفصيل آن در دليل دوّم از ادلّه وجوب موافقت قطعيه\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nدر شبهه محصوره بيان شد و آن قانون فراگير بوده و آن قانون فراگير بوده و فرقى ميان محصوره و غير محصوره نمىگذاشت 
  ] بايد بگوئيم در شبههء غير محصوره هم احتياط واجب است و بايد از همهء اطراف اجتناب كنيم منتهى براساس ادلّهء شش‌گانه‌اى كه عنوان شد به اين نتيجه رسيديم كه در ما نحن فيه احتياط واجب نيست و امّا اينك داستان مخالفت قطعيّه چه خواهد شد بايد به همان ادلّه برگشته و مفاد و مقتضياتت آنها را بررسى كنيم : مرحوم شيخ مىفرمايند : آن ادلّه به دو دسته تقسيم مىشوند :\r\n1 - برخى از آنها مفادشان اينست كه احتياط كلّى يعنى اجتناب از همه اطراف لازم نيست امّا نسبت به جواز ارتكاب كلّ ساكتند و آنها عبارتند از دليل دوّم و چهارم و ششم :\r\nامّا دليل دوّم : اين دليل مىگويد چون احتياط و اجتناب از همه اطراف عسر و حرج دارد و لذا واجب نيست پس تا زمانى كه عسر و حرجى پيش نيامده على القاعده بايد احتياط كرد به حكم الضرورات تتقدّر بقدرها پس احتياط جزئى را ردّ نمىكند .\r\nو امّا دليل چهارم : اجتناب از ساير امكنه لازم نيست و امّا نسبت به اجتناب از پنيرهاى همان منطقه ساكت است و دلالت نمىكند بر جواز و لذا در اين بخش به قانون علم اجمالى پناهنده مىشويم .\r\nو امّا دليل ششم : اين وجه ششم اصولا محل بحث ما را شامل نيست تا از مقدار دلالت آن بحث شود زيرا چنان كه قبلا از قول مرحوم آشتيانى آورديم بحث ما در شبهات محصوره‌ايست كه همه اطراف آن محلّ ابتلاء باشد .\r\n2 - برخى از ادلّه مفادشان تعميم و اطلاق دارد و به ظاهرش دلالت مىكند كه ارتكاب همه اطراف جايز است و آنها عبارتند از دليل اوّل و سوّم و پنجم ، بيان مطلب :\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nامّا دليل اوّل : معقد اجماع عبارتست از اينكه در شبهات غير محصوره اجتناب واجب نيست و ظاهر اين تعبير اطلاق دارد يعنى شامل مىشود هم اجتناب از بعض و هم از كلّ را يعنى نه احتياط كلى واجب است و نه جزئى .\r\nو امّا دليل سوّم : اخبار حلّيت هم بطور مساوى همه اطراف شبهه غير محصوره را شامل مىشود و فرقى ميان اطراف نمىگذارد در نتيجه عموميّت داشته و دلالت بر جواز ارتكاب كلّ دارند .\r\nو امّا دليل پنجم : اين دليل هم مىگفت چون در شبهه غير محصوره احتمالات تضعيف مىشوند و وجودشان كالعدم است و لذا چنين شبهه‌اى ملحق به شبهه بدويه است و اين بيان نيز تعميم داشته تمام اطراف را شامل مىشود منتها از خارج مىدانيم كه اگر از اوّل عزم بر معصيت داشته باشد صحيح نيست ولى بدون آن را اين دليل تجويز مىكند .\r\nمرحوم شيخ مدعايشان اينست كه مخالفت قطعيه جايز نيست و لذا از اين سه دليل جواب مىدهند .\r\nامّا از اجماع : درست است كه معقد اجماع اينست كه : اجتناب واجب نيست و آن هم اطلاق دارد ولى حضرات ، اين تعبير را در مقابل شبهه محصوره به كار مىبرند يعنى در آنجا مىگويند : اجتناب واجب است و منظورشان هم اجتناب عن الكلّ است حال در اينجا هم كه مىگويند : اجتناب واجب نيست منظورشان اجتناب عن الكلّ است يعنى احتياط كلّى واجب نيست و امّا اجتناب عن البعض و احتياط جزئى هم واجب نباشد چنين چيزى مراد نيست پس به قرينه مقابله مىتوان مطلب را حلّ كرد .\r\nامّا از اخبار حلّيت : قبلا جواب داديم كه اين اخبار مربوط به شبهات بدويه است و موارد علم اجمالى را از اصل شامل نيست تا بحث كنيم كه مفادشان چيست ؟\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nو امّا از دليل پنجم : با كلمه فتأمل جواب داديم كه احتمال عقاب هرچند ضعيف باشد نتوان آن را ناديده گرفت . . . در نتيجه مخالفت قطعيه جايز نيست .\r\nقوله و التحقيق :\r\nدر باب شبهات غير محصوره قطعا ارتكاب اطراف فى الجملة جايز است منتها در خارج و در مقام عمل گاهى مكلّف به ارتكاب بعض الاطراف بسنده مىكند كه مورد بحث نيست و گاهى همه اطراف را مرتكب مىشود اين قسم خود دو شعبه دارد زيرا كه گاهى همه اطراف را يك جا و يك‌دفعه مرتكب مىشود .\r\nمثلا همه را به بيع واحد مىفروشد اين قسم قطعا جايز نيست زيرا كه حين المخالفة يقين تفصيلى به مخالفت دارد و آن بالاجماع باطل است و گاهى همهء اطراف را تدريجا مرتكب مىشود و اين قسم خود سه شعبه دارد :\r\n1 - از اوّل بناى ارتكاب همه اطراف را نداشت بلكه تدريجا ص همين‌طور مرتكب شد الى آخر در اين صورت تا يك طرف باقى است ارتكاب باقى اطراف بلا مانع است و به آن يكى رسيد بايد اجتناب نموده و آن را بدل قرار دهد از حرام واقعى زيرا اگر آن يكى را هم مرتكب شود يقين پيدا مىكند به اينكه حرامى را مرتكب شده و مخالفت عمليه قطعيه چه دفعة و چه تدريجا ممنوع است .\r\n2 - از اوّل امر قصد ارتكاب كلّ را دارد منتها قصد سوء ندارد بلكه به نيّت اينكه اين مايعات نعمتهاى الهى هستند استفاده مىكند در اين صورت چون در ضمن قصد ارتكاب كل قصد ارتكاب كل قصد ارتكاب حرام هم دارد ولى نه براى رسيدن به حرام حكم اينست كه تا زمانى كه به حرام واقعى مصادف نشده ارتكاب حرام نيست ولى هنگامى كه به حرام اصابت كرد معصيت آمده\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nو موجب عقوبت است چه اوّلين مايع باشد و يا صدمين و يا هزارمين .\r\n3 - از اوّل امر قصد ارتكاب كل دارد آن هم با نيّت پليد يعنى اينكه همه اطراف را مرتكب مىشود به منظور رسيدن به حرام واقعى است به گونه‌اى كه اگر حرام واقعى را تفصيلا مىدانست تنها همان را مرتكب مىشد در اين صورت از همان اوّلين طرف شبهه كه مرتكب مىشود اين شخص متجرّى است آنگاه اگر گفتيم تجرى حرام است اين شخص از همان ابتدا معصيت كار است چه مصادف با حرام بشود يا خير ولى اگر گفتيم تجرّى حرام نيست و تنها قبح فاعلى دارد كما هو الحق آنگاه اين صورت سوّم همانند صورت دوّم خواهد بود . . .\r\n\r\nنتيجه نهائى\r\nبه عقيدهء شيخ اعظم در شبهات محصوره هم مخالفت قطعيه حرام است و هم موافقت قطعيه واجب ولى در شبهات غير محصوره مخالفت قطعيه حرام است امّا موافقت قطعيه واجب نيست .\r\nقوله : الثانى :\r\nبحث موضوعى : ميزان در محصوره و غير محصوره بودن شبهه :\r\nتا به حال پيرامون حكم شبهه غير محصوره بحث شد و در اين امر ثانى پيرامون تعريف و بيان ضابطه كلّى آن گفتگو مىكنيم ولى قبل از آن مقدّمه‌اى را تقديم مىكنيم :\r\nما يك سلسله حقايق لغويّه داريم كه در نزد اهل لغت حقيقت در معنائى هستند مثل اسد در حيوان مفترس .\r\nو يك سلسله حقايق شرعيه داريم كه در نزد شارع مقدّس حقيقت در\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمعنائى هستند مثل صلاة و حج و . . .\r\nو يك سلسله حقايق متشرعيه داريم كه در نزد مسلمانان حقيقت در معنائى هستند مثل وجوب - استحباب . . .\r\nو يك سلسله حقايق عرفيه عامه داريم مثل دابّه نسبت به فرس ، حيوان نسبت به غير انسان و . . .\r\nو يك سلسله حقايق عرفيه خاصه يا اصطلاحيه داريم كه مثلا در اصطلاح مناطقه يا نحويين يا اصوليين و يا فقها حقيقت در معناى خاصى هستند ولى در اصطلاح ديگر رواجى ندارند . . .\r\nبا حفظ اين مقدّمه : امّا شبهه غير محصوره از حقايق لغويه نيست و معناى لغوى آن حتما مراد نيست چون غير محصوره در لغت به معناى اينست كه غير قابل احصاء و شمارش باشد و شبهات غير محصوره مورد بحث ما عموما قابل احصاء و شماره هستند و نيز از حقائق شرعيه و متشرعه هم نيستند و نيز از حقائق اصطلاحيه هم نيستند پس بايد معناى عرفى آن را حساب كرد و براى تعيين آن ضوابطى ذكر شده كه ذيلا بيان مىشود :\r\n1 - گروهى از فقهاء بزرگوار از قبيل شهيد ثانى ره محقق ثانى ، صاحب مدارك و . . . فرموده‌اند : معيار و ميزان در تشخيص محصوره بودن شبهه از غير آن رجوع به عرف است و آن اينكه : شبهه محصوره آنست كه عادتا و عرفا محصور و معدود باشد و غير محصوره آنست كه برحسب عادت و عرف غير قابل شماره باشد البته منظور اين نيست كه شمارش آن محال و ممتنع باشد زيرا كه رقم اطراف شبهه هرچه درشت باشد حتى از ارقام نجومى هم باشد بالاخره قابل شمارش است منظور اينست كه اطراف شبهه بقدرى زياد باشد كه شمارش آنها دشوار و در سرحدّ محال باشد بنابراين هر شبهه‌اى كه شمردن اطراف آن به سهولت انجام پذيرد نامش محصوره است\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nو هر شبهه‌اى كه اطراف آن به سختى قابل شمارش است نامش غير محصوره مىباشد همانند عدد هزار ، ده‌هزار ، ميليون و . . .\r\nقوله و فيه :\r\nمرحوم شيخ به اين ضابطه دو اعتراض دارند :\r\nالف : رجوع به عرف در مواردى است كه لفظى و عنوانى در آيه يا روايت و يا معقد اجماع علماء كه آن هم كاشف از رأى معصوم است [ چه منقول و چه محصل 
  ] واقع شده باشد و خود شارع ميزان و حدّى براى آن تبيين نكرده باشد آنگاه است كه جهت شناسائى حدود آن موضوع به عرف مراجعه مىشود و لكن در لسان آيات و روايات كه سخن از شبهه محصوره و غير محصوره نيست تا به عرف رجوع كنيم آرى حد اكثر ممكن است بگوئيم در معقد اجماع آمده ولى ادلّهء ما كه منحصر به اجماع نبود پنج دليل ديگر هم داشتيم كه در آنها اين عنوان خاص مطرح نبود و لذا بايد ضابطه‌اى ذكر كرد كه با همهء آن ادلّه تطبيق كند .\r\nب : شماها براى غير محصوره به عدد هزار مثال زده و آن را غير محصوره بشمار آورده و گفتيد شمردن آن دشوار است درحالىكه ما اين را قبول نداريم زيرا كه شمارش عدد هزار كه دشوار نيست آرى در فاصله زمانى يك و دو دقيقه شايد ولى با فاصله پنج و ده دقيقه اصلا دشوار نيست [ بخصوص با ابزار پيشرفته امروزى كه خطا هم ندارد و يك استاديوم صد هزار نفرى را هم به راحتى مىتوان شماره كرد اگرچه اين امور ميزان در احكام شرعيه نيست و دليل غرض مناقشه است 
  ] .\r\n2 - قوله و ربما قيّد : مرحوم محقّق ثانى جهت رفع اشكال دوّم مذكور يك قيدى را به ضابطهء مذكور افزوده و آن اينكه : شبهه محصوره آنست كه شمارش آن در كوتاه مدت سهولت داشته باشد مانند عدد سه - چهار و . . . كه\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nدر يك طرفة العين قابل شماره است ، متقابلا شبهه غير محصوره آنست كه شمارش آن در مدّت كوتاه دشوار باشد هرچند در درازمدت بسيار آسان باشد همانند عدد هزار و . . .\r\nو مجموعهء فرمايش اين محقّق در سه بخش خلاصه مىشود :\r\n1 - قطع\r\n2 - ظن\r\n3 - شك\r\nامّا بخش قطع : اگر ما يك عدد و رقم نسبتا بالائى از قبيل رقم هزار را در نظر بگيريم يقين مىكنيم كه اين عدد از اعداد غير محصوره است يعنى در زمان قليل قابل احصا نيست و اگر يك رقم بسيار كوچكى نظير عدد سه را مدّ نظر قرار دهيم پيدا مىكنيم به اينكه اين عدد از اعداد محصوره است يعنى در يك چشم بهم زدن قابل عدّ است آنگاه ارقامى كه ميان عدد سه و هزار وجود دارد برخى از آنها بطور حتم جارى مجراى عدد هزار بوده و محكوم به غير محصوره بودن هستند از قبيل عدد نهصد ، هشتصد ، ششصد و . . . و برخى از آنها بطور جزم نازل به منزلهء عدد سه هستند و محصوره مىباشند از قبيل عدد 4 ، 10 ، 20 ، 50 ، 100 و . . . و برخى از اعداد در وسط مىماند كه اى چه‌بسا آدمى قاطع نشود به دخول آنها در تحت يكى از دو عنوان محصوره و غير محصوره از قبيل عدد 200 مثلا تا 400 فرضا نسبت به اين‌ها چه بايد كرد ؟\r\nو امّا بخش دوّم : نسبت به اعداد مشكوكه نظير 200 و . . . در مرحلهء اوّل به ظنّ غالب عمل مىشود يعنى اگر گمان غالب و 80 % نسبت به يك طرف حاصل شد آنها را به همان طرف ملحق مىكنيم و راه تحصيل ظن عبارتست از مراجعه به اشباه و نظائر يعنى بايد ديد كه عند العرف اشباه اين اعداد را\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nچگونه محاسبه مىكنند به هر طرف كه احتمال چربيد و رجحان پيدا كرد همان را اخذ مىكنيم .\r\nو امّا بخش سوّم : و اگرچنان‌كه ظن غالبى تحصيل نكرديم نوبت به شك و اجراء اصول عمليّه مىرسد و اصلى كه در اينجا مورد بهره‌بردارى است عبارتست از استصحاب جواز و حليّت يعنى از آنجا كه غالبا اطراف شبهه با قطع نظر از علم اجمالى محكوم به حليّت و طهارت هستند بعد از علم اجمالى كذائى هم اگر در هر طرف شك كنيم از آن اصل استفاده مىكنيم و حكم به جواز مىكنيم تا زمانى كه ناقل يعنى دليلى بر خلاف آن اصل از راه برسد آنگاه است كه نوبت به جريان اصل نمىرسد .\r\nدر خاتمه فرموده : با اين ضابطه‌اى كه ما براى شما ذكر كرديم مىتوانيد حكم تمام موارد را روشن سازيد و محصوره بودن را از غير آن تميز دهيد چه در باب طهارت و نجاست كه علم اجمالى داريد به نجاست يكى از صدها مايع ، وضعش روشن شد و چه در باب نكاح كه علم اجمالى داريد به حرمت نكاح يكى از دختران فلان منطقه ، وضعش روشن شد و چه در ابواب ديگر از قبيل غصبيّت ، حرمت ، ميته بودن و . . .\r\nقوله : و فيه :\r\nمرحوم شيخ انصارى مىفرمايد : اين ضابطهء شما در هر سه مرحله مبتلا به اشكال است .\r\nامّا مرحله اوّل : مثال زديد به عدد هزار و گفتيد اين عدد و ما فوق آن قطعا غير محصوره است ما مىگوئيم [ اين مثال با تعريف شما امكان تطبيق دارد به اينكه بگوئيم : عدد هزار شمارشش در مدت قصير دشوار است اگرچه با تعريف هم قابل تطبيق نيست زيرا كه زمان قصير خود يك عنوان نسبى است يعنى يك دقيقه نسبت به پنج دقيقه قصير است و خود پنج\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nنسبت به 10 و 10 نسبت به يك ساعت و . . . پس منظور از زمان قصير چيست ؟\r\nاگر دو دقيقه باشد آرى ولى اگر ده دقيقه باشد شمارش عدد هزار سهل است 
  ] امّا اين مثال با تعليل شما سازگار نيست زيرا كه شما مىگوئيد :\r\nاحتياط در شبهه غير محصوره واجب نيست به علّت اينكه مستلزم عسر و حرج است ما مىگوئيم : در بعض موارد نسبت به عدد هزار چنين است كه شما مىگوئيد .\r\nفى المثل در خانه هزار قلم جنس به نام اثاث البيت موجود است و علم اجمالى به غصبيت يا نجاست يكى از آنها داريم در اينجا جدّا احتياط حرجى است ولى نسبت به بعض موارد هرگز اين‌گونه نيست و احتياط حرجى نيست .\r\nفى المثل اتاقى را تصوّر كنيد به مساحت بيست ذراع در بيست ذراع يعنى دقيقا چهار صد ذراع يا / 200 متر و فرض كنيد كه در اين مساحت هزار نقطه جهت سجده قابل تصوير است و شما اجمالا مىدانيد كه يكى از اين هزار نقطه نجس است .\r\nدر اينجا اطراف شبهه سر از هزار و يا بيشتر درآورده و مع‌ذلك احتياط و اجتناب از تمامى اطراف سهل است به اينكه انسان اين بيت را رها ساخته و از بيوت ديگر استفاده كند حال شما اينجا را چه مىگوئيد ؟ در چنين مواردى چه فرق است ميان محصوره بودن كه 1 / 10 اتاق نجس باشد يا غير محصوره بودن كه 1 / 1000 چنين باشد ؟ در هر دو اجتناب آسان است .\r\nيا مثلا تصوّر كنيد ظرفى را كه مملو از برنج يا گندم و . . . است و فرضا صد هزار عدد برنج درون آنست [ تا چه رسد به هزار 
  ] و اجمالا مىدانيد كه يكى از آنها غصبيت دارد آيا اجتناب از تمام آن گونى برنج دشوار است حاشا و كلّا و از اين قبيل مثالها فراوان است كه اطراف شبهه از هزار ،\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nهزار برابر هم شايد بيشتر باشد ولى احتياطش حرجى نيست .\r\nو امّا مرحله دوّم : اوّلا در تشخيص مصاديق عرفيه و اينكه كدام عدد محصور و كدام غير حصور است ظن فقيه و مجتهد به درد كسى نمىخورد و اى چه‌بسا خود عرف با اذهان ساده‌اى كه دارند تشخيص آنها بهتر باشد و ثانيا اصولا اصل اوّلى در باب ظن حرمت عمل است الّا ما خرج بالدليل و اين ظن دليلى بر اعتبارش نيست فلا اعتبار به [ در اين بخش براى توضيح بيشتر به شرح مرحوم آشتيانى يعنى بحر الفوائد مراجعه شود 
  ] .\r\nو امّا مرحله سوّم : اينجا جاى استصحاب حليت و جواز نيست بلكه جاى اصالة الاحتياط است .\r\nبيان ذلك : مكرر گفته‌ايم كه وقتى پاى علم اجمالى به ميان آمد نوبت به اصول عمليّه نمىرسد بلكه بايد احتياط كرد زيرا آن دليلى كه در مقام ثانى شبهه محصوره جهت وجوب احتياط اقامه كرديم بطور مساوى شبهات محصوره و غير محصوره را شامل است فالمقتضى لوجوب الاحتياط موجود و تنها چيزى كه مانع مىشود از جريان احتياط غير محصوره بودن شبهه است و در موارد مشكوكه از قبيل 200 - 300 و . . . على الفرض اين عنوان محرز نيست پس شك در وجود مانع داريم فيؤثر المقتضى اثره فيجب الاحتياط .\r\nآرى ممكن است جناب محقّق طرز ديگرى محاسبه نموده و ما نحن فيه را از قبيل شك در مقتضى حساب كرده نه شك در مانع ، بيان مطلب :\r\nدليل پنجم از ادلّه عدم وجوب احتياط در شبهه غير محصوره اين بود كه وقتى اطراف شبهه زياد شد هركدام از مشتبهات حال شك بدوى را پيدا مىكند و در شك بدوى اصل برائت و حليّت جارى مىشود .\r\nحال شايد محقّق روى اين دليل تكيه كرده و مدّعى شده به اينكه :\r\nقاعده اينست كه در شبهات غير محصوره همانند شبهه بدويه اصل حليّت\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nجارى است آنگاه محصوره بودن مقتضى وجوب احتياط است و فرض اينست كه عند الشك ما نمىدانيم اين شبهه محصوره است يا خير ؟\r\nشك در مقتضى احتياط داريم و نوبت به اصالة الجواز و الحليّه مىرسد .\r\nاگر محقّق اين‌گونه محاسبه كرده بايد بداند كه سابقا ما دليل پنجم و سوّم را جواب داديم كه احتمال عقاب هرچند ضعيف باشد ولى محتمل قوى است و نبايد ناديده گرفت .\r\n3 - معيار كاشف اللثام و مفتاح الكرامة :\r\nاين دو بزرگوار فرموده‌اند : هرگاه اطراف شبهه بقدرى وسعت داشت كه احتياط در آنجا براى اغلب مردم در اغلب موارد موجب حرمان و فوت مصلحت و منفعت بود در آنجا احتياط لازم نيست و هرگاه چنين نباشد احتياط لازم است .\r\nمثلا كسى در وسط شهرى زندگى مىكند و علم اجمالى دارد كه يكى از منازل اين شهر غصبى است چنين كسى اگر بخواهد براى هر نمازى احتياط كرده و به بيرون شهر برود و در مكان مباح نماز بگذارد زندگىاش مختل مىشود و خيلى وقت از خيلى ثوابها و منافع دنيوى و اخروى مىماند در اينجا احتياط لازم نيست .\r\nيا مثلا علم اجمالى دارد كه يكى از قصابيهاى فلان شهر لحم غير مذكّى مىفروشد در اينجا بخواهد از همهء اطراف اجتناب كند بايد از خوردن گوشت محروم شود از ازدواج محروم شود و . . . در اينجاها خير احتياط نكند و هركجا چنين نيست بايد احتياط كند .\r\nمرحوم شيخ مىفرمايد : اين نيز يك ضابطهء مشخّص ندارد زيرا در بسيارى از مثالها كه مىزنند احتياط سبب حرمان نيست فى المثل در زمان ما كه امكانات فراوان است انسان به راحتى با ماشين مىرود و پنير پاك\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nگوشت مذكى و . . . تهيّه مىكند و مصرف مىكند و محروميّت ندارد وانگهى در غالب جاها كه شبهه غير محصوره مطرح است الّا و لابدّ افراد متيقّن الحليه‌اى نيز هستند كه انسان از آنها استفاده مىكند و مجبور به استفاده از حرام نيست .\r\n4 - ضابطهء مرحوم شيخ انصارى :\r\nهركجا اطراف شبهه در حدّى است كه احتمال عقاب يك احتمال عقلائى است آنجا را محصوره حساب كنيم و هركجا اطراف شبهه به حدّى زياد است كه احتمال عقاب در آنجاها يك احتمال ضعيف و نيش‌غولى است و عقلاء عالم به آن اعتنا ندارند آنجاها را محصوره حساب مىكنيم چند مثال عرفى و شرعى :\r\nاگر شخصى به يكى از دو يا سه نفر دشنام دهد همگان متأثر مىشوند روى اين احتمال كه شايد با آنها بوده ولى اگر به يكى از هزار نفر بگويد احدى ناراحت نمىشود چون احتمال اينكه با او بوده 1 / 1000 است و بدان اعتنا نمىشود اوّلى محصوره و دوّمى غير محصوره است اگر شخصى بگويد زيد مرد و زيد هم مردّد بين دو نفر باشد پدر يكى از آن دو حتما متأثر مىشود ولى اگر بگويد يكى از مردم بلد مرد اصلا ناراحت نمىشود چون احتمال اينكه پسر او باشد يك در ميليون است .\r\nمثال شرعى : علم اجمالى داريم كه بعضى از ظواهر قرآن يا سنّت حمل بر خلاف ظاهر شده ولى قرينه آن بدست ما نرسيده كه به اين علم اعتنا نكرده و از ظواهر قرآن استفاده مىكنيم چون اطراف شبهه غير محصوره است و در آنجا احتياط واجب نيست ولى اگر علم اجمالى پيدا كنيم به اينكه يكى از دو ظاهر توجيه شد و حمل بر خلاف ظاهر شده احتياط مىكنيم و از هيچ‌كدام از دو ظاهر استفاده نمىكنيم .\r\n\r\n","description":"","footnote":"","page_name":" 363 ","page_number":363},
  {"content":"\r\n . \r\n\r\n","description":"","footnote":"","page_name":" 364 ","page_number":364}
  ]