[
  {"content":"\r\n . \r\n","description":"","footnote":"","page_name":" مقدمه مصحح 1 ","page_number":1},
  {"content":"\r\n\r\nتقديم به همايش بزرگداشت\r\nهشتصدمين سال ولادت\r\nشيخ كبير صدرالدين قونوى\r\nقونيه سال 2008 ميلادى\r\n\r\n","description":"","footnote":"","page_name":" مقدمه مصحح 2 ","page_number":2},
  {"content":"\r\n\r\nترجمه و متن\r\nمرآت العارفين\r\nو مظهر الكاملين فى ملتمس زبدة العابدين\r\nشيخ كبير\r\nصدر الدين قونوى\r\nترجمه و تصحيح و تعليق\r\nمحمد خواجوى\r\nانتشارات مولى\r\n\r\n","description":"","footnote":"","page_name":" مقدمه مصحح 3 ","page_number":3},
  {"content":"\r\n\r\nسرشناسه : صدرالدين قونوى ، محمد بن اسحاق 607 - 673 ق .\r\nعنوان و نام پديدآور : رساله مرآة العارفين و مطهر الالكاملين فى ملتمس زبدة العابدين - عارفان و مطهر كاملان در پاسخ برگزيده عابدان / [ محمد بن اسحاق صدرالدين قونوى 
  ] : تصحيح ترجمه و تعليق محمد خواجوى .\r\nمشخصات نشر : تهران : مولى ، 1386 .\r\nمشخصات ظاهرى : 80 ص .\r\nشابك : 9789642671175\r\nوضعيت فهرست نويسى : فيپا\r\nيادداشت : فارسى - عربى .\r\nيادداشت : نمايه .\r\nموضوع : تصوف - - متون قديمى تا قرن 14 ق .\r\nشناسه افزوده : خواجوى ، محمد ، 1313 - ، مصحح و مترجم .\r\nرده بندى كنگره : 1386 5 ر 4 ص / 2 / 279 BP\r\nرده بندى ديويى : 82 / 297\r\nشماره كتابشناسى ملى : 1114875\r\nتهران : خيابان انقلاب - چهار راه ابوريحان - شماره 1282\r\nتلفن : 66409243 - نمابر : 66946429 - ص . پ . 746 - 13145\r\nشابك : 5 - 17 - 2671 - 964 - 978\r\nISBN 978 - 964 - 2671 - 17 - 5\r\nمرآة العارفين ( ترجمه + متن + تعليقات )\r\nشيخ كبير صدرالدين قونوى\r\nتصحيح و ترجمه و تعليق : محمد خواجوى\r\nچاپ اول : 1387 = 1429\r\nتعداد : 1600\r\nحروفچينى و صفحه آرايى : كوشش\r\nچاپخانه : ايران مصور\r\nليتوگرافى : موج\r\nصحافى : ايران هنر\r\nكليه حقوق مربوط به اين اثر محفوظ و متعلق به انتشارات مولى است\r\n30000 ريال\r\n\r\n","description":"","footnote":"","page_name":" مقدمه مصحح 4 ","page_number":4},
  {"content":"\r\n\r\n\r\nفهرست مطالب\r\nمقدمه مصحح ( هفت - شانزده ) تحقيق در احوال و شخصيت و آثار قونوى نه\r\nارتباط مكتب عرفانى قونيه با مكتب كلامى مراغه چهارده\r\nآثار و تأليفات شيخ كبير صدر الدين قونوى پانزده\r\nترجمهء رسالهء مرآت العارفين ( 3 - 28 ) مراتب اجمال و تفصيل و تطبيق كتاب تكوينى با كتاب تدوينى 5\r\nخداوند مبدأ كل است و كل به دو بازگشت دارد 6\r\nذات حق تعالى ام الكتاب است و علمش كتاب مبين و آينه ذات 6\r\nاجمال و تفصيل بين ذات و قلم و علوم و لوح 7\r\nاجمال و تفصيل بين عرش و كرسى 7\r\nعرش در مرتبهء حسى آينه قلم است و كرسى نيز . . . 8\r\nانسان كامل جامع تمام اينها در مقام اجمال و تفصيل است 8\r\nذات به گونه كليّت و اجماليت بر آينه انسان كامل متجلى است . . . 9\r\nعلم انسان كامل آينه علم حق است و . . . 10\r\nمراد از اتحادى كه اهل الله گويند شهود وجود حق واحد . . . 10\r\nظهور وجود واحد عالم است و بطونش اسما 11\r\nاجمال و تفصيل مراتب وجود در اجمال و تفصيل انسان كامل 11\r\n\r\n","description":"","footnote":"","page_name":" مقدمه مصحح 5 ","page_number":5},
  {"content":"\r\n\r\nبيان خودشناسى انسان و . . . - از زبان امير المؤمنين على عليه السلام - 12\r\nتعريف انسان كامل از زبان خاتم ولايت جزئى خاص محمدى 13\r\nتأويل حق و عالم و انسان 14\r\nامير المؤمنين همان كتاب نازل شدهء از جانب خداوند است 15\r\nكتاب نازل بر انسان كامل 15\r\nمجمل بودن قرآن در فاتحه و فاتحه در بسمله و بسمله در « با » و . . . 16\r\nنقطه « با » نقطه وجودى است و « با » ام الكتاب دوم كه قلم است 17\r\nتقسيم فاتحة الكتاب بين خداوند و بنده‌اش 18\r\nعالم جبروت فراگير جلال و جمال است و دو مظهر را مىطلبد 20\r\nآن بخشى كه مشترك بين حق و بنده است مقام مطلع و . . . 21\r\nمقام منازله 21\r\nرمز بودن « الله » بين رحمان و رحيم 22\r\nرحمان فاعل است و رحيم قابل و « الله » حقيقت مستعد هر دو 23\r\nبين راحم و مرحوم نسبتى واقع گشته است 24\r\nرحمت رحمانى عمومى است و رحمت رحيمى وجوبى 24\r\nرسالة مرأة العارفين و مظهر الكاملين فى ملتمس زبدة العابدين ( 29 - 50 )\r\nتعليقات\r\n( 51 - 76 )\r\nفهارس\r\n( 77 - 80 )\r\n\r\n","description":"","footnote":"","page_name":" مقدمه مصحح 6 ","page_number":6},
  {"content":"\r\n\r\n\r\n[ مقدمه مصحح 
  ]\r\nهو بِسْمِ اللَّهِ الرَّحْمنِ الرَّحِيمِ\r\nسپاس مر پروردگارى را كه فضل و كرمش را بر خلايق گسترده و فيض و عطايش را با دهش و محبتش بر ايشان پخش و منتشر كرده ، عالمى كه پنهانىها را داناست و درون‌ها را آگاه ، اولى است كه پيش از او چيزى نبوده و آخرى است كه وى را غايتى نيست ، او را در تمام امورش سپاس و ستايش مىكنم و بر رعايت حقوقش از خودش يارى و كمك مىجويم .\r\n به نام آن‌كه جان را فكرت آموخت * چراغ دل به نور جان برافروخت\r\nز فضلش هر دو عالم گشت روشن * ز فيضش خاك آدم گشت گلشن\r\nتوانايى كه در يك طرفة العين * ز كاف و نون پديد آورد كونين \r\nگواهى مىدهم كه پروردگارى جز او نيست و محمد بنده و فرستاده اوست ، از او ظاهر گشته تا خلايق را به مظهريت از حضيض مذلت به اوج هدايت رسانيده و دو سر حلقه هستى را به هم اتصال بخشد .\r\n وز ايشان سيد ما گشته سالار * هم او اول هم او آخر در اين كار\r\nاحد در ميم احمد گشته ظاهر * در اين دور اول آمد عين آخر\r\nز احمد تا احد يك ميم فرق است * جهانى اندر اين يك ميم غرق است\r\nشده او پيش و دل‌ها جمله در پى * گرفته دست جان‌ها دامن وى \r\nدرود نامحدود بر اوصيا و جانشينان او كه امامان و راهنمايان و دستگيران و\r\n\r\n","description":"","footnote":"","page_name":" مقدمه مصحح 7 ","page_number":7},
  {"content":"\r\n\r\nكانون‌هاى نور و شاهراهاى پس از اويند باد .\r\n به نام آن‌كه از برج هدايت * هويدا كرده انوار ولايت\r\nقلوب شيعيان چون بيت معمور * ز خورشيد ولايت گشته پرنور\r\nكه بينايند در عرض مسايل * ولاى آل ياسين را وسايل\r\nمنور گشته مشكات دعاها * ز مصباح ولاى آل طاها \r\nبه‌ويژه خاتم ايشان و انسان كامل الهى در جهان و خليفه ربوبى در كون و مكان ؛ حضرت حجت بن الحسن العسكرى روحى و روح العالمين له الفداء .\r\nنگارنده در دعوتى كه كنگره يونسكو براى هشتصدمين سال ميلاد مولانا جلال الدين رومى كرده بود سفرى به كشور تركيه داشتم ، كنگره در دو شهر بزرگ استامبول و قونيه - مدفن مولانا و صدر الدين قونوى - برگزار شد ، در قونيه با جناب آقاى حسام الدين سن‌مز - برگزاركننده كنگره صدر الدين قونوى به مناسبت هشتصدمين سال ميلاد او در دو هزار و هشت - آشنا شدم ، و چون ايشان متوجه شدند كه در كار تحقيق آثار قونوى هستم و چندين كتاب از متون اصلى - و به اصطلاح مادر و درسى - او را تصحيح و ترجمه و چاپ كرده‌ام ، درخواست تصحيح يكى ديگر از آثار ايشان را نمود تا ان شاء الله در سال دو هزار و هشت تقديم كنگره شود ، خواست ايشان را به منت پذيرفتم و كتاب « مرآة العارفين و مظهر الكاملين فى ملتمس زبدة العارفين » را كه در برابر خواننده گرامى است و ميكروفيلم آن را از كتابخانه درگاه مولانا در قونيه - به شماره 1637 - عنايت فرمودند ، تصحيح كرده و تقديم ايشان نمودم ، و براى آن‌كه فيضش عام گردد ، آن را ترجمه كرده و با تعليقات وسيع به انتشارات « مولى » واگذار كردم .\r\nچون اين كتاب تك نسخه‌اى و بسيار ريز كتابت شده و در عين‌حال نسخه‌اى مصحّح است ، آن را با نسخه بدل‌هايش كه در پانويس‌ها آورده و با علامت « ن - ل » مشخص نموده‌ام بازنويسى كرده و كلماتى كه ندرتا مشكوك به نظر مىرسيد ، آن‌ها را در متن باز گذارده و در پانويس با علامت « ظ » - يعنى : ظاهرا بايد اين‌گونه باشد - مشخص كرده‌ام ، و شرح‌حالى را كه بر كتاب ترجمه اعجاز البيان شيخ قدس سره نوشته بودم تلخيص كرده و در اين مقدمه گذاردم .\r\n\r\n","description":"","footnote":"","page_name":" مقدمه مصحح 8 ","page_number":8},
  {"content":"\r\n\r\n\r\nتحقيق در احوال و شخصيت و آثار قونوى\r\nوى ابو المعالى صدر الدين محمد بن اسحاق بن يوسف بن على قونوى ( 608 - 673 ) ملقب به شيخ كبير است . از علماى نامى و عرفاى عالى مقام و مشايخ بزرگ قونيه بوده ؛ پدرش در كودكى او وفات كرد و مادرش به ازدواج شيخ اكبر محيى الدين بن العربى درآمد ، بدين وسيله صدر الدين نيز در تحت تربيت ناپدرى و ديگر از بزرگان عرفان درآمد و در كنار سلوك و رياضت به كسب علوم ظاهرى هم پرداخت و در اندك زمانى جامع فقه و حديث و علوم ظاهرى و عقلى و نقلى گرديد ؛ به‌طورى كه در تمام آن‌ها وحيد عصر و مرجع استفاده علماى ظاهر و استفاضه بزرگان وقت بوده است : قطب الدين شيرازى از شاگردان وى بوده ، حضرت شيخ با سعد الدين حموى ملاقات و رابطه محبت و و داد با يكديگر داشته‌اند . وى با خواجه نصير الدين طوسى در مسايل حكمت مكاتبات فراوانى داشته و مورد تمجيد خواجه بوده است . با مولاناى روم نيز كمال يگانگى را داشته و وظايف تجليل و احترام تمام در حق يكديگر معمول مىداشته‌اند .\r\nشمس الدين احمد افلاكى در كتاب مناقب العارفين آورده كه : حضرت چلبى حسام الدين از خداوندگار ما ( حضرت مولانا ) پرسيده بود كه نماز شما را كه بگزارد ؟ فرمود كه خدمت شيخ صدر الدين اولى است ؛ چه تمامت اكابر علما و قضات را طمعى بود كه نماز كنند ، ميسرشان نشد و آن عنايت ، خاصه آن يگانه گشت .\r\nباز گويد : بزرگى را عزاى عظيم واقع شده بود و كافه افاضل و شيوخ كبار و امراى مختار آن جايگاه حاضر آمده بودند . تا وقت نماز شام حضرت مولانا در معانى و دقايق گرم شده بود . به اتفاق تمام التماس نمودند كه خداوندگار امامتى كند ، فرمود كه ما مردم ابداليم ، به هر جايى كه باشد مىنشينيم و برمىخيزيم ، امامتى را ارباب تصوف و تمكن لايق‌اند .\r\nخدمت شيخ صدر الدين رحمه الله را اشارت كرد تا امام جماعت شد و به دو اقتدا كرده و فرمود : من صلى خلف امام تقى فكأنما صلى خلف نبى .\r\nشيخ نور الدين پدر كمال خرساف رحمه الله كه از معتبران اعيان بود روايت كند :\r\nدر اول حال كه مريد شيخ صدر الدين شده بودم ، ذكر شنيده و به خدمت آن بزرگ تردد مىنمودم . سنت شيخ چنان بود كه بعد از نماز جمعه تمام علما و فقرا و امرا ، بر\r\n\r\n","description":"","footnote":"","page_name":" مقدمه مصحح 9 ","page_number":9},
  {"content":"\r\n\r\nموجب  « فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ »  در زاويه جمع آمدندى و خدمت شيخ مسأله ، و امّا ، نكته مىگفت تا در كشف آن بحث‌ها مىكردند و غلبه عظيم مىشد و شيخ اصلا نمىگفت . عاقبت سخنى مىفرمود تا بحث منقطع مىشد . روزى در خدمت شيخ ، اكابر بسيار نشسته بودند ، ناگاه از دور حضرت مولانا پيدا شد . شيخ برخاست و با جميع اكابر استقبال مولانا كرده ، همانا كه بر كنار صفه بنشست . شيخ بسيار تكلف كرد كه بر سر سجاده نشيند . فرمود نشايد ، به خدا چه جواب گويم ؟ شيخ گفت تا در نيمه سجاده حضرت مولانا نشيند و در نيمه ديگر بنده . گفت نتوانم به حق ( تعالى ) جواب آن گفتن . شيخ گفت سجاده‌اى كه به جلوس خداوندگار به كار نيايد به ما نيز نمىآيد . سجاده را درنورديد و بينداخت . بعد از آن هرگز حضرت مولانا سخنى نفرمود و صامت گشته ، چندانى بنشست كه حاضران مجلس حيران و سكران شدند . . . ناگاه مولانا الله بگفت و برخاست و « وفقكم الله » گويان روان شد .\r\nجامى در كتاب نفحات الانس آورده كه كنيت وى ابو المعالى است ، جامع بوده ميان جميع علوم - چه ظاهرى و چه باطنى و چه نقلى و عقلى - ميان وى و خواجه نصير الدين طوسى اسؤله و اجوبه واقع است و مولانا قطب الدين علامه شيرازى در حديث شاگرد وى است و كتاب جامع الاصول را به خط خود نوشته است و بر وى خوانده و به آن افتخار مىكرده . و از اين طايفه شيخ مؤيد الدين جندى و مولانا شمس الدين ايكى و شيخ فخر الدين عراقى و شيخ سعد الدين فرغانى قدس الله تعالى ارواحهم و غير ايشان از اكابر در حجر تربيت وى بوده‌اند و در صحبت وى پرورش يافته‌اند .\r\nبا شيخ سعد الدين حموى بسيار صحبت داشته است و از وى سؤالات كرده شيخ بزرگ ( محيى الدين ) رحمة الله عليه در آن وقت كه از بلاد مغرب متوجه روم بود ، در بعض مشاهدات خود به وقت ولادت وى ، استعداد و علوم و تجليات و احوال و مقامات وى و هر چه در مدت عمر و بعد از مفارقت در برزخ و بعد از برزخ بر وى گذشت و خواهد گذشت ، مكاشف شد . بل شهد احوال اولاده الالهيين و مشاهدهم و مقاماتهم و علومهم و تجلياتهم و اسمائهم عند الله و حلية كل واحد منهم و احوالهم و اخلاقهم و كل ما يجرى لهم و عليهم الى آخر اعمارهم و بعد المفارقة فى برازخهم و ما بعدها . و چون به قونيه رسيد بعد از ولادت وى و وفات پدرش ، مادرش به عقد نكاح شيخ درآمد و وى در خدمت و صحبت\r\n\r\n","description":"","footnote":"","page_name":" مقدمه مصحح 10 ","page_number":10},
  {"content":"\r\n\r\nشيخ تربيت يافت . وى نقاد كلام شيخ است و مقصود شيخ در مسأله وحدت وجود ، بر وجهى كه مطابق عقل و شرع باشد ، جز به تتبع تحقيقات وى - و فهم آن - كما ينبغى ميسر نمىشود .\r\nوى را مصنفات بسيار است چون تفسير فاتحه و مفتاح الغيب و نصوص و فكوك و شرح حديث و كتاب نفحات الهيه كه بسيارى از واردات قدسيه خود را در آن‌جا ذكر كرده است و هركس مىخواهد كه بر كمال وى در اين طريق فى الجمله اطلاعى يابد ، گو آن را مطالعه كند كه بسى از احوال و اذواق و مكاشفات و منازلات خود را در آن‌جا نوشته است .\r\nدر آن‌جا گويد كه در سابع عشر شوال سنه ثلاث و خمسين و ستمائة در واقعه‌اى طويله حضرت شيخ ( محيى الدين قدس سره ) را ديدم و ميان من و وى سخنان بسيار گذشت . در آثار و احكام الهى سخنى چند گفتم . بيان من وى را بسيار خوش آمد ، چنان‌كه روى وى از بشاشت آن درخشيدن گرفت . سر مبارك خود را از ذوق مىجنبانيد و بعضى از سخنان را اعاده مىكرد و مىگفت : مليح مليح . من گفتم : يا سيدى ! مليح تويى ، كه تو را قدرت آن هست كه آدمى را تربيت كنى و به جايى رسانى كه چنين چيزها را دريابد ، ولعمرى اگر تو انسانى ماسواى تو همه لاشىءاند . بعد از آن به وى نزديك شدم و دست وى را ببوسيدم و گفتم مرا به تو يك حاجت ديگر مانده است . گفت : طلب كن . گفتم : مىخواهم كه متحقق شوم به كيفيت شهود دايم ابدى تو مر تجلى ذاتى را ، و كنت اعنى بذلك :\r\nحصول ما كان حاصلا له من شهود التجلى الذاتى الذى لا حجاب بعده و لا مستقر للكمل دونه . گفت : آرى ! و سؤال مرا اجابت كرد و گفت : آن‌چه خواستى مبذول است ، با آن‌كه تو خود مىدانى كه مرا اولاد و اصحاب بودند و بسيارى از ايشان را كشتم و زنده گردانيدم ، مرد آن‌كه مرد و كشته شد آن‌كه كشته شد و هيچ‌كدام را اين معنى ميسر نشد . گفتم : يا سيدى ! الحمد لله على اختصاصى بهذه الفضيلة ، اعنى انك تحيى و تميت . و سخنان ديگر گفتم كه افشاى آن نمىشايد ؛ آن‌گاه از آن واقعه درآمدم . المنة لله على ذاك .\r\nگويند شيخ شرف الدين قونوى از شيخ صدر الدين قدس سرهما پرسيد كه : من اين الى اين و ما حاصل فى البين ؟ شيخ جواب داد : من العلم الى العين و الحاصل فى البين تجدد نسبة جامعة بين الطرفين ظاهرة ناظرة بالحكمين .\r\nمؤيد الدين جندى در مقدمه كتاب شرح فصوص الحكم خود ، در تمهيدى به ذكر القاب\r\n\r\n","description":"","footnote":"","page_name":" مقدمه مصحح 11 ","page_number":11},
  {"content":"\r\n\r\nشيخ خود - قونوى - مىپردازد و مىگويد : او سرور و سند و پيشرو من به سوى خداوند تعالى بود ؛ يعنى امام علام ، پرچمدار علماى اعلام ، شيخ مشايخ اسلام ، حجت الهى در ميان مردمان ، سلطان محققان ، پناهگاه عارفان و واصلان ، ذخيره الهى در بين جهانيان ، امام وارثان محمدى . . . ابو المعالى صدر الحق و الدين ، حيات‌بخش اسلام و مسلمين محمد بن اسحاق بن محمد بن يوسف القونوى رضى الله عنه و ارضاه به منه . خطبه فصوص را از براى من شرح كرد و در اثناى آن واردى غيبى بر وى وارد گشت و اثرش ظاهر و باطن مرا فراگرفت ؛ سپس در من تصرفى شگفت نمود و مضمون كتاب را به تمامه - در شرح خطبه - مفهومم گردانيد و چون اين معنى را از من دريافت ، گفت : من نيز از حضرت شيخ درخواستم كه كتاب فصوص را بر من شرح كند ، خطبه را شرح كرد و در اثناى آن در من تصرفى نمود كه مضمون تمام كتاب معلومم شد . من از اين داستان بسيار مسرور شدم و دانستم كه مرا بهره‌اى تمام خواهد بود . پس از آن فرمود : آن را شرحى بنويس . پس در حضور وى - اجلا لا لقدره و امتثالا لامره - خطبه را شرح كردم .\r\nنيز از قول شيخ خود - صدر الدين قونوى - واقعه‌اى را در همين مقدمه كتاب شرح فصوص الحكم نقل مىكند و آن اين‌كه : روزى در مجلس سماعى كه در دمشق تشكيل شده بود وى ( صدر الدين قونوى ) با شيخ الشيوخ سعد الدين حموى و شيخ اسماعيل بن سودكين كه از شاگردان شيخ اكبر است گردآمدند . در وقت سماع ، در حالىكه مردم در حالت وجد و سرور خود بودند ، شيخ سعد الدين در صفه‌اى از مجلس به‌پا خاست و در حالىكه دستهايش را به علامت تعظيم روى سينه گذاشته بود منتظر ماند تا سماع به پايان رسيد . سپس در حالىكه چشم‌هاى خويش را همچنان بسته نگاه داشته بود ندا داد كه صدر الدين كجاست ؟ شمس الدين اسماعيل كجاست ؟ صدر الدين قونوى گويد : در آن حال من و شيخ شمس الدين اسماعيل به سويش رفتيم . شيخ با ما معانقه كرد و به سينه‌اش چسباند و چشمهايش را به ما گشود و مدتى در ما نگريست و گفت : حضرت رسول صلى الله عليه و آله در اين‌جا حضور داشت و هم‌چنان كه مرا ديدند در حضورش بودم ، و چون حضرت بازگشت خواستم چشم‌هاى خود را كه در مشاهده آن حضرت بود به روى شما بگشايم .\r\nصاحب كتاب رياض العارفين اين رباعى را به شيخ صدر الدين قونوى نسبت مىدهد و\r\n\r\n","description":"","footnote":"","page_name":" مقدمه مصحح 12 ","page_number":12},
  {"content":"\r\n\r\nمىگويد از او است :\r\n آن نيست ره وصل كه انگاشته‌ايم * وان نيست جهان جان كه پنداشته‌ايم\r\nآن چشمه كه خضر خورده زو آب حيات * در خانه ماست ، ليك انباشته‌ايم \r\nصاحب كتاب طرايق الحقايق پس از ذكر شمه‌اى از حال شيخ - قدس الله سره - گويد :\r\nجلالت قدر ابو المعالى شيخ صدر الدين محمد بن اسحاق قونوى قدس سره زياده از حد تقرير و قدر تحرير است ، چنان‌كه مىگويند مولانا جلال الدين در مثنوى به اين اشعار اشاره به او فرموده :\r\n پاى استدلاليان چوبين بود * پاى چوبين سخت بىتمكين بود\r\nغير آن قطب زمان ديده‌ور * كز ثباتش كوه گردد خيره‌سر \r\nوقتى شيخ صدر الدين محمد يكى از رسائل خود را از قونيه به نزد جناب سلطان الحكماء خواجه نصير الملة والدين محمد طوسى قدس سره القدوسى فرستاد ، وى در جواب به اين عنوان مرقوم داشته كه : خطاب عالى مولانا الاعظم ، هادى الامم ، كاشف الظلم ، صدر الملّة و الدين ، مجد الاسلام و المسلمين ، لسان الحقيقة ، برهان الطريقة ، قدوة السالكين الواجدين و مقتدى الواصلين المحققين ، ملك الحكماء و العلماء فى الارضين ، ترجمان الرحمن ، افضل و اكمل جهان ، ادام الله ظله و حرس و بله و طله ، به خادم دعا و ناشر ثنا ، مريد صادق و مستفيد عاشق ، محمد طوسى رسيده ، بوسيده بر چشم نهاد و گفت :\r\n از نامه تو ملك جهان يافت دلم * وز لفظ تو عمر جاودان يافت دلم\r\nدلمرده بدم چو نامه‌ات برخواندم * از هر حرفى هزار جان يافت دلم \r\nخداى تعالى آن ظل ظليل را گسترده داراد و آن پرتو تجلى را در ميان اهل كمال تابنده و پاينده - به حق حقه - .\r\nما از اين مكاتبه و جواب آن پىمىبريم كه خواجه نصير الدين مرد مبالغه‌گويى نبوده و اين القاب و عناوين از جانب او دليل بارزى است كه به حضرت شيخ ارادت مخصوصى داشته و واقعا اخلاص مىورزيده است ، و علت اين ارادت و اخلاص از جانب خواجه و حضرت مولانا و غيرهما - كه چند نمونه نام خواهم برد - نسبت به شيخ صدر الدين چيزى\r\n\r\n","description":"","footnote":"","page_name":" مقدمه مصحح 13 ","page_number":13},
  {"content":"\r\n\r\nجز علو مقام و معنويت وى و فضايل ظاهرى و باطنى او نبوده است .\r\n\r\nارتباط مكتب عرفانى قونيه با مكتب كلامى مراغه\r\nاين نكته را بايد دانست از آن‌جا كه اين‌دو مكتب : يعنى قونيه و مراغه ، عرفان و كلام در عين هم‌طرازى ، از جهاتى تضاد نظريه‌اى دارند ، التيام و ارتباطشان به هم مشكل به نظر مىرسيد ، لذا نگارنده در پى جستجوى آن حلقهء مفقودهء اتصال بود كه به حمد الله آن را در وجود دانشمند بزرگ - قطب الدين شيرازى شارح حكمت الاشراق - يافت و متوجه شد كه اين دانشمند سترك نخست سالها در خدمت خواجه نصير الدين طوسى - قدس الله سره القدوسى - بوده ، در عين استفاده از محضرش و تلمّذش در حضورش ، در ساخت رصدخانهء مراغه خواجه را يارى مىكرده و مسلما هيئت و علم رصد را از او فراگرفته است .\r\nاز طرفى پس از اتمام كار رصدخانه مراغه - و يا در مراحل نهايى آن - به قونيه سفر كرده و خدمت صدر الدين قونوى - قدس الله سره الزكى - كه آوازه‌اش عالم را فراگرفته بود رسيده و در حضورش كتاب جامع الاصول جزرى در حديث را كه به خط خود نوشته و بدان افتخار مىكرده فراگرفت .\r\nدر اين ميان مسلما نظريات خواجه را چه در بيانش و چه مستقلا براى حضرت شيخ نقل مىكرده و شيخ را مشتاق كل نظريات خواجه مىيافته ، و يا در بازگشت از قونيه خواجه قدس سره را با نقل نظريات شيخ ، مشتاق كل نظريات شيخ يافته و موجب ارتباط بين آن‌دو ، و بلكه بين دو مكتب عرفانى قونيه و مكتب كلامى مراغه گشت و در نتيجه مطالب رسالهء هاديه و مرشده و ديگر رسايل پديد آمدند ، بنابراين قطب الدين شيرازى قدس سره از اين حيث حقى عظيم بر امت اسلامى دارد .\r\nاز مكتب اين عارف بزرگ ، بزرگانى برخاستند كه هريك در نشر علوم و معارف اسلامى سهم بزرگى را دارا هستند . از جمله عفيف الدين است كه به حضور شيخ نوشته : العبد حقا ، سليمان بن على ، العبد المطلق الممحو العينى ، محو عبودية لذلك الاحاطة . . . المولوية الصدرية المركزية القطبية جسما ، المحيطة عقلا ، الجامعة هوية ، متع الله الحسن بنشأة كمالها و اوتر ( كذا ) على عبد ربانيتها سوابغ افضالها . . .\r\n اجلك ان ابث اليك شوقى * لانك جنة و الشوق نار \r\n\r\n","description":"","footnote":"","page_name":" مقدمه مصحح 14 ","page_number":14},
  {"content":"\r\n\r\n\r\nآثار و تأليفات شيخ كبير صدر الدين قونوى\r\n1 - مفتاح غيب الجمع و الوجود « معروف به مفتاح الغيب » « 1 » ، 2 - النصوص فى تحقيق طور المخصوص ، 3 - النفحات الالهية « 2 » ، 4 - الفكوك فى اسرار مستندات الفصوص « 3 » ، 5 - اعجاز البيان فى تأويل ام القرآن « 4 » ، 6 - شرح حديث الاربعين ، 7 - شرح الشجرة النعمانية فى الدولة العثمانية ، 8 - الرسالة الهادية ، 9 - الرسالة المفصحة ، 10 - التوجه الاتم الاعلى نحو الحق جل و علا ، 11 - شرح اسماء الحسنى ، 12 - وصايا ، 13 - شعب الايمان ، 14 - رساله در بيان مبدأ و معاد ، 15 - كتاب الالماع ببعض كليات اسرار السماع ، 16 - المفاوضات و رسالة الهادية ، 17 - مكتوبات ، 18 - مرآة العارفين و رسالات مختصر ديگر كه همگى را در مقدمه فكوك تحقيق و استقصا نموده‌ام .\r\nدر پايان با تشكر از جناب آقاى مفيد مدير محترم انتشارات « مولى » كه بسيار و بسيار شايق اين متون و به‌ويژه ترجمه‌اش به زبان شيرين فارسى هستند ، و همسرم سركار خانم\r\n\r\n\r\n","description":"","footnote":"\r\n( 1 ) . اين كتاب را محمد شمس الدين حمزه فنارى به عربى شرح كرده كه عالىترين شرحى است كه بر مفتاح الغيب نوشته شده و ميرزا هاشم اشكورى و علماى ديگر قرون بر آن شرح ؛ حواشى مختصر و مفصل دارند كه از همه مفصل‌تر حواشى مرحوم اشكورى است ، مترجم اين كتاب - يعنى مفتاح الغيب - را تصحيح كرده و شرح آن را كه موسوم به مصباح الانس بين المعقول و المشهود فى شرح مفتاح غيب الجمع و الوجود است با آن‌چه حواشى كه بر آن نوشته شده تصحيح و ترجمه نموده كه توسط انتشارات « مولى » انتشار يافته .\r\n( 2 ) . اين كتاب را كه محتوى تمام مكاشفات علمى حضرت شيخ است مترجم تصحيح و ترجمه كرده و توسط انتشارات « مولى » چاپ و انتشار يافته .\r\n( 3 ) . اين كتاب را كه به نام كليد اسرار فصوص الحكم است مترجم تصحيح و ترجمه كرده و توسط انتشارات « مولى » چاپ و انتشار يافته .\r\n( 4 ) . اين كتاب كه به نام تفسير فاتحه هم معروف است دو بار در حيدرآباد دكن با تصحيحات قياسى تصحيح و انتشار يافته و يك بار هم در قاهره توسط عبد القادر احمد عطا به نام تفسير الصوفى للقرآن در سال 1969 - 1389 - بدون تصحيح انتقادى به چاپ رسيده و هنوز چاپ منقحى از آن نشده است ، مترجم آن را از روى نسخه حيدرآباد دكن ترجمه كرده و در برخى موارد اعتمادى بر ضبط آن‌ها ندارد ، اگر موافق تدبير من شود تقدير ، روزى آن را تصحيح كرده و مانند همين ترجمه كه در پيش روى خواننده گرامى است ديده مشتاقانش بدان روشن گردد ، و تصحيحش به دست مترجم انجام گيرد .\r\n","page_name":" مقدمه مصحح 15 ","page_number":15},
  {"content":"\r\n\r\nمريم‌بانو بردبار كه در بازخوانى و ويراستارى و تنظيم فهارس صميمانه با مترجم همكارى كردند ، « 1 » اين مقدمه را به پايان مىرسانيم چشم اميد به مهب الطاف الهى دوخته كه نسيمى از آن بوستان وزيده و دعايى از دوستان « 2 » رسيده و اين كار عظيم را آسان ساخته و چون گذشته در خدمت معارف الهى و مشتاقان اين مباحث ربوبى باشيم ، رجاى واثق دارم كه خواننده گرامى ماتن و مترجم و ناشر و ويراستار را از دعاى خير فراموش نفرمايد . و آخر دعوانا ان الحمد لله رب العالمين و صلى الله عليه سيدنا محمد و آله الغرّ الميامين .\r\nمحمد خواجوى 4 / 4 / 1386\r\n\r\n\r\n","description":"","footnote":"\r\n( 1 ) . ناگفته نماند كه ترجمه اين نوع از متون گذشته از آن‌كه براى مترجم - هرچند هم وارد باشد - توان‌فرسا و رنج‌آور است ، از آن‌كه زبان فارسى توانايى قالب شدن براى زبان عربى را - به علت محدود بودنش نسبت به آن زبان - نداشته و از طرف ديگر جايگزين اين مفاهيم بلند و و الا كه واقعا در معارف اسلامى بالاتر از آن وجود ندارد ، در زبان فارسى خالى است . ازاين‌روى هر دو بار بر مترجم شده و طبيعتا بر وى گرانى خواهد كرد . اما اين ترجمه با اين‌كه از روانى و سلاست خاصى برخوردار است و خوانندگان گرامى هم اين امر را كاملا مشاهده مىنمايند - و مسلما توجهات حضرت شيخ قدس سره در آن تأثير داشته - با اين همه غموضت و دشوارى ادراكش به جاى خود باقى است - و ما با كمك تعليقات و توضيحاتى كه در پايان كتاب آورده‌ايم توانسته‌ايم اندكى از بار سنگين معنوى آن بكاهيم ، اگرچه در بعضى موارد - تعليق - خود بار شده است ، اما شامل افادات و مطالب عالىتر بيشترى مىباشد .\r\nلازم به يادآورى است ؛ شماره‌هايى كه در متن ترجمه وجود دارد اشاره به تعليقى دارد كه در اين مورد آورده شده است ، لذا خواننده گرامى به همان شماره در بخش تعليقات - اگر نياز به توضيح بيشتر داشت - مراجعه نمايد .\r\n( 2 ) . مقصود اصلى ، اوليا و دوستان الهى است كه :  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ . \r\n","page_name":" مقدمه مصحح 16 ","page_number":16},
  {"content":"\r\n\r\n\r\nترجمه مرآت العارفين\r\n\r\n","description":"","footnote":"","page_name":" 1 ","page_number":17},
  {"content":"\r\n . \r\n","description":"","footnote":"","page_name":" 2 ","page_number":18},
  {"content":"\r\n\r\nهو بِسْمِ اللَّهِ الرَّحْمنِ الرَّحِيمِ\r\nسپاس مر خداوندى را كه از « ن » 1 آن‌چه را كه در قلم بود بيرون كشيد ، و آن‌چه را كه در عدم گنجينه داشت به فراخناى وجود آورد ، و آن‌چه را كه بسته بود بازگشاد و هرچه را كه پنهان داشت آشكار ساخت ، و به واسطه قلم 2 كه ملقب به امّ الكتاب و لوح محفوظ است و به كتاب مبين ناميده مىشود ، آن‌چه را كه دانسته نمىشد آموخت ، و در نفس 3 ، آن‌چه را كه در عقل مجمل و فشرده بود ، تفصيل و تقدير بخشد ، و لوح 4 را به دست خويش از پهلوى چپ قلم بيرون آورد و حكم نمود ، همان‌گونه كه حوا را از پهلوى آدم بيرون كشيد و فرمود :   « الَّذِي خَلَقَكُمْ مِنْ نَفْسٍ واحِدَةٍ -   آن‌كه شما را از يك تن آفريد - و آن عقل است -   وَ خَلَقَ مِنْها زَوْجَها -   و همسر او را از او آفريد - و آن نفس است :   وَ بَثَّ مِنْهُما رِجالًا كَثِيراً وَ نِساءً -   و از آن‌ها مردان بسيار و زنان پديد كرد - و آن‌ها عقول و نفوس‌اند - نساء / 1 » .\r\nو به « ها » كه به نام هيولى 5 و عنقا موسوم است صورت عالم را گشود و آسمان‌ها و زمين را از بستگى - كه به نام عنصر اعظم 6 ناميده مىشود - بازگشود ، پس منزه است آن‌كه اعيان را به فيض اقدس 7 اقدم معين ساخت و\r\n\r\n","description":"","footnote":"","page_name":" 3 ","page_number":19},
  {"content":"\r\n\r\nموجودات را به فيض مقدس 8 مقدم پديد آورد و قدم را به حدوث آشكار كرد و حدوث را به قدم ، صفحه گسترده وجود را گستراند و كتاب نوشته شده را بر شمار مركب وجودى هويدا برنوشت ، و در باطن متكلم ، از حروف و كلمات تامات 9 و اتم ، پنهان داشت و آن‌ها را در او ثابت و برنوشته كرد و ترتيب و نظمشان داد و بدان‌ها تكلم كرده و تمام نمود ، و در فاتحه آن‌چه را كه در قرآن و كتاب تفصيل داده بود ، مندرج و يكى ساخت ، و آن‌چه كه در فاتحه مندرج ساخته بود در بسمله پوشانيد ، و آن‌چه كه در آن بود ، در « با » پوشانيد و پنهان نمود ، و آن‌چه كه در « با » پنهان بود ، در نقطه پوشيده و فروبسته داشت .\r\nدرود خداوند بر اسم اعظم 10 و پاسخ‌دهنده دانا و يارىدهنده همت‌ها به گفتار هرچه استوارتر - محمد - آن‌كه كتاب به دو آغاز و ختم شده است و به دو ، باطل و حق از هم ، و نور ظلمت از يكديگر جدا گرديدند ، و درود و تسليم بر آل و ياران او باد .\r\nاما بعد : اى فرزند صالح ! هنگامى كه از من درخواست نمودى در نوشته‌اى مختصر برايت چيزى از آن‌چه را كه خداوند متعال و خاصان او در تحقيق فاتحة الكتاب كه عبارت از امّ الكتاب و كتاب مبين 11 - به زبان اهل الله و خاصان اوست - برنگارم ، درخواستت را اجابت كرده و برنوشتم و آن را : « آينه عارفان و مظهر كاملان در پاسخ برگزيده عابدان « * » » نام نهادم ، و از پديدآورنده عالم كون درخواست به پايان رسانيدنش را دارم ، چون يارى از اوست و پشت گرمى به دو .\r\n\r\n\r\n","description":"","footnote":"\r\n( * ) مرآة العارفين و مظهر الكاملين و ملتمس زبدة العابدين .\r\n","page_name":" 4 ","page_number":20},
  {"content":"\r\n\r\n\r\nمراتب اجمال و تفصيل و تطبيق كتاب تكوينى با كتاب تدوينى\r\nبدان اى فرزند يارىشده ! عالم ، دو عالم است : عالم امر و عالم خلق 12 ، و هريك از آن‌دو كتابى ، از كتاب‌هاى خداى متعال است و هر كتابى را فاتحه‌اى است ، و تمام آن‌چه كه در كتاب ، مفصل است در فاتحه آن مىباشد .\r\nو مجمل است ، به اعتبار اجمال آن‌چه كه كتاب در آن ( فاتحه ) مفصل مىباشد ام الكتاب 13 ناميده مىشود ، و به اعتبار تفصيل آن‌چه كه در آن ( فاتحه ) مجمل است - در بعد مرتبه‌اش كه به نام مرتبه تفصيل ناميده مىشود - كتاب مبين ناميده مىشود ، و هر موجودى در اين ( كتاب ) به اعتبارى حروف است و به اعتبارى سوره و به اعتبارى فرد و منقطع است و به اعتبارى مركب ، زيرا ما وقتى در ذات هر موجودى ، بدون اين‌كه در وجوه و خواص و عوارض و لوازم و حد آن نظر كنيم ، از همه اين‌ها مجرد و رهاست .\r\nپس به اعتبار تجردش از همه ، آن را حرف مىناميم ، و چون گونه‌ها و ويژگىها و پيامدها و لوازم آن‌ها را ملاحظه كنيم و بدان ( ذات موجود ) نسبت دهيم ، به اعتبار اضافه و نسبت ما مر همگى را بدان ( ذات ) آن را كلمه مىناميم ، و به اعتبار تجرد هر موجودى از اضافات و نسبت‌ها و امتياز بعضى از آن‌ها از بعض ديگر ، حرف مجرد مقطعه مفرده ناميده مىشود ، و به اعتبار عدم تجردش از اضافات و نسبت‌ها ، و عدم امتياز بعضى از آن از بعض ديگر - بلكه ورود بعضى از آن در بعض ديگر - الفاظ مركب ناميده مىشود ، و به اعتبار جدا كردن بعضى از مراتب كليات از بعض ديگر و وقوع هر موجودى در مرتبه خود ، سوره ناميده مىشود .\r\n\r\n","description":"","footnote":"","page_name":" 5 ","page_number":21},
  {"content":"\r\n\r\n\r\nخداوند مبدأ كل است و كل به دو بازگشت دارد\r\nچون اين را دانستى ، اين را هم بدان كه حق‌تعالى و تقدس مبدأ كل ( پديدآورنده همگان ) و بازگشت‌دهنده همگان است :  « وَ إِلَيْهِ يُرْجَعُ الْأَمْرُ كُلُّهُ »  - و كارها يكسره به او بازگشت دارد - هود / 123 » و :  « إِلَى اللَّهِ عاقِبَةُ الْأُمُورِ »  - و عاقبت كارها سوى خداست - لقمان / 22 » و  « وَ إِلَى اللَّهِ الْمَصِيرُ »  - و سرانجام سوى اوست - آل عمران / 28 » و ناگزير بايد كل - قبل از تكوينش در او - باشد ، چون آشكار است كه خداوند بوده و هيچ چيزى با او نبوده است ، و او اكنون همان‌گونه كه بود مىباشد .\r\n\r\nذات حق تعالى ام الكتاب است و علمش كتاب مبين و آينه ذات\r\nبنابراين ذات حق‌تعالى به اعتبار اندراج كل در آن ( ذات ) امّ الكتاب است و علمش ، به اعتبار تفصيل آن‌چه كه در ذات مندرج است - و نيز به سبب ظهور آن‌چه كه در ذات پنهان است بدان ( علم ) آشكار مىگردد - كتاب مبين است ، پس علمش به ذات خودش مستلزم علمش به تمام اشيا مىگردد . چون تمام اشيا در آن مندرج‌اند . مانند اندراج درخت در دانه . پس علمى را كه درباره‌اش گفتيم كتاب مبين است ، آينه ذاتى است كه همان ام الكتاب است و ذات در آن ظاهر مىباشد ، زيرا علم 14 ، نخستين چيزى است كه ذات بدان تعين مىيابد ، بنابراين ذات عبارت از ام الكتاب - از حقايق الهيه - است و علم ، عبارت از كتاب مبين - از حقايق الهيه - چنان‌كه علم عبارت از ام الكتاب - از حقايق كونى - است و لوح محفوظ ، عبارت از كتاب - از حقايق كونى - است .\r\n\r\n","description":"","footnote":"","page_name":" 6 ","page_number":22},
  {"content":"\r\n\r\n\r\n« اجمال و تفصيل بين ذات و قلم و علوم و لوح »\r\nدر اين‌صورت بين ذات و قلم ، از جهت اجمال و كليت ، و اين‌كه اشيا در آن‌اند ، همانندى برقرار است ، لذا بين علم و لوح هم از جهت تفصيل و از جهت ظهور اشيا در آن‌دو - بر گونه جزيى - مشابهت است ، بنابراين قلم از اين وجه ، در مرتبه كونى آينه ذات است ، آن‌چه كه در ذات به گونه كلى و اجمال مندرج است ، همان در قلم ، به گونه كلى و اجمال به امانت موجود است ، و لوح محفوظ نيز ازاين‌رو در مرتبه كونى ، آينه قلم است ، پس آن‌چه كه در قلم بر گونه كلى و اجمال ظاهر است ، همان به گونه جزيى و گستره در لوح ظاهر مىباشد .\r\n\r\n« اجمال و تفصيل بين عرش و كرسى »\r\nبنابراين همان‌گونه كه دانستى عالم كتابى فشرده است و ام الكتاب نام دارد ، و كتابى گسترده است كه موسوم به كتاب مبين است و كتاب فشرده ، عبارت از عقل است و كتاب گسترده لوح محفوظ ، همين‌طور بدان كه عالم ملك را كتابى فشرده است كه عبارت از عرش است و كتابى گسترده كه عبارت از كرسى ، پس به اعتبار نهاده‌شدن آن‌چه كه مىخواهد در كرسى گسترش دهد و در عرش ( فشرده ) است ، بدان ام الكتاب مىگويند ، و به اعتبار گسترش آن‌چه كه فشرده است و در كرسى گسترده مىباشد ، بدان كتاب مبين گفته مىشود ، همان‌طور كه بين عرش و قلم از جهت اجمال و كليت و بودن اشيا در آن بر دو گونه كلى همانندى است ، همين‌طور بين كرسى و لوح\r\n\r\n","description":"","footnote":"","page_name":" 7 ","page_number":23},
  {"content":"\r\n\r\nمحفوظ از جهت مظهريت آن‌دو براى گسترش - از جهت تقسيم امر واحد در آن‌دو به دو بخش و از حيث ظهور اشيا در آن‌دو به گونه جزيى و گسترش - مناسبت برقرار است .\r\n\r\nعرش در مرتبهء حسى آينه قلم است و كرسى نيز در مرتبهء حسى آينه لوح است\r\nبنابراين عرش ازاين‌رو در مرتبه حسى ، آينه قلم است ، چون آن‌چه كه در قلم بر گونه كلى و اجمال نهاده شده است ، همان برگونه كلى و اجمال در عرش نهاده گرديده است .\r\nكرسى نيز ازاين‌رو در مرتبه حسى آينه لوح است ، پس آن‌چه كه در لوح بر وجه جزيى و گسترده ثابت است ، همان در كرسى بر وجه جزيى و گسترده ثابت مىباشد ، در اين‌صورت قلم كه ناميده شده به عقل است ، نمونه ذات و آينه و مظهر و نمايانگر آن مىباشد ، و لوح كه نفس نام دارد ، نمونه قلم و آينه و مظهر و نمايانگر آن مىباشد ، و كرسى نمونه لوح و آينه و مظهر و نمايانگر آن مىباشد ، بنابراين عقل ، رونوشت ذات و لوح ، رونوشت قلم و عرش ، رونوشت عقل و كرسى ، رونوشت لوح و انسان كامل 15 ، عبارت از رونوشت كامل جامع تمام رونوشت‌ها مىباشد و او ، بيرون آمده و تلافى از كل است و همو جامع بين حقايق الهيه و كونى مىباشد .\r\n\r\nانسان كامل جامع تمام اينها در مقام اجمال و تفصيل است\r\nپس همان‌گونه كه ذات حق كتاب كلى اجمالى و اصل جامع تمام كتاب‌ها\r\n\r\n","description":"","footnote":"","page_name":" 8 ","page_number":24},
  {"content":"\r\n\r\n- پيش از تفصيل آن‌ها - مىباشد ، و علم او به خويش ، كتاب مبين تفصيلى مفصل است كه آن‌چه در ذات فشرده است ، در آن ( به گستردگى ) بيان شده است ، همين‌طور انسان كامل كتاب فشرده و اصل جامع تمام كتاب‌ها - بعد تفصيل آن‌ها - مىباشد ، و علم او به خودش ، كتاب مبين تفصيلى است كه آن‌چه در انسان كامل فشرده است ، در او جمع آمده و گسترده بيان شده است .\r\n\r\nذات به گونه كليّت و اجماليت بر آينه انسان كامل متجلى است و بدان در او ظاهر است »\r\nبنابراين علم انسان كامل به خودش ، آينه انسان كامل است كه در آن ظاهر است ، و بدان ، امتياز مىيابد ، همان‌گونه كه علم حق‌تعالى به ذات خودش آينه ذات اوست و ذاتش در آن ظاهر است و بدان متعيّن ، پس بين ذات حق‌تعالى و انسان كامل ، از جهت كلّيت و اجمال و بودن اشيا در آن‌دو ، همانندى برقرار است ، و بين علم حق و علم انسان كامل - از جهت مظهريتش - نيز همانندى برقرار است ، يعنى به واسطه گستردگى آن‌چه كه در انسان كامل فشرده مىباشد ، پس انسان كامل آينه تمام نماى ذات - به سبب اين همانندى - است ، و ذات به گونه كليت و اجماليت بر آن ( آينه ) متجلى است و در آن ظاهر مىباشد .\r\n\r\n","description":"","footnote":"","page_name":" 9 ","page_number":25},
  {"content":"\r\n\r\n\r\nعلم انسان كامل آينه علم حق است و علم حق بر آن آينه متجلى است\r\nعلم انسان كامل آينه علم حق است و علم حق ، بر آن ( آينه ) متجلى است و آن‌چه در ذات به گونه كلى و اجمال مندرج است بدان ظاهر مىباشد ، پس آن در انسان كامل به گونه كلى نهاده شده است ، و آن‌چه كه در علم حق به گونه جزيى و گسترده ظاهر است ، همان در علم انسان كامل به گونه جزيى و گسترده ظاهر مىباشد ، بلكه علمش علم او ، و ذاتش ذات او ، بدون اتحاد با او و حلول 16 در او و او شدن است ، زيرا آن محال مىباشد .\r\n\r\nمراد از اتحادى كه اهل الله گويند شهود وجود حق واحد مطلق است كه كل به او موجود مىباشد »\r\nچون اتحاد ، از دو موجود حاصل مىگردد ، و همين‌طور حلول ، در حالىكه در واقع جز يك وجود بيش نمىباشد ، و اشيا بدان ( وجود ) موجوداند و به نفس خويش نابود ، پس آن‌كه به دو موجود است و به خويش نابود ، چگونه با او اتحاد مىيابد ؟ و اگر از اهل الله كلمه اتحاد را شنيده و يا در كتاب‌هايشان ديده‌اى ، از آن اتحادى را كه گفتيم از دو موجود حاصل مىگردد فهم مكن ، زيرا مراد آنان از اتحاد ، جز شهود وجود حق واحد مطلقى كه كل به او موجود است نمىباشد ، بنابراين كل - از آن حيث كه هر چيزى به دو موجود است و به خودش نابود - اتحاد با او دارد ، نه از آن حيث كه وى را وجودى خاص است و با او اتحاد دارد ، زيرا آن محال است .\r\n\r\n","description":"","footnote":"","page_name":" 10 ","page_number":26},
  {"content":"\r\n\r\n\r\nظهور وجود واحد عالم است و بطونش اسما و برزخ جامعش انسان كامل\r\nاين وجود واحد را برونى است كه عبارت از عالم است ، و درونى است كه عبارت از اسماست ، و برزخى است جامع ، كه جداكننده بين آن‌دو است تا بدان ، برون از درون امتياز يابد ، و آن انسان كامل است ، بنابراين برون ، آينه درون است و درون ، آينه برون ، و آن‌چه كه بين آن‌دو است - از حيث گرد آمدن و گسترده شدن - آينه هر دو مىباشد .\r\n\r\nاجمال و تفصيل مراتب وجود در اجمال و تفصيل انسان كامل\r\nچون اين‌ها گفته آمد ، اكنون بدان‌چه كه در صدد بيانش بوديم باز مىگرديم و مىگوييم : بين ذات حق و انسان كامل ، و علم حق و علم انسان كامل مضاهات و همانندى است ، و اين‌كه هرچه در آن ( ذات ) فشرده است ، در آن هم فشرده ، و هرچه كه در آن ( علم حق ) گسترده است در او هم گسترده مىباشد ، و همين‌طور بين قلم و روح انسان كامل ، و لوح محفوظ و قلب انسان كامل ، و عرش و جسم انسان كامل ، و كرسى و نفس انسان كامل مضاهات و همانندى است ، و هريك از آن‌ها آينه‌اى براى آن‌چه كه همانندش است مىباشد ، پس آن‌چه كه در قلم فشرده است ، همان در روح او فشرده است ، و هرچه كه در لوح گسترده است همو در قلبش گسترده مىباشد ، و آن‌چه كه در عرش فشرده است همان در جسمش فشرده است و آن‌چه كه در كرسى گسترده است همو در نفسش گسترده مىباشد .\r\n\r\n","description":"","footnote":"","page_name":" 11 ","page_number":27},
  {"content":"\r\n\r\nبنابراين انسان كامل كتابى است كه تمام كتاب‌هاى الهى و كونى را جامع و فراگير است ، و همان‌گونه كه درباره حق‌تعالى گفتيم : علمش به ذاتش ، مستلزم علمش به تمام اشيا مىباشد ، و اين‌كه او تمام اشيا را از علمش به ذاتش مىداند ، همين‌طور درباره انسان كامل گوييم : علمش به ذات خودش ، مستلزم علمش به تمام اشيا مىباشد ، و تمام اشيا را از علمش به ذات خودش مىداند ، چون او از جهت اجمال و تفصيل تمام اشياست ، پس : « من عرف نفسه فقد عرف ربه - هركس خويش را شناخت خداى را شناخته است » و تمام اشيا را شناخته است . »\r\n\r\nبيان خودشناسى انسان و اينكه كتاب جامع كتب الهى و كونى است - از زبان امير المؤمنين على عليه السلام -\r\nبنابراين اى فرزند ! فكر و انديشه‌ات درباره خودت تو را كافى است ، چون چيزى از تو بيرون نيست ، چنان‌كه پيشواى عارفان على بن ابى طالب كرم اللّه وجه و رضى الله عنه فرمود :\r\nداروى تو در خودت است و نمىدانى و بيمارى تو از خودت است و نمىبينى تو پندارى كه جسم كوچكى هستى در صورتىكه جهان بزرگ در تو نهاده شده است تو وجود و نفس ( خود ) وجودى و آن‌چه كه به دست تو پديد مىآيد به شمار نمىآيد\r\n\r\n","description":"","footnote":"","page_name":" 12 ","page_number":28},
  {"content":"\r\n\r\nو تو نوشته‌اى نمايان هستى كه با حروفش پنهانىها را آشكار مىسازد پس تو را نيازى به غير ( از خودت ) نيست انديشه‌ات و آن‌چه كه مىانديشى در خودت است و آن‌چه كه در آن كتاب نگاشته شده است از تو بيرون مىآيد .\r\n\r\nتعريف انسان كامل از زبان خاتم ولايت جزئى خاص محمدى - محيى الدين بن عربى -\r\nچنان‌كه خاتم ولايت خاص محمدى - صلى الله عليه - شيخ اكبر « محيى الدين بن عربى » كه خداوند از او خشنود باد گويد :\r\nمن قرآن و سوره سبع المثانى ( فاتحه ) هستم و روح ارواحم ، نه روحى كه در كالبدهاست دلم در نزد او كه مىبينمش ماندگار است درحالىكه به او مىنگرد زبانم نزد شما ( در سخن ) است\r\nآيا نشنيده‌اى كه خداوند پاك و بلندمرتبه مىفرمايد :  « اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً -  نامه خويش بخوان كه امروز شخص تو حسابگر خويش باشى بس است - اسراء / 14 » هركس اين نوشته را بخواند آن‌چه را كه بوده و آن‌چه را كه هست و آن‌چه را كه خواهد بود خواهد دانست ، و اگر تمام آن را نخواند :  « فَاقْرَؤُا ما تَيَسَّرَ مِنْهُ -  آن‌چه كه از آن مىتوانيد بخوانيد - مزمل / 20 » آيا نمىنگرد كه خداوند بلندقدر چگونه فرموده :  « سَنُرِيهِمْ آياتِنا فِي \r\n\r\n","description":"","footnote":"","page_name":" 13 ","page_number":29},
  {"content":"\r\n\r\n الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ -  به زودى آيه‌هاى خويش را در كرانه‌ها و در ضميرهايشان به آن‌ها نشان مىدهيم تا آشكارشان شود كه آن حق است ، مگر پروردگارت بس نيست كه او به همه چيز گواه است - فصلت / 53 » ؟\r\n\r\nتأويل حق و عالم و انسان\r\nو نيز چگونه مىفرمايد :    « الم ، ذلِكَ الْكِتابُ لا رَيْبَ فِيهِ -    الف ، لام ، ميم ، اين كتابى است بدون هيچ شكى در آن . . . - بقره / 1 و 2 » ؟ « الف » اشاره به ذات احديت دارد ، يعنى : حق‌تعالى ازآن‌رو كه در ازل الآزال نخستين شىء است ، و « لام » اشاره به وجود منبسط بر اعيان 17 ، دارد ، چون « لام » داراى قائمه‌اى « 1 » است كه همان « الف » است ، و ذيل و دامنه‌اى دارد كه عبارت از « نون » مىباشد ، و « نون » عبارت از دايره عالم وجود است ، بنابراين اتصال قايمه به ذيل ، عبارت از انبساط و گسترش وجود است بر عالم وجود ، پس قايمه عبارت از سايه و ظل « الف » ذاتى است كه بر عالم وجود منبسط و گسترده است ، و « ميم » اشاره به عالم كون جامع دارد كه انسان كامل است ، در اين صورت حق و عالم و انسان ، كتابى است كه در آن شكى نيست .\r\nنقل شده كه چون لشكر على - كرم اللّه وجه - بر لشكر شاميان ، در جنگى كه بين آن‌دو به واسطه كشته شدن عثمان - رضى الله عنه - واقع شده بود ، غالب گشت ، گروه شاميان كتاب الهى را بر سر نيزه‌ها آويختند تا لشكر على\r\n\r\n\r\n","description":"","footnote":"\r\n( 1 ) . قائمه خط عمود است و ذيل دايره « لام » قائمه .\r\n","page_name":" 14 ","page_number":30},
  {"content":"\r\n\r\nآنان را رها كند و نكشدشان و شكستشان ندهد ، و چون لشكريان اين عمل را از آنان ديدند ، آن‌ها را رها كرده و جنگ را وانهادند ، على - كرم اللّه وجه - فرمود : « يا قوم ! انا كتاب الله الناطق و هذا كتاب الله صامت ، اهزموهم و لا تتركوهم - اى لشكريانم ! من كتاب گوياى الهىام ، و اين كتاب خاموش و ساكت الهى است ، اينان را شكست دهيد و كارزار با آنان را رها نكنيد » همين‌طور خداوند بلندمرتبه فرموده :  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ -  بگو : گواه بودن خداوند و آن‌كس كه علم كتاب آسمانى نزد اوست ميان من و شما بس است 18 - رعد / 43 » .\r\n\r\nامير المؤمنين همان كتاب نازل شدهء از جانب خداوند است كه هر تر و خشكى در آن است »\r\nپس او - اى فرزند ! - همان كتاب است ، پس تو هم همان‌گونه كه گفتيم كتابى ، و علم تو به خودت علمت به كتاب است :  « وَ لا رَطْبٍ -  هيچ ترى - و آن عالم ملك است :  « وَ لا يابِسٍ -  و هيچ خشكى - و آن عالم ملكوت و بالاتر از ملكوت است :  « إِلَّا فِي كِتابٍ مُبِينٍ -  نيست مگر آن‌كه در نوشته‌اى آشكار است - و آن خودت هستى - انعام / 59 » .\r\n\r\nكتاب نازل بر انسان كامل\r\nاما كتابى كه بر انسان كامل نازل شده بيان مراتب كلى اجمالى و تفصيلى جزيى انسانى مىباشد و آن ، بيان كتاب انسان كامل و مراتب جمعيت تفاصيلش است كه مقامات و مراتب و اطوار و ادوار و ذات و صفات و افعال او\r\n\r\n","description":"","footnote":"","page_name":" 15 ","page_number":31},
  {"content":"\r\n\r\nرا بيان داشته و آن‌ها را معلوم كرده و خبر مىدهد ، زيرا آن حكايت از ذات و اسما و صفات و افعال و از عوالم و اهل عوالم ، و مراتب عوالم و مراتب اهلش ، و مراتب احوال عالم و احوال اهل آن در هر موطنى از مواطن ، و از اجزاى عالم و اجزاى اهل آن - چه از جهت اجمال و چه از نظر تفصيل - دارد .\r\nاين تفاصيل مراتب انسان كامل است ، و انسان كامل مجموع تمام آن‌ها مىباشد ، پس ثابت و مشخص شد كه اين كتاب معرف انسان كامل و بيان‌كننده مراتب كلى و جزيى او مىباشد .\r\n\r\nمجمل بودن قرآن در فاتحه و فاتحه در بسمله و بسمله در « با » و با در نقطه و آن‌كه نقطهء باى بسمله است\r\nچون اين معلوم گشت بدان ! اين كتابى كه بر انسان كامل نازل شده است داراى فاتحه كه به نام امّ الكتاب ناميده مىشود نيز هست ، و تمام آن‌چه كه در كتاب گسترده است ، فشرده‌اش در آن ( فاتحه ) مىباشد ، و فشرده آن در كتاب گسترده است ، يعنى : فاتحه ( فشرده‌اش ) در « بسمله » است و « بسمله » در « ب » و « ب » در نقطه نهاده و درنورديده است ، بنابراين آن ( فاتحه ) امّ الكتاب و بن‌مايه تمام كتاب‌هاى آسمانى است و تمام كتاب‌ها در آن نهفته و پنهان است ، و بلكه حروف مقطّعه و مقطعات و غير مقطعات و الفاظ و كلمات و سوره‌ها و كتاب‌ها ، از گسترش آن است و به همه آن‌ها تعين پذيرفته است ، و نهاده شدن همگى در آن ، عبارت از نبود گسترش آن است ، زيرا در واقع چيزى به غير آن نيست .\r\nبنابراين هركس اين بيان را فهميد ، معنى اين فرموده الهى را كه :  « أَ لَمْ تَرَ \r\n\r\n","description":"","footnote":"","page_name":" 16 ","page_number":32},
  {"content":"\r\n\r\n إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً -  آيا نديدى پروردگارت چگونه سايه را كشيده و اگر مىخواست آن را سكون مىبخشيد ؟ - فرقان / 45 » خواهد دانست . چون كشيدن سايه عبارت است از گسترش نقطه وجودى ، و تعينش به تعينات حروف و كلمات الهى و كونى 19 ، و كون عبارت است از گسترش نقطه وجودى ، به تعينات الهى و كونى ، و ماندگاريش بر بساطت خود كه طبق فرموده الهى ( در حديث قدسى ) است مىباشد : « كنت كنزا مخفيا فاحببت ان اعرف - گنجى ناشناخته بودم دوست داشتم كه شناخته شوم » .\r\n\r\nنقطه « با » نقطه وجودى است و « با » ام الكتاب دوم كه قلم است مىباشد\r\nاين نقطه « ب » اشاره به نقطه وجودى است و « ب » - در « بسمله » اشاره به امّ الكتاب دوم است و آن قلم مىباشد ، و شكى نيست كه آن ( قلم ) در آن ( نقطه ) مندرج است و « بسمله » اشاره به امّ الكتاب دوم دارد كه عرش است ، و شكى نيست كه عرش ، در قلم مندرج است كه آن عبارت از علم مىباشد ، و فاتحه اشاره به امّ الكتاب است كه جامع و فراگير همگان مىباشد ، و آن انسان كامل است ، و شكى نيست كه انسان قبل از ظهورش مندرج در تمام مراتب مىباشد ، مانند اندراج كل - بعد از ظهورش - در او ، و انبساط نقطه در ذات خودش اشاره به كتاب مبين اول دارد ، و انبساط « ب » به « سين » اشاره به كتاب مبين دوم دارد 20 ، و تفصيل حروف « بسمله » و ورود بعضى از آن‌ها در بعض ديگر اشاره به كتاب مبين سوم دارد ، و تكرار آن‌چه كه در « بسمله » است ، در فاتحه ، و نگاه بعضى به بعض ديگر ، اشاره است به علم انسان كامل\r\n\r\n","description":"","footnote":"","page_name":" 17 ","page_number":33},
  {"content":"\r\n\r\nبه ذات خودش ؛ و تمام قرآن - غير از فاتحه - اشاره است به مراتب عوالم و اجزاى آن‌ها ؛ اين را نيك بفهم ! 21\r\n\r\nتقسيم فاتحة الكتاب بين خداوند و بنده‌اش\r\nچون اين بيان گرديد بدان ! فاتحه دو بخش دارد و به دو نيمه منتصف مىگردد ، و سوم آن‌دو ( نيمه ) جامع و فراگير آن‌دو است ، چنان‌كه از ابو هريره - رضى اللّه عنه - روايت شده كه از رسول خدا صلى الله تعالى عليه و سلم روايت مىكند كه آن حضرت فرموده : « من صلى صلوة لم يقرأ فيها بام القرآن فهى خداج - اى غير تمام - هركس نمازى گزارد كه در آن فاتحة الكتاب را نخواند ، آن نماز ناقص است » راوى به ابو هريره - رضى الله عنه - گفت : من پشت سر امام قرار دارم ، گفت : آن را در ضميرت بخوان ، چون از رسول خدا صلى الله عليه و سلم شنيدم كه فرمود : قال الله تعالى : قسمت الصلاة بينى و بين عبدى نصفين : و لعبدى ما سأل - خداوند فرموده : نماز را بين خودم و بين بنده‌ام به دو بخش تقسيم كرده‌ام ، و براى بنده‌ام آن‌چه را درخواست كند ، فراهم است ، چون بنده گويد :  بِسْمِ اللَّهِ الرَّحْمنِ الرَّحِيمِ ،  خداوند مىفرمايد : بنده‌ام مرا ياد آورد ، بنده گويد :  الْحَمْدُ لِلَّهِ رَبِّ الْعالَمِينَ ،  خداوند مىفرمايد بنده‌ام مرا سپاس گزارد ، و چون بنده گويد :  الرَّحْمنِ الرَّحِيمِ ،  خداوند فرمايد : بنده‌ام مرا ثنا و ستايش كرد ، و چون بنده گويد :\r\n مالِكِ يَوْمِ الدِّينِ ،  خداوند فرمايد : بنده‌ام مرا ستود .\r\nو چون بنده گويد :  إِيَّاكَ نَعْبُدُ وَ إِيَّاكَ نَسْتَعِينُ ،  خداوند فرمايد : اين ميان من و بنده‌ام است و براى بنده‌ام آن‌چه را درخواست كند ، فراهم است .\r\n\r\n","description":"","footnote":"","page_name":" 18 ","page_number":34},
  {"content":"\r\n\r\nو چون بنده گويد :   اهْدِنَا الصِّراطَ الْمُسْتَقِيمَ ، صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ ،   خداوند فرمايد : اين بنده‌ام راست و بنده‌ام را آن‌چه را بخواهد فراهم است .\r\nبنابراين از آغاز فاتحه تا  . . . مالِكِ يَوْمِ الدِّينِ ،  متعلق صرف به حق‌تعالى است ، و از  اهْدِنَا الصِّراطَ الْمُسْتَقِيمَ  تا . . . پايان فاتحه ، متعلق صرف به بنده است ، اما :  إِيَّاكَ نَعْبُدُ وَ إِيَّاكَ نَسْتَعِينُ :  متعلق به حق‌تعالى و بنده مىباشد .\r\nبراى تحقيق اين اقسام و روشن شدن آن‌ها ، ما دايره‌اى را ترسيم كرده و آن را به دو بخش - به سبب خط مايز بين آن‌دو - تقسيم كرده و بخشى را براى حق و بخشى را براى بنده ، و بخشى را مشترك بين آن‌دو قرار داديم ، و آن دايره اين‌گونه است :\r\nدايرهء فاتحه\r\n\r\n","description":"","footnote":"","page_name":" 19 ","page_number":35},
  {"content":"\r\n\r\nبدان ! اين دايره كلى است و تمام موجودات - چه جبروت آن‌ها و چه ملكوتشان و آن‌چه كه بين آن‌دو است - را دربرمىگيرد ، آن‌چه از آن خداوند بلندمرتبه است ، جبروت نام دارد و آن‌چه بنده راست ، آن را به دو بخش تقسيم كرده‌ايم ، بخشى از آن ملكوت و بخش ديگر ملك نام دارد ، زيرا بنده داراى روح و جسم است : روحش شامل و فراگير ملكوت است و جسمش فراگير ملك ، و آن‌چه كه تعلق به حق و بنده - با هم - دارد حقيقت كلى انسانى نام دارد ، آن بخشى كه تعلق به بنده داشت ، هركدام نامى ويژه دارد ، به همين‌گونه بخشى از آن اختصاص به اهل سعادت و هدايت دارد و بخشى ، به اهل شقاوت و گمراهى ، و آن :  غَيْرِ الْمَغْضُوبِ عَلَيْهِمْ ، وَ لَا الضَّالِّينَ  است .\r\n\r\nعالم جبروت فراگير جلال و جمال است و دو مظهر را مىطلبد\r\nاين بدان جهت است كه عالم جبروت فراگير جلال و جمال است و ناگزير آن‌دو را بايد دو مظهر باشد تا بدان دو ، حكم آن‌ها ظاهر گردد ، بنابراين اهل سعادت و هدايت كه ياران دست راستى هستند مظهر جمال‌اند و اصحاب شقاوت و گمراهى كه ياران دست چپى هستند مظهر جلال مىباشند ، و ناگزير بايد آن‌دو را نيز دو مظهر باشد ، تا بدان دو و در آن‌دو ، احكام و اخلاق و اعمال آن‌دو ( دسته ) ظاهر گردد و آن‌دو ، بهشت و دوزخ‌اند ، و مجموع آن در بخشى كه وابسته به بنده است ، نهاده شده است .\r\n\r\n","description":"","footnote":"","page_name":" 20 ","page_number":36},
  {"content":"\r\n\r\n\r\nآن بخشى كه مشترك بين حق و بنده است مقام مطلع و موطن اعرافيان است كه حق‌تعالى متصف به صفات بنده و بنده متصف به صفات حق مىشود\r\nاما بخشى كه تعلق به حق‌تعالى و بنده - با هم - دارد ، حقيقت انسانى ناميده مىشود : آن مرتبه اهل كمال و مقام مطلع 22 ، و منزلت و مقام آگاهى بر كران‌ها و موطن اعرافيان است و آن جايگاه مردانى خاص است ، چنان‌كه خداوند مىفرمايد :  « وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ -  بر اعراف مردانى هستند كه همه را به چهره‌هايشان مىشناسند - اعراف / 46 » چون آنان بر همگان احاطه دارند ، و ايشان را ذاتا كمال مطلق و جمال و جلال است و صاحبان اين موطن ، همان عارفان موحد و يكتاپرست‌اند .\r\nچون اين گفته آمد : بدان ! - كه خداى داناست - در اين برزخ حق‌تعالى به صفات بنده ، از خنده و ابتهاج و خوشحالى و استهزا ، و بنده به صفات حق :\r\nچون حيات و علم و اراده و قدرت و سمع و بصر و كلام و زنده كردن و ميرانيدن و گستردن و گرفته‌شدن و تصرف در موجودات و غير اين‌ها ، متصف مىشود .\r\n\r\nمقام منازله\r\nاين برزخ ، مرتبه تنزل ربانى است ، تا « رب » 23 در آن به صفت عبدانى ناميده شود ، و مرتبه بر شدن و ارتقاى عبدانى است تا در آن ، بنده به صفات ربانى ناميده گردد ، بنابراين اين همان « عماء » 24 است كه در حديث مشهور\r\n\r\n","description":"","footnote":"","page_name":" 21 ","page_number":37},
  {"content":"\r\n\r\nآمده است ، و اگر بيم از به دراز كشيدن سخن و روىگردانيدن از توجه و ذكر - در اين اوقات شريف - نداشتم ، سخن را در اين مرتبه برزخى عمايى و اسرارش گسترش مىدادم ، از اين‌روى زمام بيان و كلام را بركشيدم و بر آن‌چه كه درخور اين مختصر است بسنده نمودم .\r\nبنابراين طبق آن‌چه كه بيان داشتيم معلوم شد كه فاتحة الكتاب جامع تمام عوالم و مراتب است ، و عوالمى كه عبارت از كتاب و يا كتاب‌هاست ، و تمام مراتب و عوالم در آن ( فاتحة الكتاب ) مندرج و درنورديده شده است ، از اين‌روى به امّ الكتاب ناميده شده است .\r\n\r\nرمز بودن « الله » بين رحمان و رحيم - در بسمله\r\nاما « بسمله » كه موسوم به امّ « لام » است : آن نيز دو بخش دارد ، و آن‌چه كه بين آن‌دو بخش است ، هم از آن‌دو است : بخشى از آن وابسته به ذات است و آن عبارت از « بسم » است ، و بخشى وابسته به صفات است و آن عبارت از  « الرَّحْمنِ الرَّحِيمِ »  است ، و آن‌چه كه بين آن‌دو است ، جامع و فراگير هر دو بخش مىباشد ، و جداكننده آن‌دو « الله » 25 است ، و اگر خواهى براى آن دايره‌اى رسم كنى ، آن را به سبب خطى كه ميانش را جدا مىسازد رسم كن ، و آن را دو قوس قرار ده ، و « بسم » را در قوس دست راست ، و  « الرَّحْمنِ الرَّحِيمِ »  را در قوس دست چپ بگذار و اسم جلاله « الله » را در برزخ ، زيرا آن اسم ذات است كه داراى تمام صفات مىباشد ، در آن از حيث جمعيتش مر هر دو بخش را برزخى است و آن اين دايره است :\r\nو نيز بدان ! « بسمله » شريف داراى سه اسم است و آن‌ها : الله و رحمان و\r\n\r\n","description":"","footnote":"","page_name":" 22 ","page_number":38},
  {"content":"\r\n\r\nرحيم‌اند ، اما الله : مشتمل بر تمام اسماى فاعل و قابل ، و حقيقت مستعد و پذيراى فاعل و قابل مىباشد .\r\n\r\nرحمان فاعل است و رحيم قابل و « الله » حقيقت مستعد هر دو در برزخ است\r\nدر آن دايره ديگرى - همان‌گونه كه گفتم - بكش ، فاعليت را در طرف راست و قابليت را در جانب چپ ، و حقيقت مستعد و پذيراى هر دو را در برزخ رسم نما .\r\n\r\n","description":"","footnote":"","page_name":" 23 ","page_number":39},
  {"content":"\r\n\r\nاما رحمان : آن اسم حق ، به اعتبار گستردگى وجود بر اعيان است .\r\n\r\nبين راحم و مرحوم نسبتى واقع گشته است\r\nرحيم : اسم او به اعتبار هر عينى مىباشد كه اختصاص به بخشى از بخش‌هاى وجود دارد ، پس به سبب نسبت رحمت امتنانى 26 عامش كه به رحمان اختصاص دارد سزاوارتر است ، در حالىكه ( رحمت ) وجوبى خاص به رحيم ويژگى داشته و اراده ظهور رحمت شده را دارد تا بدان ، راحميت و رحمانيتش را ، و به واسطه اعمال مورد رحمت قرارگرفتگان - هنگام اعطاى پاداششان - رحيميتش را آشكار سازد ، لذا بين دو نسبت داده شد ، نسبتى واقع گشت ، و آن‌دو : راحم و مرحوم‌اند .\r\n\r\nرحمت رحمانى عمومى است و رحمت رحيمى وجوبى\r\nچون اين را فهميدى اكنون براى اسم « رحمان » دايره‌اى ترسيم كن و در آن ، آن‌چه را كه در غير اين دايره انجام دادى انجام ده و اسم « رحمان » را در جانب راست مشخص نما و كليات تمام موجودات را در طرف چپ ، چون رحمت رحمان هر چيزى را فراگرفته است ، و هرچه را كه رحمتش فراگرفته باشد ، آن مرحوم است ؛ سپس رحمت را در برزخ مشخص نماى ، و در « رحيم » آن‌چه را كه در « رحمان » انجام دادى انجام ده ، جز آن‌كه رحمت رحيمى ، رحمت وجوبى است و تعلق به عمل دارد ، بنابراين مرحوم آن‌دو ، مؤمنان‌اند كه عمل صالح و نيكو انجام مىدهند ، پس اسم « رحيم » را در جانب راست و اسماى مؤمنان را در طرف چپ مشخص كن و رحمت را - در برزخ - كه به\r\n\r\n","description":"","footnote":"","page_name":" 24 ","page_number":40},
  {"content":"\r\n\r\nاعتبار حكم اصول ، در فروع سارى و جارى مىگردد .\r\nهر حرفى از حروف « بسمله » و فاتحه و هر سوره‌اى را اجمالى است و آيات و كلمات و حروفش را گسترشى ، بنابراين دايره‌اى كه داراى دو قوس و برزخى كه فراگير آن‌دو است ( رسم نما ) و آن در اين مختصر - و نه در تمام عالم - نمىگنجد ، چنان‌كه خداوند متعال فرموده :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً -  بگو : اگر دريا مركب كلمات [ آفرينش 
  ] پروردگارم باشد ، پيش از آن‌كه كلمات پروردگارم تمامى گيرد ، دريا تمامى پذيرد ، اگرچه نظير آن را نيز به كمك آوريم - كهف / 109 » پس بدان‌چه كه نوشتيم بسنده مىنماييم و همان‌جا كه بازايستاديم ، مىمانيم :  « وَ اللَّهُ يَقُولُ الْحَقَّ وَ هُوَ يَهْدِي السَّبِيلَ -  خداست كه سخن درست مىگويد و همو به راه راست هدايت مىكند - احزاب / 4 » سپاس مر پروردگار را در آغاز و انجام و در آشكار و پنهان .\r\n\r\n","description":"","footnote":"","page_name":" 25 ","page_number":41},
  {"content":"\r\n . \r\n","description":"","footnote":"","page_name":" 26 ","page_number":42},
  {"content":"\r\n . \r\n","description":"","footnote":"","page_name":" 27 ","page_number":43},
  {"content":"\r\n . \r\n","description":"","footnote":"","page_name":" 28 ","page_number":44},
  {"content":"\r\n\r\n\r\nمتن مرآة العارفين و مظهر الكاملين فى ملتمس زبدة العابدين\r\n\r\n","description":"","footnote":"","page_name":" 29 ","page_number":45},
  {"content":"\r\n . \r\n","description":"","footnote":"","page_name":" 30 ","page_number":46},
  {"content":"\r\n\r\nهو بِسْمِ اللَّهِ الرَّحْمنِ الرَّحِيمِ\r\nالحمد لله الذى اخرج من النون ما ادرج فى القلم ، و ابرز الى الوجود ما اكنز فى العدم ، و افتق ما ارتق و اظهر ما اكتم ، و علّم بالقلم الملقب بامّ الكتاب و اللوح المحفوظ المسمّات « 1 » بالكتاب المبين ما لم يعلم ، و فصّل و قدّر فى النفس ما فى العقل اجمل ، و قضى و اخرج اللوح بيمينه من يسار القلم ، كما اخرج حواء من جنب آدم ، و قال :   « الَّذِي خَلَقَكُمْ مِنْ نَفْسٍ واحِدَةٍ   - و هى العقل -   وَ خَلَقَ مِنْها زَوْجَها   - و هى النفس -   وَ بَثَّ مِنْهُما رِجالًا كَثِيراً وَ نِساءً   - و هى العقول و النفوس - نساء / 1 » .\r\nو فتح به « الهاء » الموسوم بالهيولى و العنقاء صورة العالم ، و فتق السموات و الارض من الرتق المكنّى « 2 » بالعنصر الاعظم ؛ فسبحان من عيّن الاعيان بالفيض الاقدس الاقدم ، و كوّن الاكوان بالفيض المقدس المقدم ، و اظهر القدم\r\n\r\n\r\n","description":"","footnote":"\r\n( 1 ) . المسمى ، ن . ل .\r\n( 2 ) . المسمى « ظ » .\r\n","page_name":" 31 ","page_number":47},
  {"content":"\r\n\r\nبالحدوث و الحدوث بالقدم ، و نشر الرق المنشور و كتب الكتاب المسطور عدد مداد الوجودى المبرز ، فاكمن فى باطن المتكلم من الحروف و الكلمات التامات و الاتم « 1 » ، و اثبتها « 2 » فيه و ارقم ، و رتّبها و نظم ، و كلّمها و اتم ، و فى الفاتحة ما فصل فى الكتاب ادرج و ادغم ، و ما ادرج فى الفاتحة ستر فى البسملة ، و ما فيها ستر فى « الباء » و ابطن ، و ما ابطن فى « الباء » فى النقطة اضمروابهم .\r\nو صلى الله على الاسم الاعظم و الردّ الاعلم و الممد الهمم بالقيل الاقوم ، محمد ، الذى فتح به الكتاب و ختم ، و بيّن به الباطل و الحق و النور من الظلم ، و على آله و صحبه و سلم .\r\nاما بعد : فانى اجبت سؤالك ايها الولد الصالح لما سألتنى ان ارقم و اثبت لك فى هذا المختصر شيئا مما قدر الله تعالى و خاصته لى فى تحقيق فاتحة الكتاب التى هى « 3 » امّ الكتاب ، و الكتاب المبين بلسان اهل الله تعالى و خاصّته ، و سمّيت : « مرآة العارفين و مظهر الكاملين فى ملتمس زبدة العابدين » و اسأل العون فى اتمامه من موجد الكون ، فانه المستعان و عليه التكلان .\r\nاعلم ايها الولد المؤيّد ! ان العالم عالمان : عالم الامر و عالم الخلق ، و كل واحد منهما كتاب من كتاب الله تعالى ، و له « 4 » كل كتاب فاتحة ، و جميع ما فى الكتاب مفصل فى فاتحة « 5 » ، و مجمل باعتبار اجمال ما فصّل الكتاب « 6 » فيها ، سميت بامّ الكتاب ، و باعتبار تفصيل ما اجمل فيها فى يلى مرتبتها سمّى مرتبة التفصيل\r\n\r\n\r\n","description":"","footnote":"\r\n( 1 ) . و للاتم ، ن . ل .\r\n( 2 ) . ابثتها ، ن . ل .\r\n( 3 ) . ذى ، ن . ل .\r\n( 4 ) . و لكل « ظ » .\r\n( 5 ) . فاتحته « ظ » .\r\n( 6 ) . و الكتاب ، ن . ل .\r\n","page_name":" 32 ","page_number":48},
  {"content":"\r\n\r\nبالكتاب المبين ، و كل موجود فى هذا ، حروف باعتبار و سورة باعتبار و فرد منقطع باعتبار و مركب باعتبار ، لانّا اذا نظرنا فى ذات كل موجود من غير ان ننظر « 1 » فى وجوهها و خواصها و عوارضها و لوازمها و حدها « 2 » ، مجردة عن الكل .\r\nفباعتبار تجردها عن الكل سميناها حرفا ، فاذا نظرناها التى وجوهها و خواصها و عوارضها و لوازمها و اضفناها اليها ، فباعتبار اضافتنا الكل اليها ، سميناها كلمة ، و باعتبار تجرد كل موجود عن المضافات و المنسوبات و تميّز بعضها عن البعض ، سميّت حرفا مجردة مقطّعة مفردة ، و باعتبار عدم تجردها عن المضافات و المنسوبات ، و عدم تميّز بعضها عن البعض ، - بل تداخل بعضها عن البعض - سمّيت الفاظا مركّبة ، و باعتبار تمييز المراتب الكليات بعضها عن البعض و وقوع كل موجود فى مرتبته ، سميّت سورا .\r\nاذا فهمت هذا و اعلم ايضا : ان الحق تعالى و تقدس مبدأ الكل و معاده :  « وَ إِلَيْهِ يُرْجَعُ الْأَمْرُ كُلُّهُ -  هود / 23 » و :  « وَ إِلَى اللَّهِ الْمَصِيرُ -  28 / آل عمران » و :  « وَ إِلَى اللَّهِ عاقِبَةُ الْأُمُورِ -  لقمان / 22 » و لابدّان يكون الكل فيه قبل كونه ، اذ ثبت انه كان الله و لا شىء معه ، و هو الآن كما كان .\r\nفذات الحق سبحانه باعتبار اندماج الكل فيها امّ الكتاب ، و علمه هو الكتاب المبين - باعتبار التفصيل ما اندرج فى الذات فيه - و لظهور ما كمن فيها به ، فعلمه بذاته مستلزم لعلمه بجميع الاشياء ، اذ جميع الاشياء فيها\r\n\r\n\r\n","description":"","footnote":"\r\n( 1 ) . ينظر ، ن . ل .\r\n( 2 ) . وحدناها ، ن . ل .\r\n","page_name":" 33 ","page_number":49},
  {"content":"\r\n\r\nمندرجة ، كاندراج الشجرة فى النواة ، فالعلم الذى قلنا فيه هو الكتاب المبين ، مرآة للذات التى قلنا فيها انها هى امّ الكتاب ، و الذات ظاهرة فيه ، لان العلم هو اول ما تعيّن به الذات ، فالذات هى امّ الكتاب من الحقائق الالهية ، و العلم هى الكتاب المبين من الحقائق الالهية ، كما ان العلم هى امّ الكتاب من الحقائق الكونية ، و اللوح المحفوظ هو الكتاب من الحقائق الكونية .\r\nفبين الذات و القلم مضاهاة من جهة الاجمال و الكلية ، و كون الاشياء فيها ، و كذلك بين العلم و اللوح مشابهة من جهة التفصيل و من جهة ظهور الاشياء فيها على الوجه الجزئى ، فالقلم من هذا الوجه فى المرتبة الكونية مرآة للذات ، فما فى الذات مندرج على الوجه الكلى و الاجمال ، و هو فى القلم مودّع على الوجه الكلى و الاجمال ، و اللوح المحفوظ ايضا من هذا الوجه فى المرتبة الكونية مرآة للقلم ، فما فى القلم ظاهر على الوجه الكلى و الاجمال فهو فى اللوح ظاهر على الوجه الجزيى و التفصيل .\r\nفكما علمت ان العالم كتابا مجملا ملقبّا بامّ الكتاب ، و كتابا مفصلا موسوما بالكتاب المبين ، و الكتاب المجمل هو العقل ، و الكتاب المفصل هو اللوح المحفوظ ؛ و اعلم كذلك ان لعالم الملك كتابا مجملا و هو العرش ، و كتابا مفصلا و هو الكرسى ، فباعتبار اندراج ما يريد ان يتفصّل فى الكرسى و فى العرش ، يقال له امّ الكتاب ، و باعتبار تفصيل ما كان مجملا و هو فى الكرسى مفصلا ، يقال له الكتاب المبين ، فبين العرش و القلم مضاهاة من جهة الاجمال و الكلية ، و كون الاشياء فيها على الوجه الكلى ، و كذلك بين الكرسى و اللوح المحفوظ\r\n\r\n","description":"","footnote":"","page_name":" 34 ","page_number":50},
  {"content":"\r\n\r\nمناسبة من جهة مظهريّتهما للتفصيل من جهة تقسيم الامر الواحد فيهما « 1 » بالقسمين ، و من ظهور الاشياء فيهما على الوجه الجزئى و التفصيل .\r\nفالعرش من هذا الوجه فى المرتبة الحسية مرآة للقلم : فما فى القلم مندرج على الوجه الكلى و الاجمال ، فهو فى العرش مندرج على الوجه الكلى و الاجمال .\r\nو الكرسى ايضا من هذا الوجه فى المرتبة الحسية مرآة اللوح ، فما فى اللوح ثابت على الوجه الجزئى و التفصيل ، فهو فى الكرسى ثابت على الوجه الجزئى و التفصيل ، فالقلم المكنّى بالعقل نموذج الذات و مرآتها و مظهرها و منصتها و مجلاها ، و اللوح المسمى بالنفس نموذج القلم و مرآته و مظهره و منصته و مجلاه ، و الكرسى نموذج اللوح و مرآته و مظهره و منصته و مجلاه ، فالعقل نسخة الذات و اللوح نسخة القلم و العرش نسخة العقل و الكرسى نسخة اللوح و الانسان الكامل هو النسخة الكاملة الجامعة لجميع النسخ ، و هو المستخرج و المستنبط من الكل و هو الجامع بين الحقائق الالهية و الكونية .\r\nفكما ان ذات الحق « 2 » كتاب كلّى جملّى و ام جامع لجميع الكتب قبل تفصيلها ، و علمه « 3 » بنفسه ، كتاب مبين تفصيلى مفصّل مبيّن فيه ما كان فى الذات مجملا ، كذلك الانسان الكامل كتاب جملى و ام جامع لجميع الكتب بعد تفصيلها ، و علمه بنفسه كتاب مبيّن تفصيلى ، مفصّل مبيّن جامع فيه ما كان فى الانسان الكامل مجملا .\r\n\r\n\r\n","description":"","footnote":"\r\n( 1 ) . فيه ، ن . ل .\r\n( 2 ) . الحق به ، ن . ل .\r\n( 3 ) . و علمه به ، ن . ل .\r\n","page_name":" 35 ","page_number":51},
  {"content":"\r\n\r\nفعلم الانسان الكامل بنفسه مرآة للانسان الكامل ، ظاهر فيه متميّز به ، كما ان علم الحق بذاته مرآة لذاته ، و ذاته ظاهرة فيه و متعيّنة به ، فبين ذات الحق و الانسان الكامل مضاهاة من جهة الكلية و الاجمال ، و كون الاشياء فيهما ، و بين علم الحق و علم الانسان الكامل مضاهاة من جهة مظهريتّه ، لتفصيل ما اجمل فى الانسان الكامل ، فالانسان الكامل مرآة تام للذات ، بسبب هذه المضاهاة ، و الذات متجلية على الوجه الكلية و الجمليّة عليها و ظاهرة بها فيها .\r\nو علم الانسان الكامل مرآة لعلم الحق ، و علم الحق متجلّ عليها : ظاهر بها فيما « 1 » فى الذات مندرج على الوجه الكلى و الاجمال : فهو فى الانسان الكامل مندرج على الوجه الكلى ، و ما فى علم الحق ظاهرة على الوجه الجزئى و التفصيل ، و هو فى علم الانسان الكامل ظاهر على الوجه الجزئى و التفصيل ، بل علمه علمه و ذاته ذاته ، بلا اتحاد معه و لا حلول فيه و لا صيرورته هو ، فانه محال .\r\nلان الاتحاد يحصل من الموجودين ، و كذلك الحلول ، و ما ثم الا وجودا واحدا ، و الاشياء موجودة به معدومة بنفسها ، فكيف يتّحد به من هو موجود به معدوم بنفسه ، و لو تسمع الاتحاد من اهل الله او تجد فى مصنفاتهم ، فلا تفهم منه ما فهمت من الاتحاد الذى قلنا فيه انه يحصل من الموجودين ، اذ ليس مرادهم بالاتحاد الا شهود الوجود الحق الواحد المطلق الذى الكل به موجود ،\r\n\r\n\r\n","description":"","footnote":"\r\n( 1 ) . ما « ظ » .\r\n","page_name":" 36 ","page_number":52},
  {"content":"\r\n\r\nفيتحد به الكل من حيث كون كل شىء موجودا به معدوما بنفسه ، لا من حيث انّ وجودا خاصا اتحد به ، فانه محال .\r\nو لهذا الوجود الواحد ظهور و هو العالم ، و بطون و هو الاسماء ، و برزخ جامع فاصل بينهما ليتميّز به الظهور عن البطون ، و هو الانسان الكامل ، فالظهور مرآة للبطون و البطون مرآة للظهور ، و ما كان بينهما فهو مرآة لهما - جمعا و تفصيلا - .\r\nفاذا تقرر هذا فلنرجع الى ما كنّا بسبيله و نقول : كان بين ذات الحق و الانسان الكامل و علم الحق و علم الانسان الكامل مضاهاة ، و ان كل ما فيها مجمل فهو فيها مجمل و كل ما فيه مفصّل فهو مفصّل ، فكذلك بين القلم و روح الانسان الكامل و اللوح المحفوظ و قلب الانسان الكامل و العرش و جسم الانسان الكامل و الكرسى و نفس الانسان الكامل مضاهاة ، و كلّ واحد منها مرآة لما يضاهيه ، فكلّ ما فى القلم مجمل فهو فى روحه مجمل ، و كل ما فى اللوح مفصل فهو فى قلبه مفصّل ، و كل ما فى العرش مجمل فهو فى جسمه مجمل ، و كل ما فى الكرسى مفصّل فهو فى نفسه مفصّل .\r\nفالانسان الكامل كتاب جامع لجميع الكتب الالهى و الكونى ، و كما قلنا فى حق الحق : ان علمه بذاته مستلزم لعلمه بجميع الاشياء ، و انه يعلم جميع الاشياء من علمه بذاته ، فكذلك نقول فى حق الانسان الكامل : ان علمه بذاته مستلزم لعلمه بجميع الاشياء ، و انه يعلم جميع الاشياء من علمه بذاته ، لانه هو\r\n\r\n","description":"","footnote":"","page_name":" 37 ","page_number":53},
  {"content":"\r\n\r\nجميع الاشياء - اجمالا و تفصيلا - فمن عرف نفسه فقد عرف ربه « 1 » و عرف جميع الاشياء .\r\nففكرك يا ولدى فيك يكفيك ، فليس شيئا خارجا عنك ، كما قال مقتدى العارفين - على بن ابى طالب كرّم الله وجهه و رضى الله عنه - :\r\n دوائك فيك و ما تشعر * و دائك منك و ما تبصر\r\nو تزعم انك جرم صغير * و فيك انطوى العالم الاكبر\r\nو انت الوجود و نفس الوجود * و ما بك يوجد لا يحصر\r\nو انت الكتاب المبين الذى * باحرفه يظهر المضمر\r\nفلا حاجة لك من خارج * و فكرك فيك و ما تفكر « 2 » \r\nو كما قال خاتم الولاية الخاصة المحمدية - صلى الله عليه - شيخ اكبر رضى الله عنه :\r\n انا القرآن و السبع المثانى * و روح الروح لا روح الاوانى\r\nفؤادى عند مشهودى مقيم * يشاهده و عندكم لسانى \r\nاما تسمع كيف يقول سبحانه و تعالى :  « اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً -  اسراء / 14 » فمن قرأ هذا الكتاب فقد علم ما كان و ما هو كائن و ما هو سيكون ، فان لم يقرأ تمامه :  « فَاقْرَؤُا ما تَيَسَّرَ مِنْهُ -  مزمل / 20 » الا يرى كيف يقول سبحانه و تعالى :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى \r\n\r\n\r\n","description":"","footnote":"\r\n( 1 ) . كنوز الحقائق ، ص 9 .\r\n( 2 ) . و فى بعض النسخ : فيخرج عنك بما يسطر .\r\n","page_name":" 38 ","page_number":54},
  {"content":"\r\n\r\n يَتَبَيَّنَ لَهُمْ أَنَّهُ الْحَقُّ ، أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ -  فصلت / 53 » .\r\nو كيف يقول :    « الم ، ذلِكَ الْكِتابُ لا رَيْبَ فِيهِ -    بقره / 1 و 2 » و « الالف » يشار به الى الذات الاحدية ، اى : الحق من حيث هو اول الاشياء فى ازل الازال ، و « اللام » يشار به الى الوجود المنبسط على الاعيان ، لان « اللام » له قائمة و هى « الالف » و له ذيل و هو « النون » و « النون » عبارة عن دائرة الكون ، فاتصال القائمة بالذيل ، انبساط الوجود على الكون ، فالقائمة ظل « الالف » الذاتى المنبسط على الكون ، و « الميم » يشار به الى الكون الجامع ، و هو الانسان الكامل ، فالحق و العالم و الانسان ، كتاب لا ريب فيه .\r\nحكى انه غلب جيش على كرّم الله وجهه على جيش الشام - فى القتال الذى وقع بينهما بواسطه قتل عثمان رضى الله عنه - علق حزب الشام الكتاب الالهى من الرماح ، لا يتركهم حزب على و لا يقتلهم و لا يهزمهم ، فلما رأوه منهم تركوهم و تركوا القتال ، قال على كرم الله وجهه : يا قوم ! انا كتاب الله الناطق و هذا كتاب الله الصامت ، اهزموهم و لا تتركوهم ! و كذلك قال الله تعالى :  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ -  رعد / 43 » .\r\nفهذا يا ولدى هو الكتاب ، فانت الكتاب ، كما قلناه ، و علمك بك علمك بالكتاب :  « وَ لا رَطْبٍ  - و هو عالم الملك -  وَ لا يابِسٍ  - و هو عالم الملكوت و اعلى منه -  إِلَّا فِي كِتابٍ مُبِينٍ  - و هو انت - انعام / 59 » .\r\nو اما الكتاب الذى انزل على الانسان الكامل ، فهو بيان المراتب الكلية الجمليّة و التفصيلية الجزئية الانسانية ، فهو بيان كتاب الانسان الكامل و\r\n\r\n","description":"","footnote":"","page_name":" 39 ","page_number":55},
  {"content":"\r\n\r\nمراتبه جمعية تفاصيله ، ليبيّن و يعرّف مقاماته و مراتبه و اطواره و ادواره و ذاته و صفاته و افعاله ، لانه يحكى عن الذات و الاسماء و الصفات و الافعال ، و عن العوالم و اهلها ، و مراتب العوالم و مراتب اهلها ، و مراتب احوال العالم و احوال اهلها فى كل موطن من المواطن ، و عن اجزاء العالم و اجزاء اهلها - اجمالا و تفصيلا - .\r\nفهذه تفاصيل مراتب انسان الكامل ، و الانسان الكامل مجموع جميعها ، فثبت ان هذا الكتاب معرّف للانسان الكامل و مبيّن مراتب « 1 » الكلية و الجزئية .\r\nو اذا تقرر هذا فاعلم ! ان لهذا « 2 » الكتاب المنزل على الانسان الكامل ايضا فاتحة يسمى بامّ الكتاب ، و جميع ما فى الكتاب مفصل فهو فيها مجمل ، و ما فيها مجمل فهو فى الكتاب مفصل ، و الفاتحة فى البسملة و البسملة فى « الباء » و « الباء » فى النقطة مندرجة مندمجة ، فهى امّ الكتاب ، و جميع الكتاب كامنة فيها ، بل الحروف المقطعات ، و المقطعات و الموصّلات و الالفاظ و الكلمات و السّور و الكتب عن انبساطها و تعيّنها « 3 » بجميعها ؛ فاندراج الكل فيها عبارة عن عدم انبساطها ، اذ ما ثم شىء غيرها .\r\nفمن عرف ما قلناه فقد عرف معنى قوله تعالى :  « أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً -  فرقان / 45 » فمدّ الظّل عبارة عن انبساط النقطة الوجوديّة و تعيّنها « 4 » بتعيّنات « 5 » الحروف و الكلمات الالهية و الكونية ، و الكون عبارة عن انبساط النقطة الوجودية بتعينات « 6 » الالهية و الكونية ،\r\n\r\n\r\n","description":"","footnote":"\r\n( 1 ) . مراتبه ، ن . ل .\r\n( 2 ) . هذا ، ن . ل .\r\n( 3 ) . تعيينها ، ن . ل .\r\n( 4 ) . بتعيينات ، ن . ل .\r\n( 5 ) . بتعيينات ، ن . ل .\r\n( 6 ) . بتعيينات ، ن . ل .\r\n","page_name":" 40 ","page_number":56},
  {"content":"\r\n\r\nو بقائها على بساطتها المبنيّة عليها فى قوله تعالى ، « كنت كنزا مخفيا فاحببت ان اعرف » « 1 » .\r\nفهذه النقطة البائية اشارة الى النقطة الوجودية ، و « الباء » فى البسملة اشارة الى امّ الكتاب و هو القلم ، و لا ريب انه كان فيها مندرجا ، و البسملة اشارة الى امّ الكتاب الثانى و هو العرش ، و لا شك ان العرش مندرج فى القلم الذى هو العلم « 2 » ، و الفاتحة اشارة الى ام الكتاب الجامع للجميع ، و هو الانسان الكامل ، و لا شك ان الانسان قبل ظهوره مندرج فى جميع المراتب ، كاندراج الكل فيه بعد ظهوره ، و انبساط النقطة فى ذاتها اشارة الى الكتاب المبين الاول ، و انبساط « الباء » ب « السين » اشارة الى الكتاب المبين الثانى ، و تفصيل حروف البسملة و تداخل بعضها ببعض اشارة الى الكتاب المبين الثالث ، و تكرار ما فى البسملة فى الفاتحة و تناظر بعضها للبعض ، اشارة الى علم الانسان الكامل بذاته ، و جميع القرآن غير الفاتحة اشارة الى مراتب العوالم و اجزائها « 3 » ؛ فافهم !\r\nفاذا تقرر هذا فاعلم ! ان الفاتحة ينقسم يقسمين و ينتصف بنصفين ، و ثالثهما جامعهما ، كما روى عن ابى هريرة رضى الله عنه ، و هويروى عن النبى صلى الله تعالى عليه و سلم ، انه قال : « من صلى صلوة لم يقرأ فيها بام القرآن فهى خداج » اى : غير تمام ، فقيل لابى « 4 » هريرة رضى الله عنه : انا يكون وراء الامام ، قال : اقرأ بها فى نفسك ، فانى سمعت النبى صلى الله عليه و سلم يقول :\r\n\r\n\r\n","description":"","footnote":"\r\n( 1 ) . الؤلؤ المرصوع ، ص 61 .\r\n( 2 ) . القلم ، ن . ل .\r\n( 3 ) . اجزاها ، ن . ل .\r\n( 4 ) . ابى ، ن . ل .\r\n","page_name":" 41 ","page_number":57},
  {"content":"\r\n\r\n« قال الله تعالى : قسّمت الصلاة بينى و بين عبدى نصفين ، و لعبدى ما سأل ، فاذا قال العبد :  بِسْمِ اللَّهِ الرَّحْمنِ الرَّحِيمِ ،  يقول الله : ذكرنى عبدى ، و اذا قال العبد :  الْحَمْدُ لِلَّهِ رَبِّ الْعالَمِينَ ،  يقول الله تعالى : حمدنى عبدى ، و اذا قال العبد :\r\n الرَّحْمنِ الرَّحِيمِ :  يقول الله تعالى : اثنى علىّ عبدى ، و اذا قال العبد :  مالِكِ يَوْمِ الدِّينِ :  يقول الله : مجدنى عبدى .\r\nو اذا قال :  إِيَّاكَ نَعْبُدُ وَ إِيَّاكَ نَسْتَعِينُ ،  يقول الله تعالى : هذا بينى و بين عبدى و لعبدى ما سأل .\r\nفاذا قال :   اهْدِنَا الصِّراطَ الْمُسْتَقِيمَ ، صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ ،   يقول الله تعالى : هذا لعبدى و لعبدى ما سأل » « 1 » .\r\nفمن اول الفاتحة الى  مالِكِ يَوْمِ الدِّينِ ،  متعلق بالحق الصرف ، و من  اهْدِنَا الصِّراطَ الْمُسْتَقِيمَ  الى آخر الفاتحة متعلق بالعبد الصرف ، و اما  إِيَّاكَ نَعْبُدُ وَ إِيَّاكَ نَسْتَعِينُ ،  فهو متعلق بالحق و العبد .\r\nو لتحقيق هذه الاقسام و تبيينها ما رسمنا دائرة و قسمناها بقسمين - بسبب خط ماز بينهما - و جعلنا قسما للحق و قسما للعبد ، و قسما مشتركا بينهما ، و هى هذه :\r\n\r\n\r\n","description":"","footnote":"\r\n( 1 ) . سنن الترمذى ، ص 2953 ، السنن الكبرى بيهقى ، ج 2 ، ص 37 .\r\n","page_name":" 42 ","page_number":58},
  {"content":"\r\n\r\nبسم الله الرحمن الرحيم دائرة الفاتحة و اعلم ان هذه الدائرة كلية مشتملة على جميع الموجودات ، جبروتها و ملكوتها و ما بينهما ، و ما يتعلق بالحق منها سمّى الجبروت ، و ما يتعلق بالعبد قسمنا قسمين : قسم سمّى بالملكوت ، و قسم سمّى بالملك ، فان للعبد روحا و جسما : روحه شامل للملكوت ، و جسمه شامل للملك ، و ما يتعلق بالحق او العبد معا ، سمّى بالحقيقة الكلية الانسانية ، و القسم الذى يتعلق بالعبد ، فكما\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nقسّم بقسمين و سمّى كل قسم باسم كذلك خصّص قسم منها باهل السعادة و الهداية ، و قسم باهل الشقاوة و الضلالة ، و هو :  غَيْرِ الْمَغْضُوبِ عَلَيْهِمْ وَ لَا الضَّالِّينَ . \r\nو ذلك لان عالم الجبروت جامع للجلال و الجمال ، و لابد ان يكون لهما مظهران ، ليظهر بهما حكمها ، فاهل السعادة و الهداية و هم اصحاب اليمين ، مظهر الجمال ، و اما اصحاب الشقاوة و الضلالة و هم اصحاب الشمال ، مظهر الجلال ، و لابد ان يكون لهما ايضا مظهران ليظهر بهما و فيهما احكامهما و اخلاقهما و اعمالهما ، و هما الجنة و النار ، و مجموع ذلك مندرج فى القسم الذى يتعلق بالعبد .\r\nو اما القسم المتعلق بالحق و العبد معا ، الذى سمّى بالحقيقة الانسانية ، فهو مرتبة اهل الكمال و مقام المطلع ، و منزلة الاشراف على الاطراف ، و موطن الاعراف « 1 » ، و فيه رجال ، كما قال الله تعالى :  « وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ -  الاعراف / 46 » لانهم محيطون على الكل ، و لهم الكمال المتعلق بالذات و الجمال و الجلال ، و ارباب هذا الموطن « 2 » هم العارفون الموحدون .\r\nو اذا تقرر هذا - و الله اعلم - فاعلم ! ان [ فى 
  ] هذا البرزخ يتصف الحق بصفات العبد من الضحك و البشاشة و الفرح و الاستهزاء ، و العبد يتصف بصفات الحق من الحياة و العلم و الارادة و القدرة و السمع و البصر و الكلام و الاحياء و الامانة و الانقباض و الانبساط و التصرف فى الاكوان و\r\n\r\n\r\n","description":"","footnote":"\r\n( 1 ) . موقن للاعراف ، ن . ل .\r\n( 2 ) . الموقن ، ن . ل .\r\n","page_name":" 44 ","page_number":60},
  {"content":"\r\n\r\nغير ذلك .\r\nفهذا البرزخ هو مرتبة تنزل الربانى ليتصف الرب فيها بصفات العبدانى و مرتبة ارتقاء العبدانى ليتصف العبد فيها بصفات الربانى ، فهى « العماء » المذكور فى الحديث المشهور ، لو لا انى اخاف من التطويل و الاعراض عن التوجه و الذكر فى هذه الاوقات الشريفة ، لكنت ابسط الكلام فى هذه المرتبة البرزخية العمائية و اسرارها ، فاخذت لذلك عنان البيان و الكلام و اكتفيت على ما يليق بهذا المختصر .\r\nفثبت على ما قررناه ان فاتحة الكتاب جامعة لجميع العوالم و المراتب ، و العوالم التى هى الكتاب او الكتب ، و جميع المراتب و العوالم فيها مندرجة مندمجة ، و لذلك سمّى بامّ الكتاب .\r\nو اما البسملة الموسومة بامّ « اللّام » فهى ايضا على قسمين ، و ما بينهما فهو منهما : قسم منها متعلق بالذات و هو ال « بسم » و قسم يتعلق بالصفات ، و هو الرحمن الرحيم ، و ما بينهما فهو جامع القسمين ، و فاصلهما و هو « الله » و ان شئت ان ترسم عليها [ دائرة 
  ]\r\nفارسم ، فاجعلها مقوّسين ؛ بسبب تخطيط خط مازّ فى وسطها ، فاثبت ال « بسم » فى قوسى « 1 » اليمين ، و الرحمن الرحيم فى قوسى « 2 » اليسرى ، و الجلالة فى البرزخ ، لانها اسم الذات الموصوفة بجميع الصفات ، فيها برزخ من حيث جمعيتها للقسمين ، و هى هذه الدائرة المذكورة :\r\n\r\n\r\n","description":"","footnote":"\r\n( 1 ) . قوس « ظ » .\r\n( 2 ) . قوس « ظ » .\r\n","page_name":" 45 ","page_number":61},
  {"content":"\r\n\r\nو اعلم ايضا : ان البسملة الشريفة مشتملة على ثلاثة اسماء و هى : الجلالة و الرحمن الرحيم ، اما الجلالة : فهى مشتملة على جميع الاسماء الفاعلة و القابلة و الحقيقة المستعدة للفاعلة و القابلة .\r\nفارسم فيها دائرة اخرى - كما قلت لك - و اثبت الفاعلة فى اليمين و القابلة فى اليسرى ، و الحقيقة المستعدة لهما فى البرزخ .\r\nو اما الرحمن فهى اسم للحق باعتبار انبساط الوجود على الاعيان .\r\n\r\n","description":"","footnote":"","page_name":" 46 ","page_number":62},
  {"content":"\r\n\r\nو الرحيم اسم له باعتبار كل عين اختصاص « 1 » بحصّة من حصص الوجود ، فاحق بنسبة رحمته الامتنانية العامة المخصوصة بالرحمن ، و الوجوبية الخاصة بالرحيم ، تريد ظهور المرحوم ليظهر به راحميته و رحمانيته ، و باعمال المرحومين عند اعطاء جزائهم رحيميّته ، فوقعت نسبة بين المنتسبين ، و هما :\r\nالراحم و المرحوم .\r\nفاذا فهمت فارسم دائرة لاسم الرحمن فافعل فيها ما فعلت فى غيرها و اثبت اسم الرحمن فى اليمين و كليات جميع الموجودات فى اليسرى ، لان رحمة الرحمن وسعت كل شىء ، فكل من وسعته رحمته فهى المرحوم ، و اثبت الرحمة فى البرزخ ، و افعل فى الرحيم ما فعلت فى الرحمن ، الا ان رحمته الرحيمية رحمة وجوبية متعلقة بالعمل ، فمرحومهما المؤمنون الذين يعلمون الصالحات ، فاثبت اسم الرحيم فى اليمنى و اسماء المؤمنين فى اليسرى ، و الرحمة فى البرزخ ، و باعتبار حكم الاصول يسرى فى الفروع .\r\nلكل حرف من حروف البسملة و الفاتحة و لكل سورة اجمالا و لآياتها و كلماتها و حروفها تفصيلا ، دائرة مقوسة بقوسين ، و برزخ جامع بينهما ، و ذلك لا يسع فى هذا المختصر و لا فى جميع العالم ، و كما قال الله تعالى :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً -  كهف / 109 » و اكتفينا على ما ارقمنا و وقفنا عندما وقفنا :  « وَ اللَّهُ يَقُولُ الْحَقَّ وَ هُوَ يَهْدِي السَّبِيلَ -  احزاب / 4 » و الحمد لله اولا و آخرا و ظاهرا و باطنا .\r\n\r\n\r\n","description":"","footnote":"\r\n( 1 ) . اختص « ظ » .\r\n","page_name":" 47 ","page_number":63},
  {"content":"\r\n . \r\n","description":"","footnote":"","page_name":" 48 ","page_number":64},
  {"content":"\r\n . \r\n","description":"","footnote":"","page_name":" 49 ","page_number":65},
  {"content":"\r\n . \r\n","description":"","footnote":"","page_name":" 50 ","page_number":66},
  {"content":"\r\n\r\n\r\nتعليقات\r\n( 1 ) . شيخ عبد الرزاق كاشانى در كتاب اصطلاحاتش گويد : نون عبارت است از علم اجمالى در مقام احديت ، و قلم مرتبه گسترش است ؛ مؤيد الدين جندى در شرح فصوص الحكم گويد : نونى كه محل اجتماع مداد مواد حرفى نفسى رحمانى مىباشد از آن جهت كه امّ الكتاب است داراى پنج مرتبه مىباشد .\r\nمرتبه نخستين تعيّن اول است و آن جمع تمام حقايق كيانى و ربانى و حروف مؤثر وجوبى و متأثر امكانى كه امّ الكتاب است مىباشد ، شارح مفتاح الغيب گويد : اين به واسطه اشتمالش بر نون‌هاى چهارگانه باقى است از اين جهت صورتش عالم انسان كامل است ، چنان‌كه حضرت شيخ قدس سره در تفسير فاتحه « اعجاز البيان » گويد : او « انسان كامل » كتاب جامع است و بين مقام اسما و مسمى قرار دارد :\r\nدوم دوات خميرمايه حروف الهى نورى و هيولاى صور فعلى وجودى و « عماى » ربوبى است كه پروردگار ما پيش از آن‌كه خلق را بيافريند در آن بود ؛ جندى گويد : آن امّ الكتاب است ؛ شارح كتاب مفتاح گويد : آن يك چهارم دايره هويت كبرى است كه يك دوم آن بر اطلاق خود باقى است و يك دوم ديگر شامل دو نون دو قوس وجوب و امكان مىباشد .\r\nسوم اصل حقايق كونى است كه عبارت از احديت جمع تمام موجودات است و رسول خدا - صلى الله عليه و آله - بدان اشاره كرده و فرموده : اولين چيزى كه خداوند آفريد « درّه »\r\n\r\n","description":"","footnote":"","page_name":" 51 ","page_number":67},
  {"content":"\r\n\r\nبود آن ام الكتاب است كه مسطور در « رقّ » وجود منشور است و آن « غماء » عبوديت مىباشد .\r\nچهارم ام الكتاب مبين است و آن لوح محفوظ است كه نزد اهل نظر به نام نفس كلى ناميده مىشود و محل تعينش از اجسام ، فلك كرسى - كرسى كريم - است كه در آن تفاصيل تعينات مظاهر كاملان ، از كتاب‌ها و سوره‌ها و آيات و كلمات است كه ما اين بخش چهارم را در تعليق بر لوح محفوظ - از قول جندى - نقل كرديم .\r\nپنجم نون اقدار و مقدورات است و آن عبارت از ام الكتابى است كه در روحانيت روح قمر و روحانيت فلك آن قرار گرفته است ، و آن آسمان اسم « الخالق » است و محل اجتماع تابش‌هاى عالى و نورهاى مختلف و اتصال‌ها و انفصال‌هاست .\r\nشارح مفتاح گويد : از اين‌جا كتاب محو و اثبات بين جزييات نقش مىپذيرد . همو گويد : نسبت اثر اولين مراتب كه به نام مرتبه جمع و وجود ناميده مىشود ، به آن‌چه كه تحت آن است جمعيتى از اصول حقايق الهى و كونى و كليات آن‌هاست ، مانند وجود عام و مانند ام الكتاب ، يعنى اصل كتاب وجود كه به نام نون است و آن از جهت لغت به معنى دوات است ، چون محل اجتماع مدّات مواد نقش‌هاى عالم است ، نسبت « نر » است به « ماده » يعنى از حيث اين‌كه تأثير در تعينات و تعددات - خواه كلى باشد و يا جزيى - دارد ، خاص مرتبه است .\r\nحضرت شيخ قدس سره در تفسير فاتحه « اعجاز البيان » آن را خزانه جامع و ام الكتاب ناميده ، براى اين‌كه نفس رحمانى ، وجودى منبسط و تجلىاى سارى و رقّى منشور است كه مانند خميرمايه مىباشد ، يعنى به واسطه انبساط و گسترش صورت وجودى در آن - انبساطى كه عبارت از بودن ظاهر حق‌تعالى آينه‌اى مر باطنش راست ، زيرا مؤثر و اثر بخش داراى درجه « نر » بودن است و آن هيأت و شكل قابل ، داراى درجه « ماده » بودن است ، و مرتبه داراى درجه محليت و آثار و تعينات مىباشد .\r\n( 2 ) . شيخ كبير - صدر الدين قونوى قدس سره - در كتاب نفحات گويد : حقيقت قلم اعلا كه به نام عقل اول ناميده مىشود عبارت از معناى جامع معانى تعينات امكانى است كه حق متعال اراده جدا كردن آن را از بين ممكنات غير متناهى كرد و بر ظاهر صفحه نور\r\n\r\n","description":"","footnote":"","page_name":" 52 ","page_number":68},
  {"content":"\r\n\r\nوجودى - به واسطه حركت غيبى ارادى به موجب حكم علمى ذاتى - نقشش نمود .\r\n( 3 ) . نفس رحمانى - چنان‌كه شيخ عبد الرزاق كاشانى گويد - عبارت است از وجود اضافى وحدانى به حقيقت خود كه به صور معانى - كه همان اعيان و احوال اعيان در مقام واحديت است - متكثر مىشود ، از اين جهت اين نام را دارد ، و تشبيهى مىباشد به نفس انسانى كه به واسطه صور حروف ، مختلف مىگردد ، با اين‌كه در ذات خود هوايى صاف و ساده است ، و نيز نظريه غايتى است كه آن غايت عبارت از ترويح و آرامش‌بخشى اسمايى است كه داخل در تحت دايره اسم « الرحمن » اند و از سختى و كربتشان نفس كشيده و آسايش مىيابند ، و آن نفس رحمانى بطون اشيا است و بالقوه بودن اشيا در آن نفس ، مانند ترويح و آرامش انسان است به واسطه نفس .\r\nوحدت هندى گويد :\r\n نخستين وحدت حق جلوه‌گر بود * كه شد از طول وحدت نقطه موجود\r\nپس آن‌گه نقطه شد در ظل سيار * به صورت گشت « الف » از وى پديدار\r\nز سير عرض او شد صورت « با » * بضم نقطه وحدت هويدا\r\nمكرر گشت چون اين نقطه ظاهر * عيان شد « تا » و « ثا » اندر مظاهر\r\n« الف » چون از دو سر برعكس هم گشت * به طومار حقيقت « حا » رقم گشت\r\nچو اندر سجده ايزد تعالى * « الف » خم گشت و « دال » آمد هويدا\r\nبضم نقطه توحيد فى الحال * به « ذال » آمد مبدل صورت دال\r\n« الف » هر دم به‌طورى كرده حركت * كه حرف ديگرى شد در كتابت\r\nغرض يك حرف بيرون از « الف » نيست * و لكن محرم اين مدعا كيست ؟\r\n« الف » از نقطه وحدت هويدا است * كه ظلمت وحدت ايزد تعالى است\r\nز ظل وحدت ، اسما گشت ظاهر * بود پس عين اين وحدت مظاهر \r\nشيخ مؤيد الدين جندى در شرح فصوص الحكم ( ص : 43 ) گويد : تعيّن عبارت است از صورت متعين كه بدون متعين تعين وجودى ندارد و آن نفس رحمانى است كه خميرمايه و ماده صور موجودات كونى است ، هم‌چنان كه نفس انسان كه از قلب برانگيخته مىشود ، در قلب داراى تعيّنى است كه از متعين امتياز و جدايى دارد ، پس مرتبه « الفى » كه عبارت\r\n\r\n","description":"","footnote":"","page_name":" 53 ","page_number":69},
  {"content":"\r\n\r\nاز واحد و يا نفس انسانى و نفس رحمانى و يا وجود سارى است سه مرتبه دارد :\r\nنخست : پيش از امتدادش ، و آن مرتبه اجمال و احديت و استهلاك اعداد و شمار اوست ، به‌طورى كه اعيان آن اعداد نه ظاهر مىشود و نه امتيازى دارد ، و آن اعتبار نفس انسانى است در غيب قلبش ، و نفس رحمانى در غيب ، عين تعين اول است و مقام : كان الله و لم يكن معه شىء و مقام بودن نفس در اختيار نفس‌كشنده و استهلاك كثرت اسمايى در احديت ذاتى ، و بدان اعتبار « الف » در نقطه نهاده شده است ، مانند نهاده شدن ديگر حروف در « الف » .\r\nدوم : اعتبار نفس به اعيان حروف است به واسطه ايجاد - حال تعينات آن‌ها در مخارجشان و بازگشتشان به باطن در بازگشتگاه‌هاى صعودشان - و بدان وجود عين « الف » از جهت امتدادش تحقق مىيابد . . . و اين اعتبار واحديت واحد است ، چنان‌كه خداوند فرمايد :  وَ إِلهُكُمْ إِلهٌ واحِدٌ ،  يعنى : پروردگار والاه شما الاه واحدى است ( 163 - بقره ) و به اين جهت است كه واحد مبدّأ براى عدد مىباشد و منزه از كثرت نسبى نمىباشد ، يعنى « رب » مستلزم مربوب است و « الاه » مستلزم مألوه ؛ و واحد از نسبت‌هاى ذات و تعينات تجليات او پديد مىآيد : اين مرتبه بر مرتبه تعيّن عددى پيشى دارد ، پيش بودن به واسطه اطلاق ذاتى احدى كه اعتبار الوهيت مىباشد .\r\nسوم : اعتبار تعيّن نفس در مخارج به صور حروف و تجليات واحد در اعيان يكايك ، و ناميده‌شدنش به اسماى بىشمار مىباشد ، و اين نيز مراتب تعينات تجلى نفس رحمانى الهى وجودى و فيض ذاتى جودى كه از غيب باطن قلب كه عبارت از تعين اول است و برانگيخته به مرتبه احديت جمع الجمع است ، بر ظاهريت اسم الظاهر كه مشهود و معهود است مىباشد ، پس در آن‌جا جز او كه اول احد و آخر ابد و ظاهر به واسطه عدد و باطن از هرچه كه در شمار آيد ، و جامع بين آن‌چه كه توحّد و تجدد و تحدد و تقيّد و تعددپذير است نمىباشد ، پس وجود واحد حق به اوصاف محدثات متجدد و پديده‌هاى نو ظاهر نمىشود ، چون در هر ماهيتى ، ماهيتى به حسب آن ماهيت است نه به حسب او ، و از آن‌ها در حقيقت مطلق خود بيرون است ، مانند رنگ در انواع خود ، با اطلاقش در عين ذاتش ، نه در « اين » و كجايش ؛ اين را نيك بفهم .\r\n\r\n","description":"","footnote":"","page_name":" 54 ","page_number":70},
  {"content":"\r\n\r\nاز اين سخن ( جندى ) چنين مفهوم مىشود كه نفس رحمانى ، مطلق وجود است ، از آن جهت كه متعين به هر تعينى هست ، لذا ماده و خميرمايه همه تعينات بوده و آن همان « عماء » است .\r\nاما از نظر برخى از محققين از عرفا ، نفس رحمانى اطلاق بر حقيقت محمديه مىشود كه همان وجود عام - به قول صدر الدين قونوى - و منبسط و خلق ساكن و غير اين‌ها مىشود و گويند : شأن الهى كه تمام كمالات را جامع و تماميت را شامل بود اقتضا نمود كه كشور ايجاد و رحمت را گسترش دهد . از آن جهت كه عزت قدم هيچ مناسبتى با حدوث نداشت ، اراده‌اش چنين تعلق گرفت كه جانشينى از جانب خويش قرار دهد كه رويى به سوى عزت قدم داشته و فيض را از آن‌سو گرفته و رويى سوى حدوث و خلق داشته كه فيض گرفته از حق را به خلق برساند ، چنين خليفه‌اى را كه اساميش را بيان داشتيم پديد آورد و خلعت و لباس تمام اسماى مباركش را بر او پوشانيد ، و برگزيده‌ترين نعمت‌هاى خود را بر او ارزانى داشت و بر تخت خلافت نشانيد و مقدرات امور خلايق را به دو سپرد و حكم و فرمان موجودات را به او حواله فرمود .\r\nسپس آن خليفه و انسان كامل را به جهت مظهريت دو اسم : « الظاهر » و « الباطن » خود داراى دو جهت ساخت ، حقيقت و باطنش را عقل كلى كه نام ديگرش قلم اعلا و روح اعظم است مقرر فرمود ، و صورت ظاهر او را عالم شهادت قرار داد اين صورت ظاهر كه عالم است همان انسان كبير است و انسان كامل و خليفه الهى در زمين انسان صغير ناميده مىشود ، او اگرچه از حيث صورت و ظاهر از عالم به مراتب كوچكتر است ولى در ذات و باطن او عالمى بزرگ‌تر از عالم كبير گنجانيده شده است ؛ زيرا باطن اين انسان كامل اتصال به عقل كلى دارد و خليفه الهى است ، فيض را از حق گرفته و به خلق مىرساند و خود از جمله مخلوقات اين عالم كبير است ، لذا از عالم كبير در معنى بزرگ‌تر است و در او عالمى بزرگ‌تر از عالم كبير - به حسب حقيقت - منطوى است . مولوى فرمايد :\r\n گر به صورت عالم اصغر تويى * ليك معنا عالم اكبر تويى \r\nمراد از انسان كبير ، كليات عوالم با جزيياتش منظور است ، نه صورت ظاهرى كه مشهود حواس ماست ، بلكه روح كلى و عقل كلى و نفس طبيعت كليه و جوهر هبا و شكل\r\n\r\n","description":"","footnote":"","page_name":" 55 ","page_number":71},
  {"content":"\r\n\r\nكل و جسم كل و عرش و كرسى و عالم افلاك و فضاى ثوابت و عالم سيارات و كره اثير و هوا و آب و خاك و هيولا كه نهايت تنزل وجود است مراد مىباشد ، نسبت انسان كامل به عالم كبير مانند نوشته‌اى است جامع كه از كتابى بسيار بزرگ انتخاب شده و برگزيده ممتازى است روشن و مدرك كه از عالم كبير رونويس گرديده ، او به منزله فرزندى است از پدر كه ماهيت و حقيقت هر دو يكى است .\r\nشارح كتاب مفتاح الغيب - حمزه فنارى - در كتاب مصباح الانس - در كشف راز مطلوب اجمالى - يعنى وجود عام گويد : صورت وجودى بنابر اعتباراتى مخصوص ، نام‌هاى گوناگونى دارد : به اعتبارى به نام وجود عام - به واسطه عمومش - و نفس رحمانى - به واسطه اولين ظهور بخاريش - و خزانه جامع و ام الكتاب مسطور - به واسطه اين‌كه ماده و اصل موجودات است - و تجلى سارى - به واسطه سريانش در موجودات - و رق منشور - به واسطه انبساطش بر موجودات - و رحمت عام و رحمت ذاتى امتنانى - به واسطه اطلاق و عدم توقفش بر قيدى - و نيز صورت « عماء » ناميده شده است .\r\n( 4 ) . صدر المتألهين قدس سره و حكماى الهى تعبير از عالم امر به عقل فعال كرده‌اند ، و در مقام تحقيق هم‌چنين است ، چون آن عالم صور علم الهى است كه از لوح محفوظى كه خداوند در آن لوح ، صورت و حقيقت آن‌چه در آسمان‌ها و زمين است به گونه‌اى اعلا و برتر و اشرف ، كه به دست تواناى خود نوشته منقوش مىباشد ، يعنى عكس و تصوير لوح محفوظ الهى عالم امر است كه خود به عينه عقل فعال مىباشد .\r\nصدر المتألهين در كتاب اسفار گويد : لوح محفوظ عبارت است از نفس كليه فلكيه ، زيرا آن‌چه در جهان سارى و جارى مىشود مكتوب و ثابت و مرتسم در نفس كليه فلكيه است - با لوازم و حركات و حالات خود - و همان‌طور كه به واسطه قلم در لوح حسى نقوش حسى مرتسم مىشود ، همين‌طور از عالم عقل ، صور معلومه و مضبوطه بر وجه كلى در نفوس كليه فلكيه كه قلب عالم‌اند مرتسم مىشود ، و از آن جهت لوح محفوظ مىگويند كه صور فايض بر آن همواره محفوظ و مصون از تغيير و تبديل است و بر نسق واحد مستمر .\r\nشارح فصوص الحكم ، مؤيد الدين جندى در شرح فصوص خود گويد : لوح محفوظ همان ام الكتاب مبين است كه نزد اهل نظر به نام نفس كليه ناميده مىشود و محل تعينش از\r\n\r\n","description":"","footnote":"","page_name":" 56 ","page_number":72},
  {"content":"\r\n\r\nاجسام فلك كرسى - كرسى كريم - است كه در آن تفاصيل تعينات مظاهر كاملان - از كتاب‌ها و سوره‌ها و كلمات و آيات - مىباشد ، و در جاى ديگر گويد : كتاب مبين قلم اعلاست و آن كتاب ، اسم « المدبر » مىباشد ، هم‌چنان كه لوح محفوظ امّ الكتاب مفصل و امّ الكتاب مبين است و آن حقيقت الحقايق و عبارت از « عما » ى عالم است .\r\n( 5 ) . شيخ عبد الرزاق كاشانى در كتاب لطايف الاعلام گويد : هيولى نام شىء است به اعتبار نسبتش بدان‌چه كه در آن ظاهر است ، به گونه‌اى كه هر باطنى هيولاى ظاهرى است كه صورتش در آن مىباشد ، و چون صورت جسمى براى مدارك ظاهرترين چيز است ، از اين‌روى هيولا در بيشتر موارد كه گفته مىشود مراد از آن ، محل صورت جسمى مىباشد ، و مراد محققان از هيولاى هيولاها ، حقيقت الحقايق است كه در هر باطن و ظاهرى باطن است ، چون باطن هر باطن و بطون است .\r\n( 6 ) . شيخ اكبر - رضى الله عنه - در كتاب عقلة المستوفز مىگويد : حق‌تعالى به ذات خودش و براى ذات خودش ؛ به انوار سبحات عالى - از آن جهت كه عالم و مريد بود - تجلى كرد ؛ ارواح مهيّم از جلال و جمال ظاهر گرديدند و در غيب غيب پوشيده : كه امكان كشف و آشكارشدنش براى هيچ مخلوقى نيست ، عنصر اعظم را به يك دفعه - بدون ترتيب سببى و يا علتى - آفريد ، و هيچ روحى از آنان ( مهيّمان ) نيست كه بداند غير او چيزى هست ، و اين به واسطه استيلا و غلبه جلال است بر آنان . سپس خداوند - بعد از اين ارواح - به تجلىاى ديگرى ارواحى را پديد آورد كه در « ارض بيضا » مكان دارند و در آن‌جا به تسبيح و تقديس سرگشته و حيرانشان داشت كه نمىدانند خداوند غير آنان خلقى دارد ، و به واسطه اشتراكشان در هيمان ما تفصيل نداديم و مطلقا ارواح مهيّم گفتيم . و اين زمين از عالم طبيعت بيرون است و به واسطه نسبت مكانيش زمين ناميده شده است و هيچ‌گاه انحلال و تبدل بر آن وارد نمىشود ، و براى انسان در اين زمين مثالى هست و در ارواح - برايش - مثالى ديگر ، و او در هر عالمى مثل آن عالم است .\r\nاين عنصر اعظم را كه كامل‌ترين موجود در عالم است و پنهان در غيب غيب ، التفات و توجهى به عالم تسطير است ، از اين جهت خداوند در مقام اين التفات و توجه ، عقل اول را پديد آورد ، پس آن از آن جهت كه خودش و پديدآورنده‌اش را مىداند - و عالم هم عين\r\n\r\n","description":"","footnote":"","page_name":" 57 ","page_number":73},
  {"content":"\r\n\r\nعلمش به پديدآورنده‌اش مىباشد - عقل اول است و از حيث تسطير ؛ قلم است و از حيث تصرف ؛ روح است و از حيث استوا و غلبه ؛ عرش است و از حيث برشمردن « امام مبين » .\r\nلذا حق‌تعالى آن را فرمان داد كه بر لوح و آن‌چه كه بالاى لوح است و به هرچه كه ايجادش را مقدر و حكم كرده - تا اولين موجود و ايجاد - جارى گردد ، يعنى تا ارواح مهيمان در جلال الهى ؛ آنان كه نه عقل مىشناسند و نه غير عقل را ؛ جز آن‌كه در جلال او سرگشته و حيرانند و هيچ به خود نمىنگرند ، فناى آنان فناى ابدى است و خداوند را براى خود مىپرستند نه براى فرمان به پرستش دادنش ، و افراد از ما بر دل‌هاى اين ارواح‌اند ، و اين‌ها ( افراد ) از دايره قطب و آن‌چه كه مىباشد خارج‌اند ، تا آن‌كه گفته شد :  فَرِيقٌ فِي الْجَنَّةِ وَ فَرِيقٌ فِي السَّعِيرِ ،  يعنى : گروهى در بهشت‌اند و گروهى در جهنم ( 7 - شورى ) و مرگ كشته مىشود .\r\nاين لوح كه محل القاى عقل است به منزله حوا نسبت به آدم عليهما السلام مىباشد ، و از آن جهت ( لوح ) نفس ناميده شده كه بدان نفس رحمت - از عقل - نفس كشيد و آن را لوحى قرار داد كه در آن نوشته شود ، و آن ( قلم ) محل اجمال است و نفس ( لوح ) محل تفصيل و اين فرشته ارجمندى كه لوح است : نسبت به مراتب زيرين خود قلم است و همين‌طور هر فاعل و منفعلى . و خداوند كار تركيب و عالم اجسام را به دست او واگذارده است ، و چون مبانى اعتدال و برابرى يافت و نشأه‌اش خواه نورى باشد و يا آتشى و يا ظلمانى و يا تابناك - معتدل گشت . قلم اعلا ارواح را در آن مىدمد و آن براى او فيض ذاتى است و براى خداوند ارادى ، و آن‌چه كه در مرتبه پايين عقل است با او نسبت نورانى دارند و آن‌چه كه پايين « هباء » است - يعنى درياى طبيعت - با او نسبت ظلمانى دارند ، و او در ذات خودش - به واسطه اين آميزش عجيب - « خضراء - سبز » مىباشد .\r\n( 7 ) . حمزه فنارى در كتاب مصباح الانس گويد : بايد دانسته شود كه : صور علميه اشيا به مانند ظلال و سايه‌اند نسبت به صفات ذاتيه الهى .\r\nما براى روشن شدن مطلب ، بخشى از كتاب مدارج الفتوة فى شرح مهر النبوة خود را كه شرحى است بر مهر كتف حضرت رسول صلى الله عليه و آله در اين‌جا مىآوريم ، لذا گوييم : پس مجلاى ظاهر علم ظاهر وجود است و مجلاى ظاهر وجود ظاهر علم است ،\r\n\r\n","description":"","footnote":"","page_name":" 58 ","page_number":74},
  {"content":"\r\n\r\nيعنى ظهور و وجود بارىتعالى مجلاى علم او به اعيان ممكنات واقع شده ، يعنى همان اعيان موجوده در خارج ، و هم‌چنين ظهور علم بارىتعالى مجلاى وجود است با صفات و كمالات حميده ، پس هريك از ظهورات علم مطلق و وجود مطلق نسبت به ديگرى مظهر و ظل مىباشد ، و هر يك از علم و وجود را برونى و درونى است .\r\nپس ظاهر وجود را در نزد عرفاى الهيين دو اعتبار است : او را كثرتى است نسبى و وحدتى است ذاتى ، چه خود بالذات يگانه است ولى به اعتبار نسبت و اضافات كثرت نسبى حاصل مىنمايد ، پس وحدتش به درون ذات و احديت برمىگردد ، اين شئونات را حروف اصلى و كليات اسماى الهى خوانند ، و شئونات كه گفتيم مقصود انوار صفات حميده الهى است ليكن بدون امتياز - چنان‌كه در مقام احديت گذشت - .\r\nپس حق‌تعالى بر خلايق با اين اسماى حسناى خود تجلى فرمود ، تجلى واحد ، ولى به اعتبار تعدد مجالى و مظاهر در ظهور كثرت پيدا كرده است .\r\nو چون در ظاهر وجود دو اعتبار بود در ظاهر علم نيز دو اعتبار است ، پس او را وحدتى است نسبى و كثرتى است حقيقى ، وحدتش به حسب اعيان ثابته است كه به صفت وحدت ؛ علم الهى بر آن‌ها محيط است و از آن صور علمى ثابت به حروف مفردات و حروف بسيطه و كليات اسماى كونيه تعبير مىكنند و اين مرتبه را بطون علم نامند .\r\nاما كثرت در علم به اعتبار تعلق او به اعيان است ، زيرا اين‌جا اعيان را وجودى است خارجى ، يعنى در اين مرتبه علم الهى به حسب صور از يكديگر تمايز دارند ، لاجرم به حسب كثرت متعلقات ؛ در علم مطلق كثرت اعتبارى واقع شده است .\r\nعارف و اصل سيد قطب الدين نيريزى - قدس سره - در كتاب فصل الخطابش گويد :\r\nحروف عاليات عبارت است از شئونات الهى كه عبارت از باطن وجود و ظهور اسم اعظم است . و حروف مفردات عبارت از اعيان ثابته و اعيان مركبه و كلمات الهى است ، اعيان ثابته مطلقا در بطون علم‌اند و ظهور اعيان ثابته قوس ظهور علم است كه اعيان خارجىاند .\r\nبه وجهى ديگر : حروف عاليات شئون ذاتيه است و در آن‌جا امتيازى نيست ؛ بلكه امتياز در حروف مفردات است كه اولين ابداع مىباشند . و اعيان ثابته علمى به فيض\r\n\r\n","description":"","footnote":"","page_name":" 59 ","page_number":75},
  {"content":"\r\n\r\nاقدس واقع‌اند كه آن‌ها را كليات اسماى كونى هم گويند و ظهوراتش را اعيان كونيه گويند ، و هر شىء عين ثابتش ظل هر اسمى از اسما كه هست در آخر رجوع به همان اسم مىكند كه مبدأ اصليش مىباشد ، از تقابل آينه وجود و آينه علم ، مراتب نامتناهى منعكس مىگردد ، پس در مرتبه ذات حروف عاليات است و شئونات ذاتى ، و در مرتبه تجلى ، اسماى الهىاند و در مرتبه باطن علم : اعيان ثابته ، و در مرتبه ظاهر علم ؛ اعيان كونيه‌اند و منشأ تمام ؛ ذات اقدس الهى است .\r\nپس ظاهر وجود را كه وجود مطلق است و وجوب وصف خاص اوست - يعنى واجب به وجود حق است - او را وحدتى است ذاتى و كثرتى نسبى ، از لحاظ معنى و واحديت كه به معنى قيوميت اشيا است ، و باطن ظاهر وجود را وحدتى است حقيقى از لحاظ معنى احديت كه شئونات ذات و حروف عاليات است - در مقام غيب الغيب - و ظاهر علم را كثرتى است حقيقى فرقى از جهت تعلق آن به ممكنات ، و باطن ظاهر علم را وحدتى است نسبى جمعى - به اعتبار اعيان ثابته در آن - پس اعيان ممكنات در هر مشهد و مرتبه از مراتب وجود و شهود ظهورات علم ازلىاند .\r\n( 8 ) . اسم « الله » اسمى است براى احديت جمعى اسمايى ، و به اعتبار ظهور در عالم اسما و صفات ، و صورت آن عين ثابت انسان كامل است ، چنان‌كه مقام الوهيت مقام ظهور اسم « الله » است در اعيان كونى و وجودى و مظاهر خلقى - به اعتبار احديت جمع - چنان‌كه مرتبه تدلى و نزول الوهيت و مرتبه جمع جمع آن عبارت است از فيض مقدس كه باطن الوهيت است ، همان‌گونه كه باطن اسم « الله » و مقام غيب آن عبارت است از فيض مقدس ، پس مقام الوهيت باطن آن است و ظاهرش مظهر اسم « الله » - به واسطه باطن و ظاهر آن -\r\n( 9 ) . توضيح اين مطلب را در تعليق شماره ( 7 ) بيان داشتيم ، و باز در اينجا مىگوييم :\r\nحروف عاليات شئون ذاتيه است و در آن‌جا امتيازى نيست ، بلكه امتياز در حروف مفردات است كه اول ابداع مىباشند ، و اعيان ثابته علمى به فيض اقدس واقع‌اند كه آن‌ها را كليات اسمايى كونى هم مىگويند ، و ظهوراتش را اعيان كونيه گويند ، و هر شىء عين ثابتش ظل هر اسمى از اسما كه هست ، در آخر رجوع به همان اسم مىكند كه مبدأ اصليش مىباشد ، از تقابل آينه وجود و آينه علم ، مراتب نامتناهى منعكس مىگردد ، چنان‌كه از زبان آنان\r\n\r\n","description":"","footnote":"","page_name":" 60 ","page_number":76},
  {"content":"\r\n\r\nفرموده‌اند :\r\n كنّا حروفا عاليات لم نقل * متعلقات فى ذرى اعلى القلل \r\nبه زبانى ديگر در مرتبه ذات ، حروف عاليات و شئونات ذاتىاند و در مرتبه تجلى ، اسماى الهيه ، و در مرتبه باطن علم ، اعيان ثابته‌اند و در مرتبه ظاهر علم ، اعيان كونيه‌اند و منشأ تمام ، ذات اقدس الهى است .\r\n( 10 ) . شيخ عبد الرزاق كاشانى در كتاب لطايف الاعلام گويد : مراد از اسم اعظم ، هريك از اسماى ذاتى نخستين است كه مجموع آن‌ها به مفاتيح غيبى ناميده مىشود ، گاهى اسم اعظم گفته مىشود و مراد از آن اسم « الله » است ، چون اسم جامع مىباشد ، و مراد از اعظم ، هريك از اسماى الهى است - نزد كسى كه به مظهريت آن‌ها متحقق مىشود ، و اين همان است كه ابو يزيد بسطامى قدس سره - هنگامى كه از وى اسم اعظم پرسش شد - گفت : كدام اسم از اسماى الهى عظيم نيست ؟ و آن جز خودت نمىباشد ، اگر راست‌گويى هر اسمى از اسماى او را برگزين ، آن را اعظم خواهى يافت .\r\n( 11 ) . جندى در شرح فصوص الحكم - چنان كه قبلا گفتيم - گويد : ام الكتاب مبين عبارت از لوح محفوظ است كه در نزد اهل نظر به نام نفس كلى ناميده مىشود و محل تعينش از اجسام ، فلك كرسى كريم است كه در آن تفاصيل تعينات مظاهر كاملان ، از كتاب‌ها و سوره‌ها و كلمات و آيات مىباشد ، و در جاى ديگر از شرح فصوص گويد : كتاب مبين عبارت از قلم اعلاست و آن كتاب اسم « المدبر » مىباشد ، چنان‌كه لوح محفوظ ام الكتاب مفصل و ام الكتاب مبين است ، و آن حقيقت الحقايق و عبارت از « عما » ى عالم است .\r\n( 12 ) . شيخ عبد الرزاق كاشانى در كتاب اصطلاحات صوفيه گويد : عالم امر و عالم ملكوت و عالم غيب عبارت است از عالم ارواح و روحانيات ، چون اين‌ها به امر و فرمان حق‌تعالى - بدون واسطه ماده و مدت - پديد آمده‌اند ، و عالم خلق و عالم ملك و عالم شهادت عبارت است از عالم اجسام و جسمانيات ، و آن عالمى است كه پس از عالم امر - به واسطه ماده و مدت - پديد مىآيد .\r\n( 13 ) . حضرت شيخ صدر الدين قونوى در كتاب اعجاز البيان - در تفسير سوره فاتحة الكتاب - گويد : نخستين مرتبه از مراتب پنجگانه كه مرتبه غيب است ، علم حق و\r\n\r\n","description":"","footnote":"","page_name":" 61 ","page_number":77},
  {"content":"\r\n\r\nهويت او و معانى مجرد و حقايق مىباشد ، دومين آن‌ها شهادت و اسم « الظاهر » و امثال اين‌ها مىباشد ، و آن‌چه نسبتش به حس قوىتر است ، آن عالم ارواح مىباشد ، و متوسط بين مطلق غيب و شهادت - به اعتبار دايره وجودى و از حيث احاطه و جمع و شمول - عالم مثال مطلق مىباشد و اختصاص به « ام الكتاب » كه صورت « عما » است دارد ، تمام اين‌ها از حيث نسبت فعلى و يا انفعالى و يا جامع بين آن‌دو - در ديگر مراتب مذكور - اعتبار مىشود .\r\n( 14 ) . وجود بارىتعالى آينه‌اى است با شعور ، و موجودات مانند صورى هستند كه در آن آينه منطبع گشته‌اند ، خداوند به ذات خود عالم است ، و موجودات مانند صورى هستند كه در آن آينه منطبع گشته‌اند ، خداوند به ذات خود عالم است و علم او به ذات خود در واقع علم اوست بر جميع موجودات ، زيرا كه خارج از ذات او موجودى نيست .\r\nصدر المتألهين مىفرمايد : اراده واجب الوجود عبارت است از علم او به نظام معقول ، كه مستتبع وجود و ايجاد نظام محسوس ، و مستلزم ظهور و بروز حقايق اشيا از نظام عقلى به نظام عينى ، و از نظام اشرف وجوبى به نظام اكمل كونى امكانى است ، بنابراين نظام عقلى اشرف وجوبى عين علم و اراده واجب الوجودى است ، پس علم مبدأ به فيضان اشيا و صدور كاينات كه مطابق با نظام اشرف معقول و مناسب با او است ، عين اراده اشيا و خواستن آن‌هاست ، اراده‌اى كه خالى از نقص و عارى از شوب امكان ، و واجب به وجوب ذات ، و ضرورى به ضرورت ازليه است .\r\nصدر المتألهين در باب علم الهى مىفرمايد :\r\nذات واجب الوجود به ذات خويش عالم است و هم‌چنين ذات اقدسش علت تامه و علت وجود ماسوى است ، لذا علم او سبحانه به ذات خود مستلزم علمش به ماسوى است ، و اين نظام عجيب خلقت و ترتيب بديع و شكل‌ها زيباى آفرينش تابع نظام علمى اوست كه سابق بر ايجاد اشيا مىباشد و آن را حكما علم عنايى مىنامند ، انكار علم عنايى و منحصر كردن آن در اضافه اشراقيه ، مستلزم نفى علم الهى در مرتبه قبل از ايجاد است ، زيرا حق‌تعالى وجود تمام اشيا و حقايق موجودات است ، پس تعقل وجود واجب مستلزم تعقل اشيا و حقايق موجودات است ، و چون واجب الوجود به حكم قاعده اتحاد عاقل و\r\n\r\n","description":"","footnote":"","page_name":" 62 ","page_number":78},
  {"content":"\r\n\r\nمعقول ، عاقل ذات خود ، و مدرك هويت وجوديه خويش است ، لذا ذات او عالم به ذوات و حقايق كليه موجودات است كه به تفصيل در مرتبه ذات احديت موجود و مشهود اويند .\r\nپس علم اجمالى در عين تفصيل مقدم بر ايجاد ، و ماسوى اعم از صور تفصيليه علميه و عقول كليه و نفوس و اجرام و اجسام ، همگى متأخر از ذات واجب الوجودند و علم او به ماسوى در مرتبه ذات و هويت وجوديه خويش ، صور مرتسمه در ذات يا صور منفصله از ذات و مغاير با ذات نيست ، بلكه عبارت است از وجود معانى كثيره علميه ، كه منطوى در ذات و مندرج در نفس هويت واجب الوجود بوده و محكوم به حكم وجوب وجود ، و موجود به وجود واجبى است .\r\nاگر سؤال شود كه : با وجود علم ذاتى اجمالى در عين كشف تفصيلى ، چه حاجت به اثبات صور علميه منفصله است ؟\r\nجواب مىدهيم كه : وجود صور علميه از لوازم تعقل ذات ، و تعقل معلولات به ترتيب علّى و معلولى ، و سببى و مسببى است ، لذا براى ذات دو نحو از تعقل خواهد بود ، يكى تعقل اشيا در مرتبه ذات ، به نحوى كه اشيا موجود به عين وجود ذات ، و معقول به عين تعقل ذات باشند و ديگرى تعقل اشيا در مراتب وجوديه تفصيليه مخصوص به خود ، كه هر موجودى در مرتبه وجوديه خويش نيز معلوم و مشهود ذات الهى است ، زيرا واجب الوجود عالم به وجود اشيا در جميع مراتب نفس الامريه آن‌هاست و هيچ موجودى در هيچ مرتبه از مراتب نفس الامريه وجود ، از حضرت واجب الوجود مختفى و پنهان نخواهد بود .\r\nذات واجب الوجود منشأ وجود هر موجود ، و مبدأ فياض ماسوى و جامع جميع كمالات و فضايل است ، لذا مانعى ندارد كه معانى كثيره ذاتيه‌اى به نام صفات در مرتبه ذات صدق نمايد به‌نحوى كه معانى و كمالات ذاتيه همگى موجود به وجود ذات ، و مانند ماهيت موجود به نفس وجود و متحقق به تحقق او باشند ، و چنان‌كه مصطلح عرفاست :\r\nنفس معانى ذاتى و محمولات عقليه را جداگانه و بدون اعتبار و ملاحظه ذات ، صفت خوانيم و با اعتبار و ملاحظه ذات اسم گوييم .\r\nپس معانى ذاتيه و محمولات عقليه كه با تقرير مزبور ثابت در ذات و محكوم به حكم ذات و موجود به وجود ذات و ثابت به ثبوت ذاتند و در اصطلاح عرفا اعيان ثابته ناميده\r\n\r\n","description":"","footnote":"","page_name":" 63 ","page_number":79},
  {"content":"\r\n\r\nمىشوند ، علم ذاتى ازلى واجب الوجودند به ماسوى ، و چون ذات واجب الوجود عالم به ذات خويش است و اعيان ثابته موجود به وجود ذاتند ، پس علم به ذات ، علم به اعيان ثابته و ممكنات و حقات كاينات است و همه موجود به يك وجود ، و معلوم به يك علم ، و معقول به عين تعقل ذاتند ، و چون علم واجب عين ذات و وجود اوست ، پس علم او علم فعلى ، و سبب وجود ممكنات خواهد بود ، لذا ذات واجب هم در مرتبه ذات ، و هم در ساير مراتب وجود ، عالم به جميع ممكنات و اعيان وجوديه كاينات است . صدر المتألهين براى علم الهى مراتب پنج‌گانه قايل شده :\r\nاول مرتبه علم عنايى الهيه است ، و آن‌چنان كه ذكر شد عبارت است از انكشاف حقايق اشيا در مرتبه ذات ، بر طبق نظام وجود ، كه آن را علم بسيط يا عقل بسيط خلاق علوم تفصيليه و صور علميه الهيه نامند .\r\nمرتبه دوم قضاى الهى است ، و آن عبارت است از وجود تمام موجودات به حقايق كليه و صورت‌هاى عقليه خودشان در عالم عقلى بر وجه كلى ، نه بر سبيل اول و دوم بودن ، و آن‌ها در آن عالم مرتبط به حق‌تعالى بوده و در صقع الهى مكان داشته ، و در عداد عالم به معنى ماسوى الله شمرده نمىشوند ، بلكه جزو لوازم غير مجعوله حق‌اند ، و آن‌ها خزاين الله‌اند كه آن خزاين عبارتند از سرادقات و سراپرده‌هاى نورى و لمعات جمالى و جلالى الهى .\r\nمرتبه سوم قلم الهى است ، و قلم موجودى است عقلى كه متوسط بين خدا و خلقش بوده و در او تمام صور اشيا بر صورت عقلى نقش است . و هم‌چنين عقل بسيط هم نام ديگر قلم است جز اين‌كه حق‌تعالى واحد حقيقى بسيط است ، و اين اقلام متعدده كه عقول طوليه و عرضيه‌اند در غايت بساطت و بسيط حقيقى نيستند ، و خداوند به اين مرتبه اشاره كرده كه :  وَ إِنْ مِنْ شَيْءٍ إِلَّا عِنْدَنا خَزائِنُهُ  ( 21 - حجر ) و در جاى ديگر مىفرمايد :  وَ لِلَّهِ خَزائِنُ السَّماواتِ وَ الْأَرْضِ  ( 7 - منافقون ) عقول فعاله را بدان جهت اقلام گويند كه شأن آن‌ها تصوير حقايق در الواح نفوس و صفحات قلوب است ، مانند آن‌چه ما به توسط قلم در صفحات مىنگاريم .\r\nمرتبه چهارم مرتبه لوح است و آن جوهرى است نفسانى و ملكى روحانى كه علوم را از\r\n\r\n","description":"","footnote":"","page_name":" 64 ","page_number":80},
  {"content":"\r\n\r\nقلم پذيرا گشته و كلام الهى را از قلم مىشنود ، و از اين‌دو مرتبه يعنى قلم و لوح ، بزرگان تعبير به قلم اعلى و عقل اول و روح اعظم و ملك مقرب و ممكن اشرف و غيره كرده‌اند .\r\nالبته معلوم است صور كليه موجوداتى كه خداوند از ابتداى عالم تا انتهايش خلق فرموده در مرتبه قلم و لوح منقوش و حاصل است ، البته بر وجهى كه از كثرت تفصيلى مصون مىباشد و اين ، صورت قضاى الهى است كه محلش عالم جبروت بوده و در قرآن به ام الكتاب تعبير شده است .\r\nمرتبه پنجم عالم قدر است و آن دو قدر مىباشد : قدر علمى و قدر خارجى ، اما قدر علمى عبارت است از ثبوت صور تمام موجودات در عالم نفسى بر وجه جزيى ، مطابق آن‌چه در مواد خارجى است ، و آن مربوط به اسباب و علل زمانيه و مكانيه است .\r\nو قدر خارجى عبارت است از وجود آن صور در مواد خارجى به‌طور تفصيل ، يكى بعد از ديگرى ، و مقيد به زمان معين ، و موقوف بر مواد و استعدادات مختلفه ، كه از اين مرتبه به :  وَ ما نُنَزِّلُهُ إِلَّا بِقَدَرٍ مَعْلُومٍ  ( 21 - حجر ) تعبير شده و از قدر علمى به :  إِنَّا كُلَّ شَيْءٍ خَلَقْناهُ بِقَدَرٍ  ( 49 - قمر ) و :  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  ( 39 - رعد ) .\r\n( 15 ) . شيخ كبير صدر الدين قونوى در تفسير فاتحه گويد : انسان كامل در هر عصر و زمانى از حيث يكى از دو روى اين مرتبه است ، يعنى رويى كه در مرتبه پايين غيب ذات حق است كه با آن نه مغايرت و ضديتى دارد و نه از آن امتياز دارد ، و از غيب ذات و شئون آن‌كه عبارت از حقايق اسما است : تعبير به « نحن - ما » و « انا - من » و « لدينا - نزد ما » و امثال اين‌ها مىشود .\r\nو از حيث وجه ديگر كه در او ( انسان كامل ) اعيان و احوال آن‌ها نقش مىشود ؛ از آن‌ها و از او - از آن جهت كه آنهايند - و به زبان آن‌ها ؛ و نيز از آن جهت كه او ( انسان كامل ) است به زبان جمعيت خصوصى ، و آن‌چه كه ذات او ( انسان كامل ) از اجزا و صفات و قواى روحانى و جسمانى طبيعى دربر دارد ؛ تعبير به « نعبد - مىپرستيم » و « نستعين - يارى مىخواهيم » و « اهدنا - هدايت‌مان كن » مىگردد ، يعنى به واسطه احاطه مرتبه كمالى او به هر دو طرف ؛ و آن‌چه كه در طرف از غيب و شهادت و روح و جسم و عموم و خصوص و قوه و فعل و اجمال و تفصيل اشتمال بر آن دارد .\r\n\r\n","description":"","footnote":"","page_name":" 65 ","page_number":81},
  {"content":"\r\n\r\nاين را نيك بينديش و با زارى و نيازمندى به سوى پروردگارت توبه و بازگشت كن . اگر تو را مهر از اين سخن برداشته شود ، راز ربوبيت و عبديت را در هر چيزى خواهى شناخت ؛ و نيز تحقق خواهى يافت كه هر عابدى از حيث خلقيتش متوجه به اصل الهى خودش كه بدان تعين يافته مىباشد ، يعنى از مطلق غيب ذات در آينه كمال انسانى الهى ، به واسطه انعكاس دو حكم كه از پهنه امكان به آينه مذكور بازگشت دارد .\r\nپس او را مىپرستيم - با اين‌كه هيچ‌كس جز خدا را نمىپرستد - يعنى از حيث اين‌كه اين آينه كمالى قبله هر موجود و وجه تمام اشيا از اين آينه است و در آن اصل برابرى آن و تعين يافته بدان - از غيب ذات - هست ، پس هركس بهره و نصيبى از حق دارد كه آن را از مشكات صورت اين شأن مىگيرد ( يعنى انسان كامل ؛ از مشكات اين مرتبه كمالى كه در اين‌جا به آينه ناميده شده است ) و آن قسط و بهره و نصيب عبارت است از تعيّن حق‌تعالى از حيث شأنى از شئونش ، و صاحب قسط صورت اين شأن است .\r\n( 16 ) . اتحاد عبارت از اين است كه دو ذات يك ذات گردند و اين محال است ، و اگر باشد حلول است ، اما محال‌بودنش آن‌كه اگر هريك از آن دو در حال اتحاد موجود باشند ، پس آن‌ها دواند - نه يك - و اگر يكى از آن دو معدوم شود ، اين اتحاد دو چيز نمىباشد ، بلكه يكى از آن دو معدوم گرديده است ، و اگر هر دو معدوم شوند ، عدم اتحاد ظاهرتر است ، اتحاد انواع هشتگانه‌اى دارد كه تفصيلش در كتاب لطايف الاعلام شيخ عبد الرزاق كاشانى قدس سره آمده است ، هركه خواهد بدان‌جا مراجعه فرمايد .\r\n( 17 ) . در توضيح اين فقره ، به تعليقه شماره سه بخش نفس رحمانى مراجعه شود .\r\n( 18 ) . اين اشاره به شخص على بن ابى طالب خاتم ولايت مطلقه الهيه دارد كه علم كتاب نزد اوست و همو كتاب الله ناطق است .\r\n( 19 ) . امير سيد على همدانى عارف كبير قرن هشتم در كتاب اسرار النقطه گويد : بدان ! - كه خداوند باطن تو را به حقايق وصال متحقق سازد و از شراب انس و همدمى خويشش در شبانگاهان و بامدادان بچشاند - نقطه در عالم نگارش عبارت ( نماينده و تعبير ) است از سرّ هويت غيبى مطلق ، و آن هيأتى جمعى و احدى است كه بر مراتب مخارج حروف نگارش و درجات شكل‌هاى آن‌ها و صورت حسى آن حروف احاطه داشته و همگان را\r\n\r\n","description":"","footnote":"","page_name":" 66 ","page_number":82},
  {"content":"\r\n\r\nفراگير بوده ، و داخل در خصوصيات آن‌ها ، و پوشيد به صور و اعيان آن حروف مىباشد ، و نسبت صورت آن نقطه به درجات و مراتب حروف و كلمات ، نسبت تعين اول - از تعين يافته - بر مراتب اعيان و حقايق موجودات مىباشد ؛ و تعين اول يك امر اعتبارى است كه جز به واسطه تعين يافته تحقق و ثبوت نمىيابد ، هم‌چنان كه ظهور تعين يافته جز به واسطه تعيّن تحقق نمىيابد ، و آن نقطه آغاز امتداد نفس « الفى » است در درجات مخارج انسانى ، و اول تعين آن « نقطه » اشاره است به اوايل تجليات ايجادى ، در امتدادات نفس رحمانى ، براى آشكار كردن حقايق وجودى در بروزهاى ظهور و اظهار .\r\nنگارنده گويد : چون از امتداد نقطه « الف » تشكيل مىشود ، تمامى حروف الفبايى و هجايى از « الف » تشكيل شده‌اند ، لذا از نقطه كه اولين تعين الفى است تعبير به اوايل تجليات ايجادى در راستاى مراتب نفس رحمانى براى به ظهور آمدن حقايق و اعيان وجودى در ظهورات گوناگون شده است ، از وحدت حق‌تعالى تعبير به نقطه شده است ، و همان‌گونه كه در نقطه تمام حروف هجايى نهاده شده است ، همين‌طور حقايق در ذات احديت - چنان‌كه گفتيم - مانند درخت‌اند در دانه ، و آن غيب الغيوب است .\r\nباز فرمايد : « الف » صورت جمعيت نقطه است و از آن تعين مىيابد ، در حالىكه نقطه در « لا تعين » غير متعين است ، هم‌چنان كه برايش اسمى ( در لا تعينى ) ظاهر شده است ، چون آن عين « كل » است و « كل » از آن جهت كه « كل » است تعينى ندارد ؛ از اين جهت است كه حقيقت « الفى » بدان قيام و برپايى دارد .\r\nپس نقطه با اين‌كه در آن « الف » مندمج و درنورديده است و بدان محتجب و پوشيده ، قيوم آن است ، هم‌چنان كه قيوم تمامى حروف هجايى « و الفبايى » است ، با اين‌كه در مراتب و مدارج مخارج آن‌ها نهاده شده و به صور آن‌ها محتجب و پوشيده است ، اين امر اشاره است به شمول و سريان نفس رحمانى در حقايق افراد موجودات و خصايص و ويژگىهاى اشخاص ممكنات و گرديدنش عين « كل » - با پوشيده شدنش در ماهيات آن‌ها و محتجب گرديدنش به خصوصيات آن‌ها .\r\nو هم‌چنان كه نقطه عين حقيقت « الفى » است ، همين‌طور « الف » عين تعينات حروفى است كه از امتداد و كشيدن نفس انسانى ظاهر مىگردد ، و با اين‌كه حروف را بدون آن\r\n\r\n","description":"","footnote":"","page_name":" 67 ","page_number":83},
  {"content":"\r\n\r\n( الف ) نمىيابند و آن هرجا باشند با آن‌هاست ، همين‌طور حقيقت مطلقه هم عين تعين اولى است كه عبارت است از مبدأ نفس رحمانى و نفس ، عين حقايق تمامى نوشته‌هاى كونى و وجودى برين و زيرين آن‌هاست ولى آن را نه مىيابند و نه به كنه و حقيقت آن پى مىبرند ، در حالىكه هركجا هستند او با آن‌هاست ، بلكه او به آنان از خودشان نزديك‌تر است ، ولى نمىبيند و ادراك نمىكنند ، و رسول خدا - صلى الله عليه و آله - به اين مطلب اشاره كرده و فرموده : ان الملأ الاعلى ليطلبونه كما تطلبونه انتم : يعنى : فرشتگان عالم بالا او را همان‌گونه كه شما مىطلبيد و جستجو مىكنيد ، مىطلبند .\r\nهمان‌طور كه نقطه ماده و اصل صورت « الفى » است ، و حقيقت « الفى » هيولاى صورت حروف لفظى و خطى بوده و حقايق حروف ، تعينات نفسى آن در مراتب مخارج است ، همين‌طور هويت غيبى ، هيولاى نفس رحمانى است . و نفس رحمانى هيولاى صور كمالات كونى و وجودى است ، و صور موجودات كونى ، تنوعات و گونه‌گون بودن تجليات آن ( هويت غيبى ) ، و تمثلات و تشبهات و تصرفات و قابليات آثار آن است .\r\n( 20 ) . حضرت شيخ قدس سره در كتاب اعجاز البيان گويد : همان‌گونه اولين موجودى كه از حق‌تعالى به واسطه تجلى متعيّن از غيب مطلق كه رو به‌سوى ايجاد در عالم تدوين و تسطير داشت صادر گشت قلم بود ، همين‌طور اولين حروف از نفس انسانى - از حيث تعينش به همزه - در مرتبه احديتش كه « الف » مظهر آن است موجود گشت حرف « با » بود ، بنابراين همزه از جهت نسبت نزديك‌ترين مراتب به اطلاق باطنى نفسى است و اول آن « ها » است و « با » از جهت نسبت نزديك‌ترين موجودات بدان است و آن ، آخرين مراتب غيب و اولين مراتب شهادت تام است .\r\nسپس « سين » پس از « با » - در وسط بين ظاهر و باطن - رنگ‌پذير به حكم سه‌تايى اول كه گفته شد ظاهر گشت ، اما در مرتبه كثرت ، براى اين‌كه مراتب تجريد كه داراى بسايط است اعداداند به واسطه مراتب پيشين تمامى يافته‌اند ، و اگر در آن‌چه كه پيش از اين بيان داشتيم انديشه و تفكر كرده باشى اين را دانسته‌اى .\r\nبهره « سين » از اعداد « ابجدى » شصت است كه در مراتب دهگانه داراى درجه تماميت است ، چون به واسطه كثرت ظاهر كار تمامى مىيابد و « الف » كه مظهر واحد بين « با » و\r\n\r\n","description":"","footnote":"","page_name":" 68 ","page_number":84},
  {"content":"\r\n\r\n« سين » است پنهان است ( مراد الف در اسم الله است كه در اصل باسم الله بوده است ) اين ، آگاهانيدن به سرّ معيّت و سريان حكم جمع به واسطه احديت مىباشد ، و همين‌طور در وسط اسم « الله » و اسم « رحمان » كه اين دو ، دو اصل‌اند و براى باقى اسما پنهان است .\r\n( 21 ) . امير سيد على همدانى - قدس سره - در كتاب اسرار النقطه‌اش فرمايد : بدان كه حقيقت نقطه به اعتبار اختفا و پنهان شدنش به صورت « الفى » و ظهورش بدان ، و همين‌طور به اعتبار اختفا ، و پنهان شدن صورت « الفى » به صور حروف نوشتنى و ظهورش در درجات و مراتب مخارج حروف - به واسطه امتداد و كشيدن نفس انسانى و ظاهر و هويداشدن‌هاى اعيان حروف بدان - داراى سه مرتبه است :\r\nنخستين مرتبه آن پيش از امتداد است و آن مرتبه اتحاد مىباشد - يعنى مرتبه استهلاك نقطه در آن - استهلاك و محوى كه نه اعيان آن تعينات ظاهر مىگردد و نه خصوصيات آن‌ها از هم امتياز مىيابد و نه مطلقا امكان شهود و ادراك آن‌ها هست ؛ اين ( مرتبه از اتحاد ) اشاره است به مرتبه هويت غيبى پيش از تعين ، و استهلاك كثرت اسمايى و آثار صفاتش در احديت ذاتى و هويت غيبى ، و اعتبار تنزيه و تقديس و دورداشت آن ( نقطه و احديت ذاتى ) از هر اسم و رسمى ، و درآمدنش در محدوده عبارت و اشارت ، و محدودشدنش در دايره هر علم ، و رها بودنش از هر صفت و نعتى و آزاد بودنش از بند هر حكمى ؛ بنابراين حضرت هويت را - جلّت عظمته - به اين اعتبار ، نامى كه بدان دلالت مطابقه با حقيقت او - كه مجرد و رهاى از تقييد و اطلاق است - داشته باشد نيست ، نه از كلمات مركب و نه از حروف بسيط .\r\nمرتبه دوم آغاز نفس است به ايجاد و پديدآوردن حروف ، حال تعين يافتنشان در مخارج آن ، و تنزلات آن‌ها در مدارج آن ، و بر شدن و بازگشت آن‌ها به باطن و درون - در بازگشت‌گاههاى مراتب و معارج آن - و تعين يافتن عين « الف » ( در اين مرتبه ) در عين نفس كشيده شده و ممتد - از حيث امتداد و استلزامش مر اعيان حروف نسبى و حقايق اضافى آن‌ها را - كه اشاره است به تعين اعتبارى نخستين كه عبارت از مبدأ واحديت و غيب مراتب جبروتى و كانون صدور شئون تجليات ربانى ، و نيز ملازم بودن ربوبيت است مر مربوب‌هاى نسبى را و پديدآورنده موجودات اضافى را ، و ظهور الوهيت را به واسطه\r\n\r\n","description":"","footnote":"","page_name":" 69 ","page_number":85},
  {"content":"\r\n\r\nآشكارگردانيدن مراتب امكانى در پهنه احكام - در مقام تجلى به اسم « موجد » و « رب » - تا حروف اعيان و حقايق امكانى كه در سراپرده‌هاى پنهان جبروت و تعينات لاهوت هستند ( در شهادت ) تحقق و ثبوت يابند .\r\nمرتبه سوم ، تعين نقطه روحانى است در امتداد نفس ، و عبوديتش بر درجات مخارج ( حروف هجايى ) و پوشيده شدن آن به دگرگونىهاى صورت‌هاى ظاهر و حروف لفظى و خطى ، و شكل يافتن آن به شكل‌هاى حقايق كلمات نوشته شده كه اشاره است به عموم تجليات نفس رحمانى و گسترش فيض وجودى و برانگيخته‌شدن و وزيدن نسيم‌هاى جود و كرم پروردگار از غيب يقين نورى بر قابليات اسم « الظاهر » .\r\nبنابراين وجود حقيقت احديت مطلق ، در اين مرتبه اتصاف به صفات كمالى ، و نسبت و اضافه سريان آثارش به محدثات و پديده‌هاى فراوان و مقيدات و متعدد و تعينات متجدد و نو پيدا شده و به انيّات آن‌ها ظاهر ، و ظاهركننده اوصاف و نعوت آن‌ها ، و به واسطه تجلى بر آن‌ها تكثر پيدا كرده و به سبب ظهور نشانه‌هاى خود در ماهيات آن‌ها و به حسب آن‌ها - نه به حسب خودش - متعدد و بىشمار گشته است ، و آن ( وجود ) با اين همه بر اطلاق حقيقى و تنزيه قدسى خويش باقى است ، نه در ذاتش تعدد و شمارى و نه در صفاتش تغيير و دگرگونى وجود خواهد داشت ؛ كه خداوند از آن‌چه گويند برتر است - برترى بسيار - .\r\nاما قرار گرفتن نقطه در زير « باء » - در بسمله - به جهت راز پنهان‌بودنش به صورت‌هاى حروفى و پوشيده‌بودنش به ظواهر شكل‌هاى كلماتى ، و هويداشدن‌هاى مراتب حروف در گردش‌هاى مخرجى و احوال و اوضاع نوشتنى ، به واسطه تعين حقيقتش و نو شدن تكرارش در درجات خصوصيات و منازل ماهيات آن‌هاست ، كه با اين همه بر اطلاق و خالص وحدتش باقى است و نه تغيير و نه تبديل مىپذيرد ، اشاره است به پوشيده شدن احديت هويت ، در پرده‌هاى درجات امكانى و مظاهر بروزهاى كونى و امتداد نمايان شدن‌هاى نفس رحمانى ، كه به سبب سريان آن نفس ، حقايق برين و زيرين تعيّن مىيابند .\r\nو نيز اشاره است به تجليات وجودى كه به واسطه فيضان و ريزشش افراد مراتب\r\n\r\n","description":"","footnote":"","page_name":" 70 ","page_number":86},
  {"content":"\r\n\r\nموجودات ، تكوين و وجود مىيابند ؛ بنابراين آثار تجليات او ( يعنى كمالات ثابت او ) به حسب استعدادها كه به سبب تغيير و دگرگونى نشانه‌ها و آياتش - در ارتباط با اعيان موجودات خارجى - تكثر ، و نيز به واسطه قابليات متعدد فزونى پيدا مىكند ، متعدد و بىشمار مىگردد در حالىكه حق‌تعالى در ذات قديم خويش بر پاكى و قدس و حقيقت اطلاق خودش باقى و دايم است : و عظمت و جلال الهى برتر از آن است كه با امكان آميزش يافته و از دگرگونى تعينات اعيان موجودات دگرگونى يابد .\r\n( 22 ) . شيخ عبد الرزاق كاشانى در كتاب اصطلاحات الصوفيه گويد : مطلّع عبارت است از مقام شهود متكلم هنگام تلاوت آيات كلام او ، كه متجلى به صفتى است كه آن صفت مصدر اين آيه است ، چنان‌كه امام جعفر بن محمد صادق عليهما السلام فرموده : خداوند بر بندگانش در كلامش تجلى كرده ولى نمىبينند ، و ايشان روزى در نماز ناگهان بيهوش شد ، از وى سبب را پرسيدند فرمود : پيوسته آيه‌اى را از قرآن تكرار مىكردم تا آن‌كه از گوينده‌اش ( خدا ) شنيدم ، شيخ شهاب الدين سهروردى قدس الله روحه گويد : زبان حضرت صادق در آن وقت مانند درخت موسى عليه السلام بود - هنگامى كه او را از آن درخت ندا مىداد كه : انى انا الله : من خدايم - .\r\nبه جان خود سوگند كه « مطّلع » اعم و فراگيرتر از اين است ، و آن مقام شهود حق است در هر چيزى - متجلى به صفاتش - كه اين شىء مظهر آن است ، اما چون در حديث نبوى آمده كه : هيچ آيه‌اى نيست مگر آن‌كه داراى ظاهر و باطن است و هر حرفى داراى حدى است و هر حدّى داراى مطلعى ، از اين جهت به آن اختصاصش دادند .\r\n( 23 ) . صاحب كتاب اصطلاحات الصوفيه گويد : « رب » اسم است براى حق‌تعالى به اعتبار نسبت ذات به موجودات عينى ، خواه ارواح باشند و يا اجساد ، چون نسبت ذات به اعيان ثابته عبارت است از منشأ اسماى الهى مانند قادر و مريد و حفيظ ، و نسبت آن به موجودات خارجى عبارت است از منشأ اسماى ربوبى ، مانند رزاق و حفيظ ، پس « رب » اسم خاصى است كه اقتضاى وجود مربوب ، و تحقق و ثبوت او را دارد ، و « الاه » اقتضاى ثبوت و تحقق « مألوه » و تعيّن او را دارد ، و هرچه از موجودات كه ظاهر مىشود عبارت از صورت اسمى ربانى است كه حق‌تعالى بدان اسم او را تربيت كرده و پرورش مىدهد و آن موجود\r\n\r\n","description":"","footnote":"","page_name":" 71 ","page_number":87},
  {"content":"\r\n\r\nاز آن اسم مىگيرد و هرچه انجام مىدهد به آن انجام مىدهد ، و در هرچه كه بدان نياز دارد به آن مراجعه مىكند ، پس او هرچه را كه از وى مىطلبد ، به او مىبخشد و بيان الهى كه :  أَنَّ إِلى رَبِّكَ الْمُنْتَهى ،  يعنى : سرانجام سوى پروردگار تو است ( 42 - نجم ) اشاره به رب الارباب كه حق‌تعالى است مىباشد كه حاوى تمام مطالب است ، و چون رسول او مظهر تعيّن اول است ، پس ربوبيتى كه اختصاص به او دارد همين ربوبيت عظمى است .\r\nدر كتاب مصباح الانس از قول سعيد الدين فرغانى نقل مىكند كه گويد : حضرت شيخ قدس سره در تفسير بيان داشته : « رب » مشتمل بر معانى مالك و سيد و مصلح و قريب و لازم و مربى - با نعمت و مدد و عهده‌دار شدن آن‌چه كه صلاح مربوب است - مىباشد و اين يعنى مربى - اشتمالش بيشتر است .\r\nو گويد : « رب » اسمى كلى است كه با تمام معانيش در تمام اسماى كلى و جزيى سارى است و در هر اسمى به حسب آن اسم ظاهر است ، لذا هر موجودى حقيقتش از حقيقتى الهى - اصلى و يا فرعى تا بىنهايت - پديد آمده است ، گويى وجود مضاف به او كه در مراتب كونى و وجودى ظاهر است ، از جهت روح و مثال و حس ، از مرتبه اسمى كه متعين به اين حقيقت الهى است تعين يافته است و اين اسم « رب » اوست كه عهده‌دار تربيت و اصلاح كارهاى او بوده و پادشاه و سرور نزديك و همدم و يارىدهنده به او با واسطه وجود - با آنات پيوسته به سبب خلق جديد - مىباشد ، و اين اسم بازگشتگاه تمام تجليات او در نشأه دنيوى بوده و مشاهده او در آخرت اختصاص به اين اسم دارد :\r\nسپس گويد : ربوبيت داراى دو حكم خاص و عام است ، اما حكم عام : مخصوص اسم « الله » است يعنى : به واسطه عموم تعلقش از جهت تربيت و وجود كه در آن ظاهر است ، چنان‌كه فرموده :  الْحَمْدُ لِلَّهِ رَبِّ الْعالَمِينَ ،  يعنى : سپاس خاص « الله » « رب » عالميان است ( 1 / فاتحه ) و :  إِنَّ رَبَّكُمُ اللَّهُ ،  يعنى : « رب » شما همان « الله » است ( 54 - اعراف ) و عام ، اسم « الرحمن » است ، يعنى تنها به واسطه عموم تعلقش از حيث وجود ، چنان‌كه فرموده :  إِنَّ رَبَّكُمُ الرَّحْمنُ ،  يعنى : « رب » شما همان « رحمان » است ( 90 - طه ) .\r\nخاص ، همان اسمى است كه گفتيم ، يعنى آن‌چه كه وجودش از مرتبه اسمى كه « رب » خاص اوست تعين پذيرفته است ، از اين روى آبشخور و وجود كاملان - از انبيا و رسولان و\r\n\r\n","description":"","footnote":"","page_name":" 72 ","page_number":88},
  {"content":"\r\n\r\nاوليا - از درياى تجلى دوم است كه حقيقت هر يك از آن‌ها مشتمل بر حقايق همه است ، ولى با اثرى پنهان از حكم امتياز و اختصاص آن ، پس تجلى دوم از حيث اين اثر « رب » اوست .\r\nاز كاملان هركس كه از جهت حيطه و ذوق نزديك باشد ، منبع وجود مضاف به او ، از چشمه و معدن اين اصول است - ولى از حيث احكام كثرت آن - با اثرى پنهان از حكم حيطه - برعكس اول - لذا اين اسم « رب » او مىباشد : و اما كسى كه پايين‌تر از اين طبقه است آبشخور وجودش از درياهاى اين اصول و يا رودها و يا جوىها و يا آب‌راهه‌ها و يا آب‌گيرها و يا خمچه‌ها و يا كوزه‌ها و يا قطره‌هاى بىپايان مىباشد ، لذا تعينشان در آغاز و بازگشتشان در انجام ، به حسب استعداد است .\r\nولى پيغمبر ما - صلى الله عليه و آله - داراى آبشخورى اعلا مىباشد كه عبارت از تجلى اول است و آن نور اوست . در اول و « رب » اوست در ثانى ، و آن اصل تمام اسما و تعينات علمى و وجودى و منتهاى آن‌هاست ، چنان‌كه فرمايد :  أَنَّ إِلى رَبِّكَ الْمُنْتَهى :  يعنى : منتهى به سوى رب تو است ( 42 - نجم ) و  قُلْ : لَوْ كانَ الْبَحْرُ مِداداً لِكَلِماتِ رَبِّي  . . . الآيه ، يعنى : بگو اگر دريا مركب كلمات آفرينش رب من باشد پيش از آن‌كه كلمات ( آفرينش ) رب من تمامى پذيرد ، دريا تمام شود - اگرچه همانند آن را به كمك آوريم - ( 109 - كهف ) براى اين‌كه « رب » او تجلى اولى است كه به نام « هو » و باطن اسم « الله » و منتهاى تمام تعينات است و تمام كارها به سوى او بازمىگردد .\r\nكلمات او اسماى ذاتى است كه به نام مفاتيح غيب ناميده مىشود و آن‌ها اصول اسماى هفتگانه ائمه ، و حقيقت دريايى است كه هرچه غير آن است فناپذير مىباشد ، و باطن آن تجلى دوم است كه از آن درياهاى هفتگانه پديد مىآيد و از آن‌ها رودها و جوىهاى بىپايان به وجود مىآيد ، اين‌ها كلمات اسماى ذاتىاند كه تعينات ، فرود آمده آن‌ها مىباشند .\r\n( 24 ) . محمد بن فنارى در شرح مفتاح الغيب قونوى كه به نام مصباح الانس ناميده گويد :\r\nتجلى اول ، مرتبه احديت جمع وجود است و تعينش ، تعين اول و قابل اول و مقام « او ادنى » كنايه از آن است ، تعين دوم متضمن تميّز و جداشدن حقايق و مراتبى است كه در\r\n\r\n","description":"","footnote":"","page_name":" 73 ","page_number":89},
  {"content":"\r\n\r\nمرتبه تعيّن اول حكمشان مستهلك بود ، اين تعيّن دوم نفسى از آن جهت كه اصل ظهور تعينات و بازگشتگاه آن‌هاست ، و تجلىاى كه بدان ظاهر شده اصل تمام اسما و بازگشتگاه آن‌هاست ، تعيّن قابل الوهيت و تجلى به اسم « الله » ناميده شده است و به اعتبار تحقق تمام معانى كلى و جزيى در آن ، به نام عالم معانى ناميده شده است و به اعتبار ارتسام كثرت نسبى كه منسوب به اسماى الهى است ، و همين‌طور به اعتبار كثرت حقيقى كونى در آن ، به نام حضرت ارتسام ناميده شده ، و به اعتبار برزخيتى كه بين وحدت و كثرت حاصل است به نام حضرت « عما » ناميده شده است .\r\nاين نكته را بگويم كه حقيقت « عما » عبارت است از فيض اقدس و تجلى غيبى احدى اول ، و آن باطن اسم « الله » كه اسم اعظم است مىباشد ، يعنى از جهت ناحيه غيب و باطن آن ، و ظاهرش حضرت اسم « الله » است - از جهت احديت جمع اسماى الهى -\r\nناگفته نماند كه مقام تدلى ( دنى فتدلى ) عبارت است از قابل فيض منبسط ظهورى و وجود بسيط نورى ، و مقام « قاب قوسين » عبارت است از تعيّن دوم و قابل دوم براى اين تجلى دوم كه جامع تمام اعتبارات است ، و « عما » عبارت از واحديتى است كه منشأ اسما و صفات است ، زيرا « عما » يعنى : ابر نازك ، و ابر چون حايل بين آسمان و زمين است ، اين حضرت هم حايل بين آسمان احديت و زمين كثرت است ؛ اصل اين اصطلاح از آن‌جاست كه ابو رزين عقيلى - چنان‌كه در شرح فصوص الحكم جندى آمده - از رسول خدا صلى الله عليه و آله پرسيد كه : پروردگار ما پيش از آن‌كه خلق را بيافريند كجا بود ؟ فرمود : در « عما » كه نه بالاى آن هوا بود و نه زير آن هوا .\r\n( 25 ) . شيخ كبير در تفسير سوره فاتحه در كتاب اعجاز البيان گويد : مراتب پنجگانه و اسماى اصلى چهارگانه و راز جامع بين آن دو را حاضر داشته‌باش ، و همين‌طور نكاح‌هاى پنجگانه و حكم پنج‌تايى را كه در حروف و نقطه‌ها و اعراب ظاهر است در نظر داشته‌باش ، و جمعيت اسم « الله » را نسبت به ديگر اسما مشاهده كن و سپس به سرّ « ها » كه داراى جمع الجمع است - از حيث امر و از حيث مرتبه - بنگر كه چگونه ميان اعداد به پنج اختصاص يافت ، و نيز در سه‌تايى و چهارتايى و سريان حكم آن دو انديشه كن و تفكر نما كه چگونه هر كلمه‌اى از كلمات « بسمله » جامع آن دو است و از وجهى محل حكم آن دو ؟\r\n\r\n","description":"","footnote":"","page_name":" 74 ","page_number":90},
  {"content":"\r\n\r\nاسم « الله » اگر حروف ظاهرى و باطنيش جمع شود شش مىشود : دو « الف » و دو « لام » و « الف » ظاهر در گفتار - نه خط - و « ها » و « واو » كه به اشباع ضمه ظاهر است ، و چون به اين شش ، آن حقيقتى را كه دلالت بر اين اسم دارد اضافه كنى ، يعنى الوهيت كه عبارت از نسبت تعلق حق است از حيث ذاتش به اسمايى كه تعلق به عالم كون و وجود دارند ، هفت مىشود ، اين را نيك بفهم !\r\nهمين‌طور اسم « الرحمن » كه پايين‌تر از اسم « الله » است و در جمع و حكم و احاطه مشارك آن ، حروفشان شش است و هفتمى « الف » غيبى معقول است كه بين « ميم » و « نون » كه مظهر احديت جمع است مىباشد ، اين را متذكر باش !\r\nچون كلمه « بسم » از حيث ظاهر اين راز هفتگانه را كه سه‌تايى و چهارتايى است جمع نكرد ( يعنى : « بسم » از وجهى سه حرف است و از وجه ديگر - به اعتبار « الف » محذوف - چهار حرف ) اين امر به واسطه اضمار و نهان‌بودنى كه بدان « بسم » جايز است كه كلمه باشد تمامى يافت ، پس تقدير آن اين است كه : آغاز كردم و يا آغاز مىكنم با لفظ « بسم » كه سه‌تايى و چهارتايى جمع مىآيد ، و همين‌طور بايد سرّ غيب ذاتى را از حيث اطلاق كه برطرف‌كننده اعتبارات است و از حيث تقييد به يك اعتبار ، حاضر دارى ، سپس سريان آن را در دو مقدمه و دو نسبت رحمت و غضب ، و نسبت وحدت از حيث استناد كثرت بدان ، و حكم « با » كه مستند به اين دوتايى است ، و « سين » كه آگاهىدهنده بر كثرت است و لوح با قلم ، و كرسى كه محل تقسيم است و در عالم صور ظاهر است و نسبت به عرش از جهت صفت وحدانى است ، و كلمه و امر و احاطه و عموم ، به سبب سرّ اسم « رحمان » كه بر آن استيلا دارد ، و سرّ اسم « مدبر » كه اختصاص به قلم دارد ، و همين‌طور سرّ اسم « مفصل » كه اختصاص به لوح دارد و ظهور تخصيص و تميّز آن به اسم « الرحيم » است - در كرسى كريم - حاضر داشته باشى !\r\nاكنون عموم حكم حق و احاطه و جمعيت آن را از حيث ذاتش و از حيث اسماى كلىاش ، سپس اندراج تمام را - يك‌جا - در اسم « الله » و به‌طور تفصيل در دو اسم « رحمان و رحيم » و بعد اندراج همگان را در « ها » ى اسم « الله » كه مظهر غيب ذاتى است بنگر و حكم مراتب پنجگانه را با دو نسبت اولى كه به هر دو سرّ هفت‌گانه ظهور و تمامى مىيابد بنگر ،\r\n\r\n","description":"","footnote":"","page_name":" 75 ","page_number":91},
  {"content":"\r\n\r\nو حكم مرتبه نخستين را بنگر كه چگونه در آن‌چه تحت آن از مراتب است بدون رخنه و تباهى جارى گرديده ؟ آن‌گاه برخى از امر را كه در درستيش كوتاهى شده تا مبادا گمان شود اعتبار و يا تأويل كلامى است كه نتيجه حدس و تخمين مىباشد خواهى دانست ، بلكه اين آگاهانيدنى ارزشمند بر اسرار دشوار الهى مىباشد و ترتيبى بلندقدر است كه پروردگار لطيف و عليم و خبير آن را ترتيب داده است .\r\nمن اين روش را در تفسير اين سوره انتخاب نكردم ، و اين مقدار هم كه بيان داشتم معرفى آن چيزهايى است كه حق‌تعالى در كتاب عزيزش به وديعه گذارده است ، به‌ويژه اين سوره كه نمونه است و رونوشتى از كتاب كريمش و بلكه از ديگر كتاب‌هايش - از اسرار شگفت‌انگيز و علوم عجيب - مىباشد ، تا دانسته شود كه حروف و كلمات آن را داناى خبيرى ترتيب داده است ، هيچ حرفى بين دو حرف و يا پيش و يا پس نيست جز آن‌كه موضوعى به قصد خاص و علمى كامل و حكمتى تمام است كه خردها به راز آن پى نمىبرند .\r\n( 26 ) . شيخ عبد الرزاق كاشانى در كتاب اصطلاحات الصوفيه گويد : رحمان ، اسم حق‌تعالى است به اعتبار جمعيت اسمايى كه در مقام الهيت بوده و از آن ، وجود - و آن‌چه از كمالات كه در پى دارد - بر تمام ممكنات افاضه مىشود ، و رحيم اسم حق‌تعالى است به اعتبار فيضان و ريزش كمالات معنوى بر اهل ايمان - مانند معرفت و توحيد - .\r\nرحمت امتنانى عبارت از رحمتى است كه مقتضى نعمت‌هايى است كه بر عمل پيشى دارد ، و اين همان رحمتى است كه تمام اشيا را فراگرفته است ، رحمت وجودى رحمتى است كه به متقيان و نيكوكاران وعده داده شده است ، چنان‌كه خداوند مىفرمايد :\r\n « فَسَأَكْتُبُها لِلَّذِينَ يَتَّقُونَ -  آن رحمت را به زودى بر متقيان مقرر مىكنم - 156 / اعراف » و آن داخل در رحمت امتنانى است ، چون وعده بدان بستگى بر عمل صالح دارد و منت و بخشش محض است .\r\n\r\n","description":"","footnote":"","page_name":" 76 ","page_number":92},
  {"content":"\r\n\r\n\r\nفهارس\r\n\r\nفهرست آيات\r\nآل عمران 28 ، 6 / انعام 59 ، 15 ، 39 / كهف 109 ، 25 ، 47\r\nآل عمران ، 33 / بقره 1 و 2 ، 14 / لقمان 22 ، 6 ، 33\r\nاحزاب 4 ، 25 ، 47 / بقره 1 و 2 ، 39 / مزمل 20 ، 13 ، 38\r\nاسراء 14 ، 13 ، 38 / رعد 43 ، 15 ، 39 / نساء 1 ، 3 ، 31\r\nاعراف 46 ، 21 / فرقان 45 ، 17 ، 40 / هود 123 ، 6\r\nالاعراف 46 ، 44 / فصلت 53 ، 14 ، 39 / هود 23 ، 33\r\n\r\nفهرست احاديث\r\nقسمت الصلاة بينى و بين عبدى نصفين : و لعبدى ما سأل ، 18 كنت كنزا مخفيا فاحببت ان اعرف ، 17\r\nمن صلى صلوة لم يقرأ فيها بام القرآن فهى خداج ، 18 يا قوم ! انا كتاب الله الناطق و هذا كتاب الله صامت ، اهزموهم و لا تتركوهم ، 15\r\n\r\n","description":"","footnote":"","page_name":" 77 ","page_number":93},
  {"content":"\r\n\r\n\r\nفهرست اعلام و اصطلاحات\r\nآدم 3\r\nآينه برون 11\r\nآينه درون 11\r\nآينه ذات ، 7\r\nآينه قلم 7 ، 8\r\nآينه لوح 8\r\nابو هريره 18\r\nاتحاد 10\r\nاجمال و تفصيل 7 ، 11 ، 12\r\nاحديت 14\r\nاحوال اهل 16\r\nازل الآزال 14\r\nاسما 11 ، 16 ، 24\r\nاسم اعظم 4\r\nاعتبار تفصيل 6\r\nاعرافيان 21\r\nافعال 16\r\nالفاظ 16\r\nالفاظ مركب 5\r\nامّ الكتاب 3 ، 4 ، 5 ، 6 ، 7 ، 16 ، 17 ، 22\r\nام الكتاب ،\r\nامير المؤمنين 12 ، 15\r\nانبساط نقطه 17\r\nانبساط و گسترش وجود 14\r\nانسان 14\r\nانسان كامل 8 ، 9 ، 11 تا 17\r\nاهل الله 4\r\nاهل الله 10\r\nاهل عوالم 16\r\nبرزخ 11 ، 21\r\nتامات 4\r\nتأويل حق 14\r\nتعينات الهى 17\r\nجبروت 20\r\nجسم انسان كامل 11\r\nحدوث 4\r\nحرف مجرد مقطعه مفرده 5\r\nحروف 13 ، 17 ، 25\r\nحروف مقطّعه 16\r\nحقايق الهيه 6 ، 8\r\n\r\n","description":"","footnote":"","page_name":" 78 ","page_number":94},
  {"content":"\r\n\r\nحقايق كونى 6\r\nحق واحد مطلقى 10\r\nحقيقت انسانى 21\r\nحقيقت كلى انسانى 20\r\nحقيقت مستعد 23\r\nحلول 10\r\nحوا 3\r\nخاتم ولايت جزئى خاص محمدى 13\r\nذات و قلم 7\r\nروح انسان كامل 11\r\nسوره 5 ، 16\r\nصفات 16\r\nصورت حق و عالم و انسان 14\r\nعالم 14\r\nعالم امر 5\r\nعالم جبروت 20\r\nعالم خلق 5\r\nعالم كون 4 ، 14\r\nعالم وجود 14\r\nعثمان 14\r\nعرش 7 ، 8 ، 11 ، 17\r\nعرش و قلم 7\r\nعقل 7 ، 8\r\nعقل مجمل 3\r\nعلم انسان 10 ، 11\r\nعلم حق 10 ، 11\r\nعلى 14 ، 15\r\nعنصر اعظم 3\r\nعوالم 16\r\nفاتحه 4 ، 16 ، 17 ، 19\r\nفاتحه‌اى 5\r\nفاتحة الكتاب 4 ، 18 ، 22\r\nفيض اقدس 3\r\nفيض مقدس 4\r\nقدم 4\r\nقرآن 16 ، 18\r\nقلب انسان كامل 11\r\nقلم 7 ، 8 ، 11 ، 17\r\nكامل 11\r\nكتاب الهى 14\r\nكتاب تدوينى ، تكوينى 5\r\nكتاب جامع كتب الهى و كونى 12\r\nكتاب كلى اجمالى 8\r\nكتاب مبين 3 ، 4 ، 5 ، 6 ، 7\r\nكتاب مبين اول 17\r\nكتاب مبين تفصيلى 9\r\nكتاب مبين دوم 17\r\nكتاب مبين سوم 17\r\nكتاب نازل 15\r\nكرسى 7 ، 8 ، 11\r\nكرسى و لوح 7\r\nكلمات 4 ، 16 ، 25\r\nكلمات الهى 17\r\nكلمه 5\r\nكلمه اتحاد 10\r\nكونى 17\r\nلوح 8 ، 11\r\nلوح محفوظ ، 3 ، 6 ، 7 ، 11\r\n\r\n","description":"","footnote":"","page_name":" 79 ","page_number":95},
  {"content":"\r\n\r\nمبدأ كل 6\r\nمحيى الدين بن عربى 13\r\nمراتب اجمال و تفصيل 5\r\nمراتب احوال عالم 16\r\nمراتب انسان كامل 16\r\nمراتب اهلش 16\r\nمراتب جمعيت تفاصيلش 15\r\nمراتب عوالم 16 ، 18\r\nمراتب كلى اجمالى و تفصيلى جزيى انسانى 15\r\nمراتب كلى و جزيى 16\r\nمرتبه تفصيل 5\r\nمرتبه حسى 8\r\nمرتبه كونى 7\r\nمرتبه حسى 8\r\nمظهر جلال 20\r\nمظهر جمال 20\r\nمقام اجمال و تفصيل 8\r\nمقام منازله 21\r\nملك 20\r\nملكوت 20\r\nنفس انسان كامل 11\r\nنقطه وجودى 17\r\nوجود منبسط 14\r\nوجود واحد عالم 11\r\nهيولى 3\r\n\r\n\r\n","description":"","footnote":"","page_name":" 80 ","page_number":96}
  ]